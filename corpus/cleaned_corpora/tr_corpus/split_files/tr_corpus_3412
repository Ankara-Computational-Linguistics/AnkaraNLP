bir çocuğu açlığa, umutsuzluğa ve dahası ölüme terk ederdi? Akbabayı kovalamıştı belki ama akbabanın dönmeyeceği konusunda nasıl bu kadar hayalci olabilirdi? Kendisi sahiden çocuğun güvenli bölgeye ulaştığına inanıyor muydu? Bu sorularımın cevabını Carter aslında cevaplamıştı. Çocuğu ölüme terk ettiğini, akbabanın veya açlık ve tükenmişliğin çocuğu güvenli bölgeye ulaşmaktan alıkoyduğunu biliyordu. Bu yük onun vicdanını gün be gün tüketiyordu, belki de Pulitzer ödülünü kazanması yaraya tuz basmakla eş değerdi… Yaptığı hatayı yüzüne çarpıyordu dünya, vicdanı ona “acımasızca çocuğu bıraktın, kaçtın ve şimdi ödüllendiriliyorsun, bunu hak ettiğini düşünüyor musun?” diyordu belki de. Kendisini affedemiyordu, bu yüzden en değerli şeyi olan yaşamını kendi elinden aldı. Carter’ın intiharını öğrendiğim zaman ilk anda içime dolan nefret yok olmuştu. Yaptığı çok cesurca bir hareketti ama kendime sormadan edemiyordum, içimi dolduran nefretin sorumlusu Carter mıydı? Aslında değildi; asıl sorumlu o çocuğu aç bırakan bizlerdik. Carter mesleğini yaparken bir yol ayrımı ile karşılaşmış ve o anda bir karar vermişti. Doğru veya yanlış bu kararı sorgulamak bizlere düşmezdi, biz ne o anda Sudan’daydık ne de Carter’ın fotoğrafı çekerken düşündüklerine tanık olmuştuk. Carter zaten kendi vicdanı ile hesaplaşmış ve kendi idealleri doğrultusunda bir karara varmıştı. Bu onun kararıydı, bir zamanlar yaptığını düşündüğü hatayı hayatı ile düzeltmişti belki de… Asıl nefret duymam gereken kendi ırkımdı. Acımasızca ve bencilce o çocuğu aç bırakan, Carter’ı sorgulayan empati yoksunu vicdansızlardı asıl suçlular. Daha da acısı gündelik hayatın akışında kendimi kaybettiğimde, bencilce kendi isteklerimi düşündüğümde dönüştüğüm kişiydi asıl suçlu. Bütün insanların içindeydi bu suçlu; kendi bencilliğimiz, insan doğamızdı… Öyle ya da böyle, herkes kendi vicdanı tarafından yargılanıyordu; Carter cesur davranmış ve vicdanı ile yüzleşebilmişti. Belki de hepimizin kendi vicdanıyla konuşmaya ihtiyacı vardı, insan olmanın gerçek anlamını hatırlayabilmek ve yaşama gerektiği değeri verebilmek için… Karşımızdaki kişiyi yargılamadan önce ona ve onun içindeki vicdan duygusuna güvenmemiz gerekiyordu belki de… Yazımı bitirirken sizleri Carter’ın son sözleri ile bırakıyorum: “Çocuğu kurtarabilirdim. Makinamı bırakıp onu kucağıma alıp yardım çadırına götürebilirdim. O an sadece gazeteci olduğumu düşünüyordum. Şimdiyse önce insan olduğumu.” Beril TAYFUN 30.01.2016 1 http://kirazintadi.blogspot.com.tr/2013/06/kevin-carter.html Bu sitede Carter’ın İngilizce olan intihar mektubu bulunabilmektedir. Beril TAYFUN 21502696 3 KAYNAKÇA:  http://kirazintadi.blogspot.com.tr/2013/06/kevin-carter.html (Bu sitede Carter’ın İngilizce olan intihar mektubu bulunabilmektedir.)  https://en.wikipedia.org/wiki/Kevin_Carter#/media/File:Kevin-Carter-Child-Vulture-Sudan.jpg (Fotoğrafın alındığı adres) 11 KIZGIN ADAM VE 1 SOKRATES Antik Yunan Dönemi’nin en tanınmış filozoflarından biri olan Sokrates’in bir hikayesini anlatarak başlamak istiyorum bu yazıma. O zamanın Delfi Kahini’ne en bilge insanın kim olduğu sorulur, Kahin dünya üzerindeki en bilge insanın Sokrates olduğunu söyler. Fakat sokrates Delfi Kahini’nin yanıldığını düşünür ve tanıdığı, tanımadığı herkese belirli konular üzerine sorular sormaya başlar, aldığı cevaplar doğrultusunda aslında insanların bildiklerini sandıkları şeyleri bilmediğini ve bunun farkında dahi olmadıklarını gözlemler. Bunun üzerine Delfi Kahini’nin yanına geri döner ve şöyle der: “Evet haklıymışşın. Ben dünya üzerindeki en bilge insanım. Çünkü bildiğim tek şey, hiçbir şey bilmediğim ve bunu bilen tek kişi de benim. Sokrates hayatının bu döneminden sonra insanlara sorular sorarak onların bildikleri sandıkları şeyleri aslında bilmediklerini farkettirmeye devam eder. Bu davranışının sonucunda ölüm kendisi içi kaçınılmaz bir hal alır. Sokrates’in bundan yüzyıllar önce yaptığı gözlemlerin sonucu aslında günümüz için de geçerlidir. Çevremden gözlemlediğim kadarıyla birçok insanın aslında bildiği sandığı ama bilmedikleri şeyler onların değişmez ve sorgulanamaz inançlarından başka bir şey değil. Aslında bu zihin yapısı çağımızın en büyük psikolojik problemlerinden biri olan “önyargı”nın tanımını oluşturuyor. Bana göre, insanların bu yapıyı bireysel olarak muhafaza etmesinde herhangi bir problem olmasa da, bu düşüncelerin toplumsal düzeyde yayılması ve benimsenmesi ne yazık ki çok büyük sorunlar ortaya çıkarabilir. Kendi fikrinden olmayanı linç edercesine rencide etmek, toplum içerisinde farklı olanı yargılamak ve tahammülsüzlük. Tüm bunlar önyargılarımızdan arınamamızın bir sonucu. Bu filmi izlemeden önce insanların ön yargılarının, bastırılmış duygu ve düşüncelerinin karar verme sürecindeki etkisinin bu kadar büyük olduğunu tahmin bile edemezdim. Önyargı, nefret, alaycılık, umursamazlık gibi düşüncelerle sabitlenmiş birbirinden farklı on bir zihin ve aralarında, deyim yerindeyse bir Sokrates. Filmde, tek bir insan bize gösteriyor ki, insanların ön yargıları ne denli katı ve değiştirilemez gözükürse gözüksün, akılda oluşturulan tek bir soru işareti değişim kıvılcımını ateşlemeye yetiyor. Peki bu düşünceler değişebiliyorsa neden insanlar ilk olarak önyargılı olmayı seçiyorlar? Bunun ardında birden fazla neden oldugunu düşünüyorum. Çoğunlukla, derin bir değerlendirme yapmaktansa yüzeysel bir değerlendirme yapmak insanlar için hem daha kolay hem de daha güvenli bir yöntem olarak karşımıza çıkıyor. Yani topluluk olarak bir algı yanılsamasının arkasından gitmek birey olarak karar vermekten her zaman daha tercih edilir olduğu için haksız ama coğunlukta olan taraf, azınlık olan ama haklı olan taraftan daha güçlü bir konuma geliyor. Bu fikirden yola çıkarak günümüz politik, adalet ve toplumsal düzenin işleyişi üzerine çok ağır eleştiriler yapmak mümkün. Bir toplumun karar verme mekanizmaları çoğulculuğun veya yüzeysel yargıların idaresinde değil, her ihtimali değerlendiren, objektif olan, sonuca ulaşırken açık kapı bırakmayan zihinlerin idaresinde olmalıdır. Aksi takdirde, alınan kararlar birey ve toplum için geri döndürülemez problemler doğurabilir. Sonuç olarak, bu filmi ve ana fikrini ülkemizdeki birçok insanın izlemesi gerektiği taraftarıyım. Çünkü uzun yıllardır çekilen gerek siyasi gerek toplumsal sıkıntıların en büyük nedeni sabir fikirler, ön yargılar ve tahammülsüzlük. Dürüst olmak gerekirse filmi izlemeden önce eski bir film oluşundan ve siyah beyaz çekilmiş olmasından dolayı filme bile ön yargı ile yaklaşmıştım. Verdiğim en küçük ve masum kararda bile ön yargı ile hareket ettiysem ortada bir problem var demektir. Çok geç olmadan bu durumun farkına varmalıyız ve çözümler üretmeliyiz. Aksi takdirde ön yargılarımızın yerini pişmanlıklarımız alacak. Kaynaklar http://www.imdb.com/title/tt0050083/ https://beermovie.net/2016/07/11/12-angry-men/ Beyza Dabak DABAK 1 21501641 Meriç Kurtuluş TURK 102-44 TEK BİR KİTABIN MUTSUZ SONU ''En büyük düşman; kendi algınız, kendi cehaletiniz ve kendi egonuzdur.'' Revolver, 2005 Yakın zamanda izlediğim ama pek beğenmediğim bir filmde beni en çok düşündüren söz bu olmuştu. Benmerkezci yaklaşımın benimsendiği, kibrin popülerlik getirdiği, gösterişin özendirildiği günümüzde hangimiz kendi yarattığımız düşmanın farkında? Gururumuzun hükmü altındaki hayatımızda, tek gerçeğimiz kendi algımız ve kendi ön yargılarımız. Durum böyle olunca, keşkelerle dolu bir hayat kaçınılmaz. Jane Austen’in takdire şayan klasiğini okuduktan ve kitaptan uyarlanan film, Gurur ve Ön yargı’yı izledikten sonra aklımda birçok soru vardı ancak cevabı en çok korkutan soru şuydu : “Elizabeth ve Mr. Darcy gururlarına ve ön yargılarına rağmen aşklarının gücü sayesinde birbirine kavuştu; fakat gururun ve ön yargının hüküm sürdüğü bütün hikayeler mutlu sonla bitebilir mi?” Hayat bir Austen romanı değil ne de olsa; mutlu sonlara ulaşmak, onları hayal etmek ya da yazmak kadar kolay değil gerçekte. Bu durumda, sorumun cevabı sizi de korkutmuyor mu, sevgili okurlarım? İzlediğim dizileri, filmleri düşünüyorum; okuduğum kitapları hatırlıyorum. O kadar az ki artık mutlu sonlar; aksine burnundan kıl aldırmayanlar, ön yargısından tanımaya bile çabalamayanlar, gururundan değil kavuşmak; birbirine açılamayanlar... Öyle bir algıyla yetiştiriliyoruz ki ön yargılarımız çoktan değer yargılarımız olmuş. Duygularımızla değil, gururumuzla hareket etmek âdetten olmuş. Peki ya mutlu sonlar? Kendi algılarımızın, egomuzun bu denli hükmü altında yaşarken mutlu sonların da klasiklerde kalması tesadüf olmasa gerek. “Ama aptalca hatam aşk değil gurur oldu. Daha tanışır tanışmaz birinin tercihi olmaktan hoşlandım, öteki tarafından ihmal edildiğime gücendim; her ikisi hakkında da ön DABAK 2 yargılı ve cahilce davrandım, aklı bir kenara bıraktım.” (Austen 213) İşte bahsettiğimiz, gururun ve ön yargının beraberinde gelen keşkeler ve hatalarla dolu hayatlar... Ön yargılarımız, doğrularımız hâline geldi mi aklımızla değil, gururumuzla düşünmeye başlarız. Gururumuza boyun eğerken, ön yargılarımız da kendi tercih ettiğimiz cahilliklerimizdir aslında. Hatalar ve keşkeler kaçınılmaz sonlarken kimi zaman da, sebebi bilinmez(!), hatamızı fark etsek bile kabul etmeyiz. Elizabeth hatasını fark etti ve kabul ettiği için de aşkına kavuştu; ancak gerçek hayatta gururumuzda inat eder, ön yargılarımızda ısrarcı olursak romandaki mutlu sonu hak ettiğimizi iddia edebilir miyiz dersiniz? “Gurur çok yaygın bir kusurdur. (...) İnsan doğası gurura bilhassa eğilimli; o ya da bu gerçek ya da hayali bir özellikten ötürü kendinden memnuniyet duymayan pek az kişi vardır.” (Austen 20) Şöyle diyor olabilirsiniz şu an içinizden: “İnsanın kendinden memnuniyet duyması neden kötü bir durum olsun ki? Neden bir kusur sayılsın ki?” Gururu ve ön yargıyı eleştirirken beraberinde gelen pişmanlıkları, hataları düşünürken yanlış anlaşılmasın söylemek istediklerimiz. İnsanın kendinden memnun olması tartışmasız önemli ve değerli bir duygudur. Bizim eleştirdiğimiz gururun ön yargıyla olan ilişkisidir aslında. Beraberinde getirdiği memnuniyetsizliğe, çevreye duyulan memnuniyetsizliğe, gururlu olmanın başkalarını küçük görmeyi haklı sanan doğasına, aklıyla değil ön yargılarıyla hareket edip, kendi düşüncelerini (ki bu durumda tabu demek daha doğru olur) değiştirmemeye, ön yargılarını doğruları saymaya, gurur karşısında boyun eğmeyedir bizim tepkimiz. Bizi asıl üzen, asıl aldatan gururumuzdur aslında. Mutsuz sonumuzu hazırlayan gurur ve ön yargımız değil mi sizce de ? Başta Gurur ve Ön yargı romanının bana yönelttiği bir soru vardı. Ben sorumun cevabını biliyorum; ancak cevabından korkmuyorum artık. Evet, hayat bir roman değil; evet, Austen’ın romanındaki gibi mutlu sonlar istiyoruz hepimiz ve evet, gururun ve ön yargının DABAK 3 hüküm sürdüğü hikayelerin mutlu sonu yok gerçek hayatta. İşte bu yüzdendir ki, gururumuza yenik düşmeyeceğiz, ön yargılarımızın bizi yönetmesine izin vermeyeceğiz. “Tek bir kitabın adamı olmaktan, kendini koru.” demiş Benjamin Disraeli. Kendi doğrumuzla, kendi egomuzla, kendi algımızla yaşadığımız sürece tek bir kitaptan öteye gidemeyiz. Kendi yarattığımız, asıl düşmanımız işte o tek kitabın adamı. Ön yargılarımızın doğru olduğuna kendimizi inandırırsak, düşüncelerimizi değiştirmemekte ısrarcı olursak, gururumuzla hareket edip aklımızı kenara koyarsak o kitabın mutsuz sonunu kendimiz hazırlarız. Tek bir kitabın mutsuz sonuna ben razı değilim, peki ya siz ? KAYNAKÇA 1. Revolver, 2005 2. Pride and Prejudice, 2005 3. "Sosyalxblog." : Ön yargı Ile Ilgili Sözler. N.p., n.d. Web. 03 Feb. 2016. <http://www.sosyalxblog.com/2015/02/onyarg-ile-ilgili-sozler.html>. 4. Austen, Jane. Gurur ve Ön yargı, İstanbul, Türkiye İş Bankası Kültür Yayınları, 1. Basım, 2006 Mutlu Balıklar Kahvemden bir yudum aldım. Sonra tüm yaşadığım anılarımı, hayallerimi ve duygularımı önüme koydum. Hepsiyle bir bir hesaplaşmak istedim, hepsiyle vedalaşmak. Canımı yakan çok şey var geride bıraktığım. Kaçmak istediğim, sonsuza kadar kurtulmak istediğim bir yığın kuru ve içi boş hayaller. Bir çöp yığını da diyebilirim aslında onlara. O kadar bayat, gereksiz ve önemsizler ki, durdukça tahammül edilemez şekilde kokuşmaya başlayan bir çöp yığını artık onlar benim için. Tek yolu var onlardan kurtulmanın, o da hepsini bir araya toplayıp yakmak. Çaresiz kaldığım anlarda bunu gerçekten düşünüyorum. Şu hayatta her şeyin üstesinden gelebilirim belki üzüntülerin, içi boş dostlukların, acıların, kalp kırıklıklarının… Ama kaldıramayacağım ve asla üstesinden gelemeyeceğim bir şey var o da çaresizlik. Kimseyi, hiçbir şeyi görmüyor gözüm kendimi çaresiz hissettiğimde. Bir çözüm yolu arıyorum, sadece tek bir ışık lazım bu karanlıktan kurtulmam için, ama yok. Kendimi bu umutsuzluk duygusundan çıkarmak istiyorum, ama başaramıyorum. Sebebini bilmediğim bir şekilde çaresiz hissediyorum kendimi. Buram buram kanıyor içim durduk yere. Çok yorulmuşum sanki her şeyden, hayattaki düzensiz ve karmaşık ilişkilerden. Ben tekrar anneme “anne, balıklar su içer mi?” diye sorduğum yıllara dönmek istiyorum. Evet balıklar. Hayatlarını suyun derinliklerinde geçiren devasa güzellikteki şanslı hayvanlar. Bir balığın yerinde olmak isterdim hep. Çünkü onların hep çok mutlu olduğunu düşünürdüm. Balıkçılarda tezgâhın üstündeki balıkların ağızları bütün dişlerini gösterecek şekilde açık olurdu. Bu yüzden, onların gülerek öldüklerini düşünürdüm hep. Hâlbuki onlar çektikleri acıdan açmışlardı ağızlarını. Çaresizlikten, umutsuzluktan açmışlardı, haykırmak istemişlerdi “kurtarın bizi” diye ama seslerini bile çıkaramamışlardı. Kaderlerine mahkûm olmaktan başka çareleri kalmamıştı aslında. Evet, bazı şeyler sadece kaderden ibarettir. Tıpkı, Korczak Örneği adlı tiyatro eserinde, kurtarılmayı bekleyen bir sürü masum çocuğun, kaderlerine razı gelip ölüme yürümekten kaçamadıkları gibi. Ne kadar da masumdular oysaki. Tıpkı mutlu balıklar gibi gülüyorlardı, onlar gibi saf, onlar gibi temizdiler. Oysa kaderlerine yazılandan ne bir adım ileri ne de bir adım geri gidebildiler. Hangi kaftan biçildiyse üstlerine, onu giydiler ve her şeye razı oldular. Belki her birinin hayalleri, umutları, planları vardı hayata dair. Gerçekleştirmek istedikleri hayalleri arasında ölümü de hesaba katmışlar mıydı acaba? Nereden bileceklerdi ki o hayallerin bir çöp yığınına dönüşenlerini? Çöp yığınından da öte, nereden bileceklerdi kendileriyle birlikte hepsinin yok olup gideceklerini? Bilemezlerdi… Hiç birimiz bilemeyiz çünkü. Bu hayatın bize neler getireceğini tam olarak bilemeyiz çünkü hiç birimiz bizi hayata bağlayan ipleri sımsıkı tutamıyoruz. Mutlaka tutmakta zorlandığımız, elimizden kayıp gittiği zamanlar oluyor. Fakat önemli olan kaçırdığımız ipler değil, geriye kalanlarla hayata daha sıkı ve güçlü bir şekilde tutunabilmektir. İşte tamda bu yüzden bu tiyatro eserini izlerken o küçük, masum çocuklar gibi boynumu büküp kaderime razı olmayı değil elimden gelenin en iyisini yaparak içinde bulunduğum en kötü durumdan bile korkusuzca kurtulabileceğimi anladım. Tüm çaresizlikleri, imkânsızlıkları tersine çevirmek istiyorum artık. Kaderime razı olmak değil, elimden gelenin en iyisini yapmak istiyorum. Korkuları, başarısızlıkları, umutsuzlukları bir kenara bırakmak istiyorum. Mesela kendimle aldığım kararları gerçekleştirmeden hayatımın geri kalanına mutlu bir şekilde devam edemeyeceğimi anladım artık. Ayrıca, söz konusu olan sadece kendi mutluğum değil, yaşadığım her an kendime bir şeyler katıp, kendimi olabildiğince geliştirmek ve çevremdeki insanlara da elimden geldiğince yardım etmek istiyorum. Zaten bunlardan başka da bir gayesi olmamalı insanın. Hayatını en iyi şekilde yaşamaya odaklanıp, hayatında yanlış giden şeyleri doğruya çevirmeye çalışmalı korkusuzca. Sanırım çaresizliklerin çaresi de tam olarak bu. Kendini hep en iyiye hazırlamak ve hayatını sanki 1 saat sonra ölecekmiş gibi yaşamak. Bence bunlar o an içinde bulunduğumuz anı değerli kılan en önemli şeyler. Mert Can Eyison 21202143 Türkçe 102-18 Nazım Hikmet’in “Ne Güzel Şey Hatırlamak Seni” adlı şiir kitabı aynı zamanda ünlü şairin şiirlerinin Genco Erkal tarafından seslendirildiği 4 CD’yi de içermekteydi. Nazım Hikmet hakkında annemden duyduklarımı saymazsak çok da fazla bilgi sahibi değildim. Bunun en temel nedeni yurtdışında büyümüş olmam ve genel olarak Türk şairlerini fazlaca tanımıyor olmamdır. Ancak 12 yıl önce ilkokulda öğrenciyken 1000 adet origami (Japon kâğıt katlama sanat) turna yapmaya çalışırken annemin bana tercüme ettiği “Kız Çocuğu” isimli şiirini biliyordum Nazım Hikmet’in. Eski bir Japon efsanesine göre 1000 adet kâğıttan turna katlayan kişinin dileği gerçekleşirmiş. Daha 2 yaşında iken II. Dünya Savaşında Hiroşima’ya atılan atom bombası sonucu radyasyona maruz kalan Japon kız Sadako Sasaki kan kanserine yakalanır ve 12 yaşına geldiğinde bakım evinde kâğıttan turnalar katlamaya başlar. Amacı 1000 tane kâğıt turna katlayıp dilek tutmaktır ve dileği kendisinin yaşamının devam etmesi değil dünyaya barışın gelmesi olacaktır. Ancak 644 tane turna katladıktan sonra ölür. Sonrasında okullarda onun tamamlayamadığı turnaları tamamlamak bir gelenek haline dönüşür. Benim gittiğim Amerikan okulunda da bizden Sadako Sasaki’nin anısına, dünya barışı için katlayabildiğimiz kadar çok kâğıt turna katlamamız isteniyordu. Evde anneme hikâyeyi anlattığım zaman o da bana bir Türk şairinin bu konuda bir şiiri olduğunu söyledi ve bana şiiri tercüme etti. Şiir gerçekten etkileyici idi. Hiroşima’da ölen bir kız çocuğunun ağzından yazılmış bir şiir idi bu ve çok etkileyici bir şekilde barış mesajı içermekte idi. Türkçe dersi için verilen listede Nazım Hikmet’in adını görünce onun şiirlerini okumak istedim ve “Ne Güzel Şey Hatırlamak Seni” adlı şiir kitabını aldım. Kitabın önsözüne bu kitabın usta şairin hemen hemen bütün kitaplarından örnekler seçilerek hazırlandığı belirtilmektedir. Şairin “Memleketimden İnsan Manzaraları” adlı eserinden örnek alınmadığı da ayrıca belirtilmiş. Şiirlerinde mücadele, hasret, sevda, özlem ve insanlığa dair her şeyin olduğunu söyleyebilirim. Kitapta yer alan şiirlerin şairin yaşamından kesitler verdiğini, duygularını, düşüncelerini ve hayallerini yansıttığını düşünüyorum. Özellikle ölümünden yaklaşık iki yıl önce kaleme aldığı ve kitabın 209. sayfasında başlayıp 211. sayfasından sona eren “Otobiyografi” başlıklı şiirinde kendisini anlatmış ve ben şiiri okurken samimiyetine hayran kaldım. Kitabın 164. ve 165. sayfasında yer alan “Japon Balıkçısı” ile “Kız Çocuğu” (166) şairin savaşın ve özellikle de atom bombasının etkilerini çarpıcı bir şekilde yansıttığı şiirler olarak dikkatimi çekti. “Kız Çocuğu” şiirini yıllar önce annemin benim anlayabilmem için İngilizceye tercüme ettiğini hatırladım ancak şiiri yazıldığı dilden, şairin ana dilinden okumak çok daha başka tabi ki… “Dünyanın En Tuhaf Mahlûku”(125) adlı şiirin zamansız bir şiir olduğunu ve bence pek çok sorunun nedenini çok iyi özetlediğini düşünüyorum. Öte yandan 129. sayfada başlayıp 131. sayfada sonlanan “Yaşamaya Dair” başlıklı şiir bence gerçekten yaşama dair çok şeyi hem de aslında çok derin bir şekilde ele almakta ve belki de binlerce sayfada anlatılabilecekleri çok çarpıcı ve de kısacık dizelerde anlatmakta. Özellikle hapishanede iken yazdığı şiirlerin bazılarında açıkça hissedilen geleceğe dair umut ve şairin zor durumda olduğunu çıplaklığıyla ortaya koymasına karşın hala içinde yeşeren yaşam sevinci onun insan yanını çok iyi anlatmaktadır. Pek çok şiirinde yalın anlatıma rağmen bilgeliği ve düşünür yanı öne çıkmakta ve bazen tek dizesi bile çok kapsamlı konuları özetlemektedir. Şiirlerin bazılarını okurken sözlük kullandığımı belirtmek durumundayım. “Yine Ölüme Dair” (104) adlı şiirde örneğin, dört kelime için (zevce, revan, ihtimalat ve hodbin) kullanmak zorunda kaldım sözlüğü. Sanıyorum ilk gençliğindeki coşku ve yaşam sevince ilerleyen azalmaya başlamış ve bu da şiirlerine yansımış. Son şiirlerinde ölümü daha fazla ele almış. Öte yandan aşkları ve özlemleri de uzun uzun yer almış usta şairin şiirlerinde. Memleketine özlemi, eşine, oğluna sevgilisine ve özgürlüğüne özlemi sinmiş pek çok şiirine. Bence Nazım Hikmet yaşadığı, düşündüğü ve hissettiği her şeyi aktarmış mısralarına. Ben şiir konusunda uzman değilim ancak okuduğum Nazım Hikmet şiirlerini çok sevdim. Özellikle yaşam öyküsünü öğrendikten sonra çok daha anlamlı geldi şiirleri bana. Şiirleri yüzlerce dile çevrilmiş bir Türk şairini tanımak beni çok mutlu etti. Birazdan kitapla birlikte gelen ve şairin kitapta yer alan şiirlerinin Genco Erkal tarafından seslendirildiği CD’lerde dinleyeceğim bu büyük şairin şiirlerini. SADAKATİN ÖYKÜSÜ Asena Yılmaz Hemen hemen her insan inanır kader kavramına. Başımıza kötü bir şey geldiğinde veya bir hata yaptığımızda hemen söyleyiveririz : “Kaderimde varmış.” Peki kader denen, aslında yaşayacağımız her şeyin önceden belirlenmiş olduğunu söyleyen bu kavram sadece insanlara mı özgüdür? Hayvanların da kaderleri yok mudur? Bana göre hayvanların kaderlerinin olmadığını söyleyenler Lasse Hallström’ün Hachiko adlı filmi izlememişler demektir. Nitekim bu film küçük masum bir köpeğin kaderinin şekillenişini insanı ağlatan ve tüyleri diken diken eden bir şekilde ele almıştır. Bana göre Hachiko’nun ne o tren istasyonunda kayboluşu ne de öylesine kalabalık bir yerde ona yıllarca sahiplik yapacak insanı seçip bulması tesadüftü. Hachiko’nun kaderinde Parker vardı ve yüzlerce kişinin arasıdan gidip onun yolunu kesti ve yoluna onunla devam etmek istedi. Yaşanmış bir hikayeyi anlatan bu filmde dikkatimi çeken ve hoşuma giden diğer bir nokta ise filmin, hayvanların duygularının olmadığını düşünen insanlara karşı net ve sert bir cevap veriyor oluşudur. İşte bu cevap insanın gözlerini dolduracak niteliğe sahip. Hachiko, aşkla bağlı olduğu Parker’a her gün, işe giderken kullandığı tren istasyonuna kadar eşlik ediyor ve akşam dönüş saatine kadar onu orada bekliyordu. Nasıl olur da bir köpek aynı yerde oturup, sadece trenin kapısına bakarak tümsabrıyla, özleminin verdiği güçle ve sadakatle günlerini sahibinin gelmesini beklemekle geçirebilir dedirtiyor. Böylesine güçlü bir sadakati ve sabrı insanların bile birbirlerine gösteremediği bu dünyada o inceliği ve sadakati bir köpekten görüyor olmak çok ilginç. Durum böyleyken hayvanların duygularının olmadığını destekleyen zihniyeti anlamak ise çok güç. Yıllarını bu sadakatli bekleyişlerle geçiren Hachiko’nun aşkla bağlı olduğu sahibinin bir gün iş yerinde vefat etmesine ve bir daha istasyonun kapısından çıkmayacak olmasına rağmen, Hachiko’nun sabrı ve sadakati asla tükenmedi. Hachiko, sahibini o istasyonda inatla tam dokuz yıl bekledi, bunu öğrenen, Hachiko’nun sadakatine ve sabrına şahit olan hiçbir insan evladı artık hayvanların duygularının olmadığını iddia edemez diye düşünüyorum. Bana kalırsa, Hachiko, hayvanların duygularını insanlara nazaran daha yoğun daha sonsuz yaşadıklarının kanıtıdır. Belki de “Köpek gibi sevmek” deyimi Hachiko’dan geliyordur. Hayvan deyip geçtiklerimizin insanlardan çok daha sadık olduğunu anlatan, kimsenin kimseyi beş dakika beklemediği, kimsenin kimseyi hatırlamadığı, kimsenin kimsenin ardından dönüp bakmadığı, herkesin hayatına kaldığı yerden devam ettiği şu dünyada sahibini dokuz yıl bekleyen ve bu yolda ölen Hachiko insanlar için utanç sebebidir bence. İnsanoğlu olarak unuttuğumuz sadakati duygusuz olarak nitelendirilen köpekler sayesinde hatırlıyor oluşumuz ağır fakat su götürmez bir gerçek. Bence her köpek bir Hachiko’dur ve onlardan öğrenecek çok şeyimiz var. Çünkü onların duyguları bizimkilerden çok daha sahici, daha kalıcı ve bence insanoğlunun bu duyguları hatırlamaya ihtiyacı var. İnsanların duygularını unuttukları, hatta çoğunun bu denli acımasız ve umursamaz olduğu bir dünyada Hachiko’nun varlığı bize bir şey öğretiyor: Gerçek sevginin ve sonsuz sadakat hala yok olmadı. Şu duygusuz dünyaya keşke hepimiz Hachiko kadar duygulu ve sadık olarak gelmiş olsaydık diye düşündürttü bu film bana. Hatta film beni şu karlı gecede sokağa çıkıp sokak köpeklerini sevmeme neden olacak kadar etkiledi, fakat tekrar izlemeyi göze alamayacağım kadar da ağlattı. Bu hikayeden etkilenenin sadece ben olmadığımı, Hachiko’nun sahibini beklediği o tren istasyonuna dikilmiş olan heykelinin varlığından çıkarabilirim. Bu heykel, her ne kadar duygusuz bir dünyada yaşıyor da olsak, kimsenin böylesine dokunalı bir hikayeyi ve Hachiko’nun varlığını göz ardı edemediğini gösteriyor. Merve Dellal İçimizde Yaşayan Antagonist Korkular, karanlık gölgeler gibi etrafımı sarıyor. Yaşanılmamışın, hissedilmemişin, söylenmemişin verdiği o ilginç ve bir o kadar da acı verici olan bu his beni gölgelerin en soğuk, en karanlık olduğu noktada yakalıyor. Zamanın ve mekanın yok olduğu bu sonsuzluk noktasında gözlerim kapalı bir şekilde yalnızca bir tek şeyi düşünüyorum: Ölüm. Ölüm, bana yaşadığımız müddet boyunca ne kadar da iki yüzlü olduğumuzu anımsatıyor. Yalnız öleceğimizi bildiğimiz halde insanlara bağlanmak bana oldukça mantık dışı geliyor. Sahte mutluluklar ile dolu bir akvaryumun içerisinde yüzen kağıttan bir balığa benzetiyorum kendimi. Bu akvaryumun içerisinde yüzdükçe yıpranıyorum. Thomas Bernhard, kendi hayatından izler taşıyan Nefes-Bir Karar isimli deneme kitabında insanın yıpranışlarını başarı ile ele almış. Bernhard, deneme kitabında tüm kağıttan balıkları yaşamlarını tekrar gözden geçirmeye, ölüm ve korku üzerine derinlemesine düşünmeye davet ediyor. Ve akvaryumun içerisinde yıpranıştan yok oluşa geçen o son evrede, ölümün travmatik kokusunu hisseden bir genç adamın varoluş mücadelesine bizleri de dahil ediyor. Yarının bu sahtelikler ile dolu kürede yaşayacağım son gün olduğunu düşünüyorum. Neler yapmak isterdim? Aklıma ilk ne yapmak gelirdi? Bunun gibi pek çok soru kafamı kurcalıyor. Ardımda bırakacaklarım beni üzer miydi? Yoksa çoktan bırakmış mıydım onları ardımda Hansel ve Gretel’in ekmek kırıntıları gibi? Ama eminim ki o güne uyandığımda her şey çok farklı görünecekti gözüme. Aldığım nefes daha taze, bastığım adımlar daha sağlam, gördüğüm her insan ve her detay daha güzel, her şey daha yaşanılabilir olacaktı. Hep öyle olmaz mı zaten? Tam vazgeçmeye yakın olaylar yoluna girmiş gibi görünür ve yeniden bağlanırsın yaşama. Aslında hepimiz bir dönem genç Bernhard’ın yaşadıklarını yaşamışızdır. Fiziksel olarak bir ölüm koğuşunda değilizdir belki ama ruhsal olarak travmatik bir yok oluş muhakkak ki yaşamışızdır. Bu gibi durumlarda umutlarımız bir çocuğun elinden kayıp giden bir balon gibi bilinmeyene doğru uçar. Ve ardında ona doğru hüzünle bakan korku dolu insanlar bırakır. Korku, insanın içini sarmaya başladığı zaman insanın yaşama bağlılığı ve mutluluğu mikroskobik boyutlar alır. Çünkü korku insanın kendini en aciz hissedeceği duygudur. Bir nevi yaşam enerjimizi yok eden içimizdeki antagonisttir. Korku, var olan potansiyelimizi kullanmamıza engel olan, etrafımızı kuşatmış elektrikli tellerdir. Bernhard, yaşam ile ölüm gökdelenleri arasındaki ince ipte bir cambaz gibi yürürken korkunun ve onun getirdiği çaresizlik duygusunun insanın en büyük düşmanı olduğunu anlıyor. Bernhard’ın , maruz kaldığı fiziksel ve ruhsal acılardan çıkarmış olduğu bilgece sonuçlar bize ölümün soğuk nefesini ensemizde hissetmemize gerek kalmadan, bize yaşamımız hakkında muhakeme yapma şansı tanıyor. Başarılı bir şekilde kaleme alınmış bu otobiyografik deneme bana yaşamı gözlemleyebileceğim yeni bir perspektif gösterdi. Bu yeni edindiğim perspektif bana olaylara karşı daha optimist bir yaklaşım benimsemem gerektiğini öğretti. Ve bunun sonucunda başıma gelebilecek travmatik olaylar karşısında umudumu yitirmeden genç Bernhard gibi ayakta durmam ve vereceğim ‘’bir karar’’ ile varoluşumum ve geleceğim hakkında kemikleşmiş kararlarımı yeniden gözden geçirmem gerektiğini anlamamı sağladı. Yaşam oldukça kısa ama bir o kadar da karmaşık. Belki de hepimiz öznesiyiz yorulmuş bir kelebeğin rüyasının. Ve o kelebek gözlerini açtığında yok olacağız belki hepimiz, eski bir kitabın üzerine üflediğimizde uçuşan gri tozlar gibi. Yarın yok olacağımızı bilsek de şu an bugünü yaşıyoruz. Ve aldığımız her nefes bugüne yaraşır bir biçimde derin olmalı. Gerçekten gülmeli, gerçekten sevmeliyiz. Bunun için de kararlarımızı olması gereken gibi değil, istediğimiz, mutlu olabileceğimiz bir şekilde vermeliyiz. Sonsuzluğa doğru bir karahindiba gibi üflenmeden önce arkamıza bakmalıyız. Ve baktığımızda yüzümüzde bir gülümseme olmalı, pişmanlıklardan çok ama çok uzakta. Bir film şeridi gibi geçtiğinde gözlerimizin önünden yaşantımız, izlemek isteyeceğimiz bir film gibi olmalı geçmişimiz. İçtenlik, sevgi, mutluluk ve doğru kararlarla dolu… Kaynakça Bernhard, Thomas. Nefes- Bir Karar. sel, 2016. E ZGİ TUNÇ Tunç 1 2 1302357 TURK101-61 Neşe Çetiner 13.12.2014 TUTUNAMAYANLARIN HİKÂYELERİ Farklı hikâyelerin toplandığı bir kitap, tek bir konuyu anlatan sürükleyici bir roman gibi bir çırpıda okunulup bitirilebilinir mi? Oğuz Atay’ın hikâyeleriyse, evet. Çünkü öykülerinde anlattığı melankolik insanların bunalımlı hayatları ve kendini toplumdan uzaklaştırmış, kim olduğunu unutmuş bireylerin dünyaları bizlerden ve hayatlarımızdan bir parça aslında. Yaşadığımız umutsuzlukları ve karamsarlıkları öykülerinde belirli kahramanları kullanarak anlatıyor bize Oğuz Atay. Beyaz Mantolu Adam’da yalnızlıktan kaynaklanan bir iletişimsizliği anlatıyor bize. Adam ne konuşuyor, ne de kendisine yapılanlara tepki veriyor. Yaşamaktan öylesine bunalmış, hayattan öylesine sıkılmış ki ona yapılan hakaretleri bile umursamıyor. Yazar, adamın neler yaşayıp da bu hale geldiği hakkında bir bilgi vermiyor. Fakat sürekli bir kalabalıktan söz ediyor. Beyaz mantolu adam ve diğer insanlar, yani kalabalıklar… Kalabalık diyerek Beyaz Mantolu Adam’ın etrafında olup da sadece izleyen boş suratları kastediyor aslında. Çünkü insanlar, beyaz kadın mantosuyla dolaşan bu adama acımaktan ziyade ondan yararlanmaya çalışıyorlar. Hatta öyküde biraz abartı da olsa, beyaz mantolu adamı satışları artırmak için manken olarak kullandıklarını anlatıyor yazar. Adamın tepkisizliğinden faydalanmak ve belki de biraz adamın acizliğiyle eğlenmek istiyorlar. İşte yaşadığımız dünya bu kadar acımasız. İnsanların zayıflıklarından yararlanmaya çalışan o kadar çok insan var ki… O insanlara yardımcı olmak yerine, sadece acımak ve geçip gitmek daha kolay geliyor çoğu kişiye. Hâlbuki yapmamız gereken, o insanla iletişim kurmaya çalışmak, yalnızlığını gidermeye çalışmaktan başka bir şey olmamalı. Beyaz Mantolu adamın içler acısı ruh hali, yaşadığı hayal kırıklığının ve hayata tutunamadığının bir göstergesi bize. Aslında, etrafımızda bu halde olan o kadar çok birey var ki… Sadece görmek istediğimiz şeyleri görüyor, insanların yaşadığı bunalımları ve isyankârlığı görmezden geliyoruz… Oğuz Atay bunu anlatmak istemiş bize bu öyküsünde. Unutulan adlı hikâyesinde ise bir kadının yıllardır çıkmayı unuttuğu tavan arasında eski sevgilisinin cesedini bulmasını anlatıyor. Hikâyenin daha ilginç olan kısmı, kadının, eski sevgilisinin tavan arasında olduğunu bildiği halde, yaşamın yoğunluğunu ve koşuşturma içince olduğunu öne sürerek tavan arasına çıkmaya bir türlü vakit bulamadığını söylemesi. Elbette ki Oğuz Atay bu hikâyesinde insanların duyarsızlığını ve acımasızlığını sorguluyor. Tunç 2 Hayata ve modern yaşama ayak uydurayım derken, insanın özünden nasıl uzaklaştığını vurguluyor. Kendi evinin tavan arasında ölmüş ve orada unutulmuş eski bir sevgili ne kadar sıra dışı gelse de, anlatılmak istenen mesaj bir hayli açık aslında: İnsanların farkında olmadan giderek duyarsızlaşması. Psikolojik olarak insan hayatında büyük bir sorun aslında bu. Çünkü duyarsız insanlar, hayata hiçbir zaman tutunamazlar ve yaşama ayak uydurayım derken yavaş yavaş kaybolup giderler. Bir diğer öykü ise Demiryolu Hikâyecileri. Yazar yine Dünya yaşamına tutunamayan ve bu yüzden melankolik bir hayat yaşayan insanlardan bahsetmiş bize. Hikâye yazarak ve demiryolunda satarak geçimini sağlamaya çalışan 3 insanın yaşadığı zorlukları anlatmış. Çaresizliğin diz boyu olduğu şartlarda yaşayan yazarların biri en sonunda yapayalnız kalıyor ve tutunacak bir dal bulamıyor. Bu kırgınlıkla, bir mektup yazıyor ve birilerine ulaştırmak, bir yere göndermek istiyor. Fakat yazar gerçek hayattan o kadar uzak ki, ne bir adres biliyor, ne de kime göndermesi gerektiğini. Bu yüzden mektubunun sonunda “Ben buradayım sevgili okuyucum, sen neredesin acaba?” diyerek yalnızlığını vurguluyor. Bir yazarın zaman içinde eriyişini ve yıkımını anlatıyor bize bu öyküsünde Oğuz Atay. Toplumumuzun yaşadığı sorunları ve hüzünleri hatırlatmak istemiş aslında… İşte böyle dile getirmiş “tutunamayanların hikâyesini” meşhur yazar. Melankolik, umutsuz, kimliklerini kaybetmiş insanların aslında toplumumuzun içinde, bizden biri olduklarını anlatmaya çalışmış. Bu insanları kendi yerimize koyarak acılarını, hüzünlerini paylaşmamız gerek, onları anlamaya çalışmamız gerek. Hor görmek, dalga geçmek insanlık suçundan başka bir şey değil. Tutunamayanlar bizler olabilirdik, bunu unutmamak gerek… KAYNAKÇA: 1)ATAY, Oğuz. Korkuyu Beklerken. (2014) İstanbul: İletişim Yayınları. KOLAY DEĞİLDİRBir millet düşünün toprağını kanla yoğurmuş, namusunu, vatanını, ailesini korumak için kadınıyla erkeğiyle canını düşünmeksizin kendini namluların önüne atmış. Çocukluğumuzdan beri aşinayız ve tüm dünyanın bildiği gibi biz de biliyoruz ki hepimiz bu milletin içinde kendimizi bulduk ve kim olduğumuzu kimlerin dostu kimlerin düşmanı olduğumuzu bu millet sayesinde öğrendik. Birbirimizin eline doğduk, birbirimizin gölgesinde büyüdük. İnancı, fikri ne olursa olsun bizimle aynı havayı soluyan herkesi bizden bildik. Bir milletin içinde çoğu insanın hayat yolunda amaçları birbirine benzer. İyi bir eğitim almak, iş hayatında başarılı olmak ve daha sonrasında bir aile kurmak. Peki amacı bizim bunları yapabilmemiz için canını ortaya koymak olanların da var olduğunu biliyor muyuz? Dağ iki filminde Alper Çağlar fikirleri görevleri olan görevleri ise onları tanımasalar da ve hatta onlarla aynı fikirde olmasalar da masumları korumak olan yedi bordo berelinin Irak'ta Daeş'e karşı mücadele verdikleri görevlerini anlatıyor.Bu filmi benim gözümde etkileyici yapan şey bana ne ve kim sayesinde ve ne ve kim için yaşadığımı sorgulatmasıydı çünkü bizim gözümüzün önünde olmasa da birileri bizim için kendini feda etmiş ve halâ ediyor. Kızını yine bir terör saldırısında kaybetmiş olan kurmay yarbay Veysel Gökmusa ve ekibinin masum insanları sırf mezhebinden dolayı çocuk yaşlı demeden öldüren eli kanlı bir terör örgütüne karşı sırf başka çocuklar da ölmesin diye emirleri bile hiçe sayarak savaşması tüylerimi diken diken ederken gerçek fedakârlığın ne olduğunu bana hatırlattı. İnsan kendini nasıl feda eder diye sormadan edemiyorum. Evet eder ailesini, memleketini seviyorsa eder. Okulda anlatılanlardan farklı bir şeydir memleket sevgisi, çünkü marşlarda, şarkılarda ya da kitaplarda öğretilemez. Eğer bir gün evinizi aydınlatan güneşin doğuşu sizi tebessüm ettiriyorsa ve kendinizi olmanız gereken yerde hissediyosanız artık bu memleketi sevmek çok zor bir şey değildir sizin için. İşte bu fadakârlığın özü buradan geliyor.“ Hayatta her şeyin bir bedeli var. Ölmek kolay öldürmek daha kolay önemli olan görevini yapmak.” Bu sözler eğittiği askerleriyle gittiği her operasyonda görevini, duygularına fikirlerine, tercih etmiş olan ve Irak'ın Sencar bölgesinde bir Türkmen köyünde oradaki çocukların gözlerinde onların yaşamak için tek umudu olduğunu gördüğü zamana kadar bu ilkesini hiç terk etmemiş olan Veysel komutana ait. O son ve en önemli görevi de masumları zulme terk etmemeyi tercih etti çünkü halkımızın ve ülkemizin o zulüm coğrafyasındaki kurtuluş bilinen son kale olduğunu biliyordu ve bunun gerekliliği olarak kendini onlar uğruna feda etti.İlk başta bahsettiğim gibi bu millet ve bu ülke dünyada mazlumların, güçsüz olanların ve acı çekenlerin umudu olarak görülüyor. Bu filmi izledikten sonra ben masum insanlar için savaşın acımasızlığı içinde ezilen, savrulan çocukları, beş yaşında evine düşen bombayla tüm ailesini kaybetmiş Ümran bebeği, orada da hor görüleceğini bile bile bir umut yolculuğuna çıkan ve daha sonra cansız küçücük bedeni Bodrum'da sahile sürüklenmiş şekilde bulunan Aylan bebeği ve bu zulme sessiz kaldıkları gibi mültecilerin ülkelerine girmelerini engelleyen Batı devletlerini hatırladım. Filmin ana karakterleri Bekir ve Oğuz'un birbirlerine ve silah arkadaşlarına olan bağlılığı ve bu yolda karşılaştığı tüm engeleri biribirlerinden ve yaptıkları işin kutsallığından aldıkları kuvvetle üstünden gelemeleri beni yine gerçekten çok etkiledi. Tahmin edildiği ve bu filmde de görüldüğü gibi hayatını tanımadığın insanlar uğruna feda etmek hiç kolay bir şey değildir ama komutan Veysel Gökmusa'nın da dediği gibi bu yol yufka yüreklilerin yolu değildir.Kadir Serkan KILIÇYiğit Berk Üçüncü 21601607 Işık Şehri Gidenlerin gezmeye doyamadığı, gidemeyenlerin de hep hayalini süslediği şehir Paris. Avrupa’nın incisi Paris’i yorumlamak için bence ilk adres Eyfel Kulesi. İhtişamıyla karşınızda duran bu demir yığını sanat harikası ilk görüşte soğuk geliyor insana. Kuleye çıktığınızda Paris ayaklarınızın altına seriliyor.Alabildiğine düz olan bu şehrin buram buram tarih kokusunu hissedebiliyor, doğal güzelliklerine şahit oluyorsunuz. Seine Nehri’nin çepeçevre kuşattığı bu şehre tekrar tekrar bakmaktan kendinizi alamıyorsunuz. Şehrin merkezi yeni yapılaşmadan pek nasibini almamış olsa da şehrin dışında bu binaları görmek mümkün. Merkezdeki tarih dolu bu binalara bakarken içlerinde yaşam yokmuş gibi bir hisse kapılıyorsunuz.Binalar sanki yapıldığı dönemde yaşıyormuş gibi geliyor insana. Paris’in gerçek sahibi Fransızlar sayı olarak azınlıkta olsa da göçmenlerin sayısı şehrin yaşam tarzını , havasını değiştirmeye yetmemiş görünüyor. Her milletten , her dilden ,her dinden insan barındırıyor içinde.Böyle olunca da karşınızda dilimizi mükemmel derecede düzgün konuşan Senegal’lileri görünce çok da şaşırmıyorsunuz. Fransızca konuşma ihtiyacı duymadan seyahatinizi bitirebileceğiniz kadar kozmopolit bir şehirdir Paris. Kalabalıklığını her yerinde hissettiğiniz bu yerde zıtlıklara oldukça fazla şahit oluyorsunuz.Lüks lokantalarda şaraplarını yudumlayıp, peynir tabaklarının tadına bakan o şık insanlar Paris’in hep anlatılan o sosyal , modern yüzünü fotoğraflıyor size.Oysa kokular içinde bindiğiniz metro diğer yüzünü gösteriyor.Çantalarının içinde yemek kaplarını taşıyan ,sanki şehirde hiç gün yüzüne çıkmamış da hayatlarını yerin altında ,metroda geçiren insanların soluk bakışları dikkatinizi çekiyor.Çoğu büyük şehirde olduğu gibi, şehir merkezi ile dışında yaşayanlar arasındaki o büyük uçuruma tekrar tekrar şahit oluyorsunuz. Tabana kuvvet gezilen bu şehirde imdadınıza koşan tarihi metroda geldiğiniz durağın lüks mü yoksa vasat bir semte mi ait olduğunu duvardaki süslemelerden ,teknolojik aletlerden anlamanız mümkün.Paris’in metrosu bile üzerine yazı yazılabilecek kadar hikaye barındırıyor içinde. Şehrin her köşesinde mutlaka sanatsal ya da sosyal faaliyete rastlıyorsunuz.Bu bazen arka sokaklardaki bir ressam ya da sarayın bahçesinde bir doğum günü partisi bazen de camlar arkasında ışıklar içinde kendini gösteren bir sergi olarak karşınıza çıkabiliyor.En güzeli de ne biliyor musunuz? Kimse kimseyle ilgilenmiyor.Her birey kendisi için yaşıyor.Toplum baskısı ,kimin ne dediği ,nasıl baktığı hiç kimsenin umrunda değil.İnsanların bronzlaşmak için plaja gitmek ihtiyacı duymadığı bu yerde güneşi gördükleri anda yer ayırt etmeksizin bu fırsatı kendilerine sunmaları çok hoş.Kendinden bu kadar bahsettiren bu şehrin insanlarının vurdumduymaz ,umursamaz ,rahat halleri sizi de etkiliyor.Memleketimizden alışık olmadığımız bu hal ve tavırlar bazı durumlarda alerji etkisi yapabiliyor. Notre Dame Katedrali‘ni gezmek için içeri girdiğimizde oldukça kalabalık bir grup ayini dinleyip ,dua ediyordu.Etrafta onları izleyen o kadar göze rağmen hiç yokmuş gibi davranıp vazifelerini yerine getiriyorlardı.Kilisenin her yerinde mumlar vardı, kimisi yanmış kimisi ise yanmayı bekleyen. Yedi , sekiz yaşlarında iki turist çocuk kilisede yanan mumları söndürmek için yarış ediyorlardı.O çocuklara gülmemek içten değildi.Onlar mumları söndürürken annelerinin durumu kurtarmak için mumları tekrar yakma çabaları görülmeye değerdi.Tuhaf olan, çocuklar için yanan mumları söndürmek sadece masumane bir oyunken ,o mumları yakan insanlar içinse bu durum hayata dair bir istek, bir umut anlamındaydı. Hayat da hep öyle değil midir? Kendinizi karanlıktan aydınlığa çıkarmak uğruna ufacık bir umut ışığı yakalamak isterken, ışığınızı söndürmek için tek bir saniye dahi düşünmeyen insanların etrafınızda oluşu karanlığa gömülmenize neden olmaz mı?O insanlar için sizin duygularınızın ,çabalarınızın hiçbir önemi yoktur.Çünkü onlar bencil insanlardır. Naziler’in yaptığı en iyi şey II.Dünya Savaşı’nda bu şehre zarar vermemiş olmaları.Aksi durumda bu kadar sanatla yoğrulmuş, donatılmış bir şehre ve bu şehrin yapılarına yazık olacaktı ,gelecekteki nesillerin bu eserleri görmelerine imkan kalmayacaktı. Gel gör ki düşmanın bile zarar vermediği ülkeler varken, biz kendi memleketimizde tarihimizi yok etmek için yarış halindeyiz, elimizden geleni ardımıza koymadan çabalıyoruz.Bu yerleri görüp ülkemize döndüğümüzde çimento yığınları içinde bu farkı hissediyor olmanız ne acıdır.Böyle olunca da keşkelerle başlayan sözcüklerin dilinize dolanması imkansız oluyor. Ne demiş Mevlana ?“Kamil odur ki ; koya dünyada bir eser.Eseri olmayanın yerinde yeller eser.” Anlayana… AİLE Sözlükte toplum içindeki en küçük birim diye geçiyor anlamı ‘aile’ kelimesinin, gayet kısa ve anlaşılır. Ama bana kalırsa manevi anlamı çok daha derin ve herkes için farklılık gösteriyor. Çünkü herkes belki olumsuz belki olumlu bir düşünceye sahip ailesiyle ilgili. Aile kimi insan için ayak bağı, özgürlüğe karşı en büyük duvar belki hiç aşılamayan, kimi için utanç kaynağı insanın hep karşısına çıkan ve tüm hayatını etkileyen. Kimi insanlar ise şanslı bu konuda. Ailesine tapan, huzurlu ve mutlu bir ailede yetişmiş, annesini babasını kendisine örnek almış, sorunları olduğunda ya da hayatının dönüm noktalarında ailesinden destek alıp tüm engelleri aşabilmiş ve gelecekte alacağı kararlarda ailesinin desteğini arkasında hissedeceği ve yorulduğu zaman rahatlıkla sağlam bir duvara yaslanabileceğini bilen şanslı insanlar. Ailemizi seçemediğimiz doğru, ama insanlara eğer seçme hakkın olsaydı yine kendi anne ve babanı seçer miydin diye sorulduğunda cevap hiç şaşmaz: ‘’Evet, seçerdim.’’ Tamamen yalan bence. Ailesinden memnun olmayan, annesinden nefret eden, babasından utanan bir sürü insan tanıyorum. Belki bunu ulu orta ifade etmekte güçlük çekiyorlar ama şiddetli duygularını saklayamaz insan, anlaşılıyor. Ayrıca bana göre kimse ailesini sevmek zorunda değil. Filmde Çiçek on sekiz yaşına kadar annesi ne derse onu yapmış, onun kurallarına göre yaşamış o ne isterse onu yemiş, giymiş dünyalar güzeli bir genç kız. Üstelik tüm bunlara rağmen annesi onu bir kere bile öpmemiş, hep itelemiş, sevgisini esirgemiş. Kimse böyle bir anneyi sırf annesi olduğu için sevmek zorunda değil bana kalırsa ama Çiçek yine de deniyor, çabalıyor en küçük bir ilgi için annesinin ona göstereceği. Ben denemezdim. Bana göre bir anne bir baba çocuğunu ne olursa olsun sevmeli, yanlışları olduğunda onu affedip tekrar şans vermeli. Aksi halde aile olmanın ne önemi var? Anne babaya sahip olmanın ne önemi var eğer sevgisini ve desteğini hayatın boyunca hissedemeyeceksen. Herkesin bir ailesi olabilir sözde en azından ‘ailem’ diyebileceği insanlar. Ama herkes gerçek ve tam anlamıyla aile olmayı başaramaz. Çünkü bana göre gerçek bir aile olabilmek için bireylerin kendilerini rahatça ifade edebildikleri, utanmadan sıkılmadan duygularını gösterebildiği, empati ve saygının kendini her konuda belli ettiği, temellerin güven unsuruna dayandığı ve aradaki bağın sadece kan bağına dayanmadığı bir ortam olması gerekiyor. Tüm bu değerlerin aynı çatı altında sağlanması o kadar zor ki bana göre o yüzden anlam veremiyorum birbirinden farklı karakterde, kimsenin birbirine katlanamadığı, sürekli çatışma içinde olan ve sırf kan bağı var diye bir sürü insanın aynı evde 7/24 dip dibe yaşama zorunluluğu olmasına. Psikolojik açıdan insan kendi kendini huzurundan ve mutluluğundan mahrum ediyor bence sırf ekonomik açıdan ailesine bağlı olduğu için ya da gidecek başka bir yeri olmadığı için. Aile sadece bir kelime sözlükte, ama aile olmak tamamen farklı bir kavram. Bana göre bunu tam anlamıyla başaramayacak, aile olmanın gerektirdiği sorumlulukları üstlenemeyecek, sırf toplumun dayattığı ‘aile kurma’ gereğini gerçekleştirmek için biriyle evlenip dünyaya yeni bir birey getirmek amacında olan insanların hakkından gelebileceği bir değer değil aile olmak ve böyle olacaksa hiç olmasın. Kimsenin insanları kendiyle birlikte yaşamaya zorunlu kılıp hayatı hem kendine hem de aynı evi paylaştığı insanlara zindan etmeye hakkı yok sonunda yalnız yaşamak ya da yalnız yaşlanmak olsa bile. Aynı çatıda uzak kalmak yerine uzak yerlerde huzurlu olmak sizce de kulağa daha mantıklı gelmiyor mu? Şiir okurken normalden daha yavaş okurum ben. Çünkü bir hikâye okuyormuşsunuz gibi tüm betimleme, tüm detaylar uzun uzun anlatılmaz. Bir cümle okursun şairden sonra başını çevirir uzaklara bakarsın. Düşünürsün neler demek istedi acaba, benimle aynı şeyleri mi yaşadı o da? Belki eskilerden bir şeyler canlanır kafanda, üzer hafiften ve bir sigara yaktırtır. Öyle bir yaktırtır ki ciğerler bile anlar şairle ortak ne yaşamışsınız, ne düşünmüşsünüz? Şiirde sözler de derindir, şiirin bıraktığı etki de. Okurken beni en karamsar, en bunaltıcı düşüncelere sokan tema ayrılıktır. Özellikle de beklenmedik ayrılık. Bir insana tutunmuşsun, bağlanmışsın. Hayat sanki mükemmel, her şey istediğin gibi; hayatının biraz daha düzene oturduğunu, çoğu şeyin iyi gitmeye başladığını düşünüyorsun. Bazen de hayaller kuruyorsun gelecekle ilgili, en tehlikelisini yapıyorsun. Çünkü ayrılık anı geldiği zaman sana en çok dokunacak olanlar kurduğun hayaller olacak. Sen neler düşünmüşsün, neler istemişsin? Fakat karşıdaki kalpsiz, vicdansız bunlar hakkında düşünmemiş bile. İşte o zaman yıkılırsın aslında, her şeyin sadece sana göre güzel gittiğini, aslında kurduğun hayallerinin hepsinin tek taraflı olduğunu anladığın an. İçinden neler söylemek geçer ama söyleyemezsin. Çünkü, deyip fikirlerimi söylemeyi çok isterdim fakat ben de bilmiyorum, sadece söyleyemezsin işte kan beyne gitmesi gerekirken kırılmış o kalbe yara bandı olmaya çalışıyordur belki. Canın o kadar acımıştır ki nerede olduğunu unutmuşsundur ve sadece hiç olmamış gibi geri dönmek istersin. Fakat olmuştur hiçbir şey olmamış gibi yaşamına devam edemezsin çünkü, artık pişman olmuşsundur. Normal şartlar altında bir ilişkiye başlarken düşüneceğin şey; o kişiyle neler yapabiliriz, ne kadar güzel vakitler geçiririz, birbirimize ne katarız, birbirimizin zamanını beraber harcarken nasıl daha iyi hissederiz vs. olmalıdır değil mi? Ama ayrılık yaşamış insan, yukarıdaki paragrafta bahsettiğim insan düşünemez onları artık. Çünkü bir insan daha önce kırıldıysa, hem de çok fena kırıldıysa, yalnızca kalbinin kırılmasından bahsetmiyorum, direkt ortadan ikiye ayrılmasından bahsediyorum; o insan bir başka ilişkiye başlarken ortasındaki güzel anılar yerine sonunu düşünür. Bu ayrılık beni nasıl etkiler? Kendi kendine konuşur resmen, der ki: “Bunun sonunda yine çok yıpranır mıyım? Yok canım, belki de bunun sonu güzel biter ne diyorsun olmaz mı? Düşündükçe düşünür ve artık ilişkilerinde eskisi kadar bağlanmadan daha yüzeysel hayallerle, belki daha güvensiz, kısacası daha az pişman olacağı bir ilişki yolu belirler. En azından belirlediğini sanır. Pişmanlık vazgeçmez sen ne kararlar alırsan al yine gelip döneceğin duygudur. İnsanın içinde var olmuştur ve var olmaya devam edecektir. Kimi zaman yaptığımız şeylere üzülür, kahroluruz ve bazı kararlar alırız. Bir daha bunu yapmayacağım, biraz daha iradeli, daha dikkatli olacağım gibi. Bu tür durumlara örnek olarak pazartesi sabahı erkenden kalkarken düne lanet okuyarak dediğim “pazar günü neden bu kadar geç yattım?” pişmanlığını verebilirim. Ama yine de pazar günü geç yatmaktan vazgeçmez insan. Bunun gibi pişmanlıklardan sonra alınan kararlar belki etkili olmaz. Ama pişmanlıklarınızdan vazgeçmeye başladığınız anda fark edersiniz ki, aslında ne kadar da aptalmışsınız. Artık eski pişmanlıklar için üzülmenin mantıklı olmadığını görürsünüz. Çünkü pişmanlığı yaşarken sizi üzen, canınızı sıkan asıl nokta; aklınız başınıza geldikten ve hayatınızda bazı şeyleri değiştirdikten sonra fark edeceğiniz “yapmadığınız ya da yapamadığınız” pişmanlıklar olacak. Bunu gördükçe üzerinizdeki karamsar düşüncelerden sıyrılmak isteyecek daha çok şey yapmak isteyeceksiniz. Daha çok yaşamak, artık oyunu tribünden izlemek değil de sahalara inip oynamak isteyeceksiniz. İşte o zaman gerçek hayat hikayeniz başlayacak. Şair ağabeyime de siz herkese de naçizane bir tavsiyedir bu da. Geçmişte yaptıklarınızdan değil gelecekte neler yapamayacaklarınızdan kaygılanın. Kayra EskinAh, şu yalnız insanlara bak.Yalnızlığımı romantize etmeyi, doğurduğu hüznü bir zırh gibi giymeyi severim.Bunun genç yaşımın getirdiği toylukla yakından alakalı olduğunu biliyorum,ama aynı zamanda yalnızlığın sanatın çıkış noktası olduğu ﬁkrinden kendimialamıyorum. Dolayısıyla, karşılıksız bir aşktan, derdini anlatamamaktan, aitolamamaktan veya en basit haliyle insansızlıktan doğan yalnızlığın yarattığı oburuklukla aramda bir usta çırak ilişkisi varmış gibi geliyor bana. Ustam bazençekilmez, dayanılmaz olabiliyor, ondan nefret ettiğimi düşünebiliyorum amayine de saygıda kusur etmiyorum hiçbir zaman. Zira bana mutluluğun değerini,sevmeyi, aşık olmayı, gerçeği ve hayal kurmayı yeni baştan ve tekrar tekraröğretiyor gibi sanki. Bu bitmeyen ders süreci bana ilham oluyor, düz yazıkonusunda olamasa bile şarkı sözlerimde ve onları okuyuşumda yardımcıoluyor.Bu düşüncelerin bana özel olduğunu düşünmüyorum elbette. Şöyle birbakınca, insanları gülümseten, rahatlatan şeyleri göz önünde bulundurunca,hepsinin özünde azıcık da olsa bir mavilik olduğunu fark etmek hepimiz içinmümkün. Birine aklımızı kurcalayan, canımızı sıkan bir olay yahut düşünceanlattığımızda mesela, o kişinin cevabından beklediğimiz şey basmakalıp birpozitiﬂikten ziyade, buhranımızın içten bir tasviridir. Ancak bu şekildekarşımızdakinin bizimle empati kurabildiğini düşünürüz çünkü. Bu durumedebiyat ve müzik içinde geçerlidir. İyi bir roman kişisel gelişimimize bir kişiselgelişim kitabından daha fazla katkı sağlar, İyi bir güftekarın kalemi birpsikoloğun telkinlerinden daha etkilidir.Müzik, güfte falan demişken hazır, bahsetmek istediğim bir şarkı var.Beatle'lardan çıkma Eleanor Rigby... Süresi hayatın kısalığını simgelercesinetamı tamına 2 dakika, ama bana göre yalnızlığın en güçlü, en içten, en raﬁnetasviri... Paul amcanın kadife sesi ve tanımadığım, Beatles'ın dışındaki amcalarya da teyzelerin yaylılarıyla ruhuma dokunan, belki de ilk iki paragrafta yazıyadöktüğüm düşünceleri edinmeme sebep olan şey.Bütün zamansız eserler gibi, bu şarkıyı da nereye isterseniz çekebilir, nasılisterseniz öyle yorumlayabilirsiniz. Ben, birbirleriyle karşılaştıklarında yalnızcaselamlaşıp yollarına devam eden, hayatlarının sonbaharındaki iki yalnız insanınhikayesi olarak yorumluyorum şu sıralar. Eleanor Rigby, kaçırdığı hayatınalaycılığıyla baş etmek için kendisine mecburen bir hayal dünyası yaratmakdurumunda kalmış bir kadın, Peder Mckenzie ise ıssızlığından şikayetçigörünmemeye çalışan, bunu çok çok önce kabullenmiş gibi görünen, Tanrısı ileteselli bulduğunu zanneden ama yine de elinde olmadan, içinde bulunduğu -kendi deyimiyle - ''bu fani dünyanın aciz, günahkar kullarının'' düşünceleri veyargılarıyla hareket eden ve içten içe bunun farkında olan, dolayısıylakendisiyle tam olarak hiçbir zaman barışamayan bir adam.Bir sanat eseri ile kurduğum bağı sanatsız bir dil ile anlatmam gerekiyorsa eğer,bazı klişeler mübahtır diyerek şunları söylemek zorundayım.Bir çoğumuz içinde biraz Eleanor Rigby'den biraz da Peder Mckenzie'denbarındırıyor aslında... Hayal kuruyoruz ve kendimize hayalperest sıfatınıyakıştırıyoruz, fakat hayal kurmamızın asıl sebebi hayatı kovalayacak cesaretesahip olamamamız. Şimdiyi yakalayan, geçmiş ve gelecek kaygılarından arınmışbir benliği kafamızda canlandırmak, o benliğe erişmeye çalışmaktan dahakolay. Bu yüzden hayal kurmayı seçiyoruz. Sözde reddediyoruz toplumu amaiçinde yükselebilmek için kırk takla atıyoruz aynı zamanda. İnsan ayırıyor,küçümsüyoruz ve böylelikle özel olduğumuzu düşünüyor ya da zannediyoruzama aynı insanlar tarafından sayılıp yüceltilmek de sanki en büyük amacımızmışgibi. Yalnızlığımızdan memnun görünüyoruz ve bu yalnızlığı çeşitligüzellemelerle aklamaya çalışıyoruz ama dertlerimizden bahsederken bileçoğul konuşmayı tercih ediyoruz çünkü bir sürüye dahil olmanın verdiği acizrahatlamaya muhtacız içten içe. Tezatlar dünyasındayız. Dünyasındayım.Şarkının başında dediği gibi,Ah, şu yalnız insanlara bak...Kaynak:(Lennon, Mccartney, The Beatles, 1966, Revolver Albümünden)MELANKOLİNİN MAVİSİ VE DELİLİĞİN TURUNCUSU Hollanda uyruklu, deli adam bir gün boyalarının midesinde daha güzel duracağı kanısına varır. Aynı adam, başka bir gün, kulağından bir tutam kopararak bunu genelevde çalışan kızlardan birisine vermekte bir beis görmez. Üstüne üstlük, tüm hayatı boyunca ancak bir tablo satabilmiş umutsuz ve çıldırmış bir ressam olmaktan başka kimliği de yoktur… Bir kurgu karakteri andıran kişiliği ve yaşantısıyla Vincent, tüm gerçekliğe vurulan bir silleden azı değildir. Hayatında bir kez olsun huzurlu bir dönem geçirememiş olan bu talihsiz adam, hayat hikâyesini tablolarına aktarmak konusunda da büyük bir yetenektir. Aklının çarklarındaki bozulmayı ve görüşündeki sarı lekeleri sürrealist bir yaklaşımla olmasa bile, fırça darbelerinin renkleriyle ustaca kondurmuştur tablolarında. Tuvallerine genel olarak bir hüzün ve çılgınlık yapışmışken, özellikle yukarıda eklediğim görsel, Vincent Van Gogh’un Otoportresi en yoğun eserlerinden biridir benim için. Ve inanıyorum ki, ressamın acınası hayatı boyunca en dürüst olduğu portredir. Gözlerin ruhun aynası olduğu mevzuunda neredeyse hemfikiriz. Ve bir bakış üzerine binlerce sayfa yazılabileceğinin de bilincindeyiz. Ben binlerce sayfa yazacak kadar olamasam dahi Vincent’ın bu bakışı üzerine onlarca sayfa yazabileceğimi düşünüyorum. Bir fotoğraftan çok daha özellikli bir eserle karşı karşıyayız zira… Bilirsiniz ki, duygularını maskeleme üzerine uzmanlaşmış insanlar bile bir saniyeliğine dahi olsa mutlaka kendilerini ele verirler. Bir saniyeliğine kendileri olurlar ve ruhlarının yansıması gözlerinde hayat bulur. Bir andır ancak gerçektir… Ondan sonrada, bir daha asla su yüzüne çıkmamak üzere benliklerini göz görmeyecek şekilde kilitlerler. Peki, bir portre ne kadar sürede çizilebilir? Dahası, bir otoportre? Bir saniye değildir elbet, ressamın haftalarını ve aylarını işgal edebilir… Ve ressam, kendini boyarken tuvale nasıl o kadar süre boyunca maskesiz kalmıştır? Kendini maskesiz resmedecek cesareti nasıl bulmuştur? Bunun için çılgın olması gerekir, delirmiş olması! Zaten… Ressamımız delidir. Yine de bu onun dürüstlüğünü lekelemez… Çaresizlikle bakan bir çift göz, korkan bir çift ışık… Yardım isterken, tekmelerle karşılanmış olduğu gerçeğinin soğuk acımasızlığını sırtımda duyuyorum. Tarihte yaşanan bir haksızlığı daha okumaya pek takatim kalmadı, ama anlatmamı da hiçbir şey engelleyemez. Döneminde bir sokak köpeğinden aşağı sayılan o büyük ressam en azından kendini böyle resmedecek kadar acı içinde olmamalıydı. Tedirginliği, gözlerimizi nemlendirmemeliydi… Bütün sanatçıların hakiki boyası acıydı ancak bunun bile bir sınırı vardı. Vincent, bu sınırı aştığında henüz bir çocuktu kilometreler sonra yolculuğunu bir kurşunla acı içinde sonlandırmıştı. Buna rağmen, Vincent, bütün acıyı gözlerinde toplamamıştı. Melankoli, mavi arka planının arasında belli belirsiz bir mor… Biraz dikkatle bakılsa, tüm otoportreye yayıldığı fark edilebilir. Sakalının yoğun turuncusundan, takımının mavisine kadar psikolojik bir bunalımın tanımıdır bu otoportre. Bir sinestezik olsam, dünyanın en hüzünlü şarkısını duymam muhtemeldir tabloya bakınca. Yahut dünyanın en hüzünlü müziğini dinlerken bu renklerin toplamını görmem de bir o kadar olasıdır. Hüznün ve ressamımızın etle tırnak olmuşluğundan mıdır, başka bir duygu hissedemiyorum onun tablolarına bakınca. Vincent’ın ruhundaki büyük boşluğu görmezden gelmek olası gelmiyor bana, mantıklı da değil. Yıllar önce bir cinnetler serisinin kurbanı bu adamı en azından olduğu gibi kabul etmemiz gerektiği kanısındayım. O, kendini olduğu gibi kabul ederken biz de onu var olduğu şekilde, tüm aksaklıkları ve noksanlarıyla kabullenmeliyiz. Uzun lafın kısası, bir kalp kırıklığıdır bu resim. Vincent’ın gözlerinden akan melankoli dünyadaki tüm acıların toplamından hallicedir. İnsanlara olan nefretimi körükleyen de budur, onları sevmemi sağlayan da… Toplumdan dışlanmışlığı, kaygıyı, deliliği, dehayı buluşturmuş renkler kümesidir… Ancak en çok da gözyaşıdır. Çıldırmış bir adamın kalbinden tabloya akan mavi-turuncu ağlayışlardır. Kaynak: Van Gogh, Vincent. Orsay Müzesi. 1889. Yağlıboya. Paris. Nuri Can Süncer 21501491 Varlığın ve Hiçliğin Ötesi Egon Schiele , 1890-1918, Australia Anlaşılmıyorum. Yorgun bir gecenin ertesinde, beynimde haykıran duygulara cevap veremiyorum. Olayları çarpıtmak, açıklamak değil maksadım. Evet, her insan yaşadı zorlukları. Zorluklardan ders çıkarabildi fakat bu mu sizce bütün mesele? Deneyimlediğimiz her şeyden ders çıkarırken sözcüklere takılıp kalmak zorunda mıyız? Nedir bizim sorunumuz? Neden etrafımızdaki bütün insanlar kendilerine bizi iyi etme görevini yüklemek zorundalar? Haykırıyorum işte, siz beni iyi edemezsiniz. Hayata dair olan düşünceleriniz benim beynimin sınırlarının çok altında anlayın artık! Düşündüğünüz her şeyi düşündüm, söylediğiniz her şeyi uyguladım. Bu değil arayışında bulunduğum. İnancını yitirmiş bir adama daha ne kadar yardımcı olabilirsiniz? İstemiyorum kendinizi kanıtlamak için çabalamalarınızı. Bu ise mesele, evet kabul ediyorum. Yüce olan sizsiniz! Etrafınızdaki her eksikliği dolduran sizsiniz, her yanlışın doğrusu sizin akıl süzgecinden geçmiş ve siz doğrusunu biliyorsunuz. Bir insanı hayata döndürmek için gereken formül sizin elinizde. Fakat sormak istiyorum size, bir kere de olsa kendinizden ziyade karşınızdaki insanı düşündünüz mü? Ben vermek istiyorum bu sorunun cevabını, hayır! Bilmiyorsunuz aklımdan geçenleri, aklımın içinde gezen hiçbir düşman tanıdık gelmiyor size. Her şeyin gelip geçici olduğuna inandırmışsınız kendinizi fakat bu böyle değil anlayın artık! Hayat sizin küçük acılarınızdan ibaret değil. Anlamlandıramıyorsunuz onca şeyi. Sözcükleri hayatınızı şekillendirmek adına birer oyuncu olarak kullanıyorsunuz. Bilmiyorsunuz ki bu oyun beş para etmez. Sonra suçlamalara başlıyorsunuz dinlemiyorsun kimseyi diyerek. Kendi fikirlerin arasında tıkılıp kalmışsın diyorsunuz. Soruyorum size; siz kimsiniz? Kendi varlığınızı tatmin etmek için bana sarf ettiğiniz onca söz benim için neden bir anlam ifade etmeli? Hanginiz sözün karşısındakinde uyandırdığı hissi, kendinde uyandırdığı histen fazla önemsedi? En azından benim hayatımda bulunan hiç kimse. Küçük hayatlarınızda küçük kalıplara sığmak istemeniz değil miydi tek sorun? Umutsuzluk insandan uzak olmalıydı öyle değil mi? Siz bütün acıların sonuna Leyla ile Mecnun’un acısını eklemek zorundaydınız. Hak vermiyorum size. Çıkın şu karanlık sokaklardan. Elle tutulur hiçbir şeye sahip değilsiniz. Etrafınızda acı yaşayan herkesin acısına ortak olduğunuzu zannediyor olsanız da, hayat düşündüğünüz kadar masum değil. Ağzı olan konuşuyor derler ya, işte tam olarak böyle bir şey. Hayır diyorum tekrardan. Siz benim acılarıma erişemezsiniz. İnancını yitirmiş bir adamın parmaklarının ucunda hissedemediği sıcaklığı ona bir şey ifade etmeyen sözcüklerinizle kazandıramazsınız. Bunu düşünmeyin artık. Terk ediyorum diyorum anlamıyor musunuz? Hayatınızda çözebileceğiniz her şeyden uzağım ben, içinizde sezebileceğiniz her histen ziyadeyim. Aşkın her çağından geliyorum, acının her zerresini tattım, açlık benim, susuzluk bedenim, suskunluk hissim, zorluk ömrüm, öfke kişiliğim. Bütün bunların zirvesini yaşamış bir insana, ne olur tam adamına geldin muamelesi yapmayın. Daha ne kadar yalvarabilirim? Söylediğiniz, söyleyeceğiniz hiçbir kelime, hiçbir anlam ifade etmiyor, etmeyecek! Bana zamandan söz etmekten de vazgeçin. Ne kadar gerekli olduğundan, yaraları nasıl sardığından bahsetmeyin. Bilmiyorsunuz ki her şeye iyi gelen zaman beni kanatıyor. Açtığım her boşluk kendi içinde doldurulamaz hale geliyor. Ne zaman doldurmaya kalksam, o boşluk daha da derinleşiyor. Sözcüklerinizi kendinize saklayın ne olur, bütün yaşanmışlıklarımla baş edecek tek adam benim. Nasıl bir şanstır ki bu; beynimin içinde bu kadar düşman beslerken bu filmi açıp izlemiş olmam. Tarkovski’nin Kurban’ı sayesinde anlıyorum ki hiçbirinizin sorununa çare bulamayacağım gibi, siz de benim sorunlarıma çare bulamayacaksınız. Sadece söylenmek için söylenmiş, kendini kanıtlamak için sarf edilmiş sözlerden vazgeçin. Siz benim bütün hislerimin, deneyimlerimin bittiği noktasınız. İhtiyacım olan tek şey Profesör Alexander’ın yaptığı gibi kendimi yüce bir erdem için kurban etmek; gereksiz sözcüklerden, insanın bencilliğinden uzak bir yerde ruhumu arındırmak. Ben sizin tatmin yolunuz olmayacak kadar kabuklaştım. Söyledim ya, düşündüğünüz her şeyi düşündüm, ölçtüm tarttım. Benim yaşamadığım fakat yaşayacağım şeylerle gelin bana ki bu da imkânsız olan. Diyeceğim o ki, bana gelmeyin; ben sizi yaşayacak olursam şayet, size gelirim! Kaynakça Kurban (Offret) – Andrei Tarkovski , 1986, Svenska Filminstitutet. Egon Schiele , 1890-1918, Australia Oğuz Kaan Durak AİLE SALONUMUZ VARDIR Yekta Kopan’ın Aile Çay Bahçesi kitabını gördüğümde, Ankara’nın güzide ilçesi Ulus’un payvonlarıyla meşhur Çankırı Caddesi’nde bulunan ve genelde pavyon çıkışı tercih edilen buram buram rakı ve ter kokan restoranlarının üst katlarındaki en fazla üç masalık bölümlerin girişinde sıkça rastladığımız “Aile salonumuz vardır” tabelası aklıma geldi. Hiçbir ailenin mecbur kalmadıkça tercih etmeyeceği yerlere bu tabelanın asılması bana çok samimiyetsiz gelmiştir. Dolayısıyla kitabı da bu önyargı ile elime aldım ancak hem Yekta Kopan’a duyduğum sempati hem de kitabın yaklaşık yüz elli sayfa olması, buna rağmen kitaba başlamama sebep oldu. Kendimi, kitaptan okudukça daha çok zevk alacağıma inandırmaya çalışarak açtım kitabın kapağını. Kitabın ana karakteri Müzeyyen’in çocukluk hatıralarıyla başladı hikaye. Ailesi hakkında bir şeyler anlatmaya başladığında, “Aile salonumuz vardır” tabelasının aksine samimi bir yere girdim. Çünkü kitap, isminden de anlaşıldığı gibi aileler hakkındaydı. Genelde bir kitabı okurken ana karakterle bir bağ kurabilmek adına, ona bir arkadaşım gibi yaklaşır ve anlattıklarını sanki sırdaşı gibi dinlemeye çalışırım. Müzeyyen’e de bu anlayışla yaklaştım ve başladım ailesi hakkında anlattıklarını dinlemeye. Anlattıklarını dinledikçe, kardeşime duyduğum şefkat ve sevgiden olacak ki onun kardeşi hakkında söyledikleri beni şaşırttı. Çünkü bir insanın öz kardeşine bu denli büyük bir nefret beslemesi benim hayal edemeyeceğim bir şeydi. Aslında Müzeyyen’e içten içe çok kızmama rağmen, bir arkadaşın da yapacağı gibi onu dinlemeye devam ettim ve anlamaya çalıştım. Çünkü iyi arkadaşlar bunun için vardır. Meğerse Müzeyyen kardeşi Çiğdem’i annesinin ölümünden sorumlu tuttuğu için, ona bu denli büyük bir nefret besliyormuş. İçten içe Müzeyyen’in bunu yapmaması için ona kendi kardeşimle olan kopmaz bağımdan bahsetmek istiyordum ama Müzeyyen bir kitap karakteriydi ve ilişkimiz tek yönlüydü; o bana fikirlerini aktarabilir ancak ben ona aktaramazdım. Müzeyyen’in anlattıklarını dinlerken ona zaman zaman hak verdim, zaman zaman kızdım. Mesela babasına beslediği kini haklı buldum çünkü o kızdığı baba karakteri aslında çok da uzak olmadığım hatta kendi babamla eşleştirdiğim bir karakterdi. Babasının sorumsuzca davranışları sonucu kendi sorumluklarını Müzeyyen’in babaannesinin üzerine yıkması, aşina olduğum bir durumdu. Ama her ne kadar çabalasam da, kardeşine duyduğu kine bir türlü hak veremedim. Çünkü annesinin, Çiğdem’in ağlamasından korkup camdan aşağı düşmesinde Çiğdem’in hiçbir suçu olmadığı gibi, suçu olsa bile küçük bir çocuk olmasından dolayı davranışlarına sorumluluk yüklenemezdi. Hatta bu durumdan dolayı Müzeyyen’e kızdım. Bu durum Müzeyyen’i anlayamadığım ve kızdığım nadir durumlardan biriydi. Mesela hayata karşı savurduğu sağlam küfürleri beni hiç rahatsız etmemişti. Bir salyangozla saatlerce sohbet edecek kadar yalnızlaştırılmış bir insanın en azından bunu yapmaya hakkı vardır diye düşündüm. Bu durum beni, Müzeyyen’le kurduğum dost bağını kuvvetlendirmeye teşvik etti, zaten kendinden başka kimseye hayrı olmayan Özlem’de onun tek dostuydu. Yani Müzeyyen’e de sorsak benim dostluğumu yeğlerdi. Belki farklı bir zaman boyutunda karşılaşmış olsak, iyi birer dost olabilirdik birbirimize. Ama en nihayetinde, Aile Çay Bahçesi bir kitaptı, Müzeyyen ise bu kitabın ana karakteri… Kitabın adından dolayı edindiğim tüm ön yargılar, kitap bittiğinde yok olmuştu. Sanırım Müzeyyen’le olan ortak noktalarımız onunla kurduğum bağı güçlendirdi ve kitabı olduğundan daha samimi bulmama neden oldu, bilemiyorum… Sonuç olarak kitaba başlarken ki hislerimle, bitirdiğimdeki hislerimin arasında büyük bir uçurum vardı. Seslendirme sanatçısı olarak tanıdığım ve sempati beslediğim Yekta Kopan’ı yazar yönüyle de tanımama ve sevmeme neden oldu. Kaynakça Aile Çay Bahçesi, Yekta Kopan, Can Sanat Yayınları, İstanbul, 2013 Wagner’in Hikâyesi Gözlerimi Açtı. Bir gemi batarsa ne olur? Bu olaya bir facia denir. Herkes üzülür. Kalan sağlar hikayelerini anlatır, yaşanılanların korkunçluğunu. Haber araçları yorumlar yapar; olay hakkında uzman kişiler yapılan hataları, pişmanlıkları dile getirirler. Sorumlular yargılanır. Peki ya bir gemi batırılırsa? Buna sebep olan devletler yüzlerce masum insanın canına kıymayı haklı gösteremedilerse? Unutulur, unutturulur. Her devlet katildir ve bu durumda o her devletin kendi cinayetlerini nasıl örtmeye çalıştığı en iyi şekilde gözlenir. 1941 Struma Olayı’nda da farklı bir şey olmamıştır. Bu olay hakkında ben de hiçbir şey bilmiyordum. Bir kez bile adını duymamıştım bu olayın. Adını duymuş olsaydım bile muhtemelen önemsemezdim. “Tarihteki bir gemi kazası, olmuş bitmiş, ölenler huzur içinde yatsın.” deyip geçiştirirdim herhalde. Ancak iyi bir yazarın konuyu çok iyi işlemesiyle ve o olaydaki duyguları insanlara aktarması kişinin bakış açısını çok ciddi bir şekilde değiştirebiliyor. “Serenad”dan bahsediyorum. Zülfü Livaneli’nin yazdığı harika kitaplardan biri. Olayların İstanbul’da geçiyor olması ve benim bu kitabı İstanbul’a giderken okumaya başlayıp İstanbulu gezerken bitirmiş olmam da beni etkilemiş olsa gerek. Sonuçta yaşanılanları okumak kadar yaşanılanları görmek, yaşanılan yerlerin içinde bulunmak, yaşanılanların olduğu yerde yaşamak da insana o derin duyguları yaşatmakta çok önemli. Prof. Maximilliam Wagner’in onca yıldan sonra gelip gördüğü yerleri ben de kendi gözümle görmüş oldum. Bu, anlattığı ve kitapta geçen Struma felaketinin ne kadar gerçek olduğunu bana hissettirdi. Bir insanın hayatının aşkını nasıl kaybettiğini, açıkta demirlemiş gemide yıllardır görmediği eşinin onu beklemesine rağmen ona nasıl ulaşamadığını yüreğim burkularak okudum. 87 yaşında bir adamın ölümüne çok az kala, 50 yıl önce bir gemi kazasında kaybettiği sevgilisini son kez ziyaret edişini gördüm. Bu beni çok etkiledi ve eğer kitabı okumamış olsam hiç ilgilenmeyeceğim bir konuyu hiç de olsa biraz araştırmaya teşvik etti. Sonuçta en azından öğremeliydim; Maximilliam Wagner gerçek mi? Bu olaylar geçekte yaşandı mı? Yoksa olanların hepsi kurgulanmış mıydı? Araştırmalarımdan anladım ki Struma gerçekti. Olaylar gerçekten olmuştu. Maximilliam Wagner ve eşi Nadia kurguydu elbet ancak bunu öğrenmem hislerimi değiştirmedi. Çünkü bu olay gerçekten yaşanmıştı ve onlar yaşamamış olsa bile onlar gibi o gemide olan yaklaşık 800 yolcu bütün bu olayları yaşamıştı. Hiçbir devlet tarafından kabul edilmemeyi; açık denizde hayvanların bile yaşamayacağı, pis, bozuk, yetersiz bir gemide canları uğuruna 9 hafta boyunca barınmayı; 9 hafta sonunda da bir Rus deniz altısı tarafından katledilmeyi yaşamışlardı. Aklım almamıştı. Nasıl olmuş da Karadeniz’in ortasındaki ağzına kadar insan dolu bir gemiyi ,bir ya da iki devlet değil, bütün devletler belirsizliğe hiçliğe, ölüme, terk edebilmişti. Hele Türkiye, vatanım, nasıl böyle bir vicdansızlık yapabilmişti kıyısına umut ve çaresizlikle gelen bu gemiye? Tabi ki 2. Dünya Savaşı’ydı cevap. Devlet adamları savaşa girebileceklerinden korkmuş, Almanya’nın baskısı ile gemiyi reddetmişlerdi. Üstüne üstlük olay örtülmeye çalışılmış, önemli bir şey olarak görülmemiştir. Dönemin başbakanı Refik Saydam "Türkiye başkaları tarafından arzu edilmeyen insanlara mekan olamaz." demiştir. Struma için ilk resmi anma dönemi de 24 Şubat 2015’te yapılmıştır. (Kaynak: Vikipedi/Struma) Öfke ve kafa karışıklığım yerini çaresiz sakin bir üzüntüye bıraktı. O zamanki devlet adamlarını suçlayamadım çünkü kendi halkları için en iyi olanı yapmışlardı. Savaştan kaçınmışlardı. Ya savaşa girip kendi insanlarının ölümüne yol açacaklardı ya da girmeyip bu insanların ölümüne. Ancak bu kadar acımsız olmak gerekli miydi, gerçekten yapılabilecek bir şey yok muydu? Bu soruları da düşünmeden edemiyor insan. Günümüzde de hala tekneleriyle ülkelerinden kaçmaya çalışan mültecilerin ne kadar zor zamanlar geçirdiğini bazılarının öldüğünü görmek mümkün. Bu yüzden “Her devlet katildir”. Bunu çok iyi anladım. Kimin yaşayacağına karar vermeleri gerekir sadece ve diğerlerini öldürür ya da ölüme terk ederler. Kaynakça Livaneli Z. (2011). Serenad. İstanbul: Doğan Kitap. Vikipedi. HERKESİN HAYATI Evet, internette çok fazla şey paylaşılıyor ve bunların arasında çok fazla sayıda yalan ya da yanlış gönderiler de bulunabiliyor ancak geçtiğimiz günlerden birinde, zaman öldürmek için internette gezinirken arkadaşlarımdan birinin en popüler sosyal medya sitelerinden biri olan, benim de üyesi olduğum Twitter’da paylaştığı bir gönderi oldukça dikkatimi çekti. Arkadaşımın paylaştığı bu gönderide yan yana iki adet fotoğraf bulunuyordu. Bunlardan biri güneş sisteminin bir uzay aracından çekilmiş bir fotoğrafı, diğeri ise insan beynindeki hücrelerin mikroskopta nasıl göründüğünün bir karesi idi. Birini diğerinden ayırt etmesi çok zor olan bu iki fotoğrafın İngilizce başlığının Türkçeye çevirilmiş hali ise hatırladığım kadarıyla şöyleydi: “Ya biz insanlar da başka bir canlının beyin hücresinde yaşayan küçük hücrelersek...” Bu fotoğrafların kafamızı kurcalamaması gerçekten imkansız, aynı bu düşüncenin doğru ya da yanlış olduğunu bilebilmek gibi... Eğer caddeye bakan bir yerde oturuyorsanız bir gün sabah saat sekiz sularında pencereden dışarı bakın. Önceden mutlaka bakmışsınızdır, biliyorum, ben de bakmıştım ancak Sait Faik Abasıyanık’ın Son Kuşlar isimli öykü kitabını okuduktan sonra farklı bir gözden baktım dışarıya. Siz de farklı bir gözden bakmaya çalışın ve lütfen kendinize şu soruları sorun: “Bütün bu insanlar nereye gidiyor?” ve “Ne yapmaya gidiyorlar?” ya da “Neler düşünüyorlar?” Sokaklar, semtler hatta ve hatta şehirler değişse bile bazı şeyler daima sabittir. Örneğin, mutlaka işe geç kalan telaşlı biri vardır her gün. Vızır vızır geçen taksiler ve okul servisleri, köşedeki gevrekçi, onun yakınındaki çiçekçi abla ve bunların haricinde binlerce insan. Hepsi farklı şeyler düşünüp farklı yönlere giderler ve birbirlerinden tamamen bağımsızdırlar. Fakat bir tane ortak özellikleri vardır ki olayı tamamen farklı bir boyuta taşır. Belki de tahmin ettiniz, hepsinin kendine özgü bir hayatı vardır. Bu hayatta kimisi değerli vaktini düşünür, kimisi değerli bir şeyi olup olmadığını... Biri eve götüreceği ekmeğin hesabını yapar öbürü o ekmekleri satarak çocuğuna bakar. Bir hastanede bir yandan bir bebek doğar, hayata ilk defa gözlerini açar diğer yandan hastalıklarla boğuşan ihtiyar kurtulmanın en kolay şekli olan ölmenin hayaliyle yaşar. Hepsi kendi dünyalarında yaşar, hepsi kendi dünyalarını aynı Dünya’da yaşar. İlk kez 1952 yılında basılan Son Kuşlar adlı eserde de aynı şekilde anlatılıyor her şey. Sokaklar, caddeler, semtler, şehirler ve hatta insanlar hep aynı. Daha doğrusu yeni farkediyorum aynı olduklarını. Yarım asırdan fazla zaman geçse de aslında hiçbir şeyin değişmediğini de öğreniyoruz Sait Faik’in bu öykülerini okudukça. Herkeste ayrı telaş, ayrı koşuşturmaca... Nereye gittiğimizi ne yaptığımız tam olarak bilmesek de kendimizi hayatın akışına kaptırmışız, bilinsizce gidiyoruz ve aslında bunu her gün yapıyoruz. Her gece alarmımızı mutlaka kuruyoruz. Sonuçta ertesi günkü koşuşturmaya geç kalmak istemeyiz değil mi? Sonraki gün aynı şeyler yine, yeni, yeniden... Yanlış anlaşılmalara mahal vermemek için söylemek gerekirse, kötülemek için söylemiyorum tüm bunları. Elbette ki herkes kendi hayatını yaşamalı, kendi davasını kovalamalı. En nihayetinde zaten hayat da tamamıyla bir kaçıp kovalamadan ibaret değil mi? Yoksa ortalama insan ömrüne yaklaşık olarak yetmiş sene dersek, bu uzun süreyi nasıl geçiririz? Bence hepimiz Sait Faik Abasıyanık’a “yoğun” hayatlarımızdan güzel kesitler sunarak bizlere nasıl yaşadığımızı oturup bir kez daha düşünme fırsatı verdiği için teşekkür etmeliyiz. Kaleminden çıkan Son Kuşlar adlı öykü kitabı herkese tavsiye edebileceğim nitelikte bir eser. Hayat denen bu kovalamaca oyunu içerisinde oyunun kuralları yerine oyunun sebebini düşünmek istiyorsanız bu eser üzerinde biraz vakit geçirmenizi öneririm. H.Yarkın Tepe KAYNAKÇA: Abasıyanık, Sait Faik. Son Kuşlar. İstanbul: Türkiye İş Bankası Kültür Yayınları, 2014. Elif KOBAK MUTLULUK VEREN RESİM Şemsiye çatılı bir evde, gazete perdeli pencereden sızan gün ışığında, topal yatakta hep birlikte uyuyan kalabalık bir ailenin resmi bu. Dianne Dengel’in bu resmi Türkçe’ye Mutluluğun Resmi olarak çevrilmiş. Ne kadar doğru bir çeviri olduğunu her baktığımda içimi ısıtan o suretlerin huzurunu gördükçe tekrar anlıyorum. Bu resme bakarken zaman kavramını unutulabiliyor. Saatlerce fırça darbelerine dalıp hem annenin, babanın ve çocukların hem de uyuyan hayvanlarının huzurunu hissedebiliyor insan. Sadece birliklerinin ve birbirlerine olan saf sevgilerinin önemli olduğu bir aile gibi geliyor bana. Doğayla iç içe bir evde gazeteden yapılma perdelerinin asılı olduğu pencerelerinden içeri sızan güneş ile aydınlanan, mütevazı sobaları ile ısınan huzurlu mu huzurlu bir aile görüyorum. Sadece resme bakmak ısındığımı hissettirebiliyor bazen. Kim istemez ki böyle huzurlu bir aileyi, mutlu çocukları, sadece ihtiyacı olana sahip olmayı? Sanırım bu resme olan hayranlığımın nedeni böyle bir aileye halihazırda sahip olmam ve üniversite eğitimim için evden uzakta olduğum her saniye onları özlemem. Bu resimde gördüğüm şey ailemin sonsuz desteği ve karşılık beklemeden besledikleri sevgi. Beni her koşulda, her zorlukta olduğum gibi kabul edeceklerini hissetmem. Çünkü bu böyledir; insan güvende hissettiği yerde mutludur. Güven bir insanın yaşamında su kadar ihtiyaç duyduğu bir histir bence. Bir insan güvende hissetmeden diğer duyguları hissedemez. Sevgiyi hissedemez, huzuru hissedemez. Oysa günümüzde birine güvenmek ne zor bir şey! Eskiden de böyle miydi bilmiyorum tabii ki ama şu an herkes kendi çıkarı derdinde. Herkes kendisini düşünür olmuş! Tabii ki kendimizi düşünmek önemli fakat sadece kendimizi