bitki de bölgedeki ekonomik ve toplumsal yaşamı çok etkilemiştir. Ortaçağ başlarında bir Arap gezgini Çin'den ilginç bir öykü anlatır Kaynamış suyla içilen bir bitkinin ve tuzun tüm gelirinin sahibi kral. Sakh adındaki bu bitki her şehirde çok pahalıya satılıyor. Bu bitkinin yaprağı da, kokusu da naneden daha çok ve acımtırak bir tadı var. Kaynamış suya atılıyor. Tüm kamu mâliyesi geliri, bu bitkiden, tuzdan ve kelle vergisinden sağlanıyor. XI.yy'da ünlü yazar el-Biruni, Çin ve Tibet'teki çay tarımı ve kullanımı ile ilgili daha çok bilgi vermektedir. XX.yy'da Türkiye ve İran'da devlet teşvikiyle çay tarımı yaygınlaştırılmıştır. Bunun bu ülkelerde yetişmeyen kahveye bağımlılığı azaltmak için yapıldığı düşünülebilir. Çay tarımı çok önemli olmamış, yalnızca yerel tüketim ve biraz da ihracat için yetiştirilmiştir. Çayla 1700'de tanışan Batı Mağrip, çayın çok tüketildiği bir yerdir. Buraya çayı Fransız ve İngiliz tüccarlar, Kuzeybatı Afrika'nın Avrupa pazarlarına katılması beklentisiyle getirmiştir.Fas'ın milli içeceği, nane yapraklarıyla yapılan çay olmuştur. Öte yandan kahve, bölgenin tamamında en önemli içecektir. Kahvenin, Habeşistan'dan çıktığı, adım bugün de yabani kahve bitkilerinin yetiştiği Kaffa'dan aldığı bulunan kanıtlar arasındadır. XIV. ya da XV.yy'da kahve Kaffa'dan Yemen'e getirilmiştir. Mısırlı bir yazar şunları söylemiştir Mısır'a Yemen'de adına kahva denen bir içkinin yayıldığı, Sofi şeyhlerinin ve başkalannın dua ederken uyanık kalmak için içtiği haberi geldi. Yazar, Yemen'e kahveyi Habeşistan'a giden bir gezginin getirdiğini anlatır 4 Aden'e döndükten sonra hastalanan adam getirdiği kahveyi içip iyileşti. Kahvenin halsizliği ve yorgunluğu giderip vücudu canlandırdığım fark etti. Kendisi bir Sofi olunca, öteki Sofiler de kahve içmeye başladılar. Ardından halkın tamamı, aydınlar da sıradan insanlar da içmeye başladılar ve kahve içme alışkanlığı yayıldı. Gerçekten de kahve içme alışkanlığı yaygınlaşmıştı. 1511'de kutsal Mekke şehrinde kahve içildiği belirlenmiştir. Büyük bir olasılıkla Batı dünyası çayı Çin ve Hindistan'dan daha ucuz, daha kaliteli ve daha bol bulurken, kahve bir süre bir Ortadoğu tekeli olmuştur. Avrupa'da kahve, kahve içenler ve kahvehaneler küçümsenmiştir. İstanbul'daki Venedik elçilerinden Gianfrancesco Morosini 1585 yılında gittiği bir kahvehaneden şöyle söz eder Bu insanların tümü kötü giysili, işi gücü olmadığı için zamanlarını boşa harcayan kişilerdir. Sürekli bir yerde oturarak insanlar arasında,sokaklarda ve dükkanlarda, Kavee dedikleri bir tohumdan yapılan, oldukça sıcak kara sıvıyı içerler. 1610'da Türkiye'yi gezen İngiliz George Sandys'in görüşleri çok daha olumsuzdur Tüm gün kahvehanelerde otururlar ve Koffa adım verdikleri çok sıcak içeceği içerler. İçtikleri is gibi kara renktedir ve tadı da ona benzer... Ne var ki, kahvede de, kahvehanede de Avrupalıların hoşuna gitmişti. Üretimi çoğunlukla Yemen'de olan kahve, çok geçmeden Ortadoğu'nun Avrupa'ya ihraç ettiği başlıca ürün oldu. Eskiden çok kârlı olan baharat ticaretini kaptıran Mısırlılar için kahve, gittikçe büyüyen Avrupa pazarında, baharatın yerine geçecek bir üründü.Avrupa'daki ilk kahvehane, Viyana'da ikinci Türk kuşatmasından sonra açıldı. Bu hak isteği üzerine, Türk hatları gerisinde Avusturya istihbaratına yardıma olan bir Ermeni'ye ödül olarak verilmişti. Kahve ve çayın Ortadoğu'da bu denli popüler olmasının, kahvehane ve çayhanelerin önemli toplumsal merkezler olmalarının nedeni kolayca anlaşılmaktadır. Musevilik ve Hıristiyanlık'tan farklı olarak,İslamiyette alkollü içkiler yasaklanmıştır. Ama yasak tamamen de etkili olamamıştır. Şiirler'de ve başka yazılarda yoğun olarak içki içmenin ve hatta ayyaşlığın kanıtları bulunur. Ancak ya özel bir evin yüksek duvarları arkasında ya da bir İslam devletinin yasak kapsamına girmeyen Müslüman olmayan halkı arasında, içkinin gizli içilmesi gerekiyordu.Klasik Fars ve Arap şiirinde, meyhane ve meyhanecinin şiirdeki sembolleri, Hıristiyan manastırı, keşişler ve Zerdüştçü rahipler olmuştur. Hoş görüldüklerinde bile bunların gizli olması zorunlu olduğundan Ortaçağ İslam şehirlerinde Batı'daki meyhanelerine benzeyen hiçbir yer bulunmuyordu. Bu boşluk kahvehane ve çayhanelerle gideriliyordu.Kısa süre içinde kahvehanelerin ihanet ve dedikodu, en kötüsü de kumar yuvaları olduğu şikayetleri başlamıştı. Bölgede ilkel tarım teknikleri kullanılıyordu. Daha önceki çağlarda kullanılan basit tahta ve tekerleksiz saban, bölgedeki bazı yerlerde günümüzde de kullanılmaktadır. Genellikle sabana katır, öküz, çoğunlukla da at koşulurdu. Zengin nehir vadisi bölgelerindeki tarımda verimli ürün almak için çok çabaya gerek olmazdı. Bazen yılda iki üç ürün alındığı için daha sert ve zayıf olan iklimlerin teknolojik icatları gerektiren güçlükleri olmazdı. Bu ülkelerdeki iki karakteristik olgu, teknolojik gelişmelerin olmamasının başka bir nedeniydi. Manastırlarda ürün yetiştirmeye kendilerini adayan eğitimli kişilerin, eğitimli çiftçilerin, üniversite eğitimi almış, çiftliğini idare ederken eğitilen, karşılaştığı tarım sorunları için eğitiminden yararlanan İngiliz taşra beyinin karşılığı bu toplumlarda bulunmuyordu. Ortadoğu'nun birkaç istisna dışındaki eğitimli beyleri çiftçilikle uğraşmaz, çiftçiler de'eğitimli olmazdı. Genel olarak, tarımdaki teknolojik gelişmeyi sağlayan entelektüel disiplin, teknik beceri ve tarımla iç içe olma eksikliği söz konusuydu. Klasik İslam dönemi, sulama dışında tarım teknolojisine pek katkı sağlamamıştır ama Ortadoğu'daki tüccarlar ve çiftçiler özellikle gıda maddesi ürünlerinin çeşitliliğinin artmasını sağlamışlardır. Doğu ve güneydoğu Asya ürünlerinin batıya gidişi İslamiyetten önce başlamıştır. Eski Irak'ta ve İran'da Doğu Asya kökenli ürünler yetiştirilmiştir. Daha batıda bu ürünler, egzotik, lüks ve pahalı ürünler olarak görülmüştür. Örneğin eski Roma'da şeftali tanınan bir meyveydi ve bugünkü adı olan peach bir Roma terimi persicum malum'dan (İran elması) gelmektedir. İlk kez İslami fetihlerle Batı'da Avrupa'dan,Doğu'da Çin ve Hindistan'a dek tek bir ekonomik ve siyasi birim oluşturulmuştu. Yeni ürünlerin keşfedilmesi ve yayılmasında, büyük olasılıkla Basra Körfezi'nden Hint Okyanusu'na ve daha ilerilere giden Müslüman denizcilerin, Orta Asya'da bulunan Müslüman gezginlerin ve askerlerin önemli etkileri olmuştur. İslamiyet döneminde İran'dan Mezopotamya'ya, Kuzey Afrika'ya ve Avrupa'ya doğru gerçekleşen hareket, pamuk, enginar, pirinç, karpuz, muz, patlıcan, narenciye ve şeker kamışı gibi çeşitli gıda maddeleri, baharatlar, iplik yapımında kullanılan ürünler, hayvan yemi, tıpta ve kozmetikte yararlanılan bitkileri de içeriyordu. Ortaçağ Müslüman gezginlerince, her birinin çeşitli alt türleri bulunan oldukça geniş bir ürün çeşitliliği anlatılmıştır. 1400'de Kuzey Afrika kıyılarıyla ilgili bir yazıda,altmış beş çeşit ürün, otuz altı çeşit armut, yirmi sekiz çeşit incir ve on altı çeşit kayısı olduğu anlatılmıştır. Ortadoğu'da en büyük beceri, büyük nehirlerin sularım koruyarak dağıtmak üzere yapılan oldukça hassas kanal sisteminde, yani sulama alanında sergilenmiştir. Bu yalnızca çiftçilerle yapılmamış, bürokratların ve teknokratların da katkılarıyla gerçekleştirilmiştir. Kimi tarihçilere göre, nehir vadisi toplumların merkezi sulama işleri, modem bürokratik devletle güdümlü ekonominin çekirdeğini örneklemektedir. Tahıl kaybını önlemek üzere harman, çoğunlukla orak ile yapılırdı ve tahıl yük hayvanları ya da köleler tarafından döndürülen değirmenlerde ya da el aletleriyle havanda öğütülürdü. Bugün de bölgede bazı yerlerde bu yöntemler kullanılmaktadır. Mısır'da toprak her yıl Nil'in taşıdığı alüvyonlar sayesinde yeniden gübrelediği için gübreye gerek olmazdı.Genellikle de en çok gerek olan yerlerde gübrenin bulunmaması, toprağın tükenmesine neden olurdu.Bu durum Irak'ta nehirlerle gelen tuzlu birikintilerle daha da çoğalırdı.Düzenin ve barışın hakim olduğu zamanlarda buralar kurutulur ama karışık zamanlarda bu yerlerle ilgilenilmezdi. Çiftçiler, nehirlerin yeterli su bıraktıkları nehir vadileri dışındaki topraklan bir yıl ekerler, bir yıl da nadasa bırakırlardı. Antik çağlarda dahi erozyon sorunu yaşanmıştı.Ortaçağlarda ve günümüzde de durum değişmemiştir. Göçebelerin her sivil düzen bozulmasında, çölden tarım topraklarına gitmesi, çölün ekilen topraklar aleyhine genişlemesiyle sonuçlanmıştır. Çölün ilerlemesinin birkaç nedeni vardı. Çölün genişlemesinin önlenmesi için savunma hatlarına ihtiyaç vardı. Sivil düzen kesintiye uğradığında çöl genişliyordu. Daha somut bir neden de keçiydi. Otu kesip yiyen koyunun tersine, kopartıp yiyen keçi, otla birlikte toprağın üst tabakasını da kaldırdığı için toprak zayıflayarak rüzgarla uçuyordu. Bunun yanı sıra, keçiler ağaçların kabuklarını da yediklerinden ağaçları öldürüyordu.Bu nedenle rüzgara açık hale gelen ovalar yine toprak kaybına uğruyordu. Bölgenin büyük bir bölümünde bu ve başka etmenler -nedeniyle toprak kaybı meydana gelmiştir. Bu durum Arap istilaları zamanında daha da artmış, kısa süreli bir düzelmenin ardından İslami Ortaçağ'da da sürmüştür. Bu gerilemenin pek çok göstergesi bulunmaktadır.Ortadoğu ve Kuzey Afrika'daki birçok bölgedeki terk edilmiş köyler, çiftlikler ve kuyular, üretimin dolayısıyla da gelirin azalmasının belgesel kanıtlarıdır. Bununla birlikte, genellikle vergi yükü, tefeciler ve benzeri sorunlarla köyden şehre göç ve nüfusta azalma olduğu da anlaşılmaktadır. Hükümetin, üst sınıfların ve bir ölçüde de dinin, toprağı işlemeyi ve işleyenleri aşağı görmesi, tarımsal üretimdeki düşüşün önemli bir nedenidir. İslamiyet bir kervan şehrinde doğmuştu.Hz.Muhammed'in ailesi tüccardı ve ölümünden sonra taraftarları fethettikleri büyük imparatorluğu tüm eyaletlerde bir garnizon şehirleri ağından yönettiler. Çok geçmeden bu garnizon şehirleri, İslami kültür ve öğrenimin merkezleri oldu ama kırsal kesim daha uzun süreler İslamiyetten önceki eski dinlere bağlı kaldı. Zaman içinde köylüler de İslâmlaştırıldı ama yine de eski izler silinmedi. Şehirli Müslümanların, Müslüman olmayan köylüleri yönetmesi örneği, Balkanlar'da ve Hindistan'da yeni Müslüman imparatorlukların kurulmasıyla yeniden yaşandı. Hz. Muhammed'in hadislerinde sıkça ticareti övdüğü görülürken, çok azında tarıma saygı görülür. Benzer biçimde, Şeriat da şehirlilerin yaşamlarına ve sorunlarına daha fazla ilgi göstererek bunları en ince ayrıntılarıyla inceler ve düzenler. Köylülerin durumuyla, vergilerin ödenmesi dışında, fazla ilgilenmez. Devletin ve tarım alanlarının, tarımdan anlamayan ve bölgelerinin uzun vadeli refahını pek düşünmeyen askerlerin denetimine giren ekonomi yüzünden durum çok daha kötü bir hâl aldı. Bölgedeki toprakların büyük bölümü yan kuraktır.Tarıma ve büyükbaş hayvanların otlamalarına uygun olmayan bu topraklar, keçi ve koyun yetiştirilmesi için yeterliydi. Bu hayvanlardan et, yün ve postun yanı sıra, Ortadoğu'nun başlıca besin kaynağı olan süt ve yoğurt elde ediliyordu. Bölgeye bin yıldır hakim olan göçebe hayvancılık kültürü ile ilk ilkel tarımın birleşmesi uygarlığın başlamasını sağlamıştır. Tarih öncesine dek giden deve göçerliği bedevilerin ekonomisinin ve yaşam biçiminin merkezi olmasının yanında, barış zamanında da,savaş zamanında da önemli bir ulaşım aracı olmuştur.Eski Arabistan'da çok at olmadığından, atlar adları ve soylarıyla anılırdı. İslamiyet yayıldıktan sonra İran, Bizans, sonrasında da Berberi hayvanları kullanan Arap yetiştiricileri sürülerini olabildiğince genişlettiler ve bozkırların otlaklarından fazlasıyla yararlandılar. Avrasya bozkırlarının göçerleri arasında da atın önemi büyüktü. Çalışması ya da eti için az sayıda çiftlik hayvanı beslenirdi. Öteki uygarlıklar için önemli olan domuz, İslamiyet'in Musevilikle paylaştığı bir tabu nedeniyle yasaktı. Kimi tarihçilere göre, Müslüman fatihler İspanya'ya, Balkanlar'a ve Batı Çin'e ulaştıklarında domuz, fethin coğrafi sınırlarını çizmiştir.Bu ülkelerde yüzyıllar boyu Müslüman egemenliğine sürdüğü halde, domuz yetiştiren ve yiyenler arasında İslamiyet kök salmamıştır. Kümes hayvanları et ve yumurtaları için beslenirdi.Mısır'da tavuk yetiştiriciliği, Batılılar'ın ilk gördüklerinde hayrete düştükleri bir teknikle yapılıyordu. 1655 yılında Mısır'a giden Fransız gezgini Jean de Thevenot şöyle anlatır Kahire'de rastladığım ilginç şeylerden biri de tavuklar kuluçkaya yatırılmadan yumurtalardan civciv çıkarılması,bu civcivlerin de kiloyla satılmasıydı. Burada yumurtalar ılık fırına konur ve fırının ısısı doğal ısıya çok yakın olduğundan civcivler oluşarak yumurtadan çıkarlar... Fırınları ağızlarına deve ya da öküz dışkısı koyarak ısıtırlar ve her gün eskisinin yerine yeni sıcak dışkı koyarlar... Bazıları bunun iklimi sıcak olduğu için Mısır'dan başka bir yerde yapılamayacağı görüşündeler ama Floransa Büyük Dükü bunu yapanlardan birini getirtip Floransa 'da da yaptırtmıştır.Bunun Polonya'da da yapıldığım duydum. Kuluçka makinesi adı verilen bu yöntem, Thevenot'nun da belirttiği gibi daha sonra Avrupa'ya da gitmiş ve çok yaygın biçimde uygulanmıştır. Batı Avrupa'da hayvancılık ile tarım yakın bir ilişki içindeydi ve genelde aynı ellerde bulunuyordu. Ortadoğu'da göçebeler ile köylüler arasında daha eski çağlardan gelen bir çatışma ve ayrılık söz konusuydu. Hayvancılık ile tarım birbirinden ayrıydı, çoğunlukla da karşıttı. Bir köylü gündelik işler için birkaç hayvana sahip olabilirdi ama taşıma için de, eti için de hayvan yetiştirmek göçebenin işiydi. Bu çatışma eldeki en eski Ortadoğu öykülerinden biri olan Habil ile Kabil öyküsünün başında da geçmektedir. Bu kardeşlerden biri hayvancılık yapıyordu ve kurban olarak bir hayvan getirmişti. Öteki kardeş tarımla uğraşıyordu ve doğanın ürünlerini getirmişti.Allah göçebeleri seçerek hayvan kurbanı kabul etti ve doğanın ürünlerini reddetti. Bunun üzerine köylü Kabil, göçebe Habil'i öldürdü. Ortadoğu'nun tarihinde genellikle bunun tam tersi gerçekleşmiş, yani göçebeler köylülere saldırmışlardır. Ortadoğu'da ekili toprakların tamamı göçebelerin yaşadıkları çöllerin çok yakınındadır. Göçebeler de sivil otoritenin savunmasının her zayıflayışında bu durumdan yararlanmaya hazır olmuşlardır. Uygar toprakların güney ve kuzey sınırlarında, Arabistan çöllerinde ve Avrasya bozkırlarında imparatorluk olmayı bekleyen göçebe krallıkları ve beylikleri bulunuyordu. Sanayi için özellikle de ortaçağların en önemli sanayii olan kumaşçılık için hem hayvancılık hem de tarım ham madde sağlıyordu. Avrupa'ya yapılan kumaş ihracatının önemini Ortadoğu kökenli kumaş adlan da göstermektedir Musul'dan Muslin, Şam'dan damask (damascus) ya da teknik terimler olarak taffeta (Farsça taftah) ve mohair (mukhayyer) gibi. Minderler, duvar kaplamaları ve diğer döşeme eşyası da üretilen ve ihraç edilen kumaşlara dahildi. Deri ve yünü göçebeler, pamuk ve keteni köylüler sağlardı. Önemli ham maddelerden kereste,çok az bulunduğu ve pahalı olduğu için ithal edilirdi. Mineraller de çok önem taşıyordu. Metaller madenlerden çıkarılır, kil ve taş gibileri de toplanırdı. Tarih öncesi çağlardan beri Ortadoğu'da bakır, altın ve gümüş madenleri işletiliyordu.Bronz, milattan önce üç bin yıl önce Doğu Mezopotamya'da,iki bin yıl önce Mısır'da yapılıyordu.Kalay,uzaklardaki kalay adaları'ndan yani ComwaU'dan, demir de kafkasya, Ermenistan ve bugünkü Doğu Türkiye'den getiriliyordu. Ortadoğu madenlerinin çoğu antik çağlarda tükendiği için birçok İslam devletinin güvencesi uzaklardaki ülkelerden ve uzak eyaletlerinden yaptıkları ithalattı. İran'da, Ermenistan'daki uzak bölgelerde, yukarı Mısır'da ve Sudan'da maden kalmıştı ama Ortadoğu'da, yani Mısır ve Mezopotamya'da neredeyse tümüyle tükenmişti. Gümüş ile altın başka yerlerden getirtiliyordu. Olayların akışnı bu madenlerin aranması ve getirtildiği yollar önemli ölçüde etkilemişti. Afrika madenleri ve özellikle Sudan ile Mısır arasında kalan sınır bölgesinde Assuan'ın güneyinde Allaki, İslam dünyası için en zengin altın kaynaklarından biriydi. Altın ve köleler,Müslümanlar'ın Sahra'nın güneyine inme nedenlerinden biriydi.Gümüş,özellikle eski Sasani topraklarında olmak üzere birçok yerde bulunuyordu. Sanayi teknikleri ilkel haliyle kalmıştı. Bazı istisnalar dışında, insan ve hayvan gücü tek enerji kaynağıydı. İcat edilen ve kullanılan birkaç küçük otomatik makine daha çok oyuncak gibiydi.Mancınıktı ve değirmen, bunlar dışındaki tek makineydi. Bugün de kullanılan, hem su hem de rüzgarla çalışan değirmenler çok eski çağlardan kalmadır. Ancak değirmenlerin sayısı Ortaçağ başlarının Batısı ile karşılaştırıldığında bile çok azdı ve sınai amaçlı değil, yalnızca tahıl öğütme ve sulama amaçlı kullanılıyorlardı. Diğer makine de, savaşlarda tutuşturucu sıvılarla dolu kovalan düşman gemi ve şehirlerine fırlatmak için kullanılan mancınıklardı. Avrupa'dan top ve topçunun Ortaçağ'ın sonlarına doğru ithal edilmesine kadar, mancınıklar, bükmeyle, gerilimle ve en çok geliştirildiklerinde de bir dizi karşılıklı ağırlığın hareketleriyle kullanılırdı. Bu yöntemle, daha büyük gülleler, daha büyük bir kuvvetle, daha uzaklara fırlatılıyordu. Kalkan, kılıç, zırh ve hançer gibi öteki savaş araçları, sanayi üretiminde ve uluslararası ticarette mal olarak önemli bir yere sahipti. Uygun ham maddeler olmadığından enerji üretiminde ilerlenemiyordu.Batı Avrupa'daki odun ve kömürden ya da pek çok ırmak ve çağlayandan sağlanan su enerjisi ile karşılaştırılabilecek hiçbir şey yoktu. Petrol vardı ama çıkartılması ve kullanılması daha çok uzun çağlar sonra mümkün olacaktı. Petrol, eski ve ortaçağlarda ancak kendiliğinden yüzeye çıktığında kullanılırdı. Petrol, Zerdüşt İranı'nda tapınaklardaki kutsal alevi yanık tutardı. İslam ve Bizans imparatorluklarında ise petrol, savaş silahlan için patlayıcı karışım yapımında kullanılırdı. Giyinmekten sonra gelen en temel gereksinim barınmaktı. Özel ve kamuya ait binaların inşaatı, döşeme ve süslemesi için gereken malzemelerin üretimi için pek çok sanayi gelişmişti.Şehirlilerin gereksinimleri arasında kap kacak, başka eşyalar,kokular, sabunlar, yazı için mürekkep, parşömen, papirüs ve daha sonraları da kağıt yer alıyordu. Öteki uygarlıklarda sanayi üretimi için önemli bir itici güç olan ulaşım, İslam topraklarında o kadar önemli değildi. Büyük bir olasılıkla odunun ve madenin az olması nedeniyle tekerlekli araçlar çok az kullanılırdı ve onlar için çok az yol yapılmıştı. Kimi zaman tekerlekli arabaların varlığından söz edilir, hatta bazen anlatılır ve resimleri çizilir ama bunlar olağanüstü şeyler olarak görülmüştür. Genellikle ulaşım ırmak ve denizlerden ya da yük hayvanları ile sağlanıyordu. İlk olarak M.Ö ikinci bin yılda evcilleştirilmiş olan develer 600 kilo taşıyor, günde üç yüz kilometre yürüyor ve su içmeden 17 gün gidebiliyorlardı. Ne var ki, develerin kullanımı her yere uygun değildi. Osmanlı malzemelerini taşımak için Suriye ve Anadolu'dan getirtilen çok sayıda deve Balkanların rutubetli ikliminde hastalanarak öldüğü için Osmanlılar'ın ilerlemesi aksamıştı. Öte yandan, kuru Ortadoğu ikliminde, develer gerçekten herhangi bir araba ve yol sisteminden çok dalla az masraflıydı. Kısa mesafelerde eşek ya da katır bile insan ve mal taşınması için yeterli oluyordu. Daha farklı bir konu olan su ulaşımı, çok eski çağlardan itibaren hem Akdeniz ve doğu denizlerinde, hem de iç sularda gerçekleştirilmişti.Roma tarihçilerince yapılan hesaba göre, buğdayı Roma İmparatorluğu'nda karayolundan 120 kilometre taşımak, Akdeniz'in bir ucundan diğerine denizden taşımaktan daha pahalıydı. İslam çağlarında da benzer durum söz konusu olmalı. Tekstil üretimi aile içinde yapılır, zanaatkarlar evlerinde aileleriyle ya da küçük atölyelerde çalışırlardı. Üretim öncelikle topluluk, aile ve yerel gereksinimleri karşılamak için yapılırdı.En başta halı olmak üzere, birkaç ürünün uluslararası ticareti yapılırdı. Sanayi kuruluşları bazen daha büyük ölçekli olurdu.Örneğin, Ortaçağ Mısırı'na ait belgelerden bir girişimci tarafından gündelik ücretle keten işçilerinin tutuldukları anlaşılmaktadır. Mısır sanayinde önemli bir yeri olan şekerin rafine edilmesinde de benzer uygulamalar vardı. Devlet, bazen teşvik sağlama, bazen hükümdarların para yatırımları, bazen de tekeller oluşturma gibi yollarla sanayiye müdahale ederdi. Tiraz büyük bir öneme sahipti.Klasik Arapça'da tiraz, kral tarafından giyilen ya da giyilmesine izin verilen bir çeşit işlemeli brokar kumaş anlamına gelmektedir. Onu yalnızca hükümdarlar ve hükümdarın özel olarak onurlandırmak istediği kişiler giyebilirdi. Tirazın bir tür şeref ve madalya sistemi özelliği taşıması nedeniyle üretimi ilk yüzyıllarda kıskançlıkla korunan bir devlet tekeliydi.Tiraz atölyeleri devlete aitti, yöneticileri de devlet memurlarıydı. Zamanla bu sanayi de yaygınlaştı.Kimi zaman devlet, savaş gemisi ve bazı silah türlerinin yapımı gibi savaş üretimlerini de denetim altına alırdı. Devlet fiyatları belirlemek için ekonomik yaşama müdahale ederdi. Bu müdahale antik çağlara, özellikle de büyük çaplı olarak bunu ilk kez yapan Roma imparatoru Diocletian'a dek uzanır.Hz. Muhammed'in bir hadisinde Fiyatları yalnızca Allah belirler. (Bu da laissez-faire ekonomisinin açık bir ifadesidir) denilmesine karşın Müslüman yetkililer, çoğunlukla Ortaçağ ekonomistlerince adil bir fiyat olarak adlandırılan fiyat belirlemesi yapmaya çalışmışlardır. Ancak bu politikaların neredeyse tamamı başarıya ulaşamamıştır. Bazı hükümdarların fiyat belirlemesinden de öte, tekelleşme girişimleri olmuştur. Mısır'da Memlukler'in son döneminde, biber ticaretinden vergi alarak kazandığı paraları gören hükümetler, bu kadarı yerine tüm kârı elde etmek için biber ticaretini tüccarlardan almışlardır. Mısır Memluk Sultanı Baybars'ın (1422-38) devlet tekellerinde aşırılığa gitmesi, transit ticaretinin bozulmasına neden olmuş ve Portekizliler, Afrika'nın çevresinden dolaşmak zorunda kalmışlardır. İslami dönemin diğer alanlardakine benzer biçimde, sanayide de gerçekleştirdiği önemli bir gelişmesi, çeşitli bölgelerin, bir tarafta Doğu Akdeniz dünyasının eski uygarlıkları ile öteki tarafta İslam çömlekçiliğinde yeni bir güzelliği keşfeden İran dünyasının gelenek ve tekniklerini büyük bir uyumla bir araya getirmesidir. Değerli madenleri arama ve çıkarma çalışmalarıyla yaygın bir dağıtım ve değiş tokuş sisteminin gelişmesi teşvik edilmiş,aynı zamanda da kolaylaşmıştır. Eski Bizans topraklarında altın, eski Sasani topraklarında da gümüş olmak üzere aynı anda iki ayrı paranın kullanılması, iki madenli bir ekonominin ve bir para değişim sisteminin gelişmesini sağlamıştır.Büyük yerlerdeki büyük ölçekli ticaret gereksinimiyle sarraf sınıfı oluşmuştur. Giderek her ticari merkezde görev alan sarraflar, daha sonraları gelişmiş bir bankacılık sistemi kurmuşlardır. Kuran'da Allah almaya ve satmaya izin vermiş, ancak faizi yasaklamıştır. Faize başvuranlar cehennem ateşinde yanacaklardır... ' denilmektedir (2 275). Faiz yasağı, Kuran'da açık bir şekilde dile getirildiği gibi hadislerde ve fıkıhta da vurgulanmıştır ve bir yerde bir tek faiz işleminin otuz üç zina suçundan daha kötü olduğu yazılmıştır. Faiz yasağı Müslümanlar tarafından daima ciddiye alınmıştır. Günümüzde de hâla bankacılık ve yatırım konusunda gerçek müminler sıkıntı çekmektedirler.Pek çok hukukçu ve ilahiyatçıya göre bu yasak, , yalnızca aşırı faiz değil, her türlü faiz için geçerlidir. Kuralın böyle katı bir biçimde uygulanması kredinin, böylece de büyük ölçekli ticaretin gelişimini önleyecekti. Ancak hukukçular ve tüccarlar başka konulardaki gibi bu konuda da bir yol buldular. Bu yol ile, teknik adıyla hile-i şeriye ile yasaları çiğnemeden kredi,ortaklık,yatırım, hatta bankacılık işlemlerini düzenlediler. İslamiyetin başlıca yükümlülüklerinden biri Mekke'ye hacca gitmektir ve her Müslüman'ın en az bir kez gitmesi gereklidir. Bu yolla uzun mesafeli ticaret gelişmiştir. Her yıl gerçekleşen hac ile İslam dünyasının her bölgesinden çok sayıda Müslüman'ın bir araya gelerek aynı kutsal yerlerde aynı töreleri yerine getirmeleri, ortak bir kimliğin yerleşmesi ve sürdürülmesi açısından oldukça önemlidir. İslam dünyasında çoğunlukla çok güçlü olan yerel gelenekler olduğu halde, hemen hemen başlangıçtan itibaren şehirlerin uygarlıklarında, standartlar, toplumsal adetler ve değerler açısından Ortaçağ Hıristiyan dünyasında benzeri olmayan bir birlik derecesi vardır. Raşid el-Din, Frenkler yirmi beş dil konuşur ve hiçbiri diğerinin dediğini anlamaz. demektedir.Müslüman dünyasındaki dil birliğine, yani iki üç dilin, Batı Avrupa'daki Latince gibi yalnızca küçük bir ruhban sınıfının dili olarak kalmasına değil, pek çok düzeyde yerel dil ve lehçelerin yerini almasına alışmış olan bir Müslüman açısından bu olağan bir yorumdur. İslam dünyası, fiziki olduğu kadar eski ve orta çağlarda eşi görülmeyen kültürel ve toplumsal bir hareketliliğe sahip olmuş ve hem denizde hem de karada uzun mesafelere kadar giden bir haberleşme ağı oluşturmuştur. Ancak bu yolların biri korsan, diğeri eşkiya tehdidi ile tehlikeliydi ve her ikisi de çok ağır ve zahmetliydi. Deniz yolu, kara yolundan biraz daha ucuzdu ama yine de ikisi de pahalıydı.Tüm bu nedenlerden dolayı, uzaklara yapılan ticaret, bu bir girişimin tehlikelerini haklı kılacak derecede pahalı ürünlerle sınırlıydı. Bu açıdan, modern ticaretin önemli ürünlerinden besin maddeleri, eski zamanlarda kısıdı bir öneme sahipti. Besin maddeleri çok yer kapladığı ve ucuz olduğundan, ticareti zahmetine değmezdi. Çok masraflı, az kârlı ve fazla riskliydi. Tüketim için besin maddesi üretimi neredeyse tamamen yereldi.Az bulundukları ve pahalı oldukları için kara ve deniz yolu ile nakliyenin risklerine değen ve uzun mesafeli ticareti yapılan üç mal, köleler, lüks eşya ve önemli madenlerdi.İthalata dayanmadan yerel olarak besin maddesi üretilebiliyordu. Ancak demir, altın ve gümüşün ne pahasına olursa olsun ithal edilmeleri zorunluydu. Uzun mesafeli ve geniş boyuttaki insan ticareti temelde İslami dönemdeki bir gelişmeydi ve tarihin acı bir cilvesiyle kaynağı İslami hukukun insancıl etkisiydi. Köle nüfus, eski imparatorluklarda, hatta Hıristiyanlığın ilk çağlarında genellikle yerel kaynaklardan sağlanırdı. Borçlu ya da suçlu olanların köle olması, aileleri tarafından terk edilen çocukların köle olarak evlat edinilmeleri ve kendilerini ya da çocuklarını köle olarak satanlar köle kaynaklarının sürekliliğini sağlardı. İslami fetihlerle ve İslam yasalarının uygulanmaya başlamasıyla tüm bunlar son buldu. İslam hukukçularının biçimlendirdiği ve Müslüman hükümdarların 'çoğunun kabul ettiği ilkeye göre her insan özgürdü. Müslüman devletin özgür doğan vatandaşları, Müslüman olsalar da, kabul edilen diğer iki dinden birine inanıyor olsalar da, silahlı isyan dışındaki bir suçlan ya da borçlan olduğu için köle olamazlardı. Terk edilmiş olan çocuklar, köle oldukları ispat edilene dek özgür olurlardı. Anne ve babaları köle olan çocuklar da köle doğmuş olurlardı ve özgürlükleri verilinceye dek köle kalırlardı. Özgür insanlar, yalnızca bir cihadda yakalanan kafirler olduklarında köle yapılabilirlerdi. Bu koşulda kendileri de aileleri de yasal ganimet kabul edilerek onları ele geçirenlerin malı olurlardı. Köle ailelerden doğan kölelerin sayısı Ortadoğu'nun giderilemeyen gereksinimlerini karşılamada yetersiz olduğu için imparatorluk sınırlarına çok uzaklardan getirtilen dinsiz yeni köleler, çok önemli bir ticaret konusuydu. Bu köleler, özellikle de genç kadın köleler çok pahalıydı ama ticaret zahmetine değiyorlardı. Saraylarda, zengin evlerinde ve bazı dini kurumlarda çalışacak hadımlara çok rağbet gösterildiği için genç erkek köleler hadım edilerek fiyatları artırılıyordu. İslami hukuka göre bedensel zarar vermek yasak olduğu için bu köleler İslam topraklarına girmeden sınırlarda hadım ediliyordu. Köleler çoğunlukla Avrupa, Avrasya bozkırları ve Afrika olmak üzere üç bölgeden getiriliyordu. Çin, Hindistan ve diğer yerlerden getirilmiş köle kayıtları olsa da sayılan oldukça azdı. Köleler Ortaçağ'dan modem çağlara dek düzenli bir biçimde bu üç kaynaktan geliyordu. Kuzey Afrika ve Müslüman İspanya'nın önemli köle nüfusu, kölenin İngilizce karşılığı olan slave sözcüğünün türediği Doğu ve Orta Avrupa'daki Slavlar'dan oluşuyordu. Ortaçağ'da bunları genellikle Batı Avrupalı köle tüccarları ve aracıları sağlıyordu. Osmanlılar Balkanlar'a girdikten sonra, Doğu Avrupa'daki aracıları devreden çıkararak köleleri kaynağından sağlamaya başladılar.Batı Avrupalı kölelerin daha az ama önemli bir bölümü de Berberi korsanlar tarafından sağlanıyordu. Berberi korsanlar 1627 yılında İzlanda'yı basarak Cezayir'deki köle pazarına 242 köle getirmişlerdi. Bu korsanlar, 20 Haziran l631'de İrlanda'daki Baltimore „ balıkçı köyüne de baskın yaptılar. Döneme ait Londra'ya gönderilen bir raporda korsanların eşleri, çocukları ve kadın hizmetçileri ile beraber toplam 107 Baltimore'luyu kaçırdığı belirtilmiştir. Olaya şahit olan Peder Dan adlı bir Fransız papaz kölelerin limana götürülüşünü şöyle anlatmaktadır-.9 Onların Cezayir'de satıldığını görmek çok acıklıydı. Baba çocuğundan, kadın kocasından ayrılıyordu. Baba bir tarafta satılıyor, kadından da bir daha hiç göremeyeceği çocuğu çekip almıyordu. Aynı dönemde Doğu Avrupa'daki Tatar hükümdarlar da her yıl Polonya, Ukrayna ve Rusya köylerine baskın yaparak binlerce genç Avrasya bozkırlarındaki Türkler, ikinci büyük köle grubuydu. Bu köleler, İslamiyet'in ilk çağlarından itibaren Karadeniz'in kuzeyinden Çin ve Moğolistan'a dek uzanan topraklardan yakalanmaya ya da satın alınmaya başlanmıştı. Ortaçağ'da Doğu İslam dünyasındaki beyaz kölelerin büyük bölümü bunlardan oluşur ve özellikle askeri hizmetlerde kullanılırlardı. Türk bozkırının Müslüman olmasının ardından bu kaynak kuruyunca, Kafkasya'da yeni bir kaynak bulundu. Osmanlı ve Pers topraklarına buradan erkek ve kadın, Çerkez ve Gürcü köleler getirildi. XIX.yy'ın ilk çeyreğinde Ruslar'ın Kafkasya'yı ele geçirmesiyle birlikte bu kaynak da kurudu. Üçüncü ve en uzun süreli köle ticareti Sahra'nın güneyindeki Afrika'dan getirilen zenci kölelerle yapılmıştır. Roma çağında da zenci kölelere rastlanmıştır ve Mısır'da antik çağlardan itibaren bulunmuşlardır. Ancak bunlar genellikle istisna olmuşlardır. Müslüman ordularının Afrika kıtasına girmeleriyle çok sayıda zenci köle ithali başlamıştır. Köleler üç önemli yoldan gelmekteydi Deniz yoluyla Doğu Afrika'dan, Kızıldeniz veya Basra Körfezi'nden Arabistan'a, İran'a ve daha içerilere kara yoluyla Sudan'dan Nil Vadisi'nden Mısır'a Batı Afrika'dan kuzeye doğru Sahra'dan geçerek Fas'tan Mısır'a dek' Akdeniz kıyısının tamamına. Bir süre bu ikmal yolu da tropik Afrika'da kurulan Avrupa sömürge yönetimiyle önlenmiştir. Zenci köleler, sanayide, ticarette, tarımda ve çoğunlukla da ev işlerinde kullanılıyordu. Zenci köleler,Irak'taki bataklık kurutma çalışmalarında, madenlerde ve özellikle Nubia ve Sahra'nın tuz ve altın madenlerinde ve bazı üretim alanlarında kullanılmışsa da, Ortaçağ'ın İslam ekonomisi, eski dünyadaki gibi temel olarak köle emeğine dayalı değildi. Çok değerli ve pahalı olan ve az yer tutan lüks malların ticareti de yapılıyordu. Tekstil, özellikle de ipekli ve brokar en önemli mallardı. İpekli, Roma'nın son döneminde ve Bizans,Pers ve İslamiyet'in ilk çağlarında, ticari değeri kadar siyasi önemi de sahipti. İpeklinin ithalatı, sonraları da üretimi genellikle krallığın tekelindeydi. Zaman zaman Barbar prenslere ipekli kaftanlar hediye verildiği için ipekli ticareti diplomatik bir önem taşıyordu. Bir süre, ipeğin doğudan ithal edilmesi, geçtiği yerlerin askeri ve siyasi tarihlerinde önemli bir yere sahip olmuştur. Güney Arabistan'dan ve daha doğudan gelen günlük ve başka kokulu maddeler diğer ticari ürünlerdir. Günlük, Helen-Roma tapınaklarında, sonralan da Hıristiyan kiliselerinde kullanıldığından çok önemi bir üründü. Bazı modem tarihçilere göre günlük, bir bakıma eski dünyanın petrol ticaretidir. İslamiyet'te tapınma ve dua için günlük gerekli olmadığından, bu dinin yayılmasıyla birlikte günlük, îslami dünyada değerini kaybetti. Günlük ticaretinin azalmasının ardından, baharat ve özellikle Malabar kıyılarından getirilen biber en önemli ticaret ürünü oldu. Müslüman topraklarında ve ötesinde baharat ile biber için önemli bir pazar vardı. Bu ürünlerin ticareti ile uğraşan tüccarlar çok zengin ve saygın bir topluluk olmuşlardı. Hafifliklerine karşılık pahalı olan değerli taşlar da avantajlıydı.Benzer durum, fildişi, değerli ağaçların kerestesi ve Romalılar döneminde sirkler için çok sayıda ithal edilen hayvanlar için de söz konusuydu. Ortaçağ'ın doruk noktasında, İslami Ortadoğu'daki ticaret, Avrupa'dakinden daha zengin, daha ileri, daha düzenli ve daha kapsamlı durumdaydı. Satacak daha çok ürünleri, satın alacak daha çok paralan ve oldukça gelişmiş bir ticari ilişki ağlan bulunuyordu. Ancak Ortaçağ'ın sonuna gelinirken roller değişti.Eskiden sanılanın aksine, Ortadoğu ticareti keşif seyahatleri ve Portekizliler'in Asya'ya gelmeleriyle sona ermemiştir. Bu ticaretin Vasco de Gama'nın Hindistan'a gitmesinden yüz yıl sonra bile sürdüğü artık bilinmektedir. Okyanus ötesi keşifler de,Ortadoğu ticaretinin azalma nedeni değildir. Keşiflerin ekonomik sonuçlan, Ortadoğu'daki değişikliklerin nedeni değil sonucudur. Portekiz'in Batı Avrupa'da küçük bir ülkeyken, Doğu'da denizci bir ülke olarak ticari varlık gösterebilmesi ve bir süre egemenlik kurması ilginçtir. Öte yandan, Osmanlı Türkiye'si, Memluk Mısın ve Safevi İranı gibi büyük Ortadoğu devletlerinin Portekiz ile rekabet edecek ekonomik gücü ya da onu alt edecek deniz gücünü bulamamış olmaları çok daha ilginçtir. Ortadoğu ticaretinin gerilemesini keşifler hızlandırmış olmalıdır, ama ona neden olmamıştır. Tarihçiler nedenleri başka yerlerde ' aramalıdır. Gerileme yalnızca İslami topraklarla sınırlı olmamıştır. Benzer durum,Bizans topraklarında ve daha az oranda olmakla üzere Akdeniz Avrupası'nda, özellikle de büyük ticari devletlerin kuzeybatı Avrupa'nın kalkman ekonomilerinin gölgesinde kaldığı İtalya da da gözlenebilir. Gerileme yalnızca İslam dininin davranışlarına ya da Şeriat'a da bağlanamaz çünkü varlıkları daha önce ticaretin gelişimine engel olmamış, yoklukları da İtalya ve Bizans'ı kurtarmamıştır. Birtakım maddi nedenler açıkça görülebilir. Avrupadaki rakiplerinin Amerika'da yeni altın ve gümüş kaynaklan buldukları bir sırada, değerli metallerin ve madenlerin bitmesi ya da istilacılara kaptırılmasıyla İslam devletleri maddi sıkıntıya düşmüştür. Doğal felaketler ve veba, İslam topraklarını olduğu kadar Hıristiyan topraklarını da etkilemesine karşın, İslam toprakları özellikle Doğu'da Moğolların ve Batı'da Kuzey Afrikayı yerle bir eden Hilali Bedevilerinin istilaları yüzünden fazlasıyla harap olmuştu. Uzun vadede, dış etkilerden daha yıkıcı olan şey belki de, ülkedeki siyasi değişiklikler ve ticaretle ve üretimle ilgisi olmayan askeri aristokrasilerin devlete egemen olmasıdır. İtalya herhangi bir fetih ya da baskı olmaksızın yalnızca daha etkili ve aktif ticari yöntemlerle Akdeniz deniz ticaretini ele geçirmişti.Ortadoğu tarım ve sanayisi şeker ve kahve gibi birkaç ürün hariç, artık ihraç edilebilir bir ürün fazlalığına sahip değildi. Artık Ortadoğu tüccarları, Avrupa ile Doğu arasındaki transit ticarete bağlanıyorlardı. Bu yüzden bu ticaretin başka yollara kaydırılması çok öneli bir darbedir. Öte yandan, Batılı tüccarlar,Batı Avrupa'daki, mali, ticari ve teknolojik ilerlemeler sayesinde,Ortadoğu pazarlarında egemen olacakları kaynak ve beceriye sahip oluyorlardı. Osmanlı İmparatorluğu'nun sağladığı birlik ve istikrar sayesinde de bu pazarlara kolayca ulaşabiliyorlardı. Karaya Osmanlı orduları, denizlere de Osmanlı donanması hükmederken pazarları da sessiz ve sakince Avrupalı tüccarlar ele geçiriyorlardı. 10. İslâmî uygarlıkta da tarihte bilinen tüm uygarlıklardaki gibi az ya da çok ayrıcalıklı bazı sınırlı gruplarla halkın geri kalanı arasında farklar olurdu. Bu duruma Klasik Arapça'da özel ve genel anlamında hassa ve amma adı verilir. İslamiyette eşitlik ilkesi vardır. Bir müminin başka bir mümine doğum, soy,ırk, milliyet ve toplumsal duruma göre herhangi bir üstünlüğü olamaz. Diğer kardeş dinleri gibi klasik İslamiyette de kadın ile erkek, köle ile özgür, kafir ile mümin arasında temel bir eşitsizlik kabul edilerek daha aşağı olanların statüleri Şeriat'la belirtilmiştir. İslami hukuk ve doktrin, müminler arasında, kabul edilen bu yerleşik eşitsizliklerden başka hiçbir ayrımı kabul etmez. Dindarlık ve hayır işleri, güç, servet ve soyluluktan daha üstündür ve insana onur duyurur. Öte yandan, uygulamada burada da tüm toplumlarda kaçınılmaz olan, varlıklarını çocuklarına bırakmak isteyen, güce ve servete hatta öğrenime sahip şanslı soydan gelen ayrıcalıklı gruplar oluşmuştur. Osmanlılar'a dek bir aristokrasinin kurulup yerleşebilmesine yetecek kadar uzun süren çok az sayıda siyasi rejim olmuştur. Ortaçağ'ın İslami rejimlerinin çoğunluğu iç karışıklıklar, daha çok da dıştan gelen fetihlerle sona ermiştir. Yeni hükümdarlar, destekçileri, akrabaları ve adamları ile yeni bir güç ve servet aristokrasisi kurmuştur. Her fetih, fatihleri ile aynı etnik kökenden gelenlere belli bir ayrıcalık sağlamıştır ama bu ayrıcalık, iki istisna dışında, kısa süreli olmuştur. İstisnalardan biri, İslami devleti oluşturup bir süre yönetmiş Araplar, diğeri de Ortaçağ sonlarından modern çağlara dek neredeyse tamamen bir siyasi egemenlik ve askeri komutanlık tekeli oluşturmuş Türkler'dir. Araplar yerli halkın Araplaşmış nüfusu ile, Türkler de Osmanlı İmparatorluğu'nu yöneten çok uluslu seçkinler ile olmak üzere, ikisi de zaman içinde çeşitli yollarla özgün etnik kimliklerini birleştirmişlerdir. Doğumda eşitlik ve evlilikte toplumsal statü anlamına gelen kafaa ilkesi, toplumsal sınıflanma da şeriat bilimciler tarafından tartışılan tek konudur. Ancak bu ilke aristokratik bir ayrıcalığın tanınması değildir. Eşit olmayan evlilikler yasaklanmaz ve fıkıh uzmanları arasında eşitsizliğin ne olduğuyla ilgili bir ortak bir görüş yoktur. Bu ilke ile saygın ailelerin, isterlerse uygun olmayan evlilikleri önleyerek onurlarını korumaları amaçlanmaktadır.Kafaa ilkesi, bir kadının izinsiz evlenmesini önlemek için babası ya da yasal hamisi tarafından veya çocuk ya da hamilelik yoksa izinsiz bir evliliği iptal etmek için kullanılır. Bir kadının toplumsal statüsünden düşük bir evlilik yaparak ailesinin onurunu kırmasını önlemek için başvurulur. Fıkıhçılar göre kadın zaten alt statüde olduğu için bir erkek bu tür bir evlilikten toplumsal bir zarar görmeyeceğinden, kendinden aşağı sınıftaki bir kadınla evlenmesine itiraz edilmezdi. Fıkıhçılar eşit statünün belirlenmesi ilgili çok farklı görüşler savunurlar- Kimilerine göre bu kural yalnızca dinle ilgilidir ve dindar bir kadını kendi isteğine karşın dindar olmayan bir erkekle evlendirilmesinden korumak içindir. Büyük fakıh Malik ibn Anas, tüm başka açılardan Müslümanların Allah'ın vahiylerine göre birbirlerine eşit olduklarını belirtmiştir.Öte yandan İslamiyet'ten önceki İran'ın hiyerarşik fikir ve uygulamalarından etkilenmiş olabilecek diğer bir fakıh ekolüne göre kafaa,karakter ve dindarlık dışındaki konulara ilişkindir.Soy,meslek,mali statü ve ihtida etmişler ya da azat edilmiş kölelerin çocukları ve torunları için ailelerinin Müslüman ya da özgür oldukları tarih bu konulardan bazılarıdır. Hassa ile amme arasında yalnızca ekonomik bir farklılık yoktu, başka bir deyişle farklılık sahip olanlarla olmayanların arasındaki fark değildi. Öteki edebiyatlarda olduğu gibi İslami edebiyatta da yoksul bey ile sonradan görme zengin kavramı bulunuyordu. Ancak aynı derecede kesin olan, nesiller boyu süren yoksulluğun hassa üyeliği ile uyumlu olmamasıdır. Aynı şey doğumda, kökende ve statüdeki farklılık için de geçerlidir.Hassa bir babanın çocuğu olmak, hassa bir evde büyümüş olmak en azından bir hassa statüsünün varlığını getiriyordu. Başka yerlerde ve zamanlarda da olduğu üzere toplumsal farklılıklar, onları oluşturan siyasi ve ekonomik gerçeklerden daha uzun ömürlü olabilirdi. Asıl güç ve servet yok olduğunda bile, ardında toplumsal üstünlük duygusu bırakır. Meslek de önem taşıyordu ve Ortaçağ Müslüman yazarları çeşitli meslekleri ve zanaatları dikkatle sınıflandırarak toplumsal düzendeki yerlerini belirlerlerdi. Belirleyici bir öğe sayılabilecek eğitim, Kuran'a ilahi bir statü veren, onun yazılı olduğu dile ve o dili zarafetle kullananlara saygı gösteren bir toplumda önem taşıyordu. Önce bir, sonra iki ve sonra da üç dil (Arapça, Farsça ve Türkçe) Ortadoğu İslamiyeti'nin önemli' bölgelerinin kültürel kimliğini tanımlıyor ve eğitilmiş sınıflara büyük ölçüde kültürel ve moral birlik sağlıyordu. Genel nüfus pek çok farklı yerel dil ve lehçe ile konuşuyordu. Hassa ise ortak bir edebi dil, bir klasik gelenek ve bunlar aracılığıyla da ortak adetlere, davranış ve saygı kurallarına sahipti. Daha eski dönemlerde, özellikle Abbasi Bağdatı'nda ve Fatımi Kahire'sinde seçkinler sınıfına girmek için hakim olan dinden olmak gerekli değildi aynı çevrede Hıristiyan ve Musevi şairler, bilim adamları bulunmaktaydı ve bunlar yalnızca meslektaş değil, aynı zamanda arkadaş, ortak ve öğretmenlerdi. Ancak yurt içi ve yurt dışında dini mücadeleler yüzünden davranışlar giderek sertleşmeye başladı ve Müslüman hukukunun öngördüğü hoşgörüye sahip olmakla birlikte, Müslüman olmayan toplumlar, gerçek Müslüman toplumundan ayrılarak tecrit edildiler. Ortaçağ sonu ve modem çağ başlarında genellikle Müslüman olmayan hekimler ve başka uzmanlar en üst düzeyde yer alırlarken, farklı dinden olanlar arasında toplumsal ve hatta entelektüel iletişim önemli oranda azaldı. Eski çağlardan bugüne gelen belgeler neredeyse tamamen hassa'dan kaldığından, tarihi kayıtların ve bunu temel alarak yazılan modem tarihin hassa'nın ilgi alanlarını, etkinliklerini ve endişelerini yansıtması olağandır. Bilim adamları ancak son yıllarda ayrıcalıksız toplum, köylü, esnaf ve şehirli fakirlerin yaşamlarını incelemeye başlamışlardır. Ortaçağ'dan birtakım ilginç belgeler kalmıştır ama bu çalışmaya yalnızca ayrıntılı arşiv kayıtlarının bulunduğu Osmanlı dönemi konu olacaktır. İslam tarihi araştırmalarında kullanılan kitap, mektup ve başka belgeler gibi edebi kanıtlar, bürokrasi ve din adamları olmak üzere genellikle başlıca iki kaynaktan sağlanmaktadır.Bürokrasi kurumu çok eski zamanlardan gelmektedir belki de Ortadoğu'dan çıkmış olabilir. Bürokrasi belli pratik gereksinimlere, özellikle nehir vadisi toplumlarındaki sulama sistemlerinin oluşturulması ve devam ettirilmesine dayanır. M.Ö. 4000. yılın ikinci yarısında eski Mısır krallığında firavunlar bataklıkları kurutmuş, sulama kanallarını yaygınlaştırmış, şehirler kurmuş, Mısır'a gerekli olan kereste ve madenleri getirmek için kara ve deniz ticareti yapmışlardır. Hükümetin ve yönetimin gelişmesi ve tapınaklar ile sarayların yapılması için bir muhasebe ve defter sistemi gerekliydi. Bu yeni gereksinimle yazı, beraberinde de yeni bir bürokrat toplumsal sınıfı oluşmuş ve kayıt tutma, hesap yapma ve bilgiyi aktarma devrimci olasılıkları ortaya çıkmıştı. Mısır'da bürokrasi, firavunlar, Helenist hükümdarlar, Romalılar, Hıristiyan Bizanslılar, Araplar ve onların çeşitli Müslüman halefleri gibi değişik rejim ve de uygarlıklar boyunca sürmüştü. Bürokratik geleneğin Babil'e kadar dayandığı Irak ve İran'da da benzeri bir süreç yaşanmıştır. Onların prototipi görev ve yetenekleri Tevrat'ta kendi adını taşıyan katip Ezra'dır. Tüm bu bürokrasiler bazı karakteristik öğeler taşımaktadır. Belki de en önemli ve kalıcı olanı, bu hükümet biçiminin sürekli olması ve yazı ile yapılmasıdır. Mektup ve hesaplar, yönetimde önemli bir gerekliliktir ve yazı ile hesap bilgisi çalışanların sahip olması gereken özelliklerdir. Klasik îslami edebiyatın önemli bir çoğunluğu bürokratlarca, bürokratlar için yazılmıştır ve kendilerinin mesleki özellikleriyle mesleki endişe ve ilgilerini yansıtmaktadır. Bu edebiyatta hiyerarşik bir düzen içindeki bir bürokrasi resmedilir. Her memur, daha üst bir makamdan aldığı yetkiyle bir göreve sahiptir ve görevi tanımlı, yetkisi sınırlıdır. Sistemde emir komuta zinciri denebilecek bir durum söz konusudur ve bu durum aynı zamanda terfi merdiveni olarak kullanılır. Herkes önünde nelerin olduğunu ve istediği terfi için yapması gerekenleri bilin Böyle bir hiyerarşide denetim ve kontrol bulunur ve bundan da. hesap verme önemli ilkesi doğar. Bürokrasinin istihdam ve ödeme yöntemleri belirleyici özelliklerindendir. Bir bürokrat, bir memurdur. Para geliri mirasla ya da gelir getiren bir varlığa sahip olmasıyla ya da statüsüyle olmaz. Gelir kaynağı olmadığı gibi, herhangi bir İhsan da almaz. Bir iş karşılığı ücret alır. Daha iyi örgütlenen, daha başarılı bürokrasilerde nakit para alır. Hükümdarlar, mali sıkıntı olan dönemlerde ihsan biçiminde ödeme yapmışlardır ve bu da idari bozulmanın garantili bir yolu olmuştur. Bin yıllık süreçte pek çok hükümet, din, kültür, yazı ve dil değişikliklerine karşın Ortadoğu bürokrasileri şaşırtıcı bir süreklilik göstermişlerdir. Hıristiyanlığın doğuşu ile İslamiyetin doğuşu arasındaki dönemde, yönetim sistemi bölgenin doğu yansında Pers, batısında Helenistik'ti. Irak'ın batısında, önce Roma, sonra da Bizans hakimiyetindeki topraklarda yönetim dili Latince değil, Yunanca idi. Bunun Helen monarşilerinin uygulamasının devam ettirilmesi olduğu anlaşılmaktadır.Mısır'daki merkezi yönetimin, bir ölçüde istikrarlı, sürekli olması ve kuru iklim sayesinde çok sayıda idari belge bugüne kadar gelebilmiştir.Bunların yardımıyla, tarihçiler başka yerler için olanaksız olan ayrıntı çokluğu sayesinde Roma, Bizans ve İslami Mısır idari süreçlerini izleyebilmekte, bürokrasinin nasıl işleyip değiştiğini görebilmektedirler.Suriye bölgelerinden kalmış bunlarla karşılaştırılabilecek belge olmasa da, eldeki bulgulardan buralarda da durumun Mısır'dan pek farklı olmadığı anlaşılmaktadır. O bölgelerde de günlük idari işler, önce Roma, sonra da Bizans bürokrasisi tarafından Yunanca yürütülmüş, hesaplar ve yazışmalar genellikle Yunanca yapılmıştır. Yunanlılar'dan çok, Helenleşmiş yerliler memurların çoğunluğunu oluşturuyordu. İslami fetihler geldiğindeyse, bunların pek çoğu Hıristiyanlaşmıştı. Pers İmparatorluğu'ndan benzer bir belge birikiminin kalmamasının nedeni iklim şartları ve siyasi kesintiler olmuştur. Öte yandan, hem Tevrat hem de Yunanlı yazarlardan edinilen bilgilere göre, Pers imparatorları zamanında profesyonel bir bürokrasinin var olduğu anlaşılmaktadır. Daha sonraki Müslüman kaynaklan da oldukça ayrıntılı bir mali kayıt sisteminin olduğunu doğrulamaktadır. Gelecekte işe yarayacağı düşünülerek kayıtların toplanarak sistemli bir biçimde ciltlenmesi Pers yönetimi döneminde başlamış olabilir. Roma ve Bizans bürolarında kullanılan papirüs ciltlenmeye elverişli olmadığından, kitaplar gibi papirüs kayıtlan da çoğunlukla rulo olarak saklanırdı. Daha dayanaklı olan deri ile parşömen, Hıristiyanlığın ilk dönemlerinde artık modem bir şekil almaya başlayan kitaplarda kullanılırdı. İslam topraklarında kağıt kullanılmaya başlandığında, kayıt defterleri genel olarak tutulmaya başlandı. VII.yy'da Arap Müslüman fetihlerinden sonraki durum, bürokratik sürekliliğin belki de en ilginç örneğidir. Pers İmparatorluğu yıkılmış, Bizans'ın elinden alınan geniş topraklar, yeni bir Arap İslam imparatorluğunun olmuştu. Ancak Mısır papirüslerindeki bilgilere göre, bu değişikliklere karşın hükümetin günlük işlerinde bir değişiklik olmamıştı. Mısırlı Hıristiyan memurlar aynı kurallara göre aynı vergileri toplamışlar, aynı idari belgeleri yazmışlar ve eskisi gibi eski Mısır Hıristiyan dönemi tarihlerini atmışlardı. Her şey eskisi gibi kalmış, yalnızca gelirlerin son hedefi değişmişti. Bürokrasideki asıl değişiklik ancak yüz yıl sonra gerçekleşmiştir. Hem Yunanca hem de Arapça olarak iki dilde yazılmış papirüsler çok daha sonra ortaya çıkmıştır. Daha sonra da giderek Arapça belgeler artmış, Yunanca belgeler azalmıştır. Irak ile Suriye'de ve eski Pers yazısıyla dilinin yerini Arapça'nın aldığı Doğu'da da aynı durum yaşanmıştır. Bu değişiklik bile, eski bürokratların atılarak yerlerine yenilerinin getirildiğini göstermemektedir.Araplar'ın gelişinden çok sonra bile, eski bürokrat aileleri mesleki sırlarım, özellikle de hesap tutma gizli sistemlerini korumayı sürdürmüşlerdir.Arap tarihi belgelerine göre, muhasebecilerden başka kimse muhasebe kayıtlarını okuyamadığı ve memurlar dışında kimse yazışmaları anlayamadığı için fatih olarak gelen Araplar, hükümeti devir almak isteyip alamamışlardır. Bu yüzden Araplar,imparatorluğun kesin askeri ve siyasi efendileri oldukları halde, eski memurları yerlerinde bırakmak zorunda kalmışlardır. İslamiyet döneminin ikinci yüzyılında Arap yöneticilerin kadrolarına Arapça öğretmeleriyle sonunda imparatorluk eyaletleri arasında bir ölçüde birlik sağlanmıştır. Ama bu durum bile eski bürokrat ailelerin yerlerinden atılması anlamına gelmez, yalnızca Arapça öğrendiklerini gösterir. Bürokratik geleneğin bu ilginç ısrarı, büyük bürokrat ya da katip ailelerin varlığının hem nedeni hem de sonucudur. Geleneksel tarihte genellikle halifeler, sultanlar, askeri komutanlar, eyalet valileri, büyük politik ve askeri kişilerden söz edilir.Ama tarihçilerin nadiren değindikleri ve ancak belgeler çok ayrıntılı incelendiğinde görülecek kişilere de en az diğerleri kadar önem vermeleri gerekmektedir. Sizin sayenizde halifeliğin düzeni ve işlerinin doğru yürümesi sağlanmaktadır. Allah ‘m devleti insanlara benimsetmesi ve ülkenin gelişmesi sizin sayenizde olmaktadır. Hükümdar sizsiz yapamaz ve sizden başka yetenekti bir kişi bulunamaz.Siz,hükümdarların duyan kulaktan, gören gözleri, konuşan dilleri ve vuran ellerisiniz. Doğal olarak, bürokratların da makam ve güce sahip olan herkes gibi avantajlarını çocuklarına bırakmak istemeleri eğitim alanında önemli sonuçlara yol açtı. İslam imparatorluklarında genel bir sınavla memur alma sistemi kurulmamıştı, matbaa ve barut gibi bu sistem de bir Çin icadıydı ve İslam dünyasına Batı'dan germişti. Çıraklık yöntemiyle memur olunuyordu. Bir bürokrat uygun zamanda oğlunu, yeğenini ya da himayesindeki birini makamına getiriyor, sıradan bir görevle, başlangıçta herhangi bir ücret almadan işe başlıyordu. Sonra o kişi yavaş yavaş merdivenleri çıkıyordu. Bu uygulama modem çağlara kadar sürmüş ve bölgede memurluğa aday gösterme, atama ve önerme gücü önemli bir silah olmuştur. Bürokraside de başka etkinlik biçimlerinde olduğu gibi koruma ve hamilik yeterli olmuyordu. Çırağın bir eğitim düzeyine ve özel uzmanlıklara sahip olması gerekiyordu. Bu nedenle toplumda bürokrat ve eğitimli kişiler arasında önemli bir bağ bulunuyordu.Ortaçağ Hıristiyan Avrupası'ndaki kadar sık bir bağ olmasa da, önemsiz değildi ve ortaçağlar boyunca artmaya devam etti. Ortaçağ'da İslam dünyasında iki farklı ve okumuş sınıfla beraber iki farklı öğrenim ve edebiyat türü ortaya çıkmıştır. Bunlardan biri olan adab tarih, edebiyat, şiir ve kültürlü bir kişinin bilip takdir etmesi gereken çeşitli eserlerden oluşurdu. Diğeri ise bilgi anlamına gelen ilm idi. Kuran ve yorumu, Peygamberin hadisleri, Peygamberin ve kendisinden öncekilerle sahabının hayatı ve bunlardan doğan ilahiyat ve hukuk kardeş bilimleri gibi dini bilimlerden oluşuyordu ve ulema sınıfının egemenlik alanıydı. Zamanla Bizans ve Pers yönetimleri değiştirilerek, uyarlanarak ve hazmedilerek Araplaştırılmış ve İslamlaştırılmıştır. Bozkırdan gelen istilalarla, önce Türkler'in, daha sonra Moğollar'ın Ortadoğu İslam dünyasına hakim olmaları, sonra da İslam dünyasının Şiiler ile Sünniler, Fatımiler ile Abbasiler ve bu grupların içinde radikaller ile ılımlılar arasındaki dini çatışmalarla parçalanması sonucunda yeni bir dönem başladı. Yeni dönemde bürokratların eğitimi ve genel görüşlerinde dikkatte değer bir değişiklik meydana gelmiştir. İslamiyetin ve özellikle de İslam hukukunun ve uygulamasının, bürokratların yetişmesinde ve eğitimindeki önemi daha çok artmıştır. Zamanla bürokratlar ulema sınıf tarafından sağlanan dini eğitimin ürünleri haline gelmişlerdir. Katip olarak bilinen bürokratlar, İslam toplumu içinde güçlü, ukala ve kalabalık bir grup olarak bulunuyorlardı. Katipler, darraa adında bir tür kaftan olan özel giysiler giyerlerdi ve sultanın ya da halifenin altında yönetimin başı olan kendi vezirleri olurdu. Hükümet askerileşmeden önce, makamı ötekilerden üstün olan bu vezirin makamının simgesi olan mürekkep hokkası törenlerde kendisinden önce gelirdi. İslamiyet'te bir ruhban sınıfın bulunmadığı sıkça belirtilir ve teolojik açıdan da doğrudur. İslamiyet'te yalnızca kutsanmış bir din adamı tarafından gerçekleştirilebilecek özel törenler yoktur. Gerekli bilgisi olan herkes imam olabilir, camide vaaz verebilir ya da evlilik ve cenazelerde görev yapabilir. İlkesel anlamda Allah ile inanana aracılık edecek bir ruhban sınıf bulunmaz ve din adamları hiyerarşisi de yoktur. Yaşamlarını dini amaçlara harcayan kişilerin de geçimlerini zanaat, ticaret gibi onurlu mesleklerle başka bir yoldan sağlamaları beklenir. Bu açıdan Hıristiyanlık'tan tümüyle farklı olan Müslümanlık, Tapınağın yıkılması ye ruhban sınıfın dağıtılmasıyla yeni bir ruhban sınıfı kabul etmeyerek hahamları yalnızca hukukçu ve öğretmen olarak kabul eden Museviliğe yakındı. yapmayın. şeklinde uyarılmıştır.Müslüman yazılarında da bu türde uyarılar yer almaktadır. Ne var ki gerçek farklıydı, hahamlar da ulema da giderek amatör statülerini yitirdiler. Zamanla hukukun yaygınlaşması ve karmaşık bir duruma gelmesi, onu yönetecek ve ona göre hüküm verecek tam zamanlı çalışacak uzmanları gerektirdi.Bunun için Müslümanlar da, Müsaviler de bir sistem kurdular belirli bir eğitim alan bir öğrenciye öğretmen ya da öğretmenleri tarafından onun dini bilimlerde uzman olduğunu belirten bir belge verilmeye başlandı. Din bilimcilerinin ve din öğrencilerinin maddi gereksinimlerini karşılayacak bir sistemin kurulması gerekti. İslamiyet'te ruhban sınıfı olmamasına karşın, ruhban sınıfı olarak adlandırılması yanlış olmayacak profesyonel ve akademik açıdan nitelikli din adamları ortaya çıktı. Onlara özel kıyafetlerinin en önemli öğesi sarıklarıydı. Sarık onların simgesi ve ayrıcalıkları haline geldi ve böyle de sürdü. Ulema, bir köydeki sıradan bir görevliden ya da mahalle camisinin imamından, müftü ve kadı gibi önemli hukuk adamlarına kadar gidiyordu. İlke olarak İslamiyet'te Allah tarafından vahiy yoluyla gönderilmiş olan tek bir yasa olduğundan, hukuk, dini bilim olarak kabul ediliyor ve uygulayıcıları da ulema arasında bulunuyordu. Devlet, gerçek dindarlara göre, iyi insanların asla karışmamaları gereken bir kötülüktü. Gelirini zorla elde eden devlet için çalışmak aşağılayıcı ve bir bakıma da günah olarak görüldüğü için devletten ücret alanlar bu günahı paylaşırdı. Dindar ve okumuş kişilere ait biyografilerde, o kişinin devletin teklif ettiği bir görevi kabul etmediğinin yazılmasına çok sık rastlanırdı. Teklif o kişinin ününü, kabul etmemesi de dürüstlüğünü gösterirdi. Kadıyı devlet atardı. (İslam folklorunda kadı alay konusu olmuştur.) Müftü bağımsızdı ve daha çok saygı görürdü. Müftüye görevi, daha önceki müftülerin ortak görüşleriyle verilirdi ve gelirini aldığı ücretlerden ya da dini vakıflardan elde ederdi. Ulema ve kurumlan büyük oranda dini vakıflara dayanırdı. Ulema ve devlet arasındaki resmi olmayan ve yazıya geçmeyen güçler ayrılığında, Şeriat ile ilgili her konuda ulemanın ayrıcalıklı yetkisi devlet tarafından kabul edilirdi. Devlete uzak durmalarına karşın, devletin bu kabulü ulemaya, özellikle de kamu görevlerinde olmayanlara önemli ölçüde otorite sağlardı. Şeriat, İslamiyet'te pek çok kişisel ve toplumsal ilişkiyi düzenlediği için Şeriat'ın yetkili yorumcuları toplumda geniş ve üstün bir rol kazanırlardı. Halk rehberlik, evlilik, boşanma ve miras gibi pek çok konuda onlara güvenirdi. Devlet ve din adamlarının bu ilişkisi, daha doğru bir deyişle bu ilişki eksikliği uygulamada önemli sorunlara yol açmıştır. Ulemanın oluşturduğu kendi siyasal haklar ve görevler doktrini, imparatorluk yöneticileri tarafından genellikle siyasi olarak uygulanamaz bulunmuştur. Hükümdarlar sık sık ulemanın desteğine ihtiyaç duymuşlardır ve kimi zaman bu desteğe karşılık kendilerinden kutsanmış ve efsaneleşmiş bir geçmişe dayanan ideal bir sistem uygulamaları beklenmiştir. Sünni ulema için bu dört halife ile Emevi halifesi II.Ömer'in, Şii ulema içinse yalnızca Hz. Muhammed'in ve halife Hz. Ali'nin uygulamalarıydı. Ulema hiçbir zaman tam olarak siyasi yaşamdan çekilmemiştir ancak zamanla iki taraf arasında bir barış sağlanmıştır. Hükümdarlar tarafından Şeriat ilke olarak kabul edilmiş, özellikle töresel ve toplumsal ahlakla ilgili hükümlerini açıkça çiğnenmemiş ve bazen de ulemanın görüşlerine başvurulmuş ve onlara yetkili makamlar verilmiştir. Diğer taraftan ulema da kamu otoriteleriyle çok yakın ilişkilerden kaçınmaya özen göstermiştir. Aralarından bir makam kabul eden olursa da, bunu isteksiz kabul etmiş ve daha dindar olanlar ona şüpheyle bakmışlardır. Bu ilişki, ulemayı iki gruba bölmüştü. Gruplardan biri aşırı dindardı gerek meslektaşları gerek halk onları gerçeğin yozlaşmayacak namuslu bekçileri kabul ediyorlardı. Diğer gruptakiler gerçekçi ve itaatkardı. Bu grupta kamu görevi kabul eden ve böylece ahlaki otoritelerinin çoğundan fedakarlık edenler yer alıyordu. Ulemanın aşırı dindar ve vicdan sahibi olanlarının devlet hizmetinden kaçınmaları devlet ve din üzerinde zararlı etkilere neden olmuştur. Popüler sempatidevlet hizmetine girmeyenlerden yanaydı ve dini edebiyatta yer alan görüşlerin çoğunluğu kamu hizmetinin boykotu lehinde olmuştur. Bu dönemde, İslam dini ve toplumunun varlığına karşı tehditlerle büyük dini mücadeleler verilmiştir. İslamiyet içteki ve dıştaki düşmanlarının saldırısına uğruyordu. Bu tehlikelerden önce saflar sıklaşmış, Müslüman toplumundan önceden ayrılmış ve muhalif öğeler bir araya gelmişlerdir. Devletin sivil ve askeri görevlileri gittikçe dinle daha fazla ilgilenmeye başlamışlar ve dini sınıfların devlet düşmanlığı azalmıştır. Müslüman yüksek eğitiminin ana merkezi durumundaki medreselerin, hükümet, din ve buralardaki görevlilerin bir araya gelmelerinde önemli bir rolü olmuştur. Başlangıçta ilk ye orta dereceli eğitim, camilerde ya da camilere bağımlı yapılmıştı. IX-X.yy'da camilere bağlı dini bilimlerin yüksek eğitim programları bulunuyordu. Bu merkezleri hükümdarlar ve şahıslar vakfetmişti. Kimi büyük merkezlerde öğrenciler ile araştırmacılar için kütüphaneler vardı aynca da kimya, matematik, tıp,müzik ve felsefe gibi din dışı alanlarda kitaplara yer verilen yarı resmi kütüphaneler bulunuyordu.Abbasi halifesi el Mamun tarafından, IX.yy başında ilk yüksek eğitim akademilerinden biri olan Bağdat'taki ünlü bilgelik evi açılmıştı. Bu akademinin kuruluşunda büyük olasılıkla, Bizanslıların dini baskılarından kaçıp Sasaniler'e sığınan Nasturi Hıristiyanlan'nın, İran'da Helenistik bilim, özellikle de tıp merkezi olan Gondeşapur akademisi örnek alınmıştı. Medresenin klasik biçimiyle ortaya çıkışı XI.yy'da olmuştur. Medrese bazen bir camiye bağlı olur, bazen de öğrenci ve öğretmenlere kolaylık olması açısından kendi içinde mescidi bulunan bağımsız bir yer olurdu. Medrese sonraları programı ve müfredatı, ücretli ve sürekli öğretmen kadrosu, öğrencilere destek fon ve kolaylıklarıyla örgütlü bir kolej halini almıştır.Medreseler tıpkı Ortaçağ Avrupası'ndaki katedral okulları gibi temel din ve hukuk öğretimi veriyorlardı ve bu ikisi de İslamiyet'te aynı bütünün parçalarıydı. Ancak ileride onlar da Batı'daki kolej ve üniversiteler gibi öğrenim almış sınıfın oluşması sürecinde önemli bir rol üstleneceklerdi. Devlet memurları yeni ve daha derin bir dini dürüstlük sergilemeye başlamış, profesyonel din adamları da devlette hizmet almak-konusunda daha istekli hale gelmişlerdi. Osmanlı İmparatorluğu'nda İslam din adamları, hiç şüphesiz fethettikleri ülkelerde gördükleri Hıristiyan dini örgütlerinden esinlenerek, hükümet sisteminin bir parçası halini almışlardır. Müftüler ile kadılar, devletin atayıp ve kendilerine bir yetki alanı verdiği memurlardı. Din adamları, bu noktada askeriye ve bürokrasinin yanı sıra imparatorluk hükümetinin üçüncü kolu durumundalardı ve başta şeyhülislamın yer aldığı kendi hiyerarşileri bulunuyordu. Ulemanın devlete yaklaşması kaçınılmaz olarak halktan uzaklaşmasına yol açıyordu. Bu durum da daha önce sahip oldukları etkinliği büyük ölçüde kaybetmelerine neden olmuştur. Sıradan Müslümanlar için ulemanın yerine çok daha farklı bir dindarlığın temsilcileri olan Sofiler geçti. Ortaçağ sonlarında sofiler, her birinin kendi mistik yolu olan tarikatlar halinde örgütlenmişlerdi. Derviş olarak da bilinen tarikat liderleri ve üyeleri konvansiyonel İslamiyet'in birçok eksikliği gideriyorlardı. Derviş törenleri ile toplantıları manevi bir beslenme kaynağı ve bazen de insani gereksinimler için mücadelede yardım ve dayanışma sağlıyordu. Ortaçağ Müslüman yazarları, büyük olasılıkla toplumu yönetenleri kastederek, genellikle toplumu iki ana gruba ayırırlar Askerlerden oluşan ehli kılıç ve bürokrat ile dini sınıfları içeren ehli kalem. Öte yandan edebi becerileriyle ya da entelektüel yaşayan ama her iki grupta da yer almayan kişiler de vardır. Örneğin biyografik ve tarihi literatürde, hükümdarın tıbbi danışmanlığını yapmış, İslam dünyasının her yerindeki hastanelerde çalışmış ya da araştırmaları ve kitaplarıyla ön sıralara çıkmış kişiler de vardır. Ortaçağ İslam tıbbı aslında Helenistik kaynaklara dayanmaktadır ancak Müslümanların katkıları da oldukça önemli olmuştur. Ortaçağ'da İslam dünyasının tıbbi bilgisi ve uygulama düzeyi Avrupa'ya kıyasla çok üstündü. Ne var ki modem çağların başında tıpta epeyce gerideydiler. Avrupa, tıp kitaplarından yalnızca birkaçı çevrilmişti. yy'da Osmanlı Hıristiyanlarından tıp eğitimi almak için Avrupa'ya gidip daha sonra memleketlerine dönerek hekimlik yapanlar olmuştur. yy'da başlanabilmiştir.. Ehli kalemden, daha doğru bir deyişle ehli sözden olan önemli bir başka grup da şairlerden oluşuyordu. En küçük hükümdarların dahi kendisiyle ilgili övgülerin kolaylıkla ezberlenip dilden dile yayılmasını sağlayacak en az bir şairleri olurdu. Daha büyük hükümdarlarınsa bir tür propaganda bakanlığı olarak kullandıkları bir şair orduları olurdu. Bu övgücü şairler, özel zengin kişiler için de çalışırlar, düğünleri, doğumları ve başka olaylan kutlarlardı. Şair ve şiir, kitle medyasının olmadığı bu çağda, haberlerin yayılması ve olumlu imaj oluşturulması için ciddi bir görevi yaparlardı. Hükümdarın günlük imajım şairler yerleştirir, geleceğe yansıyacak imajını da tarihçiler üstlenirdi. Ortaçağlarda çoğu bürokratik ya da ilmiyye sınıfından olan tarihçiler, şairlerin tersine ne yazar ne de serbest saray hizmetlileriydi. Belki de halifeler döneminde sahip oldukları bağımsızlıktan ve ifade özgürlükleri bu yüzdendi. Sonraları Osmanlı İmparatorluğu'nda hükümdarlar saray şairleri gibi saray tarihçileri atamaya başladılar ve böylece İmparatorluk Tarihçisi makamı oluşturuldu. Sultan tarafından bu makama atanan kişinin temel görevi seleflerinin imparatorluğun tarihini yazmaya devam etmekti. Varlığı yüzyıllar boyu süren bu makam, Osmanlı İmparatorluğu'nun son yıllarına-dek korunarak sonuncu imparatorluk tarihçisi Osmanlı Tarih Cemiyetinin ilk başkanı olmuştur. Ressamlar ve hattatlar, astrologlar ve gök bilimciler, mühendisler ve mimarlar gibi başka meslekler de vardı ama bu mesleklerin çoğu son yıllarda onları istihdam eden kuruma bir şekilde bağlanmışlardı. Mühendislik ve mimarlık, Osmanlı zamanında neredeyse tamamen askeriyeye aitti. Ortadoğu'daki hükümdarların da, dünyada başka yerlerde olduğu gibi, bazen istilacıları kovmak ama daima ülkede düzeni korumak ve devlet otoritesini savunmak için bir orduları vardı. Roma İmparatorluğu'nda polis görevleri ve savunma yerel yedek güçlerce desteklenen Roma lejyonlarıyla sağlanırdı. Lejyoner sayısı oldukça azdı ve imparatorluk barış zamanında İran sınırına en yakın Suriye'de dört lejyondan fazla bulundurmamasına karşın Avrupa'da Alman sınırlarında sekiz lejyon bulundururdu. Bu lejyonların sayıları savaş döneminde fazlalaştırılır,gerektiğinde lejyonlar kaydırılır ya da takviye güçlerle desteklenirlerdi. 58-66 yıllarındaki Ermeni savaşları ve 66-70 yıllarındaki Musevi isyanı çok önemli değişikliklere neden olmuştu. 10.lejyon olan Fretensis'in kuzey Suriye'den Kudüs'e kaydırılması ve bu birliğin yeni kurulan Roma Yahuda eyaletinin sürekli garnizonu olması bunlardan en önemlisiydi. Yalnızca Roma vatandaşları lejyonlara almıyordu ancak zamanla vatandaşlığın eyaletlere de verilmesiyle oralardan da asker alınabiliyordu. Var olan kaynaklardan, İmparatorluğun her yerinde olduğu gibi, Küçük Asya ve Levant'tan toplanan askerlerin, doğdukları yerde olmamak şartıyla bölgede görevlendirildiği anlaşılmaktadır. Takviye birlikler, lejyonerlere özellikle polislik konusunda yardım edebilirdi ve bazıları Roma'ya bağımlı hükümdarların bir ölçüde Romalılaştırılmış askerleriydi. Alae Dromedariorum (deve süvarileri) ya da süvari okçular gibi özel birlikler Romalılar'dan meydana gelirdi. Çöl bölgelerinden olan Araplar, bu birliklerde hizmet ederek, İslami fetihler sırasında çok işlerine yarayacak askeri beceri ve yöntem deneyimine sahip olmuşlardı. Polislik işleri genellikle bir yedek birliğe verilirdi. Halifelik ve sonraki İslami rejimlerin döneminde polis birliklerine verilen Arapça şuna adı bugüne dek gelmiştir. Pers İmparatorluğunun askeri gücü oldukça büyüktü ve Roma'ya ciddi bir rakipti. Romalı düşmanları, feodal beylerce sağlanan köylü erleri çok ciddiye almazlardı ama süvari paralı askerler ve savaşçı sınır halklarından oluşan yedek birlikler epeyce ciddi konuydu. Ordunun temelini soylular oluştururdu ve mızrakla, okla silahlı Pers zırhlı süvarileri dönemin en önemli askeri gücüydü. Parthlar'ın ünlü okçu süvarileri ve vur kaç taktikleri Roma'da tanınır ve korkulurdu. Atlı mızrakçının vuruş gücünü arttıran ve bir ölçüde onu Ortaçağ başları savaşların tankı yapan üzengi, Pers ordularındaki diğer bir önemli yenilikti. Pers İmparatorluğunda, I. Husrev'in (531579) hükümdarlığı sırasında, özellikle askeri alanda olmak üzere önemli değişiklikler olmuştu. Ordu daha az feodal, daha fazla profesyonel hale gelmişti. Askerler ücret ve teçhizat parası alıyorlar, uzun süreli sıkı bir eğitimden geçiyorlar, çok disiplinli bir biçimde yetişiyorlardı. Tek başkomutan yerine, Savunma Nazın, Başkomutan ve gerektiğinde barış elçisi olan Eranspahbadh yönetimindeki orduda, artık generaller, valiler ve subaylar hiyerarşisi bulunuyordu. Husrev'in orduları, ülkedeki iç savaşa son verilmesi, sınır bölgelerinin yatıştırılması, Habeşlerin Yemen'den atılması, Hun tehdidinin sona erdirilmesi ve Bizans'a karşı savaşta Suriye'nin işgal edilip Antakya'nın yağmalanması gibi birtakım başarılar kazandılar ama Pers orduları Müslüman Araplar'ın karşısında tutunamadılar. İslamiyetten önceki Arabistan'da yetişkin erkekler topluluğu dışında profesyonel sürekli bir ordu, tıpkı onunla ilişkilendirilen monarşi düşüncesi gibi itici ve uzaktı. Kuzey sınır bölgelerindeki küçük beylerin halkları zaman zaman Pers ya da Bizans takviye birliklerinde çalışırlardı. Güneyin daha sakin gelişmiş devletlerinde bir tür profesyonel orduların varlığı olasıdır ama orta ve kuzey Arabistan'ın büyük bölümünde ordu savaş ya da için seferber edilmiş silahlı kabile halkı anlamına geliyordu. İslam tarihinin çok daha eski zamanlarında başka bir durum dikkat çeker. Ayrı kökenlerden ve çoğu zaman daha önce çatışan bağlılıklardan gelen kişilerin oluşturduğu bir dini-siya-si toplumun reisleri olan Hz. Muhammed ve halefleri, bir kabileden daha fazla bir şeye hükmetmişlerdir. Önce putperest Kureyşliler ile, daha sonra da Hz. Muhammed'in ölümünden sonraki fetih savaşlarıyla sürekli.savaş halindeydiler. Uzun süre devam eden ve çok geniş bölgelere yayılan fetih savaşları sonunda kaçınılmaz olarak uzmanlaşma ve profesyonellik sağlamıştır. Arap kaynaklarından savaşanlar ile savaşmayanlar ve savaşanlar arasında uzun dönem uzmanlar ile kısa dönem askerler arasında orta ve kuzey Arabistan'da o zamana dek rastlanmayan bir farklılığın olduğu anlaşılmaktadır. Sonralan İslam hukukçularının formüle ettiği bir ilkeye göre cihad görevi savunma yapmak için sağlıklı Müslüman erkeklerin tamamına, saldırı durumundaysa toplumumun tamamına düşer. Fetihler sırasında her kabileden, savaşabilecek erkeklerinden çoğunu vermesi istenir ve genellikle de kota gönüllülerle dolardı. Henüz Müslüman ordularının uzun süreli çekirdeğini oluşturanlar dahi tam zamanlı çalışan profesyonel askerler değillerdi savaşmadıkları zaman başka işlerle uğraşırlardı. Birkaç istisna hariç ailelerinden uzakta kışlalarda yaşamazlardı ama ana işleri, geçim kaynaklan savaştı ve geçimlerini fetih savaşlarında kazandıkları ganimetle sağlarlardı. Arap orduları, Emevi halifeler zamanında imparatorluğun metropoliten eyaleti Suriye'nin dışında, sonraları garnizon şehirleri olan kamplarda yaşarlardı. Bu garnizon şehirleri arasında Irak'ta Basra ve Kufa, Mısır'da Fustat, Tunus'da Kayrevan ve İran'da Kum yer alıyordu. Arap askerler Suriye'de bir ordu birliğinin olduğu askeri bölgelere, kuzeyden güneye Hums, Şam,Ürdün ve Filistin'e yerleşmişlerdi. Bu bölgeler, eski Bizans toprak bölünmesi temeli üzerine kurulmuşlardı. Suriye Arap birlikleri hem Bizans sınırlarına düzenlenen mevsimlik seferlerde hem de Konstantinopolis'e düzenlenen büyük seferlerde kullanılırdı. Giderek yüksek deneyimleri, ustalıkları ve daha düzenli ücret almalarıyla, Emeviye halifelerinin Suriye temelli sürekli orduları niteliğini kazanmışlardı.Irak ve Mısır'da yerleşmiş olan Arap askeriyesinde bunlarla karşılaştırılabilecek bir örgüt bulunmuyordu.Onlar aşiret milisleri statüsünde ve askerliğe karşı aşiretten süregelen bir hoşnutsuzluğa sahiptiler. Abbasiler, iktidara yükseldikleri ve uzun bir süre askeri destek sağladıkları Horasan'dan getirdiklerini sürekli Suriye ordusunun yerine yerleştirmeleri dışında aynı sisteme devam ettiler. Bu önemli bir değişikliğe neden olmuştu. İlk zamanlarda Halife ordularının neredeyse tamamını Araplar oluşturuyordu, Mısır'ın ya da Suriye'nin yerli halkım askere alma uygulaması yoktu. Bu halklar Roma ve Bizans hakimiyetinin sürdüğü uzun yüzyıllar boyunca askerlik yetenek ve isteklerini yitirmişlerdi. Durum İmparatorluğun doğusundaki eski İran eyaletlerinde daha başkaydı. Batılı komşuları gibi İranlılar yalnızca yeni bir imparatorun hakimiyetine girmemişlerdi. Kısa süre öncesine kadar bir imparatorluk geçmişleri ve kendilerine has bir askeri gelenekleri vardı. Müslümanlığı kabul ettikten sonra, İslami ordu ve hükümette önemli bir yere sahip olmaya hakları olduğunu düşünüyorlardı. Ufak tefek farklarla benzer bir durum, artık Arap yönetiminde olan Kuzey Afrika'daki eski Roma eyaletlerinin Berberi halkı için de söz konusuydu. Aşiretlere bağlı Arap olmayan mühtediler, aşiretlerin Arap savaşçı reisleri tarafından askere alınmaya başlandı. Alt düzeylerde kullanılıyor ve daha az ücret alıyorlardı. Bu askerlerin özellikle sınır boylarında önemli rolleri oldu. İspanya'yı fetheden Müslüman Arap ordularının büyük bir bölümü Kuzey Afrika Berberilerinden oluşuyordu. Orta Asya ve Kuzey İran halkları daha ihtida etmemiş imparatorluk sınırları dışındaki akrabalarına yeni dini yaymaya çok çaba harcadılar. Bu askerler, alınan ilk büyük zaferlerde bile imparatorluk ordusunun asli üyeleri değillerdi. Geri hizmetlerde ve sınır boylarında görevliydiler ve başkentten uzak tutuluyorlardı. Irak'a Abbasi Horasanı güçlerinin gelmesiyle önemli bir değişiklik oldu. Nesiller boyunca Horasan'da yaşayan Horasaniler, ilke olarak Arap'lardı. İranlı kadınlarla evlenip İran göreneklerine sahip olmuşlardı. Kısa süre sonra, doğu İran'dan gerçek İranlılar da onlara katılmaya başladılar. Abbasiler listelerde adları olan Araplar'a otomatik ödenen askeri aylıkları zamanla kaldırdılar.X.yy'dan itibaren orduya gerçekten hizmet edenlere aylık verilmeye devam edildi. Aylık alarak tam zamanlı çalışan profesyoneller ve tek bir kampanyaya katılarak ganimetten pay alan gönüllüler olmak üzere iki tür asker vardı. Aradan yüz yıl bile geçmeden, Emevi seleflerinin sürekli Suriye ordusundan daha fazla dayanamayan Abbasi halifelerinin Horasani muhafızları, yerlerini başka bir esasa göre toplanan ve İslam devletlerinin bin yıl süresince askeri ve siyasi geleceğini şekillendirecek yeni bir orduya bıraktılar. Yedek birlikler olarak kullanılan barbarlar da, silahlı köleler de yeni değildi. Eski Atina bir süre şehrin malı olan İskitli silahlı kölelerce korunmuştu. . Roma'nın ileri gelenlerinden bazıları barbar kökenli köle muhafızlarını silahlandırmışlardı. Müslüman hükümdarlar, onlardan önce Romalılar'ın, Persler'in ve Çinlilerin yaptıkları ve Batılı imparatorlukların yüzyıllar sonra yapacaklarını yaparak İmparatorluk sınırlan dışındaki savaşçı ırklar arasından da asker toplamışlardı. Ancak İslam devletlerinin askeri tarihi, kölelerden oluşan, başlarında köle generaller olan, sonunda da köle krallar ve hanedanlar için hizmet edecek bir orduyla yeni ve özel bir duruma sahne olmuştur. Onları kıskanmadan yetiştirip tehlikesizce de yok edebilirler.İmparatorluğun yüksek makamlarına çıkarılacak gençleri ya savaşlarda elde ederler ya da uzak ülkeler hediye gönderirler. Bu politika çok açıktır ki, bu gençler farklı gelenek ve göreneklere göre yetişmiş anne ve babalarından nefret edecekler uzaklardan gelmeleri nedeniyle hiçbir tanıdıkları olmayacak devlet okullarına girdikten sonra kendisine sadık olmak zorunda yetiştirildikleri efendileri dışında hiçbir akrabaları,çıkar ilişkisi içinde bulundukları hiç kimse olmayacaktır. Bu sistemin kurulma nedeninin, her otokrat hükümdarın önemli bir sorunu olan devlet içinde kendi gücünü engellemeyecek güvenilir askeri ve sivil memur bulmayı sağlamak olduğu anlaşılmaktadır. Bu sonra, başka yerlerde, başka yüzyıllarda, başka hükümdarlar tarafından farklı şekillerde çözülmüştür.İlk zamanlardan başlayarak Müslüman hükümdarlarca bulunan çözüm, yabancı kökenli çocukları devşirme olarak alıp, onları yetiştikleri kurumdan başkasına sadakat ve bağlılık duymayacakları uzun süreli profesyonel askerler yapmak olmuştur. Bu kişiler uzaktaki eyaletlerden ya da sınırların dışından getirilen yabancılar oldukları için yerel halk ya da tebaa ile herhangi bir akrabalık ve yakınlıkları olmadığı gibi, onlarla konuşamazlardı bile. Ailelerinden ve geçmişlerinden zorla koparılıp kültürel olarak uzaklaştırıldıkları için görüşebilecekleri akrabaları da yoktu. Her yeni köle asker kuşağı kendi çocukları yerine, uzak yerlerden getirilen kölelerden oluştuğu için, bir gün bir aristokrasi kurarak otokrat hükümdarın hakimiyetine baş kaldırabilecek yeni bir askeri güç doğuramazlardı. Ne var ki, sistem kusursuz işlemiyordu. Zaman zaman köleler etnik dayanışma grupları ve hatta geldikleri yer ya da aşirete dayalı alaylar oluşturuyorlardı. Özellikle Osmanlı İmparatorluğu'nda, köleler aileleri ve memleketleriyle ilişkilerine devam ederler, para ve güç elde edecekleri bir makama geldiklerinde,bu olanaklardan yararlanmaları için akrabalarını getirtirlerdi. Diğer erkekler gibi, oğullarına miras bırakmak isteyen köle askerler, oğullarım askerliğe alamazlar ama her zaman bir bürokratik ya da dini bir iş ayarlayabilirlerdi. Bu sayede, Ortaçağ sonlarındaki büyük kalemiye ve ilmiyye ailelerinin temelleri atılmıştır. Öte yandan sistem oldukça başarılıydı. Ortadoğu İslam dünyası, yaratılan güçlü ordular sayesinde Haçlılar'ı alt etmişler ve çok daha fazla tehlikeli olan Moğollâr'ı durdurmuşlardır. Köle orduları onlara sahip olan hükümdarlarına bir tek açıdan hayal kırıklığı yaşatmışlardır. Teorik olarak köle askerler hükümdarın dan başkasına sadakat göstermezlerdi ama uygulamada alaylarına ve komutanlarına gösterirlerdi. Kölelikten gelen komutanlar, kısa bir sürede eyaletlerin, başkentin bile gerçek efendileri haline gelmişler ve artık güçsüz kalan halifelere egemen olmuşlardı.Daha sonra da hükümdar olan bazı köle komutanlar, çoğu kısa süren hanedanlarını oluşturdular. İslamiyetin ilk çağlarında da köle askerler olmuştur ama genellikle onlar özgürlüklerine kavuşmuş kölelerdir. Abbasi halifesi elMutasım'ın (hükümranlığı 833-842) köle ordusunu kuran ilk kişi olduğu bilinmektedir. Ordusu İslamiyet'in doğu sınırlarının dışındaki bozkırlarda küçük yaşta yakalanıp askerlik eğitimi verilen Türk kölelerden oluşuyordu. Çoğu Müslüman hükümdar savaşan askerlerini ve garnizon güçlerini kısa bir süre içinde kölelerden oluşturmuştu. İslamiyet'in uzak batı bölgelerinde, Kuzey Afrika ve İspanya'da, uygun olduğunca, Avrupa'dan Slav köleler alınmıştı. Özellikle Fas ve Mısır'dan da askerlik için ara sıra zenci köleler alınırdı. Türkler'in İslamlaştırılmasından sonra artık hukuken mümkün olmayıncaya kadar, köle askerlerin çoğunluğu Türk'tü. Türk hükümdarlar ise köle askerlerini Kafkaslar ve Balkanlar'ın Müslüman olmayan halkları içinden alırlardı. Savaş tekniklerinin değişmesi ve ateşli silahların kullanılmaya başlamasıyla eski biçimiyle köle ordusu artık geçersiz olmuştu. Ancak bu eski gelenek tamamen ortadan kalkmamıştır. Napolyon'a yardım için Meksika'ya gönderdiği birlikteki askerlerin çoğunluğu Yukarı Nil havzasından yakalanan zenci kölelerdi. Ekonomik açıdan servetin temel kaynaklan ve servetin sağlayacağı gücün kaynağı ticaret ile topraktı. Bürokratik, askeri, dini ve hatta krallık gibi farklı yönetici seçkinler genellikle sermayelerini ikisinden birine ya da her ikisine de yatırırlardı. îslami öğretide başlangıçtan beri ticaret olumlu görülmüştür. Kuran'da faiz yasaklanırken, ticaret onaylanır. Başka ayetlerde de ticaretin hukuka uygun ve namuslu yapılması ağırlık ve ölçülerde hile olmaması sözleşmelerin yerine getirilmesi borçların ödenmesi konularına yer verilmiştir. (Kuran 2 194, 275, 282 4 33 6 153 42 9-11). Ticaretin Kuran'ın tarafından bir yaşam biçimi olarak onay görmesi hadisler ile de doğrulanmıştır.Kimi hadisler daha da ileri giderek namuslu bir tüccarın alıp satabileceği ipekliler, mücevherler, erkek ve kadın köleler gibi lüks eşyayı da savunur.Hz. Muhammed bir hadisinde, '‘Allah bir kişiye servet verince onun, üzerinde görünmesini ister. demiştir. Eski bir Şii eserinde imam Cafer el-Sadık ile ilgili olarak anlatılan bir öykü daha ilginçtir İmama, atalarının basit ve kaba giyinmesine karşın onun neden süslü giyindiği sorulmuş.İmam, atalarının yaşadıkları dönemin kıtlık zamanı olduğunu ama onun bolluk zamanında yaşadığını ve insanın zamana göre giyinmesinin doğru olduğunu söylemiş. 4 Kesinlikle sonradan uydurulmuş olan bu hadisler, İslami metinlerde sıkça yer verilen sofuluk gerekliliğine karşı lüks yaşamı ve lüks eşya ticaretini kabul ettirmek içindir. Muhammed el-Şeybani bir yazısında (ölümü 804) Müslümanlar için geçimi kazanmanın yalnızca izin verilmiş bir şey olmadığım, aynı zamanda bir yükümlülük olduğunu belirtmiştir. Şeybani'ye göre insanın ilk görevi Allah'a hizmet etmektir ve bunu doğru bir şekilde yerine getirebilmek için yeterince beslenmeli, giyinmeli ve