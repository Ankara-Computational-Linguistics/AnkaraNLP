aktardığı alıntıların günümüze kalmasını sağladığı için çok değerlidir. Aelianus daha çok "De nature animalium" (Hayvanların Doğası Üzerine) adlı yapıtıyla tanınır. Kitap genellikle anektod, halk masalı ya da fabl türünde, ahlak dersi veren ilginç kuş ve hayvan öykülerinden oluşur. Bu öyküler Karanlık Çağlar boyunca sürecek olan hayvan kitapları ve tıp risaleleri geleneği için bir ilk örnek oluşturmuştur. Aelianus "Varia Historia" (Çeşitli Öyküler) adlı yapıtında da insanları, görenekleri ve mucizevi olayları anektodlar biçiminde anlatır. Öteki yapıtlarından ancak bazı bölümler günümüze ulaşabilmiştir. Cenk Varış Cenk Varış (d. 1971, Akhisar), kısa mesafe koşularında yarışan Türk atlet. 1990 yılında 50 metrede 5.9 sn (h), 1994 yılında 100 metrede 11.22 sn (e), uzun atlamada 7.04 m'lik dereceler yapmış, Masterler kategorisinde 60 m, 100 m ve uzun atlamada (35-39 yaş) Türkiye şampiyonlukları kazanmıştır. Horoz Horoz, bir kümes hayvanıdır. Tavuğa göre kuyruk ve boyun tüyleri daha uzun ve parlaktır. İbiği büyük ve gösterişlidir. Kendine has, ahenkli bir ötüşü vardır. Ağırlığı 3,5 - 4,5 kilo kadardır. Çok güzel ve uzun süre ile ötenleri (Denizli horozu veya Alman Berg horozu) olduğu gibi, özel olarak horoz dövüşü için yetiştirilen (İspenç horozu) cinsleri vardır. Türkiye'de Denizli horozları ile ünlüdür ve kentin simgelerinden biridir. Real Madrid (basketbol takımı) Real Madrid Baloncesto, Real Madrid kulübünün 1932 yılında kurulan profesyonel basketbol takımıdır. Takım İspanya'nın en yüksek basketbol ligi olan Liga ACB'de mücadele etmektedir. Aynen futbol takımı gibi basketbol takımı da İspanya ve Avrupa'da önemli bir kulüptür. 30 kez İspanya Ligi'ni ve 22 kez de İspanya Kupası'nı kazanmıştır. Takım, 9 kez kazandığı EuroLeague'i, dörder kez kazandığı Saporta Kupası ve Kıtalararası Kupa'yı da en fazla kazanan takım unvanına sahiptir. Ayrıca takım iki kez de Triple Crown yapmıştır. Arvydas Sabonis, Dražen Petrović, Dejan Bodiroga ve Dražen Dalipagić gibi geçmişin yıldız basketbolcuları Real Madrid'de forma giymiştir. Real Madrid'in Liga Española de Baloncesto Amateur'de mücadele eden bir de pilot takımı da mevcuttur. ACB En Değerli Oyuncu ACB Finalleri En Değerli Oyuncu İspanya Kupası En Değerli Oyuncu Liga ACB Smaç Şampiyonu Liga ACB Üç Sayı Şampiyonu Euroleague Final Four MVP Liga ACB En İyi Takım Zeytinli Rock Festivali Zeytinli Rock Festivali, 2005 yılı itibarıyla Balıkesir Edremit'te bulunan Dalyan Sahili'nde düzenlenmeye başlamış müzik festivalidir. 2008 yılına kadar Edremit Belediyesi'nin katkılarıyla düzenlenen festival, 2009 ve 2010 yıllarında organizasyonu düzenleyen firmanın belediye ile ters düşmesi nedeniyle Rock Tatili adını alarak Foça'ya taşınmış ve 2 yılın ardından sona ermiştir. Ardından 2014 yılında Umut Kuzey'in çabalarıyla yeniden düzenlenmeye başlayan festival 29-30-31 Ağustos 2014 tarihinde 3 gün olarak başlayan festival, 2015 yılında 4 güne ve iki sahneye çıkmıştır. 2016 yılında 5 güne çıkan festival, 2020 yılında 26-27-28-29-30 Ağustos 2020 tarihlerinde 5 gün boyunca yine Dalyan Sahili'nde gerçekleşecektir. 2014 yılında Zeytinli Rock Festivali'ni yeniden düzenleyerek başlayan Milyon Yapım, benzer müzik festivallerini Türkiye'nin dört bir yanında düzenlemeye başladı. 2019 yılında 14 müzik festivali gerçekleştiren şirket, 2020 yılında 20 adet festival düzenlemeyi planlamaktadır. 2014 yılında Umut Kuzey'in çabalarıyla yeniden düzenlenmeye başlayan festival, 6 yıl aranın ardından 29-30-31 Ağustos 2014 tarihinde 3 gün olarak Dalyan Sahili'nde gerçekleşmiştir. 29 AÄŸustos Cuma Mor ve Ötesi, Moğollar, Nev, Cem Adrian, Yasemin Mori, Korhan Futacı ve Kara Orkestra, Başıbozuk 30 AÄŸustos Cumartesi Pilli Bebek, Büyük Ev Ablukada, Umut Kuzey, BaBa ZuLa, Marsis, Yüzyüzeyken Konuşuruz 31 AÄŸustos Pazar Pentagram, Hayko Cepkin, Kurban, Ogün Sanlısoy, dörtxdört, Murat İlkan, Pera Zeytinli Rock Festivali 2015 yılında 20-21-22-23 Ağustos 2015 tarihlerinde gerçekleşen festival, ana sahnenin yanında seslerini duyurmaya çalışan grupların sahne alacağı Keşif Sahnesi'nin de eklenmesi ile iki sahnede gerçekleşmiştir. 19 Ağustos Çarşamba Açılış Partisi: Istanbul Arabesque Project 20 Ağustos Perşembe Teoman, Feridun Düzağaç, Pinhani, Aylin Aslım, Luxus, Gece, Atlas 21 AÄŸustos Cuma Duman, Bulutsuzluk Özlemi, Ceylan Ertem, Umut Kuzey, Niyazi Koyuncu, TNK, Nükleer Başlıklı Kız 22 AÄŸustos Cumartesi Şebnem Ferah, Redd, Demir Demirkan, İskender Paydaş, Melis Danişmend, Sattas, Suzi'nin Turtası 23 AÄŸustos Pazar Pentagram, Hayko Cepkin, Pilli Bebek, Kurtalan Ekspres, Blacktooth, Nemrud, Fallen KeÅŸif Sahnesi Yüzyüzeyken Konuşuruz, Nilipek., Eskiz, Son Feci Bisiklet, Adamlar, Burcu Tatlıses, Kes, Gizem Berk Zeytinli Rock Festivali 2016 yılında 24-25-26-27-28 Ağustos 2016 tarihlerinde iki sahnede 5 güne çıkan festivalde Keşif Sahnesi'nin katılımcı grupları İskender Paydaş, Tarkan Gözübüyük, Fatma Turgut, Alen Konakoğlu, Güven Erkin Erkal gibi müzik sektörünün değerli isimlerinden oluşan bir jüri ile şehir şehir gezilerek gerçekleştirilen 'YüzdeyüzMüzikEkspres' yarışması elemeleri sonucunda belirlenmiştir. 24 Ağustos Çarşamba Selda Bağcan & Boom Pam, Büyük Ev Ablukada, Moğollar, Bülent Ortaçgil, İskender Paydaş & Ünlü, Kurtalan Ekspres, Flört 25 Ağustos Perşembe Duman, Teoman, Manga, Ceylan Ertem, Gece, The Ringo Jets, Fethi Okutan 26 AÄŸustos Cuma Athena, Feridun Düzağaç, Cem Adrian, Zakkum, Baba Zula, Adamlar, Deniz Tekin 27 AÄŸustos Cumartesi Şebnem Ferah, Mor Ve Ötesi, Model, Umut Kuzey, Yüzyüzeyken Konuşuruz, Marsis, Piiz 28 AÄŸustos Pazar Pentagram, Hayko Cepkin, Kurban, Ceza, Metin TÃ¼rkcan, Black Tooth, Serkan Ferat Zeytinli Rock Festivali 2017 yılında 23-24-25-26-27 Ağustos 2017 tarihlerinde gerçekleşen festival yine iki sahnede gerçekleştirilmiş, bu yılın Keşif Sahnesi'nde amatör grupların yanına yeni albümlerini yayınlamış sanatçılar da yer bulmuştur. 23 Ağustos Çarşamba Mor ve Ötesi, Feridun Düzağaç, Moğollar, Pilli Bebek, Yeni Türkü, İskender Paydaş, What da Funk 24 Ağustos Perşembe Teoman, maNga, Seksendört, Flört, Tuna Kiremitçi, Niyazi Koyuncu, Set 25 AÄŸustos Cuma Athena, Selda Bağcan & Boom Pam, Ceylan Ertem, Pinhani, Adamlar, Pera, Çamur 26 AÄŸustos Cumartesi Şebnem Ferah, Hayko Cepkin, Mabel Matiz, Umut Kuzey, Melis Danişmend, Sattas, TNK 27 AÄŸustos Pazar Bulutsuzluk Ã–zlemi, Pentagram, Mavisakal, Kurban, Kurtalan Ekspres, Baba Zula, Yedinci Ev Yüzdeyüz Müzik Sahnesi Deniz Tekin, Yüzyüzeyken Konuşuruz, Neyse, Yok Öyle Kararlı Şeyler, Sena Şener, Ezgi Aktan, Cihan Mürtezaoğlu, Gökcan Sanlıman Zeytinli Rock Festivali 2018 yılında 29-30-31 Ağustos ve 1-2 Eylül 2018 tarihlerinde 5 gün boyunca 90 sanatçıyı ağırlayan festival, Kırmızı Sahne, Siyah Sahne ve Akustik Sahne olarak adlandırılan 3 sahnede müzisyenleri ağırlamıştır. 29 Ağustos Çarşamba Siyah Sahne Teoman, Selda Bağcan & Boom Pam, Mabel Matiz, Gaye Su Akyol, İlhan Erşahin's İstanbul Sessions, Niyazi Koyuncu, Jakuzi Kırmızı Sahne Hey! Douglas, Della Miles (US), Sena Şener, Sufle, Ufuk Beydemir, Ümit Olgun & Paryalar, Dilhan Şeşen,Pagos Akustik Sahne Yeni Türkü, Ezgi Aktan, What Da Funk 30 Ağustos Perşembe Siyah Sahne Duman, Ceza, Cem Adrian, Can Bonomo, İskender Paydaş, Çamur, Aydilge Kırmızı Sahne Ezhel, The Godfathers (UK), Gökcan Sanlıman, Can Kazaz, Cihan Mürtezaoğlu, Nadas, İlhan Güryalçın, 3 Deyince Akustik Sahne Bülent Ortaçgil, Gündoğarken, Erkan Oğur & İsmail Hakkı Demircioğlu 31 AÄŸustos Cuma Siyah Sahne Athena, maNga, Ceyl'an Ertem, Umut Kuzey, Oceans of Noise, Can Gox, Özge Fışkın Kırmızı Sahne Yüzyüzeyken Konuşuruz, Gülçin Ergül Arabesk, Gazapizm, Ozbi feat. Gülce Duru, Palmiyeler, İkiye On Kala, Simge Pınar, Dalgana Bak Akustik Sahne Pilli Bebek, Ogün Sanlısoy, Murat Yılmazyıldırım 1 EylÃ¼l Cumartesi Siyah Sahne Şebnem Ferah, Ümit Besen & Pamela, Büyük Ev Ablukada, Adamlar, Deniz Tekin, Sattas, Eda Baba Kırmızı Sahne Baba Zula, Son Feci Bisiklet, Pacifico (CL), Nova Norda, In Hoodies, Supernova, Set, The Family Akustik Sahne Kalben, Mehmet Güreli, Murat İlkan & Metin Türkcan 2 Eylül Pazar Siyah Sahne Sepultura (BR), Pentagram, MoÄŸollar, Hayko Cepkin, Pera, Black Tooth, Murder King Kırmızı Sahne Kesmeşeker, Yok Öyle Kararlı Şeyler, The Madcap, Piiz, Kök, Yedinci Ev, Sails of Serenity, Normal Değil Akustik Sahne Fatma Turgut, Hüsnü Arkan, Tuna Kiremitçi Zeytinli Rock Festivali 2019 yılında 28-29-30-31 Ağustos ve 1 Eylül 2019 tarihlerinde 5 gün boyunca Kırmızı Sahne ve Siyah Sahne'si ile 75 sanatçıyı ağırlamıştır. 28 Ağustos Çarşamba Siyah Sahne Mazhar Fuat Özkan, Selda Bağcan, Cem Adrian, Pamela, Niyazi Koyuncu, Aydilge, Murder King Kırmızı Sahne Adamlar, Son Feci Bisiklet, Yok Öyle Kararlı Şeyler, Gökcan Sanlıman, Ayben, Güney Marlen, Sedef Sebüktekin, Gelini Öpebilirsin 29 Ağustos Perşembe Siyah Sahne Teoman, Mabel Matiz, Feridun Düzağaç, Moğollar, Oceans Of Noise, Fuat, Supernova Kırmızı Sahne Yüzyüzeyken Konuşuruz, Sena Şener, Nova Norda, Khontkar, Palmiyeler, In Hoodies, What da Funk, Pagos 30 AÄŸustos Cuma Siyah Sahne Athena, Duman, Ceyl'an Ertem, Umut Kuzey, Can Gox, Ã‡amur, Piiz Kırmızı Sahne Pera, Gülçin Ergül, Kül, Yaşlı Amca, Aga B, Melike Şahin, Lara Di Lara, Alaz Pesen 31 AÄŸustos Cumartesi Siyah Sahne Şebnem Ferah, maNga, Ceza, Pilli Bebek, Aslı Gökyokuş, yirmi7, Genç Osman Yavaş Kırmızı Sahne Melek Mosso, Hey! Douglas, Sattas, Ezgi Aktan, The Away Days, Hedonutopia, Narda Afrika, Makas 1 Eylül Pazar Siyah Sahne mor ve ötesi, Pentagram, Bulutsuzluk Özlemi, Flört, Black Tooth, The Madcap, Yol Arkadaşları Kırmızı Sahne Fatma Turgut, Baba Zula, Deniz Tekin, Dolu Kadehi Ters Tut, Kamufle, Dilhan Şeşen, Sails of Serenity, Sıcak Zeytinli Rock Festivali 2020, Zeytinli Dalyan Sahili'nde 26-27-28-29-30 Ağustos 2020 tarihlerinde gerçekleşiyor. Ogaden Ogaden, Etiyopya'nın doğusunda bölge. Somali-Etiyopya sınırıyla Etiyopya'daki Doğu Platosunun arasındaki çorak düzlüğü kapsar. Bölgedeki başlıca akarsu Şebeli'dir. Günümüzde Etiyopya'nın Somali yönetim biriminin sınırları içindedir. Nüfusun çoğu Somalili ve Müslümandır.Kesin sınırları olmadığı için yüzölçümü yaklaşık 150,000 - 200,000 km²'lik bir alanı kaplar. Kenya, Somali ve Cibuti ile sınırları vardır. 19. yüzyılın sonlarında hem Etiyopya, hem de Somali'deki İtalyan protektora yönetimi Ogaden üzerinde hak iddia etti.Etiyopya kuvvetleri İtalyanları 1896'da Adova'da bozguna uğrattıktan sonra bölgeyi işgal etti. 1935'te Ogaden'e tekrar saldıran İtalyanlar bölgeyi işgal ettiler. Ertesi yıl bölgenin İtalyan Somalisiyle birleştirilmesiyle İtalyan Doğu Afrikası oluşturuldu.Ama Etiyopya II. Dünya Savaşı sırasında İngiltere ve Fransa'nın desteğiyle Ogaden'i geri aldı. 1960'ta Somali'nin bağımsızlığını kazanmasından sonra sınır çatışmaları yeniden gündeme geldi. Aynı tarihlerde Batı Somali Kurtuluş Cephesi, Ogaden'deki Etiyopya egemenliğine son vermek için gerilla mücadelesine başladı. 1977'nin ikinci yarısında Somali kuvvetleri bölgede yaşayan göçebelerin de desteğini alarak Ogaden'i işgal etti. Ama SSCB ve Küba tarafında desteklenen Etiyopya Şubat-Mart 1978'de Somali ordusunu bölgeden çıkardı ve Somalilerle yaptıkları işbirliğine misilleme olarak Ogaden köylerine yönelik yoğun hava saldırıları başlattı. Batı Somali Kurtuluş Cephesi 1980'lerin başlarına kadar gerilla savaşına devam etti.1988'de Etiyopya ve Somali hükümetleri sınırın her iki tarafının silahsızlandırılması yolunda anlaştılar. Günümüzde halen iki ülke arasındaki sınır ihtilafları devam etmektedir. Ogaden'deki en büyük ayrılıkçı hareket Ogaden Ulusal Kurtuluş Cephesi'dir. Birinci FransÄ±z Cumhuriyeti Birinci Cumhuriyet, 1792-1804 yılları arasında Fransa'da uygulanan cumhuriyet yönetimidir. 1789 Fransız Devrimi'nin ilk yıllarında krallık devam etmiştir. Ama 1789'un 20 Ağustos'unda İnsan Hakları Evrensel Beyannamesi yayımlanmış ve kralın yetkileri kısıtlanmıştı. Böylece, Fransa fiilen meşrutî bir krallık olmuştu. 1792 yılında Fransa, iki Alman devlet Prusya'nın ve Avusturya'nın saldırısına uğradı (Verdun ve Valmy muharebeleri). Kral XVI. Louis'nin, gizli saklı düşmanla ilişki içinde olduğu saptandı. Kral, Prusya'ya kaçarken yakalandı. Krallık lağvedilip, 21 Eylül 1792'de cumhuriyet ilan edildi. Cumhuriyetin bayrağının mavi-beyaz-kırmızı renklerde, marşının La Marseillaise, şiarının (slogan) "özgürlük, eşitlik, kardeşlik" olduğu kabul edildi. Ama bu cumhuriyet, devrimcilerin iç çatışmaları nedeniyle bir türlü yerine oturamadı. Terör dönemlerinden geçilir, ama rejimin, "Cumhuriyet" adını taşıması 1804 yılında, Napolyon Bonapart'ın kendini imparator ilan etmesine kadar devam etti. Bhagiratha Bhagiratha (Sanskritçe: भगीरथ, "bhagīratha"), Hint mitolojisinde yüce bir kraldır. Ganga nehrini dünyaya getirdiğine inanılır. Bhagiratha, antik Hindistan'daki kentlerden biri olan Kosala'nın kralıdır. Babasını çocukken kaybetmiş, annesinin elinde yetişmiştir. İki Yıl Okul Tatili İki Yıl Okul Tatili, (Fransızca: "Deux ans de vacances"), Jules Verne'nin 1888 yılında yayımlanmış bir macera romanıdır. 19. yüzyılın popüler ada romanlarından birisidir. Romanda bir grup çocuğun bir yanlışlık sonucu Yeni Zelanda'dan gemiyle açılarak yolunu kaybetmesi ve bir adaya düşmesi anlatılır. İki Yıl Okul Tatili, Jules Verne'in birçok başka romanı gibi ilk defa Paris'te yayıncı Hetzel'in çıkardığı ""Magasin d'Éducation et de Récréation"" adlı dergide tefrika edildi. Aynı yıl, iki ciltlik kitap olarak da yayımlandı. Türkçeye ilk çevirisi Ahmet İhsan tarafından yapılmış, 1891'de yayımlanmıştır. 1860 yılının 9 Mart gecesi, "Chairman" yatılı okulunun öğrencilerini taşıyan yatın mürettebatı, son içkilerini yudumlamak için Auckland, Yeni Zelanda'da karaya çıktığında halatlar esrarengiz bir şekilde kopar ve açık denize doğru sürüklenir. İçinde yaşları 8 ile 14 arasında değişen ve yanlarında tek bir yetişkin dahi bulunmayan on beş çocuktan oluşan Sloughi adlı yat Pasifik'te büyük bir fırtınaya yakalanır. Sloughi'nin, ıssız bir adanın kör kayalıklarına vurup parçalanmasıyla çocuklar için uzun ve belirsiz tatil günleri başlar. Adadan kurutulmanın yollarını arayan çocuklar, hayatta kalmak için avlanmayı, tuzaklar hazırlamayı, hayvanları evcilleştirmeyi, barınak hazırlamayı öğrenmek zorundadırlar. Önce kendilerine bir lider seçmeleri gerekir. En büyükleri olan on dört yaşındaki Gordon, yaş avantajıyla başa gelir. Bundan sonra amaç, adanın yakınlarından geçecek bir gemiye işaret göndererek kurtulmaktır. Bir yıl bittikten sonra ise Briant seçimle çocukların başı olur. Bir süre sonra çocukların arasında ayrılıklar baş gösterir. Bir grup diğerlerinden ayrılır. Eli kanlı bir haydut çetesinin kayığı kumsala vurunca bu durumu aşmak için bir araya gelirler. El birliği ile kurtarma sandalını tamir ederek yardım aramaya çıkarlar. Sonunda bir gemiye rastlar ve kurtulurlar. Nadir Åžah Nadir Şah (22 Ekim 1688, Deştgerd - 19 Haziran 1747, Fethabad), Afşar Hanedanı'nın kurucusu ve 1736-1747 yılları arasında hüküm sürmüştür. İran, Azerbaycan, Hindistan'ın kuzeyi ve Orta Asya'nın bir bölümünü içine alan büyük Afşarlar imparatorluğunu yarattı. Afganlar, Osmanlılar ve Babür İmparatorluğu'na karşı zaferler kazandı. Zaferleri kısa bir süreliğine kendisini Orta Doğu'nun ve dünyanın en güçlü hükümdarı haline getirdi ancak 1747 yılında suikast ile öldürülmesinden sonra imparatorluğu kısa sürede dağıldı. Nadir Şah, Asya'nın son büyük fatihiydi. Nadir Şah Türkler'in en yetenekli askeri kumandanı kabul edilir. Osmanlılar ve Babür İmparatorluğu arasında Afsarlar'ı yeniden saygın bir yere getirdiği için övülür. Kaynaklarda Nadir Şah'ın, teşkilatçı, cesur, zeki ve çok enerjik bir yapıya sahip olduğu belirtilmiştir. Farsça’yı çok iyi bildiği halde Türkçe’yi (Çağatayca) kullanmayı tercih etmiştir. Hindistan’da Karnal savaşından sonra Türk-Hint hükümdarı Muhammed Şah'la, Nadir Afşar arasındaki görüşmede iki Türk hükümdarı Türkçe konuşmuşlardır. Askerî dehasından ötürü bazı tarihçiler kendisini Turkler'in Napolyon'u ya da II. İskender olarak adlandırmışlardır. Nadir Şah, Safevilerin aksine, Şiayı Caferiye ismi altında dört sünni mezhebin yanında beşinci İslam mezhebi saymak gibi bir anlayışı benimsedi. Bu anlayış; aslında onun iç ve dış politikasının temelini oluşturmuştur Nadir, Horasan’daki Abiverd hudut bölgesinde yaşayan Afşarlar’ın “Kırklu/Kıruklu” obasına mensuptur. Kış için göç sırasında, Dasgird/Dergez köyüne ulaşıldığında İmam Kulu Beğ’in oğlu olarak doğdu ve Nadir Kulu adı verildi. Nadir’in babası İmam Kulu Beğ hakkında kaynakların bazılarında deriden elbise dikicisi veya kürkçü olduğu, bazılarında da çoban olduğu söylenmiştir. Küçük yaşta babasını kaybeden Nadir’in daha 14-15 yaşlarında iken bölgedeki diğer aşiretlerle mücadelelere katılmıştır. 1704’te Horasan’ı yağmalayan Özbeklerle mücadelesi sırasında annesi ile birlikte esir düştü. Annesi esirken ölmüş; Nadir ise, 1708’de kaçarak Horasan’a döndü. Afşar Türklerinden Abiverd hakimi Köse Ahmetlü Baba Ali Beğ’in hizmetine girerek daha sonra onun kızıyla evlendi. (Abiverd, günümüz Türkmenistan topraklarında yer alan Kaakhka yerleşiminin kuzey batısında harabe halindedir.) Uzun yıllar Köse Ahmetlü Ali Beğ’in hizmetinde kalan Nadir, Ali Beğ’in 1723’te ölümüyle onun yerine geçti. Gılzayların İran'ı istila ederek İsfahan’ı ele geçirmesi sırasında, Safevilerin içinde bulunduğu karışıklıktan faydalanan Sistanlı Melik Mahmud, Meşhed’i ve çevresini ele geçirdikten sonra bu sıralarda Abiverd hududunda bulunan Nadir’e de birleşme teklif etti. Bu teklifi kabul eden Nadir, Meşhed’e giderek Melik Mahmud’un emrine girdi. Ancak sonradan Melik Mahmud’u bir cirit oyunu esnasında onu öldürmek istediyse de başarılı olamayarak Abiverd’e kaçtı. Daha sonra Melik Mahmud’u bertaraf eden Nadir, emrindeki kuvvetlerle daha sonra Kelat kalesi beyini aldatarak burayı ve Abiverd hududundaki Dergez ve çevresini ele geçirdi. Kelat kalesini tahkim ettiren Nadir’in, burasını üs olarak kullanarak, Sistanlı Melik Mahmud, Özbekler, Türkmenler ve Tatarlar ile mücadeleye başladı. Nadir, önce Horasan bölgesinde yaşayan Afşar grupları, Çemişkezek Kürtleri ve diğer aşiret kuvvetlerini emri altında topladıktan sonra Melik Mahmud’la mücadeleye başladı. Melik Mahmud, Zeydan kalesi üzerine yürüyüp bu kaleyi kuşattığını duyan Nadir, Melik Mahmud’un ilerleyişini durdurmak ve kuşatma altındaki Zeydan kalesine yardım etmek maksadıyla bölgeye hareketi sırasında, yolda Meşhed’den top getiren Melik Mahmud’un kuvvetlerini yenilgiye uğrattı. Kale düşmek üzereyken Nadir yetişerek Melik Mahmud’un kuvvetlerini bozguna uğrattı. Nadir, bundan sonra Meşhed taraflarına kaçan Melik Mahmud’u Meşhed önlerine kadar takip ettiyse de Meşhed üzerine ilerlemiyerek, daha önce Afşarların elinde iken Melik Mahmud’un eline geçen Abiverd üzerine yürüdü. Mevsimin kış olmasına ve şiddetli kar yağışına rağmen Abiverd üzerine yürüyüp, şehri ele geçirdi. Daha sonra Keyan Kalesini kuşatan Nadir, kalenin etrafında lağımlar kazdırıp, üç aylık bir kuşatmadan sonra bu kaleyi ele geçirdi ve şehrin ileri gelenlerini öldürttü. Bağımsızlığını ilan eden Zağçend kalesinin hakimi Kara Han üzerine yürüyerek burayı ele geçirdi. Daha sonra Nesa(Nisa,Türkmenistan)’ya doğru kaçan Türkmenleri takip eden Nadir, Nesa’ya girdi. Nadir’in Nesa’da bulunduğu sırada, Melik Mahmud, Türkmen Muhammed Han’ı Horasan serdarlığına tayin edip, Melik İshak’ı da Nişabur üzerine gönderdiği haberini duyan Nadir, kuvvetlerini toplayıp Melik İshak’tan önce Nişabur’a girdi ve Nişabur’a doğru ilerleyen Melik İshak üzerine yürüyerek onu yenilgiye uğrattı. Melik Mahmud, Nişabur’da bulunan Nadir’in kuvvetlerini bozarak Nişabur’u ele geçirdi. Bunun üzerine Nadir de kuvvetleriyle Meşhed üzerine yürüdü. Meşhed yakınlarında Şuturpa mevkiinde Melik Mahmut’la yaptığı savaşı kaybetti ve Kelat kalesine kaçtı. Şuturpa savaşında ağır bir yenilgi alan Nadir, daha önce Afşarların elinde iken Tatar Aşur Beğ’in eline geçen Kuzgan Kalesi üzerine yürüdü. Kuzgan’ı kuşatan Nadir, burasını da ele geçirdi. Merv’e doğru ilerleyerek kendisine karşı ittifak kuran Tatarları, Özbekler ve Çemişkezek Kürtlerini nüfuzu altına aldı. Merv önlerine kadar ilerleyen Nadir, girişmiş olduğu bu mücadeleler sonunda başta Abiverd olmak üzere Nesa, Kübkan, Zagçen, Kuzgan, Yengi Kale (Yeni Kale)’yi ele geçirerek Horasan’ın tanınmış beylerinden biri oldu. Başkent İsfahan olmak üzere birçok toprağını Gılzaylara bırakarak zor durumda bulunan II. Tahmasb’ ın daveti üzerine onun hizmetine girdi. Eylül 1726’ da Habuşan’da II. Tahmasb’ın hizmetine girerek “Tahmasb Kulu Han” unvanını alan Nadir, kısa bir süre içerisinde kendi kuvvetleri yanında II. Tahmasb’a bağlı kuvvetleri de alarak ülke içinde düzeni sağlamaya çalıştı. II. Tahmasb' da, bütün askeri işlerin denetimini Nadir’e vererek O’nu “korçibaşı” tayin etti. 11 Kasım 1726’da Meşhed’i ele geçirdi. Meşhed'in alınmasından sonra, Şah’ın yüksek makamlardaki devlet adamları Nadir aleyhinde yaptıkları tahrikler sonucu II. Tahmasb ile Nadir’in arası açıldı. II. Tahmasb Habuşan’a giderek Çemişgezek beyinin Nadir'e söz kesilen kızını II. Tahmasb’ın istemesi üzerine aradaki ihtilaf iyice arttı. Bu gelişmeler üzerine Nadir, Habuşan ve civarında isyan eden Kürtler üzerine yürüyerek onları itaate mecbur etti. Nadir daha sonra Nişabur bölgesine çekilmiş olan II. Tahmasb üzerine yürüdü. Hazırlıksız yakalanan II.Tahmasb, Mollabaşı Mir Muhammed Hüseyin’i Nadir'e gönderip barış istedi. Barışa razı olan II. Tahmasb ile beraber Meşhed'e döndü. Meşhed'de II. Tahmasb ile Nadir, Abdalilere karşı ortak harekete geçilmesini kararlaştırmışlarsa da, etrafındakilerin etkisiyle II. Tahmasb seferden vazgeçerek Nadir'in tek başına Abdaliler üzerine gitmesini istedi. Bunun üzerine Herat üzerine yürüyen Nadir, yolda Sebzvar’da bulunan II. Tahmasb’ ın aleyhine döndüğünü öğrenince Herat seferini iptal edip, O’nun üzerine yürüdü. Meydana gelen savaşta II. Tahmasb’ın kuvvetlerini yenilgiye uğrattı. O’nu tutuklayarak Meşhed'e götürdü. II. Tahmasb’ı bundan böyle kendisine bağlılıktan ayrılmayacağına dair güvence vermeye mecbur etti. Nadir bundan sonra II. Tahmasb’ı yanına alarak Mazenderan bölgesinde isyan eden Türkmenlerin üzerine yürüyerek onları itaat altına aldı. Meşhed'de II. Tahmasb ile Nadir arasında Abdaliler üzerine birlikte harekete geçilmesi konusunda anlaşmaya varılmasından sonra II. Tahmasb’ın kuvvetleri ile Nadir'in kuvvetleri birlikte Abdaliler üzerine yürüdü. Herat’ın kuzeybatısındaki Kafir kale mevkiinde yapılan savaşta Abdali kuvvetleri bozguna uğratıldı. Nadir, Abdali liderlerinin barış talebini kabul etti. Abdali ileri gelenleri Nadir'in emrine girmeyi kabul ettikleri gibi Gılzaylara karşı yardım edeceklerini bildirdiler. Nadir, Abdali meselesini çözdükten sonra II. Tahmasb ile birlikte Haziran 1729’da Meşhed'e dönerek, Gılzayların hükümdarı Eşref Şah’a karşı askeri hazırlıklara başladı. 29 Eylül 1729’da Damğan yakınlarındaki Mihmandost’ta meydana gelen çarpışmada Nadir’in şiddetli topçu ateşi Gılzay ordusunu bozguna uğrattı. Eşref Şah ağır kayıplar vererek Tahran’a doğru çekildi. Daha sonra Tahran yakınlarındaki Veramin’e gelen Eşref Şah yine bozguna uğradığından bütün ağırlıklarını savaş meydanında bırakarak İsfahan'a kaçtı. Eşref Şah’ı üst üste iki defa yenen Nadir, bu zaferden sonra II. Tahmasb’ı Gılzayların boşalttıkları Tahran’da bırakarak İsfahan üzerine yürüdü. Eşref Şah, Osmanlı Devleti ile imzaladığı Hemedan Antlaşması hükmü gereğince Osmanlı Devleti’nin Hemedan muhafızı Abdurrahman Paşa’dan aldığı destek kuvvetlerle Nadir' in kuvvetleriyle İsfahan'ın kuzeybatısındaki Mürçehort mevkisinde 12 Kasım 1729’da gerçekleşen savaşta üçüncü defa yenildi. 16 Kasım 1729’da İsfahan'a giren Nadir, II. Tahmasb' ı yedi yıl aradan sonra törenle İsfahan'da tahta geçirdi. Nadir, daha sonra İsfahan üzerine tekrar yürüyen Eşref Han’ ın kuvvetlerini Şiraz yakınlarındaki Zergan mevkiinde bozguna uğrattı. Şiraz’ dan ayrılan Eşref Han’ ın, Kandahar hakimi Sultan Hüseyin’e bağlı askerlerin baskınına uğrayarak öldürülmesiyle İran'da 7 yıl süren Gılzay hakimiyeti sona erdi ve Safevi saltanatı da yeniden kuruldu. İran'a doğudan gelen Abdali ve Gılzay tehlikesini ortadan kaldırarak ülkedeki karışıklığı büyük ölçüde ortadan kaldıran Nadir ülkenin batısına yöneldi. Osmanlı ile yapılan görüşmelerden sonuç çıkmaması üzerine Nihavend üzerine yürüdü ve Temmuz 1730’ da şehri ele geçirdi. Van valisi Timurtaş Paşa kumandasında Nadir’in üzerine gönderilen kuvvetler, Malayir mevkiinde yapılan savaşı kaybederek Hamedan (şehir)'a doğru geri çekilmek zorunda kaldı. Hamedan muhafızı Abdurrahman Paşa şehri savunamayacağını anlayarak Bağdat’ a çekilmesiyle Nadir, hiçbir direniş görmeden Hamedan'a girdi. Nihavend (şehir) ve Hamedan (şehir)'ın düştüğü duyulunca Osmanlı kuvvetlerinin Kirmanşah (şehir)’ ı terk etmesiyle Nadir, bu şehre de direnişle karşılaşmadan girdi. Meraga yakınlarında üzerine gelen Osmanlı hudut paşalarının kuvvetlerini yenip, Savuçbulaç, Meraga, Mukri ve Dihharkan’ı ele geçirdi. İstanbul’da Safevi elçisi Rıza Kulu Han ile yapılan barış görüşmeleri sonrası varılan anlaşmaya göre, Gence, Tiflis ve Revan Osmanlılarda kalmış, Hemedan, Kirmanşah ve Tebriz Safevilere bırakılmıştı. İran elçisi Rıza Kulu Han, bu anlaşmanın sonucunu II. Tahmasb’a bildirirken Sadrazam Nevşehirli Damat İbrahim Paşa da Tebriz muhafızı Çavuşbaşı Vezir Kara Mustafa Paşa’ya anlaşmaya binaen Tebriz'i tahliyesini ve Nadir'e teslim etmesini gizlice emretti. Barış şartlarını öğrenmekle beraber ileri harekâtına devam eden Nadir, Meraga’dan hareketle Tebriz üzerine yürüdü. Bu sırada hükümetten aldığı emir gereğince Tebriz'i boşaltarak Van tarafına çekilmekte olan Tebriz muhafızı Kara Mustafa Paşa kumandası Osmanlı kuvvetlerini Tebriz ile Sufiyan arasındaki Süheylan/Sahlan mevkiinde yenilgiye uğrattı. Bu arada Nadir, Mustafa Paşa’ya yardıma gelen Heştarud valisi Rüstem Paşa kuvvetlerini 12 Ağustos 1730’da yenilgiye uğratarak, O’nu da esir aldı. Tebriz'i Osmanlı kuvvetlerinin boşaltması sebebiyle şehri kolaylıkla ele geçirdi. Tebriz'i ele geçirdikten sonra Nahçıvan, Revan taraflarına yürümeye hazırlanan Nadir, Abdali liderlerinden Zülfikar Han’ın isyanı üzerine bundan vazgeçerek Meşhed’ i kuşatan Abdaliler üzerine yürüdü. 4 Mayıs 1731’de kuşattığı Herat’ı 27 Şubat 1732’de ele geçirdi. Bu sırada II. Tahmasb’ ın Kurican’ da Osmanlı kuvvetleri karşısında ağır bir yenilgiye uğradığı haberini aldı. Bu sırada Irak-ı Acem’de Osmanlı ordusunun Kirmanşah ve Hamedan'ı ele geçirmesi sırasında Azerbaycan cephesinde Tebriz üzerine yürüyen Hekimoğlu Ali Paşa, önce Afşar Bisutun Han’ın oğlu tarafından tahkim edilmiş olan Urmiye’yi 65 gün süren bir kuşatmadan sonra ele geçirerek, sonrasında Safevi kuvvetlerinin boşalttığı Tebriz'e de 4 Aralık 1731’de direnişsiz girmişti. Zor durumda kalan II. Tahmasb’ın elçileriyle Şubat 1732’de yapılan görüşmeler neticesinde iki taraf arasında antlaşma şartları kararlaştırıldı. “Ahmet Paşa Musalahası” adı verilen bu antlaşmaya göre; Azerbaycan tarafında Aras nehri, Irak tarafında ise Derne ve Derteng sınır olmak üzere, kuzeyde Revan, Gence, Tiflis, Şirvan, Şemahi ve Kartli (Gürcistan, Şirvan ve Karabağ), Osmanlılara kalırken, Tebriz, Kirmanşah, Hemedan, Luristan, Erdelan ile Huveyze Safevilere verildi. Ancak Herat’ta bulunan Nadir bu antlaşmayı kabul etmediğini bildirdi. Şubat 1732’ de Ruslarla yapılan “Reşt Antlaşması” ile Rus cephesini güvenceye alan Nadir, Şah II. Tahmasb’ın Kum ya da Tahran’a gelerek görüşme teklifini kabul etmediğini öğrenince İsfahan üzerine yürümeye karar verdi. Ağustos 1732’de Nadir'in İsfahan’a gelmesinden sonra da Şah, Osmanlı Devleti ile yapılan barışı bozmayacağını O’na bildirdi. Bunun üzerine Nadir, II. Tahmasb' ı Meşhed'e sürgüne gönderdi. Taraftarlarının İran şahlığı teklifini uygun görmeyerek II. Tahmasb’ ın 3-5 aylık oğlu III. Abbas’ ı şah ilan ettirerek, kendisi “Şah Vekili” sıfatıyla Şubat 1732’ de yönetimi fiilen ele geçirdi. İran'da inisiyatifi tamamen ele geçiren Nadir, Osmanlı Devleti’ne karşı harekete geçmeden önce İsfahan’daki taht değişikliğinden yararlanan Bahtiyariler üzerine yürüyerek onları itaate mecbur etti. Diğer yandan bir süreden beri Malayir bölgesinde eşkıyalık eden Zendlerin üzerine yürüyerek onları da etkisiz hale getirdi. Nadir, bundan sonra Osmanlı Devleti’ne karşı harekete geçerek Kirmanşah' ı kuşattı. Burayı şehir halkının Osmanlı muhafızlarına ihanet edip kapıları açmaları sonucu Kasım 1732’de şehri direnişsiz aldı. Derne Beg’i Ahmet Paşa kumandasındaki Osmanlı öncü birlikleriyle yapılan muharebeyi kazandı. Bağdat’ı kuşatan Nadir Şah, Bağdat'ın yardımına gelen serdar tayin edilen Erzurum valisi, eski vezir-i azam Topal Osman Paşa kumandasındaki Osmanlı ordusu ile 19 Temmuz 1733 tarihinde gerçekleşen Ducum Muharebesi’ nde ağır bir yenilgiye uğrayarak kaçmak zorunda kaldı. Ducum yenilgisini telafi etmek ve Topal Osman Paşa ile tekrar karşılaşmak üzere Hamedan'dan Osmanlı sınırına yürüdü. Kasım 1733’te Osman Paşa ile Kerkük civarında yapılan “Kerkük Muharebesi”nde Osmanlı kuvvetleri yenilgiye uğratıldığı gibi Topal Osman Paşa da hayatını kaybetti. Bu galibiyetinden sonra Şehrizor, Kerkük ve Derne’yi ele geçirdi. Buradan yeniden Bağdat önlerine gelen Nadir, Bağdat valisi Ahmed Paşa ile barış imzaladı. Bağdat önlerinden ayrıldıktan sonra isyan eden Bahtiyarilerin lideri Muhammed Belüc üzerine yürüdü. Şiraz önlerinde yapılan muharebede ağır kayıplar veren Muhammed Han kaçmaya mecbur oldu. Şiraz’ı Muhammed Han Belüc’ün elinden geri alan Nadir 1734 baharında İsfahan’a geri döndü. 1734 Ağustos’unda Erbil’e girdi. Daha sonra Kafkasya yönüne hareket ederek Osmanlı hakimiyetini kabul eden Şirvan hakimi Surhay Hanla yapılan savaşı kazanarak, Şirvan (Azerbaycan)’ın merkezi Şamahı’ya kolayca ele geçirerek burasını tahrip etti. Gence valisinin destek kuvvetlerini alan Surhay Han’ı Şamahı ile Kebele arasındaki Devebatan mevkiinde bir kez daha yenilgiye uğrattı. Kendisinden kaçan Surhay Han’la Gazikumuk (Kumukh)’ta yapılan savaşı kazanarak buraya giren Nadir, şehri tahrip etti. Kış mevsiminin yaklaşması ve arazi şartlarının elverişsizliğinden dolayı daha fazla ilerleyemedi ve geri dönmek zorunda kaldı. Bu sırada Mahaçkale hakimi Has Fulad Han, Nadir’in himayesine girdi. Nadir, Ahti (Akhyti)’ye gelerek buradaki Lezgilerin isyanını bastırdı. Şirvan’ı ve bu bölgenin merkezi Şamahı’yi ele geçirerek Dağıstan içlerine kadar ilerleyen Nadir, Ekim 1734'te Gence’ yi kuşattı ancak ele geçiremedi. 1735’te yapılan antlaşma ile Ruslar, Bakü ve Derbend’i boşalttılar ve Sulak nehri iki devlet arasında sınır kabul edildi. Nadir, böylece 1722 yılından beri Rus istilasına maruz kalan Azerbaycan topraklarını yeniden İran'a bağladığı gibi Rus cephesini de kesin olarak güvenceye almış oldu. 24 Mayıs 1735 ayında Kars’ı kuşattıysa da ele geçiremedi. 18 Haziran 1735 yılında üzerine yürüyen Serasker Abdullah Paşa komutasındaki Osmanlı güçlerini Revan yakınlarındaki Bagaverd’de Arpaçay Muharebesi olarak da adlandırılan savaşta ağır yenilgiye uğrattı. Bu galibiyetten sonra Gence ve Tiflis’i savaşmadan ele geçirdi. Daha sonra Kars’ı ikinci defa kuşattıysa da ele geçiremedi. Gürcistan ve Dağıstan işlerini düzene koymak maksadıyla Eylül 1735’te Tiflis’e geldi. Gürcistan prens ve asilzadeleri O’na bağlılıklarını bildirdi. Nadir, Ekim 1735’te Tiflis’ten ayrılıp Caru Tala Lezgilerini cezalandırdıktan sonra Kumuk (Kumukh)’a geldi. Burada Surhay Han’ın ordusunu bozdu. Nadir'in Gürcistan ve Dağıstan’daki faaliyetleri bir yıl sürdü. 1736’da Mugan ovasına hareket eden Nadir, burada bir kurultay tertip ederek buraya gelen İran eyalet valileri, ulema, eşraf, aşiret ve oymak ileri gelenlerinin desteğiyle şah ilan edildi. Burada Nadir, şahlığı Peygamber’den sonra Ebubekir, Ömer, Osman ve Ali’nin halife olduğunu, bu gerçeği Hindistan ve Türkistan’dan Rumeli’ye kadar bütün İslam aleminin kabul edip, İran’ın dahi Ehl-i Sünnet’e bağlı iken Şah İsmail tarafından sokulan Şii akidelerle Müslümanların bölündüğünü, Müslümanlar arasında birliği sağlayabilmek için Şiiliğe, Şah İsmail tarafından sokulan bu akidelerden vazgeçip, İmam Cafer Sadık tarikatının (mezhebinin) kabul edilmesi şartıyla uygun buldu. Bu şartı davetliler tarafından kabul edildi. Nadir, Şah ilan edildikten sonra ülke genelinde bütün dini görevlilere fermanlar göndererek, Peygamber’den sonra halife olan Ebubekir, Ömer, Osman’a sövülmeyip, aksine isimlerinin rahmetle anılması, yine Sünniler ile Şiiler arasında ihtilafa sebep olan ve ezanlarda okunan Ali için, “Aliveliullah” kelimesinin bundan böyle okunmaması bildirildi. Şii ulema tarafından [736 yılı Şubat başlarında İran şahı olduğu onaylandı. Şii ulemanın etkinliğini kırarak onların bütün arazilerine ve mallarına el koydurttu. Mugan’da İran Şah’ı seçildikten sonra İsfahan’a gelen Nadir, Mart 1736’da İsfahan yakınlarındaki Ferahâbât Bahçelerinde yapılan törenle şahlık tacını giyerek İran tahtına oturdu. Nadir'in İran'da şahlığını resmen ilan etmesiyle Safevi Hanedanı’nın İran'daki hakimiyeti sona ererek İran'da yine bir Türk hanedanı olan, Afşar Türklerinin hakimiyeti başladı. Osmanlıların batı cephesinin karışması dolayısıyla Avusturya ve Rusya ile savaşa hazırlanması, buna karşılık Nadir'in Kerkük ve Arpaçay başarılarını takiben İran'a iade edilmesini istediği yerlerin tamamını ele geçirmesi, tarafları barışa yanaştırdı. Nadir Şah, Osmanlılarla barış görüşmelerini başlatmış ancak Caferilikin beşinci mezhep olarak kabulünü talep etmesi, Osmanlı ulemasının da bunu kabul etmemesi barış sürecini uzunca süre sürüncemede bırakmıştır. Rusya ile 1735’te imzaladığı antlaşmayla kuzeybatıdan gelecek tehditlerin önlenmesi, Osmanlıyla barış görüşmelerinin sonuç alınamadan devam etmesi, bu sırada Osmanlı-Rus-Avusturya savaşının meydana gelmesi dolayısıyla Osmanlıların Avrupa cephesi ile meşguliyeti sebebiyle kendisini batı sınırında güven içerisinde hissederek doğuya Kandahar üzerine yürümeye karar verdi. 3 Şubat 1737’de Sistan-Kandahar sınırına ulaştı. Daha sonra Kandahar kalesi önlerine gelen Nadir Şah, karargahını şehrin doğusunda kurup, kaleyi kuşattı. Yaklaşık bir yıl süren bir kuşatma sonrasında şehri ele geçirerek yıktırdı. Şehir yakınlarında inşa ettirdiği “Nadirabad”ı, Kandahar eyaletinin merkezi yaptı. 10 Mayıs 1738’de Nadirabad’dan harekete geçen Nadir Şah, önce Afganistan’ı Hint kıtasına bağlayan önemli yollar üzerinde bulunan Gazne’yi sonra Kabil’i kısa sürede ele geçirdi. Babür İmparatorluğu’nun iç sorunlar nedeniyle Gurkanlı ve Haydarabad Devleti olmak üzere ikiye ayrılması Hindistan seferine çıkması için Nadir Şah’ın elini güçlendirdi. Kabil’den Hindistan üzerine yürüyen Nadir Şah, sırasıyla Celalabad, Peşaver ve Lahor’u fazla bir güçlük çekmeden ele geçirdi. Delhi’ye doğru ileri harekatını sürdürerek, bu şehre 115 km uzaklıktaki Karnal ovasında 13 Şubat 1739’da yapılan Karnal Savaşı nda kalabalık Gürkanlı ordusunu 3-4 saat içerisinde yenilgiye uğrattı. 8 Mart 1739’da Delhi’ ye girdi. 1 Mayıs 1739’ da Türk-Hint hükümdarı Muhammed Şah’a tacını iade ederek onunla antlaşma imzaladı. Antlaşma uyarınca Sind Nehri’nin kuzey ve batısındaki bütün yerleşim yerleri İran’a bağlandı. 5 Mayıs 1739’da beraberinde yüklü miktarda servetle birlikte Dehli’den ayrılan Nadir Avşar, geldiği yolu takip ederek, Mayıs 1740'ta Nadirabad’a ulaştı. Haziran 1740'ta Türkistan seferine çıkan Nadir Şah, Nadirabad’dan Herat’a geldi. Buradan da kaynaklarda “şehirlerin anası” olarak kaydedilen Belh üzerine yürüyüp, 31 Temmuz 1740'ta Belh’e geldi. 22 Eylül 1740'ta da hazırlattığı kayıklarla Ceyhun Nehri’ni geçip Buhara önlerine ulaştı. Buhara Hanı Ebul Feyz Han’a iyi davrandı. Yapılan antlaşma ile Ceyhun Nehri sınır kabul edildi. 1740 Ekim'inde Nadir Avşar, Buhara’dan Harezm’e geçti. Harezm Hanı İlbars Han kendisine karşı koymuşsa da Kasım 1740'ta teslim olmak zorunda kaldı. Böylece başarılı Türkistan seferiyle kurmuş olduğu devletin kuzeydoğu sınırlarını güvenlik altına aldı. Nadir Şah, Hindistan seferinden dönüşünde hem Hindistan’daki başarılarını bildirmek hem de vaktiyle İstanbul’da barış görüşmelerinde (1736 Müzakereleri) pürüzlü kalan Caferilik mezhebinin beşinci mezhep olarak kabulü ve Kabe’de Caferilik mezhebi için bir “rükün” verilmesi meselesini tekrar ortaya atarak İstanbul’ a elçi gönderdi. Nadir Şah, 1736 yılından itibaren 1740 yılına kadar çıkmış olduğu Afganistan, Hindistan ve Türkistan seferlerinden zaferle dönmüş, Sind Nehri' nin sağ taraflarını Hindistan’dan koparıp İran'a bağlamıştı. Batılı tarihçilerden Sir Percy Sykes’in deyimiyle “Büyük Avşar” başarılı Hindistan seferiyle Hindistan’ ın efsanevi zenginliklerini elde etmesi yanında cihangirlik arzusunu da gerçekleştirmiş; kendisinden önceki Cengiz, Timur gibi Asya’ nın büyük cihangirleri arasına katılmıştı. Bu arada Osmanlı Devleti de batı cephesinde Rusya ve Avusturya savaşlarından Belgrad Antlaşmaları ile zaferle ayrıldı. Osmanlı ile yapılan barış görüşmelerinde dini konularla ilgili iki madde şer’i sakıncalar nedeniyle kabul edilmeyip iki devlet arasında dostluk ve kardeşlik temenni edilerek elçiler 1741 yılında geri döndü. İsteklerinin hepsinin kabul edilmemesi Nadir Şah’ ın hoşuna gitmemiş ve iki tarafta savaş hazırlıklarına başlamıştı. 1743 ilkbahar sonlarında Nadir Şah ikinci defa Irak seferine çıktı. Bağdat’ ı kuşattı, Şehrizor ve Kerkük’ ü ele geçirdi. Musul’ u kuşattıysa da şehri ele geçiremedi. Necef’teki toplantıdan sonra barış hususunda Bağdat valisi Ahmet Paşa ile anlaşan Nadir Şah, ele geçirdiği Kerkük, Erbil vb. yerleri geri verip, güneyde hâlen devam eden Basra kuşatmasının kaldırılması emrini verdi ve İran'a döndü. Osmanlı tarafından İran’a iç karışıklık çıkarması için gönderilen Safevi hanedanından Safi Mirza ile Lezgilerin isyanını bastırmaya başladı. Surhay Han’ın oğlu Mehmet Han’ın idaresindeki Lezgiler, Şah'ın gönderdiği bu kuvvetleri bozguna uğratarak Şirvan’ın idari merkezi Aksu’yu kuşattılar. Şemahi yakınlarında Aralık 1743 gerçekleşen savaşta Surhay Han ve Safi Mirza’yı ağır bir yenilgiye uğrattı. Fars Beylerbeyi Taki Han’ın 1744 yılı başlarında isyan edip, Şiraz’da bağımsızlığını ilan etmesi üzerine Nadir Şah, Taki Han’ın üzerine Allahverdi Han’ı gönderdi. Şiraz’ı kuşatan Allahverdi Han, 4,5 aylık bir kuşatmadan sonra Haziran 1744’te şehre girdi. Aynı yıl Kaçar Türkleri (Kaçarlar (halk)), Feth Ali Han’ın oğlu Muhammed Hasan Han öncülüğünde isyan ettiler. Yomut Türkmenlerinin desteğini temin eden Kaçarlar, 1744 yılı ocağında Esterabad (Gürgan) şehrini ele geçirip etrafı yağmaladılar. Daha sonra Nadir Şah’ ın kuvvetleri ile isyancılar arasında yapılan savaş sonucunda Muhammed Hasan Han kaçmak zorunda kaldı. İç isyanları kısa sürede bastıran Nadir Şah, Safi Mirza’yı yakalatıp gözlerine mil çektirdikten sonra Kars seraskeri Ahmet Paşa’ ya gönderdi. Safi Mirza sorununu çözdükten sonra acele Tebriz-Nahçıvan (şehir) yoluyla güçlü bir tahkimata sahip Kars üzerine yürüdü. Arpaçay’ı geçip 29 Temmuz 1744’te Kars önlerine gelerek şehri üçüncü defa kuşattı. 9 Ekim 1744’te kuşatmayı kaldırarak Berde’ ye geçti. Üzerine harekete geçen Osmanlı kuvvetleriyle Bagaverd’ de gerçekleşen ve 21 Ağustos 1745’te sonuçlanan savaşta galip geldi. Daha sonra Osmanlı ile sonu gelmeyen savaşları bitirmek üzere müzakerelere başlandı. Yapılan müzakereler sonucunda 4 Eylül 1746’da Osmanlı ile İran arasında Kerden Antlaşması imzalandı. Nadir Şah, Hindistan seferinden yüklü miktarda servet ile dönmüş ve halktan üç yıl süre vergi toplamayacağını bildirmişti. Hindistan seferinden yüklü miktarda servetle dönülmesine rağmen 1743’ten itibaren Osmanlı Devleti ve Kafkasya’da girişilen askeri mücadelelerin ülke ekonomisinde yarattığı bunalımı telafi edebilmek için halktan zorla vergi toplaması İran genelinde isyan hareketlerine sebep oldu. Affedilen vergilerin zorla alınması, vergi memurlarının halka kötü davranışları ve isyan hareketlerini bastırmak için alınan çok sert önlemler İran halkını özellikle Safevi hanedanına hala bağlı kalan ve dini reformları benimsemeyen Şii zümreyi Nadir Şah'ın aleyhine döndürdü. Ülkenin doğusundan gelişen bu huzur bozucu haberler üzerine Nadir Şah, 1746 yılı Aralık başlarında İsfahan'a geldi. Ocak 1747' de Yezd ve Kirman’a gitmek üzere İsfahan' dan ayrılan Nadir Şah, yolu üzerinde uğradığı her yerde halka çok sert davranıp bir çoğunu öldürttü. Nisan sonlarında Meşhed'e ulaşan Nadir Şah, burada halka İsfahan ve Kirman’da yaptıklarından çok daha acımasız davrandı. Nadir Şah'ın bütün bu hareketleri Sistan bölgesinde daha önce çıkan isyanları bastırmak üzere gönderdiği yeğeni Ali Kulu Han liderliğinde çok büyük çapta bir isyanın çıkmasına sebep oldu. Bu isyan hareketi daha sonra Horasan’a ve Azerbaycan’a da sıçradı. Başlarına Feth Ali Han’ın oğlu Muhammed Hasan Han’ı geçiren Kaçar Türkleri de Esterabad/Gürgan’da isyan ettiler. 19 Haziran 1747’de Habuşan’a gelen Nadir Şah, ordugahını Fethabad’a yakın mesafedeki Goçan’ a kurdu. Burada bulunduğu sırada emrindeki komutanlar tarafından gerçekleştirilen suikast sonucu öldürüldü. Rocky (anlam ayrımı) Rocky (film): 1976 yapımı, Sylvester Stallone filmi. Rocky Balboa (film): Filmin 2006'da çekilen son bölümü. Ayrıca; Rocky Dağları: Kuzey Amerika kıtasında sıradağlar. Chicago (anlam ayrımı) İkinci Fransız Cumhuriyeti İkinci Cumhuriyet, Fransa'da 1848-1852 yılları arasında uygulanan cumhuriyet yönetimidir. 1814'te Napolyon Bonapart'ın yönetimden uzaklaştırılışından sonra oluşturulan yeni "krallık dönemi", 1848'e değin sürdü. Paris'in sokaklarına barikatlar kurarak, yeniden "cumhuriyet" isteyen devrimcilerin başlattığı 1848 Devrimleri sonucu İkinci Cumhuriyet ilan edildi. Yasama Meclisi'nin ve cumhurbaşkanının, erkek nüfusun katılacağı genel seçimlerle seçilmesi kabul edildi. Cumhurbaşkanlığına Louis Napolyon Bonapart seçildi, ama 1852'de imparatorluğunu ilan etti. Zaten tüm hükümleriyle yürürlüğe girememiş olan İkinci Cumhuriyet Anayasası, böylelikle geçerliliğini yitirdi. Üçüncü Fransız Cumhuriyeti Üçüncü Cumhuriyet, Fransa'da 1870-1940 yılları arasında uygulanan cumhuriyet yönetimidir. Üçüncü Cumhuriyet dönemi, Fransız-Alman Savaşı sürerken başlamıştır. Dönemin devrimcileri bir yandan Fransa'yı işgal eden Prusya ordularıyla savaşıyorlarken bir yandan da İkinci İmparatorluk dönemi diktatörlüğüne baş kaldırıyorlardı. Sonuçta Üçüncü Cumhuriyet'in Anayasası ilan edildi. 1885'ten 1907'ye kadar yeni seçilen meclisler, basın özgürlüğü, ücretsiz ve zorunlu eğitim, dernek kurma özgürlüğü, laiklik ve toplantı özgürlüğüyle ilgili temel yasalar çıkardılar. Daha sonra 1914'te Birinci Dünya Savaşı'na girip savaşı kazanan Fransa, 1939'da başlayan II. Dünya Savaşı sırasında kötü bir dönem geçirdi. Fransa, 1940'ta Almanya'nın işgali altına girdi. Üçüncü Cumhuriyet böylece sona ermiş oldu. Philippe Pétain'in başkanlığında Almanlarla iş birliği yapan totaliter Vichy Fransası kuruldu. Dördüncü Fransız Cumhuriyeti Dördüncü Cumhuriyet, Fransa'da 1946-1958 yılları arasında uygulanan cumhuriyet yönetimidir. Fransa, Alman işgalinden kurtulur kurtulmaz yeni bir cumhuriyet dönemine girer. Parlamenter düzeni yeniden kuran bir anayasa kabul edilir. İşgal sırasında direniş güçlerinin başı olan General De Gaulle başbakanlığa gelir. Fakat partiler arasındaki anlaşmazlıklar ve hükûmet krizleri ülkeyi karışıklıklar içine sokar. De Gaulle politikayı bırakıp evine çekilir. Wesley Sneijder Wesley Sneijder (; d. 9 Haziran 1984), Hollandalı eski futbolcudur. Ofansif orta saha pozisyonunda görev yapan oyuncu, En son Katar ligi ekiplerinden El-Ğarafe takımında forma giydikten sonra başka bir takımla anlaşmayıp futbolu 2019 yazında bıraktığını açıklamıştır. UEFA tarafından, 2009-10 sezonunun en iyi orta saha oyuncusu ve 2010'da FIFA tarafından en iyi üç orta saha oyuncusundan biri olarak seçildi. Ajax Akademisi'nde yetişen biri olarak öncelikle Ajax'ta oynadı ve yedi kupa kazandı. 2004 yılında "Yılın Hollandalı Futbolcusu" ödülüne layık görüldü. 2007'de 40 Milyon € karşılığında Real Madrid'e satılarak ilk yılında kulübü La Liga'da şampiyon oldu ve daha sonra 30 Milyon € karşılığında Inter'e transfer oldu. Inter'de iken Serie A, UEFA Şampiyonlar Ligi ve iki defa Coppa Italia kupasını kazandı. 2009 yılında Yolanthe Sneijder-Cabau ile evlendi. Wesley Sneijder, 20 Ocak 2013 tarihinde Galatasaray ile 3,5 yıllık sözleşme imzalamıştır. 2015-2016 sezonunda sözleşmesi 2 sene daha uzatılmıştır. 2017 yılında Igor Tudor ile tartıştığından dolayı, Galatasaray'dan gönderilmiştir. OGC Nice takımı ile 1.8 € karşılığında 1+1 yıllık bir sözleşme imzalamıştır. 1984 yılında Utrecht'te doğdu. Abisi Jeffrey Sneijder, Telstar takımında oynadığı zamanlarda onu örnek alarak futbola başladı. Avrupa'nın en önemli kulüplerine sürekli oyuncu ihraç eden, buna rağmen asla tükenmeyen bir kaynak olan Ajax'ın dikkatini çekmeyi başardı. Henüz 8 yaşında Ajax'ın yetenek avcıları tarafından Ajax'a transfer edildi. Yaşı çok küçük olmasına rağmen oyun zekasıyla tanınan Wesley Sneijder, Akademi takımlarını tek tek aşmayı başardı ve henüz 17 yaşında kulübüyle profesyonel sözleşme imzaladı. 1.5 sene daha Ajax'ın alt takımlarında oynayan Wesley, altyapı hocası Danny Blind tarafından Ajax'ın A takımı hocası Ronald Koeman'e önerildi ve kısa bir süre sonra A takımla antrenmanlara başladı. 2002 yılında dönemin Ajax teknik direktörü Ronald Koeman tarafından A takıma alınan genç ortasaha oyuncusu 22 Aralık 2002 tarihinde oynanılan Ajax - Excelsior karşılaşmasında da 18 kişilik maç kadrosunda kendisine yer buldu. Bu tarihten itibaren A takımla birlikte antrenmanlara çıkan ve zaman zaman maç kadrosunda kendisine yer bulan Sneijder'in kırmızı-beyazlı formayla sahaya çıkması için biraz daha beklemesi gerekiyordu. Takvim yaprakları 2 Şubat 2003'ü gösterdiğinde, Williem II deplasmanına konuk olan Ajax'ta yepyeni bir genç sahaya çıkıyordu. Altyapısından çıkarttığı gençleri Avrupa'ya sunmayı misyon edinen Hollanda temsilcisinin yeni yıldız adayı Wesley Sneijder oluyordu. Karşılaşmaya ilk 11'de başlayan Sneijder'in profesyonel kariyeri de böylece başlamış oldu. Ligin ikinci yarısından itibaren (18.hafta, Williem II deplasmanı) sezon sonuna kadar ilk 15 maçta forma şansı bulurken, ligin 27.haftasında NAC Breda deplasmanında 1 gol, 1 asist ile takımına galibiyeti getiren isim oluyordu. Aynı sezon takımıyla birlikte UEFA Şampiyonlar Ligi'nde de çeyrek final oynama başarısı gösteren Hollandalı ortasaha oyuncusu Milan karşısında çeyrek final rövanş maçında ilk on birde sahaya çıkmış, fakat takımının 3-2'lik skorla elenmesine engel olamamıştı. Sneijder sezon sonunda kariyerinin ilk profesyonel yılının karşısına toplamda 25 maçta 6 gol, 2 asist yazdırmayı başarmıştı. Ajax altyapısından yetişen genç oyuncu Hollanda millî takımının aday kadrosuna da ismini yazdırmayı başardı. Kariyerinin ilk profesyonel sezonunda birçok takımın dikkatini çekmeyi başaran genç ortasaha oyuncusu Sneijder, ikinci yılında daha tecrübeli, daha olgun ve daha istekliydi. Millî takımında da forma şansı bulmaya başlayan Sneijder, Ajax forması altında harika bir sezon geçirdi. 2003/4 sezonunda istatistik hanesine 47 maçta 11 gol, 16 asist yazdırmayı başaran Hollandalı oyuncu, sezon sonunda Johan Cruyff adına verilen “En iyi genç oyuncu” ödülünün sahibi oluyordu. Hollanda millî takımı ile 2004 Avrupa Futbol Şampiyonasında yarı final tecrübesi yaşayan Sneijder, takımıyla birlikte lig şampiyonluğuna uzanırken Avrupa'nın en büyük arenası olan UEFA Şampiyonlar Ligi'nde de sekiz maçta forma şansı bulmuştu. Wesley müthiş bir sezon geçirerek dikkatleri üzerine çekmeyi başarmış ve bu başarısının ardından kontratında da iyileştirmeye sahip olmuştu. Hollanda temsilcisi genç oyuncusu ile 5 yıllık sözleşme yenilemiş ve genç oyuncunun geleceğinin yanı sıra olası transfer tekliflerinde de elini güçlendirmişti. Sneijder her sezon üzerine koymaya devam etti. Bir yıl önceki istatistiklerini geliştiren ve istikrarlı futbolunu sezonun geneline yaymayı başaran Wesley Sneijder, 2004/5 sezonu sonunda kariyerinin altın çağını yaşamaya, yükselmeye devam ediyordu. 50 maçta forma şansı bulan ve 12 gol - 11 asist ile sezonu tamamlayan ortasaha oyuncusu, millî takımının da önemli oyuncuları arasında olmayı başardı. UEFA Şampiyonlar Ligi'nde yeniden boy gösterme şansı bulan genç oyuncu, takımının gruplardan elenmesine engel olamazken grupta oynanılan her maçta 90 dakika sahada kaldı. 2005/6 sezonu her yıl üzerine koyarak devam eden Hollandalı oyuncu için pek iyi geçmedi. Ciddi bir sakatlık geçiren ve yaklaşık 2.5 ay takımdan ayrı kalan Sneijder, bu sakatlığına rağmen sezon sonunda Almanya'da düzenlenen FIFA Dünya Kupası'nda boy gösterme fırsatı yakaladı. Ligde 22 hafta düzenli olarak forma giyen Sneijder, 5 Şubat 2006 tarihinde oynanılan Feyenoord karşılaşmasında 60.dakikasında sakatlanarak yerini Saprong'a bırakırken sakatlığı onu yaklaşık 2.5 ay sahalardan uzak bırakacaktı. Sakatlığı sebebiyle takımdan ayrı kalan Wesley Sneijder'in dönüş tarihi 12 Nisan 2006 olurken, yıldız oyuncu 70.dakikada alkışlar eşliğinde oyuna dahil olurken kalan 20 dakikada takımının dördüncü golünde golden önceki son pası veren isim olmuştu. Sneijder sezon sonunda millî takımıyla birlikte Dünya Kupası'nda da boy gösterirken, istatistiksel olarak sezonu 38 maçta 12 gol - 9 asist ile tamamlamış ve bunun yanı sıra 2.5 ay sahalardan uzak kalmıştı. Hollandalı yıldız oyuncu Almanya'da düzenlenen Dünya Kupası'nda millî takımıyla birlikte çeyrek finalde Portekiz'e elenmekten kurtulamamıştı. 2006/7 sezonu tecrübeli oyuncu için dönüm noktası olacaktı. Ajax forması altında müthiş bir performans sergileyen ve her sezon üzerine koymaya devam eden Sneijder, Hollanda'nın altını üstüne getirdi. Bir sezon önce yaşadığı sakatlığa nazire yaparcasına tüm kupalarda takımının başarısı için savaştı. Hollanda'da ulusal tüm kupalara ambargo koyan Sneijder, UEFA Kupası'nda takımının çeyrek finalde elenmesine engel olamazken sezon sonunda 50 maçta 23 gol - 15 asist gibi bir istatistiğe imza atmayı başardı. Yeteneklerini her geçen gün daha fazla ortaya koyan Hollandalı, her geçen yıl Ajax formasıyla Hollanda futboluna damga vurmaya başladı. 5 sezonluk Ajax kariyerinde; 180 maçta 58 gol atıp, 44 de asist yapmayı başardı. Hünerlerini Hollanda sınırları dışında göstermenin vakti geldiğini düşünen Sneijder bu fikrini Ajax yönetimine sundu ve Ajax Real Madrid'in 27 milyon avroluk teklifini kabul edince; Wesley'in hikâyesi La Liga'ya taşındı. Ayrıca İspanyol ekibinin kasasından çıkan bu miktar, Sneijder'i aynı zamanda 30.5 milyon Euro'ya PSV'den Manchester United'a geçen Ruud Van Nistelrooy'un ardından en pahalı ikinci Hollandalı futbolcu yapıyordu. Arjen Robben, Ruud Van Nistelrooy, Royston Drenthe ile birlikte İspanyol ekibinin dördüncü Hollandalı oyuncusu olan Wesley Sneijder, büyük umutlar ve beklentilerle birlikte transfer olduğu İspanyol ekibinde ilk yıl önemli süreler buldu. Ligin ilk haftasında Atlético Madrid karşısında maçın 80.dakikasında takımına galibiyeti getiren golü attı. 2.Haftada Villarreal CF karşısında 2 gol attı, 1 asist yaptı. 3.Haftada da UD Almería'ya 1 gol atarak La Liga'da ilk 3 haftada 4 gol 1 asistlik performans gösterdi ve büyük beğeni topladı. La Liga'da forma şansı bulduğu 30 maçta 9 gol, 7 asistlik performansı ile mücadele eden Hollandalı oyuncu, alışagelmişin dışında takım oyuncusu rolünde oynamaya başladı. Ajax döneminde takımın her şeyi olan Hollandalı yıldız, sezon sonunda millî takımıyla birlikte Avrupa Şampiyonası'nın yolunu tutarken, sezon sonunda istatistik hanesine 56 maçta 14 gol - 14 asist yazdırmayı başardı. Avrupa Şampiyonası'nda yarı finalde elenen Hollandanın en önemli parçalarından birisi olan Sneijder, bir sezon sonra Real Madrid formasıyla geçen sezona oranla daha az süre bulmaya başladı. 2008/9 sezonunda mor-beyazlı formayı giyen yıldız oyuncu La Liga'da 22 maçta forma şansı bulurken, sadece dört maçta 90 dakika süre bulabildi. Takip eden sezonun başında Robinho'nun Manchester City'ye transferiyle birlikte Real Madrid'de 10 numaralı formayı sırtına geçiren Hollandalı, sezonu 22 maçta 2 golle kapattı. 2009 yazında yönetimi devralan başkan Florentino Perez'in agresif transfer politikası, Cristiano Ronaldo, Kaka ve Xabi Alonso gibi isimleri Real Madrid'e getirirken, değişim rüzgarı Sneijder'i de yerinden ediyor ve Hollandalı, 15 milyon Euro karşılığında Jose Mourinho'nun Inter'ine gidiyordu. 2009-10 sezonuna Jose Mourinho'nun yönetiminde Inter forması altında başlayan Wesley Sneijder, geri dönüşünün sinyallerini vermeye başladı. İtalya'da sert futbola adapte olan yıldız oyuncu, Yaşadığı iki sakatlık nedeniyle takımından yaklaşık 2 ay ayrı kaldı ve Hollandalı yıldız orta saha oyuncusu ligde 12 maçta forma giyememesine rağmen sezon sonunda İtalya'da şampiyonluk yaşamasında büyük pay sahibi oldu. FC Internazionale Milano'da lig şampiyonluğunun yanı sıra UEFA Şampiyonlar Ligi Finali'nde eski takımı Real Madrid'in stadı olan Santiago Bernabéu'da oynanan maçta Inter'in Bayern Münih'i 2-0 yenmesiyle birlikte UEFA Şamiyonlar Ligi'nde şampiyonluk sevinci yaşayan Wesley Sneijder, takımının en önemli oyuncusu olmayı başardı. 2010 FIFA Dünya Kupası'nda finalde İspanya'ya kaybeden Hollanda'nın en önemli oyuncusu olan ve turnuvanın gol kralı olmayı başaran Wesley Sneijder sezon sonunda istatistik hanesine 54 maçta 14 gol - 17 asist yazdırmayı başarmıştı. Sneijder'in kişisel koleksiyonuna UEFA Şampiyonlar Ligi kupası, FIFA Dünya Kupası ikincilik madalyası ve İtalya'da yaşanan yerel şampiyonluklar eklendi. Sneijder tüm bunların yanı sıra Dünya Kupası'nda en golcü oyuncu olurken, sezon sonunda gerçekleştirilen FIFA Ödülleri'nde otoriteler tarafından Avrupa'nın en iyi ortasaha oyuncusu olarak gösterildi. Jose Mourinho ile birlikte Avrupa'nın altını üstüne getiren Hollandalı oyuncu için Manchester United sezon sonunda 30 milyon euro önermiş fakat İtalyan ekibi bu teklifi kabul etmemişti. 2010-11 sezonunda da üzerine koymaya devam etti Hollandalı ofansif ortasaha oyuncusu. Ligde, kupada, Süper Kupa'da, Şampiyon Kulüpler Kupası'nda şampiyonluk madalyasını boynuna takarken UEFA Şampiyonlar Ligi'nde takımıyla yarı finalin kapısından döndü. Sneijder ve arkadaşlarını eleyen takım, Alman takımı Schalke 04 olmuştu. Sezon sonunda adının karşısına 49 maçta 11 gol - 15 asist yazdırmayı başaran Sneijder, sakatlığı sebebiyle ligde sadece 25 maçta forma giyebilmişti. İtalya'da futbolun oldukça sert oynanması ve Hollandalı oyuncunun takımının hücum opsiyonlarında ilk sırada olması sık sık rakip oyuncuların sert müdahalelerine maruz kalmasına neden oluyordu. Dünya Kulüpler Şampiyonası'nda yarı final maçının 4.dakikasında sakatlanan Sneijder, bu sakatlığı nedeniyle 2 aydan fazla bir süre forma giyememişti. Sneijder yaşadığı uzun süreli sakatlıklara rağmen alışagelmiş performansına ulaşmayı başarmıştı. 2011-12 sezonunda yani geçen sezon Inter'in kötü gidişinde takımla birlikte kötü bir performans sergileyen Hollandalı yıldız oyuncu, sakatlıklarının yanı sıra yönetim ve teknik heyetle yaşadığı sorunlar nedeniyle ortalamasının altında kalırken, Wesley Sneijder sezon sonunda hiçbir kupada başarılı olamayan Inter'de kötü bir yıl geçirdi. Sezon sonunda Hollanda millî takımıyla birlikte Euro 2012'de forma şansı bulan fakat grupta 0 çeken Portakalların kötü gidişine engel olamayan yıldız oyuncu sezon sonunda istatistik hanesine 37 maçta 6 gol - 8 asist gibi oldukça düşük bir katkı yazdırmıştı. 2012-13 sezonunda geride kalan ilk yarının ardından Inter formasıyla sadece 8 maçta forma şansı bulan Wesley Sneijder bu karşılaşmalarda 2 gol - 3 asist ile takımına katkı sağladı. Mali problemler yaşayan ve oyuncularından sözleşmelerinde indirime gitmesini isteyen Inter'de yıllık net 6 milyon euro alan yıldız oyuncu, sözleşmesinde indirime gitmeye yanaşmayınca İtalyan ekibinde teknik direktör Andrea Stramaccioni'nin de onayıyla birlikte kadro dışı kaldı. İtalya Serie A'da beşinci hafta karşılaşması sonrasında yönetimin kararıyla kadro dışı kalan Wesley Sneijder, devre arasında takımdan ayrılmak istediğini açıkladı. 2012-13 sezonu, devre arasında Inter tarafından satış listesine koyulan Sneijder, ara transfer döneminde Liverpool, PSG, Tottenham, QPR, Galatasaray gibi kulüplerden teklif almıştır. 8 Ocak 2013 tarihinde, Galatasaray Sportif A.Ş., Sneijder'in transferi için kulübü Inter ile görüşmelere başlandığını açıklamıştır. 21 Ocak 2013'te ise Galatasaray, KAP'a gönderdiği açıklamada; Sneijder ve kulübü Inter ile anlaşmaya varıldığını bildirmiştir. Sneijder, 21 Ocak tarihinde İstanbul'a gelmiştir. 22 Ocak'ta sağlık kontrollerinden geçmiş, aynı gün 3,5 yıllık resmî sözleşmeyi de imzalamıştır. Hollandalı futbolcu, Galatasaray'da 14 numaralı formayı almıştır. Galatasaray ile ilk maçına; 27 Ocak 2013 tarihinde, Beşiktaş ile oynanan Süper Lig maçında çıkmıştır. Oyuna, 57. dakikada Emre Çolak'ın yerine girmiştir. 10 Şubat 2013 tarihinde oynanan Antalyaspor maçında, Galatasaray formasıyla bir maça ilk kez ilk 11'de başlamıştır. Wesley Sneijder Galatasaray formasıyla ilk golünü Orduspor maçında atmıştır. Sneijder Galatasaray formasıyla ilk Şampiyonlar ligi maçına Schalke karşısında çıkmıştır. Galatasaray formasıyla 2.golünü Kayserispor ağlarına göndermiştir. Wesley Sneijder, Galatasaray formasıyla UEFA Şampiyonlar Ligi'nde ilk golünü ise eski takımı Real Madrid'in ağlarına yollamış, bu maçın ardından UEFA tarafından "Maçın adamı" seçilmiştir. Galatasaray dünya devi Real Madrid'i evinde mağlup etmeyi başarmıştır (3-2). Sneijder Kardemir Karabükspor maçında galibiyeti getiren golü getirmiş ve Süper lig'deki gol sayısını 3'e çıkarmıştır. Sneijder bu maçın ardınan sakatlığı nedeniyle Elazığspor ve Gaziantepspor maçlarında forma giyememiştir. 32. hafta oynanan Sivasspor maçında tekrar ilk 11'e dönen Sneijder, bu maçın ikinci yarısında yerini Noureddine Amrabat'a bırakmıştır. Galatasaray bu maçı 4-2 kazanmış ve Sneijder Galatasaray formasıyla ilk sezonunda kupa sevinci yaşamıştır. Sneijder maçın ardından "Bu harika taraftarın önünde şampiyon olmak çok güzel. Dünyanın en özel taraftar gruplarından birine sahibiz." açıklamalarında bulunmuştur. 2012-13 sezonunun devre arasında Galatasaray'a transfer olan Wesley Sneijder, 8 Temmuz 2013 günü Galatasaray'ın Birmingham kampına katıldı. Shrewsbury Town ile oynanan hazırlık maçında oyuna sonradan dahil oldu ve maçın 90+3.dakikasında Shrewsbury Town ağlarını havalandırdı. Bundan bir sonraki hazırlık maçında ise futbol tarihinin en eski takımı olan Notts County ile karşılaşan Galatasaray maçı 2-1 kazanırken Sneijder maçın son dakikasında galibiyeti getiren golü kaydetti. 20 Temmuz 2013'te tekrar Galatasaray'a transfer olan Felipe Melo yaptığı açıklamada "10" numaralı formasını Wesley Sneijder'e bıraktığını açıkladı. Wesley Sneijder "10" numaralı formasıyla çıktığı ilk maçta Málaga CF ağlarını havalandırdı ve Galatasaray'ın oynadığı 3 hazırlık maçında da gol atmış oldu. 4 Ağustos 2013 tarihinde Emirates Cup'ı Galatasaray'ın kazanmasında pay sahibi olmuştur, maçta 1 asist yapmıştır. Bu Galatasaray'da kazandığı 2.kupadır. 11 Ağustos tarihinde oynanan Galatasaray - Fenerbahçe Türkiye Süper Kupası maçını Galatasaray 1-0 kazanmıştır. Böylelikle Wesley Sneijder Galatasaray ile 1.5 sezonda 3 kupa kazandı. 2013-2014 Süper Lig'in ilk haftasında Gaziantepspor'a karşı 8.dakikada attığı golle Galatasaray adına sezonun ilk golünü attı. Wesley Sneijder Fatih Terim'in takımdan ayrılıp Roberto Mancini'nin göreve gelmesinin ardından kendi mevkii olan forvet arkası pozisyonunda oynamaya başlamıştır. Sneijder Galatasaray kariyerinde ilk asistini ise 7.hafta oynanan Akhisar Belediyespor maçında Didier Drogba'ya yapmıştır. Bu maçın hemen ardından millî maç arasında Türkiye millî futbol takımı ile oynanan maçta çok iyi bir performans göstermiş ve bir de gol atma başarısı göstermiştir. Sneijder bu maçın ardından sadece 3 gün sonra Galatasaray'ın Kardemir Karabükspor ile karşılaştığı maçta da sahneye çıkmış ve 2 gol atmıştır. Sneijder'in attığı 2.golü ise 108 km/h ile ağlara yollamıştır. Ayrıca Sneijder 10.446 metre koşarak Selçuk İnan'dan sonra Galatasaray adına en çok koşan futbolcu olmuştur. Bu maçtan günler sonra FC København karşısında da ilk 11'de sahaya çıkan Sneijder, bu maçta da 1 gol atmıştır. Sneijder'in attığı bu gol Sneijder'in 2013-14 sezonundaki ilk UEFA Şampiyonlar Ligi golü olmuştur. Sneijder maçtan sonra "Kendimi fiziksiel açıdan çok iyi hissediyorum. Sezon başına göre her geçen maç üzerine koyarak devam ediyorum. Takım olarak üst düzeydeyiz." açıklamalarında bulunmuştur. Sneijder bu maçta gösterdiği performansın ardından ise UEFA tarafından haftanın 11'ine seçilmeyi başarmıştır. Oynadığı son iki maçta takımını sırtlayan Sneijder, Süper Lig'de bir sonraki hafta ise Kayserispor ağlarını sarsmayı başarmıştır. Takımının 4-2 galip geldiği müsabakanın ilk golünü atan Sneijder, maçın ikinci yarısına belindeki ağrı nedeniyle devam edememiştir. Galatasaray formasıyla ilk defa üç maçta üst üste gol atan Sneijder, 6 yıl aradan sonra ilk kez bir kulüp forması altında üst üste 3 maçta gol atmış oldu. Bu maçın ardından hafta içi hiçbir idmana çıkamayan Sneijder, Cuma günü takımla antrenmana çıkmış Cumartesi ise Konyaspor maçına ilk 11'de başlamıştır. Bu maçın henüz 10. dakikasında sakatlanan Sneijder, yerini Emre Çolak'a bırakmıştır. Sneijder bir sonraki maçına ise Real Madrid karşısında oyuna sonradan girerek çıkmıştır. Bir sonraki resmi maçına hava şartları nedeniyle 11 Aralık'a ertelenen karşılaşmada çıkan Sneijder, maçın 85. dakikasında Drogba'nın asisti ile attığı golle takımının İtalyan devi Juventus'u 1-0 mağlup ederek Şampiyonlar Ligi'nde 2. tura yükselmesinde büyük pay sahibi oldu. 28 Aralık 2013 tarihinde Galatasaray'ın Kayseri Erciyesspor ile oynadığı maçta ağları havalandıran Wesley Sneijder, bu gol ile birlikte Kayseri Kadir Has Şehir Stadyumu'nda çıktığı 3 maçta da rakip takımın ağlarını sarsmış oldu. Ayrıca Galatasaray Süper Lig'de 8, Şampiyonlar Liginde 3 Gol atan, Sneijder'in gol kaydettiği 10 maçı da kazandı. 2013-14 sezonunun ikinci yarısının ikinci haftasında oynanan Bursaspor maçında ise 3 gol birden atan Sneijder, 4 Şubat 2007 tarihinde AFC Ajax forması ile Feyenoord takımına yaptıktan sonra ilk kez bir maçta hattrick yaptı. Gollerden sonra ise Metin Oktay'ın doğum günü olması nedeniyle Oktay... Metin... şeklinde anons yapıldı. Ayrıca Sneijder, Türk Telekom Arena'da bir Süper Lig maçında hat trick yapan ilk Galatasaraylı futbolcu oldu. Şubat 2014'te Chelsea maçında korner vuruşunda Aurelien Chedjou'yu golle buluşturan Sneijder, Galatasaray'ın o sezonki ilk korner golünün asistinin de sahibi oldu. Sonraki hafta Çaykur Rizespor maçında da yine bu ikili sahneye çıktı ve bir korner organisayonundan daha Galatasaray gol ile tanıştı. Ancak maç 1-1 berabere bitti. 8 Mart 2014'te ise Akhisar Belediyespor maçında Galatasaray'ın ilk golünün asistini yine kornerden Didier Drogba'ya yaptı. 2. golün de asistini Alex Telles'e yapan Sneijder, Takımının ise 6. golünü kaydetti. Sneijder böylelikle Galatasaray'ın oyandığı son 3 resmi maçta 4 asist yapmış da oldu. 6 Nisan 2014 tairhinde ise Fenerbahçe derbisinde ilk derbi golünü atan Sneijder, 2007'de Atlético Madrid'e attığı golden sonra ilk kez bir derbi golü atmış oldu. Maçı Galatasaray 1-0 kazanırken o zamana kadar 13 gol atan Sneijder bu gollerden 11.sini de iç sahada atmış oldu. 7 Nisan 2014 tarihinde Konya Atatürk Stadyumu'nda Eskişehirspor ile oynanan 2013-14 Türkiye Kupası Final maçında 70. dakikada attığı golle takımına Galibiyet getiren isim oldu böylece Galatasaray kupayı on beşinci kez müzesine götürdü. 2014-15 sezonu öncesinde 2014 FIFA Dünya Kupası'nda takımıyla 3.lük yaşayan Sneijder, tatil yapmadığı gerekçesiyle takıma yaklaşık 1 ay sonra katıldı. Bu gelişmeler yaşanırken teknik direktörlüğe getirilen Cesare Prandelli, Sabri Sarıoğlu'nu kadro dışı bırakınca takım kaptanı Selçuk İnan olurken Hakan Balta'da bulunan 2.kaptanlık Wesley Sneijder'e verildi. Takıma katıldıktan sonra ilk maçına RWS Bruxelles karşısında çıkan Hollandalı futbolcu, bu maçta Burak Yılmaz'ın Galatasaray adına attığı tek golün asistini yapan isim oldu. Maç 1-0 tamamlanırken Sneijder bir sonraki maçına ise Fenerbahçe derbisinde çıktı ve 60 dakika sahada kaldı. 60.dakikada ise kondisyonunun yetersiz olması nedeniyle oyundan alınırken takımı penaltılarda rakibine boyun eğdi. O sezon ilk Süper Lig maçına da Bursaspor deplasmanında çıkan Sneijder, takımının 2-0 yendiği maçın tamamında oynamasa da 2-0'lık galibiyette pay sahibi oldu. Sneijder o sezon ilk UEFA Şampiyonlar Ligi maçına ise RSC Anderlecht karşısında 16 Eylül 2014 günü çıkarken Selçuk İnan'ın 2.yarıda oyundan alınmasıyla takımın kaptanlık pazubandını koluna taktı. Maç Burak Yılmaz ve Praet'in karşılıklı golleriyle 1-1 sonuçlandı.18 Ekim 2014 günü Fenerbahçe ile Türk Telekom Arena'da oynanan derbi maçında Selçuk İnan ve Umut Bulut'un asistleriyle attığı 2 golle takımını galibiyete taşımıştır. Galatasaray'ın Şampiyonlar ligi grupları son maçında 9 Aralık 2014 tarihinde kendi evinde oynayıp 1-4 kaybettiği Arsenal karşılaşmasında da takımın tek golünü 88. dakikada frikikten kaydetmiştir. 03.06.2015 tarihindeki final maçında Galatasaray'ın Ziraat Türkiye Kupası'nı kazanan kadrosunda 90 dakika forma giymiştir. 2015 yılında çocuk sahibi olmuştur. 14 Temmuz 2017 tarihinde karşıklı olarak sözleşmesi feshedilmiştir. Kaynak: TFF Sneijder Hollanda 21 yaş altı millî takımıyla ilk maçına 28 Mart 2003'te Çek Cumhuriyeti karşısında çıktı. Buradaki ve kulübündeki performansıyla 2004 yılında Hollanda A takımına çağrıldı. EURO 2004'te genellikle yedek bekleyen Sneijder 2 maçta oyuna sonradan dahil oldu. 2006 FIFA Dünya Kupası kadrosuna da alınan Wesley Sneijder, Almanya'da düzenlenen turnuvada 4 maçın 4'ünde de oynamayı başardı. Bu turnuvada 16 sarı kart ile dünya rekoru olan Hollanda - Portekiz maçında da forma giyen Sneijder bu 16 sarı kartın birini gördü. Bu maç Portekiz'in 1-0 üstünlüğüyle tamamlanırken Hollanda turnuvaya veda etti. Bundan sonra tüm şampiyonalarda kadroda yer bulan Sneijder, 2008 Avrupa Şampiyonası öncesi Galler ile oynanan hazırlık maçında frikik golü kaydetmeyi başardı. Sneijder 24. yaş gününde 2008 Avrupa Futbol Şampiyonası'nda forma giydi ve 31. dakikada takımının 2. golünü atma başarısını gösterdi. Bu maç 3-0 tamamlanırken Hollanda'nın 30 yıl sonra İtalya'ya karşı aldığı ilk galibiyet oluyordu. Turnuvanın devamında da olağanüstü performans gösteren Sneijder bu turnuvanın en iyi oyuncusu seçildi. 2010 FIFA Dünya Kupası'nda Sneijder, Hollanda'nın Danimarka'yı 2-0 yendiği, turnuvanın ilk maçında ilk 11'de oynadı. Japonya'yı 1-0 yendikleri maçta da takımının galibiyet golünü attı. İlk iki maçta da maçın oyuncusu seçildi. Son 16 turunda Slovakya'yı 2-1 yendikleri maçta bir gol attı. Çeyrek finalde Brezilya karşısında millî kariyerinin ilk kafa golünü attı. 2-1 kazanılan karşılaşmada Sneijder maçın oyuncusu seçildi. Yarı finalde Uruguay'a karşı 70. dakikada attığı golle turnuva genelinde gol sayısını 5'e çıkararak İspanyol David Villa ile birlikte en skorer oyuncu oldu. Hollanda maçı 3-2 kazandı ve Sneijder tekrar maçın adamı seçildi. Finalde Hollanda İspanya'ya, Iniesta'nın 116. dakikada attığı golle 1-0 yenildi. Sneijder, Dünya ikinciliğiyle millî takım kariyerinin en büyük başarısını elde etti. Hollanda Euro 2012'de, Portekiz, Almanya ve Danimarka ile birlikte "ölüm grubu" olarak adlandırılan B grubunda mücadele etti. Almanya'ya 1-0 ve Danimarka'ya 2-1 kaybedilen maçlarda Sneijder ofansif orta saha olarak oynadı. Portekiz karşısında 2-1 yenilgiyle sonuçlanan ve Hollanda'nın turnuvaya erken vedası olan maçta Sneijder sol açık oynadı. Ağustos 2012'de Mark van Bommel'in millî takımı bırakmasının ardından Sneijder takım kaptanı oldu. Ancak bir yıldan az bir süre sonra Louis van Gaal kaptanlık görevini Robin van Persie'ye verdi. 2014 Dünya Kupası'nda kadroda Sneijder, İspanya'yı 5-1 yendikleri maç olan turnuvanın ilk karşılaşmasında çıktı. Son 16 turunda Meksika karşısında 1-0 geriye düştükleri maçın 88. dakikasında gol attı. Duraklama dakikalarında gelen golle Hollanda sahadan 2-1 galip ayrıldı. Çeyrek finalde Sneijder, Kosta Rika karşısında seri penaltılarla 4-3 kazanılan maçta üçüncü penaltıyı gole çevirdi. Yarı finalde Arjantin karşısında tekrar seri penaltı atışlarıyla sonuçlanan maçta Sneijder takımının üçüncü atışında başarısız oldu ve Hollanda 4-2 mağlup oldu. Brezilya ile oynanacak olan üçüncülük maçında esasen ilk 11'de bulunan Sneijder, maç öncesi ısınırken geçirdiği sakatlıktan dolayı maçta yer almadı. Maçı kazanan Hollanda turnuvayı üçüncülükle bitirdi. 2010 yılında Yolanthe Cabau ile evlenen Sneijder, aynı zamanda eşine bağlılıyla biliniyor. Yolanthe için katolik olan futbolcu, Daily Mail'e verdiği bir röportajda, ifadelerini kullanmıştı. Sneijder'in aynı zamanda, 2009 yılında sona eren ilk evliliğinden bir erkek çocuğu bulunuyor. Ayrıca Sneijder'in ağabeyi Jeffrey Sneijder'de kendi gibi futbolcudur hatta Wesley birçok röportajda onu örnek aldığını açıklamıştır. Bir de küçük kardeşi olan Wesley'nin kardeşinin ismi ise Rodney Sneijder'dir. Rodney'de Hollanda'da tıpkı kendi gibi AFC Ajax'ta oynamıştır. Wesley Sneijder'in Yolanthe Cabau'dan Xess Xava adında bir oğlu olmuştur. Selanik'teki bir radyo kanalında yapılan bir röportajda, Sneijder'in erkek kardeşi Rodney, onun ve Wesley Sneijder'in (diğer erkek kardeşleri Jeffrey ile birlikte), büyükanneleri (babalarının annesi) Yunanistan'ın Kavala kentinde doğmuş bir Rum kadını olduğundan kısmen Yunan kökenli olduklarını belirtmiştir. Büyükannesi II. Dünya Savaşı öncesi Utrecht'e taşınmıştır. 5 Mart 2019'da Wesley Sneijder eşi ile ayrılma kararını açıkladı, ancak boşanmanın (henüz) olmayacağını açıkça belirtti. Eşi Yolanthe, Sneijder-Cabau soyadını kullanmayı bıraktı ve günümüzde kendini Yolanthe Cabau olarak adlandırıyor. Lionel Messi'nin kazandığı FIFA Ballon D'or ödülünün aday listesinde yer aldı. Inter'de lig şampiyonluğunun yanı sıra UEFA Şamiyonlar Ligi'nde şampiyonluk sevinci yaşayan Wesley Sneijder, takımının en önemli oyuncusu olmayı başardı. 2010 FIFA Dünya Kupası'nda finalde İspanya'ya kaybeden Hollanda'nın en önemli oyuncusu olan ve turnuvanın gol kralı olmayı başaran Wesley Sneijder'in 2010 yılında Ballon d'Or ödülünü almasına kesin gözüyle bakılıyorken otoriteler onun yerine Messi'yi tercih etti. 2010'da adeta kariyer zirvesini yaşayan Sneijder, sergilediği performansla birçok yorumcuya göre Ballon d'Or'u hak etmesine rağmen kazanamadı. Fakat FIFA tarafından Iniesta ve Xavi ile birlikte yılın en iyi üç orta saha oyuncusundan biri olarak seçildi. Cristiano Ronaldo ve Lionel Messi gibi iki süperstar ile kıyaslanmaya başlanan oyuncunun tek talihsizliğinin ise Barcelona'nın oynadığı futbolun, Inter'in oynadığı sisteme göre göze daha hoş gelmesi gösteriliyordu. Bunun yanında o sezon oylama sisteminin değişmesi ve spor adamlarını dışarıda bırakarak, sadece medya mensuplarından alınan oyların değerlendirmeye alınmasının da yıldız oyuncunun zararına olduğu görüşü hakimdi. Nitekim öyle de oldu ve Sneijder, Dünya'nın en iyi oyuncusu olmak üzere aday gösterilen - Xavi, Messi, Iniesta - 3 isim arasına giremedi. Bu durum dünya medyasında büyük yankı uyandırırken; eski oylama sistemine göre Sneijder'in ödülü alacağı iddia edildi. Wesley Sneijder’in o dönem gösterdiği performans Barcelonalı yıldız Andres Iniesta’yı da büyülemişti. Kendisi de 2010 Ballon D’or ödülü adayı gösterilen Iniesta, Hollandalı yıldızın Ballon d’Or’ı hak ettiğini söylemiş: ""Bence bu ödülü tartışmasız bir şekilde Sneijder hak etti. Bana göre Sneijder’den sonra ise Xavi, Messi ve Iker Casillas geliyor. Kendimin ise bu ödülü hak ettiğini düşünmüyorum"" demişti. 2010 Şampiyonlar Ligi Finali'nde Maçın Adamı seçilen Sneijder, UEFA tarafından, 2009-2010 sezonunun en iyi orta saha oyuncusu olarak seçildi. Wesley Sneijder, dünyanın en prestijli ödüllerinden olan "GOAL" tarafından Yılın En İyi Oyuncusu ödülüne layık görüldü. Ve Sneijder hakkında bu sözler kullanıldı: ""Hem Inter'le harika bir sezon geçiren, hem de 2010 FIFA Dünya Kupası'nda Hollanda'nın dinamosu haline gelen Wesley Sneijder, Ballon d'Or ödülü için göz ardı edilse de o sezon bizim için bir numaraydı ve ödülün sahibi olmayı sonuna kadar hak etti."" Daha önce 2007-2008 sezonunda Cristiano Ronaldo, 2008-2009 sezonunda ise Lionel Messi seçilmişti. Beşinci Fransız Cumhuriyeti Beşinci Cumhuriyet (Fr. "Cinquième République" ya da "Vème République"), Fransa'da 'den bu yana devam etmekte olan cumhuriyet yönetimidir. 1958'de Fransa'da toplumsal olaylar başladı. Cezayir Bağımsızlık Savaşı yüzünden bir iç savaş tehlikesi baş gösterdi. Tehlikelerin önlenmesi için General Charles de Gaulle'ün yeniden göreve çağrılması düşünüldü. Politikacılar, kurumlar ve toplumsal örgütler arasında bu konuda görüş birliği oluştu. De Gaulle görevi, cumhurbaşkanının yetkilerini artıran yeni bir anayasanın kabulü koşuluyla kabul edebileceğini bildirince, bunun gereği yerine getirildi. "Yarı başkanlık düzeni" diye adlandırılan bugünkü düzeni kuran anayasa hazırlandı ve halk oyuyla kabul edildi. De Gaulle cumhurbaşkanı olarak 1969'a kadar görevde kaldı. Onu sırasıyla Georges Pompidou (1969-1974), Valéry Giscard d'Estaing (1974-1981), François Mitterrand (1981-1995), Jacques Chirac (1995-2007) ve Nicolas Sarkozy'nin (2007-2012) cumhurbaşkanlıkları izlemiştir. Ardından ise François Hollande 2012-2017 arasında bu görevi sürdürmüştür. Şu anki cumhurbaşkanı ise 14 Mayıs 2017 tarihinden beri Emmanuel Macron'dur. Ä°nterlingua İnterlingua Uluslararası Yapay Dil Derneği (IALA) tarafından 1951 yılında tasarlanmış bir dildir. Genel olarak biyolojik adlandırmada kullanılır. İnterlingua basit bir dilbilgisi yapısını en çok sayıdaki dilin sözcük dağarcığı ile buluşturmayı amaçlayan, yüz milyonlarca insanın ilginç bir şekilde anlayabildiği bir dildir. Aynı şekilde doğal dilleri ayırmak için bir referans olarak da kullanılabilir ve kullanılmaktadır. İnterlinguadaki birçok sözcük Romen dillerinden gelmedir. Yunan ve Cermen dilleri ikinci ve üçüncü sıradadırlar. Az da olsa bazı sözcükler Slavik ve diğer Batılı olmayan dillerden gelmedir. İkinci Fransız İmparatorluğu İkinci İmparatorluk (Fransızca: ' veya '), Fransa'da 1852-1870 yılları arasında uygulanan imparatorluk yönetimidir. Fransa'da İkinci Cumhuriyet (1848-1852) ile Üçüncü Cumhuriyet (1870-1940) yılları arasında III. Napolyon'un hüküm sürdüğü döneme "İkinci İmparatorluk" adı verilir. 4 Eylül 1870 tarihinde Üçüncü Cumhuriyet'in ilan edilmesiyle son bulmuştur. III. Napolyon Fransa tarihinin son hükümdarı olmuştur. Rıhtımlar Üzerinde On the Waterfront, (Rıhtımlar Üzerinde) Oscar ödülü kazanmış 1954 yapımı bir Amerikan filmidir. Filmin senaryosu Budd Schulberg tarafından yazılmış ve Elia Kazan tarafından yönetilmiştir. Baş rollerinde Marlon Brando, Eva Marie Saint, Rod Steiger, Karl Malden ve Lee J. Cobb. Film müzikleri Leonard Bernstein tarafından bestelenmiştir. Film işçi sınıfının organize olmasıyla gelişen sosyal konuları ele almaktadır. "New York Sun" muhabiri Malcolm Johnson tarafından yazılan bir dizi öykü temel alınmıştır. Filmde Terry (Marlon Brando) ve ağabeyi (Rod Steiger) arasında bir taksinin arka koltuğunda geçen sahne, film tarihinin en başarılı oyunculuk sahnesi olarak kabul görmektedir. Brando'nun bu sahnede doğaçlama yaptığını ve sahnenin başarısında kendisini rahat bırakarak doğaçlamaya izin veren Elia Kazan'ın büyük katkısı olduğunu belirtmesine karşın, senaryo yazarı Schulberg, Brando'nun bir doğaçlama yapmadığını, olanları aynen oynadığını iddia etmiştir. Elia Kazan'ın da Brando'nun doğaçlama yapmış olmasına izin verdiğini, otobiyografisi "Bir Yaşam"da belirtmiş olması, Brando'nun doğaçlamadan kastının vücut hareketleri ve senaryoda yazılı olana orijinal bir yaklaşım olduğunu göstermektedir. 1993 yılında Kongre Kütüphanesi tarafından "kültürel, tarihi ve estetik olarak önemli" filmler arasına seçilerek ABD Ulusal Film Arşivi'nde muhafaza edilmesine karar verilmiştir. Terry Malloy (Marlon Brando) 20'li yaşlarının ortalarında olmasına rağmen yıpranmış limanlarda yerel çete patronu Johnny Friendly (Lee J. Cobb) için çalışan eski bir boksördür. Ringlerde servet yaparken birden düşüşe geçmesi onu depresyona sokmuştur. Bir çocukluk arkadaşının Johnny Friendly'nin emriyle öldürülmesi suçluluk hissine kapılmasına neden