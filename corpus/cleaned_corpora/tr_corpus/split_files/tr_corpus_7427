üç yıllık onarım sürecinde 45 milyon dolarlık harcama ile gemiyi tamamen yeniledi. Orijinal buhar türbini motorları sökülerek, yerine modern Caterpillar dizel motorlar takıldı. Yenilenen gemi, ünlü ve önemli konukları ağırlamak ve Atatürk'ün anısını yaşatmak amaçlarıyla kullanıma alındı. 2013 yılının sonraların da dönemin Başbakanı, Türkiye Cuhmuriyetinin 12.Cumhurbaşkanı Recep Tayyip Erdoğan'ın talimatıyla Kültür ve Turizm Bakanlığı'nca kiralık bulunduğu iş adamı Kahraman Sadıkoğlu'ndan devri alındı ve Türkiye'de ve yabancı ülkelerde gerçekleştireceği toplantı ve görüşmelerde prestij amaçlı olarak değerlendirilmek üzere bakım ve restorasyonu yapıldı. Bakanlık tarafından 10 ay süren restorasyon ve bakımın ardından devlet büyüklerinin tarihi toplantılarında ve önemli kabullerinde kullanabilmesi için son aşama olan "tecrübe seferi"nden de başarıyla döndü. İstanbul Kuruçeşme Limanı'nda demirli bulunan Atatürk'ün yadigarı yat, tarihine yakışır şekilde devlet büyüklerinin Türkiye'de ve yabancı ülkelerde gerçekleştireceği toplantı ve görüşmelerde prestij amaçlı olarak değerlendirilmek üzere hazırlandı. Tarihi yat, önemli konuklarını ağırlamadan önce "tecrübe seferi" için Kuruçeşme Limanı'ndan demir aldı. Vatandaşların meraklı bakışları altında bütün ihtişamıyla İstanbul Boğazı'ndan geçen yat, Avşa'ya gitti. Halen dünyanın en güzel yatlarından biri olma özelliğini koruyan Savarona, seferini başarıyla gerçekleştirdi. Savarona'nın tecrübe seferine, Anadolu Ajansı (AA) ekibi de eşlik etti. Başta Atatürk'ün kaldığı oda olmak üzere bütün odaların ve diğer birimlerin tek tek elden geçirildiği yat, bütün ihtiyaçlara cevap verecek şekilde hazırlandı. Yatın bakımında ince elendi sık dokundu. Savarona'nın elektronik tesisatı ve cihazları başta olmak üzere lüzum görülen kısımları yenilendi, her yeri boyandı. Savarona, son teknolojiyle de donatıldı. Gemide dinlenme salonu ve süitlerin yanı sıra Türk ve dünya mutfağından yemeklerin yapılabildiği son teknoloji ile donatılmış mutfak da yer alıyor. Koltuk grupları ile bir piyanonun süslediği geniş salonu ise gerektiğinde oturma, gerektiğinde yemek, gerektiğinde ise geniş katılımlı toplantılar için düzen alınabilecek şekilde düşünüldü. Savarona'da en çok ilgiyi Atatürk'ün kaldığı oda çekiyor. Atatürk'ün 55 gününü geçirdiği odaya, söz konusu dönemde çalışma odası olarak kullandığı bölümden girilebiliyor. Odaya girişte sağda "Atatürk" yazılı tabela göze çarpıyor. Atatürk'ün çalışma odasında fotoğraflarından oluşan albümler, çok sayıda kitap ve Savarona'ya ait yazılı belgeler bulunuyor. Mustafa Kemal'in odasına girince her şeyin o döneme uygun şekilde yerleştirildiği görülüyor. Selanik'te kullandığı belirtilen ahşap karyolası ve yatağı, ziyaretçileri tarihi bir yolculuğa çıkarıyor. Atatürk'ün fotoğraflarının da yer aldığı odada üzerinde MKA yazılı sigarasının yanı sıra mendili ve eldiveni dikkati çekiyor. Atatürk'ün el yazısının yer aldığı tabloyla Cumhurbaşkanlığı forsu, bardakları, bastonu da odada bulunan diğer eşyalardan bazıları. Geminin güvertesine çıkış noktasında bulunan ve Savarona'ya ait o dönemden kalma tek belge olan kroki de gözlerden kaçmıyor. "Savarona"'nın donanımları arasında yüzme havuzu, Türk hamamı, orijinal tasarımından beri korunan 86 metrelik altın işlemeli büyük merdivenler, sinema salonu ve Atatürk'ün şahsi eşyalarının yer aldığı kütüphane bulunmaktadır. Kiralama anlaşmasına göre gemi, mürettebat dahil ancak provizyonlar hariç olarak kiralanmaktadır. Kaynak Savarona’nın VIP misafirleri arasında Monako Prens Rainier, Galler Prensi Birleşik Krallık tahtının 1. veliahtı Prens Charles, Brunei Sultanı Hassanal Bolkiah, İspanya Kralı Juan Carlos, Prenses Diana, Modacı Valentino, Claudia Schiffer, Nicole Kidman, Elizabeth Hurley, Sharon Stone, Hugh Grant, Tom Cruise ve Gérard Depardieu bulunuyor. Gezegen (şarkı) Bengü'nün 1 Temmuz 2007'de çıkardığı dördüncü stüdyo albümü Gezegen'ın albümle aynı ismi taşıyan ilk single'ıdır. Şarkının düzenlemesini Suat Aydoğan ve videosunun yönetmenliğini Murad Küçük üstlenirken, şarkının sözü ve müziği bir önceki albüm "Taktik"in çıkış parçası "Korkma Kalbim"de de olduğu gibi yine Serdar Ortaç'a aittir. Şarkı 2008 yazının en çok çalınan parçalarından biri olmuş ve Billboard Türkiye Top 20 Listesi'nde en yüksek olarak 9 numaraya ulaşmıştır. Ağrı Cumhuriyeti Ağrı Cumhuriyeti, Ağrı Kürt Cumhuriyeti (Kürtçe: Komara Agiriyê, کۆمارا اگریێ) veya Ağrı Millî Hareketi, Ağrı isyanları sırasında Türkiye'nin kuzeydoğu bölgesinde Hoybun Merkez Komitesi tarafından ilan edilen; fakat hiçbir devlet tarafından tanınmayan Kürt yönetimi. 1927 yılında Hoybun Merkez Komitesi tarafından Ağrı askerî delegesi ve millî hareketin genel kumandanı olarak tayin edilen İhsan Nuri Paşa'nın askerî hareketini başlatmasından sonra "Encyclopedia of the Peoples of Africa and the Middle East" 'te yer alan bilgiye göre, Birleşik Krallık'ın desteğiyle Ekim 1927 ya da 1928 yılında ilan edilen kısa ömürlü bir cumhuriyet. Ağrı isyancıları ile Türkler arasındaki kontrol sınırı Şeyhli Köprüsü'nde olup, aynı yerde "Kürdistan Devrimci Ordusu komutanı" İhsan Nuri başkanlığındaki Kürt heyeti, Türk hükûmetinin 12 milletvekili, Karaköse Valisi, 29. Tümen Komutanı, Karaköse Jandarma Komutanı, Diyadin ve Doğubayazıt kaymakamlarından oluşan bir delegasyonu ile görüşme yaptı. Ekim 1927 yılında Ağrı Dağı yakınlarındaki bir köy olan Kurd Ava veya Kurdava (günümüzde Doğubayazıt ilçesi Çiftlikköy'e bağlı Türkmen mezrası) Kürdistan'ın geçici başkenti olarak ilan edildi. Hoybun Merkez Komitesi, Büyük Güçler ve Milletler Cemiyeti'ne başvurdu ve Irak ile Suriye'deki diğer Kürtlere işbirliği isteyen mesajlar gönderdi. Ayaklanmayı sonlandırmak isteyen Türk ordusu, 1 Temmuz'da Ağrı Dağı'nın kuşatmasını tamamlandı ve 7 Eylül 1930'da genel taarruzu başlattı. 25 Eylül'e kadar süren "Ağrı Dağı Muharebesi" esnasında 14 Eylül'de Kire (Büyük Ağrı Dağı ile Küçük Ağrı Dağı arasında bulunan ova)'de İbrahim Ağa öldü ve İhsan Nuri de İran'a sığındı. Daha sonra Adana Ağırceza Mahkemesi'nde yapılan yargılamalarda 34 kişi idam cezasına çarptırıldı. 1938'de Karaköse olan ilin adı, Ağrı olarak değiştirildi. Dizi arama algoritması Dizi eşleme algoritmaları olarak da adlandırılan dizi arama algoritmaları, bir ya da birkaç dizinin (örüntü) daha büyük bir dizi ya da metin içindeki yerinin bulunmasını konu edinen önemli bir dizi algoritması sınıfıdır. Σ bir alfabe (sonlu küme) olmak üzere örüntü ve aranan metin Σ kümesinin elemanlarından oluşan bir zincir olarak tanımlanabilmektedir. Σ olağan bir alfabe (Türkçede yer alan harfler kümesi) olabileceği gibi "ikili alfabe" (Σ = {0,1}) ve "DNA alfabesi" (Σ = {A,C,G,T}) biçiminde de bulunabilmektedir. Dizinin kodlanma biçimi dizi arama algoritmalarının başarımını etkilemektedir. Değişken uzunluklu kodlama yöntemi kullanıldığında n. karakteri bulmak güçleşmekte; bu, gelişmiş dizi algoritmalarını yavaşlatıcı bir etken olarak öne çıkmaktadır. Bu sorunun üstesinden gelmenin yolu belirli karakterler yerine kod dizilerini eşleştirmektedir ancak bu yöntem, kodlamanın yanlış sonuçların önüne geçecek biçimde tasarlanmadığı durumlarda pek güvenilir değildir. Algoritmalar kullandıkları örüntü sayısına göre sınıflandırılabilmektedirler. "m" örüntünün, "n" aranan metnin uzunluğu olsun. Sonuşmaz süreler O, Ω, and Θ gösterimi biçiminde ifade edilmektedir. Boyer–Moore dizi arama algoritması, ilgili yazında kullanılan başlıca algoritma olarak kabul edilmektedir. Doğal olarak sayılamayan örüntüler genellikle düzenli dilbilgisi ya da düzenli ifadeler biçiminde gösterilmektedir. En sık kullanılan sınıflandırma yöntemlerinden biri önişlemi ana ölçüt olarak kabul etmektedir. Bir dizinin başka bir dizi içinde yer alıp almadığını anlamanın en basit olmasına karşın en verimsiz yolu dizinin her karakterini sırayla eşleştirmeye çalışmaktır. Bu yöntemde aranan dizi metnin ilk karakteriyle karşılaştırılır. Bu karakterlerin birbiriyle uyuşmaması durumunda aynı işlem metnin ikinci karakteri için yinelenir. Olağan koşullarda karakterlerin eşleşmediğini anlamak için ortalama olarak O("n" + "m") adım gerekliyken ("n" metnin, "m" örüntünün uzunluğunu göstermektedir) en elverişsiz durumda ("aaaab" dizisini "aaaaaaaaab" içinde aramak gibi) gerekli ortalama adım sayısı O("nm")'ye eşittir. Bu yöntemde geri dönüşler, istenen diziyi içeren örüntüleri fark edebilen bir gerekirci sonlu durum makinesi (DFA) oluşturularak ortadan kaldırılabilmektedir. Üstküme yapımı yöntemiyle tasarlanan bu gereçlerin tutarı yüksek olsa da kullanımları görece kolaydır. Bu yöntem gelişigüzel düzenli ifadelere ilişkin aramalarda sıklıkla kullanılmaktadır. Knuth–Morris–Pratt, aranan diziyi sonek biçiminde algılayabilen bir DFA oluştururken Boyer–Moore aramaya örüntünün sonundan başlamakta, böylece her adımda örüntü uzunluğu ölçüsünde yol kat edebilmektedir. Baeza–Yates önceki "j" karakterin aranan dizinin bir öneki olup olmadığını takip edebildiğinden bulanık dizi aramayla bağdaştırılabilmektedir. Bitkin algoritma Baeza-Yates'in bir uygulamasıdır. Görece hızlı çalışan arama algoritmaları metnin önişlemden geçirilmesini gerektirmektedir. Sonek ağacı ya da sonek dizisi gibi altdizi dizinleri oluşturularak örüntü daha kolay biçimde bulunabilmektedir. Bir sonek ağacı formula_1 sürede hazırlanabilmekte ve metin içinde yer alan formula_2 sayıdaki örüntü formula_3 sürede bulunabilmektedir (alfabe büyüklüğü sabit olmak koşuluyla). Üçlük arama gibi bazı arama yöntemleri metin ve örüntüyü birebir eşlemek yerine bu iki dizi arasında bir "yakınlık" değeri hesaplamayı amaçlamaktadır. Bu tür yöntemler "bulanık" aramalar olarak da adlandırılmaktadır. Avram Benaroya Avram Benaroya (d.1889, İstanbul - 1955, İstanbul), Yahudi asıllı Osmanlı-Türk gazeteci, yazar, Fransızca öğretmeni ve Türkiye'nin ilk stenografi hocası. Biz zamanlar Osmanlı İmparatorluğu ve genç Türkiye Cumhuriyeti'nde çok yaygın olan Fransızca basınının önde gelen isimlerinden olan Benaroya hem Fransız diline hakimiyeti, hem de stenografi bilgisi sayesinde Mudanya Mütarekesi'ni izleyebilen az sayıda gazeteciden biriydi. Fransız dilinde "L'Etoile de Levant" (Doğu'nun Yıldızı) gazetesini kurdu ve yayınladı. Cumhuriyet'in ilk yıllarında Türkiye Büyük Millet Meclisi'nin ilk stenografi hocası olan Benaroya hayatının son yıllarında tekrar gazetecilik mesleğine döndü. Kurduğu gazetede hatıralarını aktardı. 126 sayfa, 1. hamur ISBN 978-9944-328-35-7 Åžebnem Ferah diskografisi Türk rock müziği sanatçısı Şebnem Ferah’ın diskografisidir. Ferah kariyerinde toplamda 7 stüdyo albümü ve 1 derleme DVD albüm yayınlamıştır. Notlar Luigi Lunari Luigi Lunari (d. 3 Ocak 1934 - Milano) İtalyan oyun yazarı ve dramaturg. Müzik ve hukuk eğitimi aldı. Uzun bir süre Piccolo Tiyatrosu’nda Dramaturg olarak çalıştı. Tiyatro Tarihi ile İtalyan, Fransız ve İngiliz edebiyatları üzerine inceleme ve denemeler yazdı. Moliere’in tüm oyunlarını ve Shakespeare’den Neil Simon’a kadar çeşitli İngiliz ve Amerikan yazarlarının oyunlarını İtalyanca’ya çevirdi. Televizyon ve sahne için başarılı taşlamalar yazdı. Yazmış olduğu beş adet tiyatro eserinden Tahterevallide Üç Kişi ve Babamın Anısına Türkçeye çevrildi. Diğer üçü: Senatör Fox, Köprü Altında, Nehir Boyunca ve Bir Aşk Hikâyesi ise henüz Türkçeleştirilmediler. “Tahterevallide Üç Kişi” (1990) adlı oyunu ilgi ile karşılandı ve Avignon Festivali’ndeki gösteriminden sonra Avrupa’nın en başarılı oyunlarından biri olarak gösterildi. Çağımız mizahına ilişkin birçok öğeyi barındıran “Tahterevallide Üç Kişi” Avrupa basınınca “Modern klasiklerden olmaya aday” sözüyle nitelendirildi. Oyun 13 dile çevrildi. Bensiyon Pinto Bensiyon Pinto (8 Ekim 1936, İstanbul), Türk yazar ve Türkiye Yahudileri cemaati'nin onursal başkanıdır. Türkiye Yahudileri hakkında yazıları ve "Anlatmasam Olmazdı" adıyla yayınlanmış bir otobiyografisi bulunuyor. 1936 yılında İstanbul’da Şişhane semtinin Kuledibi mahallesinde dünyaya geldi. İlkokul eğtimini aynı semtte bulunan Birinci Karma Musevi İlkokulu’nda yaptıktan sonra, ortaokul ve lise eğitimini Saint Benoit Fransız Lisesi’nde tamamladı. Askerliğini 1958 yılında Denizli’de yaptı. Türk Yahudi cemaati ile faaliyetlerine, 1954 yılında başladı. Bensiyon Pinto, İstanbul’da Yıldırımspor kurucularından olup 1976 yılında Türkiye Yahudileri cemaat'in merkezi olan Türkiye Hahambaşılığı’nda maliye bölümünün başına geçti. 1979 yılında Hahambaşılık Müşavirleri’nin başkan vekilliğini yaptı; ancak işlerinden dolayı 1984 yılından 1989 yılına kadar cemaatteki faaliyetlerini dondurdu. 1989 yılından 2003 yılına kadar muhtelif zamanlarda toplam 13,5 yıl Türkiye Yahudileri cemaat'in "Başkanlığı" yaptı. Kendisi halen Türk Yahudi Cemaati’nin "Onursal Başkanı"dır ve ayrıca Acıbadem Üniversitesi Mütevelli Heyet üyesidir. Bensiyon Pinto, Eti Pinto ile evli olup, iki oğlu ve dört torunu vardır. Patton (anlam ayrımı) Patton ÅŸu anlamlara gelebilir: Dengbêjlik Dengbêj, Kürt sözlü edebiyatında kilam ve stran söyleyen sanatçıların adıdır. Dengbêj sözcüğünün kelime anlamı; deng ‘ses’, bêj ‘söyle’dir. Bu kelime, sözün ahenkle icra edilmesini sağlayan kişi anlamında kullanılmıştır. Dengbêjler genellikle köyden köye dolaşarak, hayatlarını söyledikleri destanlar, kılamlar, ilahiler ve hikayeler ile sürdürmektedirler. Bazıları erbane (tef), bılur (kaval) gibi çalgılarla söyleseler de, dengbêjlerin çoğu herhangi bir çalgı aleti kullanmadan, gırtlak gücüne dayanarak sanatlarını icra ederlerdi. Kahramanlıkların anlatıldığı ve ‘şer’ denilen sıtranlardan (şarkı) avcılığa, baharın güzelliği ‘kılam’lardan, düğün ve eğlencedeki mutluluktan, zaferlerin heyecanına kadar, hastalıktan kaynaklı acılardan, haksızlık ve birçok konu, değişik şekillerde sanatsal olarak sözlü Kürt edebiyatında yerini almıştır. Dengbêj kelime manası olarak sese biçim, hayat, renk veren anlamındadır. Dengbêjlerin seslerini kullanarak yarattıkları yapıtlara lawik ve kilam denir. Doğu Anadolu ve Güneydoğu Anadolu'da gelenekselleşmiş olan Dengbêjlik özellikle "Serhat Bölgesi" diye anılan (Van, Kars, Erzurum, Ağrı, Muş gibi yerleşim yeri köylerinde hala sürdürülmektedir. 'Deng' Kürtçe'de 'ses' anlamına geldiği gibi 'haber' anlamında da kullanılmaktadır. Özellikle deyimlerde birçok örneğine rastlamak mümkündür: "dengeke ji wan nehat" gibi... Yaygın olarak bilinenin aksine "deng-bêj", 'ses' ve 'söyle' anlamlarından öte 'haber veren', 'haber eden' anlamına gelmektedir. Dengbêjlik dil aracılığıyla; tarihi, sosyal ve kültürel içeriğe sahip bir gelenektir. Bu manada 'dengbêj' vak'alardan ibaret bir tarihi bildirendir. Ne-Yo: The Collection Ne-Yo: The Collection, Amerikalı şarkıcı Ne-Yo'nun ilk toplama albümüdür. Albüm, 2 Eylül 2009'da Japonya'da yayımlandı. Ayrıca albüm, "Ne-Yo: The Collection - Complete Edition" adıyla şarkıcının tüm single'larının video kliplerinin de bulunduğu sınırlı sayıda CD+DVD olarak da satışa çıktı. Albüm, ilk haftasında 55.625 kopya sattı ve Japonya Oricon listesine dört numaradan giriş yaptı. Ayrıca "Billboard" Japonya Hot 100 listesine de yine dört numaradan giriş yaptı. Layer 2 Tunneling Protocol Layer 2 Tunneling Protocol, bilgisayar networklerinde kişisel sanal networku (VPN) desteklemek için kullanılan bir tunneling protokolüdür. Kendi içinde hiçbir gizlilik ya da şifreleme içermez; tunnel yapısı ile bilgi transferi sağlayan şifreleme protokolünden faydalanır. Part atışı Part vuruşu tarihte, Orta Asyalı göçebeler tarafından kullanılan ünlü bir savaş taktiğidir. Taktiği Batılılara karşı ilk kez etkin biçimde kullanan kavim Partlar olduğu için Batı'da bu isimle anılır. Atlı okçulara özgüdür. Taktiğin esası şudur: Atlı okçular önce düşmana saldırıp kızıştırır ve sonra aniden geri çekilir. Düşman, atlı okçuları takip etmeye başlar. Kovalamaca sırasında atlı okçu, at sırtında geri dönüp ok atar. Bir yandan düşmanı yormakta, bir yandan onu istediği yere (asıl taktiklerini uygulayacağı yere) çekmekte ve bir yandan sinirlerini yıpratmaktadır. Part vuruşunu yapabilmek büyük ustalık gerektirir. Hem binicilikte, hem okçulukta uzmanlaşmak ve bu ikisini harmanlayabilmek şarttır. Atışın hedefi vurabilmesi için sarsıntının en aza inmesi gerekir, bu da ancak atın dört ayağı da yerden kesildiği anda mümkündür; binici, bu kısacık zaman dilimini yakalayıp atışını yapmalıdır. Atın da bu esnada galopta olması tercih edilir. Part vuruşunda kullanılacak yay, atın koşum takımlarına takılmamak için mümkün olduğunca kısa olmalıdır. Bu da ancak Asyalı göçebelerin icadı olan bileşik yay ile mümkündür. Avrupa'da kullanılan uzun yay (İng:long bow) ile Part vuruşu yapılamaz. Vuruş esnasında yayı tutan kol gerginken oku çeken el kulak hizasına kadar getirilir. Part vuruşunu yapmak, üzenginin icadından önce oldukça zordu ve büyük tecrübe gerektiriyordu. Binici, geri dönerken bacaklarını atın karnına bastırarak dengesini korumaya çalışırdı. Üzenginin icadından sonra ise at sırtında geri dönmek kolaylaştı ve vuruş, daha etkin biçimde uygulanır oldu. İskitler, Sarmatlar, Alanlar, Partlar,Cücenler,Hiung-nu,Hunlar,Akhunlar,Hazarlar Göktürkler, Avarlar, Macarlar, Selçuklular, Osmanlılar ve hatta onlardan öğrenen Sasaniler ve Bizanslılar tarafından kullanılmıştır. Avar Hanlığı'nın bayrağında, Part vuruşu yapan bir süvarinin resmi vardır. Harran Savaşı'nda Partlar, Romalıları bu taktikle yendiği için Batı'da uzun süre korku ve saygıyla anılmıştır. Kavuk Kavuk, beyaz renkte pamuk ipliğinden örülmüş olan kumaştan yapılmış, üzerine sarık sarılan erkek başlığına verilen ad. Osmanlı imparatorluğu zamanında giyen kişinin sosyal sınıfına göre kavuğun şekli ve rengi değişirdi. Sadrazam ve devlet erkanı üstü dar silindir prizma şeklinde tepesi kırmızı renkte olan ve pamuk sargılı "mücevveze" denilen bir kavuk kullanırdı. 1842 yılında fes giyilmeye başlandıktan sonra kavuk giyimi terk edilmiştir. Kanagawa ili Kanagawa prefektörlüğü ( "Kanagawa-ken"), Japonya'nın prefektörlüklerinden biridir. Prefektörlük Kantō bölgesinin güneyinde yer almaktadır. Prefektörlüğün yüzölçümü 2,416.04 km olan prefektörlüğün nüfusu 1 Eylül 2014 tarihi itibarı ile 9,098,984'tür. Prefektörlüğün merkezi Yokohama şehridir. Jomon Dönemi'nden (MÖ 400 sıraları) bazı kazıbilimsel yerleşkeler vardır. Yaklaşık 3000 yıl önce, Hakone Dağı yanardağ patlaması ile bu Kanagawa'nın batı bölgesinde Ashi Gölü'nü oluşturdu. Tahmini olarak, Yamato Hanedanı 5. yüzyıldan itibaren bu bölgeye hükmetmeye başladı. Antik çağda, ovalar ve tümsekler pek az yerleşimciyle sahipti. Orta Sagami'deki Kamakura, Kamakura Dönemi'ndeki (1185-1333) Japonya'nın başkentiydi. Orta Çağ Japonyasında Kanagawa, Sagami ve Musashi vilayetlerinin bir parçasıydı. Edo Dönemi'nde Sagami vilayetinin doğu parçası direkt olarak Edo'dan (Tokyo) Tokugawa Şogunluğu tarafından yönetilirken, batı parçası Odawara Kalesi'nin daimyosu tarafından yönetilmiştir. Tuğamiral Matthew Perry 1853 ve 1854'te Kanagawa'ya ayak bastı ve Japonya'yı Amerika Birleşik Devletleri'ne Japon limanlarını açmaya zorlamak için Kanagawa Anlaşması'nı imzaladı. Tokyo Körfezi'nin en büyük derin deniz limanı Yokohama, birkaç yıl daha süren yabancı baskısından sonra 1859'da yabancı ticaretçilere açıldı ve sonunda Japonya'daki en büyük ticaret limanına dönüştü. Tokyo Körfezi'nin ağzına daha yakın olan Yokosuka yakınları, donanma limanı olarak gelişti ve günümüzde Birleşik Devletler'in 7. Filosu ve Japonya Deniz Savunma Güçleri'nin filo operasyonlarının karargahı olarak hizmet sunmaktadır. Meiji Dönemi'nden sonra, pek çok yabancı Yokohama'da yaşamış ve Hakone'yi ziyaret etmiştir. Meiji Hükümeti 1872'de Shinbashi'den Yokohama'ya Japonya'nın ilk tren yolunu yapmıştır. 1923'teki Büyük Kantō Depremi'nin merkez üssü, Sagami Körfezi'ndeki Oshima Adası'nın derinlikleriydi. Deprem, Tokyo, liman kenti Yokohama, Chiba çevresindeki prefektörlükler, Kanagawa ve Shizuoka'yı harap etmiş ve Kanto Bölgesi boyunca geniş çaplı bir hasar bırakmıştır. Deniz, kıyıdaki Manazaru Noktası'ndan çeyrek mil kadar geriye çekildi ve ardından Mitsuishi-shima'yı silip süpüren büyük bir su duvarıyla kıyı doğru geri akın etti. Kamakura'da deprem, tsunami ve yangının toplam ölü bilançosu 2,000 kişiyi geçti. Odawara'da binaların %90'ı hemen yıkıldı ve onu takiben gelen yangınlar yıkıntıları geriye ayakta kalanlarla beraber yaktı. Yokohama, Kawasaki ve diğer büyük şehirler 1945'teki Amerikan bombardımanıyla ağır bir hasar gördü. Ölülerin sayısı birkaç bini geçti. Savaştan sonra Müttefik Devletler'in Japonya İşgali Başkomutanı General Douglas MacArthur, diğer yerlere hareket etmeden önce Kanagawa'ya indi. Zama Kampı, Yokosuka Donanma Üssü ve Atsugi Hava Donanma İstasyonu'nu da içeren Amerikan askeri üsleri Kanagawa'da hala bulunur. 1945'te 1,9 milyonluk nüfusuyla Kanagawa, Japonya'daki en kalabalık 15'inci prefektörlüğü idi. Savaş sonrası yıllarında prefektörlük, Büyük Tokyo Metropolü'nün bir parçası olarak hızlı bir şehirleşme sürecinden geçti. 2008'de nüfus 8,9 milyon civarındaydı ve 2006'da Kanagawa, Japonya'daki ikinci en kalabalık il olmuştu. Kanagawa, Kanto bölgesinin güneydoğu köşesinde kuzeyden Tokyo, kuzeybatıdan Fuji Dağı'nın etekleri, doğu ve güneyden Tokyo Körfezi ve Sagami Körfezi arasında sıkışmış, görece küçük bir prefektörlüktür. Yokohama ve Kawasaki gibi büyük liman kentlerini içeren doğu kısmı görece düz ve yoğunca kentleşilmiştir. Miura Yarımadası'na yakınca güneydoğu kısmı turistleri tapınaklara çeken Kamakura antik kenti ile daha az kentleşmiştir. Batıdan Shizuoka ve Yamanashi ile sınırlanmış batı kısmı ise daha dağlıktır ve Odawara, Hakone gibi tatil bölgelerine içerir. Güneyden kuzeye 60 km, doğudan batıya 80 km'ye yayılmış alan, Japonya'nın toplam yüzölçümünün %0.64'üne denk gelen 2400 km'lik alana sahiptir. Arazi olarak prefektörlük üç belirgin bölgeden oluşur. Dağlık batı bölgesinde Tanzawa Sıradağları ve Hakone Yanardağı belirgindir. Tepelik doğu bölgesi Tama Tepeleri ve Miura Yarımadası'yla nitelenir. Tama Tepeleri ve Miura Yarımadası'nı çevreleyen orta bölge, Sagami Irmağı, Sakai Irmağı, Tsurumi Irmağı ve Tama Irmağı'nı içeren büyük ırmaklar civarındaki alçak topraklar ve düz dalgalı setlerden oluşur. Tama Nehri, Kanagawa prefektörlüğü ve Tokyo metropolü arasındaki sınırı oluşturur. Sagami Nehri ilin ortasından akar. Batı bölgesinde Sakawa Nehri doğudan Oiso Tepeleri, batıdan Hakone Yanardağı arasındaki Sakawa Çukurluğu'na akar. Kanto Dağ Sırası'nın parçası olan Tanzawa Sıradağları prefektörlüğün en yüksek doruğu Hiru Dağı'nı (1673 m) içerir. Diğer dağlar benzer orta büyüklüğe sahiptir: Hinokiboramaru Dağı (1,601 m), Tanzawa Dağı (1567 m), Omuro Dağı (1588 m), Himetsugi Dağı (1433 m), Usu Dağı (1460 m). Dağ sırası Oiso Tepeleri'ne giden Hadano Havzası'na giden güney tarafında daha alçaktır. Dağ sırasının doğu etekleri Isehara Yaylası'na uzanır ve Sagami Irmağı, Sagami Yaylası'nı geçer. Kanagawa prefektörlüğü, 19 şehir ile altı ilçeye (13 kasaba ile bir köy) ayrılmaktadır. Antropik ilke Antropik ilke, fizikte ve kozmolojide özellikle astrofizik ve kozmolojideki fiziksel ve kimyasal teorilerin Dünya'da yaşam olduğunu ve yalnızca tek bir yaşam formunun, "Homo sapiens"'in her şeyin hesaplanabilir hale getirebilen bir düzeye ulaşmış olduğunu dikkate alması gerektiğini söyleyen pek çok önermenin ortak ismidir. Evren'de olabilecek tek insan türünün bizim bildiğimiz insan türüne benzer olması gerektiğini söyler. Antropik ilke, evren boyutunda düşünüldüğünde eğer var ise çok sayıda olan evrenlerden sadece bizim yaşadığımız evreninin insan gibi kendini ve varlığı sorgulayabilen zeki canlıların oluşmasına imkân tanıyacak fizik kanunlarına sahip olduğunu söyler. Örneğin başka bir evrende sadece iki boyut olabilir. Antropik ilkeye göre o evrende, "Evren nasıl var oldu?" sorusunu sorabilecek canlılar var olamayacaktır. Netice olarak, içerisinde bulunduğumuz Evren'in İnce ayarlı evren'deki temel sabitlere sahip olması ilkesinin dikkate şayan olmadığına inanılır. UluslararasÄ± Buz Hokeyi Federasyonu Uluslararası Buz Hokeyi Federasyonu (İngilizce: International Ice Hockey Federation" - IIHF, Fransızca: Ligue Internationale de Hockey sur Glace" - LIHG), buz hokeyi sporunun dünya çapındaki yönetim birimidir. Merkezi İsviçre'nin Zürih kentinde bulunan federasyonda 68 üye yer almaktadır. Federasyon uluslararası buz hokeyi turnuvalarının düzenlenmesinden sorumludur. Federasyonun Fransızca ve İngilizce olmak üzere iki resmî dili vardır. Dünya çapında kabul görmüş bir kurum olmasına karşın, Ulusal Hokey Ligi'nin en yetkili kurum olduğu Kuzey Amerika ülkelerinde federasyonun etkisi oldukça kısıtlıdır. Büyük ölçüde Avrupa ülkelerinde otorite sahibi olan federasyonun kendi ayrı kural ve yönetmeliği olan tek üyesi Amerika Birleşik Devletleri ve Kanada'dır. Kazak (giysi) Kazak, vücut üst kısmına baş tarafından geçirilerek giyilen ve bel seviyesinde biten uzun kollu örme kıyafet. Yün, sentetik fiber,pamuktan veya bunların kombinasyonlarından örülebilir. Kalın ve yünlü olanları kışın zor hava koşullarında vücudu sıcak tutmaya yarar. Yünün kalitesi kırpıldığı bölge ve hayvana göre kazağın kalitesi ve fiyatına yansır. Bunların içinden Shetland, Karakul ve Merinos koyunlarının yününden yapılmış kazaklar en duyulmuş olanlardır. Yaka yapısına göre balıkçı yaka, boğazlı, bisiklet yaka, V yaka kazak tipleri mevcuttur. Marcus Nispel Marcus Nispel (d. 15 Nisan 1963, Frankfurt), Alman film yönetmeni ve yapımcı. Marcus Nispel, kariyerine Frankfurt'ta Young & Rubicam için reklam sanat yönetmeni olarak başladı. Daha sonra 1984'te Fulbright bursuyla ABD'ye geldi ve 1989'da C&C Music Factory'nin video klipleriyle yönetmenlik hayatına başladı. New York'ta yaşadığı dönemde kendisine ait Portfolio Artists Network adlı prodüksiyon şirketini kurdu. Sonrasında RSA-USA ile birleşti ve 2000'de MJZ'ye katıldı. Nispel günümüze dek binden fazla reklam ve müzik videosu çekti. Çektiği reklamlar arasında şunlar bulunmaktadır: AT&T, Audi, Canon, Chase, Coca-Cola, Dr Pepper, Fidelity, Kodak, Levi's, L'Oréal, Marlboro, Mercedes-Benz, Motorola, Nike, Panasonic, Pepsi, RCA, Showtime, Sprint, Sprite, Unisys, UPS, US Postal Service, VISA Gold, MTV, ABC, CBS ve NBC. Çektiği müzik videoları arasında bir numara olmuş şarkılar da bulunmaktadır. Spice Girls, Simply Red, Puff Daddy, Bush, No Doubt, the Fugees, George Michael, Janet Jackson, Elton John, Billy Joel, Aretha Franklin, Cher, Mylène Farmer, Mariah Carey, k. d. Lang, Tony Bennett, C+C Music Factory, Bette Midler, LL Cool J, Bryan Adams ve Gloria Estefan gibi sanatçılar ve gruplar için yönetmenlik yaptı. BileÅŸik yay Bileşik yay ateşli silahlardan önce kullanılan bir silahtır. Yay önceleri tek parça halinde, ahşaptan yapılırdı. Tek parçalı ilkel yay yeterince gerilmediği için oku uzağa fırlatması zordu. Güçlü yayların boyu, insan boyuna ulaşıyordu ve savaşta kullanılmaları giderek zorlaşıyordu. Bileşik yay, Orta Asya bozkırlarından çıkan bir icattır. Birden fazla parçanın tutkallarla birleştirilmesi usulüyle üretilir. Parçalar için ahşap ya da hayvan boynuzu kullanılır. Yayın parçalı yapısı, ona kavis ve esneklik kazandırır, bu sayede daha küçük yaylarla çok uzağa sert atışlar yapılabilir. Ancak parçaları bir arada tutan tutkalın iyi korunması gerekir. Yayın zayıf noktası burasıdır. Orta Asya'nın kuru iklimine göre tasarlanan yaylar, neme veya yağmura maruz kaldığında dağılabilir. Bunu engellemek için yay, mumla sıvanır. Bileşik yayın icadı, atlı okçuluğu mümkün kılmıştır. Orta Asya kültürünün yayıldığı bölgelerde yaşayan kavimler (Hunlar, Oğuzlar, Macarlar, Moğollar vs) tarafından sıkça kullanılmıştır. Rugby Europe Rugby Europe (Eski adı: Fédération Internationale de Rugby Amateur", FIRA), 1934 yılında ragbi sporunu yaygınlaştırmak, geliştirmek, organize etmek ve yönetmek amacıyla, ragbi birliğinin dünya çapında söz sahibi yönetim kurulu olan Uluslararası Ragbi Kurulu'ndan bağımsız olarak kurulmuş bir birimdir. Ancak daha sonra, 90'lı yıllarda Uluslararası Ragbi Kurulu'yla birleşmiştir. 1999 yılında adını mevcut şekilde değiştirmiş ve Avrupa'daki organizasyonlarda yer almıştır. Jake Scott Jake Scott (d. 1965), İngiliz film yönetmeni. Müzik videoları alanında çalışmaktadır. Çalışmalarının yapımcılığını Ridley Scott Associates ya da RSA oluşumu olan Black Dog Films üstlenmektedir. Soundgarden, The Smashing Pumpkins, Live, Blind Melon, Tori Amos, Radiohead, Lily Allen, The Strokes, The Verve, R.E.M. ve U2 gibi sanatçı ve grupların yönetmenliğini üstlenmektedir. Ayrıca iki filmin de yönetmenliğini üstlendi: "Plunkett and MacLeane" (1999) ve "Welcome to the Rileys" (2009). Yönetmen Ridley Scott'ın oğludur. Dave Meyers (yÃ¶netmen) David "Dave" Meyers, Amerikalı müzik video yönetmeni. İki yüze yakın yüksek profilli video klip çekti: Shakira'nın Objection (Tango), Slipknot'ın Left Behind, Brandy'nin 'Talk About Our Love', Thalia'nın I want you, Dido'nun 'Thank You', Kelly Clarkson'ın 'Breakaway', Hilary Duff'ın 'Come Clean', Jay-Z'nin 'Dirt Off Your Shoulder', Dave Matthews Band'in 'The Space Between', Stacie Orrico'nun '(There's Gotta Be) More To Life', Britney Spears'ın 'Lucky' ve Aaliyah'ın More Than a Woman. Ayrıca sıklıkla Pink ve Missy Elliott ile de çalışan Meyers, Elliott'ın "Lose Control" videosuyla 2005 En İyi Kısa Müzik Videosu dalında Grammy kazandı. Ayrıca yine Elliott'ın "Work It" videosuyla 2003'te Yılın En İyi Videosu dalında MTV Video Müzik Ödülü kazandu. 1999'da Eddie Griffin komedisi "Foolish" ve devamı 2007'deki "The Hitcher" filmlerinin yönetmenliğini üstlendi. 2008 başında Meyers, Missy Elliott single'ı "Ching-a-Ling" için ilk kez 3D video klip çekti. Son olarak Mayıs 2009'da Santa Barbara'da Britney Spears'ın "Radar" video klibini çekti. 1995 1996 1997 1998 1999 2000 2001 2002 2003 2004 2005 2006 2007 2008 2009 2010 2011 2012 2015 2016 2017 2018 Cupid (Michelangelo) Michelangelo, iki tane Cupid heykeli yarattı, onun ilki antik bir heykele benzemesi için sahte bir şey olarak dizayn edildi ve Michelangelo Roma' da ilk defa patronlarının dikkatini çekti. Şimdi ikisi de kayıptır. 1496 yılında, Michelangelo uyuyan Cupid figürünü yaptı ve onun antik bir eser olarak görünmesini sağlamak için asit işleminden geçirdi. Michelangelo daha sonra eseri kardinal Cardinal Riario of San Giorgio' ya (3 Mayıs 1461-9 Temmuz 1521) sattı. Kardinal daha sonra eserin sahte olduğunu öğrendi ve parasının geri verilmesini talep etti. Her nasılsa Michelangelo parayı kendisinde tutmayı başardı. Cupid'in önemi 20 yaşında bir genç olarak Michelangelo'nun ilk defa heykel üzerindeki yeteneğini göstermesi açısından mühimdir. Haykel daha sonra Cesare Borgia tarafından Isabella d'Este' ye bağişlandı. Daha sonra on yedinci yüzyılda muhtemelen bütün Gonzaga kolleksiyonları satın alınıp Londra' ya götürüldüğünde I. Charles (İngiltere) tarafından İngiltere kraliyet koleksiyonuna alındı. Olasılıkla 1698 yılında, Londra Whitehall Sarayı büyük yangında "Uyuyan Cupid" eseri de diğer kraliyet koleksiyona dahil sanat eserleri gibi tahrip oldu. Bir sonraki Cupid heykeli, Riario'nun bankeri Jacopo Gallo iÃ§in icra edildi. Çavuş oku Çavuş oku tarih boyunca Türkler tarafından kullanılmış bir ok çeşididir. Öldürme amaçlı olmayan çavuş oku çıkardığı sesle askerlere nereye yüklenileceğini göstermek ve düşmanın moralini bozmak amacıyla kullanılır. Okun temreni üzerinde delikler açılmıştır; ve ok fırlatıldığında delikten hızla geçen hava tiz bir ses çıkarır. Bu nedenle çavuş okuna ıslık çalan ok, ıslıklı ok veya vızlayan ok da denir. Çin tarih kaynaklarında aktarıldığı üzere çavuş okunun mucidi bizzat Mete Han'dır. MÖ 209'da kendi ordusunu eğitmeye başlayan Mete Han, ıslıklı bir ok yapıp bu oku nereye atarsa, askerlerinin de kendisini takip etmesini istemiştir. Baideng'de Çinlileri kıstıran Hun ordusunda bu oklardan yüzlercesinin bulunduğu düşünülmektedir. Osmanlı ordusunda çavuş oku daha çok talimat verme amacıyla kullanılmıştır. Ok ancak kıdemli komutanlara (çavuşlara) tahsis edilmiş, onlar da okun sesini kullanarak askerleri yönlendirmiştir. Frank J. Tipler Frank Jennings Tipler III (d. 1 Şubat 1947, Andalusia, Alabama) matematiksel fizikçi ve kozmolog. Tulane Üniversitesi´nde Matematik ve Fizik bölümlerinde ortak bir memuriyettedir. Avrupa Birliği Gençlik Orkestrası Avrupa Birliği Gençlik Orkestrası (İngilizce: "Eeropean Union Youth Orchestra" - EUYO) Avrupa Birliği bünyesinde yer alan ve birlik sınırları içinde yaşayan genç kimselere yönelik kurulmuş bir eğitim orkestrasıdır. Avrupa Birliği vatandaşları arasından müzik alanında yetenekli gençler ve dünya çapında kabul görmüş müzisyenleri bir araya getirerek uluslararası düzeyde tanınmış bir orkestra oluşturmak amacıyla kurulmuştur. Avrupa Birliği'nin 27 üye ülkesinden özel sınavlardan geçirilerek seçilmiş orkestradaki müzisyenlerin sayısı 140'a kadar çıkabilmektedir. Her yıl 14 ilâ 24 yaş arası 4 binin üzerinde genç bu sınavlara katılmaktadır. Yoğun talebin olduğu orkestradaki yerini koruyabilmek için mevcut müzisyenler de her yıl yeniden sınava alınmaktadır. Konjektür Konjektür, çoğunlukla yetersiz zeminlere dayanılarak gerçek, doğru, hilesiz olduğu farz edilen bir önermelere verilen ad. Karl Popper "konjektür" teriminin bilim felsefesinde yaygın kullanımına öncülük etmiştir. Konjektür, öngörülen koşullarda sınanabilir olan hipotezin (bundan ötürü teorinin, aksiyomun ve kanunun da) karşıtıdır. Matematikte konjektür, doğru gibi görünen fakat kanıtlanmamış önerme ya da teoremler için kullanılır. Temren Temren okun ya da kargının (benzeri fırlatma kullanımlı silahların) ucundaki özel, delici parçadır. İlk fırlatma kullanımlı silahlarda temren, silahtan ayrı bir parça değildi. Yalnızca ahşabın ucu sivriltilirdi. Fakat silah olarak kullanılan aracın mümkün olduğunca hafif, temreninse güçlü olması gerektiği için temrenle silahtan farklı maddelerden yapma ihtiyacı ortaya çıktı. Anthony Azizi Anthony Azizi (d. 29 Mayıs 1973), Amerikalı dizi oyuncusu. İran kökenli olan ve New York'ta dünyaya gelen Azizi, televizyon çalışmalarıyla tanınmaktadır. "24" dizisinde terörist Mamud Faheen ve "Commander in Chief" dizisinde emir subayı Vince Taylor gibi yinelenen rolleri vardır. Kısa süreli televizyon dizisi "Threat Matrix"de de rol aldı. "Criminal Minds", "", "JAG", "Gilmore Girls", "The Shield", "NYPD Blue", "The West Wing", "Desperate Housewives", "Prison Break" ve "Chuck" dizilerinde konuk oyuncu olarak yer aldı. Ayrıca 2002'de "Phobic" filminde rol aldı. Azizi bir Bahaidir. Cymbeline Smith ile evli olan Azizi'nin bu evlilikten ikiz oğulları vardır. Popülasyon dinamiği Popülasyon dinamiği, Biyolojinin, popülasyonların nüfus ve yaş kompozisyonlarındaki kısa ve uzun dönemli değişimleri ve bu değişimleri etkileyen biyolojik ve çevresel süreçleri inceleyen dalıdır. Popülasyon dinamiği, popülasyonların doğum ve ölüm oranlarından, popülasyona ve popülasyondan dışarıya göçlerle ortaya çıkan etkilerle uğraşır ve yaşlanan popülasyonlar ve popülasyondaki birey sayısının azalması gibi konularda çalışır. Media Plus Avrupa Birliği medya programları, Avrupa Birliği'nin üye ülkeler içinde görsel-işitsel sektörü desteklemek için hazırlamış olduğu çokyıllı programlardır. Bunlar, Bu programlar aracılığıyla ilgili sektörlere aktarılan kaynaklarla yüzlerce film çekimine destek verilmiş, eğitim programları hazırlanmış ve festivaller düzenlenmiştir. 2001-2006 döneminde 30 ülkede 8 bini aşkın proje için yarım milyon avroyu geçen bir bitçe ayrılmıştır. Avrupa Birliği'nin medya programlarına katılan ülkeler Belçika, Danimarka, Almanya, Yunanistan, İspanya, Fransa, İrlanda, İtalya, Lihtenştayn, Lüksemburg, Hollanda, Avusturya, Portekiz, Finlandiya İsveç Birleşik Krallık İzlanda Kıbrıs Cumhuriyeti Çek Cumhuriyeti Estonya Letonya Litvanya Polonya Slovakya Slovenya Malta Macaristan ve Bulgaristan'dır Mektup zinciri Tipik bir mektup zinciri ya da zincirleme mektup alıcılarını gönderilen mektubun (mesajın) kopyalarını yaptırtıp mümkün olduğunca en fazla alıcıya göndertmeye çalışan bir mektuptan (mesajdan) oluşur. Mektup zincirlerinde kullanılan en yaygın mesajlar, duygu sömürüsüne dayalı hikâyeler; titan zinciri benzeri kısa yoldan köşeyi dönme vaatleri; veya zincirin kırılması (mektubun gönderilmemesi halinde) batıl ya da dini inançların sömürüsü vasıtasıyla kötü şans, kötü bir olay, bela, ölüm gibi şeylerin başa geleceğidir. Amerika Birleşik Devletlerinde, büyük getiriler vaadiyle para ve benzeri mal talep eden mektup zincirleri kumarın bir tipi olarak kabul edilmiş ve yasaklanmıştır. Diğer içerikli mektup zinicleri ise sıklıkla gönderilen posta miktarını katladıklarından (posta trafiğini arttırdıklarından), bireysel alıcıya da hitap etmediklerinden, genellikle sinir bozucu ve zaman kaybettirici bir oyun olarak görülür. Kimi kurum ve kuruluşlar (başta eğitim kurumları ve askeri kurumlar) e-posta sistemlerinde mektup zincirlerine izin vermezler. Bu tür zincirleme mektuplar -kişiye özel gönderilmiş mektuplardan ayırt edilebildikleri ölçüde (ki bu hiç de sıradan bir iş değildir)- sistemden ayıklanır. Yalan (Candan Erçetin şarkısı) Yalan, Candan Erçetin'in 1997 yılında çıkardığı ikinci albümü "Çapkın" albümünde yer alan bir şarkıdır. Şarkı dinleyiciler tarafından beğeni toplamış, İstanbul FM'den en çok istek alan şarkı ödülünü almıştır. Şarkı ayrıca 1998 Kral TV Video Müzik ödüllerinde en iyi söz ödülünü almıştır. Şarkının sözleri Mete Özgencil, müziği Yıldız Usmanova tarafından yazılmıştır. Şarkının düzenlemesini Kıvanç K. yapmıştır, akustik gitarda ise Alper Erinç yer almaktadır. Şarkının klibinde Erçetin bir otobüste yolculuk etmektedir. Klip şarkının sözlerine uygun olarak hayatı anlatmaktadır. Otobüste yer alan her yaştan insanlar hayat yolculuğunu temsil etmektedir. Klipte yer alan ilginç bir sahnede ise yolculardan biri üzerinde Richard Bach'ın ünlü sözü "Tırtılın dünyanın sonu dediğine, Usta, kelebek der" sözü yazılı olan bir kitap okumaktadır. Trauma Records Trauma Records, 1993'te Paul Palmer ve Rob Kahane tarafından Los Angeles'ta kurulan bağımsız plak şirketidir. Trauma Records'un Interscope Records ile ortak girişim anlaşması vardır ve bu anlaşmaya göre, Trauma'nın finans ve pazarlama işlerini Interscope üstlenmektedir. Trauma'nın Bush, No Doubt, Phunk Junkeez ve The Flys gibi gruplarla sözleşmesi vardır. Şirket, 2004'ten bu yana Interscope Records'un yan kuruluşudur. 1997'de Trauma, No Doubt'ın sözleşmesi üzerinde hak iddia eden Interscope'a 100 milyon dolarlık dava açtı. Davada Trauma'nın kayıt hakları korundu ve şirket, 3 ila 5 milyon dolar nakit elde etti. Trauma Records, Shaquille O'Neal'ın da plak şirketidir. Shaq'ın "Shaquille O'Neal Presents His Superfriends, Vol. 1" albümü hiç yayımlanmadı. Şirket ayrıca Mary Kate ve Ashley Olsen'in oynadığı "Holiday in the Sun" ve "When in Rome" filmlerinin soundtrack albümlerini yayımladı. Şirket, günümüzde aktif değildir. Yönetim ve satışlardaki düşüşler nedeniyle Interscope tarafından aşamalı olarak durduruldu. Angelman sendromu Angelman sendromu (kısaca AS) ilk olarak 1965 yılında İngiliz doktor Harry Angelman tarafından tanımlanmış nörogenetik bir bozukluktur. Irklarda görülme hızı çok iyi bilinmemekle beraber yaklaşık ensidansın 15,000 ila 30,000 canlı doğumda bir olduğu kabul edilmektedir. Anneden gelen kromozom 15’teki bir bozukluktan kaynaklandığı (vakaların %70-75’i) sanılmaktadır..Hastalığın temel bulguları zeka geriliği, yürüyüş-koordinasyon bozukluğu, konuşma bozukluğu, konvülsiyon ve uygunsuz gülümsemelerdir. Hatta bu sebeple hastalık bazen “mutlu kukla (happy puppet)” sendromu olarak da bilinir. AS tanısı için kullanılan nesnel-objektif bir yöntem yoktur. AS tanısı genellikle karakteristik davranış ve özelliklerin belirginleştiği 3-7 yaşlar arasında pediyatrist ve genetik uzmanları tarafından gözlem, gelişim hikâyesi ve laboratuvar bulguları (genetik test sonuçları) değerlendirilip aşağıdaki kriterler göz önüne alınarak konulur. Angelman Sendromunun henüz bilinen bir tedavisi yoktur. Fakat hayatı daha iyi hale getirebilecek bir dizi medikal tedavi uygulanabilir. İyi bir eğitimle uyum yetenekleri ve beceriler geliştirilebilir. Ä°vo Molinas İvo Molinas (d.1960, İstanbul), Yahudi asıllı Türk gazeteci ve yazar. Türkiye Yahudileri'nin haftalık Şalom Gazetesi'nde genel yayın yönetmenidir ve başyazarıdır. Ayrıca ve Türkiye Yahudileri cemaatinin sözcüsüdür. 1960 yılında İstanbul'da doğdu. Liseyi Saint Benoit Fransız Lisesi'nde bitirdikten sonra, Boğaziçi Üniversitesi Kimya Mühendisliği Bölümü'nden mezun oldu. Lisans üstü diplomasını İstanbul Üniversitesi Uluslararası Pazarlama Bölümü'nden aldı. Evli ve iki çocuk babası olan İvo Molinas İngilizce ve Fransızca bilmektedir. Halen Şalom Gazetesi genel yayın yönetmenliği ve başyazarlığı görevini sürdürmektedir. Ozma Projesi Ozma Projesi, 1960'ta Batı Virginia Green Bank´taki Ulusal Radyo Astronomi Gözlemevi´nde astronom Frank Drake tarafından yapılmış ve SETI´ye öncülük etmiş olan deney. Deneyin amacı, uzak gezegen sistemlerindeki olası canlıların izlerini yıldızlar arası radyo dalgalarında aramaktı. Program, kurgusal Oz ülkesinin yöneticisi Prenses Ozma´nın adıyla adlandırılmıştır. Yazar L. Frank Baum, serinin The Emerald City of Oz kitabından sonraki kitaplarında, bu ülkede olan bitenden haberdar olabilmek için radyo dalgalarıyla iletişime geçmiş, bu da projenin adına esin kaynağı olmuştur. Drake 26 metre (85 feet) çaplı bir radyo teleskop kullanarak Tau Ceti ve Epsilon Eridani yıldızlarını 1.420 gigahertz ana frekansı civarında incelemiştir. Bu yıldızların ikisi de Güneş-benzeri yıldızlardır ve bu yüzden yaşanabilir gezegenlere sahip olma ihtimallerinin daha akla yatkın olduğu düşünülmüştür. Ana frekans çevresindeki 400 kilohertz´lik bir bant, 100 hertz dalgaboyundaki tek kanallı bir alıcı kullanılarak taranmıştır. Toplanan bilgi daha sonra incelenmek üzere bir teyp üzerine kaydedilmiştir. 4 ay süren bir çalışmayla yaklaşık 150 saat süren kesintili bilgi toplanmış, ancak bu veride tanımlanabilir bir sinyal belirlenememiştir. 8 Nisan 1960´ta bir sinyal belirlenmiş ancak bunun yüksekte uçan bir hava aracından kaynaklandığı anlaşılmıştır. Alıcı, yıldızlararası hidrojen tarafından doğal biçimde yayımlanan radyasyonun dalgaboyu olan 21 cm civarındaki dalgaboylarını algılamak üzere ayarlanmıştı. Bu dalgaboyunun tanıdık olabileceği, yıldızlararası radyo iletişimine geçmek isteyen herkes için bir çeşit evrensel standart olarak düşünülebileceği düşünülmüştü. Ozma II adı verilmiş ikinci bir deney Benjamin Zuckerman ve Patrick Palmer tarafından aynı gözlemevinde tekrar gerçekleştirilmiştir. Bu deneyde 4 yıl boyunca (1973-76) aralıklı olarak 650 yakın yıldız gözlenmiştir. CH Bosman Kuralları Bosman kuralları ya da Bosman kararları, 1995 tarihli bir Avrupa Adalet Divanı kararıdır. Avrupa Birliği içinde işçilerin serbestçe dolaşımını ve iş birliği özgürlüğünü güvenceye alan kararlar özellikle Avrupa içinde futbol sektöründe büyük değişiklikler yaşanmasına neden olmuştur. Bu kararlar uyarınca Avrupa Birliği üyesi ülkelerin ulusal liglerinde -transfer edilen oyuncunun Avrupa Birliği vatandaşı olması koşuluyla- yabancı oyuncu sınırlaması kaldırılmış, futbol oyuncularının anlaşma süreleri dolduğunda bonservis bedeli olmaksızın istedikleri kulübe geçmelerinin önü açılmıştır. Kararlarla birlikte futbol ve diğer tüm spor dalları birer ekonomik sektör olarak değerlendirilmiş ve sporcular işçilerin serbest dolaşımı ilkesi uyarınca işçi haklarına sahip olmuşlardır. Kararlar, adını Belçika'nın RFC Liège takımında forma giyen Jean-Marc Bosman adlı futbolcunun başka bir takıma transfer olmasının önünde engel olarak duran bonservis bedeli sorununu yargı makamlarına taşıyarak, giriştiği hukuk mücadelesini kazanmasından almaktadır. Avrupa Araştırma Alanı Avrupa Araştırma Alanı (İngilizce: "European Research Area" - ERA), Avrupa Birliği'nin bilimsel kaynaklarını bütünleştirmeyi öngören bir bilimsel araştırma programı sistemidir. Kurulduğu 2000 yılından bu yana sistem; tıp, çevre, sanayi ve sosyo-ekonomik araştırma alanlarında çokuluslu iş birliği üzerine yoğunlaşmıştır. Bilimsel kaynakların paylaşılarak araştırmaların iş birliği içinde yürütülmesini öngörmesi bakımından Avrupa Birliği ortak pazarına benzetilebilir. Katılımcılar arasında bilgi alışverişi ve üye ülkeler arasındaki araştırmalarda çokyönlü iş birliği sağlamak programın başlıca amaçlarındandır. Grant Bowler Grant Bowler (d. 18 Temmuz 1968, Auckland), Avustralya ve Yeni Zelanda'da, canlandırdığı televizyon rolleri ile tanınan oyuncu. Yeni Zelanda'da doğan Bowler, küçük yaşta ailesiyle birlikte Avustralya'ya taşındı. Başta Sidney'e, ardından Perth'e taşınan aile, Grant beş yaşındayken Brisbane'e yerleşti. 1991'de National Institute of Dramatic Art'tan mezun oldu. Grant Bowler'ın ilk televizyon rolü 1994'ten 1996'ya kadar oynadığı "Blue Heelers" dizisindeki polis memuru Wayne Patterson karakteriydi. Bu diziden ayrıldıktan sonra 1996'da "Pacific Drive" ve 1996-1998 arasında "Medivac"ta yer aldı. "Always Greener" ve "Stingers" dizilerinde oynayan Bowler, ABC dizisi "Something in the Air"de bir yıl kadar oynadı. Azaria Chamberlain'in kayboluşu ile ilgili 2004 yapımı minidizi "Through My Eyes"da rol alan Bowler; 2004-2005 yıllarında "All Saints" dizisinde oynadı. Grant Bowler, "Lost" dizisinin dördüncü sezonunun yedinci bölümü "Ji Yeon"da bir yük gemisinin kaptanı Kaptan Gault'u canlandırdı. Son olarak "Canal Road" ve "Ugly Betty" dizilerinde rol aldı. Türkiye İşçi Köylü Partisi Türkiye İşçi Köylü Partisi (kısaca TİKP), 29 Ocak 1978’de Ankara’da kurulan Türk siyasal partisi. Doğu Perinçek, Gün Zileli, Durmuş Uyanık, Hasan Yalçın ve 31 arkadaşınca kuruldu. Kurucuların bir bölümü 12 Mart Dönemi’nde Türkiye İhtilalci İşçi Köylü Partisi (TİİKP) davasında yargılanan ve Mao’nun görüşlerini benimsediklerini belirten kişilerdi. Parti Başkanlığına Doğu Perinçek seçildi. Tüzüğüne göre TİKP, emperyalizmi, sosyal emperyalizmi ve feodalizmi tasfiye edecek; millî demokratik devrimi gerçekleştirip işçi-köylü ittifakına dayanan proletarya iktidarı altında devrimi sürdürerek sosyalizmin kuruluşuna önderlik edecektir. Parti programı ve tüzüğü doğrultusunda sürdürdüğü etkinliklerde Milliyetçi Hareket Partisi’ne, Apocular’a ve Türkiye Komünist Partisi (Atılım çevresi) ile Devrimci İşçi Sendikaları Konfederasyonu’na karşı muhalefet yürüttü. 4. Ordu’nun Ege’den alınarak SSCB sınırına taşınması, derinleşen bunalım karşısında bir millî koalisyon kurulması yolunda kampanya açan TİKP, Kontrgerilla konusunda yayın yaptı. Ocak 1980’de toplanan 1. Kongre sırasında parti, 16 ilde tüm ilçeleriyle örgütlenmesini tamamlayarak genel seçimlere katılama hakkını kazanmıştı. TİKP’nin yayın organları "Türkiye Gerçeği" ile günlük "Aydınlık" gazetesiydi. TİKP, 12 Eylül 1980 Darbesi sonrası öteki siyasal partilerle birlikte önce faaliyetleri durduruldu, Ekim 1981'de de yine diğer partilerle beraber feshedildi. TİKP Sorgu ve İddianamesinde, partinin 12 Eylül darbesi ile paralel programlara sahip olduğu belirtilerek, harekatın savunulduğu belirtildi. Bazı TİKP yöneticileri, 12 Eylül darbesini destekleyen, darbenin ABD destekli bir darbe olduğu iddiasını ve tutuklulara işkence yapıldığı iddialarını reddeden demeçler verdiler. Bu açıklamalarla birlikte parti yöneticileri hakkında Ankara Sıkıyönetim Komutanlığı’nca kovuşturma açıldı; yöneticilerin bir bölümü sıkıyönetim mahkemesince yargılandılar. Yaşam Kaya Yaşam Kaya, (d. 01 Ekim 1976, Adana), Türk tiyatro, müzik ve sinema eleştirmeni, köşe yazarı Tiyatro Eleştirmeni olarak ilk kez 1999 yılında Türkiye'nin ilk internet tiyatro yayını olan www.tiyatronline.com' da yazmaya başladı. 2002 senesinde Ankara Edebiyatçılar Derneği ne üye oldu. O dönem Ankara "Değirmen Dergisi"nde şiirlerini yayınlattı. 2003 yılının Mayıs ayında Varlık Dergisi 'nde şiirleri ile ilgili eleştiri yazıları yayınlandı. 2004 senesinde Londra ’da belirli bir süre yaşadı. İstanbul’a döndüğü zaman Psikoloji bölümünde eğitim aldığı için özel kurumlarda aile danışmanlığı ve kişisel danışmanlıklar görevlerinde bulundu. Aynı yıl www.tiyatronline.com adlı internet tiyatro yayınına editörlük yapmaya başladı. Halen sitenin editörüdür. 2005 ile 2008 yılları arasında Radikal , Birgün , Sabah , Tiyatro Gazetesi; Tiyatral İstanbul, Tiyatro Tiyatro Dergisi yazdığı oyun eleştirilerini yayınladı. Londra'da, Londra Olay Gazetesi'nde ve The Guardian da ingiliz ve Türk oyunlarla ilgili yazdığı tiyatro eleştirilerini yayınlattı. 2007 Aralık ve 2008 Mayıs aylarında Sabah Gazetesi'nde; 2011'de www.ntvmsnbc.com'da; 2012'de Hürriyet Gazetesi'nde tiyatro seçici kurul üyeliği; 2008 ile 2010 yılları arasında Taraf Gazetesi ’nde tiyatro eleştiri yazıları yazdı. 2008 senesinde bünyesine girdiği Tiyatro... Tiyatro... Dergisi Ödülleri’nde 5 yıl jüri olarak görev yaptı. 2010 ile 2013 yılları arasında Birgün Gazetesi ' nde ve Turkish Review'da köşe yazarı olarak görev yaptı. Şu anda Tiyatronline adlı Türkiye'nin ilk internet tiyatro yayınında tiyatro;. İstanbul Art News Gazetesi'nde ve Life Art Sanat Dergisi'nde müzik (caz-blues); Sinematopya adlı dergide sinema köşe yazıları; Türk Tiyatrosu' nu anlatan tiyatro araştırma dosyalarını/kritiğini www.artfulliving.com.tr kültür sanat sitesinde yayınlatmaktadır. 2017’de 24. Uluslararası Adana Film Festivali’nde ‘Uluslararası Film’ kategorisinde jürilik yapmıştır. NTV Radyo da tiyatro oyunları üzerine yaptığı kritiklerini konuşmaktadır. Afili Yalnızlık Afili Yalnızlık, Emre Aydın'ın 10 Ekim 2006 çıkışlı ilk stüdyo albümüdür. Haluk Kurosman prodüktörlüğünde GRGDN Stüdyosu'nda kayıtları yapılan albümde "Bu Kez Anladım" ve "Unut Gittiğin Bir Yerde" isimli şarkıların düzenlemelerini Haluk Kurosman ve Tuğrul Akyüz gerçekleştirirken kalan bütün parçaların düzenlemesini Haluk Kurosman yapmıştır. Kendisine 2008 MTV Avrupa Müzik Ödülleri'nde "Avrupa'nın En Sevilen Sanatçısı" ödülü dahil pek çok ödül kazandıran bu albümle müzik piyasalarına hızlı bir giriş yapan Emre Aydın'ın önemli bir hayran kitlesi oluşmuştur. Albümde toplamda on şarkı yer alıp, sekiz şarkının bestesi Aydın'a aittir. Albümde dördüncü sırada yer alan "Ve Gülümse Şimdi" adlı şarkının söz ve müziği Haluk Kurosman'a, üçüncü sıradaki şarkı "Hareket Vakti" ise Barlas Erinç'e aittir. Albümde birinci sırada yer alan ve ilk klibin çekildiği "Afili Yalnızlık" adlı şarkıda Emre Aydın'a, Yusuf Torun eşlik etmiştir. Albümde kliplendirilen "Afili Yalnızlık", "Kim Dokunduysa Sana Ona Git" ve "Git" adlı şarkıların kliplerinde ünlü oyuncu Şebnem Dönmez oynamıştır. Bu şarkıların ardından "Belki Bir Gün Özlersin" isimli çalışma Gürcan Keltek yönetmenliğinde kliplendirildi. 2008 yılında ise "Bu Kez Anladım" ve "Dayan Yalnızlığım" şarkılarına klip çekildi. 6. Cadde (albÃ¼m) 6. Cadde, 6. Cadde'nin 5 Nisan 2003 çıkışlı ilk albümüdür. Albümde çoğu şarkının söz ve bestesi Emre Aydın'a aittir. Albüm Universal Muzik & Sıfır Müzik etiketiyle çıkmıştır. Grup üyelerinden Onur Ela'nın da ayrılma kararıyla grup sona ermiş, Emre Aydın da bu albümden sonra kariyerine tek başına devam etmiştir. Emre-Aydın.org Araştırma ve Teknolojik Geliştirme Çerçeve Programı Araştırma ve Teknolojik Geliştirme Çerçeve Programı ya da kısaca Çerçeve Programları, Avrupa Birliği tarafından Avrupa Araştırma Alanı içindeki bilimsel ve teknolojik araştırmaları desteklemek için oluşturulmuş ödenek programlarıdır. Vadi (film) Vadi, Peter Jackson ve arkadaşları tarafından 1976'da yapılmış amatör bir film. Filmde Ray Harryhausen filmlerinin güçlü bir etkisi göze çarpar. Sessiz olarak "Super 8" kamera ile çekilmiş ve "Spot On" isimli bir televizyon şovunda gösterilmiştir. Oslo Anlaşması Oslo Anlaşması, resmen Geçici Yönetim Düzenleme İlkelerinin Bildirgesi ("Declaration of Principles On Interim Self-Government Arrangements")" olarak adlandırılır ve Filistin-İsrail çatışması için bir dönüm noktasıdır. Bu görüşme, İsrail ile Filistin temsilcilerinin üst düzeyde ilk direkt yüz yüze anlaşma çabası olarak tarihe geçmiştir. Bu anlaşma görüşmeleri İsrail ve Filistinliler arasındaki çatışmaların iki taraf arasında kalan nihai olarak çözecek bir anlaşma ve gelecekteki ilişkiler için bir çerçeve olarak düşünülmüştü. Anlaşma, Norveç'in başkenti Oslo'da 20 Ağustos 1993 tarihinde sonuçlandı. Daha sonra resmen Filistin Kurtuluş Örgütü (FKÖ) Başkanı Yaser Arafat, İsrail Başbakanı İzak Rabin tarafından törenle 13 Eylül 1993 tarihinde Washington'da halka açık bir törenle imzaladı. Törene dönemin ABD Başkanı Bill Clinton, Filistin Kurtuluş Örgütü'nden Mahmud Abbas, İsrail Dışışleri Bakanı Şimon Peres, ABD Genel Sekreteri Warren Christopher ve Rusya Dışışleri Bakanı Andrei Kozyrev katıldı. Filistin yönetimi, İsrail ile imzalanan Oslo anlaşmalarını feshettiklerini duyurdu. Fetih Hareketi Merkezi Komite Üyesi ve Filistin Sivil İşler Bakanı Huseyin eş-Şeyh, Katar merkezli Al Jazeera kanalına yaptığı açıklamada, ABD yönetiminin barış planını değerlendirdi. Filistin yönetiminin, İsrail ile ilki 1993'te imzalanan Oslo Anlaşmalarını feshettiğini belirten Şeyh, tek taraflı sözde barış planının açıklanmasının ardından "İsrail'e, Filistin yönetiminin, aralarındaki anlaşmalara bağlı kalmayacağı iletildi." ifadesini kullandı. 6. Cadde 6. Cadde, 1999 yılında Emre Aydın ve Onur Ela tarafından kuruldu. Pek çok kez isim ve eleman değiştiren ikili ilk ciddi deneyimini EQ adıyla Antalya E TV’de iki ay program yaparak gerçekleştirdi. 2000 yılında internet üzerinden ücretsiz indirmek koşuluyla yayınladıkları parçası "Rüyamdaki Aptal Kadın" dinleyici kitlesi tarafından ilgi gördü. Bu sırada birçok kişinin gruptan ayrıldı ve grup iki kişi kariyerlerini devam ettirdi. 2001 yılında ikinci parçaları olan "Tesadüfen"‘i internet üzerinden yayınladılar. Aynı zamanda grup 2002 yılına kadar çeşitli üniversite şenliklerinde yer aldı. Show TV'de yayınlanan "Sing Your Song" beste yarışmasına grup yarışmayı kazanarak Türkiye birincisi oldu. Muse, Coldplay, Starsailor, Pearl Jam, U2, Sting, Queen, Bush, Placebo, Travis, Oasis, aerosmith, Creed, Dido, MFÖ, Mavi Sakal, Kesmeşeker, Nazan Öncel, Erkin Koray, Özdemir Erdoğan, Orhan Gencebay, Müslüm Gürses başta olmak üzere birçok grup ve sanatçıdan etkilenen grup, yaptıkları müziğe bir isim koymuyorlardı. Arabesk ve rock müziğin gerek tavır, gerekse yapı olarak birbirine yakın olduğunu düşünen 6.Cadde sahnede arabesk cover’lara da yer veriyorlardı. 5 Nisan 2003 tarihinde 6. Cadde albümünü yayınlayan grup, Onur Ela'nın müziği bırakma kararının ardından dağıldı.Emre Aydın, yeni albüm hazırlıklarını tamamladı. GRGDN yapımı olan, “Afili Yalnızlık” isimli bu yeni albümde, şarkıların tamamına yakını Emre Aydın’a aittir. 6.Cadde albümünde yer alan ve 6.Cadde hayranları tarafından çok sevilerek dinlenen, hala daha popülerliğini koruyan ‘Git’ isimli şarkıyı da bu albüme dahil eden Emre Aydın, aynı zamanda bir zamanlar Umay Umay’dan dinlediğimiz,söz ve müziği Barlas Erinç’e ait ‘Hareket Vakti’ ni de kendine özgü yorumuyla seslendirmiştir. Kubrat Kubrat ya da Kurt (Bulgarca: Кубрат) (d. 584 - ö. 638), 632-638 yılları arasında hüküm süren Büyük Bulgarya Hanı. Aynı zamanda Organa'nın yeğenidir. Onogur boyunun Tuğluk ailesinden olan Kubrat Ogur boylarını birleştirip Büyük Bulgarya Hanlığı'nı kurmayı başarmıştır. Sınırları doğuda Kuban, batıda Dinyeper, kuzeyde Donetsk nehirleri ve güneyde Karadeniz ile Azak Denizi olan Büyük Bulgarya, Bizans'la dostane ilişkiler kurmuş ve hükümdarı Kubrat'a Bizans imparatoru Herakleios tarafından "Patrikios" unvanı verilmiştir. Kubrat'ın ölümü üzerine Büyük Bulgarya, Hazar Kağanlığı'nın baskısı neticesinde dağılmış ve Kubrat'ın oğulları arasında paylaşılmıştır. Kubrat'ın büyük oğlu Batbayan, Hazarların hâkimiyetini kabul ederek Büyük Bulgarya topraklarında kalmıştır. Diğer oğlu Kotrak, bir grup Bulgar ile birlikte Don Nehri civarına gelmiş, Alzek adındaki bir başka oğlu da Panunya'ya yerleşerek Avar hâkimiyetini kabul etmiştir. Kubrat'ın üçüncü oğlu Asparuh liderliğindeki Bulgarlar ise Dinyeper ve Dinyester nehirlerini geçerek bugünkü güney Besarabya'ya, Bizans İmparatorluğu'na komşu olacak şekilde yerleşmiştir. Onların yerleştiği bölge Bizans kaynaklarında "Onglos" ya da "Onklos" olarak geçmektedir. Türkçede eskiden beri emir hâlindeki yalın fiiller insan ismi olarak kullanılmıştır. (Sev-al, Gün-gör vb.) Kubrat kelimesi de eski Türkçedeki emir kipindeki yalın fiil köklerinden olan ve "topla, bir araya getir" anlamına gelen "ḳubrat, ḳuwrat"tır. Kubrat, yaşamının ilk yıllarını İstanbul'daki Bizans İmparatorluğu sarayında geçirmiştir. 7. yüzyılda yaşayan Bizanslı tarihçi Ioánnis Nikíou, Kubrat hakkında şunları söylemektedir: Onun İstanbul'daki çocukluk ve gençlik dönemi hakkındaki bilgiler net değildir. İstanbul'da bulunduğu zaman dilimi bilinmemekle birlikte, Herakleios'un hükümdarlık yaptığı 610–641 yılları arasında İstanbul'da bulunduğu düşünülmektedir. Onun ve Organa'nın Hristiyanlığı kabulü MS 619 civarlarında meydana gelen bir hadisedir. Kubrat'ın Bizans sarayına verilmesi, Organa ve Herakleios tarafından Avar ve Sasanilere karşı kurulacak bir ittifak için yetiştirilmesi amacıyla atılan bir adım olarak değerlendirilmektedir. Ayrıca Herakleios'un diğer bozkırlardan gelen halklarla yaptığı ittifaklar dikkate alındığında, bu durum, İstanbul'un güvenliğinin sağlanmasına yönelik bir adım olarak da gözükmektedir. Patrik I. Nikeforos'a göre, Kubrat 635'te, Onogur Bulgarlarının ilteberi olarak Herakleios ile yaptığı anlaşma çerçevesinde Avarlara karşı büyük bir ayaklanma başlatmıştır. Böylece Büyük Bulgar Hanlığı (Büyük Bulgarya) kurulmuştur. Kubrat, İmparator Konstantinos'un hükümdarlığı esnasınada (641–668) ölmüştür. I. Nikeforos'a göre, Kubrat'ın beş oğlu vardır. Bunlar Batbayan Kotrak, İşbara ve adı bu eserde anılmayan ancak Kubrat'ın oğlu olduğu düşünülen Kuber ve Alzek'tir. Kubart'ın oğullarına yaptığı: "Asla birbirinizden ve bu topraklardan ayrılmayın, ancak bu şekilde uyumlu kalabilirseniz, gücünüze sahip çıkabilir ve egemenliğinizi güçlendirebilirsiniz." vasiyetine rağmen; doğudan gelen Hazar Kağanlığı'nın ve iç baskıların neticesinde, Kubrat'ın ailesi o öldükten sonra tamamen dağılmıştır. 1912'de Ukraynalı çiftçiler tarafından Poltava'ya yakın bir köy olan Pereşçipina'da keşefedilen Pereşçipina Hazineleri konu hakkında birçok ipucu barındırmaktadır. Bu hazine, Kavimler Göçü'nden kalan toplamda 50 kg'nin üzerinde altın ve gümüş materyal barındırmaktadır. Kubrat'ın mezarının belirlenebilmesi için ipuçları sakladığına inanılan bir yüzük de buna dâhildir. Yüzüğün üzerinde eski Yunanca ""Chouvr(á)tou patr(i)k(íou)" yazmaktadır." Bu Bizans tarafından kendisine verilen patrici onurunu göstermektedir. Bu hazine Bizans ve Ön Bulgarlar arasındaki ilişkilerin gelişmiş olduğunu göstermektedir. Gömüdeki bileziklerin tarzına bakıldığında bu bileziklerin ya Bizanslı kuyumcular tarafından yapıldığı ya da Bizanslı kuyumculuk sanatlarından etkilenildiği anlaşılmaktadır. Yapılan araştırmalarda hazinedeki en eski sikkelerin Herakleios tarafından MS 629'dan sonra basıldığı anlaşılmıştır. Hazinedeki en yeni sikkeler ise MS'de, İmparator Konstantinos tarafından basılan paralardır. Bu durumun yaklaşmakta olan Hazar istilasıyla ilişkili olabileceği düşünülmektedir. Bulgar Hanlarının Esamesi adlı eserdeki bilgilere göre, Kubrat 12 hayvanlı takvime göre öküz yılında doğmuştur ve 60 yıl kadar yaşamıştır. Bu da onun MS 653 veya MS 665'te öldüğünü göstermektedir. Nitekim, Kubrat'ın ölüm tarihi arkeolojik ve tarihi araştırmalarda MS 650-MS 665 arasına tarihlendirilmektedir. Antarktika'daki Livingston Adası'nda yer alan Kubrat Tepeciği, Kubrat'ın adıyla anılmaktadır. 1981'de Aszparuh adıyla Bulgar yönetmen Ludmil Staikov tarafından çekilen tarihî drama filminde Kubrat'ı Vassil Mihajlov canlandırmıştır.. Gürültü kirliliği Gürültü kirliliği veya diğer adıyla ses kirliliği, insan veya hayvan yaşamını olumsuz etkileyen, dengesini bozan her türlü insan, hayvan ya da makine kaynaklı ses oluşumudur. Gürültü kirliliğinin en yaygın biçimlerinden biri, özellikle motorlu araçların neden olduğu kirliliktir. Dünya çapında en yaygın gürültü türü ulaşım sistemlerinden kaynaklanır. Motorlu araçların yanı sıra uçak ve Demiryolu araçlarının yarattığı gürültü de önemli bir yer tutar. Şehir planlamacılığında yanlışlar yapılması sanayi ve yerleşim alanlarının birbirine bitişmesine neden olabilir ve sonuç olarak sanayi alanının yarattığı gürültü kirliliği komşu yerleşim birimlerinde yaşayanların sağlığı üzerinde olumsuz etkiler yaratabilir. Gürültü kirliliği yaratan diğer etmenler arasında özellikle istirahat saatlerinde yayılan araba alarmları, acil durum sirenleri, çeşitli beyaz eşyalar ile ev âletlerinin gürültüleri, fabrika-makine sesleri, yapım ve onarım çalışmaları, ses çıkaran hayvanlar, ses sistemleri, hoparlörler, maç, eğlence, dini-sosyal faaliyetler sayılabilir. Gürültünün insan sağlığı üzerindeki etkileri hem sağlıksal hem davranışsal yönde ortaya çıkabilir. Genel olarak, gürültü olarak adlandırılan her türlü ses insan sağlığını fizyolojik ve psikolojik olarak etkiler. İstenmeyen bu sesler sinir, saldırganlık, hipertansiyon, yüksek stres, kulak çınlaması ya da kulak uğuldaması, duyma kaybı, uyku bozuklukları gibi pek çok sonuç doğurabilir. Bu sonuçlar içinde, stres ve hipertansiyon ciddi sağlık sorunlarına kapı açabilirken, kulak çınlamaları ve uğuldamaları unutkanlığa, ciddi ruhsal bunalımlara ve kimi zaman panik ataklara neden olabilir. Kontrol hiyerarşisi kavramı ortamda veya işyerindeki gürültüyü azaltmak için kullanılır. Mühendislik gürültü kontrolleri, gürültü yayılımını azaltmak ve bireyleri aşırı gürültüden korumak için kullanılabilir. Gürültünün kontrolü uygun veya yeterli değilse bireyler kendilerini gürültü kirliliğinin zararlı etkilerinden korumak için bazı adımlar atabilirler. İnsanlar yüksek sesli ortamda bulunmaları şartsa, işitme koruyucu araçlar (örneğin kulak tıkacı veya kulaklık) kullanarak kulaklarının işitme sağlığını koruyabilirler. Son yıllarda mesleki gürültü riskleriyle mücadele etmek için A.B.D.'de Buy Quiet (Türkçesi: Huzur satın al) programları ve girişimleri ortaya çıktı. Bu programlar daha sessiz araç ve ekipman satın almayı ve üreticileri de daha sessiz ekipman tasarlamaya teşvik etmektedir. Karayollarından ve diğer kentsel faktörlerden kaynaklanan gürültü, kentsel planlama yaparak ve daha iyi yol tasarlayarak azaltılabilir. Karayolunun gürültüsü, gürültü bariyerleri kullanarak, araç hızlarını sınırlandırarak, karayolu yüzey dokusunu değiştirerek, ağır araçları sınırlandırarak, daha iyi lastik tasarlayarak, frenlemeyi ve hızlanmayı azaltmak için araç akışını iyileştiren trafik kontrolleri kullanarak azaltılabilir. Karayolu gürültüsünü azaltmak için yerel topografya, meteoroloji, trafik işlemleri ve istenen en az gürültü miktarını hedefleyen bir bilgisayar modeli oluşturmak bu stratejilerin uygulanmasında önemlidir. Yolun proje planlamasında bu çözümler araştırılırsa binadaki gürültü azaltma maliyetleri de azalır. Uçak gürültüsü daha sessiz jet motorları kullanılarak azaltılabilir. Uçuş yolunun ve gün içinde uçak pist kullanım zamanının değiştirilmesi de havaalanı yakınında oturan sakinlere faydalıdır. Adana Demirspor Adana Demirspor Kulübü, resmî olarak 28 Aralık 1940'ta Adana'da kurulmuş, renkleri mavi-lacivert olan spor kulübü. Maçlarını 16.095 kişilik 5 Ocak Fatih Terim Stadyumu'nda oynamaktadır. Şu anda futbol şubesinde faaliyetlerini sürdüren kulübün geçmişte özellikle yüzme ve sutopu şubelerinde de ulusal ve uluslararası başarıları olmuştur. II. Dünya Savaşı sırasında, silah altında bulunan askerler dışındaki gençleri savaşa hazırlama amacıyla çıkartılan Sivil Savunma Mükellefiyeti adı altındaki yasayla, kamu ve özel sektörde 500 kişiden fazla eleman çalıştıran kuruluşların bir spor kulübü kurmaları mecburiyeti neticesinde 1938 yılında TCDD 6. İşletme Bölge Müdürlüğü bünyesi içerisinde temelleri atılan kulübün ilk kurucu üyeleri Eşref Demirağ, Vasfı Ramzan, Hasan Silah, Hikmet Tezel, Feridun Kuzeybay, Seha Keyder, Emin Ersan, Esat Gürkan ve Kenan Gülgün'dür. Adana Demirspor futbolun dışında yüzme, sutopu, bisiklet ve güreş dallarına da büyük önem vermiştir. Adana'nın ilk kulüpleri sayılan İdman Yurdu, Torosspor ve Seyhanspor dışında yine müessese takımı olan Millî Mensucat ve Adana Demirspor gibi ligi oluşturan takımların katılımıyla Çukurova Futbol Ligi oluşturulmuştur. 1942 yılından 1953 yılına kadar Adana Demirspor bölge şampiyonu olarak gruplara katılmaya hak kazanmıştır. 1947 yılında grup şampiyonu olmuş, Ankara'da yapılan Türkiye Futbol Şampiyonası final karşılaşmalarında Ankara Demirspor ve Fenerbahçe'nin ardından Türkiye üçüncüsü olma başarısı göstermiştir. 1951 yılında Balıkesir'de yapılan final karşılaşmalarında Beşiktaş ve Altay'ın ardından Türkiye üçüncüsü olmuştur. 1953-54 futbol sezonunda Adana Demirspor Türkiye Amatör Takımlar Şampiyonası finalinde oynadığı Ankara Hacettepe SK takımını Selami Tekkazancı (Füze Selami)'nın golüyle 1-0 yenerek Türkiye Şampiyonu olmayı başarmıştır. 1940 yılından 1969 yılına kadar kulüp başkanları TCDD 6. İşletme Bölge Müdürlüğü bünyesinden oluşmuştu. TCDD 6. İşletme Bölge Müdürlüğü bünyesi dışından ilk başkan Mahmut Karabucak olmuştur. Taraftar GruplarÄ± Ã‡eyrek final (1): 2007-08 Åžampiyonluk (3): 1972-73, 1986-87, 1990-91 Play Off Final (2): 2015-16, 2019-20 Play Off Yarı final (3): 2012-13, 2014-15, 2018-19 Play Off Åžampiyonluk (2): 2001-02, 2011-12 Play Off Final (2): 2006-07, 2007-08 Play Off Yarı final (1): 2010-11 Play Off Ã‡eyrek final (1): 2009-10 Åžampiyonluk (1): 2000-01 1960-1961, 1973-1984, 1987-1990, 1991-1992, 1994-1995 1963-1973, 1984-1987, 1990-1991, 1992-1994, 1995-1999, 2002-2004, 2012- 1999-2002, 2004-2012 1942-1959, 1962-1963 Ana madde: Adana Demirspor sezonlarÄ± listesi Adana Demirspor yüzme ve sutopu dallarında Türkiye'nin en başarılı takımlarından birisidir. 1938 yılında devrin Adana Belediye Başkanı Turhan Cemal Beriker ve Beden Terbiyesi Bölge Müdürü Rıza Salih Saray'ın girişimleri ile Adana'da yüzme havuzunun yapılması için karar verilmiştir. Havuzun açılışı ile birlikte 1942 yılından itibaren bölge karması adı altında yarışlara katılan Adana Demirspor yüzme ve sutopu takımı, devrin Adana Belediye Başkanı Turhan Cemal Beriker ve Adana Valisi Mukadder Öztekin'in de maddi katkıları, Halil Dalhan ve Mahmut Dalhan kardeşlerin başarılı gençleri Adana Demirspor'da toplamaları ve Türkiye'nin yetiştirdiği en büyük sutopu oyuncusu, takımın ağabeyi, örnek sporcu Muharrem Gülergin'in önderliğinde 17 yıl aralıksız hiç yenilmeden, 22 yılda tek yenilgi alarak toplamda 29 kez Türkiye şampiyonu olmuştur. Bu takım İstanbul ve tüm Türkiye'de taraflı tarafsız herkesçe Yenilmez Armada olarak anılmıştır. Özellikle 1955-1970 yılları arasında Türk Millî Yüzme ve Sutopu takımları İstanbul kulüplerinden yapılan bir ya da iki takviyeyle tamamıyla Adana Demirspor oyuncularından oluşmuştur. Yenilmez Armada olarak anılan bu takımın kurucusu Muharrem Gülergin ve Cemil Oka'dır. Adana Demirspor, Adana'nın kanallarında yüzme öğrenip daha sonra havuzun açılması ile millî takım forması giyen 40'a yakın sporcuyu bünyesinde barındırmıştır.Bu sporcular yüzmenin her branşında ve her mesafede sayısız Türkiye rekorları kırmışlardır. Manş Denizi'ni birçok ülkenin sporcuları yüzerek geçmiştir. Ancak rekor Adana Demirspor sporcusu Erdal Acet'indir. Manş'ı ilk denemesinde hem de 9 saat 2 dakikalık derecesi ile rekor kırarak geçen Erdal Acet ayrıca 8 kez düzenlenen Uluslararası İstanbul Maratonu'nu 5 kez kazanmıştır. Adana Demirspor'un havuzlardaki başarılarını devrin federasyon başkanı Fehiman Akdağ şu sözlerle dile getiriyor: 1955-1970 yılları arasında , 17 yıl hiç yenilmeyen, 22 yılda tek yenilgi alan, 29 kez Türkiye Şampiyonu olan, Yenilmez Armada başta efsanevi sporcu Muharrem Gülergin olmak üzere aşağıdaki sporculardan oluşmaktadır: Adana Demirspor'un Yenilmez Armada'sının, Türk Yüzme ve Sutopu tarihine altın harflerle yazılan bu başarısı sporcuların üniversite eğitimleri için İstanbul'a gitmesi ve bütçe yetersizliği nedeniyle Yüzme ve Sutopu Şubesi'nin kapatılması ile 1973 yılında son buldu. MÃ– 211 Video Phone "Video Phone", Amerikalı R&B sanatçısı Beyoncé'nin üçüncü stüdyo albümü "I Am… Sasha Fierce"dan yayımlanan sekizinci ve son tekli çalışmasıdır. Remiks sürümü, Lady Gaga'nın eşliğiyle daha sonra yayımlandı. Şarkı eleştirmenlerden genellikle karışık yorumlar aldı. Remiks sürümü Billboard Hot 100 listesinde 65. sıraya, Hot Dance Club Songs listesinde ise en tepeye yerleşti. SERENDIP SERENDIP (Search for Extraterrestrial Radio Emissions from Nearby Developed Intelligent Populations, ""Yakın, Gelişmiş, Akıllı Topluluklara Ait Dünya Dışı Radyo Yayımları Araması"") Kaliforniya Üniversitesi, Berkeley kaynaklı bir Dünya-dışı akıllı yaşam araştırması (SETI) programıdır. SERENDIP, devam eden ana radyo teleskop gözlemlerinden yararlanmanın avantajını kullanır. SERENDIP kendi gözlem programına sahip olmaktan ziyade, diğer astronomlar teleskobu kullanırken kaydedilen derin uzay radyo verisini analiz eder. SERENDIP programının ilk enstrümanı 100 kHz bant genişliğine sahip 100 kanallı bir analog radyo spektrometresidir. Daha sonraki enstrümanları, taradığı kanal sayısını yaklaşık olarak her yıl katlamasıyla önemli ölçüde daha becerikli olmuştur. Bu enstrümanlar, NRAO'nun Green Bank'taki 90 metre çaplı teleskobu ve Arecibo'daki 305 metre çaplı teleskop da dahil olmak üzere pek çok teleskoba yayılmışlardır. SERENDIP gözlemleri, çoğunluğu hidrojenin doğal geçişi olan 1.42 GHz (21 cm) ve hidroksilin doğal geçişi olan 1.66 GHz civarında olmak üzere 400 MHz ile 5 GHz frekans aralığında yapılmıştır. En son katılan SERENDIP spektrometresi olan SERENDIP Vb Arecibo Gözlemevi´ne Haziran 2009'da kurulmuştur ve şu an kullanılmaktadır. Bu cihaz, 200 MHz genişliğinde bir bant aralığını kapsayan 128 milyon frekans kanalı olan FPGA-tabanlı dijital bir spektrometredir. Cihaz verileri her iki dairesel kutupta da, 1.27 GHz ile 1.57 GHz arasında bir tayf aralığını kapsayan Arecibo L-band Feed Array (ALFA) ile birlikte alır. Merve TanÄ±l Merve Tanıl, İlbank, Türkiye A, Genç ve Yıldız millî takımlarının voleybolcusu. 1990 doğumlu pasör. Alt yapıların en iyi pasörü seçildi. En son olarak Beşiktaş’ta oynamıştır. Fakat maddi sıkıntılar nedeniyle küçülmeye giden takımdan ayrılarak İlbank ile anlaşmıştır. Kariyerini İlbank takımında sürdürmektedir Asparuh Asparuh ya da Isperih (Bulgarca: Аспарух), Bulgar atalarının bilinen en büyük komutanı. Bir Türk boyu olan Hazarların ittirmesiyle batıya göç ederek Tuna havzasında Birinci Bulgar İmparatorluğu'nu kurmuştur. Asparuh liderliğindeki Bulgarlar ise Dinyeper ve Dinyester nehirlerini geçerek bugünkü güney Besarabya'ya, Bizans İmparatorluğu'na komşu olacak şekilde yerleşmişlrdir. Onların yerleştiği bölge Bizans kaynaklarında "Onglos" ya da "Onklos" olarak geçmektedir. Asparuh'un Onglos bölgesine kesin geliş tarihi bilinmemekle birlikte Bizans İmparatorluğu'nun doğuda Araplara karşı, Avrupa'da dini ve diplomatik mücadele verdiği yıllar olan 650-670 tarihleri arasında gerçekleştiği tahmin ediliyor. Asparuh ile gelen bu Bulgarlar, Birinci Bulgar Devleti'ni kuran ve ilmi araştırmalarda Proto Bulgarlar ya da Bulgar Türkleri olarak adlandırılan Türklerdi. Asparuh Tuna Nehri'nın daha kuzeyinde olan Dinyeper ve Dinyester nehirlerini geçerek ve Onglos bölgesini ele geçirerek Tuna ile diğer iki nehir arasındaki alana yerleşti. Ön taraftan bataklık oluşu, diğer yönlerden de nehirlerden oluşan taçla sarılmış olması düşmana karşı büyük bir güvenlik sağlamaktaydı. 670 yılında bu Bulgarlar, Bizans'ın kuzey komşusu olma konumuyla Bizans'ı tehdit eden bir güç konumuna gelmiştir. Tuna Deltası'nın güneyini geçmeyi başaran Asparuh komutasındaki Bulgarların burada karşılaştıkları Slav zümreleriyle birleşmesi neticesinde doğmuştur. Başlangıçta Bizans'la dostane ve barışçıl ilişkiler kuran Asparuh önderliğindeki Bulgarlar, gerek Hazarlardan kaçmak gerek yeni yerleşim alanları bulmak amacıyla Tuna Deltası'nın kuzeyindeki topraklardan hareketle Dobruca’nın güneyindeki Bizans topraklarına saldırılarda bulunmaya başlamışlardır. Bizans imparatoru IV. Konstantinos İstanbul'u kuşatan Araplar'la uğraştığı için yeni komşularına karşı koyacak güçte değildi. Ancak Arapların kuşatmayı kaldırmasıyla Bulgarlara karşı sefer hazırlıklarına giriştir. Konstantin, 680 yılında büyük bir deniz ve kara kuvvetiyle Bulgarları topraklarından çıkartmak üzere Tuna'nın ağzına ve Onglos denilen bölge üzerine yürüdü. Bulgarların bataklıklar arasında gizlenerek açıkça savaşmaktan kaçınması, Konstantin'in başarı elde etmesini engelledi. Hava kalitesi indeksi Hava Kalitesi Endeksi (İngilizce: "Air Quality Index" - AQI), belirli bir yerdeki havanın kalitesinin ifade edilmesi için kullanılan ölçüdür. Hava Kalitesi ölçümlerinde gösterge sayısının yükselmesi artan hava kirliliği yüzdesinin ciddi sağlık sorunlarına neden olacağını belirtir. Hava Kalitesi Endeksi değerleri aşamalara göre sınıflandırılmıştır ve her aşama birer renk ile simgelenir. Renkler ve risk aralıkları ülkeden ülkeye değişebilir. Amerika Birleşik Devletleri ölçütlerine göre; 2005 Katılım Antlaşması 2005 Katılım Antlaşması, Avrupa Birliği üyesi ülkeler ve 2005 yılında henüz birliğe katılmamış olan Romanya ve Bulgaristan arasında imzalanmış olan katılım antlaşmasıdır. Lüksemburg'da imzalanan antlaşma, 1 Ocak 2007 tarihinde bu ülkeler birliğe girdiğinde yürürlüğe girmiştir. Antlaşma Bulgaristan ile Romanya'nın birliğe katılması ile ilgili düzenlemelerde bulunmuş ve birliğin daha önce yapmış olduğu birtakım antlaşmaların şartlarını iyileştirmiştir. Telets Telets (Bulgarca: Телец) (ö. 765), 762-765 yılları arasında hüküm süren Tuna Bulgar Devleti hanı. Telets Han, 3 yıl iktidarda kalmasına karşın, Ugayin sülalesinden tahta geçen ilk hükümdar olmuştur. Arap taarruzları zayıflayınca Bulgarlar'la Bizans arasında savaş dönemi başlamıştır. Çok sayıda Slav ve Bulgar sınır bölgesinden Bizans arazisine geçmiş ve imparatorluk tarafından Büyük Britanya'ya yerleştirilmiştir. Telets Han döneminde Bizans imparatoru V. Konstantinos, Bulgarlara karşı 763'te sefer düzenledi. Bu sefer sırasında Bulgarlar Ankhialos Muharebesi'nde yenilgiye uğratıldı. Bu da Telets'e karşı bir isyanın çıkmasına ve onun hayatını kaybetmesine neden oldu. Duma Duma Dum Duma Duma Dum, Nil Karaibrahimgil'in 2009 yılında çıkan Nil Kıyısında albümünün ikinci klip şarkısıdır. Sözü ve müziği Nil Karaibrahimgil'e aittir. Şarkıya çekilen klip 16 Eylül 2009 tarihinde Nil Karaibrahimgil'in resmi web sitesinde yayınlanmıştır. Şarkının klibi Burcu Yolcu tarafından İstanbul Parkta çekilmiştir. Telerig Теlerig (Bulgarca: Телериг), 768-777 yılları arasında hüküm süren Tuna Bulgar Devleti hanı. Tuna Bulgar Devleti'ndeki taht mücadelesi devam etmiş ve sonunda Telerig Han'ın tahta çıkması ile Bulgar Devleti, kendisini toparlayarak yeniden eski savaş gücüne kavuşmuştur. Telerig döneminde de V. Konstantinos, Bulgaristan'a sefer düzenlemiş ve 773'te Bulgarların barış görüşmelerine gelmesi için onları zorlamıştır. Fakat yine de Bulgarlar'la Bizans arasında kalıcı bir barış sağlanamamıştır. Nihayet 775 yılında V. Konstantinos, Bulgarlara karşı düzenlediği bir sefer esnasında ölmüştür. Böylece Bulgar Krallığı'nı yok etmeyi amaçlayan V. Konstantinos tarih sahnesinden çekilmiş ve Bulgar Devleti, iç ve dış tehlikeleri aşmıştır. Bulgar hanı Telerig, 777 yılında bilinmeyen sebeplerden dolayı Bizans imparatoru IV. Leo Hazar'ın yanına sığınmış ve Hıristiyanlığı kabul ederek İmparatoriçe İrini'nin adı bilinmeyen kuzeni bir Bizans prensesi ile evlenmiştir. Kardam Kardam (Bulgarca: Кардам), 777-796 sonrası yılları arasında hüküm süren Tuna Bulgar Devleti hanı. Telerig Han'ın halefi olan Kardam Han döneminde merkezi otorite güçlenmiş ve içteki taht mücadeleleri sona ermiştir. Tuna Bulgar Devleti'nin içteki kuvvetlenmesi Bizans'ı 796 yılında Bulgarların lehine bir barış antlaşması yapmaya itmiştir. Bu şekilde dışarıda Bulgar Devleti açısından belli bir ölçüde rahatlama sağlanmıştır. Kardam Han, Bizans'la açık meydan savaşı yapmaktan kaçınmış, daha çok savunma stratejisi izlemiştir ve merkezi otoriteyi güçlendirmeye çalışmıştır. Ä°talyan Sosyal Cumhuriyeti İtalyan Sosyal Cumhuriyeti (), "Salò Cumhuriyeti" olarak da bilinir, II. Dünya Savaşı'nda Nazi Almanyası'nın desteği ile kurulmuş, İtalya'nın kuzeyindeki eski kukla devlet. 1943-1945 yılları arasında varlığını sürdürmüştür. Kurucusu ve yöneticisi Benito Mussolini'dir. Müttefikler'in 1943 yılının temmuz, ağustos aylarında Sicilya'da yaptığı Husky Harekâtı'nda İtalya, Sicilya'yı savunamamış ve Akdeniz'deki bu stratejik adayı tamamen kaybedip İtalya Yarımadası'nın güneyi üzerinde yapılan diğer çatışma ve muharebelerde de yenik düşmeye başlamıştı. Bu başarısızlıklardan dolayı Kral III. Vittorio Emanuele, Mussolini'yi başbakanlık görevinden aldı ve tutuklattı. Pietro Badoglio'yu başbakanlığa atadı. Almanlar tarafından kurtarılan Mussolini, Garda Gölü yakınlarındaki Salò kasabasında İtalyan Sosyal Cumhuriyeti'nin kurulduğunu ilan etti. Aynı zamanda Cumhuriyetçi Faşist Parti de kuruldu. O vakte kadar İtalya'nın güneyi çoktan Müttefikler'in işgali altına girmişti ve krallık yönetimi teslim olup bir müddet sonra onların yanında savaşa girmişti. Mussolini ve destekçileri tarafından kurulan bu cumhuriyet, Müttefik kuvvetlerine karşı savaşa devam etti. İtalyan Sosyal Cumhuriyeti, Nazi Almanyası tarafından askeri yardım alıyordu. Bu esnada muharebeler ve çatışmalar hızla sürdü. Bir kısım İtalyanlar, Müttefikler'e karşı verdikleri mücadeleyi Almanlarla beraber sürdürdüler. Fakat Roma Müttefikler'in eline geçti. Böylece Mussolini iyice gözden düşmeye ve sevilmemeye başladı. Daha sonra yapılan operasyonlar neticesinde Müttefikler İtalya'nın tamamını ele geçirdi ve İtalyan Sosyal Cumhuriyeti tarihe karıştı. Bu olanlardan sonra Büyük Faşist Meclis dağılıp Mussolini İtalyan komünist partizanlar tarafından yakalanarak öldürüldü ve Milano'daki Loreto Meydanı'nda başaşağı sarkıtılarak İtalyan halkına teşhir edildi. "Salò o le 120 giornate di Sodoma (Salo ya da Sodom'un 120 Günü") adlı Pier Paolo Pasolini yapımı filmde İtalyan Sosyal Cumhuriyeti dönemine dair ağır bir faşizm eleştirisi yapılmıştır. Makine öğrenimi Makine öğrenimi, bilgisayarların algılayıcı verisi ya da veritabanları gibi veri türlerine dayalı öğrenimini olanaklı kılan algoritmaların tasarım ve geliştirme süreçlerini konu edinen bir bilim dalıdır. Makine öğrenimi araştırmalarının odaklandığı konu bilgisayarlara karmaşık örüntüleri algılama ve veriye dayalı akılcı kararlar verebilme becerisi kazandırmaktır. Bu, makine öğreniminin istatistik, olasılık kuramı, veri madenciliği, örüntü tanıma, yapay zekâ, uyarlamalı denetim ve kuramsal bilgisayar bilimi gibi alanlarla yakından ilintili olduğunu göstermektedir. Makine öğreniminin başlıca uygulamaları makine algılaması, bilgisayarlı görme, doğal dil işleme, sözdizimsel örüntü tanıma, arama motorları, tıbbi tanı, biyoinformatik, beyin-makine arayüzleri ve kiminformatik, kredi kartı dolandırıcılığı denetimi, borsa çözümlemesi, DNA