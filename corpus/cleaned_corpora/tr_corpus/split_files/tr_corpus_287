ya Nehri'ni aştı ve Ankara'nın civarına kadar geldi. Büyük muharebe Sakarya'nın doğusunda oldu 23 Ağustos-13 Eylül 1 92 1 tarihleri arasında 21 gün ve gece devam etti. Başkumandan Mustafa Kemal tara­ fından, kumanda edilen Türk ordusu, düşmanı mağ­ lup ve geri çekilmeğe mecbur etti. Bu zaferden sonra Mustafa Kemal'e Mareşal rütbesi ve Büyük Millet Meclisi tarafından Gazi unvanı verildi. Sakarya Za­ feri ulusal kurtuluşun dönüm noktası oldu. Büyük Türk taarruzu 26 Ağustos 1 922'de başladı. Türk ordusu Başkumandanı Mustafa Kemal, Yunan 198 ordusunu, Afyonkarahisar-Dumlupınar'da savaşı ka­ bule mecbur etti ve kuşatma hareketi ile mağlup etti. Yunan ordusu Başkumandanı esir alındı ve Uşak'ta Mustafa Kemal tarafından gayet nazik bir surette ka­ bul olundu. 9 Eylül 1 922'de muzaffer Türk ordusu İzmir'e girdi. 1 8 Eylül'de Batı Anadolu düşman askerlerinden ta­ mamen kurtulmuş bulunuyordu. Türklerin İzmir'e girmelerinden hemen sonra ve Çanakkale'ye yaklaştıklarında, İngiliz generali İz­ mir'de Başkumandan'la görüşmek istedi. Kendisine cevaben, Batı Cephesi Kumandanı General İsmet İnö­ nü 'nün, Müttefiklerin delegelerini Mudanya'da 3 Ekim 1 922 gününde kabul edeceği bildirildi. Mudanya görüşmeleri sırasında, Mustafa Kemal Trakya işgalden kurtulmadıkça ileri hareketini dur­ durmanın imkansız olduğunu bildirmişti. Bu talimatı alan baş delegemiz İsmet İnönü ile çetin münakaşalar yapıldı Müttefiklerin delegeleri Trakya'nın boşaltıl­ masını sulhtan sonraya bırakmak istiyorlardı. 1 99 Osmanlı İmparatorluğu Birinci Dünya Sava­ şı'ndan mağlup olarak çıkmıştı. Halbuki Türk ulusu­ nun kurduğu yeni devlet, savaşı zaferle bitirmiş, bü­ tün hak ve görevlerini anlamış, diğer bütün uygar uluslarla eşit olarak, uygarlık dünyası karşısına çık­ mıştır. İşte bu zafer sayesindedir ki Lozan'da sulh şartlarını münakaşa etmek mümkün oldu sulh bu zafere dayandı. Durumu iyice aydınlatmak için, Türkiye'de mey­ dana gelmiş olan siyasi değişikliklere de temas etmek gerekmektedir. 1 920'de Büyük Millet Meclisi'nin açı­ lışında, Ankara'da hükümetin kuruluşu etrafında uzun uzadıya münakaşalar olmuştu. Meclis'e teklif ettiği dört maddeli bir kanun teklifiyle Mustafa Ke­ mal, İstanbul hükümetinden fayda beklenemeyeceğini ifade ederek, Anadolu' da bir hükümet kurmak zo­ runluluğu üzerinde durmuş ve ısrar etmiştir. Bu ka­ rarla ilgili olarak, bir de Padişah ve Halife, altında bulunduğu baskıdan kurtulduğu zaman, Meclis'in tanzim edeceği kanuni esaslar çerçevesinde vaziyetini alır kaydını koymuştur. 1 Kasım 1 922'de Mustafa Kemal Büyük Millet Meclisi'ne, uzun ve şiddetli münakaşalara sebebiyet veren, fakat neticede saltanatın kaldırılmasını ve hali­ felik rütbe ve yetkilerinin elinden alınmasını gerekti­ ren bir kanun teklifi verdi. Böylece, padişah olan ha­ lifenin kanuni durumu Büyük Millet Meclisi tarafın­ dan 1 920 kanun tasarısında kaydedildiği şekilde tes­ pit olunmuştur. Diğer taraftan, vatanın kara günlerinde yerinden kımıldamamış olan Sultan Vahdettin, Türk ulusunun zafer ve bağımsızlık gününde, yabancılara sığınarak kaçmıştır. 200 J'� .i �ic, · ..._,,. . ..� . �...,. � � ��-W . .. . ' ' ...# . ..... - ..J,,. , ,.... ., ....�. . rf .. ..... � }. �' ,, . / ,. ,, � '\ ' , . . . .. �· .,,,. I' r-v .. ._· .,, ... . 111 .... .... 1 . . .t � .... . . ... . ' . .,- -- .,.... -� > '-' J., -� '· Osmanlı padişahı Vahdettin'in İngiliz İşgal Orduları Başkomutanı General Ha ington'a yolladığı ve İngiltere devletine sığındığına dair mektubu. Dersaadet İşgal Orduları Başkumandanı General Harrington Cenaplarına istanbul'da hayatımı tehlikede gördüğümden İ ngiltere Devleti fahimesine iltica ve bir an ewel istanbul'dan mahalli ahara naklimi taleb ederim efendim. 1 922 'de, Zat-ı Şahane, İngiltere'nin hima­ yesi altına girip, İstanbul'u bir İngiliz harp gemisi ile terk etmişlerdir. 67 Bu, Osmanlı İmparatorluğu'nun sonudur. Artık Türkiye Lozan'da yalnız Ankara Milli Hükümeti'nin delegeleri tarafından temsil olunacaktır. 67 Tevfik Bıyıklıoğlu, Atatürk Anadolu'da, Ankara 1959 201 Lozan Antlaşması Lozan Antlaşması'nı iki bölümde incelemek gerekir. İlk önce, Osmanlı İmparatorluğu tarafından bırakılan çetin sorunların çözümü gelir. Hemen şunu kaydet­ mek isterim ki sorunların bir kısmı hakkında oldubit­ tiler karşısında bulunuluyordu ve yeni Türk Devleti'ne bunları yasal olarak onaylama görevi düşüyordu. İkinci olarak incelenecek yön ise, yeni Türk Devle­ ti'nin bütün uluslararası ilişkileridir. Bu ayrımı yaptık­ tan sonra, Lozan Antlaşması'nın genel olarak incelen. . mesıne geçıyorum . . . Bir taraftan, Britanya İ mparatorluğu, Fransa, İ talya, Ja· ponya, Yunanistan, Romanya, Sırp-Hırvat-Sloven devleti Ve diğer taraftan, Türkiye 1 91 4 senesinden beri Doğu'nun sükununu bozan harp haline, karşılıklı bir arzu ile mütehassıs olarak kesin suret­ te son vermek maksadı ile, Ve kendi milletlerinin müşterek refah ve saadeti için lü­ zumlu olan dostane ve ticari münasebetleri aralarında ye­ niden tesis etmek emelinde bulunarak, Ve bu münasebetleri devletlerin istiklal ve hakimiyetine hürmet esasına dayanmış olması sebeplerini mülahaza ederek, bu hususta bir muahede akdine karar vermişlerdir. Başdelege İsmet İnönü 1 923'te Büyük Millet Mecli­ si'nde verdiği açıklamada, bu önsözün önemini aydın­ latmak için şöyle bir açıklamada bulunur 202 Yüksek Meclisinize arz ettiğimiz antlaşmanın önsözünde, Türkiye ile diğer devletler arasındaki ilişkilerin, devletlerin ba­ ğımsızlık ve egemenliğine saygı gösterme esasına dayan­ mak gerektiği kaydolunmaktadır. Bunlar, anlaşılmaz, anlam­ sız ve tesadüfi sözler değillerdir. Bilakis kutsi bir ülküye ulaş­ maya azmetmiş bir milletin elde ettiği bir durum ve bir sonuç­ tur. Elimizde bulunan belgeler bütün bir devrin savaşlarının verimidir. 20 Kasım 1 922'de Lozan Konferansı görüşmeleri başlamıştı. Türk Delege Heyeti Başkanı, o zaman Ha riciye Vekili [dışişleri bakanı] olan İsmet İnönü idi. Arada 4 Şubat'tan 23 Nisan'a kadar iki buçuk aylık bir ara söz konusudur. Bu aranın nedeni, görüşmelerin birinci devresinde Türk isteklerinin ta­ mamen yerine getirilmiş olmamasıdır. İki ay süren tar­ tışma ve görüşmelerden sonra, bizim için çözülmüş ve çözülmemiş sorunlar bulunuyordu. Burada yalnız, ara vermeye neden olan, çözülmemişleri kaydedeceğim 1 ) Kapitülasyonlar, 2) Osmanlı İmparatorluğu'nun eski borçları, 3) Müttefiklerin istedikleri ödünler, 4) İmtiyazlar, 5 ) Yunanlıların Batı Anadolu ile Doğu Trakya'da yaptıkları tahribata karşılık harp tazminatı, 6) İstanbul'un ve Boğazların tahliyesi, 7) Irak'la sınırın tespiti meseleleri. Bu sorunlar yüzünden konferansın dağılmış olması, Türk ulusunun bağımsızlığına ne kadar bağlı olduğu­ nu kanıtlar. Hayati bir önemi olan bu sorunlar üzerin­ de fedakarlık yapmak Türkiye için mümkün değildi. Atatürk, tarihi nutkunda buna dair şöyle diyor 203 Lozan sulh masasında mevzuubahis olan mesai. [söz ko­ nusu olan sorunlar], üç dört senelik yeni devreye ait ve mün­ hasır [sınırlı] kalmıyordu. Asırlık hesaplar rü'yet olunuyordu [görülüyordu]. Bu kadar eski, bu kadar karışık, bu kadar mü­ lewes [düzensiz] hesapların içinden çıkmak, elbette, o kadar basit ve kolay olmayacaktı. Maziye ait müsamahaların [geçmişe ait hoşgörülerin], hataların faili biz olmadığımız halde, esasen asırların mütera­ kim [birikmiş] hesabatı [hesapları] bizden sorulmamak lazım gelirken, bu hususta da dünya ile karşı karşıya gelmek bize teveccüh etmişti [düşmüştü]. Millet ve memleketi hakiki istiklal ve hakimiyetine sahip kılmak için bu müşkülat ve fedakarlığı da iktiham etmek (göğüs germek] bizim üzerimize tahmil olunmuştu [yüklenmişti]. Ben, neticenin behemehal [mutlaka] müspet olacağından emin idim. Türk milletinin mevcudiyeti için, istiklali için, hakimiyeti için behemehal istihsal ve temine [elde etmeye ve sağlamaya] mecbur olduğu esasların, cihan­ ca tasdik olunacağına asla şüphe etmiyordum. Çünkü haki­ katte bu esaslar, kuwet ve liyakatle fiilen ve maddeten istih­ sal edilmiş idi. Konferans masasında talep ettiğimiz, zaten is­ tihsal edilmiş olan hususatın [hususların] usulen ifade ve tas­ dikinden [onayından] başka bir şey değildi. Matalibatımız [ta­ leplerimiz], sarih ve tabii haklarımızdı. Bundan başka, huku­ kumuzu muhafaza ve temin için kudretimiz de vardı kuvveti­ miz de kafi idi. En büyük kuvvetimiz, en şayan-ı emniyet mes­ nedimiz [güvenilir dayanağımız], hakimiyet-i milliyemizi idrak etmiş ve onu bilfiil halkın eline vermiş ve halkın elinde tutabi­ leceğ imizi fiilen ispat eylemiş olduğumuz idi. işte, bu mülahazalara binaen [düşüncelere dayanarak], Konferans'ın cereyanını sükunetle takip ediyor ve gösterdiği makus [kötü] vaziyetlere lüzumundan ziyade ehemmiyet at­ fetmiyordum [önem vermiyordum]. Lozan Konferansı dağılmış olmasına rağmen, Tür­ kiye hükümeti Müttefik devletlerle ilişkilerini sürdürü- 204 yordu. 8 Mart 1 923'te İsmet İnönü Hariciye Vekili sı­ fatı ile devletlere bir nota ile Türkiye hükümetinin antlaşma projesinde ne gibi değişiklikler yapmak iste­ diğini bildirdi. 2 8 Mart tarihli cevabi notalarında dev­ letler, Lozan Konferansı'nın tekrar açılmasını kabul ettiklerini bildirdiler. Daha önce askıda kalmış olan sorunlar, konferan­ sın üç ay süren ikinci devresinde çözüldü. Lozan Ant­ laşması, 24 Temmuz 1 923'te imza edildi. Antlaşma, 5 fasıl, 5 itilaf, 5 protokol ve 5 beyannameye bölünmüş­ tür 143 madde içermektedir. Çözülmemiş iki konu kalıyordu bunlardan biri Türkiye ile Irak arasındaki sınırın tespiti (Musul mese­ lesi), diğeri Eski Osmanlı Devleti Düyun-ı Umumiyesi yani borçlar (kuponlar) sorunu. Birinci Dünya Savaşı'ndan sonra imzalanmış bütün barış antlaşmalarının sonuncusu olan Lozan Antlaş­ ması, Türkiye ve imza eden diğer devletler için ne gibi bir anlam taşır. Bunu açıklarken antlaşmanın hukuki hükümlerini tahlil etmeyeceğim. 20. asır için önemi inkar edilemeyecek olan bu olayın, yalnız tarihi rolü­ ne işaret etmeye gayret edeceğim. Barış antlaşmaları Birinci Dünya Savaşı'nın galip ve mağlupları arasında imzalanmıştır. Bütün sulh ant­ laşmaları galipler tarafından mağluplara, tartışmasız kabul ettirilmiştir. Türkiye, Lozan'da, Dünya Savaşının galipleri olan devletlerin hemen hemen hepsini karşısında buldu. Fa­ kat bu Türkiye, mağlubiyeti kabul ederek Sevr Antlaş­ ması'nı imzalamış olan Osmanlı İmparatorluğu değil­ di. Birinci Dünya Savaşı'ndan sonra dört yıl daha isti­ la ordularına karşı bağımsızlığını korumak için müca­ dele etmiş ve ulusal egemenliğe dayanan yeni bir dev­ let kurmakla kuvvetini göstermiş bir Türkiye idi. Memleket, Sevr Antlaşması'nın kaydettiği bölünmeyi 205 ve bağımsızlıktan yoksunluğu kabul etmeyen bir Şef'in etrafında toplanmış Türklerden oluşmuştu. Lozan Antlaşması'nın gerçek karakterini ve yüksek değerini Sevr Antlaşması ile kıyaslamakla anlamayı başarırız Sevr, Osmanlı Devleti'nin tarihte gömülme­ sini saptayan bir belgedir Lozan ise, hür bir ulus sıfatı ile Sevr Antlaşması önünde boyun eğmeyen Türk Dev­ leti'nin bağımsızlık hakkını bütün dünyaya kabul et­ tirmesinin sonucu olan uluslararası bir antlaşmadır. İki antlaşma arasındaki farkı canlandırmak için, 1 923'te Lozan Antlaşması'ndan sonra çıkmış olan bir yazıdan şu satırları okuyalım. Bizden istenen.şeyler Trakya'nın Yunan, İ stanbul'un ulus­ lararası, Doğu Anadolu'nun Ermeni olması Adana'nın Fransız ve Antalya'nın İtalyan sömürgesi olması ... Ne bir ordu, ne de bir donanmaya sahip olmak hakkımız olacaktı. Saray, kendisi­ ne bağlı Anadolu'nun ortasında kaybolmuş iki-üç vilayetle be­ raber, büyük ve küçük devletlerin kontrolü altına konacak ma­ liyemiz, adliyemiz, bayındırlık işlerimiz, kara ve deniz kuvvet­ lerimiz, sınırlarımız, boğazlarımız, milli eğitimimiz kontrol edi­ lecekti. Kısacası, Türkiye parçalanacak artık bir devlet teşkil edemeyecek, bayrağı Marmara ve Ege kıyılarından kalkacak­ tı. İşte Sevr Antlaşması'nın programı, manası bu idi. Elde ettiğimiz şeyler Anadolu inkılabı, Yunanlılara İ zmir havalisinde, işgal ordusuna Adana mıntıkasında ve Ermenile­ re Doğu sınırında yolu kapadı. Antalya'daki kıtalar çekildi. Bu­ gün Batı ve Doğu Anadolu, Adana, Trakya, Antalya, Boğazlar, İ stanbul bizimdir. Ordumuz, donanmamız var kendi kendimi­ zin efendisiyiz. Milli birlik sağlandı . Arzumuz bu idi Lozan Antlaşması'nın manası da budur. Yeni devletin sınırlarının nasıl saptandığını açıkla­ mak için, 1 921 yılına dönmeliyiz. Güney sınırında çar­ pışmaların durdurulması ve bir anlaşma yapmak amacı ile Fransız delegeleriyle siyasi müzakerelere girişilmişti. 206 Eski Fransız bakanlarından Franklin Bouillon, ev­ vela yarı resmi olarak bu konuda Mustafa Kemal ile görüşmüş ve görüşmeler Milli Misak'ın, Türk emelle­ rinin genel amaçlarını Fransızlara tanıtmıştı. Konuşmalar esnasında Mustafa Kemal Franklin Bouillon'a şöyle cevap vermişti ... Sevr Muahedesi'ni dimağından çıkarmayan milletlerle, itimat [güven] esasına müstenit muamelata [dayanan işlemle­ re] girişemeyiz. Bizim nazarımızda böyle bir muahede [antlaş­ ma] yoktur. ... istiklali tamm [tam bağımsızlık] bizim bugün de­ ruhte ettiğimiz [üstlendiğimiz] vazifenin ruhu aslisidir. Bu vazi­ fe, bütün millete ve tarihe karşı deruhte edilmiştir. Bu vazifeyi deruhte ederken, kabiliyet-i tatbikiyesi [uygulanabilirliği] hak­ kında şüphe yok ki çok düşündük. Fakat binnetice [sonuçta] hasıl ettiğimiz kanaat ve iman, bunda muvaffak olabileceğimi­ ze dairdir. Biz, böyle işe başlamış adamlarız. Bizden ewelki­ lerin irtikap ettikleri hatalar [yaptıkları yolsuzluk ve rüşvet ha207 taları) yüzünden, milletimiz, lafzan [sözde) mevcut zannolu­ nan istiklalinde mukayyet [bağlı) bulunuyordu. Şimdiye kadar Türkiye'yi, cihan-ı medeniyette [dünya uygarlığında) kusurlu gösteren neler mutasawer [düşünülmüş] ise, hep bu hatadan ve hep bu hataya tebaiyetten neş'et etmektedir [bağlı kalmak­ tan ileri gelmektedir). Bu hataya tebaiyetin neticesi mutlaka memleket ve milletin bütün haysiyetinden ve bütün kabiliyet-i hayatiyesinden tecerrüt (soyutlanmasını) ve tebaüd etmesini [uzak düşmesini) mucip olabilir [gerektirebilir). Biz, yaşamak isteyen, haysiyet ve şerefle yaşamak isteyen bir milletiz. Biz hataya tebaiyet yüzünden bu evsaftan mahrum [niteliklerden yoksun] kalmaya tahammül edemeyiz. Alim, cahil, bilaistisna, tekmil efrad-ı milletimiz [ulusumuzun bütün bireyleri), belki içinde mündemiç müşkülatı [içindeki zorluğu) tamamen idrak etmeksizin bugün yalnız bir nokta etrafında toplanmış ve fa­ kat sonuna kadar kanını akıtmaya karar vermiştir. O nokta, is­ tiklal-i tanımımızın temini ve idamesidir. İstiklal-i tamm denildiği zaman, bittabi siyasi, mali, iktisa­ di, adli, askeri, harsi [kültürel) ve her hususta istiklal-i tanım [tam bağımsızlık) ve serbest-i tanım [tam özgürlük) demektir. Bu saydıklarımın herhangi birinde istiklalden mahrumiyet, mil­ let ve memleketin, mana-i hakikisi [gerçek anlamı] ile bütün istiklalin mahrumiyeti [bağımsızlıktan yoksun kalınması) de­ mektir. ... Biz, bunu temin ve istihsal etmeden [elde etmeden) sulh ve süküna mazhar olacağımız kanaatinde değiliz. Şek­ len, usulen sulh yapabiliriz. İ tilaf [anlaşma) yapabiliriz. Fakat istiklal-i tanımımızı temin etmeyecek olan bu gibi sulhlar ve itilaflarla milletimiz hiç bir vakit hayatına ve sükünete mazhar olmayacaktır. Franklin Bouillon'un, hükümetine tasdik ettirdik­ ten sonra imzaladığı Ankara Antlaşması, 20 Kasım 1 92 1 'de, yani Sakarya Savaşı'ndan 37 gün sonra yü­ rürlüğe giren bir belgedir. 208 Yeni Türkiye ile Suriye arasındaki sınır, Ankara Anlaşması'nda çizilmiştir. Bu sınır Lozan Antlaşma­ sı'nda da aynen kabul edilmiş 1 939'da Hatay'ın da anavatana katılmasıyla bugünkü halini almıştır. Demek oluyor ki, Lozan'da yalnız bir taraftan Tür­ kiye ve öte taraftan da Yunanistan ve Irak arasındaki sınırların tespiti kalıyordu. Meriç Nehri yatağının orta çizgisi Türkiye ile Yu­ nanistan arasında sınır olarak kabul olunmuştur. An­ cak, nehrin öte tarafında bulunan Edirne Garı, ülke­ mizde yapılmış zarar ve ziyana karşı Türkiye'nin iste­ diği tazminata karşın Türkiye'ye bırakılmıştı. Diğer taraftan 5 Haziran 1 926 tarihli Ankara An­ laşması ile Türkiye ile Irak arasındaki sınır tespit edil­ miştir. Bugünkü Türkiye'nin yüzölçümü 783.562 kilomet­ rekaredir. Böylece, Türkiye, Akdeniz ve Karadeniz'de sahilleri olan ve Avrupa'ya Boğazlarla bağlı bulun­ makla, coğrafi ve siyasi bakımdan Avrupa'nın en önemli bir parçasını oluşturmaktadır. Lozan Antlaşması'nın özellikle 28. maddesi okun­ maya ve hatırlanmaya değer niteliktedir Madde 28 Tarafeyn-i aliyeyn i akideyn Türkiye'de kapitülasyonla­ rın kaffe-i nukatı nazardan tamamen ilgaını her biri kendi­ sine taalluku cihetinden kabul ettiklerini beyan ederler [Antlaşmanın yüksek tarafları Türkiye'de kapitülasyonların bütün bakımlardan tamamen kaldırılmasını her biri kendi­ sini ilgilendiren bakımlardan kabul ettiklerini beyan eder­ ler]. 209 Bu maddenin sade ve kısa hükümleri, Lozan'da ya­ pılmış ve Türk isteklerinin tamamen ve mutlak surette kabulü ile bitmiş olan çetin münakaşaların sonucuna işaret etmekte, aynı zamanda tarihin bütün bir fa�lı­ nın sona erdiğini göstermektedir. Osmanlı İmparator­ luğu'nun kudretinin en yüksek noktada bulunduğu bir zamanda yabancılara bazı ayrıcalıklar bahş olunmuş­ tu. İmparatorluk zayıfladıkça bu ayrıcalıklar onun ba­ ğımsızlığını sınırlandırıyor ve bunların kaldırılması için yapılan her çeşit girişim boşa gidiyordu. Öyle ki ayrıcalıklar gerçek bir siyasi dert haline girmiş bulu­ nuyordu. İsmet İnönü bunlar hakkında şöyle demiştir Bazı devletlerin müttefiki olarak kanımızı akıttığımız za­ manlarda bile, kapitülasyonlar meselesinin her ortaya atılışın­ da müttefiklerimiz hemen düşmanların tarafına geçip aleyhi­ mize cephe alırlardı. Binaenaleyh, bu meselenin kati surette halli, bizim için bir mefkure olduğu kadar bir de milli vazife idi. Hatta Lozan Konferansı esnasında vukua gelen inkıtaın, Ka­ pitülasyonları lağv hususundaki kat'i azmimizden başka bir sebebi yoktu. Binaenaleyh, Türkiye bu tezi müdafaa edip ka­ pitülasyonların lağvını hiç bir iltibasa mahal vermeyecek su­ rette açık ve kat'i bir dille ilan etmiştir. Türkler bakımından, tarihin kaydettiği en büyük hata ve yararlanan devletler tarafından en büyük yarar kaynağı ve en kıymetli emperyalizm ananesi o1an kapi­ tülasyonlar, işte böylece Lozan'da kaldırıldı. Hatta de­ nebilir ki tarihte Lozan Antlaşması kapitülasyon siste­ minin kaldırılmasının bir sembolü görevini görecektir. A. F. Frangulis'nin Dictionnaire Diplomatique'i (Diplomasi sözlüğü) de şöyle diyor Lozan antlaşması, 1 . Dünya Savaşı'nın sonunda imzalan­ mış olan en büyük siyasi antlaşmalar derecesinde önemli bir 210 vesikadır. Yüklü bir geçmişi --durumları ve birçok yüzyıldan beri kazanılmış hakları tersine çevirerek- etmektedir. Bununla beraber, her satırının damgasını taşıdığı bir özelliği vardır ki o da galip bir millet ile, Türkiye ile imzalanmış olmasıdır. Merke­ zi imparatorlukların bütün müttefikleri arasında tek başına olarak Türkiye, Lozan'dan, kuwetinin bilincinde, bağımsızlığı­ na kıskanç ve zaferle kazanılmış bir barışı kabul ettiren devlet olarak çıkmıştır. Yeni Türk Devleti nasıl ve ne gibi şartlar altında Lozan'a gitmiş­ ti . Sınırlarının çizilişini, diğer imza edenlerle hakları­ nın eşitliğini nasıl onaylatabildi. 1 ) Bir devletin sınırları, onun kudretine bağlıdır. Sı­ nırlar üzerine münakaşa olunmaz. Onlar kendilikle­ rinden kuvvete dayanılarak kabul olunur. Türk mille­ ti, sınırlarını gerçek şekilde çizebilmek için Birinci Dünya Savaşı'ndan sonra dört yıllık savaş ve gayrette bulunmaya mecbur oldu. Lozan'da Türk milletinin fii­ len kazandığını kağıt üzerinde tespit etmiş oldu. 2) Hakların eşitliğini, biz Türkler, hakiki olarak Mudanya'da elde etmiştik. Lozan'da her iki taraf baş­ ka başka hak anlayışlarıyla birbiri karşısında bulunu­ yordu. Fakat hepsinin birbiriyle ölçülebilecek hakları vardı. 3) Bilhassa Lozan'dan sonra ve antlaşmanın uygu­ lanması devresindedir ki, hükümlerinin tam meşrulu­ ğunu görüyoruz. Zira Türklerin, bağımsızlıklarına karşı besledikleri sarsılmaz bir inançla elde ettikleri bu antlaşma, Müttefikler tarafından ancak bir geçit ola­ rak telakki edilmişti. Zaman, Türklerin imanlarının doğruluğunu gösterdi, diğerlerinin tahminlerini de bo­ şa çıkardı. Diyebiliriz ki Lozan Antlaşması ile geleceğini temin için kahramanca çarpışmış olan Türk ulusunun hakla- 211 rı tanınmıştır. Bu itibarla antlaşma, insanlık ve uygar­ lık için hakkın, haksızlık üzerine çaldığı ve daima ça lacağı galebenin bir ifadesini teşkil eder. Lozan Antlaş­ ması Türk bağımsızlığının bir zaferidir. 212 iV Atatürk'ün Hayatına Ait Hatıralar Arıburnu� Anafartalar ve Atatürk 68 Tarih diyor ki, Birinci Dünya Savaşı'nda Çanakkale Boğazı'nı geçmek veya Gelibolu yarımadasına batı­ dan asker çıkarmak isteyen düşman kuvvetlerine kar­ şı, Türk donanma ve ordusu en şiddetli direniş kud­ retini göstermiştir. - Çanakkale Boğazı, bu savaş bo­ yunca daima Türk topraklarının kilitli bir kapısı ola­ rak kalmıştır. Bu cephenin Gelibolu yarımadasındaki karadan müdafaa ordusu içinde Mustafa Kemal, ilk askeri zaferini elde etmiştir. Mustafa Kemal'in ismi, Türk ve müttefik orduları içinde bu vesile ile işitil­ miştir. Arıburnu, Anafartalar galibi Mustafa Ke­ mal'in, senelerce sonra bu harp hatıralarını canlandı­ rırken, büyük hüzün ve elem duyduğuna kaç kereler tanık oldum. Ancak vatani bir görev gereği, ora­ lardaki taarruz ve savunma savaşları neticesinde, Türk ordusuna şan ve şeref kazandırmıştır. 215 Yıllarca sonra, Atatürk Cumhurbaşkanı olarak va­ purla Çanakkale Boğazı'nı geçiyordu. Gelibolu'ya çı­ kıp, eski savaş sahasını beraber görmeyi arzu etmiş­ tim. Fakat O'nun kaptana emri şu oldu Boğazı geçip batı kıyılarına doğru gidiniz. Şimdi, tam düşman donanmasının çıkartma yaptı­ ğı yerde, Suvla limanında idik. Atatürk, o günleri ye­ niden yaşar gibi anlatıyor ve karanın denizden görü­ nen bölümünde, Türk kuvvetlerinin bulunduğu yerle­ ri eliyle işaret ediyordu. Fakat birdenbire denizden çok iyi görünen bir ge­ çit yerine gözlerini dikmişti. İşte burası daimi top ateşi altında, bizi tehdit eden yerdir. Atatürk şehit Mehmetçikleri minnet ve şükranla yad ederek karaya çıkmadan geri dönmüştü. 1935 yılında Türk Tarih Kurumu üyeleriyle tarihi bir gezi düzenlemiştim. Düzenlenen programımızda ilk uğradığımız yer Anafartalar ve Conkbayırı ol­ muştu. Yirmi yıl sonra bir savaş alanında dolaşmanın he­ yecanını duyuyordum. Toprağa basarken aziz şehit­ lerimizi rahatsız etmekten korkar gibiydim. Hakika­ ten, ayaklarımıza ilişen boş kovanlar, bir mermi par­ çası veya ayakkabılar içinde insan kemiklerine rast­ lamamak mümkün değildi. Bu topraklarda kanlarını döken vatan savunucu­ larının gönüllerde yaşayan anılarına saygı ve ruhları­ nın şad olması için dualarla ayrılırken, mütevazı 216 ______...fllaolttUt ll llliıiu.ıll l li\ili iiil. i ,· 1 __ Mehmetçik Anıtı karşısında yükselen yabancı anıtla­ ra da hayranlıkla bakmıştım. Bu seyahat dönüşü Atatürk'e duygularımı anlatır­ ken, bizim de orada niçin büyük bir anıt yapmadığı­ mızı sordum. O, bana şu cevabı vermişti Evet doğ­ ru, biz de Mehmetçiğimizi anmak için büyük, çok büyük abideler yapmalıyız, fakat bu bir zaman ve imkan meselesidir. Ancak seni tatmin etmek için söy­ leyeyim ki, bu toprakların Türk hudutları içinde kal­ masıyla, Mehmetçik en büyük abideyi bizzat kur­ muştur. Atatürk'ün ifadesi olan bu söz, şüphe yok ki, bü­ yük anlam taşımaktadır, ancak bu anıdan on yedi yıl sonra, böyle bir anıtın gerçekleştirilmesi için yapılan girişimi, geçenlerde bir sinemada film olarak gördü­ ğüm zaman, derin bir heyecan duydum. Bu savaş meydanında vatan için ölen şehitlerimizin anısına yükselen büyük bir anıtı minnetle karşılarız. Memleket, abidelerle, maddi ve manevi eserlerle tarihi anılarını yaşatır. Çünkü genç nesiller sadece tarih yap­ raklarında okuduklarıyla değil, vatan topraklarında gördükleri tarihi abidelerle, ulus sevgisi içinde, bu va­ tanı korumak amacını güdeceklerdir. Yurdumuzun aziz şehitleri. Sizin kumandanlarınız­ dan biri olan M. Kemal'in, bu savaşa ait bazı hatırala­ rını, O'nun 14. ölüm yıldönümünde anmakla hem onun ve hem sizlerin ruhlarınızın şad olmasını diliyo­ rum. 69 69 Burada sözü edilen Çanakkale Şehitleri Anıtı'nın yapımına 1 952'de karar verilmiş, temeli 1 954'te atılmıştır. Ancak bütçe sorunları nedeniyle anıtın yapımı birkaç kez durmuş ve 1 958'de ancak gövde kısmı tamam­ lanabilmişti. Milliyet gazetesinin açnğı bir kampanya ile bütçe sorunları giderilmiş ve anıt 21 Ağustos 1 960'ta açılmıştır. 2006-2007'de anıt ge­ niş çaplı bir bakım ve onarımdan geçirilmiştir (e.n. ). 217 Türk Gibi Kuvvetli10 Türk gibi kuvvetli (Fart comme un Turc) ifadesi, Fransız dilinde çok kullanılan bir cümledir. Bunun doğruluğunu son olimpiyat müsabakaları da bize ka­ nıtlamıyor mu.11 Güreşte, olimpiyat şampiyonu oluşumuzu heyecan ve ulusal bir gururla okuyarak öğreniyoruz. (Ağustos 1 94 8 ) Türk yiğitleri. Sağ olunuz, var olunuz. Bu olay vesilesiyle, Türk güreşçilerini tebrik ederken, Ata­ .türk'e ait bazı hatıralarımı, Türk sporcularına anlat­ mak istiyorum. Atatürk güreşi çok severdi. Kendisi de arkadaşla­ rıyla ve özellikle Nuri Conker'le güreşmeyi adet edin­ mişti. Fakat asıl heyecan ve zevk duyduğu şey, nöbet bekleyen erleri salona çağırarak, onlara güreş yaptır­ ması idi. Bu güreşler bazen saatlerce sürer, Atatürk, ya hakemlik yapar veya teşvik edici sözlerle dikkat dolu gözlerini onlardan ayırmazdı. O, erlerden galip hatta mağlup olanlara, armağanlarını kendi eliyle verir ve onları kutlardı. Bir gün Atatürk'le beraber güreş sahasına gitmiş­ tik. Hakem mevkiinde olanlardan bir yaşlı zatı, Ata70 Ulus, 9 Ağustos 1 948. ). 21 8 türk'e gösterdiler ve onun hakkında bazı şeyler söyle­ diler. Bu sözler Atatürk'ün duygularının en derin nok­ tasına tesir etmiş ve bu hal gözlerinden akan birkaç damla yaşla belirmişti. Sahada genç güreşçileri seyre­ derken, Atatürk özellikle ihtiyar eski güreşçi Kurtde­ reli pehlivandan gözlerini ayırmamıştı. Çankaya'ya döndüğümüzde Kurtdereli'ye bir ar­ mağan gönderdi armağanın yanı sıra göndermek üze­ re yazdığı mektup şudur Kurtdereli Mehmet Pehlivan, Seni cihanda büyük ün almış bir Türk pehlivanı tanıdım. Parlak muvaffakiyetlerinin sırrını şu sözlerle izah ettiğini de öğrendim 'Ben her güreşte arkamda Türk milletinin bulundu­ ğunu ve milletin şerefini düşünürüm.' Bu dediğini en az yaptıkların kadar beğendim. Onun için senin bu değerli sözünü, Türk sporcularına bir meslek düsturu olarak kaydediyorum. Bununla, senden ve sözlerinden ne ka­ dar çok memnun olduğumu anlarsın. 12 Kasım 1 931 , Salı Gazi M. Kemal Yine bir gün Yalova'da, Salih Bozok, Atatürk'e bir Türk gencinden bahsetti. Bu, bakır yırtan kuvvete sa­ hip bir köylü idi. Köşk'ün ön bahçesinde otururken bu delikanlı Atatürk'ün önünde marifetini gösterdi. Aşçıdan bakır tepsi istenmişti, bu ikinci tecrübe oldu­ ğu için, aşçı daha kalın ve kenarı kıvrık bir tepsi gön­ dermişti. Bu kalın kenar, Türk parmaklarının kuvveti karşısında, biraz zorlukla da olsa, ikiye bölünmüş ve tepsiyi yarıya kadar yırtmıştı. Atatürk buna hayran olmuştu. Aynı tepsiyi başkalarına verdi. Hazır bulu­ nanlardan hiçbiri bu yırtmayı bir milim dahi ilerlete­ mediler. Gene aynı genç, bir deste iskambil kağıdını, 219 gözlerimizin önünde ikiye böldü. Atatürk, bu gence kuvvetinin ana tarafından mı, yoksa baba tarafından mı geldiğini sordu. Genç, Babam pehlivan değildi, fakat anamın kova kadar bir küp pekmezi, bir eliyle tutarak içtiğini bilirim demişti. İşte bu Türk anasının oğlu, önümüzde bir su dolu kovayı parmaklarıyla kaldırarak sudan içmiştir. Ata­ türk bu kuvvet harikasının, muntazam ve metodik bir surette yetiştirilmesi için, ilgililere emir vererek onu İs­ tanbul' a göndermişti. Atatürk güreşi şöyle nitelendirirdi Kuvvet ve zeka oyunu. Bu iki üstün özellik, insanda birleştiği zaman, ancak büyük işler görülebilirdi. Yine Atatürk'ün dü­ şüncesine göre, insanlar akıl ve zekalarıyla birçok şey­ ler keşfedebilirler, fakat bütün bunları insan kuvveti­ nin yardımı olmadan uygulama sahasına koyamazlar. Türk ulusu tarihte daima kuvvet sembolü olarak ün salmıştır. Kurtdereli'nin dediği gibi böyle uluslara­ rası müsabakalarda, bütün ulusu arkasında gören ve ulus kuvveti kafasında yer alan Türk yiğitleri, elbette başarılı olacaklardır. Türk'ün sırtı yere gelmez sözü­ ne daima sadığız. Türk pehlivanları. Ulusumuzu sevindirdiniz. Sağ ve kuvvetli olun. 220 Cumhuriyet'in Onuncu Yılından Türkiye Cumhuriyeti 1 923 yılının onuncu ayında 29'u 30'a bağlayan gecede atılan toplarla, Türkiye'de yeni bir devlet sisteminin kuruluşunu müjdelemiştir. I922 yılının onuncu ayında ... 1 922'nin onuncu ayı, Türkiye için büyük tarihi olay­ larla doludur. Ülkenin kurtuluşunu sağlayan askeri za­ ferin siyasi belgesi olacak olan Lozan Antlaşması ha­ zırlıkları bu aylar içinde olmuştu. 1 1 Ekim 1 922'de imzalanan Mudanya Mütarekesi'ni, 20 Kasım 1 922 tarihinde Lozan Konferansı'nın açılması izlemişti. Bu uluslararası siyasi olayların yanı başında, Türkiye, re­ jim değiştirme bakımından ilk önemli adımını atmıştır. Lozan Konferansı'nda Türkiye'yi temsil edecek he­ yet, ancak askeri zaferi kazanmış olan Ankara Hükü­ meti'nden olabilirdi. Fakat hukuken meşru sayılagel­ mekte olan İstanbul hükümeti, kendisinin de bu kon­ feransta temsil edilmesini istedi. Karşı taraf, yani Müt­ tefik devletleri, 28 Ekim 1 922 tarihli bir nota ile Tür­ kiye Büyük Millet Meclisi hükümetini, padişah hükü­ meti ile birlikte Lozan'da toplanacak sulh konferansı­ na çağırdılar. 221 Atatürk bu müşterek davet karşısında en önemli ka­ rarlarından birini aldı Saltanatı halifelikten ayırmak. Hatta o kadar da değil, son padişah Vahdettin kendi kişisel çı­ karını devlet ve ulus çıkarlarının üstünde tutup, olum­ suz bir rol oynamıştı. Milletin, Mustafa Kemal etra­ fında toplanıp kendi kendini kurtarma gayretlerinde olduğu gün, bundan yararlanmak isteyen, daha önce ulusundan ayrılan ve vatan topraklarını dağıtan bir saltanat hükümeti ortaya çıkmak istiyordu. Bunun nasıl halledildiği 1 Ekim 1 922 tarihli Büyük Millet Meclisi zabıtlarından okunabilir. Atatürk Nu­ tuk'ta ( 1 927) ise bu safhaların iç yüzünü açıklar ve şöyle yazar Bu müşterek davet keyfiyeti [durumu] saltanat-ı şahsiye­ nin lağvı muamelesini [kişisel saltanatın kaldırılması işlemleri­ ni] kati olarak intaç etti [bitirdi]. Filhakika 1 Kasım 1 922 tarihli kanun mucibince hilafet ile saltanat birbirinden tefrik olundu [ayrıldı]. İ ki buçuk seneyi mütecaviz [aşkın] bir zamandan beri fiilen icra-i hükOm eden [hüküm süren] Saltanat-ı Milliye [Milli Egemenlik] teyid olundu. Hilafet, sarih bir hukuka malik ol­ maksızın, bir müddet daha bırakıldı. 1 922 yılının on birinci ayı böylelikle tarihi bir gün kaydetmişti. Çünkü saltanatın kaldırılmasıyla padişah devlet başkanlığından çıkmıştı. Hilafet unvanının kalı­ şı, daha bir müddet, yani 3 Mart 1 924'e kadar din başkanlığını Osmanlı hanedanında bıraktı. Bu kanun ile 1 Kasım 1 922'den beri devlet başkan­ lığını fiilen, Büyük Millet Meclisi Başkanı sıfat ve sala­ hiyetiyle Gazi Mustafa Kemal yapıyordu. Ülke düş- 222 ____ .._,,....nnunnıı�ı..l' ''l ''ı''I manlardan kurtarıldıktan sonra, dahili idare Misak-ı Milli hudutları içinde, Ankara hükümeti tarafından düzenlenmişti. Uluslararası ilişkilerimizin düzenlenmesi ve yeni Türkiye devletinin devletlerce tanınması yolunda gö­ rüşmeler sona ermiş ve İsmet İnönü bu antlaşmayı ba­ ğımsız Türk devleti temsilcisi olarak yönetmiş ve imza etmişti. (24 Temmuz 1 923) L923 yılının onuncu ayında... Saltanatın kaldırılmasının üzerinden yaklaşık bir yıl geçmiş idi. Osmanlı hanedanından Abdülmecit Efen­ di, halife sıfatıyla İstanbu-Pda bulunuyordu. Büyük Millet Meclisi hükümeti bütün memlekete egemendi. Devlet başkanlığını Büyük Millet Meclisi Başkanı temsil ediyordu. Uygulamada rejim kurulmuştu ve hükümet meka­ nizması bu rejime göre işliyordu. Fakat bunun adının açıkça konması 29-30 Ekim 1 923 gecesine rastladı. Ankara'nın, yeni Türk devletinin merkezi oluşuna dair olan kanun 13 Ekim 1 923 tarihinde kabul edil­ mişti. Bundan on altı gün sonra ise devletin adı kon­ muştu. Atatürk bu olayın tarihi evresini, Büyük Nu­ tuk'ta bütün canlılığı ile ne güzel yazmıştır. L933 yılının onuncu ayında... Cumhuriyet on yılını bitirecekti. 1 933 yılının yaz ay­ larını Atatürk Yalova'da geçiriyordu. Bu yıl tarih üze­ rindeki çalışmaların kendisini en çok işgal ettiği bir zamandır. Daima okuyor, okutuyor, anlatıyor ve an­ lattırıyordu. Anılarından en çok anlatmasını sevdiği olaylar, Makedonya'da geçenler idi. Çünkü çocukluk ve genç223 liği orada geçmişti. Bir gün Yalova Köşkü'nün balko­ nunda oturuyorduk. Ruşen Eşref Ünaydın, Balkan Konferansı'nın Selanik'te toplanacağına dair açıklama yapıyordu. Balkan Antantı vesilesiyle Selanik adının geçmesi, bende Atatürk'ün anılarını canlandırdı. Ora­ yı görmek istedim. Balkan toplantısı olamadı ve heyet gitmeyecekti. Ancak benim Selanik'i görmek isteğimi yerine getirmek için, Atatürk büyük bir seyahat planı­ nı bana o aylarda uygulattı. Yunanistan, Girit, Mısır, Filistin, Suriye'de tarihi yerleri, müzeleri gezdim. Cumhuriyet Bayramı'nın onuncu yılında Ankara'da olacaktım. Konya'dan oto­ mobil yolculuğu yaparak bir gün önce Ankara'ya ulaşmıştım. Atatürk neşeli ve sağlıklı idi. Bana Selanik'i ve doğ­ duğu evi uzun uzun anlattırdı. Duygulandı. O sıralar­ da Onuncu Yıl Nutku'nu yazmış okuyordu. Kısa ol­ masını istedim dedi. Ne mutlu Türk 'üm diyene ibaresi üzerinde özel­ likle duruyordu. Böyle nutuklarını yüksek sesle tek­ rarlamak ve günde birkaç kere okumak adeti idi. Kü­ tüphanesinde gezerek okudu ve ben de dinliyordum. Birden durdu, On yıl önce bu gün... Biliyor musun, ne mücadele içinde idik dedi. Meclis zabıtlarını okudum. Nutuk 'taki açıklamaları biliyorum, sizden de dinlemiştim dedim. Güldü Tarih, okuduk/arındır, doğru. Fakat ben sana bil­ mediğin bir şeyi anlatayım. Tarihi hadiselerin cereyanı sırasında, bazen fizyolojik arızalar mühim rol oynar­ lar. Tabiat ya mani olur veyahut yardım eder diye sö­ ze başladı. On yıl önce bugün Cumhuriyet'i ilan et­ mek lazımdı. Hadiselerin seyri [olayların gidişi] bunu icap ettiriyordu. Fırka'da (Parti'de) ve Meclis'te mü­ nakaşalar cereyan ederken bildiğin gibi beni davet et­ tiler. O heyecanlı celselerde söz söylemek benim aradı224 ğım işti. Uzun söz söyleyemedim, cumhurbaşkanı se­ çildiğim zaman söylediğim nutuk en kısa beyanatla­ rımdan biridir. Neden. Çünkü dişlerimi yeni çektir­ miştim, yeni yapılan dişlerim tecrübe devresinde idi. Söz söylemeğe başladığım vakit ıslık gibi bir ses çıkı­ yor veyahut da ağzımdan düşüyordu. Bu sırada yapı­ lacak hiç bir çare yoktu. Bu tabii hadise, siyasi hayatı­ mın en mühim safhasına, böylece bir mani teşkil etti. Kim bilir, uzun söylemediğim belki de isabetli olmuş­ tur diye de ilave etti. Cumhuriyet rejiminin tarihçesi için, bu yazılarımda şu üç safhayı belirtmek istedim. Cumhuriyet ilanından bir yıl önce, saltanatın kaldı­ rılması ile fiilen Cumhuriyet rejiminin kurulmuş oldu­ ğunu, İşlemekte ve uygulanmakta olan bu rejimin bir yıl sonra aynı ay içinde adlandırılmasını, Cumhuriyetin onuncu yıldönümünde Atatürk'ün hayatından birkaç çizgi ve kendisinden dinlediğim olay. İşte 1 923 yılının 29 Ekim günü saat 20.00'ı vurdu­ ğu vakit, Mustafa Kemal, Büyük Millet Meclisi'nde Türkiye Devleti bir Cumhuriyettir ibaresini Teşki­ laH Esasiye (Anayasa) kanununun birinci maddesi olarak kabul ettirmişti. 225 Yürüyelim Arkadaşlar73 Bugün, Türk gençliği bir araya geldiği vakit bir marş söylemek istese, Dağ başını duman almış marşı ile sesini yükseltir. Bu marş, bilhassa 1 936 yılından sonra, aramızda daha kapsamlı bir nitelik almıştır. O tarihte gazetelerde bu konu hakkında yazılar çıkmıştı. Ancak, bu yazımda Atatürk'ün ne gibi bir ruh haleti içinde bu anısından söz ettiğini kaydetmek istiyorum. Bugün, Türk gençliği bu marşı söylediği zaman, yılların ardın­ da kalan ve Mustafa Kemal Paşa'nın otomobilinin geçtiği Anadolu'nun dağ başlarını hatırlamalıdır. O günkü koşulların zorluğunu, ancak yaşayanlar­ dan dinlemek ve tarihi okumakla elde edilebilir. Fakat otuz yılını dolduran Cumhuriyet Türkiyesi, bu ağır koşulların ulusal duygu ve bilgi ile yenildiğini ve bu­ günlere erişebildiğini minnetle yad etmelidir. Ondan sonraki çetin devrelerimiz ise, düşmanın yurttan atılması ve Cumhuriyet devlet rejiminin kuru­ luşu ile ( 1 923) barışa kavuşmamızdır. Bu devrede, Cumhurbaşkanı Gazi Mustafa Kemal düşmanları ile dost olmayı hedef edinmiştir ve bunda da başarılı ol­ duğunu, o yılların tarihinde okumak mümkündür. 226 1 936 yılındayız . . . Yaz aylarında Atatürk İstan­ bul'dadır. Boğazlara dair antlaşma Montrö'de imza­ lanmıştı. Bununla İstanbul ve Çanakkale boğazlarında kayıtsız şartsız devlet egemenliğini kurmuştuk. O yıl, İstanbul'da Balkan Antantı'nın bir gösterisi olarak, Balkan uluslarının katılımı ile bir festival hazırlanmış­ tı. Bu maksatla Beylerbeyi Sarayı'nda toplanılmıştı. Atatürk, ulusal giysileriyle oyunlar yapan Balkanlıları zevkle seyretti. Türkiye'nin birçok bölgelerinden bu festivale, ulusal giysileriyle katılan gruplar gelmişti. Bunların çeşitli hareket ve melodilerle yaptıkları dans­ lar seyredildi. Atatürk, bunlardan özellikle Karadeniz kıyılarına özgü olan oyunları pek beğenmişti. Dağ başını duman almış marşını Samsun'dan An­ kara'ya kadar olan yolculuklarında, nasıl söyledikleri­ ni orada bulunanlara anlattı. Anadolu'nun dağ baş­ larını, tekerleklerini çuvalla doldurduğumuz kırık dö­ kük otomobillerle aşarken, bu marşı söyletmeyi ya­ nımda bulunanlara adet ettirmiştim diyordu. Resim Galerisi 1 Türkiye'nin sahip olduğu ilk resim galerisi, 20 Eylül 1937 günü Atatürk'ün eliyle açıldı. Osmanlı devrinin Dolmabahçe Sarayı'ndaki Veliaht Dairesi bu iş için çok uygun oldu. Bu galeri, bir yüzyıldan beri resim konusuna emek veren Türk sanatkarlarının malıdır. Bu eserler arasında şüphe yok ki Batı'nın Rönesans şaheserlerine rast gelinmez. Çünkü o yüzyıllarda Türk'ün eli, resim yapmanın günah olacağı hurafesine dayanarak, bağlanmış bulunuyordu. O Türk kabili­ yetleri, yine o asırlarda en ince sanat eserlerini, örne­ ğin resim olarak minyatürleri dünyaya armağan et­ mişlerdir. Eski deyişle, göz nurunun döküldüğü eser­ lerde, Türk'ün elinde ne kadar inceldiğini örnekleriyle göstermiştir. 75 Bir ulusun, tarihinde kültür eserleri çok önemli rol oynar. Devletlerin siyasi hayatını en çok etkileyen, toplumsal bünyedeki düşünsel gelişmeler ve ekonomik düzendir. Bunlar o ulusun yükselişinde en büyük et­ ken olurlar. Bireylerde ve toplumda düşünce yaşamı, her şeyin temelini oluşturur. Bunu da, bilim ve güzel 74 Cumhuriyet, 1 937. 228 sanatlar diye iki cepheye ayırabiliriz. Resim, heykeltı­ raşlık, mimari, edebiyat, müzik ve dans gibi güzel sa­ natlarda, insan, yaratıcılık kudretinin zevklerini gözle görülür hale getirir ve bu ürünler de insanın estetik zevklerine hitap eder. Sözgelimi müzik, insan zeka ve duygusunun doğaya olan üstünlüğünü ne güzel ifade eder. Resim ve heykeltıraşlık ise doğada daima değişik­ liğe uğrayan manzaralara boya, taş ve maden vasıta­ sıyla en büyük canlılığı verir. İnsan her gün, her an do­ ğanın çeşitli oluşumlarına bakar, onu görür, ondan zevk alır veya almaz nihayet bunlar insan ömrünün geçen günleri içinde kaybolup gider. Fakat bu duygu­ lar ve deneyimler hissedildiği anda tespit edilirse, onlar nesillerin malı olarak kalırlar. Her nesil, gözü okşayan izlenimlerden zevk alarak terbiye görür ve büyür. Resim galerisi, bizim neslimize esin ve hız verecek bir kaynaktır. Milli Eğitim Bakanı, bu konuda Ata­ türk'ten aldığı emri çok az bir zamanda başardı ve ga­ leri kuruldu. Türk ressamları, sanatlarının beğenilme­ sini ve korunmasını Cumhuriyet devrinde kazanmış oldu. Türk sanatkarı. Senin eserlerinle dolduracağın bu saray gibi daha ne büyük yerlerin vardır ve olacaktır. Türkün eli işler, gözü güzeli görür, hissi heyecanda olur­ sa, o yalnız kendi ulusuna değil, cihan kültürüne de ör­ nekler ve şaheserler verecek kudretler gösterecektir. 229 Nazilli Kombinast76 Ülke, ulus için işleyen bir eser kazanmıştır Tren, sabahtan beri verimli, sulak ve yeşillik vadide iler­ liyor. İki taraftan hafif yükselen dağlar doğanın en çok özenerek işlediği kıvrımlarıyla şekil almış olan bu yerle­ rin sahibi olarak da en iyiyi seçmiş Bu yurt Türk'ün mukaddes toprağı. Nazilli'ye yaklaşıyorduk Atatürk, H. Reşid Tankut'a sordu, Nazilli ne demektir. O'nun izahatı bitmeden trenin içini, genç, gür ses­ ler doldurmuştu. Eski ataların bugünkü çocuklarının sesleri, tarihin engin derinliklerinden gelen sesler gibi uğulduyor ve çınlıyordu Yaşa Atatürk . B u candan gelen seslerle kuvvetlenen heyecan, is­ tasyona indiği zaman Atatürk'ü daha çok sarmıştı. O, halk içinde mutlu anlarını yaşıyordu. Ülkesine yaptığı büyük işlerin üstünde, iradesini temsil eden adımlarıy­ la ilerliyordu. Atatürk etrafını saran Nazilli halkının coşkun alkış sesleri içinde Halkevi'ne gitti. Günün büyük meselesi üzerinde konuşuluyordu. Başbakan Celal Bayar, altı yıl önce bu salonda geçen bir konuşmalardan söz etti. Konu serbest rejimle devletçilik prensibi üzerine imiş. O zaman bir fabrikanın Nazilli'de kurulması üzerinde konuşulmuş. 76 Cumhuriyet, 1 937. 230 İşte bugün gerçekleşen bu iş için, Atatürk ve ülke büyükleri, bu kasabada bulunuyorlar. Küçük vagonla­ ra binildi, şehrin biraz ilerisinde fabrika kombinasına doğru yol alınmıştı. Cumhuriyet hükümetinin, Birinci Beş Yıllık Endüstri Programı'ndan bir maddeye daya­ narak gerçekleştirilen bu eseri görmeye başlamıştık. Fabrika binalarına giden yollar halkla dolu idi. Ata­ türk'ün yoluna katılan kalabalık, meydanda yer al­ mıştı. İlk binaya giriş, küçük çocukların sepetlerde tuttukları pamuk dalları içinden oldu. Hepimiz yaka­ larımızı bu pamuk dallarıyla süsledik. Bu binada fab­ rika müdürünün değerli açıklamalarını dinliyorduk. İlk basmalardan bir top masa üzerine konuldu. Bu top kırmızı beyaz kurdelelerle bağlanmış Türk pamuğu­ nun değerlenen bir parçası olarak ne çok manalar ifa­ de ediyordu. Türk, kendi malını kendi topraklarının verimine el emeğini katarak üzerine giyecek fakat bu emekler yüzyılın ileri buluşlarından makineleşen kıs­ mından en çok pay alacaktır. Türkün el emekleri artık sadece el tezgahlarında yer tutamaz. Ona bugünkü ya­ şam gereklerini karşılayacak elemanlar lazımdır. Na­ zilli fabrikası bu ihtiyacın bir örneğidir. Kombinanın tamamlandığı vakit alacağı şekil, du­ vardaki haritada çizgilerle saptanmıştı. Bugün bitme­ yen yerler yalnızca bahçe ve park kısımları idi. Balkondan şehir namına söylenen nutuk dinlendi. Celal Bayar, İnönü hükümetinin uygulamalarından olan bu eseri, mutlak rakamlarla canlandırdı. Bu nu­ tuk, devletçilik prensiplerine dayanarak yapılan işlerin ekonomik ifadeleriyle dolu idi. Nutuk bitince, Türk'ü giydirecek olan Türk işçileri erkekli kadınlı, Atatürk'ün önünde geçit resmi yaptı­ lar. Bir örnek giyinmiş kadın işçiler, Türk yurdunda iş­ birliğinin canlı sembolleri idi. Kayseri fabrikasının spor klübü de bu törende yer almıştı. 231 Celal Bayar, Afet İnan ve Atatürk Nazilli Dokuma Fabrikası'nın açılışında. Elimize verilen planlara göre ilk kısmın önüne gel­ dik. Atatürk kırmızı kurdele ile bağlanmış, sarı ma­ denden Sümerbank harfleri ile yapılmış bir anahtar ile kapıyı açtı. Herkes içeriye girdi. Dışarıdaki hava sı­ caklığı, bu binada teknik gelişmenin seyrine uyularak, yerini serinliğe vermişti. Fabrika direktörünün rehberliğinde yürüyoruz . . . Pamuk, işleyen makinelerde türlü şekiller alıyor iplik­ ler, binlerce makaralar üzerinde kümeleşiyordu . . . Ma­ karalar çözülerek tezgahlarda yer almış, büyük bir sa­ londa tezgahların bulunduğu yerde her makinenin ba­ şında duran bir işçi Marş emrini bekliyordu. Direktör, Atatürk'e hitap ederek, İşlemek için em­ rinizi bekliyorlar dedi. Büyük yerden gelen emir, 480 makineyi birden gü­ rültülü bir faaliyete koydu. Bunun üzerine Atatürk şöyle konuştu İşte halka refah verecek sesler. Her makine, işçisinin kumandasıyla işliyordu. Ku­ maşlar dokunuyor, yıkanıyor, renkleniyor, nihayet 232 kimyanın modern tekniğine ulaşıyor ve renk renk çi­ çeklerle bezeniyordu. Kırmızı, mavi gözü okşayan her renk bu basmalarda yer alıyordu. Burada aynı zamanda yeni bir şey öğrendik. Ana­ dolu'nun her yöresinin bir renk seçişi varmış. Onun için Türk sanatkarı, Türk zevklerine hitap etmeye mecburdur� gerek renklerinde, gerekse çiçeklerinin se­ çilişinde ... En nihayet basmaların top haline konduğu dairede gezme işi bitti. Herkes bu eser karşısında memnun ve neşeli idi, çünkü ülke, ulus için, onun zev­ ki için ve nihayet pek kaçınılmaz bir ihtiyacı için, işle­ yen bir eser kazanmıştı. 233 İğde Ağacı 77 1 937 yılının bahar mevsimi idi. Gazi Orman Çiftliği'ne, Akköprü tarafındaki yoldan gidiyorduk. Çiftliğin o parçası meyve bahçesi haline konulmuş, fidanlar sıra sı­ ra dikilmişti. Şimdi gölgeliği ve bol yeşilliği ile çok güzel olan bu yol, o zamanlar henüz küçük, çelimsiz ağaçla­ rın sıralandığı, yaz mevsiminde dahi pek gölgesi olma­ yan bir yerdi. Atatürk, bu eski çıplak topraklar üzerindeki, mey­ ve bahçesi haline gelmiş olan bu yerlere neşe ile bakı­ yordu. Şimdi uzun kavak ağaçlarının bulunduğu yol kenarlarında ameleler çalışıyor ve fidanlar dikiyorlar­ dı. Atatürk birden şoföre Dur. diye bağırdı. Yere indiği vakit orada olanlara, Burada bir iğde ağacı vardı, o nerede. diye sordu. Kimse iğde ağacını bilmiyordu. Çünkü orada çalı­ şanlar, yenilerini dikmekle meşgul idiler. Atatürk'ün biraz evvelki neşesi kalmamıştı. Çünkü çiftliğin ilk ço­ rak günlerinin bir yeşillik hatırası yerinden çıkarılmış ve yok olmuştu. Yol boyunca yürüyerek iğde ağacını aradık. İğde eski ve çelimsiz bir ağaçtı. Fakat yaşa­ yan ve baharda hoş kokularını etrafa saçan, güzel bir ağaçtı diyordu. Çiftlik merkezine gelmiştik. Büyük hamamın yapısı bitmişti. Onu gezerken iğde ağacını yerinden kimin çı 234 Atatürk ve Afet İnan bir gezide. kartmış olduğunu da soruşturmak için, ilgili durumda olanlara sorular sordu. Kimse bu küçücük ağacın akı­ beti hakkında bir haber veremedi. Atatürk bu önemsiz gibi görünen işten hüzün duy­ muştu. Uyarılarda bulundu, emirler verdi, eski ağaçlar da korunacak ve bakılacaktı. Çünkü o yeşilliğin hasretini, İstiklal Savaşı boyun­ ca çok çekmişti. Çankaya'yı oturmak için seçmesine neden, birkaç büyük karakavak ağacının bulunması idi. Onların rüzgarlı günlerdeki hışırtısından daima zevk duyardı. O gün, Çiftlik dönüşü uzun uzun ağaçlardan söz etti. Doğanın bu varlığı, insanlara büyük bir kazanç­ tır. Onlardır ki toprağı verimli kılarlar. İnsan topluluk­ larının yer seçmelerine rehberlik ederler. Bunun üzeri­ ne münakaşa konumuz şu yola dökülmüştü Coğrafi muhit mi insanlar üzerine tesir yapar, yoksa insan.Jar mı o muhite hakim olurlar. 235 Otomobil gezintilerinde ekseriya bu gibi konuşma­ lar ve münakaşalar olurdu. Ben, tarihi örneklere daya­ narak diyordum ki, Tabiat büsbütün kısır olursa in­ san kuvveti ona tesir yapamaz. Atatürk ise, insan ze­ kasının her şeye gücünün yettiği, doğaya da azami de­ recede egemen olabileceği kanaatinde idi. Nihayet şu sonucu kabul ediyorduk İnsan bütün tarih boyunca, tabiatın bazen esiri, bazen de hakimi olmuş ve bu hal insan toplumlarının medeniyette ilerlemeleriyle meb­ suten mütenasip [doğru orantılı] olarak inkişaf etmiş­ tir [gelişmiştir]. 1919 yılında Atatürk Ankara'yı pek az ağaçlı bul­ muştu. Bu pek az olanlar birer kanıttı ki, onlar gibileri çoğalabilir ve daha pek çok yetiştirilebilirdi. O, eski adı Orman Çiftliği olan yerde, orman yetiştirmeyi kendisine ideal edinmişti. Onun için her ağaç eski ve yeni, değerli birer varlıktı. Bunların yetiştiğini, büyü­ düğünü görmek, bir idealin gerçekleşmesindeki zevki kendisine veriyordu. Gazi Orman Çiftliği, insanların irade ve çalışmalarıyla, doğayı güzelleştirme ve verimli kılma kuvvetinin bir örneğidir. Atatürk İstanbul'da büyük ağaçları gördükçe güle­ rek şöyle söylerdi Bunlar da güzel amma, biz yap­ raklarının ve dallarının, her yıl nasıl büyüdüğünü gör­ düğümüz ağaçları daha çok seviyoruz. Bir bahar mevsimi, Çankaya'nın eski köşkü önün­ de yeni dikilmiş akasya ağaçlarını bahçıvan budamış ­ tı. Atatürk bu fazla budamayı sevmedi. O, ağaçları daima daha büyük görmek arzusunda idi. Onun için de bahçıvanı bilgisizlikle suçladı. Kendi adını taşıyan Atatürk Bulvarı'na, çam fidan­ ları dikildiği vakit pek sevinmiş, Bunlar tutarsa, An­ kara'nın yaz kış yeşil duracak bir tabiat zenginliği ola­ cak demişti. O, bu çamları Ankara'nın yeni devrinin bir tarihi gibi kabul ederdi. 236 Atatürk, hastalığı ağırlaşmaya başladığı sırada Atatürk Orman Çiftliği'ne bir gelişinde kardeşi Makbule Atadan, Afet İnan ve manevi kızı Ülkü ile. Atatürk Bulvarı'nın ortasındaki küçük çam korula­ rını daha bakımlı ve belki de altlarından yayaların geçmesi için düzenlenmiş görmekten, her Ankaralı ne kadar haz duyacaktır. Bundan Atatürk'ün de ruhunun şad olacağına şüphe yoktur. Atatürk, son hastalık günlerini, ağaç ve orman has­ reti içinde tamamladı. Ormanlık ve yeşillik dağ man­ zarasını gösteren bir tablo, O'na, maddi ıstırapları içinde hayal kurmayı dahi sağlamıştı. İşte bundan do­ layıdır ki, Eskişehir'in Sündiken ve İstanbul'un Alem­ dağ ormanlarında, kendisine nekahet devri için düzen­ lenecek ve oturulabilecek yerler arandı. Lakin bu iste­ ğini yerine getirmek kısmet olmadı. Çünkü o büyük insanın ömrü, 10 Kasım 1 93 8 'de bitmişti. Atatürk'ün bütün bu isteklerini anımsadıkça onun Anıtkabiri'nin bol ağaçlarla çevrilmesini ve onlar ara­ sında ebedi uykusunu uyumasını ne kadar gönülden arzu ediyordum. 237 Anıtkabir Parkı ve ağaçlan 1 959'da Anıtkabir'in büyük giriş yolunun iki tarafına ülkemizde yetiştirilen kokulu ardıç fidanları dikilmiştir. Çim ve çiçeklerle bezenmiş bu kısımdan sonra asıl anıtı çevreleyen park, yine çimenle yeşillendirilmiştir. Memle­ ketin çeşitli bölgelerinden ve yabancı devletlerden gelen ağaçların dikilmesiyle bu park Ankara'nın en güzel ye­ şillikli bir köşesi olmuştur. Yabancı Devletlerden Anıtkabir'e Hediye Edilen Fidan Listesi Afganistan Almanya ABD Avusturya Belçika Danimarka Finlandiya Fransa Güney Çin Hindistan İngiltere İspanya 238 İsrail İsveç İtalya Irak Japonya Kanada Kıbrıs Mısır Norveç Portekiz Yugoslavya Yunanistan 239 Bahar Çiçeklerinden Hazan Yapraklanna 18 Atatürk bir sonbahar gününde, son uykusundan uyana­ madan, sükun içinde, 57 yıllık ömrünü bitirmişti. Yıl­ lar, O'nun fani vücudunun ebediyete intikal edişi üze­ rinde yığılıyor. O'nun ölümüne, doğanın solan yaprak­ ları ve nemli havası bütün ulusla beraber ağlıyordu. Fakat O, ölümünden üç gün evvel bu ayrılığa hazır­ lanmış gibi idi. 6 Kasım Pazar günü yatağının başı ucunda kendisine doğrulabilmesi için yardım ederken, zayıf omuzlarında hissettiği güçsüzlüğü yenmek istediği görülüyordu. İnsan iradesinin doğa üstüne çıkamadığı­ nı görmekle beraber etrafında bulunanlara ümitsizlik vermek istememişti. İyi olacağım ve Ankara'ya gidece­ ğiz sözü, onun sesinde bir titreme dahi yapmadan söy­ lenmişti, belki de öleceğini bildiği halde son sözlerini ümit ve iyilikle bitirmek istemişti... Bir ilkbahar mevsiminde hastalığı ilerleyen fani Ata­ türk, o yılın sonbahar yaprakları ile beraber toprağa düştü. Doğa kanunları, Tanrı'nın buyruğu bu yolda idi. O'nun ilk hastalık aylarında Çankaya'da istirahat ettiği günlerden birinde idi... Keçiören'den, üzerinde ba­ har çiçekleri olan bir badem dalı getirmişlerdi. Bir vazo içinde odasına konduğu zaman, yorgun ve hasta yüzün­ de bir neşe belirdi. 78 Ülkü dergisi, seri 111, no 36, 1 949. 240 Bahar gelmiş ne güzel. dedi ve hemen ilave etti, Fakat bu güzel çiçekler meyve vermeden solacak ve sade bizim birkaç günlük göz zevkimizi tatmin edebile­ cek, ne yazık.... Atatürk bu sözlerine başka kelimeler ilave etmemiş­ ti, fakat yüz ifadesi birçok anlamlar saklıyordu. Onun ara sıra derinden bir iç çekişi vardı ki, bazen sofada ve merdivenlerde yürürken, ayak seslerinden önce işitilen bir derin hayat nefesi idi. İşte bu gün de bu iç çekişle beraber gözleri bahar çiçeklerinde sabitleşti. Hareketsiz durmasından bir an için ürkmüştüm, fakat herhangi bir söz söylemekten çekindim. O, bahar kokusunu alabil­ mek için çiçeklere eğilmişti ve Oh. Hayatın gençliği ne nefis. demekten kendini alamamıştı. Fakat bu meyve verecek dalların koparılmasından dolayı da kederlendi­ ği görülüyordu. O, bu kuru dalların yapraklarla yeşillendiği ve çiçek­ lerin meyve verdiği günleri, hayatının bir son mevsimi olarak yaşadı. Fakat sonbaharın sararan ve hayatiyetini kaybederek yerlere düşen yapraklarını göremedi. Çün­ kü O da, o yapraklar gibi sararmış, solmuş ve eceline boyun eğmişti. İşte fani Atatürk ... Ölümü üzerinden birçok bahar mevsimi geçti. Her baharda, çiçek açan ağaç dallarında onun bakışlarını sabitleşmiş görürüm ve sözlerini hatırlarım. Sonbaharın düşen her bir yaprağında ise faniliğin bir sembolünü bulmamak mümkün değildir. Bu benzetiş maddi haya­ tın bir ifadesi. Fakat ölümsüz ve ebedi bir Atatürk'ü ül­ ke ve dünya kamuoyu daima yaşatmaktadır. Ulusuna hayat hakkı bahşeden Atatürk'ü aramızda yaşatmaya mecburuz. Çünkü O, ulusal varlığımıza bü­ tünlük vermesini bilen ve gençliğe idealler aşılayan bir insanın huzuru içinde, bu devleti kendinden sonraki ne­ sillere emanet etti. O'nun, Türk milleti için dilekleri, daima bizimle be­ raber olsun ve idealleri gerçekleşsin. 241 Uygarlık Tarihimize Hizmet Edenlerin Heykel ve Anıtlan Yapılmalıdır 79 Dünya gazetesi Kimlerin heykelleri yapılmalıdır diye bir anket yapıyor. Yanıtlarını okurken, bu konu ile ilgili olarak, tarih bilgileri yanında, Atatürk'ün bu konuda­ ki düşüncelerini de anımsıyorum. Hep biliyoruz ki uluslar, tarihi varlıklarının temelleri üzerinde yükselir­ se kuvvetli olurlar. Heykel ve abide konusunda bizim tarihimiz çeşitli devreler geçirmiştir. Burada yalnız Selçuklu Türkleri zamanındaki Anadolu abidelerinden, İslamiyet'i kabul etmiş bu Türk cetlerimizin mimari sanat eserlerinde kabartma heykellerin yapılmış olduğunu gerek yapılar üzerinde, -örneğin Divriği'deki Şifaiye Kapısında- ge­ rekse müzelerimizdeki -Konya ve Afyon- taş kabart­ malarda görmek mümkündür. Konya Müzesi'ndeki Beyşehir Kubat-Abat'ta bulunan Türk-Selçuklu çinile­ ri üzerindeki insan resimleri birer şaheser olarak Türk sanatına değer kazandırmaktadır. Fakat yine bazı devirlerimizde, heykel kabartma, resim yapılmaz olmuştu. XX. yüzyıl Türkiyesi, Cum­ huriyet yönetimi ile yeni bir Türk tarihinin başlangıcı­ dır. Atatürk, Türk ulusunu dünya uygarlığında yeri olacak bir duruma getirmek gayesi ile sosyal ve ente­ lektüel inkılaplar yapmıştır. Bununla beraber o ilhamı­ nı ulustan aldığını her zaman ve şart içinde ifade et79 Dünya, 10 Kasım 1956. 242 miştir. Bu bakımdan ulusuna verdiği öğütler insani ve uygar düşüncelerden esinlenmekle beraber yabancı bir damga taşımazlar. Bir gün bir yabancı gazete yazarı­ nın, Garplıların nelerini milletiniz için almak istersi­ niz. sorusuna şöyle bir yanıt vermişti Biz Garp medeniyetini bir taklitçilik yapalım di­ ye almıyoruz. Onda iyi olarak gördüklerimizi kendi bünyemize uygun bulduğumuz için, dünya medeniyet seviyesi içinde benimsiyoruz demişti. İşte heykel ka­ bartma ve resim konuları da bu düşünceye göre, Cumhuriyet devri ile beraber bizim sanatkarlarımıza olduğu gibi, uluslararası ün sağlamış kişilere de Türki­ ye' de heykel anıt yapmak fırsatını vermiştir. Kemal Atatürk devri, güzel sanatların her şubesinin gelişmesine önem vermiş olarak tarihimize geçecektir. Ancak, yine bu vesile ile Atatürk'ün kimlerin heykel ve abidelerinin yapılmasını telkin ettiğini açıklamak isterim. Atatürk bilindiği gibi tarih incelemeleri yapan ve buna önem veren bir insandı. Ancak bir devlet adamı olduğ u düşünülünce onu sadece siyasi ve askeri tarih­ lerle uğraştığı ve o sahalarda yetişmiş insanların tanın­ masını ve hatta heykellerinin yapılmasını istemiş oldu­ ğu düşünülebilir. Bu taraf da doğrudur. Örneğin İstan­ bul'da Fatih'in, Kanuni Süleyman'ın ve Türklüğünden şeref duyulan diğer Osmanlı devlet adamlarının hey­ kel ve abidelerini görmeyi arzulamıştır. Nitekim kendi zamanında büyük denizci Barbaros Hayrettin'in İstan­ bul'da dikilecek heykeline özel ilgi göstermiştir. Fakat asıl Atatürk'ün tarihi kişilerden tanınmasını istediği ve bugünkü Türk nesillerine birer örnek ola­ rak verilmesinde yarar umduğu başka değerli kimseler de vardır. O da uygarlık alanında Türk tarihine eser veya eserler bırakmış olanların anısını tazelemek ve onları bütün değerleri ile bugünkü nesle tanıtmak, 243 abidelerini, heykellerini yapmaktır. Bunun için en gü­ zel örnek Atatürk'ün, 2 Ağustos 1 935 tarihinde Türk Tarih Kurumu'na Mimar Koca Sinan'ın heykelinin ya­ pılması için verdiği yazılı emirdir-80 Uygarlık tanımının kapsamı içine girdiği anlaşılan her eser ayrı bir değer taşır. Atatürk uygarlık kelimesi­ nin anlamı içinde insan toplumlarının ve her bireyin vücuda getirdiği bütün kurumları ve eserleri bir bütün olarak düşünmüştür. Bu alanda, ismi bilinsin veya bi­ linmesin, tarihte hizmeti geçmiş olan her kişiyi, bırak­ tıkları eserlerin niteliği ile tanımak, anıt ve heykellerle ebedileştirmek gerekir. Örneğin devlet hayatında, hü­ kümet kurullarında yenilikler yapmış ve bunların işle­ mesinde yararlı olmuş kişiler olabileceği gibi, mali ko­ nularda, askeri sahada ve malzemede keşifler, yenilik­ ler yapmış olanlarla, devletin hukuki b ünyesinde olumlu rolü olan kişiler de vardır. Bütün bu devlet ku­ rullarının, ancak birçok kişinin çalışması ile işlemesi mümkün olduğundan, bu işlerde yenilik ve ilerleme getirenlerin hizmeti takdir edilmiş olur. Böylece bu ku­ rullarda, mesleklerde önderlik etmiş olanların hizmeti, bugünkü nesiller tarafından takdirle anılacak ve anıt­ lar bütün halkın gözü önünde bulunacaktır. Örneğin, Tanzimat hareketini hatırlatacak bir abi­ dede Reşit Paşa'nın heykeli ve kabartması olamaz mı. Bunlar yeni ve yakın devir tarihimizden birer örnek fakat aynı zamanda Türk tarihinde, bu sahadaki daha pek çok değer de bulunabilir. Uygarlığın bilim ve gü­ zel sanatlar, edebiyat, mimari, heykeltıraşlık, resim, müzik konusunda hizmet etmiş olanlarını tanımaya ihtiyaç daha fazladır. XVI. yüzyılda Ege ve Akdeniz 80 Sinan'ın heykel anıtı, 1 956 yılında Dil ve Tarih-Coğrafya Fakülte­ si'nin önüne dikilmiştir. Emlak-Kredi Bankası'nın heykeltıraş Hüseyin Anka'ya yaptırdığı bu heykel, Mimar Koca Sinan'ın hatırasını yaşat­ maktadır. 244 Bunun hatırası büyük bir anıt ile istanbul'da ve doğduğu Gelibolu'da yapıl­ mamalı mıdır. Yine örneğin bir Katip Çelebi anıtını görecek yeni nesil, onun hayatı hakkında çok şeyler öğrenecektir. Türk tıbbiyesini Anadolu'da hemen he­ men sekiz asır önce ( 1 206) Kayseri'de kurdurmuş olan Gevher Nesibe Hatun'un hatırası bir anıt ile ya­ şatılamaz mı . Atatürk zamanında Mimar Koca Sinan'ın heykeli için yer aradığımız zaman, Ankara'nın şehir planı üze­ rinde de incelemeler yapılmıştı. O zaman şöyle konu­ şulduğunu hatırlıyorum Gençlik Parkı'ndaki geniş yolların iki tarafına bütün Türk büyüklerinin heykel ve anıtları yapılmalıdır denmişti. Atatürk devri her bakımdan bir kuruluş ve uygarlık alanında yükselme­ ye hazırlanış devridir. Onun zamanında vatanımızın düşmandan kurtulduğu günlerde, Ege bölgemizin bazı yerlerini düşünüyorum da, ailece gittiğimiz Aydın'da memurlar için oturacak ev bulunmadığını gözlerimizle görmüştük. O günler, çocukluğumuzun acı anıları idi. Atatürk devrinde bunların safha safha silindiğini gör­ dük. Çünkü vatan, yeniden Türk'e bağımsız yaşayaca­ ğı yurt olmuştu. Yine Atatürk devri, Türk devrimleri ile bir ilerleme devrine yönelmişti. İşte heykel, kabart­ ma, resim bunlardan birkaçıdır. Onun her ortaya attı­ ğı fikir, o zamanın kısıtlı olanakları içinde, her zaman uygulanabilme olanağı bulamamıştır. İlerleyen bir Türkiye'de, bugün güzel şehrimiz İs­ tanbul'da olduğu gibi, her şehrimiz ve anı değeri olan tarihi yerlerimizde anıtlarımız, heykellerimiz, bize, bi­ zim tarihimizi belleteceği gibi uygarlığa ve Türk ulusu­ na hizmet etme talihine erişen her bireyi, kadir bilerek 245 ebedileştirmiş olacağız. Bunların yine hepsi bir devirde yapılıp bitirilemez fakat nesiller boyunca bunu yap­ manın bir görev olduğu unutulmayacaktır. Tarihi hatıralarımızı korumak ve onları yaşatmak için ebedileştirecek sanat eserleri yapmakla geleceği­ mize güvenebiliriz. 246 Türk Büyükleri'nin Anıt/an, Heykelleri Yapılmalıdır 8' 1 935 yılında Türk Tarih Kurumu Mimar Sinan'ın eser­ leri üzerinde bir çalışma programı hazırlamıştı. Bu Türk büyüğü için yazılacak eser, evvela belgelere dayanan bir biyografisi, O'nun bizzat inşa ettiği veya onun zama­ nında inşa edilen eserlerin röleveleri, resimleri ve niha­ yet dünya çapındaki bu büyük mimarın yaşadığı yüzyıl­ daki dünya mimari eserleriyle kıyaslama ve analiz ya­ pan bir incelemesi olacaktı. Türk Tarih Kurumu koru­ yucu başkanı Atatürk'e, bu konular anlatılarak düşün­ ce ve onayı alınmıştı. İstanbul'a her gidişimde Mimar Sinan'ın eserlerine ait bir şeyler okuyarak camilerini ve diğer tesislerini ziyaret eder, saatlerce hayran kalarak onları meydana getiren dahi mimarımızı düşünür ve on altıncı asır mi­ mar, mühendis ve işçilerimizin ebedileştirdikleri anıtla­ rımızı, en büyük ulusal heyecan ile seyrederdim. Bir gün, Ayasofya Camii yanındaki Mimar Sinan'ın yaptığı ve depo olarak kullanılan hamamdan söz edil­ mişti. Onu General Kazım Dirik ile gezmeye gittiğim zaman, General burayı bir halı müzesi haline getirme­ yi önermişti.82 Bu münasebetle Florya'da Atatürk'ün yanında bulunanlar arasında bu konular görüşülür8 1 Cumhuriyet, 10 Kasım 1 953. 82 Sözü geçen Haseki Hürrem Sultan Hamamı, 1988'den bu yana Kül­ tür Bakanlığı tarafından el halıları sergi ve satış merkezi olarak kullanıl­ maktadır (e.n. ). 247 ken, Mimar Sinan'a bugünkü neslin brr şükran ifadesi olmak üzere, onun heykelinin yapılması gerektiği üze­ rinde durulmuştu. Heykelin dikilmesi lazım gelen yer için çeşitli alan­ lar ileri sürüldü. Benim aklıma, yeni gezdiğim Ayasof­ ya ile SU ltanahmet arasındaki park gelmişti. Çünkü oradaki kendi mütevazı eserinin yanına ve büyük des­ tek duvarlarıyla Ayasofya'yı asırların mukavemetine hazırlayan büyük Türk Mimarı'nın anısını ebedileşti­ recek olan bu alanı ona layık bir yer buluyordum. Atatürk, bu parkı beğenmişti, fakat çeşitli düşünceleri dinlemekle beraber, Sinan anıtının dikileceği yer üze­ rinde, kesin bir şey söylemedi. Bu münasebetle 2 Ağustos 1 935 günü, Türk Tarih Kurumu'na hitaben, Sinan'ın heykelini yapınız diye yazarak imzasını at­ tı. Bir de asıl kendisi, Süleymaniye'de bir Sinan Sitesi geliştirmek ve onun yaptığı bütün eserleri restore etti­ rerek, yeni ihtiyaçlara göre kullandırmak istemiştir.83 Bu düşünceler ilerlemiş ve bazıları uygulanmıştır. Özellikle heykel işini, Türk Tarih Kurumu ele ala­ rak İstanbul'dan başka Ankara'da Hacettepe Parkı'na -ki o zaman daha park yapılmamıştı, kayalık yamaç­ larında bir amfiteatr yapılarak ve burada Mimar Si­ nan için bir açık hava kürsüsü kurarak, her yıl onun Ankara'daki eserinin, Cenabi Ahmet Paşa Camii'nin karşısında, Türk mimar ve mühendislerinin onu an­ ması önerilmişti. Bu amaçla, hükümet ile de temas ederek Türk Tarih Kurumu adına bu yerleri gezdik. Bu arada özellikle asıl caminin askeri depo olarak kul­ lanılmaktan çıkarılarak onarılmasını Atatürk'ten rica ettik. 83 Medreselerinden bir bölümü kütüphane olarak hizmet veren Süley­ maniye Külliyesi, Vakıflar Umum Müdürlüğü tarafından 1950'lerde bü­ yük bir onarımdan geçirilmiş ve o zamana dek kullanılmayan pek çok bölümüne yeni fonksiyonlar verilmiştir. 248 İsmet İnönü hükümeti bu isteğimizi yerine getirdi ve camii depoluktan çıkararak yeni baştan onarıldı. Ancak heykel ve açık hava kürsüsünü gerçekleştirmek için o zaman maddi olanak bulamadık ve üzerinde ça­ lışamadık. Atatürk'ün ölümünden sonra Türk Tarih Kurumu bu iş üzerinde durmuştur. Açık hava amfite­ atrı gerçekleşemeyince, sadece heykeli üzerinde çalışıl­ mış ve yer olarak da Ankara'da Sağlık Bakanlığı'nın karşısında, Lozan Meydanı'ndaki çamlığın bittiği yere konulmasına hükümetçe karar verilmişti. Bu amaçla Türk Tarih Kurumu, Sinan'ın heykeli için sanatkarlar arasında müsabaka açmış ve Milli Eğitim Bakanlığı ile bu konuda temasa geçmiştir. Fa­ kat 1 945'te kazanan model uygun olmadığından ger­ çekleştirilmemiştir. Türk Tarih Kurumu, o günden itibaren ( 1 9351 953), Y. Mimar Saim Ülgen'e, Koca Sinan'ın hemen bütün eserlerinin rölevelerini yaptırmıştır. Asıl tasarla­ nan ve planlaştırılan büyük eser ise yazı, belge ve planları ile hazırlanmakta olduğundan, ümit ederiz ki yayınlanacaktır. 84 Bu anılardan söz etmeme neden, Atatürk zamanın­ da konuşulmuş konuları, duymayanlara bildirmek ve o zaman tasarlanan düşüncelerin, olanak bulundu­ ğunda, gerçekleşmesine yardım ve teşebbüs etmek içindir. Büyük Fatih'e her zaman hayranlığını belirten Ata­ türk, o büyük Türk devlet adamı için İstanbul'da ebe­ di kalabilecek bir abidenin ve hatta heykelinin yapıl­ masını daima söylemiş ve arzu etmiştir. Bu yer için, Ayasofya Camii yanındaki meydan, Kızkulesi, Rume­ lihisarı veya Fatih'in gemilerini kızakla geçirdiği deniz 84 Ali Saim Ülgen'in bu tespit çalışması için yaptığı rölöveler Türk Ta­ rih Kurumu tarafından roplu olarak yayımlanmışor (e.n. ). 249 kıyısı ileri sürülmüştür. Atatürk, Fatih için, O'nun şa­ nına layık bir abide eser düşünmüş ve özellikle Kızku­ lesi'nden her geçtiği zaman, burada böyle bir anıtı görmeyi çok arzu ettiğini belirtmiştir. Fethin beş yü­ züncü yıldönümü, böyle bir heykel ve anıtın dikilmesi için çok iyi bir fırsat idi. Her ne zaman olursa olsun, Büyük Fatih'in şahsında sembolleşen Türk kuvvet ve kudreti için, Türk ulusunun bir şükranının ifadesini ebedileştirmek, çok yerinde bir hareket olacaktır. Ni­ tekim Atatürk'ün son yılında İstanbul'da, Barbaros'un heykelinin yapılması bu düşüncelerin bir ürünüdür. Bugün Türk denizcilerinin, sembolü olan büyük ataları Barbaros için dikilen bu anıttan ne kadar memnuniyet duydukları meydandadır. İstanbul'a ve oraya giden her Türk, Barbaros'u ve o yüzyılın Türk denizcilerini bu abidenin önünde ulusal bir heyecanla seyretmiyor mu. Çocuklarımızın gözünde canlanan bu tarih sayfalarını, hangi yazı bu kadar beliğ bir su­ rette ifade edebilmiştir. İşte bunun için, her sahada sadece devlet adamı olanlar için değil, fakat Türk'e ve bu fırsat ile tarihe eser veren değerlerimizi ebedileştirmekle, biz bu yur­ da daha kuvvetle sahip olduğumuza ve bu suretle de ulusal benliğimizin kuvvetleneceğine inanıyorum. Ta­ rih, tarihe hizmet etmiş olanları yaşatmakla vazifesini görür. 250 Cumhuriyet Devrinde DevletArmast85 Atatürk'e bir gün, renkli olarak çizilmiş, devlet arması için şekiller getirmişlerdi. Bunlarda egemen olan unsur, ya kurt başı veyahut da ay yıldız idi. Ressamlarımızın bulabildikleri bu armaların hiçbirini, Atatürk kurduğu devletin bir Cumhuriyet arması olarak kabul edemedi, bunlara düşünerek defalarca baktı. Nihayet söylediği şey şu idi Bunların hiç biri bu­ günkü dünyamızın içinde kurulan yeni bir devletin ar­ ması olamaz. Devlet armasını, sembolik bir insan başı olarak temsil etmeli. Bunun üzerinde kendisiyle birçok defalar konuştu­ ğum zaman, bana verdiği açıklama şu oldu Bu dün­ yada her şey insan kafasından çıkar. Bir insan başının ifade etmeyeceği hiç bir şey tasavvur edemiyorum. Böylece o zaman, Atatürk'ün onayından geçmiş bir Cumhuriyet devleti armamız yapılmadı. Çünkü naklet­ tiğim gibi, çizilen şekillerin hiçbiri, Atatürk tarafından kabule değer bulunmamıştı. Düşünce adamı Atatürk, insan zeka ve aklının hay­ ranı idi. O, bu zeka ve akıl kudretinden fışkıran varlık­ ların kurduğu ve yaşatacağı bir Türk dünyasını kuvvet­ lendirmek istemiştir. Böylece herkesin kafa dünyasından, bu insanlık ale­ mi için, iyilikler doğmasını dileyelim. Çünkü hep biliriz 85 Ulus, 22 Ekim 1 950. 25 1 ki insanlar, bu madde dünyamızı manen ve maddeten hem cennet yapabilirler, hem de cehenneme döndürebi­ lirler. Biz Türk dünyamızı, bütün dünya için dilediğimiz gibi, mutlu ve bahtiyar insanların dolduracağı bir yer olarak görelim. Bu alemde Herkesin bir dünyası var değil mi. Oğ­ lum Demir İnan'ın bir seyahat esnasında söylediği bu deyim üzerine, bu yazıyı daha geniş olarak yazmıştım. Sonra bazı makalelerimi bu başlık altında toplayarak 1 958 senesinde Herkesin bir Dünyası Var adlı bir ki­ tap yayımladım. 252 v Nisan 193l'de Türk Tarih Kurumu (TTK) bağımsız bir dernek olarak kurulmuştur. Türk Dil Kurumu'nun (TDK) dernek olarak çalışmaya başlaması ise Temmuz 1 932'ye rastlar. Bu kurumlar ile fa­ kültemizin kuruluş hazırlıklarında ve çalışmalarında görev aldığım için, bunlar hakkındaki bildiklerimin bir kısmını burada topladım. Türk Tarih Kurumu'nun Tarihçesi Türk Tarih Kurumu'nun kuruluş ve ilk gelişme devrele­ ri Atatürk'ün düşünce hayatı ile yakından ilgilidir. Bu bakımdan tanığı olduğum konuları saptamak istedim. Atatürk, tarih konularına çok önem verirdi. Kendi de­ yişine göre, okul sıralarındaki derslerinden itibaren ta­ rih okumasını sevmiş ve hayatının her devrinde çeşitli tarih kitapları ve konuları ile meşgul olmuştur. Özellikle siyasi hayatının çeşitli evrelerinde tarih bilgisinden daima en geniş anlamıyla yararlanmış ve gerek Büyük Millet Meclisi'nde gerekse, halk toplantı- 255 larında söz söylerken, tarihi konular en heyecanlı hi­ tabelerini oluşturmuştur. İstiklal Savaşımız sıralarında türlü nedenlerle söz söylerken tarihten getirdiği örnek­ ler, bazen ulusal bir heyecan kaynağı, bazen de ilmi bir konu halinde olmuştur. Özellikle devrim hareketle­ rinde, Büyük Millet Meclisi'nde kanunlaştırmak iste­ diği konular için, tarihten örnekler getirmek, eski ku­ rumları dile getirirken, tarihi sonuçlarını inandırıcı ka­ nıtlarla göstermek, onun başvurduğu metotlardır. Bü­ yük Millet Meclisi'nin zabıtları ve Atatürk'ün diğer nutuklarında bunların örnekleri vardır. Bu belgeleri incelemekle, dünya çapında ün salmış büyük devrimci Türk devlet adamının, tarih bilgisinden ne şekilde ya­ rarlanmış olduğunu anlamak mümkündür. Atatürk, bunlardan başka, ayrıca tarih araştırmala­ rıyla bizzat meşgul olmuş, Türk ve yabancı tarihçilerle yıllarca beraber çalışmıştır. Bu çalışmalarda ben de gö­ rev almıştım. 1 928 yılında İstanbul'da Fransız Notre Dame de Sion okulunda okuduğum derslerin arasında, bir coğ­ rafya kitabında, resimlerle de gösterildikten sonra, Türk ırkının sarı ırka mensup olduğu ve 'secondaire', yani ikinci derecede kabul edildiği yazılı idi. Bu resim ve bilgiye göre etrafıma bakıyor ve bunun gerçeğe uy­ gun olmadığını görüyordum. Atatürk'e kitabı gösterdim. O, sırada Prof. E. Pit­ tard'ın Irklar ve Tarih (Les Races et l'Histoire, Pa­ ris 1 924) adlı kitabını da almıştım. Ondaki bilgiler de bu coğrafya kitabına uymuyordu. Bir de ikinci konu, Türklerin uygarlık alanında vü­ cuda getirmiş oldukları eserlerin incelenmesi ve tanıtıl­ ması idi. Çünkü Avrupa tarihleri, 'barbar' lakabını verdikleri Türkleri sadece bir istilacı kavim olarak kaydediyorlardı. 256 Atatürk, bu iki endişeli sorum karşısında, Hayır, böyle olamaz. Bunların üzerinde meşgul olalım de­ rnekle kalmamış, derhal yeni kitaplar getirterek biz­ zat çalışmaya ve çalıştırmaya başlamıştı. Esas konu Türklerin dünya tarihinde hakiki yeri ve medeniyet alemindeki rolleri ne olmuştur konusu idi. Bu çalış­ maların yoğunluğu 1 929 yılından sonradır. Atatürk, o sıralarda İstanbul Üniversitesi'nde verilen tarih not­ larını da okumakta idi. Daha evvelce de, H . G . Wells'in Dünya Tarihi ile ilgilenmiş ve onları tercüme ettirmişti-86 Fakat asıl 1 930 yılı, yeni kitapların getirtilmesiyle ve etrafındaki devlet ve bilim adamlarının da Türk ta­ rihi üzerine ilgisini çekmek suretiyle geniş bir tarih araştırmaları devri açılmıştır. Atatürk, Türk tarihine ait konuları bizzat okuyor ve etrafındakilere görevler veriyordu. 23 Nisan 1 930'da, Türk Ocakları'nın VI. Kurulta­ yı, Türk Tarih Kurumu'nun kuruluşunun ilk çekirde­ ğini oluşturur. Kurumun ilk günlerinden itibaren baş sekreteri, sonradan da uzun yıllar genel müdürü olan Uluğ İğdemir tarafından Türk Tarih Kururnu'nun Kısa Tarihi başlığı altında belgelere dayanan bir yazı çıkmıştır. Bu yazıda kurumumuzun kısa tarihinin bi­ rinci kısmı yayınlanmış bulunuyor ve o yazıda kuruluş için şöyle deniyor 23 Nisan 1 930'da Ankara'da Türk Ocakları Merkez Heye· ti'nin yeni binasında [şimdiki Resim ve Heykel Müzesi] toplan­ mış olan Altıncı Türk Ocakları Kurultayı, Türk Tarih Kuru­ mu'nun kuruluşuna ilk temel taşını atması bakımından önem 86 Bu kitap Milli Eğitim Bakanlığı'nın kurduğu bir heyet tarafından çevrilerek 1927-28 yıllarında beş cilt halinde ve Cihan Tarihinin Umumi Hatları adıyla yayımlanmıştır (e.n.). 257 · · · -=---- taşır. Atatürk'ün işaretleriyle Aksaray Murahhası ve Musiki Muallim Mektebi