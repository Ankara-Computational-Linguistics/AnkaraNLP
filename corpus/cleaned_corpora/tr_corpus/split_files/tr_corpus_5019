kapanış seremonisi Kadıköy Halk Eğitim Merkezi'nde gerçekleşmiş olup, diğer tüm etkinlikler Kadıköy Anadolu Lisesi'nde düzenlenmiştir. Üç yıl art arda "Renklerin Dünyası" sloganı altında ilerlemeye ve mottosunu pekiştirmeye devam eden konferans, bu sene 2015'te son bulan Milenyum Kalkınma Hedefleri'ni baz alıp "İnsanlığın Yeni Patikası: Milenyum Kalkınma Hedeflerini yeniden tanımlama ve Birleşmiş Milletler'e yeni öncelikler oluşturma" temasıyla hareket etmiştir. 300ü aşkın katılımcıyla yoluna devam eden KALMUN 2015, THIMUN Prosedür Kuralları'nı izlemeye devam etmiştir. Konferansta Birleşmiş Milletler Genel Kurulu altında Silahsızlanma ve Uluslararası Güvenlik Komitesi, Sosyal, İnsancıl ve Kültürel Komite, Politik ve Bağımsızlaşma Komitesi ve Çevresel Komite, 2014 konferansını takiben Birleşmiş Milletler Güvenlik Konseyi, tarihi bir komite olan İkinci Kıtasal Kongre ve Afgan-Sovyet Savaşı'nı konu alan iki tarihi komite yer almıştır. Dördüncü yılına devam eden KALMUNC, yeni konferanslarını KALMUN 2016 adı altında 28 Haziran - 2 Temmuz tarihleri arasında düzenlemişlerdir. Konferansın yalnızca kapanış seremonisi Kadıköy Halk Eğitim Merkezi'nde gerçekleşmiş olup, diğer tüm etkinlikler Kadıköy Anadolu Lisesi'nde gerçekleştirilmiştir. "Renklerin Dünyası" mottosuna renk katmak amacıyla KALMUN 2016, dördüncü senesinde KALMUN 2015'te sahiplendiği temaya devam niteliğinde olan "Yanılsamayı Anlama: Azgelişmişliğin sebeplerini tanımlama ve sürdürülebilir kalkınma için global ortaklık oluşturma" teması altında ilerlemiştir. 2015'te son bulan Milenyum Kalkınma Hedefleri'nin ardından, 2030'a kadar saptanılan yeni Sürdürülebilir Kalkınma Hedefleri hakkında tartışma ortamı yaratmak isteyen KALMUN 2016, dördüncü yılında yaklaşık 250 katılımcıya ev sahipliği yapmıştır. Konferansta Genel Kurul altında Silahsızlanma ve Uluslararası Güvenlik Komitesi, Sosyal, İnsancıl ve Kültürel Komite ve Çevresel Komite, Birleşmiş Milletler Güvenlik Konseyi, Kongo Krizi Tarihi Komitesi, İspanya İç Savaşı'nı konu alan iki tarihi komite ve Sürdürülebilir Kalkınma için Üst Düzey Siyasi Forum yer almıştır. THIMUN formatında gerçekleşen konferans, lise düzeyinde öğrencileri kabul etmekle kalmamış, üniversite düzeyinde öğrencilere de komite başkanı ve kriz takımı üyesi pozisyonlarında yer vermiştir. TEDxKal kulübü, TED'in bağımsız ve kâr amacı gütmeyen lisansı ile yapılan TEDx konferanslarını Kadıköy Anadolu Lisesi içerisinde düzenleyen kulüptür. Kulüp her konferansa özenle seçilen, kendi alanlarında uzman konuşmacıları ve ""paylaşmaya değer fikirler""ini; düşünen, merak eden, üreten ve paylaşan genç öğrencilerle buluşturarak bütün katılımcılara özgün bir fikir etkileşimi yaratmaktadır. Kal-Çiz kulübü 2016, Anime kulübü ise Kal-Çiz kulübünün altında alt kulüp olarak 2018 yılında kurulmuş bir kulüptür. Kal-Çiz kulübü ilk kurulduğu dönemde çizim ve çizgi roman üzerine çalışmalar yapmaktaydı. Kulüp içerisinde üyelere resim ve çizim teknikleri öğretiliyordu. 2018 yılında Marmara Üniversitesi Radyo Televizyon ve Sinema fakültesine animasyon tarihi ve çeşitlerinin araştırılıp incelenmesi için bir gezi düzenlenmiş olup bu gezi içerisinde birbirlerini daha iyi tanıyan bazı kal-çiz öğrencileri Anime Kulübünü kurmuştur. Anime KAL, anime izlemeyi seven ve Japon eğlence medyasıyla ilgilenen öğrenciler tarafından 28 Mayıs 2018 tarihinde kurulmuş bir kulüptür. geç tarihli kurulması sebebiyle 2017-2018 dönemi içerisinde çizgi roman kulübü içerisinde alt kulüp olarak bulunup 2019-2020 döneminde birleşik kulüp haline gelmiştir. Kulüp; etkinlik olarak anime tarzı çizim tekniklerinin öğretilmesi, anime sohbetleri, Japonca kursu, sushi restoranları ziyaretleri, Kadıköy Karikatür Evi ziyareti, animasyon bölümü ziyareti ve Comicon ziyaretinde bulunmuştur. Günümüzde kulüp iki bölüme ayrılır. Kal-Çiz bölümü çizim, animasyon ve çizgi romanlarla ilgilenirken AnimeKAL bölümü anime sohbetleri ve Japonca kursu ile ilgilenmektedir. Mühendislik Uygulamaları Kulübü (MUKAL), Kadıköy Anadolu Lisesi bünyesinde yer alan bir öğrenci kulübüdür. Bu kulübün amacı Kadıköy Anadolu Lisesinde bir üretim kültürü ve mühendislik bilinci yaratmak, öğrencilere teknik bilgi kazandırmak ve ürettiği projelerle dünyaya bir şeyler katmaktır. Benzeri okul kulüpleriyle kökenlerini 1960'lara kadar dayandıran kulüp, 2009 yılında Model Uçak Kulübü olarak yeni bir jenerasyon oluşturmuş, 2010 yılında ise Mühendislik Uygulamaları Kulübü olarak adını değiştirerek alanını genişletmiştir. Yine 2010 yılını takiben "yapılamaz" denilen araba projesine başlanmıştır. 3 sene boyunca sürdürülen projede 2013 yılında arabanın okul bahçesinde tur atması ile yeni bir döneme girilmiştir. MUKAL çeşitli proje şenlikleri ve yarışmalarını da takip edip, elinden geldiğince bunlara katılım göstermektedir. Kulüp şu ana kadar Yıldız Teknik Üniversitesinin lise ayağını düzenlediği BEST Mühendislik Yarışmasına iki kere, Kadıköy Anadolu Lisesi Bilim Şenliği’ne ve Koç Üniversitesi Güneş Enerjili Denizaltı Yarışmasına katıldı. Kulüp BEST yarışmasında bir kere Türkiye ikinciliği kazanmıştır. Kulüp konu alanına giren yerlere geziler düzenleyip insanların bilime ve mühendisliğe olan ilgi ve meraklarını arttırmayı amaçlamaktadır. Şu ana kadar gezi düzenlenen yerlerin içinde THY Teknik A.Ş., TÜBİTAK Ulusal Meteoroloji Enstitüsü, Ford OTOSAN, Rahmi Koç müzesi, İTÜ Nükleer Araştırma Reaktörü, Çekmece Nükleer Araştırma Enstitüsü, Mercedes Benz fabrikası, Almanya’da bazı otomobil firmalarının müzeleri ve fabrikaları bulunmaktadır. 12-15 Mart 2015 tarihleri arasında Avrupa Nükleer Araşıtrma Merkezi (CERN), Manisa VESTELCITY ve Airbus fabrikasına geziler düzenlemiştir. Kulüp içerisindeki bilgi alışverişi kendini okul bünyesinde de belli etmektedir. Gerekli olduğu yerlerde kulüp öğrencilerinin teknik bilgilerinden yararlanılarak problemler çözülmektedir. Kulübün atölyesi içerisinde bulunan yüksek devirli araçlar ve ince ayar ekipmanları da okula teknik destek bakımından yardımcı olmuştur. Hazırlık ve yatakhane binası 2019 yılında kentsel dönüşüm kapsamında yıkılmadan önce kulübün hazırlık binası içerisinde, bodrum katında 175 metrekarelik bir atölyesi bulunmaktaydı. Atölye içerisindeki eşyaların neredeyse hepsi öğrenciler, veliler ve mezunlar tarafından temin edilen el aletleri ve malzemelerdir. 2017 yılının sonuna doğru hazırlık ve yatakhane binasının boşaltılmasıyla birlikte kulüp odası yeni yapılan prefabrik binalara taşınmıştır. Alan küçülmesi dolayısıyla hacim ve alan kaplayan projeler yerine daha düşük hacimli ve daha çok elektronik projelere geçilmiştir. Kadıköy Anadolu Lisesi Tiyatro Topluluğu (KalTT) gençlere erken yaştan tiyatro sevgisi ve sanat bilinci aşılamayı amaçlayan, okulun en köklü kulüplerinden biridir. Kulüp içinde kollektif bir çalışma prensibi ile dönem ayrımı gözetmeksizin her öğrencinin her konuda aktif rol alması sağlanır. Her sene başında yeni gelen öğrenciler için temel tiyatro eğitiminin verildiği ve tiyatro hakkında bilgilendirildiği atölyeler düzenlenir. Oyun seçme zamanı geldiğinde ise hem oyun öğrenciler tarafından seçilir hem de oynanacak oyundaki roller için seçmeler yapılır ve KalTT ailesine katılacak yeni kişiler seçilir. KalTT kulübü, her sene seçtikleri ve sahneledikleri oyunlarla farklı okullarda ve festivallerde Kadıköy Anadolu Lisesini en iyi şekilde temsil ederek birçok başarıya imza atmakta ve adını sıkça duyurmaktadır. Okulun 50 ve 60'lı yıllarında, ahçıbaşı Faik (Bilgi) Usta'nın elinden çıkan talaş kebabı büyük bir beğeni ve ün kazanmış, mezuniyet törenlerinin unutulmaz yemeği ve "Kebap Günü" olarak "ADI" da olmuştur. Bu özel aş, daha sonraları yerini Cuma günleri çıkan "Talaş Böreğine" bırakmıştır. Talaş Böreği ise Mezunlar Derneği KALİD tarafından Çamlık'ta düzenlenen yıllık mezunlar buluşmasının simgesi ve adı olmuştur. Talaş Günü, 2007 ve öncesinde Haziran ayında başında gerçekleşirken, bu tarihlerden sonra Haziran ayında okulda sınav yapılmayan bir Cumartesi günü yapılabilir hale gelmiştir. Etkinlik Haziran ayında, Okul yönetiminin ve ilçe milli eğitim müdürlüğünün izin verdiği bir Cumartesi günü düzenlenmektedir. Kristal Martı, Kadıköy Maarif Koleji ve Anadolu Lisesi mezunları arasından son bir yıl içinde kendi alanları veya branşlarında belli bir başarıya imza atarak isimlerini duyurmuş, bir bilim veya sanat eseri vermiş veya Kadıköy Maarif Koleji ve Anadolu Lisesi'ne ve camialarına desteği olan mezunlar arasından seçilen kişilere Kadıköy Anadolu Lisesi Mezunlar Derneği (KALİD) tarafından verilmektedir. Daha geniş bilgi için Kristal Martı Kadıköy Anadolu Lisesi öğrencilerinin desteğiyle, ağırlıklı olarak 11. Sınıf öğrencilerden oluşan Öğrenci Meclisi tarafından her yıl öğretim yılının sonuna doğru düzenlenir. Bir hafta boyunca söyleşilerin, film gösterimlerinin, tiyatro oyunlarının sahnelenmesinin ardından festival, büyük bir konser günü ile sonlanır. 2014 ve 2015 yıllarında KALfest ismi KALtheFest olarak kullanılmıştır ancak daha sonra tekrar asıl isme dönülmüştür. Öğrenci meclisi tarafından öğretim yılı içerisinde yapılan anketler doğrultusunda, o yıl için yılın kendi alanlarında fark yaratan, çalışmalarıyla değer katan kişilere verilen bir ödüldür. Ödül, KALtheFest kapsamında okulda yapılan bir tören ile sahiplerine takdim edilir.Çeşitli kategorilerde adayların öğrenciler tarafından oylanması ve öğrenci birliğinin değerlendirmeleri sonucu verilen ödül en son 2012 yılında verilmiştir. 4 yıl arka arkaya Türkiye'deki önde gelen orta öğretim kurumları arasında, eğitim vakfının da operasyonel desteği ile düzenlenen turnuva Satranç Federasyonu denetiminde yapılmakta, ulusal ölçekte saygı görmekteydi. Okul idarecilerinin değişmesinin ardından aldıkları kararlar gereği bu turnuva da artık sürdürülmemektedir. Yarışma, İstanbul'un önde gelen orta öğretim kurumları arasında yapılır. İngilizce münazara yarışmasında yarışacak okullar, özel bir komisyon tarafından seçilip davet edilmektedir. Kısa adı KALİD olan dernek, 1987 yılında "Kadıköy Kolejinden Yetişenler Derneği" ile birleşerek yeniden yapılanma sürecine girmiştir. Günümüzde faaliyetlerini Bahariye Caddesi üzerindeki merkez ofisinde sürdürmektedir. Okul içerisindeki irtibat bürosu, okul içerisinde derneğin kullanabileceği bir irtibat ofisine yer bulunamadığı gerekçesi ile okul yönetimi tarafından boşaltılması istenmiştir. Maarif Mezunları arasında dayanışmanın sağlanması, dönemler arası tanışıklığın ve işbirliğinin geliştirilmesi ve birlikteliğin güçlendirilmesi için çalışan Dernek, Eğitim Vakfı "KALEV" ile de ortaklaşa olarak hâlen okulda öğrenim gören öğrencilere, ayrıca mezun olan ancak hâlen üniversite öğrenimine devam eden ihtiyaç duyan Maariflilere burs imkânı sağlamaktadır. 1985 yılında kurulan eğitim vakfı, temel olarak okul içerisindeki eğitim öğretim faaliyetlerinin kalitesinin arttırılması amacıyla çalışmaktadır. Yabancı öğretmenlerin istihdamı, okulda görev alan personelin bir kısmının istihdamı vakıf tarafından gerçekleştirilmiştir. Mezunlar derneği Kalid ile beraber, lisede okuyan öğrencilere ve kulüplere Martı Burslarını sağlamaktadır. KALEV'in, Kadıköy ve Ümraniye'de iki dil kursu bulunmakta, ilköğretim öğrencilerinin genç yaşta nitelikli dil eğitimi alabilmesi için hizmet vermektedir. Bu eğitim yatırımlarının yanı sıra KALEV, 2014-2015 eğitim öğretim yılında Ataşehir'de bir ilkokul açmak için çalışmalarını sürdürmektedir. Bu ilköğretim okulunun idari kadrosu ve öğretmenlerinin önemli bir kısmı Kadıköy Maarif camia kültürüne aşina olan ve Kadıköy Anadolu Lisesinde uzun süre görev yapmış ya da bu okulda öğrenim görmüş maariflilerden oluşmaktadır. Hâlen öğrenim gören öğrencilerin velilerin gönüllü katılımları ile faaliyet gösteren kurum, okul içerisinde yer almakta ve her yıl seçimler ile kadrosu değişmektedir. Okulun temel olmayan ekonomik işlerinden sorumlulardır. Kumandan Bacara Komutan 1138,olarak da bilinen Kumandan Bacara Ki-Adi Mundi'nin yanında olurdu.Onunla beraber pek çok savaşa katılmıştı.Klon Savaşları boyunca onun yanında savaşmıştır.Ama yine de kendini kötü tarafa çekti.Klon Savaşları bittiğinde ve Palpatine,Coruscant'ta bütün klon kumandanlara Emir 66'yı ulaştırırken bu emir,Bacara'ya da ulaştı.Bacara,düşüncesizce harekete geçti ve çatışmadayken Mundi'ye askerleriyle ateş açtı ve Mundi'yi öldürdüler. 2010 FIFA Dünya Kupası E Grubu 2010 FIFA Dünya Kupası E Grubu maçları 14 - 24 Haziran 2010 tarihleri arasında oynandı. Grup, Hollanda, Japonya, Danimarka ve Kamerun takımlarını içermektedir. Grubu birinci olarak tamamlayan takım Hollanda F Grubu ikincisi Slovakya ile, ikinci tamamlayan Japonya ise F Grubu birincisi Paraguay ile eşleşti. Abdurrahman Sami PaÅŸa Abdurrahman Sami Paşa (1794, Trapoliçe - 1882, İstanbul), bürokrat, şair. Osmanlı Devletinde 19. yüzyılın önemli devlet adamlarındandır. Osmanlı Devleti'nin ilk maarif (millî eğitim) bakanı olarak görev yapmıştır. Devrinde İstanbul'un sosyal hayatında etkin bir isimdir. İlk Türk romanın yazarı Samipaşazade Sezai’nin ve Osmanlı Maarif vekillerinden Abdüllatif Suphi Paşa’nın babası, Türkiye millî eğitim bakanlarından Hamdullah Suphi Tanrıöver’in dedesidir. 1794 yılında Mora’da dünyaya geldi. Adı Abdurrahman idi. Sami, şiir yazarken kullandığı mahlastır. III. Ahmed devrinde ordu ile Mora'ya gitmiş, Trapoliçe'de tekke kurmuş bir aileye mensuptur. Babası, Mora'daki Cerrahi Tekkesi'nin şeyhi Necip Efendi'dir. Özel dersler alarak eğitim gördü. Arapça, Farsça, Fransızca, Yunanca, İbranice ve Lâtinceye vâkıftı. Genç yaşta şiir yazmaya başladı. 1814 yılında çıkan Mora İsyanı sırasında babası öldü, ailesinin mal varlığına el konuldu, tekke kiliseye çevrildi. Trapoliçe'de ailesiyle mahsur kalan Abdurrahman Sami, Rum ileri gelenlerinin devreye girmesiyle Mısır'a gitmek için izin alabildi. Aile Mısır'a gitti ancak kardeşleri Baki ve Hayrullah kardeşler rehin olarak Trapoliçe'de kaldı. Abdurrahman Sami, Mısır'da kısa sürede devlet kademelerinde kendine yer buldu. Mora Yarımadası'ndaki isyanı bastırmak için Mısır Valisi Kavalalı Mehmet Ali Paşa’nın oğlu Kavalalı İbrahim Paşa ile Mora'ya gönderildi. Mora’da esir kalan kardeşlerini kurtarıp Mısır'a getirdi. 25 yıl kadar Mısır'da kaldı; İbrahim Paşa'nın "Mektupçuluğunu" ve "Takvim Müdürlüğünü" yaptı. Kahire'de bir Cerrahi tekkesi kurdu. Mora isyanının sebeplerini kaleme aldı ve ödül olarak Bulak Matbaası müdürlüğüne getirildi.. 1831 yılında Kavalalı Mehmet Ali Paşa'nın "Baş Muavini" oldu, 1843 yılında ise "Ferik" rütbesine yükseltildi. Mısır'da hidivliğe I. Abbas'ın geçmesi üzerine Mısır'dan uzaklaştırıldı. 1849 yılında İstanbul'a gelerek Osmanlı Devleti'nin hizmetine girdi. Taşkasap'ta bir konak alıp ailesi ile yerleşti. Cerrahi tekkesinin Karagümrük'teki asitanesine (merkez tekke) devam etti. Rumeli Müfettişliği görevinde, Bosna, Trabzon, Vidin valiliklerinde bulundu. 1856 yılında Meclis-i Tanzimat azalığına seçildi. 17 Mart 1857 yılında Osmanlı Devleti'nin maarif işlerini tek bir çatı altında toplamak ve daha düzenli yürütebilmek için kurulan Maarif-i Umumiye Nezareti'nin başına getirildi, devletin ilk Marif Nazırı (Millî Eğitim Bakanı) oldu. Bu görevine devam ederken, Girit İsyanı’nın çıkması ile yerine vekaleten Kemal Efendi getirilerek kendisi Girit Valiliği ile görevlendirildi. Bir yıl süren Girit Valiliği sırasında Girit'te çıkan isyanları bastırmakla uğraşan Abdurrahman Sami Paşa 1859 yılında tekrar Maarif-i Umumiye Nazırlığı'na döndü. 25 Kasım 1861 tarihinde görevinden istifa etti. 1863 yılında Mısır'a gitti; Sultan Abdülaziz'in Mısır'ı ziyareti sırasında Meclis-i Vala azalığına atandı. Sultan Abülhamit tahta çıktığında Ayan Meclisi'nde üye oldu. 1877 yılında evinde istirahate çekildi. Taşkasap'ta aldığı konak ve Çamlıca'daki köşkü Ahmed Vefik Paşa, Ziya Paşa, Ali Suavi gibi kişilerin müdavimleri arasında yer aldığı edebi toplantılara sosyal ve siyasi meselelerin tartışıldığı toplantılara açık idi. Devlete yaptığı hizmetlerden dolayı "İmtiyaz Nişanı" ile ödüllendirilen Abdurrahman Sami Paşa, 1882 yılında 88 yaşında yaşamını yitirdi. Cenazesi II. Abdülhamit tarafından II. Mahmut türbesi yanına defnettirildi. Abdurrahman Sami Paşa’nın 7 oğlu olmuştur: Abdüllatif Suphi, Necip, Abdulhalim, Abdurrahman Hasan, Abdulbaki, Mehmet Sezai ve Mahmut Hüdai Bey. Oğullarından Mehmet Sezai Bey, ilk gerçekçi Türk romanlarından birisi olarak bilenen ""Sergüzeşt"" adlı ünlü eserin yazarıdır. Necip Paşa, Sultan Abdülmecit'in kızı Mediha Sultan ile evlenip padişah II. Abdülhamit’in eniştesi olmuştu. Abdüllatif Suphi Paşa da babası gibi devlet adamı olmuş ve maarif bakanlığı yapmıştır. Abdüllatif Suphi Paşa'nın oğlu Hamdullah Suphi ise Türkiye Cumhuriyeti'nin ilk millî eğitim bakanı olmuştur. Abdurrahman Sami Paşa divan edebiyatı geleneğinde ve tasavvuf etkisinde şiirler yazmış bir şairdir. Şiirlerini topladığı divanı dışında Avrupa'nın gelişmesi, milliyet düşüncesinin yayılması gibi konuları işleyen "'Rumuz’ul-Hikem (1870) adlı bir eseri, mektuplarını ve bazı şiirlerini içeren ""İnşa-yı Sami"" (1873) ve İslam ahlakını anlatan ""Kişveri'd-Derun"" adlı kitabı bulunmaktadır. Kişveri'd-Derun, Arapça'ya çevrilmiş ve Arapça olarak basılmıştır. Hunter Davies Edward Hunter Davies (d. 7 Ocak 1936, Johnstone, Renfrewshire), Britanyalı yazar, gazeteci ve yayımcı. Davies, İskoçya'nın Johnstone şehrinde İskoç bir ailenin çocuğu olarak doğdu. 4 yıl boyunca, 11 yaşına kadar ailesiyle birlikte Dumfries'da yaşadı. Davies, o sıralar çocukluk kahramanı olarak, tuttuğu takım olan Queen of the South'un forveti Billy Houliston'ı görnekteydi. 11 yaşında, ailesiyle birlikte Carlisle'ye taşındı ve şahirdeki Creighton okuluna kaydoldu. Davies, üniversite yıllarına kadar burada yaşadı. Davies, kendisi gibi yazar olan Margaret Forster ile evlidir. Çiftin; Caitlin Davies adında, yine yazar olan bir kızı vardır. Davies, küçükken büyüdüğü yer olan Dumfries'in takımı, Queen of the South'ı desteklemekteydi. 11 yaşında Carlisle'ye taşındıktan sonra Carlisle United'ı tutmaya başladı. Londra'da yaşamaya başlamasıyla birlikte Davies, Tottenham Hotspur'u tutmaya başladı. Kumandan Gree Kumandan Gree,diğer adıyla dizayn 1004,Yoda’nın ve Lumineira'nın komutasındaydı.Yeşillikli alanlara uyum sağlayacak bir zırh giyiyordur.Diğer klon kumandanlar gibi,Galaktik Cumhuriyet'e sarsılmaz bir bağlılığı vardır.Yüce Başkan Palpatine Emir 66’yı verdiğinde Gree,hemen yanındaki klonla Yoda'ya hedef alıp onu küçümsedi.Lazer tüfeğinin tetiğini çekemeden, Yoda ters bir takla ile ateş alanından dışarı doğru kendini fırlatmış ve kumandanın kafasını kesmişti. http://www.starwars.gen.tr/kumandan-gree/ Kabarlar Kabarlar, 9. yüzyılda Hazarlar’dan ayrılarak Macar kabilelerine katılan Türk halkı. Kabarlarla ilgili ilk yazılı belge Bizans İmparatorluğu VII. Konstantinos tarafından 10. yüzyılın ilk yarısında yazılan De Administrando Imperio adlı eserinde yer almaktadır. Bu esere göre Kabarlar (Kabaroi olarak adlandırılmış) 9. yüzyılın ilk yarısında Hazarlar içerisinde büyük bir isyan çıkarmış, ancak isyanları başarılı olamadığından ağır bir şekilde cezalandırılmıştır. Yaşanan katliamdan kaçabilenler de muhtemelen o dönemde Dinyeper ve Don arasında Karadeniz civarındaki “Levedia” adındaki topraklarda yaşayan Macarlar’a katılmıştır. Hazarlar içerisinden ayrılan bu topluluğa da “isyan eden” anlamına gelen Kabar adı verilmiştir. Kabarlar’ın bu isyanını Hazarlar’ın Yahudileşmesine karşı bir isyan olarak belirtenler bulunmaktadır. Kabarlar’ın ayrılışını Hazar Kralının 861’de topraklarında Yahudiliği ilan etmesinden sonra yaşandığı ve 862 ile 881 arasındaki bir dönemde topraklarını terk ettiği görüşü de bulunmaktadır. Macarlar esasen yedi adet kabilenin (Hét-Magyar) birleşmesiyle oluşmuş konfederasyon şeklindeki bir toplulukken büyük bölümü günümüz Başkurdistan topraklarına tekabül eden Magna Hungaria’dan batıya doğru ilerleyerek 9. yüzyıl başında Etelköz’e gelmişti. Günümüz Kuban bölgesine üç kabile olmak üzere gelen Kabarlar da Macarlarla birleşerek onlarla kader birliği yapmış ve etkileşime girmiştir. Ancak Macarlar’a katılan üç kabileye birden Kabar adı verilirken bunların ayrı ayrı isimleri belirtilmemiştir. Kabarlar’ında içerisinde olduğu Macar Konfederasyonu 9. yüzyılın ikinci yarısında doğudan gelen Peçenekler’e yenilerek batıya kaymak zorunda kalmış ve Dinyeper ile Prut arasındaki günümüz Moldova ve Besarabya topraklarındaki, “nehirler arası” anlamında gelen Etelköz’e yerleşmiştir. Bundan sonra diğer kabilelerle birlikte Kabarlar’da Macar adı altında asimile olmaya başlamıştır. Kabarlar’dan tarihi kaynakların çok azında bahsedilmektedir. Salzburg kroniklerinde Kabarlar’dan, Macarlarla birlikte Ostmark topraklarına yaptıkları akınlarda bulunmaları nedeniyle bahsedilmiştir. Endülüslü tarihçi İbn-i Hayyan’ın 942 yılındaki Macar akınlarında onlarla birlikte Türkler’inde yer aldığını belirtmesi, Türk olarak bahsedilen toplulukların Kabarlar olduğu yönünde iddiaları ortaya çıkarmaktadır. Kabarlar’a ilişkin olarak fazla bilgi olmaması nedeniyle onlara ilişkin bilgiler genel olarak iddia veya tarihi kaynaklardan yapılan çıkarımlar düzeyindedir. Örneğin VII. Konstantinos döneminde elçi kabullerinde Macar reislerine “arkhontes ton Turkon” yani “Türk prensleri” denilmesi Macarlar içerisindeki Kabar veya Onogurlar asilzade sınıfına bağlanırken, Árpád’ın da Kabarlar’dan bir soylu olduğu iddiasını ortaya çıkarmıştır. VII. Konstantinos’un eserinde, Macar konfederasyonun 9. yüzyılın ikinci yarısında batı Avrupa’ya yaptığı seferlerde Kabarlar’ın askeri yönden üstünlükleri sonucunda kabile konfederasyonunda hiyerarşinin birinci sırasına yükseldiği belirtildiğinden Árpád’ın da Kabar prensi olarak tüm Macar konfederasyonunun da prensi olduğu şeklindedir. Benzer şekilde Macar Krallığı içerisinde önemli rolü olan Gyula klanına adını veren Gyula’nın da Kabar kökenli olduğu ve Macar kabile konfederasyonunun askeri lideri olduğu görüşü de bulunmaktadır. Bu iddiaları dayandırmada konfederasyona son katılan kabile olan Kabarlar’ın akınlara öncülük etmek ve aynı zamanda çekilme esnasında ordunun arkasını beklemek görevi kendilerini ileriki yıllarda askeri olarak ister istemez ön plana çıkardığı şeklindedir. Sonuç olarak bu iddiaların doğruluğu tartışılır olsa da Kabarlar’ın Macar konfederasyonu içerisindeki askeri önemi hemen hemen tüm tarihçiler tarafından kabul edilmektedir. Bu iddiaların yanı sıra Macar tarihinde önemli rol oynayan ve içlerinden Samuel Aba’yı Macaristan Kralı seçtiren Aba klanının da Kabar kökenli olduğu yönünde iddialar bulunmaktadır. Bazı tarihçiler de Sekeller’i, Kabarlar kökenli ya da Kabarlar’ı oluşturan üç kabileden biri olarak belirtmektedir. Kabarlar’ın Macar tarihinde askeri olarak olduğu kadar kültürel etkileri de bulunmaktadır. Kabarlar’ın Hazar dilini Macar kavimlerine öğrettiği hatta bir süre iki dilli bir konfederasyon yapısından da bahsedilmektedir. Kabarların genel olarak Mátra sıradağları ile Transilvanya’da günümüz Romanya’sının Bihor iline tekabül eden bölgede yaşadıkları düşünülmektedir. Macar tarihçi Eckhart’a göre, Macaristan Krallığı döneminde sınırların muhafazasıyla görevlendirilmiş bir topluluk olan Sekeller muhtemelen Kabarlar’ın Macarlaşmasıyla meydana gelmiştir. Silkelen! "Silkelen!", Demet Sağıroğlu'nun 2009 yılında çıkartmış olduğu single'ıdır. Resmi Web Sitesi'nde : https://web.archive.org/web/20110102165429/http://www.demetsagiroglu.com/demet.php?s=albumler&album=albumler_silkelen Klon SCUBA Piyadeleri Bütün klonlar temel olarak birbirlerinin aynıları olsalar da bazıları özel çevre şartlarında savaşmak için farklı eğitimler görmüşlerdi.Bu eğitim yine,aynı çevre koşulları için özel olarak modifiye edilmiş ekipmanlarla desteklendi.Bu şekilde yetiştirilen gruplardan birisi de suda ilerleyebilen “Klon SCUBA Piyadeleri”'dir.Bu sualtı saldırı piyadeleri Klon Savaşları boyunca eğitimleri ve modern teçhizatları ile su altında savaşabilen bu klonlar savaşları zorlu doğal şartlara çekmeye çalışan düşmanlarla kolayca savaşabilirler. Bir SCUBA piyadenin zırhı karada savaşan Klon Askerlerin zırhlarından biraz daha hafiftir.Miğferlerindeki mercekler ve tarayıcılar askerin sualtındaki çamurdan ve görüşü engelleyen diğer şeylerden etkilenmeden düşmanlarına odaklanmasını sağlar.Özel aparatlar sayesinde sudaki oksijeni ayırıp solunum için kullanabilirler.Ayrıca sırtlarındaki su altı itici sistemi ve kalçalarındaki iticiler sayesinde su altındaki hareket kabiliyetleri çok fazladır. Klon SCUBA piyadeleri ışınları suda dağılmasın diye özel bir yönlendirici namlu ile modifiye edilmiş blaster tüfekleri taşırlardı.Ayrıca okyanusun patlamalar sonucu oluşan şok dalgalarını iletmedeki özelliğini avantaja çevirmek için yanlarında sarsıcı bombalar bulundururlardı. Jedi General Kit Fisto,Mon Calamari Savaşı’nda bir SCUBA piyadesi ordusunu komuta etti. http://www.starwars.gen.tr/klon-scuba-piyadeleri/ António Ramalho Eanes António Ramalho Eanes (25 Ocak 1935, Castelo Branco, Portekiz), Portekizli devlet adamı. Yoksul bir ailenin oğluydu. Orduda yükseldi, özellikle Makao ve Angola'da görev yaptı. Portekiz Sömürge Savaşları'na katıldı, general oldu. Portekiz'de demokratik bir rejim kurulmasını sağlayan 25 Nisan 1974 Darbesini hazırlayanlardan biriydi. Kasım 1975'te askeri bir darbeye karşı direnişi örgütledi. 2 Nisan 1976 Anayasası'nın ilanından sonra cumhurbaşkanlığına adaylığını koydu. Büyük siyasal partileri uzlaştırabilecek ve devrim sonrasının sorunlarına en uygun yaklaşımda bulunabilecek kişi olarak 27 Haziran 1976'da oyların yüzde 61.5'ini alarak seçildi, aralık 1980 seçimlerinde ikinci kez aynı göreve geldi. Süresi dolunca ayrıldı (1986). 1985'te kurmuş olduğu Yenilikçi Demokrat Parti ("Partido Renovador Democrático", PRD), 1991'de dağıldı. Roy Orbison Roy Kelton Orbison (d. 23 Nisan 1936 - ö. 6 Aralık 1988) Amerikalı şarkıcı, söz yazarı ve müzisyendir. Güçlü, derin ve hatta puruzsuz denebilecek sesi sayesinde söylediği şarkılara kattığı duygu yoğunluğuyla tanınır. Teksas'ta doğup büyüyen Orbison, anne ve babasının Büyük Bunalım nedeniyle sık sık değiştirdiği işleri yüzünden gençliğinde çok fazla sayıda şehir değiştirdi. Kalın çerçeveli gözlükleri, sarıya yakın renkteki gözleri ve sivri kulakları Orbison'un gençlik yıllarında görünüşünden duyduğu rahatsızlığın nedeni oldu ve çok sayıda kompleks geliştirmesine sebep oldu. Açık renkteki, beyaza yakın sarı saçlarını simsiyah boyamaya başladı ve Orbison çok geçmeden sesini keşfederek yakın çevresinin ilgi odağı haline geldi. Babasının ona altıncı yaşgününde hediye ettiği gitarı eline aldığı andan itibaren müziğin peşini bir daha hiç bırakmadı. Lise yıllarını verdiği küçük konserlerle geçiren sanatçı, bir keresinde bir Elvis Presley konseri için Dallas'a 571 km araba kullanarak ulaştı. Teen Kings adındaki grupları Orbison'un yoğun uraşları sonucunda Sun Records tarafından ilk albümünü piyasaya sürdü. En büyük ilham kaynağı Elvis olan bu gençler çok geçmeden kendi yollarına gitmeyi seçtiler ve Orbison müzik kariyerine hep Elvis'e ulaşma idealiyle devam etti. Kısa sürede Monument Records'un ilgisini üzerine çeken Orbison, Joe Melson ile birlikte şarkı yazmaya başladı. "Only the Lonely" isimli şarkıları ile dikkatleri üzerlerine toplamayı başardılar. Bu şarkıyı Elvis için yazmış olmasına rağmen Elvis'in ilgisini çekmemesi onu şarkıyı söyleyerek listelerde üst basamaklara yerleşmesini sağladı. Böylelikle Orbison şöhretin kapısını aralamış oldu. "Running Scared", "Crying", "Candy Man" ve "Dream Baby" gibi eserleri de liste başlarında yer aldı. Görünüşüyle bir türlü barışamaması nedeniyle, diğer rock efsanelerinin aksine Orbison dergilere yüzünü göstermeyerek "gizli kimlikli ünlü" unvanına layık görüldü. 1960'larda bir sürü hit'e imza attı: "In Dreams", "Falling", "Mean Woman Blues" ve "Blue Bayou". Henüz yeni yeni ünlenen The Beatles ile aynı sahneyi paylaştı. Karısının terkettiği zamanlarda Orbison ününün altın çağına erişmişti. Aynı yıl "It's Over" ve efsanevi şarkı "Oh, Pretty Woman"'ı seslendirmesiyle döneminin ve hatta günümüzün en önemli sanatçılarından biri olacağını kanıtladı. Fakat bu parlak dönemin ardından eşinden ayrılması sanatçıyı sessiz bir dönem geçirmeye zorladı. 1970 ve 80'lerde birçok sayıda cover albüm ve yeni şarkılar seslendirmeye gayret etti. 1987'de "In Dreams: Greatist Hits" albümüyle tekrar ilgi toplamaya başladı. "Mystery Girl" ve "Traveling Wilburys Vol. 1" ile Orbison eski tahtına tekrar kavuştu fakat sürekli konser talepleri, turlar ve basının ilgisi sanatçıyı bir hayli zorlamaya başladı. Yeni bir imaj için kilo veren Orbison tüm bu koşuşturmanın içerisinde annesinin evinde yediği yemeğinden sonra henüz 52 yaşında kalp krizi sonucu hayatı sona erdi. Ölümü tüm dünyayı sarstığı gibi, dünya basınının da yoğun ilgisini topladı. Her Şeyi Yak (Sezen Aksu şarkısı) Herşeyi Yak, sözleri Sezen Aksu'ya, müziği Thanou Mikroutsikou'a ait ve Sezen Aksu tarafından söylenmiş Gülümse albümünde 7. sırada yer alan şarkıdır. Şarkı ayrıca Haris Alexiou tarafından Mia Pista Apo Fosforo olarak söylenmiştir. Stass Allie Jedi Şövalyesi Stass Allie,Galaktik Cumhuriyet’in alacakaranlık yıllarında Jedi Konseyi’ndeki Adi Gallia’ın kuzeniydi.Ona fiziksel olarak benzemekte ve aynı kültürün giysilerini giymekteydi.Galaktik Cumhuriyet’i tehdit eden Ayrılıkçı krizi sırasında,Stass Allie,Palpatine yönetiminin en iyilerine tavsiyeler verdi,ve aynı zamanda Klon Savaşları'nı başlatacak ilk savaşta cesurca savaştı. Klon Savaşları esnasında Allie Coruscant’taki Jedi Konseyi’nin saygıdeğer bir üyesiydi. Dış halkadaki Saleucami düşünce oraya operasyonların devam etmesi için atandı.Devriyedeyken Emir 66 yayınlandı.Klon askerler onu hain olarak tanımladırlar ve süratçisine ateş ettiler.Aracı patladı ve öldü. http://www.starwars.gen.tr/stass-allie/ 1603-1618 Osmanlı-Safevî Savaşı 1603 – 1618 Osmanlı-Safevî Savaşı, Osmanlı Devleti ile Safevî Devleti arasında, Batı İran (Güney Azerbaycan), Kafkaslar ve Irak meselesi için çıkan savaşlardan biri. Bu savaşın çıkmasında Şah I. Abbas'ın Osmanlı Devleti'nin Avusturya ile savaş halinde olmasını ve Anadolu'da çıkan Celali İsyanlarından uğraşmasıyla zayıf düşmesini fırsat bilerek Ferhat Paşa Antlaşmasıyla kaybettiği toprakları geri almak istemesi etkili olmuştur. Safevîlerin Tebriz'e taarruzu ile yeni Osmanlı-Safevî savaşı başladı. (26 Eylül 1603) Önce Tebriz, ardından Revan düştü. Osmanlı Ordusu, Urmiye'de bozuldu. (9 Eylül 1605) Bu savaş 9 yıl sürdü ve Nasuh Paşa Antlaşması ile sonra erdi (20 Kasım 1612). Bu antlaşmayla Osmanlılar, İran Şahı'nın her yıl Osmanlı Padişah'ına 200 deve yükü ipek kumaş ve değerli eşya haraç göndermesi şartıyla Ferhat Paşa Antlaşmasıyla aldıkları Batı İran Eyaletlerini (Güney Azerbaycan) Safevîlere bıraktılar. Ancak İran'ın söz konusu haracı göndermemesi üzerine 2,5 yıl sonra savaş yeniden başladı. (22 Mayıs 1615) Pül-i Şikeste'de Osmanlı Ordusu tekrar bozuldu. (10 Eylül 1618) Serav Antlaşması (26 Eylül 1618) ile bu defa 3 yıldan fazla süren Osmanlı-Safevî savaşına son verildi. Bu antlaşmayla İran'ın Padişah'a göndereceği ipek kumaş ve değerli eşya miktarı 100 deve yüküne düşürüldü. Bu barış da 5 yıl sürdü. Savaş, daha sonra 1624 yılında Safevîlerin Bağdat'ı ele geçirmesiyle eskileriyle mukayese edilemeyecek bir şiddette yeniden başlayacaktır. 1603-1618 Osmanlı-Safevî Savaşı sonucunda Osmanlıların 1590'da Ferhat Paşa Antlaşması ile İran'dan aldığı toprakların büyük çoğunluğu, 1618'de Safevîler tarafından geri alınmış oldu. Osmanlı Devleti, Safevîleri Kafkasya'dan atamadı. Kafkasya, iki imparatorluk arasında paylaşıldı. Batı İran (Güney Azerbaycan) eyaletlerini ise Osmanlılar ellerinde tutamadılar. Sukot Barakaların Festivali veya Çadırların Festivali olarak adlandırılan, Sukot, kutsal bir bayramdır ve Tişri ayının 15. günü (eylül-ekim sonları arası) kutlanır. Yahudilerin Kudüs’teki tapınağa hac ettikleri üç kutsal festivalden biridir (Şaloş Regalim.) Bayram yedi gün sürer ve ara günlere Hol Hamoed denir. Sukalar, baraka veya çadır anlamına gelen duvarlara ve organik (genelde belirli ağaç dallarıyla) şeylerle yapılan küçük yapılardır. Sukalar, Mısır’daki kölelikten kaçtıktan sonra 40 yıl çölde yolculuk yapan, İsrail oğullarını anar. Bayramın her günü, Yahudi ev sakinler, Lulav ve Etrog’la dualar okur . Sukot’un kaynağı tarımdan gelir. Bunun kanıtları arasında; kutsal kitaptaki adı, ‘Hasat Festivali,’ süresince gerçekleşen kutlamalar ve “Yedinci ay festivali” sezonu vardır . Yüksek sayıdaki katılımdan dolayı, Sukot, önemli devlet törenlerinin gerçekleştiği bir zaman halini almıştır. Musa, İsraillilerden her yedi yılda bir Sukot zamanında toplanmalarını ve kutsal kitaptan okumalarını istemiştir (Tensiye 31:10-11). Kral Süleyman, Kudüs’teki tapınağı, Sukot’ta adamıştır(1 Kings 8; 2 Chron. 7). Ayrıca Sukot, Kudüs’teki kurban ibadetinin Babil tutsaklığı döneminden sonra devam etmesinden sonra gelen ilk kutsal bayram olmuştur(Ezra 3:2-4). Levililer kitabına göre, Tanrı Musa’ya halka şunu emretmesini söyledi: “Yedi gün çardaklarda (Sukalarda) oturacaksınız, İsrail’de bütün yerliler çardaklarında oturacaklar. İsrail oğullarını Mısır diyarından çıkardığım zaman, onları çardaklarda oturttuğumu nesilleriniz bilsinler.” (Lev. 23:42-43). Sukot yedi günlük bir bayramdır. İlk günü özel dualar ve yemeklerle kutlanır. Diğer günleri ise Hol Hamoed (festivalin hafta içi günleri) olarak bilinir. Yedinci günü Hoshana Rabbah ( Büyük Hoşana) olarak adlandırılır ve kendine özgü rituelleri vardır. İsrail dışında, ilk iki günü tamamen festival olarak kutlanılır. Bütün hafta boyunca yemekler sukalarda yenir ve Ortodoks Yahudi aileleri sukalarda uyur. Her gün Lulav ve Etrog ile dualar okunur. Sukanın duvarları herhangi bir maddeyle yapılabilir (tahta, bez, alüminyum cephe kaplama ya da bez.) Duvarlar ortada tek durabilir ya da bir yapının yanında yapılabilir. Tavan organik maddelerden yapılmalıdır (Skhakh) yapraklı ağaç dalları ya da palmiye yaprakları gibi. Sukanın içini sallanan seyler dekore etmek adettir (Yedi tür.) Sukot’taki ibadetler arasında, Tevrat okumak, sabah ayininden sonra Musaf’ı okumak, Hallel’i okumak ve Ana duaya özel eklemeler yapmak ve yemeklerden sonra şükran duası etmek vardır. Buna ek olarak, ibadetlere 4 türün katıldığı ritüeller de dâhildir. Lulav ve Etrog Şabat’ta sinagoga getirilmez. Festivalin her günü, dua edenler, ellerinde dört türle birlikte sinagog etrafında dönerek mezmur 118.25’i ve Hoşanot adlı özel duayı okurlar. Bu ritüel, ya sabah Tevrat okumalarından sonra ya da Musaf’ın sonunda gerçekleşir. Bu tören, Kudüs’teki tapınakta gerçekleşen söğüt ağacı törenini anar. Söğüt ağacı töreninde, sunağın yanında söğüt ağacı dalları kümelenir ve dua edenler sunağın etrafında dönerek dualar okurdu. Tatil süresince, bazı Yahudiler ushpizin adlı duayı okurlar. Bu dua, yedi ‘yüce misafir’in Suka’ya karşılanmasını sembolize eder. Bu ushpizinler (Aramice אושפיזין 'misafirler’) İsrail’in yedi kutsal liderini temsil eder: Abraham, İshak, Yakup, Musa, Harun, Yusuf ve Davud. Geleneğe göre, Suka’ya her gece farklı bir misafir girer ve ardından altı kişi onu takip eder. Her misafir, o günün dini önemine dair ders verir. Yeni başlayan bir gelenekle, bazı Yahudiler bu yedi yüce misafirin eşlerini de Suka’ya davet etmeye başladılar: Sara, Rebeka, Rakel, Leah, Meryem, Debora, Ester, Rut ve Tamar. Sukot’un ikinci gününden yedinci gününe kadar olan döneme Hol Hamoed חול המועד adı verilir. Bu günlerde, özel yemekler, toplantılar, aile ziyaretleri ve başkalarının Sukalarını gezmek gibi bayrama özel aktiviteler yapılır. Bayramın rahatlığını ve eğlencesini bozacak; çamaşır yıkamak, elbise tamir etmek ya da iş yapmak gibi aktiviteler yasaktır. Birçok Yahudi Hol Hamoed günlerini tatil zamanı olarak geçirir. Birçok sinagog ve Yahudi merkezleri özel aktiviteler yapar ve yemekler verir. Kudüs’teki tapınak zamanında, bütün Yahudi erkekler, kadınlar ve çocuklar: Kudüs’e gelir, tapınak bahçesinde toplanır ve Yahudi kralın Tevrat’tan okuduğu seçmeleri dinlerlerdi. Bu tören her yedi yılda bir yapılırdı ama tapınağın yıkılmasıyla sona erdi Sukot’un ara günlerinde, müzikli ve danslı toplantılar gerçekleşir, bunlara simchat beit hashoevah denilir. Bu gelenek, Siloam havuzundan su alınıp, Kudüs’teki hac yolunu kullanıp, tapınağa su taşımayı anar. Sukot’un yedinci günü, Hoş’ana Raba’dır (büyük yalvarış.) Bu günde, yedi tur gerçekleşen, ayine katılanların ellerinde dört türle ve ek dualar okuduğu özel ayinler gerçekleşir. Ahmet Ünal Çeviköz Ahmet Ünal Çeviköz, (d. 6 Kasım 1952, İstanbul), Türk diplomat ve siyasetçi. 1970 yılında Kadıköy Maarif Koleji, 1974 yılında Boğaziçi Üniversitesi İngiliz Dili ve Edebiyatı, 1978 yılında ise aynı üniversitede Siyaset Bilimi Bölümünden mezun olduktan sonra aynı yıl Dışişleri Bakanlığında göreve başladı. 1993 yılında Brüksel Üniversitesi’nde Uluslararası İlişkiler dalında Yüksek Lisans (MA) programını tamamladı. 1978 yılında girdiği Dışişleri Bakanlığı'nda 1980 yılına kadar merkezde görev almış, daha sonra sırasıyla; Moskova Büyükelçiliği’nde II. Katip ve Bregenz Başkonsolosluğu'nda Konsolos olarak görev yaptı. 1986 yılında yeniden merkez görevine dönerek Doğu Avrupa Dairesi Şube Müdürü görevinde bulundu, bilahare Sofya Büyükelçiliği Müsteşarlığına atandı. 1989 yılında Dışişleri Bakanlığı’ndaki görevinden izinli olarak ayrılıp NATO’da uluslararası memur olarak göreve başladı, önce Ekonomi Direktörlüğü’nde, sonra Siyasi Direktörlük’te calıştı. 1994 yılında NATO’nun Moskova’daki Enformasyon Burosu’nu kurdu. 1994-1997 yılları arasında NATO-Rusya Kurucu Senedi’ni hazırladı, 1997 yılında yeniden Dışişleri Bakanlığı’nda merkez görevine dönerek bir yıl Balkan Dairesi Başkanlığı yaptıktan sonra 1998 yılında Kafkasya ve Orta Asya Genel Müdür Yardımcısı olarak atandı. 2001 yılında Bakü Büyükelçisi, 2004 yılında Bağdat Büyükelçisi olarak görevlendirildi. 2006 yılında Bağdat’ta uğradığı suikasttan yara almadan kurtuldu. 2007 yılından 2010 yılına kadar Dışişleri Bakanlığı Müsteşar Yardımcısı olarak çalıştı. 2010 yılı kararnamesiyle Londra Büyükelçisi olarak atandı. 2013-2015 yılları arasında Türkiye adına Uluslararası Denizcilik Örgütü genel kurul başkanlığını yürüttü. 1998 yılından itibaren Türkiye ile Ermenistan arasındaki ilişkilerin normalleşmesi için sürdürülen çaba ve faaliyetlerde önemli rol oynadı, 10 Ekim 2009 tarihinde Türkiye ile Ermenistan arasında Zürih’te “Diplomatik İlişkilerin Kurulması” ve “İlişkilerin normalleştirilmesi” ile ilgili iki protokolün imzalanmasında da görev aldı. CHP İstanbul İl Başkanı Murat Karayalçın'ın Dış İlişkiler Danışmanı olduktan sonra Haziran 2015 Türkiye genel seçimlerinde CHP'den milletvekili aday adayı oldu, ancak aday gösterilmedi. 3-4 Şubat 2018 tarihlerinde düzenlenen 36. Cumhuriyet Halk Partisi Olağan Kurultayı'nda CHP Parti Meclisi üyeliğine seçildi ve 12 Şubat 2018 tarihinde CHP'nin kamu diplomasisinden sorumlu genel başkan yardımcısı olarak görevlendirildi. 24 Haziran 2018 tarihinde gerçekleştirilen genel seçimlerde milletvekili seçilerek TBMM'ye girdi. 10 Ağustos 2018 tarihinde ise CHP'nin dış ilişkilerden sorumlu genel başkan yardımcısı olarak görevlendirildi. Temmuz 2020'de yapılan bir sonraki kurultayda parti meclisine girmeyi başaramadı. TBMM'de Dış İlişkiler Komisyonu üyeliğinin yanısıra Avrupa Konseyi Parlamenter Meclisi Sosyalistler, Demokratlar ve Yeşiller Grubu başkan yardımcısı görevini yürütmektedir. Kadir Has Üniversitesi Mütevelli Heyeti üyesidir. 2010 yılında Kadıköy Maarif Koleji ve Anadolu Lisesi Mezunlar Derneği tarafından Çeviköz'e Kristal Martı ödülü takdim edildi. 20 Ocak 2018 tarihli kongrede Galatasaray Spor Kulübü yönetim kurulu üyesi olarak seçildi, ardından Galatasaray Spor Kulübü başkan yardımcısı olarak görevlendirildi ve bu görevi 5 Şubat 2018 tarihine kadar sürdürdü. Emel Çeviköz ile evlidir. İngilizce, Fransızca, Rusça, Almanca ve İtalyanca bilmektedir. Ahmet Vedat Akgiray Ahmet Vedat Akgiray (d. 1958, İstanbul), Sermaye Piyasası Kurulu Başkanı. Sırasıyla; Kadıköy Maarif Koleji, Robert Koleji ve Boğaziçi Üniversitesinde öğrenim gördükten sonra yüksek lisans ve doktora için Amerika Birleşik Devletlerine gitmiş, burada Syracuse Üniversitesinde öğrenimine devam etmiştir. Syracuse Üniversitesinden sonra Clarkson Üniversitesinde görev alan Akgiray 1990 yılında Türkiye'ye geri dönmüştür. 1992 yılında Boğaziçi Üniversitesinde Finans Doktora Program koordinatörü olarak görev almıştır. Daha sonra sırasıyla, Finans Mühendisliği bölümü Anabilim Dalı Başkanı, İşletme Bölümü Başkanı olarak görev yapmıştır. 2009 yılında Sermaye Piyasası Kuruluna Başkan olarak atanmıştır. Akgiray, 2012 Aralığında bu görevinden ayrılmıştır. 5 yıllık görev süresi dolmadan kanunla bu görevden ayrılan tek isimdir. Halen Boğaziçi Üniversitesi'nde öğretim üyesi olarak görev yapmaktadır. 1989 yılında kardeşi "Murat Akgiray" ile birlikte Türkiye'nin ilk Teknoloji Perakendecisi olan Bimeks'i kurmuştur. Prof. Dr. Akgiray, 2010 yılında Kadıköy Maarif Koleji ve Anadolu Lisesi Mezunlar Derneği tarafından Kristal Martı ödülüne layık bulunmuştur. Giresunspor 2010-11 sezonu Bu maddede Giresunspor kulübünün 2010-2011 sezonunda 1. Lig'deki mücadele sayımlamaları, 2010-2011 sezonunda yapmış olduğu özel karşılaşmalar ve kadro bilgileri yer almaktadır. 2010-11 1. Lig sezonu 22 Ağustos 2010 tarihinde başlayıp, 15 Mayıs 2011 tarihinde sona erecek. 19 Aralık 2010 ve 23 Ocak 2011 tarihleri arasında da lige ara verilecek. Mercalli şiddet ölçeği Mercalli şiddet ölçeği, bir depremin şiddetini ölçmek için kullanılan ölçektir. Depremin yeryüzüne, insanlara, doğal cisimlere, ve yapılara olan etkisini I ile XII arasında bir ölçek ile nicelendirir; I hissedilmez, XII ise tam yıkım demektir. Değerler depreme olan uzaklığa bağlı olarak değişir, en yüksek şiddet depremin merkezi civarında olur. Depremi yaşamış olan kişilerden veriler toplanır ve onların buluduğu yer hakkında bir şiddet değeri elde edilir. Mercalli (Şiddet) ölçeği, yaygın kullanılan ve daha basit, on basamaklı olan Rossi-Farrel ölçeğinden kaynaklanır. 1884 ve 1906 yıllarında İtalyan volkan bilimcisi Giuseppe Mercalli bu ölçeği değiştirmiştir. 1902'de on basamaklı Mercalli ölçeği İtalyan fizikçisi Adolfo Cancani tarafından 12 basamaklı olaral genişletilmiştir. Alman jeofizikçisi Heinrich Sieberg tarafından tamamen yeniden yazılmış ve Mercalli-Cancani-Sieberg (MCS) ölçeği olarak adlandırılmıştır. MCS ölçeği daha sonra 1931'de Harry O. Wood ve Frank Neumann tarafından değiştirilmiş ve İngilizce Mercalli-Wood-Neumann (MWN) ölçeği olarak yayımlanmıştır. Charles Richter (Richter ölçeğinin kurucus) tarafından geliştirilen bu ölçek günümüzde "Değiştirilmiş Mercalli Şiddet Ölçeği" (İngilizce "Modified Mercalli Intensity Scale" (MMI) veya kısaca "Modified Mercalli Scale" (MM)) olarak adlandırılır. Değiştirilmiş (Modifiye) Mercalli Şiddet ölçeğinin alt basamakları genelde kişilerin bir depremi nasıl algıladığıyle ilişkilidir. Ölçekteki daha yüksek sayılar gözlemlenen yapısal hasara dayalıdır. Sağdaki tablo Değiştirilmiş Mercalli Şiddet ölçeğindeki basamaklar için yaklaşık bir fikir verir. Soldaki tablo, bir depremin merkezinde hissedilen Değiştirilmiş Mercall Şiddet değerlerini göstermektedir. Mercalli ölçeği objektif ölçümlere göre tanımlı değildir (sarsıntı genliği, sarsıntı frekansı, azami hız, azami ivme gibi). İnsanlar tarafından algılanaiblen sarsıntılar ve yapı hasarları, düşük şiddetli olaylarda azami ivme ile, yüksek şiddetli olaylarda ise azami hız ile bağıntı gösterir. Topkapı Müzik Topkapı Müzik, 1987 yılında kurulan bir müzik şirketidir. Candan Erçetin, Yaşar, Ege, Sinem, Meriç, Emre Altuğ, Demet Sağıroğlu gibi sanatçıların ilk ve en bilinen bazı albümleri bu firmadan yayımlanmıştır. Topkapı Müzik, ABD ve çeşitli Avrupa AB ülkelerinden ithal edilen yabancı müzik CD'lerini Türkiye'de kendi etiketiyle ve "Pop Müzik Dağıtım" etiketiyle yayımlamaktadır. 1993 yılından itibaren Türkçe müzik yapım ve prodüksiyonlarına imza atmaya başlamıştır. Geçmişte Virgin, A&M ve Chrysalis ve yakın geçmişte Universal Music Group' un Türkiye'deki temsilcilik, lisans ve distribütörlüğünü yürütmüştür. Şu anda Hollanda'dan BlackHole Recordings ve Armada Music, Almanya'dan Pirahna Musik ve earMUSIC, İngiltere'den New State Music, World Circuit Records, Fierce Angel ve MOSHK Group gibi şirketlerin albümlerini Türkiye'ye ithal etmektedirler. Yerli müzik yapımlarını da Topkapı Müzik bünyesinde sürdüren şirketin merkezi, İstanbul Tepebaşı'ndadır. Dünya Gıda Programı Dünya Gıda Programı (World Food Programme, WFP), Birleşmiş Milletler Genel Kurulu ve BM Gıda ve Tarım Örgütü'nün (FAO) ortak bir projesi olarak 1961'de kurulan ve 1963'te çalışmaya başlayan Birleşmiş Milletler örgütü. 2010 FIFA Dünya Kupası F Grubu 2010 FIFA Dünya Kupası F Grubu maçları 14 - 24 Haziran 2010 tarihleri arasında oynandı. Grup, Paraguay, Slovakya, Yeni Zelanda ve İtalya takımlarını içermektedir. Grubu birinci olarak tamamlayan takım Paraguay E Grubu ikincisi Japonya ile, ikinci tamamlayan Slovakya ise E Grubu birincisi Hollanda ile eşleşti. Yaygın anksiyete bozukluğu Yaygın anksiyete bozukluğu (İngilizce: "Generalized Anxiety Disorder" veya "GAD"), bir anksiyete bozukluğudur. Ancak diğer anksiyete bozukluklarından farklı olarak kişinin belirli durum veya konudan dolayı endişe duymasından ziyade çok çeşitli sayıda konu ve nedenlerden dolayı duyduğu yaygın, kronik ve uzun vadeli bir anksiyete durumudur. Anksiyete aslında herkesin yaşamında karşılaştığı normal bir duygudur. Bir sınavdan önce heyecanlanmak, tehlikeli bir yolda araba kullanmaktan endişe duymak normal bir durumdur. Normal anksiyete insanların gelecekteki sorunları önceden tahmin ederek daha iyi hazırlık yapmasına yardımcı olur. Ancak anksiyetenin kişinin yaşamına egemen olması ve kişinin kontrolünden çıkması durumunda anksiyete bozukluğundan söz edilebilir. Yaygın anksiyete bozukluğundan etkilenen kişilerde kaygı ve endişe günün çok büyük bir kısmını kapsayabilir. Mesleki ve ailesel sorunlar ortaya çıkar. Kişinin gündelik işlevlerini yerine getirmesi zorlaşır. Yararlı olduğu ortaya çıkan ilaçlar arasında duloksetinin, pregabalin, venlafaksin ve essitalopram yer alır. Aşağidaki 6 koşuldan en az 3 tanesinin 6 ay veya daha uzun bir süre boyunca bir kişide geçerli olması halinde yaygın anksiyete bozukluğu tanısı yapılabilir: Bu koşulların yanı sıra hastalarda kolayca irkilme, ağız kuruması, görme bozuklukları, kulaklarda uğuldama, kalp çırpıntısı, sıkça idrar yapma, bağırsak hareketlerinde bozukluk gibi belirtiler de görülebilir . Karaüstü rüzgâr tarlalarının listesi 2009'un sonunda, dünya çapında rüzgâr tarlalarının kurulu gücü 158.505 megawatt (MW) idi. Buda yıllık %31,7'lik bir artışa karşılık geliyor. 2008'in sonunda Rüzgâr gücü, tüketilen global elektriğin %1,3'ünü üretti. Rüzgâr gücünün yaklaşık olarak %20'sini Danimarka, %14,5'ini İspanya ve Portekiz ve %9'unu da İrlanda Cumhuriyeti üretti. Birleşik Devletler'deki rüzgâr gücü 2009'da %39 artarak 35.000 MW'ı aştı. Çin'deki rüzgâr gücü 2009'da iki kattan daha fazla artarak, 12.200'den 25.800 MW'a tırmandı. 1556 kuyruklu yıldızı 1556 Kuyruklu Yıldızı (C/1556 D1), 13 Mart 1556'da Dünya'ya en fazla yaklaşmış bir kuyruklu yıldızdır. En parlak halinde Satürn kadar parlak ve gökyüzünde 3 derelik bir açı uzunluğundaydı. Yörüngesi kesin hesaplanmamıştır ama Dünya'ya en yakın mesafesinin yaklaşık 0,0835 Astronomik birim (32,5 ay uzaklığı) olmuştur. Daha sonradan kesin olarak hesaplanmıştır. 1556 kuyruklu yıldızı V. Karl'ın doktoru ve matematikçisi Paul Fabricius tarafından gözlemlenmiştir. Bu kuyruklu yıldız İmparator V. Karl'ı o kadar korkutmuştur ki, bu kuyruklu yıldızın kendi ölümünün habercisi olduğuna inanarak tahtını kardeşi Ferdinand'a, aile topraklarını da oğlu II. Felipe'e terketmiştir. V. Karl sadece 12 hizmetçi ile, Portekiz sınırına yakın Placentia kentindeki bir manastırda çekilmiş, ömrünün geri kalanını ibadet ederek geçirmiştir. Kuyruklu yıldız çeşitli Batılı gözlemciler tarafından ilk olarak 5 veya 8 Mart tarihinde kaydedilmiş ve Avrupa'da nisanın sonlarına kadar görülebilmiştir. 1556 kuyruklu yıldızı Çin'de de gözlemlenmiştir. 1 Mart'ta ilk belirdiğinde yaklaşık 1 derece uzunluğundaydı, zamanla 3 dereceye kadar uzamış, yaklaşık 10 Mayıs'ta yok olmuştur. Edmond Halley, gözlemcilerin tariflerine dayanarak bu kuyruklu yıldızın yörüngesini hesaplamıştır. Daha sonra, R. J. Hind, Halley'in kullandığı verilerden birinin diğerleri ile tutarsızlığını fark etmiş, hatayı onu başka bilgiler ışığında düzelterek 1847'de aşağıdaki yörünge parametrelerini yayımlamıştır: Hind, 1556 kuyruklu yıldızını 1264'te gözlemlenmiş bir diğer kuyruklu yıldıza çok benzediğini iddia etmişti. Ancak 292 yıl sonra, 1848'de, bir kuyruklu yıldız gözlemlenmedi. Donati'nin gözlemlediği 1858'de kuyruklu yıldızın bu 1556 kuyruklu yıldızı olduğu, başka gök cisimleri ile etkileşerek yörüngesinin etkilendiği iddia edilmiştir. Son iki yüzyıl boyunca gözlemlenen kuyruklu yıldızların hiçbiri ne 1264 ne de 1556 kuyruklu yıldızlarıyla bir benzerlik göstermiştir. Nitekim, Martin Hoek, Fabiricius'un ilk gözlemlerini kaydettiği belgeyi keşfederek 1264 ve 1556 kuyruklu yıldızlerının aynı olamayacaklarını kanıtladı ve şu yörünge parametrelerini hesapladı: 1556 kuyruklu yıldızının uzak bir gök cismi ile etkileşerek üç parçaya bölündüğü ve bunların 1843, 1880 ve 1882'de görüldüğü iddia edilmiştir. Bu üç kuyruklu yıldızın Güneş'ten en uzak noktaları 1556 kuyruklu yıldızı ile aynıdır. 10 MayÄ±s 1556 Marmara Denizi depremi 10 Mayıs 1556 Marmara Denizi depremi orta Marmara Denizi'nin kuzey sahilleri, İstanbul ve Bursa'da hissedilmişti Deprem Marmara Denizi'nin doğu kısmında, Orta Sırt Kuzey Fayı'nda meydana gelmiş ve Richter ölçeğine göre 7.4 şiddetinde olduğu hesaplanmıştır. Aynı fay üzerinde 200-300 yıl aralıklarla depremler meydana gelmiş, fayın o noktasında meydana gelen bu deprem dizisinin bir evvelkisi 1346 depremine, bir sonraki ise 1766 Büyük İstanbul Depremi'ne neden olmuştur. Deprem güneşin batmasından sonra, çok şiddetli bir rüzgarla birlikte gerçekleşmiş, İstanbul'daki zararlar arasında Fatih Camii, Ayasofya Camii ve surlarda hasar olduğu kaydedilmiştir. Tarihî kayıtlarda anlatılan hasar miktarı bu depremin şiddetinin Mercalli şiddet ölçeği'nde VIII'e karşılık geldiğini göstermektedir. Buna karşın 10 Ekim 1509'da depremi X gücündeydi. 1556 depremi, 989 ve 1509 depremleri kadar çok İstanbul'a zarar vermemiştir. Dalasi Dalasi ya da tam ismiyle Gambiya dalasisi (ISO 4217: GMD; İngilizce: "Gambian dalasi"), 1971'den beri Gambiya'da kullanılan resmî para birimidir. Dalasi'nin alt birimi "butut", ve bir dalasi 100 butut'a bölünür. Gambiya Merkez Bankası tarafından dağıtılır. Aşağıdaki şekillerde dağıtılır: Jonas Troest Jonas Troest (d.4 Mart 1985), DanimarkalÄ± eski futbolcudur. Danimarka ümit millî takım formasını 25 kez giyen başarılı defans oyuncusu Jonas Troest şu an Konyaspor'a transfer olmuştur. İtalya Serie A Takımlarından Genova ve Hollanda Eredivise Takımlarından Groningen'in de transferi için büyük çaba harcadığı Jonas Troest ile yapılan görüşmelerde anlaşma sağlanırken, 25 yaşındaki oyuncu Konyaspor ile 2 yıllık resmi sözleşme imzaladı. 25 yaşındaki Troest, son olarak Danimarka SAS Liga takımlarından son iki sezonun ikincisi Odense'te forma giydi. 4 Mart 1985 Danimarka doğumlu olan Jonas Troest, Tarnby ve Fremod Amager takımlarından başlayan futbol yaşantısını 2002 yılında transfer olduğu Danimarka 2. Lig takımlarından B93 ile profesyonelliğe taşıdı. 2002-2004 yılları arasında B93 forması giyen Troest, 2004-2006 yılları arasında 47 maç Silkeborg IF adına mücadele verdi. Daha sonra Almanya Bundesliga takımlarından Hannover 96'ya transfer olan ve 8 maç oynayan Jonas Troest, 2007 yılında Danimarka SAS Liga ekiplerinden Odense ile anlaştı. Odense Boldklub ile 3 sezonda 82 maça çıkan ve 1 gol kaydeden Jonas Troest, Danimarka millî takımlarında 5 kez U-16, 16 kez U-17 ve 25 kez U-21 oldu. 2010'da futbolu bırakmıştır. Cedi Cedi ya da tam ismiyle Gana cedisi (simgesi: ₵; ISO 4217: GHS; İngilizce: "Ghanaian cedi"), Gana'da kullanılan resmî para birimidir. Cedi'nin alt birimi "pesewa", ve bir cedi 100 pesewa'ya bölünür. Gana cedisi, 2007'de bir egemen Afrika ülkesi tarafından dağıtılan en değerli para birimi idi. "Cedi" kelimesi, Akan dillerindeki "cypraea kabuğu" kelimesinden alınmıştır. Bir zamanlar Gana'da cypraea kabukları bir tür para birimi olarak kullanılıyordu. Cedi Gana Bankası tarafından dağıtılır. Aşağıdaki şekillerde dağıtılır: Loti Loti (ç. "maloti") ya da tam ismiyle Lesotho lotisi (ISO 4217: LSL; İngilizce: "Lesotho loti"), Lesotho'da kullanılan resmî para birimidir. Loti'nin alt birimi "sente" (ç. "lisente"), ve bir loti 100 lisente'ye bölünür. Loti genelde "L" ya da "M" olarak simgelenir. Loti Lesoto Merkez Bankası tarafından dağıtılır. Aşağıdaki şekillerde dağıtılır: Denizüstü rüzgâr tarlalarının listesi Bu sayfa güncel olarak operasyonel olan denizüstü rüzgâr tarlalarını deklare edilen kapasitesine göre listeler. Ocak 2020 itibarıyla, Birleşik Krallık'taki Hornsea 1, 1,218 MW kapasitesiyle dünyadaki en büyük denizüstü rüzgâr tarlasıdır. Şerif Yılmaz Şerif Yılmaz, (4 Mayıs 1962, Turgutlu), Türk bürokrat. 1985 yılında İstanbul Üniversitesi Hukuk Fakültesi'nden mezun olmuştur. Uşak Kaymakam Adaylığı, Banaz ve Mudurnu Kaymakam Vekillikleri, Azdavay, Varto kaymakamlıkları, Bitlis Vali Yardımcılığı, Karahallı kaymakamlığı, Kilis, Van, Çanakkale Vali Yardımcılıkları, İçişleri Bakanlığı Hukuk Müşavirliği, Mahalli İdareler Genel Müdürlüğü Daire Başkanlığı, Personel Genel Müdürlüğü Daire Başkanlığı, Personel Genel Müdür Yardımcılığı görevinde bulunmuştur. 29 Ağustos 2009 tarih ve 2009/15395 sayılı Bakanlar Kurulu Kararı ile Tokat Valisi olarak atanmıştır. 3 Ağustos 2012 tarihli Resmî Gazete'de yayımlanan valiler kararnamesi ile Kayseri Valisi olmuştur.8 Mayıs 2013 tarihli kararname ile Kütahya valiliğine atanmıştır. 1 Haziran 2016 tarihinde Resmî Gazete'de yayımlanan Valiler Kararnamesi ile Burdur Valiliğine atanmıştır. Evli ve iki çocuk babasıdır. Pelitli, Ortahisar Pelitli, Trabzon ilinin Ortahisar ilçesine bağlı bir mahalledir. 2010 FIFA Dünya Kupası G Grubu 2010 FIFA Dünya Kupası G Grubu maçları 15 - 25 Haziran 2010 tarihleri arasında oynandı. Grup, Brezilya, Portekiz, Fildişi Sahili ve Kuzey Kore takımlarını içermektedir. Grubu birinci olarak tamamlayan takım Brezilya H Grubu ikincisi Şili ile, ikinci tamamlayan Portekiz ise H Grubu birincisi İspanya ile eşleşti. Homofobiye Karşı İnisiyatif Homofobiye Karşı İnisiyatif ismiyle 2007 yılında çalışmalarına başlayan hareket KKTC'de uygulanmakta olan ve İngiliz Koloni döneminden kalma Sodomi Yasaları'nın değiştirilmesi, ve Lezbiyen, Gey, Biseksüel, Transcinsel ve Kuir (Queer)LGBTQ bireylere uygulanan ayrımcılığın sonlandırılması yönünde çalışmalar yürütmekteydi. Hala yürürlükte olan Sodomi Yasaları, eşcinsel ilişkiyi doğaya aykırı olarak nitelemekte ve ağır suç unsuru olarak öngörmektedir. LGBTQ bireylerin haklarını savunabilmek için kurulan oluşum, Mart 2012 tarihinde yapılan tüzük değişikliği ile çalışmalarına Kuir Kıbrıs Derneği adı altında devam etmektedir. 2010 FIFA Dünya Kupası H Grubu 2010 FIFA Dünya Kupası H Grubu maçları 15 - 25 Haziran 2010 tarihleri arasında oynandı. Grup, İspanya, Şili, İsviçre ve Honduras takımlarını içermektedir. Grubu birinci olarak tamamlayan takım İspanya G Grubu ikincisi Portekiz ile, ikinci tamamlayan Şili ise G Grubu birincisi Brezilya ile eşleşti. Sultantepe, Üsküdar Sultantepe, İstanbul'un Anadolu yakasında, Üsküdar'a bağlı mahallelerden biridir. Mahalle Marmara Denizi kıyılarında yer almaktadır. Tarihî Sultantepe semti, Üsküdar'ın merkezini yukarıdan gören bir tepe üzerinde kurulmuş olup bir kent meydanı çevresinde biçimlenmiştir. Üsküdar belediyesi tarafından yeniden yapılandırılan mahalle sınırları nedeniyle bugün mevcut olmayan Hacı Hesna Hatun mahallesinin yaklaşık olarak tamamı, yine günümüzde mevcut olmayan Selmanağa mahalesinin bir bölümü ve daha önceden İcadiye ile Kuzguncuk mahalleleri sınırları içinde olan bazı cadde ve sokaklar da, Sultantepe sınırları içinde kalmaktadır. Bizans İmparatorluğu döneminde bölgede, mermer sütunlu bir yapının olduğu bilinmektedir. Kilise olduğu sanılan yapı semtin üstünde kurulu olduğu tepenin en üstünde yer alıyordu. Osmanlı İmparatorluğu dönemindeyse, bazı kaynaklara göre Sultantepe'ye, Kanuni Sultan Süleyman'ın sarayında bir kadın yerleşmişti. Kızı Mihrimah Sultan'ın dadısı olan Hacı Hesna Hatun, Mihrimah Sultan büyüyünce emekliye ayrılmış; Mihrimah'tan daima Sultan'ın sarayını görebileceği bir ev istemişti. Rivayete göre Mihrimah Sultan da Hesna Hatun'a burada bir konut yaptırmak suretiyle onu Sultantepe'ye yerleştirmişti. Bir başka kaynakta ise Mihrimah Sultan'ın verem hastalından ötürü hekimler tarafından havası temiz bir yer olan Sultantepe'ye gönderildiği yazılıdır. Bu kaynakta Hacı Hesna Hatun'un Mihrimah Sultana eşlik ettiği ve burada kendi adına bir cami yaptırdığı da söylenmektedir. Mağazalar ve ticaret hayatı ise mahallenin güneyindeki Selmani Pak Caddesi'yle mahallenin merkezindeki meydan çevresinde yoğunlaşmıştır Mahallede yer alan okullar: Sultantepe İlköğretim Okulu, Halide Edip Adıvar Lisesi ve Üsküdar Anadolu Ticaret Meslek Lisesi'dir. Mahalledeki camiler arasında Hacı Hesna Hatun tarafından ilk olarak 1500'lü yıllarda yaptırılıp, 1900'lerde yeniden yaptırılan ve 1957'de esaslı bir onarım gören Hacı Hesna Hatun Camii; 1644'te yapılan, 1875'te onarım gören Bakî Efendi Camii; 1730 yılında yapılan Mirzazade Camii sayılabilir. Mahalledeki tarihî öneme sahip en önemli yapılardan biri de Özbekler Tekkesi'dir. İlk olarak 1750'li yıllarda Orta Asya'dan gelen dervişlerin çadırlarını kurdukları yerde inşa edilmişir. Özbekler Tekkesi Nakşibendi inanışına tâbiydi. Tekke 1844'te büyük bir onarım görmüştür. Zaman içinde farklı amaçlar için de kullanıldığı olmuştur. Türk Kurtuluş Savaşı sırasında Karakol Cemiyeti mensupları tarafından gizli toplantı merkezi, hastane ve silah deposu olarak hizmet vermiştir. Tekkenin kuzeydoğusunda müritlerin gömüldüğü bir de mezarlık vardır. Burada gömülü olan kişiler arasında Münir Ertegün, Nesuhi Ertegün ve Ahmet Ertegün de yer alır. Mahallenin kuzey bölümlerini ise Fethi Paşa Korusu kaplar. Bu koru hem ilçenin hatta tüm Anadolu yakasının en büyük korularındandır. NGC 2419 NGC 2419 Vaşak takımyıldızı yönünde bulunan bir küresel yıldız kümesi. William Herschel tarafından 31 Aralık 1788 tarihinde keşfedilmiştir. Güneş Sistemi'ne olan uzaklığı yaklaşık olarak 300.000 ışık yılıdır. Galaksi etrafındaki yolculuğu üç milyar yıl sürmektedir. Samanyolu'nun uydu galaksisi Büyük Macellan Bulutu'nun 160.000 ışık yılı uzağında yer alan NGC 2419, bazen "Galaksilararası Gezgin" olarak adlandırılır. Küme, meşhur küresel küme M13'e göre daha sönüktür. Ancak 9 kadir parlaklığıyla iyi hava koşullarında 102mm'lik küçük ama kaliteli teleskoplarla kolayca gözlenebilir. NGC 2420 NGC 2420, İkizler takımyıldızı yönünde yaklaşık olarak 8.600 ışık yılı uzaklıkta bulunan bir açık yıldız kümesi. William Herschel tarafından 1783 Ocak ayında keşfedilmiştir. Malgaşça Malgaşça ("malagasy"), Avustronezya dillerindendir. Madagaskar adasına mahsus olup Malgaş halkının millî dilidir. Fransızca ve İngilizce ile birlikte Madagaskar Cumhuriyeti'nin resmî dillerindendir. Yaklaşık 20 milyon kişi tarafından konuşulur. Madagaskar'ın dışında Komorlar ve Mayotte'ta Malgaşça konuşanlar vardır. Malgaşça, Avustronezya dilleri Malayo-Polinezya dalına âit en batıdaki üyesidir. Yakınındaki Afrika dillerinden farklılığı, 1708'de Hollandalı bilgin Adriaan Reland tarafından tespit edilmiştir. Filipinler, İndonezya, ve Malezya'da konuşulan Malayo-Polinezya dillerine ve daha fazla Borneo'da konuşulan Doğu Barito dillerine benzerse de Polinezyaca morfofonetikleri açısından farklıdır. Roger Blench (2010)'e göre, Madagaskar'da konuşulan en eski dil, Avustronezya dil ailesi haricinde olan bir dil tabakasına ait olabilirdi. Ariary Ariary ya da tam ismiyle Malgaş ariarysi (ISO 4217: MGA; Fransızca: "ariary malgache"; İngilizce: "Malagasy ariary"; Malgaşça: "ariary malagasy"), Madagaskar'da kullanılan resmî para birimidir. Alt birimi "iraimbilanja", ve bir ariary 5 iraimbilanja'ya bölünüp günümüzde yürürlükte olan tek ondalık temelli olmayan para birimlerindendir (öbürü Moritanya ugiyası). Ariary Madagaskar Merkez Bankası tarafından dağıtılır. Aşağıdaki şekillerde dağıtılır: Mehmet Saffet Bey Mehmet Saffet Bey (1880-1933, Bursa) ilk Türk iş adamlarındandır. 1880 tarihinde Bursa'da dünyaya geldi İnegöllüzade Mehmet Saffet olarak da bilinir. İyi bir eğitim gördü. Fransızca biliyordu; bu nedenle, kimi Osmanlı paşalarına çevirmenlik ve danışmanlık yaptı. 1906–1908, 1909–1911 ve 1925–1929 yılları arasında üç dönem Bursa Ticaret ve Sanayi Odası'nın Meclis Başkanlığı görevini yürüttü. 1925'te lağvedilinceye kadar, Tütün Rejisi olarak da bilinen "Memalik-i Şahane Duhanları Müşterekül Menfaa Reji Şirketi"'nde müdürlük de dahil olmak üzere çeşitli görevlerde bulundu. Atatürk'ün direktifleriyle, İzmir Birinci İktisat Kongresi'nde (1920) alınan kararlar doğrultusunda, 1924 tarihinde kurulan Türkiye İş Bankası'nın kurucu ortaklarındandır. 1933 yılında beyin kanaması sonucu vefat etti. Supernatural (Santana albümü) Supernatural, Carlos Santana'nın 1999 yılında çıkardığı albümdür. Bu albüm, 15x Platin ve 9 tane Grammy kazandı. Santana bu albümde, The Product G&B, Rob Thomas, Everlast ve Eric Clapton gibi birçok ünlü isimle çalıştı. Bu albüm dünya çapında 25 milyon kopya sattı. Albüm, 3 Temmuz 1999'da Billboard 200 listesinde 19. sıraya yerleşti. Ama 18 hafta sonra (Yani 30 Ekim'de) zirveye ulaştı; ve aralıksız 12 hafta boyunca zirvede kaldı. Bu albümden çıkan ilk hit, Rob Thomas'la birlikte çalıştığı "Smooth" oldu. Bu hit, Billboard Hot 100 listesinde 12 hafta boyunca zirvede kaldı. Bu şarkı 2 tane Grammy kazandı. Bu şarkıdan sonraki hit, The Product G&B'yle yapılan "Maria Maria" oldu. Bu hit de Billboard Hot 100 listesinde zirveye oturdu 10 hafta boyunca. 3. hitse, Everlast'la yapılan "Put Your Lights On" oldu. Bu cd 2010 yılında, Supernatural Albümü'yle beraber paket halinde çıktı. Egebank Egebank 9 Nisan 1928 tarihinde İzmir'de yöresel bir banka olarak İzmir Esnaf ve Ahali Bankası adıyla kurulmuştur. 1959 tarihinden Egebank adıyla adını almıştır. Daha sonra %50 hissesine Bayraktar Holding ve %40 hissesine İhlas Holding ortak olmuştur. 21 Aralık 1999 tarihli 99/13765 sayılı Bakanlar Kurulu kararı çerçevesinde, Bankalar Kanunu'nun 14. maddesinin 3. fıkrası doğrultusunda Tasarruf Mevduatı Sigorta Fonu (TMSF) bünyesine alınmıştır. Egebank, Yaşarbank, Yurtbank, Bank Kapital ve Ulusal Bank ile birlikte Sümerbank bünyesi altında birleştirildikten sonra, tamamı TMSF'ye ait olan Sümerbank hisseleri, 10 Ağustos 2001 tarihinde imzalanan hisse devir sözleşmeleri ile Oyak Holding tarafından satın alınmıştır. BDDK'nın 2 Ocak 2002 tarihli kararı ile verilen izin çerçevesinde Banka Oyak Bank ile birleştirilmiştir. Shaman (albüm) Shaman, Carlos Santana'nın 2002 yılında çıkardığı albümdür. Albüm, çıktığı ilk hafta 298,973 tane kopya satışıyla Billboard 200 listesine zirveden giriş yaptı. Bu albüm 2x Platin kazandı. Albüm, dünya çapında 5 milyondan fazla kopya sattı. Bu albümden 2 tane hit çıktı: "The Game of Love" (Michelle Branch ile) ve "Why Don't You & I" (Chad Kroeger ile). Y체zen r체zg창r t체rbini Yüzen rüzgâr türbini, türbin kulesinin deniz dibine temel ile sabitlenmesinin mümkün olmadığı derinliklerinde, yüzen bir yapıya monte edilen denizdeki rüzgâr türbinidir. Rüzgâr akışını bozan yersel (topoğrafya) özellikler su yüzeyinde olmadığından dolayı rüzgâr, denizde daha güçlü ve daha sabit olabilir. Üretilen elektrik su altı kabloları ile karaya gönderilir. Enerji üretim oranı denizde daha fazla olduğundan dolayı, ilk büyük yüzen türbinlerin maliyeti, dibe sabitlenmiş sahildeki rüzgâr türbinleriyle rekabet içindedir. Rüzgâr esişi karaya nazaran daha stabil ve devamlıdır. Denizüstü rüzgâr tarlalarının konumu, eğer türbinler denizin 19 km'den daha fazla açıklarında yapılırlarsa, balıkçılık, gemi geçişleri ve sahil yerleşiminin artmasına katkıda bulunurlar ve görüntü kirliliğini azaltır. "Denizdeki büyük ölçekli yüzen rüzgâr türbinleri" kavramı ilk olarak 1972'de Massachusetts Üniversitesindeki Profesör William E. Heronemus tarafından kullanıldı. 1990'ların ortalarıyla beraber ticari rüzgâr endüstrisinin iyice yaygınlaştı ve fikir ana akım araştırmacıların tekrar gündemine oturdu. 2003'e gelindiğinde mevcut dibe sabitlenmiş denizüstü rüzgâr türbini teknolojisi 30 metre derinlikle sınırlı kalmıştı. Uçan rüzgâr türbini Bulutsuzluk Özlemi (albüm) Bulutsuzluk Özlemi, Bulutsuzluk Özlemi'nin 1986 yılında yayınladığı ilk stüdyo albümü. Albümdeki tüm şarkıların söz ve müziği Nejat Yavaşoğulları tarafından yazılmıştır. Class of 3000 Class of 3000, Cartoon Network tarafından oluşturulan Amerikan animasyon televizyon dizisidir. Dizinin yapımcıları André Benjamin ve Thomas W. Lynch olup, ilk gösterimini 3 Kasım 2006'da, son gösterimini ise 25 Mayıs 2008'de yapmıştır. Türkiye'de ise hiç gösterilmemiştir. Dizinin hedef kitlesi 7 yaş ve üstüdür. OutKast grubunun 2 üyesinden biri olan André Benjamin, dizide hem yapımcılığı hem de Sunny Bridges karakterini seslendirmiştir. Yukarıçiyanlı, Kadirli Yukarıçiyanlı, Osmaniye ilinin Kadirli ilçesine bağlı bir köydür. Türk kültür gelenek ve görenekleri yaşanmaktadır. Geleneklerine sahiptirler. Köy, Osmaniye iline 56, Kadirli ilçesine 8 km mesafededir. Esat Kaya Ayman Esat Kaya Ayman, (ö. 21 Mart 2009 İstanbul, Türkiye), Türk bürokrat. 1950-1951 yılları arasında Balıkesir, 1952-1953 yılları arasında Ağrı, 1953-1960 yılları arasında Muğla Valilikleri yapmıştır. Muğla Valiliği sırasında 1955-1960 yılları arasında Muğla Belediye Başkanlığını da yüklenmiştir. Merkez valisi olarak görev yaparken 14 Aralık 1977 tarihinde emekli olmuştur. 2010â€“2011 ISU Grand Prix 2010–2011 Artistik Patinaj ISU Grand Prix ISU Grand Prix serisinin 2009–2010 buz pateni sezonunda düzenlenmiş olanıdır. Patenciler dört disiplinde; erkekler, kadınlar, çiftler ve buz dansı'nda yarışmalara katılır. Seride 6 yarışma vardır ve sporcular bu yarışmalardan en fazla 2'sine katılabilir. Patenciler her yarışma sonunda aldıkları derecelere göre puan alır ve en fazla puanı toplamış olan 6 sporcu/takım kendi disiplinlerinde Grand Prix Finali'ne gitme hakkı kazanır. 2010–2011 Grand Prix Finali bu yıl Pekin, Çin'de yapılacaktır.. Grand Prix yarışmaları 2011 Avrupa Artistik Patinaj Şampiyonası, 2011 Dört Kıta Artistik Patinaj Şampiyonası, 2011 Dünya Artistik Patinaj Şampiyonası ve ülkelerin kendi ulusal şampiyonalarından önce düzenlenir. Grand Prix serisi 22 Ekim'de başlar ve 12 Aralık'ta son bulur. Grand Prix Uluslararası Paten Birliği tarafından düzenlenir. Gençler seviyesindeki patenciler için ayrıca 2010–2011 ISU Junior Grand Prix yarışmaları düzenlenir. 2010 NHK Trophy 2010 NHK Trophy 2010–2011 artistik patinaj sezonunda düzenlenen NHK Trophy yarışmasıdır. It will be the first event of six in the 2010–2011 ISU Grand Prix serisindeki 6 yarışmadan ilkidir ve büyükler düzeyinde yapılır. Japonya Buz Pateni Federasyonu'nun düzenlediği organizasyonda dört disiplinde madalya dağıtılır. 2010–2011 Grand Prix Finaline katılacak sporcuları belirlemek için kullanılır. 2010 yılında NHK Trophy, Nagoya'da bulunan Nippon Gaishi Ice Arena'da 22 - 24 Ekim arasında yapılacaktır. 2009 Dört Kıta üçüncüsü Emily Samuelson / Evan Bates, Bates'in sakatlığı sebebiyle yarışmadan çekildi. Eylül 2010'da antrenman yaparken bir kaldırış sırasında Samuelson'un pateni Bates'in aşil tendonunu kesti ve Bates 6 ay buz pateninden uzak kalmak zorunda kaldı. Uçtu Uçtu Uçtu Uçtu Bulutsuzluk Özlemi'nin 1990 yılında yayınladığı ikinci stüdyo albümü. Albümdeki tüm şarkıların söz ve müziği Nejat Yavaşoğulları tarafından yazılmıştır. Robotboy Robotboy, İngiliz animasyon dizisi olup, Fransız prodüksiyon şirketi Alphanim, France 3, Cartoon Network Avrupa ve LuxAnimation tarafından yaptırılmıştır. Dizinin yaratıcısı olan Jan Van Rijsselberge ile Paris'teki Alphanim stüdyolarında bulunan Charlie Bean, Jimmy Neutron ve Kamp Lazlo gibi dizilerde de çalışmışlardır. Dizi ilk gösterimini Birleşik Krallık'ta 28 Aralık 2005'te Cartoon Network'te yapmıştır. Seri halen Doğu Avrupa ve Almanya'da gösterilmektedir, ancak artık ABD'de gösterilmemektedir. Dizi Türkiye'de ise hiç gösterilmemiştir. Toplam 4 sezonda 52 bölüm yapılmıştır. Ahmed Şah Dürrânî Ahmed Şah (Abdali) Dürranî (1722, Herat - 1773, Toba Ma'ruf), Dürranî hanedanının ilk şahıdır ve Afganistan'ın kurucusu olarak kabul edilmektedir. Sadozay soyundan, Abdal'ı ilinin reisi Muhammed zaman Han'ın oğludur. 1737 yılında esir edilerek İran'a, Nadir Şah kırklı-Avşar'ın yanına gönderildi. Kısa sürede şahın güvenini kazanarak 1745 yılında Mazenderan valisi oldu. 1747 yılında Ahmet Şah, Avşar hükümdarı Nadir Şah'ın öldürülmesinden sonra soydaşlarından, (Puştunlardan) düzenlenen yerel güçlere dayanarak Afganistan'a yürüdü. Qendehara giderek Hacı Cemal liderliğindeki Barakzayi, Şah Veli Han liderliğindeki Bamizayi ve Cihan Han liderliğindeki Popalzayi gibi tüm Puştun kabilelerini toplayarak, Loya Cirgə olarak bilinen Büyük Meclisi düzenledi ve Afganistan şahı seçildi. Ayrıca Dürr-i Dürran (İnciler İncisi) unvanını aldı. Kabil ve dolaylarını ele geçirdikten sonra 1747-1769 yılları arasında Hindistan'a dokuz sefer yaptı. Lahoru ve Multanı işgal etti. Horasan'a doğru ilerleyerek 1750 yılında Herat ve Meşhedi aldı. 1757 yılında Delhi yolculuğuna çıktıysa da, ordusunda veba baş gösterince geri döndü. 1758 yılında Pencap art arda seferler düzenleyerek bir Hint ordusunu Panipatda yendi. Sihlerin isyanını bastırdı, ama Pencap ilini kontrolü altına alamadı. 1760 yılının başında, Amu Dəryadan (Ceyhun) Hint okyanusuna kadar uzanan geniş bir bölgeyi fethetti. 1761 yılında burada Marathalara karşı mutlak bir zafer kazandı. 1764 yılında Hindistan'a büyük bir sefer daha düzenleyerek bu toprakları yağmaladı. Son yıllarını Kandehar'da geçirdi. Ahmet Şah, buyruk tanımaz, emir dinlemez boyları tek bir siyasi idare altında toplamayı başararak bugünkü Afganistan'ın kurucusu olmuştur. Öldükten sonra imparatorluğu, Ceyhun'dan Hindistan'a, Tibet'ten Horasan'a kadar uzanıyordu, ama sağlam bir temele dayanıyordu. Devlet kontrolünde, kendi seçtiği aşiret başkanlarından oluşan dokuz kişilik bir danışma meclisi vardı. Ahmed Şah, gözü pekliği ve aklıyla kısa sürede yükselerek İran Şahının önemli komutanlarından biri oldu. Gliese 876 Gliese 876, Kova takımyıldızı yönünde yaklaşık olarak 15 ışık yılı uzaklıkta bulunan bir kırmızı cüce yıldızdır. 2011 yılında yıldızı yörüngeleyen dört güneş dışı gezegen onaylanmıştır. Orta gezegenlerin ikisi jüpiter benzeri iken, en yakın gezegenin küçük bir Neptüne ya da geniş bir yerbenzeri gezegene benzediği, en dıştaki gezegeninse kütlece Uranüse benzediği düşünülmektedir. Gliese 876 bizim Güneş Sistemi'mize oldukça yakın bir konumdadır. Hipparcos uydusunun astrometrik ölçümlerine göre yıldız 213,28 mili yay-saniye'lik bir ıraklık açısına sahiptir ve bu da, 15,3 ışık yılı (4,69 pc) bir uzaklığı göstermektedir. Bu uzaklık, Gliese 876'yı; Alfa Centauri, Epsilon Eridani ve Gliese 674'den sonra, yörüngesinde gezegen olduğu bilinen Dünya'ya en yakın dördüncü yıldız yapmaktadır. Dünyaya bu kadar yakın olmasına rağmen yıldız o kadar soluktur ki, çıplak gözle görülemez ancak teleskopla görülebilir. Kırmızı bir cüce yıldız olarak Gliese 876 bizim Güneş'imizden çok daha az masiftir. Bilgiler göstermektedir ki, kütlesi bizim yıldızımızın %32'si kadardır. Yüzey sıcaklığı bizim güneşimizden daha azdır ve yıldızın küçük bir yarıçapı vardır. Bu faktörler bir araya geldiğinde yıldızı, Güneş'in %1,24'ü kadar parlak yaparlar ve bunun çoğu kızılötesi dalga boyundadır. 23 haziran 1998'de, bir güneş dışı gezegenin Gliese 876 çevresinde yörüngede olduğu, Geoffrey Marcy ve Xavier Delfosse tarafından bildirildi. Gezegen, Gliese 876 b olarak adlandırıldı ve gezegenin çekim gücü onu çekerken, yıldızın dikeyhızının ölçülmesiyle tespit edildi. Gezegen kütlece Jüpiter'in iki katıdır ve yıldızı etrafında dönüşünü 61 günde tamamlar. Sadece 0,208 AU uzaklığıyla, Güneş ile Merkür arasındaki uzaklıktan daha az bir uzaklıktadır. 4 Nisan 2001'de daha önce keşfedilen gezegenin yörüngesinin içinde kalan ikinci bir gezegen tespit edildi. 0,62 jüpiter kütlesindeki gezegene Gliese 876 c denildi, yıldızı çevresinde dönüşünü 30,40 günde tamamlıyor. İki sistemin de jüpiter-kütle gezegenleri, yıldızdan 0,116 ile 0,227 AU'ya kadar uzanan "geleneksel" yerleşilebilir bölge (habitable zone HZ) dedir. 13 haziran 2005 te Rivera takımı, iki jüpiter-ayar gezegenlerinin yörüngeleri içinde üçüncü bir gezegen öngördü. Gliese 876 d nin Dünya'dan 5,88 kez ağır olduğu ve yer benzeri olduğu düşünülmektedir. Ocak 2009 da dikey hız ve astronomik ölçüm metotları kullanılarak gezegen b ve c arasında ortak eğimlenme olduğuna karar verildi. Gezegenlerin hemen hemen eş düzlemli olduğu ve yörünge düzlemleri arasında sadece 5 derecelik bir fark olduğu görüldü. Gliese 876 sistemi, normal bir yıldız çevresinde gezegenlerin ortak eğiminin tespit edildiği ilk gezegensel sistemdir. Gezegen b ve c nin kütleleri sırasıyla 2,64 ve 0,78 jüpiter kütlesidir. Astronomik ölçümler gliese 876 d'nin kütlesini tespit edemezken, c'nin yörüngesiyle eğiminin aynı olduğu düşünülürse kütlesi Dünya'nın 8,41 katı olabilir. At turu At turu, bir satranç tahtasındaki bir atı konu alan bir matematiksel problemdir. At, boş bir satranç tahtası üzerinde bir yerdedir ve satranç kurallarına uygun bir şekilde hareket ederek tahtadaki bütün karelere tam bir kez gitmesi gerekir. At eğer turu başladığı karede bitiriyorsa, buna "kapalı at turu" denir ve böyle bir turda at, aynı dizilişi izleyerek tahtayı yeniden dolanabilir. Böyle olmayan turlar ise (atın başladığı ile bitirdiği kare farklı) "açık tur" olarak adlandırılır. Olası bütün açık turların sayısı halen bilinmemektedir. Bir at turu üretmeyi sağlayan bir program yaratmak, bilişim bilimi öğrenimi görenlere sıkça verilen bir problemdir. At turunun standart 8x8'lik tahta dışında daha büyük ya da küçük kare ve kare şeklinde olmayan satranç tahtalarını konu alan problemleri de vardır. Sonic Underground Sonic Underground (), bir önceki seri olan "Kirpi Sonic"' in devamı niteliğinde olup, ilk gösterimini Fransa'da TF1 kanalında 6 Ocak 1999 tarihinde yapmıştır. Sonrasında 2 Mayıs 1999'da İngiltere kanalı ITV1'de, 30 Ağustos 1999 tarihinde ise ABD'de gösterime girmiştir. Kirpi Sonic ve kardeşleri, pembe kirpi Sonia ve yeşil renkli Manic'in maceralarını konu almaktadır. Sonic, Sonia ve Manic Kirpi Kraliçe Aleena'nın çocuklarıdır. Kraliçe Aleena Mobius'un iyi kalpli ve adil hükümdarıydı, fakat Dr. Robotnik ve onun robot güçleri şehri ele geçirdi ve onu saklanmaya zorladı. Delphius Kâhini ona bir kehanette bulunmasından sonra Sonic, Manic ve Sonia'dan ayrılmış ve saklanmıştır. Dr. Robotnik Mobius'u adaletsizce yönetmeye başlamış ve ona baş kaldıranları robotlaştırmış, asillerden ise haraç olarak yüklü miktarda para almıştır. Sonic, Manic ve Sonia büyüyünce, Delphius Kâhini onlara kehaneti açıklar: bir gün Robotnik'e karşı anneleriyle bir olup Dörtlü Meclisi oluşturacak ve birkez daha Mobius adaletli bir şekilde yönetilecektir. Böylece Sonic, Manic ve Sonia bir macereya atılırlar ve Kraliçe Aleena için Mobius'u baştan başa ararlar. "Sonic Underground" dizisi 40 bölümden oluşmaktadır. Senaristi "Sonic the Hedgehog" ' u da yazan Ben Hurst'tur. 2008'e kadar yalnızca 40 bölüm yayınlanmıştır. Ayarlı kütle sönümleyici Ayarlı kütle sönümleyici veya harmonik soğurucu, yapılara titreşimi azaltmak için konulan bir alet. Deprem gibi olaylarda oluşabilecek zararları veya yapısal kusurları önler. Güç aktarımı, binalar ve arabalarda sıkça kullanılır. Metical Metical ("metikal" olarak telaffuz edilir; ç. "meticais") ya da tam ismiyle Mozambik meticalı (ISO 4217: MZN; Portekizce: "Metical moçambicano"), Mozambik'te kullanılan resmî para birimidir. Metical'ın alt birimi "centavo" (ç. "centavos"), ve bir metical 100 centavo'ya bölünür. Metical Mozambik Bankası tarafından dağıtılır. Aşağıdaki şekillerde dağıtılır: Görkem Görk Ahmet Görkem Görk, (d. 30 Haziran 1983, İstanbul), Türk futbolcu. Defans pozisyonunda görev almaktadır. Ahmet Görkem Görk futbola 1999 yılında Galatasaray altyapısında başladı. 2002 yılında profesyonel olan Ahmet Görkem Görk, daha sonra sırasıyla Ç.Rizespor ve Boluspor'da forma giydi. Son olarak Ç.Rizespor'da oynayan Ahmet Görkem Görk 2008-2009 sezonu için Konyaspor'la anlaştı. 2009-2010 sezonu için Adanaspor'la 2 senelik sözleşmeye imza attı. 2010-2011 sezonun sonunda Adanaspor'dan ayrılarak 1. Lig'e yeni yükselen Elazığspor'a geçmiştir.Elazığspor ile Süper Lig'e çıkma başarısı gösteren Görk, vu takımla 2014 yılına kadar 52 maça çıkmıştır ve 5 gol atmıştır. 2013-14 ara transfer döneminde ise ücretlerinin ödenmemesi nedeniyle serbest kalmıştır. Bu dönemin kapanmasına günler kala Çaykur Rizespor takımıyla yarım dönemlik sözleşme imzalamıştır. Bu takım ile 7 maça çıkmış, 2014-15 sezonunda Osmanlıspor'a transfer olmuştur. Türkiye U-20 Millî Futbol Takımı'na çağrılan Görkem Makedonya ile yapılan hazırlık karşılaşmasında çağrılmıştır. NGC 2467 NGC 2467, Pupa takımyıldızı yönünde bulunan salma bulutsu ile açık yıldız kümesi. William Herschel tarafından 9 Aralık 1784 tarihinde keşfedilmiştir. Derbent (tarih) Derbentler Türkler Anadolu’ya geldikten sonra, kervanların güvenliğini sağlamak için, iskan politikasını kolaylaştırmak, ticaret, ulaşım ve seyahat açısından oldukça önemli olan bu yollar ve güzergâhlar, adeta ülkenin can damarlarını teşkil etmekteydi. Önemli ticaret yolları ve geçitler üzerinde kurulan derbendler, yol boyunca bir emniyet zinciri görevini yürütmekle birlikte, yeni alanlar derbendlerle ziraata açılmakta, bölgede kurulan köyler ve derbend mahallindeki yerleştirmeler ile iç iskân meselesi de çözüme kavuşturulmaktaydı. 2006 FIFA Dünya Kupası Finali Final maçı iki takımın 20. dakikaya kadar attığı karşılıklı birer golleriyle başladı. Zinedine Zidane tartışmalı bir şekilde verilen penaltı ile 7. dakikada Fransa'yı İtalya karşısında 1-0 öne geçiren golü attı. Marco Materazzi 19. dakikada