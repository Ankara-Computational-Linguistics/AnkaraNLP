fazla kelimeden oluşan) en az iki ad ve genellikle bir veya daha fazla orta göbek adı kullanmasıyla eğlenmektir. Juan Nepomuceno Carlos Pérez-Rulfo Vizcaíno gibi bazı örneklerde, bunlar oldukça büyüktür. Quintero González Panchito’nun soyadıdır; İspanyolca adlandırmaya göre Quintero babasının soyadı ve González annesinin soyadı olmaktadır Nisan 2007'de Walt Disney World yeniden, tamamen yeni animasyon ve yeni bir hikâye ile Epcot's Meksika Pavilion filminin yenilenen sürümünde (ikinci silahşör José Carioca ile birlikte) Panchito ortaya çıktı. Bu sürüm "Gran Fiesta Tour" adıyla yayınlanmıştır. Hikâye içinde yeniden bir araya gelen Üç Silahşör Meksiko'da bir gösteri sergilemek üzere tutulmuştur. Bu sırada Donald Duck kaybolur, José ve Panchito da Meksika çevresinde çeşitli yerlerde seyahate çıkan Donald'ı aramak zorunda kalır. Bu animasyon film Eric Goldberg tarafından yönetildi.. Señor , Panchito Pistoles’in insansı özelliklere sahip olmayan atıdır. Señor Martinez ilk olarak 1944 Bill Walsh tarafından yazılıp Paul Marry tarafından çizilen gazete karikatürü serisinde ortaya çıktı.. Son dönemlerde bu at karakteri "The Three Caballeros Ride Again" ve "The Magnificent Seven (Minus Four) Caballeros" [Muhteşem Yedili (Eksi Dört) Caballeros] filmlerinde görülmüştür. Her iki hikâye de Don Rosa tarafından yazılıp çizilmiştir. Fakat Don Rosa, Señor Martinez’i ilk hallerinden farklı olarak karikatür tarzındaki görünmü yerine daha gerçekçi bir görünümle çizmiştir. Anıl Dilaver Anıl Dilaver, (d. 20 Kasım 1990, Sürmene), Türk futbolcudur. Bayburt Grup İl Özel İdarespor'da forma giymektedir. Galatasaray'ın A2 takımında oynayan Anıl Dilaver'i izleyen Johan Neeskens, Frank Rijkaard'a olumlu rapor verdi. Anıl, 2007-2008 sezonunda "Türkiye Süper Gençler Şampiyonası"nda en golcü oyuncu oldu. 2009-2010 sezonunda Galatasaray A2 takımında 14 maçta 6 gol atan Anıl Dilaver, 19 Aralık 2010'da A takımla Süper Lig'de çıktığı ilk maçta, Konyaspor karşısında, takımına galibiyeti getiren golü kaydederek Süper Lig'deki ilk maçında gol atmış oldu. 2011-2012 sezonunu Samsunspor'da kiralık olarak geçirdi. 2012-2013 sezonunun ilk yarısında Denizlispor'da kiralık olarak oynarken, ikinci yarısında Ofspor'a kiralandı. 2013-2014 sezonunun ortasında Umut Gündoğan transferi karşılığında bonservisiyle birlikte Bucaspor'a transfer oldu. İlk maçına 26 Ocak 2014'te TKİ Tavşanlı Linyitspor maçında sonradan girerek çıktı. Anıl Dilaver, 2010 yılında formasını giymeye başladığı Türkiye 21 yaş altı millî futbol takımında 3 maça çıktı. Neal Stephenson Neal Town Stephenson (d. 31 Ekim 1959), Amerikalı roman ve makale yazarı. On adet basılmış romanı ve "Wired" dergisinde yayımlanmış makaleleri bulunmaktadır. "The Diamond Age" adlı romanı 1996 yılında Hugo Ödülü’nü kazanmıştır. Pete (Disney) Pete, Walt Disney'in çizgi film ve çizgi roman karakterlerinden birisidir. Bu karakter Disney'in en yaşlı devam karakterlerindendir. İlk seneler Disney'in komedi çizgi dizisi Alice'de göründü. Bu karakter 1928 yılında "ayı" olarak çizilmiştir. Daha sonraki yıllarda antropomorfizm kedi olarak çizimi gerçekleşmiştir. Bazı zamanlar tahta bacaklı; genellikle Miki Fare, Donald Duck ve Goofy'nin budala düşmanı olarak çizildi. Goof Troop dizisinde evlidir. Hanımının adı Peg'dir. İki çocuğu bulunmaktadır. Oğlunun adı P.J.(Peter Pete Junior)'dur. Kızının adı ise Pistol'dur. Peg ve Pistol karakterleri ilerleyen dizilerde görülmemektedir. Oğlu ise Pete'nin baskı uyguladığı ve istediği gibi bir oğul yaratma çalabalarına örnek olarak gösterilmektedir. Charles Stross Charles David Stross (d. 18 Ekim 1964), Britanyalı roman ve hikâye yazarı, yazılımcı. On yedi adet basılmış romanı ve çeşitli dergilerde ve antolojilerde yayımlanmış makaleleri bulunmaktadır. "The Concrete Jungle" adlı novellası 2005, "Palimpsest" ise 2010 yılında Hugo Ödülü’nü kazanmıştır. Vakıf İbrahimoğlu Vakıf İbrahimoğlu (, 18 Ekim 1949, Bakü - 12 Mayıs 2011, Bakü), Azerbaycanlı oyuncu, tiyatro ve film yönetmeni. Vakıf İbrahimoğlu, 1967 yılında Azerbaycan Devlet Medeniyet ve İnce Sanat Üniversitesi'nin (AzDMİİ) drama ve sinema aktörlüğü fakültesine girmiştir. 1972 yılında mezun olan sanatçı, 1973-1976 yılları arasında Azerbaycan Devlet Genç Sanatçılar Tiyatrosu'nda aktör olarak görev almıştır. 1976-1979 yıllarında Azerbaycan Tiyatro Derneği bünyesindeki Deneme Tiyatrosu'nda çalışan İbrahimoğlu 1979-1982 yılları arasında da Tedris Tiyatrosu'nda sanat yönetmeni olarak çalışmıştır. 1982 yılında, Azerbaycan Devlet Müzikal Komedi Tiyatrosu'nda başladığı baş rejisörlük görevinden 1989 yılında ayrılarak, 1992 yılında devlet tiyatroları bünyesine alınan, Yuğ Tiyatrosu'nda sanat yönetmeni olarak göreve başlamıştır. Azerbaycan Devlet Yuğ Tiyatrosu baş rejisörü olarak görev yapan ve AzDMİU üniversitesinde doçent olarak eğitim veren Vakıf İbrahimoğlu, Estonya Uqala Tiyatrosu ve Türkiye'de Devlet Tiyatroları'nda oyunlar sahneye koymuştur. (Üzeyir Hacıbeyov'un "Arşın Mal Alan", 1985, (Ankara) ve "Meşhedi İbat, O Olmazsa, Bu olsun", 1989, Bursa) oyunları) Vakıf İbrahimoğlu Yuğ Tiyatrosu'nda, 1989 yılından bu yana 90'a yakın oyun sahneye koymuştur. Gyro Gearloose Gyro Gearloose (Türkiye'de Arşimet adıyla yayınlanmaktadır.) kurgusal bir karakter olarak, Walt Disney Company için Carl Barks tarafından oluşturulan bir insan benzeri tavuk karakteridir. Gearloose,Donald Duck, Scrooge ve onlarla ilişkisi olan herkesin bir dostu olarak çizgi roman hikâyelerinde görünür ve Scrooge McDuck evrenin bir parçasıdır. O Ayrıca animasyon film serisi DuckTales'in sık görülen bir yıldızı olmuştur. İlk olarak Carl Barks çizgi romanı olan Gladstone's Secret'ta ortaya çıktı. Gearloose, icatları her zaman arzu ettiği şekilde çalışmasa da Duckburg hayali şehrinin en meşhur mucididir. Sürekli yeni fikirlerle ortaya çıkan üretken bir karakter olmasına rağmen, bu fikirler onları satın alan Donald ve Scrooge için sıkıntıya yol açar. Başkalarına karşı iyi niyetlidir. Akrabalarından bazıları şunlardır. Babası : Fulton Gearloose, büyükbabası Ratchet Gearloose, yeğeni: Newton Gearloose Cihat Duman Cihat Duman (d. 9 Haziran 1984), Türk şair ve avukat. Elazığ'da doğdu. Malatya'da büyüdü. İlkokul ve liseyi burada okudu. 2005 yılında İstanbul Üniversitesi Hukuk Fakültesini bitirdi. İstanbul'da avukatlık yapıyor. Şiirleri ve eleştiri yazıları "Yeniyazı", "Varlık", "Dergâh", "Kitap-lık", "Heves", "Hece", "Ğ", "Avantgarde", "Karayazı", "Ücra", "Karagöz", "Beyaz Manto", "Sus", "İzafi" ve "Yordam" dergilerinde yayım­landı. Bir grup arkadaşıyla birlikte "Yeniyazı" dergisi­ni yayına hazırladı. "Ya Da Pişman Değilim" adlı şiir kitabıyla 2010 Server Vakfı Edebiyat Ortamı Şiir Ödülü'nü aldı. GÃ¶khan Kaba Gökhan Kaba, (d. 24 Kasım 1983, Adapazarı), Türk millî futbolcudur. Orduspor takımının sözleşmeli futbolcusudur. Futbola Sakaryaspor altyapısında başladı ve burada 2001 yılında profesyonel olup a takıma yükseldı. A takımda üç sene oynadıktan sonra Karşıyaka'ya transfer oldu. Burada yarım sezon oynadıktan sonra Çaykur Rizespor'a geçti. Burada bir sezon ardından da bir sezon Samsunspor'da oynadı ve sonra İstanbul Büyükşehir Belediyespor transfer oldu. 2007-08 sezonundan itibaren İstanbul B.B. için oynamaktadır. 2010-11 sezonun ara transfer döneminde sezon sonuna kadar Çaykur Rizespor'a kiralık olarak verilmiştir. 2012-2013 sezonunun devre arasında Şanlıurfaspor'a transfer olmuştur. Şanlıurfaspor formasıyla ilk golünü Bucaspor ağlarına göndermiştir.2013-2014 sezonunun başında Alanyaspor'a transfer olmuştur.2013-2014 sezonunun ilk yarısında Alanyaspor ile 16 lig maçına çıkmıştır ve 9 gol atmıştır.Toplamda 15 gol 7 asistlik bir performans sergilemiştir. 5 kez Türkiye U-21 millî takımına çağrılan Gökhan Kaba, 5 kez Türkiye U-21 millî takımı formasını giymiştir ve bu müsabakalarda 3 gol kaydetmiştir. Pete Junior Peter Pete Junior (P.J.) Walt Disney'in çizgi film ve çizgi roman karakterlerinden birisidir. İlk olarak Goof Troop adlı Disney çizgi dizisinde görülen bir karakterdir. Pete'nin tek oğludur. Max Goof'un yakın arkadaşıdır. Sinirli ve emniyetsiz gösterilir ve çoğunlukla babası Pete'dan cezadan korkar. Babasına; Max ve Goofy olan samimiyetinden daha saygılı yaklaşır ve babasına devamlı efendim der. Çok zeki görünmemekle birlikte genel özellikleri yardımcı, nazik, hassas, dürüst ve çalışkan olarak gösterilir. Fiziksel olarak kuvvetli, sert ve yeteneklidir. Motosiklet, binicilik ve kaykay yapar. Video oyunları oynar ve tv izlemeyi sever fakat babası onun daha erkekçe olan faaliyetler yapması için zorlar. Goof Troop dizisinde annesi Peg, daha genç bir kız kardeşi ise Pistol'dur. Daha geç yayınlanan dizilerde bu iki karakter yer almamaktadır. John Scalzi John Michael Scalzi II (d. 10 Mayıs 1969), Amerikalı roman ve hikâye yazarı. Yedi adet basılmış romanı ve çeşitli dergilerde ve antolojilerde yayımlanmış hikâyeleri bulunmaktadır. Eserleri on dört dile çevrilen Scalzi, üç kere En İyi Roman Hugo Ödülü’ne aday gösterilmiştir. 21 Mayıs 2012 tarihinden beri Science Fiction and Fantasy Writers of America'nın başkanlığını yürütmektedir. Asti ili Asti ili (İtalyanca: Provincia di Asti), kuzey batı İtalya'nın Piyemonte bölgesinde bulunan bir ilidir. Merkezi Asti'dedir. Asti ili'nin kuzey batısında Torino ili, güneybatısında Cuneo ili, doğusunda Alessandria ili ve güneyinde Ligurya Bölgesi'ne bağlı Savona ili ile de çok kısa bir sınırı bulunmaktadır. Yüzölçümü 1.511 km², toplam nüfusu (31.06.2009 itibarıyla) 220,156 kişidir. Asti ilinin 118 tane komünü vardır. Ilde bulunan 10.000 kişiyi aşkın nüfusu bulunan en önemli komünler şöyle sıralanabilir: Canelli Canelli (Piyemonte lehçesi: "Canèj"), kuzey-batı İtalya'da Piyemonte Bölgesi'nde Asti ili'ne bağlı bir yerleşke ve komündür. Beldenin alanı 23,56 km 'dir. Canelli beldesi Asti ilinin nüfusa ve yerel üretime katkısı bakımından Asti şehrinde sonra Asti ilinde Nizza Monferrato beldesiyle hemen hemen aynı seviyede ikinci büyük yerleşkedir. Canelli "Yüksek Monferrat" bölgesinde Belbo Nehri'nin bir kavisinde konumlanmıştır. Canelli'nin belediye sınırları içinde nüfusu (1.1.2010 itibarıyla) 10.720 kişidir. Nüfus_yoğunluğu 454 kişi/km olur. 19. yüzyıl ve 20. yüzyılda Canelli'nin nüfusunun komün sınırları içinde gelişmesi şu gösterimde izlenebilir: Canelli beldesi etrafında bulunan tarım alanları şarapçılık için üzüm bağları ile kaplıdır. Canelli beldesi beldede bulunan yer altı şarap depoları ile de çok iyi tanınmıştır. Beldede yer altında yıllar önce hazırlanmış çok büyük mahzenler ve mağaralar bulunmaktadır. Bu beldede yapılan şaraplar (Capelli şarabı ve özellikle köpüklü şarap nevi olan "Asti Spumante") yaşlanması için, bu yer altı depolarında 12-15 C. derecede yıllandırılmaktadır. Bu mağaraların uzunluğunun 12 km yi aştığı hesaplanmıştır. Şu anda bu yer altı mahzen ve mağaraları UNESCO Dünya Mirasları İtalya listesine alınmaya namzettir. Ne yazık ki şehrin yakınlarında bulunan Belbo Nehri zaman zaman (örneğin 1994'te) taşıp bu mahzen ve mağazalara sel basmasına ve çok büyük maddi zararlara neden olmaktadır. Canelli'de şu festivaller yapılmaktadır: Canelli'ye komşu olan komünler Asti ilinde bulunan Bubbio, Calamandrana, Calosso, Cassinasco, Loazzolo, Moasca ve San Marzano Oliveto ile Cüneo ili'ndeki Santo Stefano Belbo'dur. Maltepe Hasan Polat Stadyumu Maltepe Hasan Polat Stadyumu, İstanbul'un Maltepe ilçesindeki 5000 kapasiteli stadyum. Maltepespor'un iç saha maçlarını oynadığı stadyumdur. İsmini Türkiye Futbol Federasyonu ve Gençlerbirliği eski başkanlarından Hasan Polat'tan alır. 2008-09 sezonunda tadilat nedeni ile kapalı olan stadyum 2009-10 sezonunda da çimlerinin sararması nedeniyle kullanıma açılamamıştır. Ä°stanbul Klarnet Korosu İstanbul Klarnet Korosu, Türkiye’nin ilk klarnet korosu olarak Ocak 2009’da İstanbul’da kurulmuş bir müzik topluluğudur. Konserlerinde bestecilerin değişik enstrümanlar için yazdıkları eserlerin uyarlamalarını seslendiren koronun repertuvarında klasik müzik ve caz eserleri yer alır. Klarnet sanatçısı Gürhan Eteke tarafından Ocak 2009’da kuruldu. İstanbul Klarnet Derneği’nin desteği ile 2009-2010 konser sezonunda Caddebostan Kültür Merkezi’nde düzenli etkinlikler gerçekleştirdi. Şubat 2010’dan itibaren İş Sanat’ta Norveçli ünlü besteci Edvard Grieg’in Peer Gynt adlı eserini seslendirdi Mayıs 2010’da bir Sofya turnesi gerçekleştirdi. 2010-2011 sezonunda “"The Great Clarinet Circus"” adlı müzikli komediyi sahneledi. 2013 yılında Accademia Italiana del Clarinetto tarafından İtalya'nın Assisi kentinde 24-28/07/2013 tarihlerinde düzenlenen ve Uluslararası Klarinet Derneği ve Avrupa Klarinet Derneği tarafından desteklenen ClarinetFest 2013 festivali kapsamında 25.07.2013 tarihinde konser vererek Türkiye'yi tanıtmıştır. http://www.clarinet.org/clarinetFest2013.asp https://web.archive.org/web/20130615014606/http://www.accademiaitalianaclarinetto.com/clarinetfest-2013/programma Ozan Tura Türkiye'de bağımsız rock Türkiye'de bağımsız rock ("indie rock") yapan gruplar 2000'li yılların başında yükselişe geçmiş'tir. Bağımsız rock yapan gruplar shoegaze, brit rock, brit pop, Post-punk ve screamo gibi tarzlara da yönelmektedir. Türkiye'de en önemli bağımsız rock gruplarından biri Sakin'dir. 2008 yılında çıkardıkları Hayat isimli albümleriyle çıkış yakalayarak, geniş bir hayran kitlesi yaratmışlardır. Yasemin Mori de 2008 yılında çıkarmış olduğu Hayvanlar adlı albümü ile kendine özgü bir hayran kitlesi yaratmayı başarmıştır. Bunların yanı sıra; Büyük Ev Ablukada, Ceylan Ertem, Nekropsi, Ars Longa, Yora, Replikas, On Your Horizon, Erkin Gören, Gevende, Peyk, Eskiz, Korhan Futacı ve Kara Orkestra, Post Dial, Fakap, She Past Away, The Ringo Jets, Balina, The Great Republic of South, Pitohui, 123, Hayvanlar Alemi, Away Days, Solardip, Ayyuka, Esas Çocuk, Proudpilot, Kafabindünya, Seni Görmem İmkansız, Halimden Konan Anlar, Fuji Kureta ve Ricochet, Dandy Island, Al'York Türkiye'de bağımsız rock yapan bazı grup ve müzisyenlerden örneklerdir. Hariom Yoga Şivaizm geleniğine dayanan bir Yoga türüdür. Bu Yoga türünde öğrencinin beden duruşlarında hızla ustalaşması için hareketler diğer Yoga türlerine göre daha sert ve zorlayıcı yapılır. Hariom Yoga türünde Om Nama Şivaya mantra meditasyonu yapılır. Om Nama Şivaya tanrı Şiva'ya tapıyorum anlamına gelmektedir. Diğer tüm Yoga türleri gibi bu Yoga türüde Hinduizm etkisi altındadır. Şiva herkesi saflaştıran arındıran saf anlamına gelir. Şiva'ya tapanlara Şivaitler denir. Yıkıcı olarak ölüm ve zaman ile özdeşleştirilir. Tanrı Şiva aynı zamanda Hara (Öldüren) ve Bhairava (korkunç) olarak da anılır. Cinsel oyunları ve döllemeyi yönetir. Yaşamın gerçek başlangıcı olarak kabul edilir. David Platt David Andrew Platt (d. 10 Haziran 1966; Oldham, Lancashire), İngiliz eski futbolcu, teknik direktör. Platt, futbol kariyerine 1982'de, Manchester United'ın altyapısında başladı. 1984-85 sezonunun başında kulübüyle profesyonel kontrat imzalasa da Ocak 1985'te sözleşmesi feshedildi. Bunun üzerine teknik direktör Dario Gradi tarafından Dördüncü Lig ekiplerinden Crewe Alexandra'ya transfer edildi. 3 sezon boyunca Crewe Alexandra forması giyen Platt, orta sahada oynamasına rağmen ligde oynadığı 134 maçta 56 gol kaydetti. 1988'de, İkinci Lig'de mücadele eden Aston Villa'ya transfer oldu. Kulüpteki ilk sezonunda lig şampiyonluğu yaşayarak takımın Birinci Lig'e yükselmesinde rol aldı. 1989-90 sezonunda ligde çıktığı 37 maçta 19 gol kaydederek takımın en golcü oyuncusu olurken Villa, ligi Liverpool'un ardından ikinci olarak tamamladı. Sezon sonunda, yıl boyunca gösterdiği performansla İngiltere'de Yılın Futbolcusu ödülünü kazandı. Ertesi sezon da 19 gol attı ve ikinci kez takımın en golcü oyuncusu oldu. 1991'de Villa'dam ayrıldı ve 5,5 milyon sterline Serie A'da mücadele eden Bari'ye transfer oldu. Buradaki tek sezonu olan 1991-92 sezonunda ligde çıktığı 29 maçta 11 gol atarak takımının en golcü oyuncusu olsa da takımın küme düşmesinin önüne geçemedi. 1992 yazında 6,5 milyon sterlin karşılığında Juventus'la, ertesi sezon başında ise 5,2 milyon sterlin karşılığında Sampdoria ile anlaştı. Juventus'ta UEFA Kupası şampiyonluğu, Sampdoria'da ise Coppa Italia şampiyonlukları yaşayan Platt, 1995'te ülkesine döndü. 10 Temmuz 1995'te, Premier League ekiplerinden Bruce Rioch'un çalıştırdığı Arsenal ile 4,3 milyon sterlin karşılığında sözleşme imzaladı. Buradaki ilk sezonunda ligi beşinci sırada tamamlayan takım, UEFA Kupası'na katılma hakkı elde etti. Bu sıralarda takım teknik direktör değişikliğine giderek Rioch'un yerine Arsène Wenger'i göreve getirdi. 1997 sezonu başında 1,5 milyon sterline Middlesbrough ile anlaşsa da transfer gerçekleşmediğinden kulüpte kalan Platt, kırmızı-beyazlı ekiple 1997-98 sezonunda hem lig hem FA Cup şampiyonluğu yaşadı. Sezon sonunda ise futbolculuk kariyerini sonlandırdığını açıkladı. 1999'da teknik direktörlük koltuğuna oturduğu Nottingham Forest formasıyla iki sezonda beş lig maçına çıktı. Bir de gol kaydetti. 2001'de takımdan ayrılmasıyla aktif futbol kariyerini noktaladı. İngiltere formasıyla ilk maçına 15 Kasım 1989'da, İtalya ile oynanan hazırlık karşılaşmasında çıktı. Sonrasında ise, teknik direktör Bobby Robson'ın belirlediği 23 kişilik 1990 FIFA Dünya Kupası kadrosuna dahil edildi. Grup maçlarının tamamına yedek başlayan ve oynanan üç maçın ikisinde sonradan oyuna dahil olan Platt, İngiltere'nin bir üst turda karşılaştığı Belçika maçına da yedek olarak başladı. Sonradan oyuna giren Platt, uzatmaların son dakikasında attığı golle maçın 1-0'lık galibiyetle sonuçlanmasını sağladı. Böylece millî formayla ilk golünü kaydederken, İngiltere'nin çeyrek finale yükselmesini sağladı. Takım kaptanı Bryan Robson'ın sakatlanmasının ardından, Kamerun ile oynanan çeyrek final maçına ilk 11'de başladı. Kendisinin ilk golü kaydetti maçı İngiltere 3-2 kazandı ve yarı finale yükseldi. Normal süresi ve uzatmaları 1-1'lik beraberlikle sonuçlanan Batı Almanya maçında bir üst tura gidecek takımı penaltı atışları belirledi. Platt, takımının üçüncü penaltısını kullansa ve penaltıyı gole çevirse de son iki penaltıyı kaçıran İngiliz futbolcular sebebiyle takım finale yükselemedi. İtalya ile oynanan üçüncülük maçında ise turnuvadaki üçüncü golünü kaydetse de ülkesinin, maçı 2-1 kaybetmesine engel olamadı ve turnuvayı dördüncülükle tamamladı. 1992 Avrupa Futbol Şampiyonası'ndaki grup maçlarında ise iki beraberlik ve bir mağlubiyet alan İngiltere'nin tek golünü ise, İsveç ile oynanan ve 2-1 kaybedilen maçta Platt kaydetti. 1992 Avrupa Futbol Şampiyonası'nda oynanan beş karşılaşmanın -ikisi sonradan olmak üzere- dördünde forma şansı bulan Platt, İspanya ile oynanan çeyrek final ve Almanya ile oynanan yarı final maçlarının galiplerini belirleyen penaltı atışlarında birer gol kaydetti. Fakat İngiltere'nin yarı finalde Almanya'ya kaybederek kupaya veda etmesine engel olamadı. Turnuvanın sonunda ise millî takımı bıraktı. Arsenal'dan ayrıldıktan birkaç ay sonra, daha önce formasını giydiği Sampdoria'nın başına geçti. Takımın kötü performans sergilemesi üzerine sezon bitmeden görevden ayrıldı. Sezon sonunda ise takım ligi 16. sırada bitirip Serie B'ye düştü. Temmuz 1999'da, o sezon Premier League'den düşen Nottingham Forest ile anlaştı. İki sezon görev aldığı takımda futbolculuğa dönerek beş lig maçına çıkan Platt, takımdaki ikinci sezonunda oynadığı Crystal Palace karşılaşmasında bir de gol kaydetti. İlk sezonunu 14, ikinci sezonunu ise 11. sırada tamamlamasının ardından takımdan gönderildi. 17 Temmuz 2001'de, İngiltere 21 yaş altı millî takımı teknik direktörlüğüne getirildi. Takımın 2002 Avrupa 21 Yaş Altı Futbol Şampiyonası'na katılmasını sağlasa da başarı elde edemedi. 2004'te düzenlenen turnuvaya katılamaması üzerine takımdan uzaklaştırıldı ve yerine Peter Taylor getirildi. 1 Temmuz 2010'da Manchester City'de birinci takım antrenörü olarak göreve geldi. 2012'ye kadar bu görevi sürdürmesinin ardından teknik direktörü Roberto Mancini'nin yardımcılığını yapmaya başlasa da 2012-13 sezonu sonunda Mancini'nin görevinden ayrılmasının ardından kendisi de kulüpten ayrıldı. 348||119|||||||||||||||| 100||31|||||||||||||||| 448||150|||||||||||||||| Kim Kyu Jong Kim Kyu Jong (d. 24 Şubat 1987, Jeonju), Güney Kore'li şarkıcı, DJ, program sunucusu ve aktördür. Kim Kyu Jong 2005 yılında SS501’in bir üyesi olarak hayatımıza adım attı. SS501’in üye seçmeleri için düzenlenen yarışmayla son üye olarak gruba dâhil oldu. 2006 yılında çeşitli programlara katılan Kim Kyu Jong “Youngstreet” programını Park Jung Min (SS501’in üyesi) ile birlikte sunmuştur. Grubun düşük vokallerinden biridir. 2009 yılında ünlü bir fotoğraf makinesi markasının reklam amaçlı mini dizisi SETI'de rol almıştır. Norodom Sihanuk Norodom Sihanuk (Khmerce: នរោត្តម សីហនុ) (d. 31 Ekim 1922, Punon Pen, Kamboçya - ö. 15 Ekim 2012, Pekin, Çin), 1941-1955 ve 1993-2004 yılları arasında iki defa tahtta kalmış olan Kamboçya Kralı. 7 Ekim 2004 yılında tahtı kendi isteğiyle oğlu Norodom Sihamoni'ye devretmiştir. Tahta ilk çıkışından itibaren ‘Baba-Kral’ olarak bilinmekteydi. II. Dünya Savaşı'nın sona ermesinin ardından ülkesinin Fransız Çinhindi'den ayrılıp bağımsızlığını kazanması için başlatılan harekete katıldı. Bu bağımsızlık hareketinin sonucunda Kamboçya, 1953'te bağımsız bir devlet oldu. 1955 yılında tahttan çekildi ve babası Norodom Suramarit yeni kral oldu. Kendisi ise Halkın Sosyalist Topluluğu adlı siyasî partiye katıldı. Liderlik ettiği bu parti, 1955 Kamboçya Genel Seçimleri'nden %82,7 oyla birinci çıktı ve Sihanuk başbakan oldu. 1970-1979 yıllarında ülkesinden sürüldü ve Kuzey Kore'de kendisi için yapılmış olan bir sarayda yaşadı. 2004 yılında, kendi isteğiyle görevi braktı ve önce Kuzey Kore'nin başkenti Pyongyang'a, sonra da Çin'in başkenti Pekin'e yerleşti. Sihanuk, 15 Ekim 2012 tarihinde Pekin'de, bir kalp krizi sonrasında 89 yaşında öldü. Kolon kanseri, diyabet ve hipertansiyon gibi sağlık sorunlarından dolayı Ocak ayından beri Çin'de tıbbi tedavi görmekteydi. Mekong Deltası Mekong Deltası (Vietnamca: đồng bằng sông Cửu Long “Dokuz Ejder Nehir Deltası”), güneybatı Vietnam'da, Mekong Nehri'nin kollar halinde Güney Çin Denizi'ne döküldüğü bölge. Yaklaşık 39000 kilometrekarelik bir yüzölçümüne sahip olan Mekong Deltası, güneydoğu Vietnam'ın büyük bir bölümünü kapsar. Su tarafından kaplanan bölgenin yüzölçümü mevsimden mevsime değişir. Mekong Deltası son zamanlarda bir "biyolojik hazine bölgesi" olarak nitelendirilmeye başlamıştır. Yakın zamanda bölgede 10 bin yeni tür bulunmuştur. Bunların arasında bir de soyu tükendiği düşünen bir fare türü de vardır. You Can Dance You Can Dance, Amerikalı şarkıcı Madonna'nın ilk remiks albümüdür. Albüm Sire Records tarafından 18 Kasım 1987'de yayımlanmıştır. Albümün şarkıları Madonna'nın ilk 3 albümü olan "Madonna", "Like a Virgin" ve "True Blue"daki şarkıların remikslerinden ve "Spotlight" isimli yeni bir parçadan oluşmaktadır. Madonna'nın eski bir arkadaşı olan John Benitez remikslerde Madonna'ya yardım etmiştir. Ayrıca "True Blue" albümünün de yapımcısı olan Patrick Leonard da bu albüm için değişik miks çeşitleri denemiştir. Şarkıların remiks halleri dans müziklerinin etkisi altında olsa da orijinalliklerini korumuşlardır. Albümün kapağında Madonna Hispanik kültürüne ait bir kıyafetle görülmektedir. Satışa sunulduktan sonra başarılı bir satış grafiği izlemiş ve Recording Industry Association of America (RIAA) tarafından platin plakla ödüllendirilmiştir. Albüm 1 milyonluk satış elde etmiştir ve "Bilboard" Hot 100 listesinde Top-20 albüm içine girmiştir. Bunun dışında Fransa, İtalya, Japonya, Hollanda, Norveç ve İngiltere'de Top-10 albüm içine girmiştir. Tüm dünyada 5 milyon satarak en çok satan 2. remiks albüm olmuştur. Albümden çıkan tek tekli "Spotlight" sadece Japonya'da satışa çıkmıştır. Albüm "Madonna" albümünden "Holiday", "Everybody" ve "Physical Attraction", "Like a Virgin" albümünden "Into the Groove" ve "Over And Over", "True Blue" albümünden "Where’s The Party" şarkılarının remixlerinden ve "Spotlight" adlı yeni parçadan oluşmaktadır. Albüm kapağında Madonna İspanyol kültürü ve modasıyla büyülemektedir. Korsesi ile bir kadın matador görüntüsü sergilemektedir. İşlemeli bolero ve kuşağıyla bir takım halindedir. Albümle beraber kapaktaki resim poster olarak satışa sunulmuştur. Spotlight Japonya’da 25 Nisan 1988'de satışa çıkmıştır. Los Angeles Times’tan Dennis Hunt single için “Göz alıcı koleksiyonlar içinde kaybolmuş, Madonna’nın en iyi dans şarkısı” olduğunu söylemiştir. Spotlight Amerika’da satışa çıkmadığı için Bilboard Hot 100 listesinde yer almamıştır. Sadece Hot 100 Airplay listesinde yer almıştır. 37 numaradan giriş yapan albüm sonraki hafta 32 numaraya yükselmiş fakat sonraki hafta 40 numara olarak listeye veda etmiştir. HÃ¼r Adam Hür Adam (Tam adı: "Hür Adam: Bediüzzaman Said Nursi"), 2010 yapımı Türk filmi. Yönetmenliğini ve yapımcılığını Mehmet Tanrısever üstlenmiştir. Filmde Mürşit Ağa Bağ, Ahmet Yenilmez, Taylan Güner, Bülent Polat, Orhan Aydın, Tekin Temel, Halil İbrahim Kalaycıoğlu, Mesut Çakarlı, Murat Coşkuner, Yaşar Üzer rol almıştır. Said Nursî'nin hayatını anlatmaktadır. İslam Alimi Said Nursi'nin hayatını anlatan filmin çekimleri hazırlıklar ve projelendirme ile birlikte yaklaşık 15 ay sürmüştür. Tek başına film çekimleri 2 aylık bir süre almıştır. Filmde Said Nursi'nin hayatının bir kısmını geçirdiği gerçek mekanlar kullanılmıştır. Film öncesi Mürşid Ağa Bağ, Said Nursi'yi en iyi şekilde canlandırabilmek için sıkı bir eğitimü almış aynı zamanda Said Nursi'nin gençliğine benzemek için 18 kilo vermiştir. Filmin tamamı 163 dakika sürmüş, sinemaya aktarım sürecinde birçok sahne kesilmek durumunda kalınmıştır. Film, yapımcı ekibin kendi öz sermayesi ile çekilmiştir. Herhangi bir sponsor desteği alınmamış, banka kredisine başvurulmamıştır. İlk olarak 1990'lı yıllarda çekimine karar verilen Hür Adam filmi bazı siyasi nedenlerden dolayı o dönemlerde çekilememiştir. Film için toplam 6000 sayfa kitap okunmuş, 20 ayrı kaynaktan faydalanılmıştır. Said Nursi'nin öğrencilerinin de senaryo için katkıda bulunduğu filmin senaryosu çekimler aşamasında 5 defa değiştirilmiştir. Senaryo için yaklaşık 300 Nur talebesinden onay alınmıştır. Yapımcılar, Said Nursi'nin hayatı boyunca kimseye boyun eğmediğini düşündüğü için filmin adını "Hür Adam" koymuşlardır. Türkiye'de genel seçimler Türkiye'de genel seçimler, Türkiye'de çok partili hayata geçtiği 1946'dan itibaren yapılan seçimlerin ve sonuçlarının yer aldığı liste. Feo Aladağ Feo Aladağ, (Feodora Aladağ, d. 3 Ocak 1972, Viyana) Avusturyalı yönetmen, senarist, yapımcı ve aktris. Feo Aladağ, 1972'de Avusturya'nın Viyana kentinde dünyaya geldi. Evlenmeden önceki ismi, âilesinin soyadı "Schenk"dir. Sinema hayatına oyunculukla başladı ve bu konudaki eğitimini 1990-1995 yılları arasında Londra ve Viyana'da tamamladı. Oyunculuk eğitimi esnasında, psikoloji ve gazetecilik alanında yüksek lisans diploması aldı ve 2000 yılında felsefe alanında doktora çalışmasına başladı. Avrupa Film Akademisi'nde ve Deutsche Film- und Fernsehakademie Berlin'de yönetmenlik seminerlerine katıldı. Aladağ, Uluslararası Af Örgütü'nün tanıtım filmlerinde yönetmenlik yaptı. Almanya'nın en meşhûr televizyon yapımlarından ""Tatort""un bazı filmlerinin senaryosunu yazdı. 2010 yılında çektiği 'Ayrılık' filmi Almanya'da 83. Akademi Ödülleri'nde 'En İyi Yabancı Film' kategorisinde yarışmak üzere seçildi. Aladağ, 2005 yılının baharında yine yönetmen olan eşi Züli Aladağ ile 'Independent Artists Filmproduktion' (Bağımsız Sanatçılar Film Yapım Şirketi) adlı şirketi kurdu. Şirketin yapımını üstlendiği ilk film 'Ayrılıktır'. Olcay Poyraz Olcay Poyraz (d. 18 Mart 1943, Seyhan, Adana), Türk oyuncu, yönetmen, çevirmen. Olcay Poyraz Bertrand, Ankara Devlet Konservatuvarı'nda yedi yıl piyano eğitiminden sonra sınavla tiyatro bölümüne geçti. 1964 yılında Devlet Tiyatrosu'na oyuncu olarak girdi. Devlet tiyatrolarında, Carlo Goldoni’nin "Yabanlar", Alejandro Casona’nın "Yedi Balkonlu Ev", Friedrich Dürrenmatt’ın "Yaşlı Bayanın Ziyareti", August Strindberg’in "Rüya Oyunu", Alan Jey Lerner’in "My Fair Lady" oyunlarında rol aldı. 1967 yılında Fransa’ya giden sanatçı, Odéon Tiyatrosunda, Tania Balachova’nın tiyatro kursuna devam etti. Aynı zamanda Arakelian’ın makyaj kursundan diploma aldı. Odeon Tiyatrosunda Jean-Louis Barrault’nun, Comédie Française’de Jean-Paul Roussillon’un, Villeurbanne’da Roger Planchon’un çalışmalarını yakından izleyen Olcay Poyraz, 1969’da Türkiye’ye döndüğünde Nezihe Meriç’in yedi kadın tipinden oluşan tek kişilik "Sular Aydınlanıyordu" piyesini iki sezon oynadı. Devlet Tiyatrolarında eser sahneye koyan Fransız rejisörlerden Roland Pietri ve Jean-Pierre Miquel’e asistanlık yaptı. Eric Westphal, Guy Foissy, Maurice Yendt, Vladimir Volkoff, Victor Haim, Agnès Jaoui, Jean-Pierre Bacri, Josiane Balasko, Catherine Anne, Christine Reverho, Sébastien Thiéry gibi Fransız çağdaş yazarların piyeslerini Türkçeye kazandırdı. Jean Cocteau’nun monologlarından düzenlediği bir gösteriyi, Guy Foissy’nin “Soirées Bourgeoises”, René de Obaldia’nın “Deux Femmes pour un Fantôme” ve “La Baby Sitter” adlı eserlerini fransızca olarak Ankara Fransız Kültür Merkezi'nde oynadı. Yaşar Kemal’in üç hikayesinden oluşan "Anadolu'da Hasat" gösterisini, fransızca, önce Fransız büyükelçiliğinde, sonra Fransız Kültür Merkezleri'nde sergiledi ve 1998 yılında da, Cumhuriyetimizin 75. Yıl etkinlikleri arasında Paris’te “Théâtre de l’Ile Saint-Louis”de iki temsil yaptı. 1992 sonunda gittiği Kahire’de üç ay boyunca Hannager Tiyatrosu'nda tiyatro atölye çalışmaları yaptı. 1998-1999 eğitim yılında Üsküp Dram Akademisindeki Türk talebelere diksiyon ve fonetik dersleri verdi. Üsküp Türk Tiyatrosunda "Asiye Nasıl Kurtulur'u", 2005 yılında da Azerbaycan Yuğ Devlet Tiyatrosu'nda "Midas'ın Kulakları" adlı eseri sahneledi. Nâzım Hikmet’in şiirlerinden oluşan "Ben Nazım Hikmet" gösterisini fransızca olarak yine Paris’de “Maison de la Poésie-Théâtre Molière”de oynadı Aynı yıl Paris’de Studio Théâtre’da ve Brüksel’de tekrarladı. Gösterinin türkçesini 2004 Haziranında Azerbaycan’da gerçekleştirdi. 2005'te Ankara’da ve Karadeniz turnesinde ve İzmir ve İstanbul'da da oynadı. 2005 Nisanında Ankara Müzik Festivalinde oynanan Eric Westphal’ın "Sizlerle Mozart" piyesini çevirdi ve sahneledi. Sanatçı 1988 yılından bu yana Sevda - Cenap And Müzik Vakfı'nda yönetim kurulu üyeliği yapmaktadır. TRT televizyonunda 1970'li ve 1980'li yıllarda pek çok yabancı dizi ve filmde ünlü başrol oyuncularını seslendirmiştir. Ayrıca TRT radyolarında Radyo Tiyatrosu ve Arkası Yarın gibi programlarda görev yapmıştır. Trabzon'da futbol Trabzon'da futbol, Trabzon şehri veya Trabzon ili sınırları içindeki futbola verilen genel ad. Trabzon, bugüne kadar süper lig düzeyinde iki takımla temsil edilmiştir. Bu takımlardan biri hâlâ Süper Lig'de mücadele eden ve 6 şampiyonluğu bulunan Trabzonspor'dur. Diğer takım ise bugün bölgesel amatör ligde yarışan Akçaabat Sebatspor'dur. Akçaabat Sebatspor, 2 yıl süper ligde yarışmıştır. Ayrıca 1461 Trabzon, 2012-2013 sezonunda süper lige terfi müsabakalarına katılmaya hak kazanmasına rağmen Trabzonspor ile olan kurumsal bağı nedeniyle yükselme maçlarına davet edilmemiştir. Osmanlı Devleti'nin son dönemlerinden itibaren Anadolu'da gelişmeye başlayan spor etkinlikleri; Trabzon'da da özellikle atletizm ve futbol dallarında etkisini göstermeye başladı. Trabzon'da ilk atletizm karşılaşmaları 17 Mart 1922'de yapıldı. Futboldaysa, İdmanyurdu'nun 1913'te Rum gençlerinin oluşturduğu bir takımla oynadığı maç; Trabzon'daki ilk futbol karşılaşması olarak tarihe geçti. Bu maça Osmanlı bayrağının renklerinden (kırmızı-beyaz) oluşmuş formalarla çıkan İdmanyurdu, maçı 2-0 kazandı. 1914'te çıkan I. Dünya Savaşı ile birlikte, Trabzon futbolunun gelişimi yavaşladı ve yeni kulüplerin kurulması 1920'li yıllara kadar uzadı. Trabzon'un ilk futbol kulüpleri İdmanyurdu (1913) ve İdmanocağı (20 Ocak 1921) olarak tarih sayfalarında yer buldu. Bu takımları Cumhuriyet ile yaşıt bir kulüp olan bugünkü adıyla Akçaabat Sebatspor ve İdmangrubu (10 Şubat 1921) izledi. Akçaabat Sebatspor, Türkiye İdman Cemiyetleri İttifakı'nın üyelerinden biri oldu. Yıldan yıla Trabzon'da yeni takımlar da kurulmaya başlandı. Bunlardan biri de 1923'te kurulan Necmiati oldu. Bu kulübün 1930'da düzenlediği bir konseri Atatürk de izledi. Ayrıca Atatürk 1927'de İdmanocağı Kulübüne bir büst ve bayrak hediye etti. Bu iki hediye, günümüzde Şamil Ekinci Müzesi'nde sergilenmektedir. Trabzon'da futbolun filizlendiği bu ilk yıllarda; kentteki liseler altyapı görevini görürken: İdmanocağı ve İdmangücü şehrin en sevilen iki kulübü oldu. Bu iki kulüp arasındaki çekişme Trabzonspor kurulana dek sürdü. 1923'te oynanmaya başlayan resmî lig maçları sonucunda ilk şampiyon olarak İdmanocağı tarihe geçti. İdmanocağı'nın bu şampiyonluğundan sonra: Trabzon Lisesi vb. lise takımları ligi bir süreliğine domine etse de; 1925 ve 1940'lı yıllar arasında İdmangücü ve İdmanocağı arasındaki rekabet daha da kızıştı. Bu süre içerisinde, İdmanocağı'nın 1929-1935; İdmangücü'nün de 1935-1942 yılları arasındaki art arda şampiyonlukları dikkat çekti. 1942'den sonra; II. Dünya Savaşı'nın olumsuz etkileri Trabzon futbolunda duraklama dönemi yarattı. Bu yıllarda lise takımları altı yıllık bir şampiyonluk dizisi yakaladı. Ancak daha sonra şampiyonluklar yine Trabzon'da futbolun iki temel taşı olan İdmanocağı ve İdmangücü'ne geçti. Bu iki takımı Akçaabat Sebatspor ve Necmiati takip ediyordu. Mevcut dönemde Necmiati iki şampiyonluk kazanmayı başardı. Akçaabat Sebatspor ise devletten de aldığı yardımla (İsmet İnönü'nün takımın fahri başkanı olup, 40 Lira bağış yapmasıyla.) yalnızca Trabzon'da değil; ülke çapında da başarılı sonuçlar aldı. 20. yüzyılın ortalarında kurulan Martıspor ve Karadenizgücü gibi takımlarda yarışa dahil oldu. Bu iki takım daha sonra; İdmangücü ve İdmanocağı ile birlikte Trabzonspor'un kurucu kulüpleri oldu. 1962'ye gelindiğinde; federasyonun aldığı kararla il kulüpleri kurulmaya başladı. Trabzon'daki yerel ligin ulaştığı düzey ve rekabet Trabzonspor'un kurulmasını 1967'ye kadar geciktirdi. Bu rekabet, Gençlerbirliği, Galatasaray ve Beşiktaş gibi takımlarda ünlü olan Nazmi Bilge ve Naci Bastoncu gibi önemli oyuncuların yetişmesini sağladı. Trabzon'daki ilk futbol kulüpleri, 1967'de Trabzonspor kurulana dek, Trabzon Vilayet Futbol Ligi'nde mücadele eden takımlara verilen ad. Georges Leekens Georges Leekens (d. 18 Mayıs 1949), Belçikalı futbol teknik direktörü. Leekens teknik direktörlüğe Belçika millî futbol takımında başladı. Daha sonra gittiği Mouscron takımında kariyerinin en parlak dönemini yaşadı. Millî takımdaki ilk serüveni çok kısa sürdü, bunun nedeni 1998 FIFA Dünya Kupası finallerinde takımın gösterdiği kötü performans oldu. O da bu nedenden dolayı görevinden istifa etti. Leekens, 1992'de Süper Lig kulüplerinden Trabzonspor'la anlaşsa da, Trabzonspor'da yalnız bir yıl kalabildi. 29 Mayıs 2009'da KV Kortrijk takımıyla üç yıllık sözleşme imzaladı. 11 Mayıs 2010 tarihinde ise Belçika millî futbol takımı ile ikinci kez anlaştı ve 2012'ye kadar süecek bir sözleşmeye imza attı.. Sonuç olarak KV Kortrijk takımındaki teknik direktörlük görevinden istifa etmek zorunda kaldı. Leekens hedefini Belçika millî futbol takımı Avrupa Kupası 2012 finallerine katılmak olarak belirledi. Ancak Belçika finallere katılamadı. Georges Leekens'in kuzeni Louis Leekens, 1966'da jimnastik dalında Belçika şampiyonu oldu ve şimdi Genk'te bir jimnastik okulu yönetiyor. Nizza Monferrato Nizza Monferrato (Piyemonte lehçesi: "Nissa dla Paja") kuzey-batı İtalya'da Piyemonte Bölgesi'nde Asti ili'ne bağlı bir yerleşke ve komündür. Beldenin alanı 30,41 km²'dir. "Nizza Monferrato" beldesi Alba, Asti ve Alessandria şehirleri arasında konumlanmıştır. İdari bakımdan bağlı bulunduğu bölge merkezi Torino şehrinin 60 km güneydoğusunda ve il merkezi Asti şehrinin 20 km güneydoğusundadır. Nizza Monferrato beldesi nüfus ve yerel üretime katkısı bakımından Astı ilinde ve Belbo Nehri havzasında Asti şehrinden sonra ikinci büyük yerleşkedir. Şehir komşusu olan Canelli ile bir rekabet halindedir. Nizza Monferrato'nun belediye sınırları içinde nüfusu (30.4.2009 itibarıyla) 14.049 kişidir. yoğunluğu 342 kişi/km² olur. 19. yy. ve 20. yüzyılda Nizza Monferrato'nun nüfusunun komün sınırları içinde gelişmesi şu gösterimde izlenebilir: Nizza Montferrato ekonomisi en çok tarıma ve hizmetlere dayanmaktadır. Nizza Monferrato beldesi yüksek Monterrato bölgesinin tam kalbinde bulunmakta ve bu bölge dünyada İtalyan şarabi, özellikle ünlü isimli kırmızı şaraplar ve köpüklü şarap tıpte şarapları, üreten en ünlü bölgedir. Nizza'da sanayi sektörü olarak birkaç giyim, konfeksiyon üreten şirket ve özellikle tarımsal makineler üreten madeni eşya üreticisi şirket de bulunmaktadır. Nizza Monferrato'de görülebilecek bazı turistik yerler şunlardır: Nizza Monferrato'de şu festivaller yapılmaktadır: Nizza Monferrato komünü şu komünlerle sınır komşusudur: Calamandrana, Castel Boglione, Castelnuovo Belbo, Castelnuovo Calcea, Fontanile, Incisa Scapaccino, Mombaruzzo, San Marzano Oliveto, Vaglio Serra, Vinchio Metin Depe Metin Depe (d. 10 Ocak 1981, Samsun), Türk futbolcudur. Göztepe'de oynamaktadır. Futbola Bursa'da bir amatör takım olan "Kestelspor"'un altyapısında başlayan Metin Depe buradan Bursa ilinin 3. Lig takımlarından İnegölspor'a transfer oldu ve hemen a takımda düzenli olarak oynamaya başladı. Bir sezon geçmeden Bursa Merinosspor'a transfer oldu. İki sezon da burada oynadıktan sonra Bursa ilinin Süper Lig ekibi olan Bursaspor'a transfer edildi. Bursaspor ile üç yıllık mukavele imzalamasına karşın ilk sezonunda sadece iki lig müsabakasında forma şansı bulabildi ve neticesinde Bursaspor'dan bir sezon sonra ayrılarak Altay'a transfer oldu. Altay'da uyum sorunu yaşamadan düzenli oynamaya başladı ve buradaki performansiyla dikkatleri üzerine çekmeye başladı. Neticesinde 2006-07 sezonunun devre arasında İstanbul Büyükşehir Belediyespor ile anlaşarak Süper Lig'e transfer oldu. Behram Zülaloğlu Behram Zülaloğlu (30 Ağustos 1982, Tokat), Türk futbolcudur. Futbola MKE Ankaragücü altyapısında başlayan Behram Zülaloğlu, burada 2001 senesinde profesyonel olup a takıma yükseldi. A takım ile birkaç hafta antrenmanlara çıktıktan sonra bir sezonluğuna Karadeniz Ereğlispor kiralandı ve MKE Ankaragücü'ne geri döndükten sonra İstanbulspor'a transfer edildi. Burada 2007 kadar oynadı ve Kocaelispor'a transfer oldu. Bir sezon Kocaelispor için oynadıktan sonra Süper Lig ekiplerinden İstanbul Büyükşehir Belediyespor anlaşarak Süper Lig'e transfer oldu. 2012'de Kayseri Erciyesspor'a transfer olmuştur. 27 Aralık 2012'de sözleşmesi tek taraflı feshedilmiştir. 2013 yılını Körfez FK'nde geçiren oyuncu 13 maça çıkmıştır. 2013-14 sezonu için Mersin İdman Yurdu'nda transfer olan oyuncu takımıyla bir üst lige yükselmiş ancak Behram ile yollar ayrılmıştır. Bu gelişmelerin üzerine Karşıyaka ile sözleşme imzalamıştır. Ekrem Ekşioğlu Ekrem Ekşioğlu, (d. 16 Ocak 1978, Ankara), Türk futbolcudur. 2013-2014 Sezonunda Kayseri Erciyesspor'da oynadıktan sonra aktif futbolculuk yaşantısını noktalamıştır. 2014-2015 sezonunda Fatih Tekke ile birlikte K.Erciyesspor'da antrenör olarak çalışmıştır. Hâlen Lig TV'de futbol yorumcusu olarak çalışmaktadır. Futbola Çankırı Belediyespor altyapısında başlayan Ekrem Ekşioğlu, burada 1999 senesinde profesyonel olup a takıma yükseldi. A takımda bir sezon oynadıktan sonra Hatayspor'a transfer oldu. Ardından Erzurumspor, Akçaabat Sebatspor ve Karşıyaka için oynadı. 2006-07 sezonunda İstanbul Büyükşehir Belediyespor transfer oldu. Buradaki ilk sezonunda düzenli olarak oynadı ve İstanbul BB'nin 1. Lig'i ikinci sırada bitirip Süper Lig'e yükselmesınde katkıda bulundu. Süper Lig'e yükselişten günümüze takımda düzenli olarak görev alan oyunculardan olmuştur. Kaliforniya Altına Hücum Kaliforniya Altına Hücum (1848–1855) dönemi 24 Ocak 1848'de James W. Marshall'ın Coloma, Kaliforniya'daki Sutter's Mill'de altın bulması ile başladı. Keşif haberi 300.000 insanı ABD'nin ve etrafının çeşitli yerlerinden Kaliforniya'ya getirdi. Bu 300.000 kişinin yarısı kara yolu ile gelirken yarısı ise deniz yoluyla ulaşımını sağladı. Kaliforniya o dönemde göçmenler için şiddetli ve tehlikeli bir yer haline geldi. Beşdam, Malazgirt Beşdam, Muş ilinin Malazgirt ilçesine bağlı bir köydür. Köyün eski adı 1928 yılı kayıtlarında, Mollaali olup, Kurmanci'de "meleelî" sözcüğü "Molla Ali" anlamına gelmektedir. Köy, Muş il merkezine 180 km, Malazgirt ilçe merkezine 45 km uzaklıktadır. Mahmut Tekdemir Mahmut Tekdemir (20 Ocak 1988; Çermik, Diyarbakır), Türk millî futbolcu. Medipol Başakşehir'de forma giymektedir. Futbola Eroğluspor altyapısında başlayan Mahmut Tekdemir, daha sonra Damlaspor alt yapısında oynamaya başladı. 2004 senesinde İstanbul Büyükşehir Belediyesi Spor alyapısıa transfer oldu. İki sene burada oynadıktan sonra 30 Ağustos 2006 tarihinde Kartalspor ile oynanan Türkiye Kupası karşılaşmasında forma giyerek İstanbul BB için ilk resmî maçına çıktı. İlerki sezonlarda takım için daha çok oynama fırsatı buldu ve 2009-10 sezonundan itibaren takımın devamlı oynayan futbolcuları arasına girmeyi başardı. 2012/13 sezonunda veda ettikleri süper lige bir yıl mücadele ettikleri TFF 1. ligde şampiyon olarak 2013/14 sezonunda geri yükseldiler . Artık takım kaptanlığı da yapmaya başlayan MAHMUT düzenli olarak forma giydiği takımda 2017/18 ve 2018/19 sezonlarinda son haftalarda kaçırılan sampiyonluklarda takımın gösterdiği başarıda büyük paya sahiptir. Farklı mevkilerde oynama özelliği olan oyuncu A Millî Takıma kadar yükselme başarısı göstermiştir. 2019/2020 sezonunu şampiyon tamamlayan Medipol Başakşehir ile Süper Lig tarihinde bu başarıyı elde eden altıncı takımın kadrosunda bulunmuştur. 9 kez millî takımlara çağrılan Mahmut Tekdemir, 3 kez Türkiye U-17, 4 kez de Türkiye U-21 forması olmak üzere toplam 9 kez millî formayı giymiştir. 8 ve 9 Şubat 2011 tarihlerinde Belarus ile Antalya'da oynanacak özel karşılaşmalarda ilk kez Türkiye A2 millî takımı aday kadrosuna davet edilmiştir. Saner Ayar Saner Ayar (d. 5 Nisan 1971, Trabzon), Trabzonspor basketbol takımının başkanı. İstanbul Üniversitesi İktisat Fakültesi'nde mezun oldu. CNBC-e'de görev almasının ardından, Mayıs 2003'te Show TV'de genel müdürlüğüne getirildi. Şubat 2011'de Show TV'de Genel Müdürlüğü görevinden ayrılan Ayar, Mayıs 2011'de TNT'nin Genel Koordinatörlüğünü üstlendi. Fakat Mayıs 2012'de TNT'den de ayrıldı. Saner Ayar, bir süre Trabzonspor Kulübü yöneticiliği yaptıktan sonra; Trabzonspor'un ilk başkanı oldu. 2008'de, Trabzon Gazeteciler Cemiyeti tarafından düzenlenen 2008 Yılının Başarılı Gazetecileri Yarışmasında Ziyad Nemli Büyük Ödülünün sahini oldu. Takım onun yönetiminde Türkiye Basketbol Ligi'ne çıktı. Takım Beko Basketbol Ligi'ne çıktıktan sonra, Temmuz 2010 yapılan genel kurulu da kazanıp; iki kez üst üste başkanlık görevini yürüttü. 23 Temmuz 2011'de yapılan başkanlık seçimi öncesinde ise tekrar aday olmayacağını açıkladı. Ayar, evli ve 3 çocuk babasıdır. Rızvan Şahin Rızvan Şahin, (d. 30 Ekim 1981, Çayeli), Türk futbolcudur. Rızvan Şahin 1981 yılında Rize'de doğdu. Futbola Çayelispor altyapısında başlayan Rızvan Şahin, daha sonra Çaykur Rizespor altyapısına transfer oldu. 2001 yılına kadar altyapıda oynayan Rızvan, 2001 yılında ise A takıma yükseldi fakat burada forma şansı bulamadı. 2001 yılında ise 2000-01 devre arasında Çaykurspor takımına kiralık olarak transfer oldu. Bu takımda ise 13 maça çıktı. 2001-02 sezonunda ise Hopaspor'a kiralanan oyuncu, 18 lig maçına çıktı. 2002-03 sezonunda ise Pazarspor'a kiralandı ve 27 maça çıkıp 4 gol atarak en etkili sezonunu geçirdi. 2003-04 sezonu öncesinde ise bonservisi alındı ve o sezon tam 28 maça çıkıp 2 gol attı. Bir sonraki sezon ise 30 maça çıkıp 5 gol atan Rızvan, 2005-06 sezonu başında da takımı ile birkaç maça çıktı. 2005-06 sezonunda transferin bitimine sayılı günler kala ise Süper Lig'e çıkma amacıyla yeni kurulan İstanbul Büyükşehir Belediyespor'a geçti. Buradaki ilk sezonunda Efe İnanç, Hüseyin Yoğurtçu, Ahmet Şahin, Uğur Kavuk gibi isimlerle forma giydi. İlk maçına ise 4 Eylül günü İstanbulspor karşısında çıktı. O sezon 23 lig maçında süre aldı. 2006-07 sezonunda ise daha güçlü bir kadro ile yola çıkan takımda, Mülayim Erdem, Mert Korkmaz, Volkan Glatt, Cafercan Aksu ve Mahmut Tekdemir gibi isimler kadroya katıldı. O sezon ise Rızvan toplam 16 lig maçına çıkarken takımı ile ligi 2. bitirerek Süper Lig'e çıkma sevinci yaşadı. 2007-08 sezonunda ise Süper Lig'e çıkan takım kadrosunu güçlendirdi. Kadroya Kenan Hasagic, Metin Depe, Kerim Zengin ve Erman Kılıç gibi isimler katıldı. Teknik direktör Abdullah Avcı'nın yönettiği takımda ilk lig maçına ise Fenerbahçe karşısında çıktı. O sezon toplam 20 lig 1 kupa maçında görev yaptı. 2008-09 sezonunda ise takıma Okan Buruk, İbrahim Akın, Marquinhos ve Gökhan Süzen katıldı. O sezon daha çok yedek soyunan Rızvan, formasını Marcin Kus'a kaptırdı. İlk 6 hafta kadroya dahi giremedi. İlk lig maçına ise 7. hafta Antalyaspor karşısında çıktı. Sezonu ise 5 lig 1 kupa maçı ile tamamladı. 2009-10 sezonunda ise Marcin Kus'n aşiltendonundan sakatlanmasıyla formayı kaptı ve ilk maçına ligin 2. haftasında Kasımpaşa karşısında çıktı. Sezon boyunca 18 lig maçına çıkan oyuncu 1 tanede asist yaptı. 2010-11 sezonu başında ise Samuel Holmen, Gökhan Ünal ve Tevfik Köse kadroya katıldı. Rızvan ilk maçına ise 16 Ağustos günü Kayserispor karşısında çıktı. Türkiye Kupası'nda ise de takımıyla mücadele eden Rızvan, finale kadar çıktı. Takımı finalde Beşiktaş ile karşılaştı ancak penaltılarda elendi. Rızvan bu finalde dahil olmak üzere 5 kupa maçına çıktı. 14 tanede lig maçına çıktı. 2011-12 sezonundaysa kadroya Doka Madureira ve Pierre Webo gibi isimler dahil oldu. Rızvan'ın mevkii sağ bekte Cihan Haspolatlı tercih edildi. Rızvan ise ilk maçına ligin 2.haftasında Trabzonspor karşısında çıktı. O sezon 12 lig maçına çıkıp 2 asist yaparken statü gereği oynanan Süper Final'de ise 5 maç oynadı. Kupa'da ise 2 maça çıktı. 2012-13 sezonunda kendi adına lig tarihinin en kötü sezonunu geçiren İBB'de ilk 6 hafta kadroya giremedi. Bu maçlarda Geraldes tercih edildi. Rızvan ise ilk maçına 7. haftada çıktı. O sezon küme düşen takımda yalnızca 5 lig maçında oynayabildi. 2013-14 sezonunda ise PTT 1. Lig'e düşen takımda kontenjan azlığı nedeniyle Geraldes çoğu maçta kadro dışı kaldı. Rızvan ise ilk maçına ligin ilk haftasında Samsunspor karşısında çıktı. Ligin ilk yarısında Geraldes ile dönüşümlü oynayan Rızvan, 8 maça çıktı. Devre arasında ise Geraldes ile yollar ayrıldı. Rızvan da formayı kaptı. El (anlam ayrımı) Clément Chantôme Clément Chantôme (d. 11 Eylül 1987, Sens) Fransız futbolcudur. Paris Saint-Germain FC oyuncusudur. 7 yaşında Savigny-le-Temple futbol okulunda başlamıştır. Sırasıyla Lee Me Sports ve Paris Saint-Germain FC futbol okullarında da yetişmiştir. 2005-2006 sezonunda dönemin teknik direktörü Guy Lacombe Chantôme'un yeteneklerini keşfederek onu A takıma almıştır. 2006 yılından sonra artık Chantôme, gün geçtikçe kendini geliştirir. 20 Ekim 2010 tarihinde UEFA Avrupa Ligi maçında takımı Paris Saint-Germain FC, Borussia Dortmund'la maç yapmış ve 1-1 biten maçta bitime 3 dakika kala takımının beraberlik golünü atmıştır. Takımının mağlubiyet almasını engellemiştir. LFP Profil Fransız Hindiçini Fransız Çinhindi ya da Fransız Hindiçini, (, Vietnamca: "Đông Dương thuộc Pháp" veya kısaca "Đông Pháp"), Fransız Sömürge İmparatorluğu'nun Güneydoğu Asya'daki bir parçasıydı. Kamboçya ve Tonkin (Kuzey), Annam (Merkezi), ve Koşinşin (Güney) bölgelerinden ibaret olarak 1887'de kuruldu. Laos 1893'te ve Kouang-Tchéou-Wan 1900'de eklendi. Başkent 1902 yılında Saigon'dan Hanoi'ye taşındı. II. Dünya Savaşı sırasında Japon işgalinde olan bölge Vichy Fransası tarafından yönetilmekteydi. Alessandria ili Alessandria ili (İtalyanca: Provincia di Allessandria; Piyemonte lehçesi " Provincia ëd Lissandria"; Ligurya lehçesi "Provinça de Lusciàndria", Lombardiya lehçesi: " Pruvincja de Lissàndria"; Emilia lehçesi:"Pruvincia d' Lissandria" ), kuzey batı İtalya'nın Piyemonte bölgesinin guneydogusunda bulunan bir ilidir. Başkenti Alessandria'dır. Alessandrıa ili yüzölçümü 3,560 km² olup, Piyemonte bölgesinde Cuneo ili ve Torino ili'nden sonra üçüncü büyük yüzölçümlü ildir. Alessandria ili nüfusu (31.10.2008 itibarıyla) 438.383 kişidir. Alessandrıa ili güneydoğu Piyemonte bölgesinde olup kuzeyinde Vercelli ili; batısında Torino ili ve Asti ili; doğusunda Lombardiya Bölgesi'ne bağlı Pavia ili; güneyinde Ligurya Bölgesi'ne bağlı Genova ili ve Savona ili ve güneyinde Magica De Spell Magica De Spell, Scrooge McDuck dünyasıdan bir kurgusal karakterdir. Carl Barks tarafından bulunmuş bir cadıdır. Sürekli Varyemez Amca'nın Bir Numaralı On Sentini çalar ya da çalmaya kalkışır. Bu paranın büyülü şekilde kendisinin de benzer bir ünlü mal varlığı edinmesinde hayati önem taşıdığına inanır. Figaro (Disney) Figaro bir çift renkli kedi yavrusu'dur. İlk kez Disney'in Pinokyo filminde görülmüştür. Alexandria Gardner isminde bir kızın kedisidir. Daha çok, Mister Geppetto ve Pinokyonun kedisi olarak bilinir. Figaro aynı zamanda bağımsız olarak Minnie Mouse'ın evcil hayvanı olarak birkaç Disney kısa filminde oynadı. 3 adet kendine ait çizgi filmi oldu. Bunların isimleri; "Figaro and Cleo" (1943), "Bath Day" (1946) ve "Figaro and Frankie" (1946)'dir. Pluto gibi, Figaro'da insanı yetenekleri olmayan birkaç Disney karakterinden birisidir. Ama sadece normal bir kedidir. 1970'te Disney mini çizgi romanlarında Figaro sadece diğer Disney karakterlerinin/çizgi romanlarının konuk oyuncusu değildi. Çeşit Çeşit kediler ile "Figaro's Feline Friends" isminde kendi sütununa sahip oldu. 1940'lar ve 1950'lerdeki birçok Disney karakteri gibi, Figaro, yaklaşık 50 yıla yakın bir kopuklukta yeni Disney çizgi filmlerinde yer almadı. Figaro son zamanlarda "Mickey Mouse Clubhouse" birkaç bölümünde göründü. Anna Dalassini Anna Dalassini (; takriben 1025/30 - 1 Kasım 1100/02), Komninos Hanedanı'nın 11. yüzyılda yükselişinde kayda değer bir rol oynamış önemli bir Bizans soylusudur. Oğlu I. Aleksios tarafından karısının yerine kendisine "Augusta" unvanı verilmiştir. Oğlunun Türklere ya da diğer uluslara karşı yaptığı uzun askeri seferler sırasında imparatorluğu yönetmiştir. İmparator annesi olarak, Dukas ailesinin geçmiş entrikaları nedeniyle nefret ettiği imparator eşi İrini Dukena göre daha etkili ve güçlüydü. Anna, Aleksios Haron ile soylu Dalassenos ailesinden bir hanımın kızıdır. Anne tarafından büyükbabasının adı Adrianos Dalassenos olup, apaçık Antioch'un "magistros" ve "doux"u Theofilakt Dalassenos'un oğludur. İtalya'da pek tanınmayan bir imparatorluk subayı olan babası hakkında çok az şey bilinmektedir. Annesinin ailesi Dalassenoi, Theofilakt'ın kardeşi Damian Dalassenos ile 990'ların sonlarında başlayan, Bizans asker aristokrasinin seçkin bir ailesidir. Anna'nın doğum tarihi belirsizdir fakat yaklaşık 1025/30 yılları arasına yerleştirilir. 1057 yılında, İoannis'in ağabeyi I. İsaakios'un liderliğinde bir grup general VI. Mihail'e isyan edip, onu tahttan indirdiler. İsyan sırasında İoannis "doux" makamında bulunuyordu fakat ağabeyinin zaferinden sonra "Kuropalatis" rütbesine yükseltildi ve Batı'nın "Domestikos ton sholon"u olarak atandı. Bu olay apaçık Anna'nın hırslarının biledi: o zaman kullandığı mühürlere kocasının unvanlarınını dişi formları "kuropalatissa" ve "domestikissa" yazılmıştır. İsaakios'un iktidarı, VI. Mihail'in tahttan indirilmesini sağlayan güçlü patrik I. Mihail Kirularios ve güçlü başkent saray sivil aristokrasi ile çatışmaları yüzünden kısa sürdü. Keroularios ve destekçileri İsaakios'un sıkı mali politikalarına karşı muhalefete önderlik edip, onu 22 Kasım 1059 günü istifa edip, Studios Manastırı'na çekilmeye zorladılar. Taht X. Konstantinos'a (1059-67 arası hükümdar) geçti ancak Anna'nın torunu Anna Komnini'nin kocası Nikiforos Bryennios tahtın ilk İoannis'e teklif edildiğini belirtir. Çocuklarının menfaatine olacağını vurgulayan Anna'nın hiddetli muhalefetine rağmen İoannis kabul etmedi. Anna İoannis'i imparator olması için ikna etmeye çok uğraştı, yapabileceği her şeyi yaptı, hatta "gözyaşı ve inilti" ile İoannis'i kararını değiştirmesi için çalıştı. Tarihçi Konstantinos Varzos'a göre bu versiyon şüphelidir ve nihayetinde oğlu Aleksios Komnenos'un tahtı gaspını meşrulaştırmak için olay sonrası ekleme girişimi olabilir. Her halükarda, Anna daha sonra Dukas Hanedanı'na karşı çıkılmaz bir şekilde muhalif kaldı. 12 Temmuz 1067'de dul kalan ve çocuklarının tahta giden yolu açmak tek amacı oldu, gelecek on yıllar boyunca ailesinin servetini bu amaca yönlendirdi. Aynı yılın Mayıs ayında X. Konstantinos öldü ve Anna, ölen imparatorun dul eşi İmparatoriçe Eudokia Makrembolitissa ile ittifak kurdu. Ailesinin konumunu güçlendirmek için önde gelen aristokrat ailelerle evlilik ittifaklarını düzenlemeye özen gösterdi. Böylece, kızı Maria, Mihail Taronites ile evlenirken, Eudokia, Nikiforos Melissenos ile evlendi. Anna aynı zamanda Romen Diyojen'i (1068-1071 arası hükümdar) ile Dukas ailesi üyelerine karşı mücadelesinde destekledi. En küçük kızı Theodora, Romen Diyojen'in oğlu Konstantinos Diogenis ile evlenirken ve en büyük oğlu Manuil, Romen Diyojen'in en gözde generali olup, "kuropalatis" ve "strategos autokrator" olarak adlandırıldı. 1071'in başlarında bir kulak iltihabından öldüğünde, Anna Bitinya'da ölüm döşeğine acele etti. Gömüldüğü anda üçüncü oğlu Aleksios'u onun yerine koymaya çalıştı, ama çok genç olarak değerlendirildi. Dukas ailesi, 19 Ağustos 1071 günü Malazgirt Meydan Muharebesi'nde Romen Diyojen Selçuklulara yenildikten sonra, tekrar iktidarı ele geçirdiler. Caesar İoannis Dukas, X. Konstantinos'un kardeşi, Eudokia Makrembolitissa ile onun oğlu ve Anna'nın damadı Konstantinos Diogenis'i dışlayıp yerlerine VII. Mihail'i (1071-1078 arası hükümdar) getiren bir darbe düzenledi. "Caesar"ın oğulları serbest bırakıldıklarında Romen Diyojen'e karşı birliklere komuta bile etmişlerdir ve yakalandıktan sonra "Caesar", eski imparatorun kör edilmesini emretti. Bu süre zarfında, Anna, tahttan indirilen imparator ile gizli bir haberleşmeyi sürdürmekle suçlandı ve yargılandı. Kendisini büyük bir cesaretle savundu ve Nikiforos Bryennios'e göre, bir noktada ihanet suçlaması ile yargılanırken, pelerininden bir istavroz çıkartmış, "İşte benim hükmün ve seninki. Karar vermeden önce onu düşünün ve kararınızın insanların kalplerindeki sırları bilen yüce hakime layık olduğuna dikkat edin" diyerek masum olduğunu söylemiştir. Hakimler bölünmüştü, bazıları onu serbest bırakmak istiyordu, ama diğerleri "Caesar"ın gazabından korkuyordu. Bu nedenle oğulları ile birlikte 1072'nin başlarında Prinkipos adasına sürüldü. Muhtemelen aynı zamanda rahibe de olmuştur, bu daha önce olmamışsa onun bazı mühürlerinde "kouropalatissa" yanında "monache" ("rahibe") unvanları görülür. Bundan farklı olarak bu daha sonra 1081 yılında da (aşağıya bakınız) olmuş olabilir. Romen Diyojen'in 4 Ağustos 1072 günü ölümünden sonra, Komninos Ailesi'nin sürgünden imparatorluk sarayına geri dönmelerine izin verildi. Dukas ailesi ile düşmanlığı hiç durmadan devam etmesine rağmen, VII. Mihail'in onu kazanmaya çalıştığı anlaşılıyor ve Anna'nın hayatta kalan en büyük oğlu İsaakios'un imparatoriçe eşi Maria Bagrationi'nin kuzeni ile evliliğine razı oldu. Eylül 1077'de başlangıçta sıkı muhalefetine rağmen, yumuşayıp yaşayan ikinci oğlu Aleksios'un "Caesar" İoannis Dukas'ın torunu İrini Dukena ile evliliğine onay verdi. Evlilik muhtemelen gelinin sadece oniki yaşında olduğu 1078 başlarında gerçekleşti. 1081 yılında yaşanan darbede, mevcut imparatoriçe Maria Bagrationi ile beraber baskın bir rol oynamıştır. Maria, önce VII. Mihail ile sonra III. Nikiforos ile evlenmişti, tüm dileği VII. Mihail'den olan oğlu Konstantinos Dukas'ın geleceğin imparatoru olmasıydı. III. Nikiforos'un, tacı Konstantinos yerine kendi bir yakın akrabasına bırakma isteği, Komninoslar ile ittifak yapmasına neden oldu. Bu ittifakın arkasındaki gerçek yürütücü güç, Anna Dalassini'ydi. Aynı zamanda Gürcü kralı IV. Bagrat'ın (1027-1072 arası hükümdar) kızı olan Maria Bagrationi, kuzeni bir başka Gürcü prensesi İrini'nin, Anna Dalassini'nin ikinci oğlu İsaakios Komnenos ile evlenmesiyle Komninos Ailesi ile yakın bağ kurmuştu. Böylece Komninos kardeşler arkadaş ziyareti görünümünde imparatoriçeyi rahatlıkla görebiliyorlardı. Bununda ötesi, komploya yardımcı olması için, Maria kendisinden beş yaş büyük Aleksios'u evlatlık aldı. Maria'yı bunu yapmaya, İsaakios Komnenos'un teşvik ettiği, Alanlar ile ""hadım"" kadrosu ikna etti. Böylece Maria'nın oğlu Konstantinos Dukas ile Anna'nın oğlu Aleksios kardeş oldular ve İsaakios ile Aleksios, Konstantinos'un imparator olarak haklarının koruyucuları olacaklarına dair yemin ettiler. İçerden, Komninos Ailesi'ne sürekli bilgi sağlaması ile, Maria çok değerli bir müttefikti. Torununun III. Nikiforos'un bir akrabası ile nişanlanması bile, Anna'nın yeni rejime karşı entrikalarını durdurmadı. İsaakios ile Aleksios, III. Nikiforos'a karşı bir ordu kurmak için Konstantinopolis'i 1081 yılının şubat ayının ortalarında terk ettiler, Anna, çabucak ailesinin geri kalanı ile Ayasofya'ya sığındı. Oradan başkentte kalan aile üyelerinin güvenliği için imparatorla görüştü ve oğullarının düşmanca eylemlerinin masumiyetine itiraz etti. Kilisede ibadet için akşam ziyareti yalanıyla, kasıtlı olarak III. Nikiforos'un aynı zamanda yasal akıl hocası olan torununu hariç tutarak, İsaakios ile Aleksios ile buluştu ve Konstantin Forumu'na kaçmak için ayrıldı. III. Nikiforos'un torununu onların yokluğunu fark etti ve sonunda onları sarayın giriş katında buldu fakat kısa bir süre sonra saraya döneceklerini ona inandırmayı başardı. Daha sonra kilisenin hem iç hem de dış kutsal mekânına giriş yapmak için, kadınlar kapı görevlilerine, tüm paralarını harcayan ve dönüş yolculuğuna başlamadan önce ibadet etmek isteyen Kapadokya'dan gelen hacı olduklarını iddia etmişlerdir. Ancak, kutsal mekâna giremeden Straboromanos ve imparatorluk muhafızları onlarla birlikte saraya toplamak için onları yakaladılar. Anna ailesinin hayatı için endişe ettiğini bildirdi, İsaakios ile Aleksios'un yokluğunun fark edilmesi üzerine oğullarının imparatorluğu sadık kulları olduğunu ve Komninos ailesinin düşmanlarının her iki oğlunu kör edeceği bir komplosunu öğrendiğini ve bu yüzden imparatora hizmet etmeye devam edebilmek için başkentten kaçtıklarını söyledi. Onlarla gitmeyi reddetti ve koruma için Tanrı'nın Annesi'ne dua etmesine izin vermelerini istedi. Bu istek kabul edildi ve Anna gerçek abartılı ve çıkarcı yeteneklerini gösterdi: "Girmesine izin verildi. Yaşlılık yüzünde ağırlaşmış ve kederle yıpranmış gibi, yavaşça yürüdü ve kutsal alanın asıl girişine yaklaştığında iki kere düz çöktü, üçüncüsünde yere yattı ve kutsal kapıları sıkıca tuttu, yüksek sesle bağırdı "Ancak ellerimi keserseniz bu kutsal yerden ayrılım. Ayrılmamın tek istisnası güvenliğimin garantisi, imparatorun kutsal haçını almamdır."" III. Nikiforos, aileye koruma sağlayacağına dair bir açıklama için halka açık bir şekilde zorlandı. Straboromanos ona kendi haçını vermeye çalıştı, ama Anna için bu tüm seyircilerin yemine tanıklık edebilecekleri yeterlikte bir büyüklüğe sahip değildi. Ayrıca, Anna haçın III. Nikiforos tarafından kişisel olarak iyi niyetinin bir nişanesi olarak gönderilmesini talep etti. İmparator, aileye kendi haçıyla tam bir güvence vermek zorunda kaldı. İmparatorun daha fazla ısrarı ve kendi korunmaları için Petrion manastırına sığındılar ve sonunda İrini Dukena'nın annesi Bulgaristanlı Maria'ya katıldılar. III. Nikiforos, misafirden ziyade mülteci olarak muamele edilmelerine izin verdi. Aile üyelerinin kendi yemeklerini getirebildiler ve en son haberleri öğrendikleri gardiyanlar ile iyi ilişkiler kurdular. Bu isyanda üç konuda çok başarılı olmuştur: Oğullarının ahırdan atları çalıp, şehirden kaçmaları için zaman kazandırmak, İmparatorun dikkatini dağıtarak, kendi birliklerini toplamalarına fırsat vermek ve İmparator III. Nikiforos'a sahte bir güvenlik duygusu vererek, kendisine karşı bir darbe hazırlığı olmadığını düşünmesini sağlamak. İsaakios ile Aleksios, 1 Nisan 1081 tarihinde başkente zafer edasıyla girdiler. Oğullarının bu dönüşü, Anna'nın Dukas ailesini iktidardan uzak tutma arzusunu başarmasını sağlayamamıştır. Hiçbir zaman onaylamasa da, oğlu Aleksios, İrini Dukena ile evlendi ve durum küçük yaştaki İrini'nin "Augusta" olmasıyla daha da şiddetlendi. Aleksios'un taht için adaylığı, Dukas ve Komninos aileleri tarafından Schiza'daki ordu kampında kabul edilmiş olmasına rağmen, ağabey İsaakios'un hala destekçileri vardı. Aleksios, 4 Nisan günü taç giyerken İrini'nin tam bir hafta sonra taç giymesi çok şüphelidir. Anna ve Maria Bagrationi, İrini'yi elimine ederek Aleksios ile birlikte "anne" ve "eş" olarak yönetime girmek istiyorlardı. Maria zaten iki kere imparatoriçelik yapmış olması ile, hem kendisi çocuk hem de çocuksuz İrini'ye göre daha deneyimliydi. Torunu ve adaşı tarihçi Anna Komnini, Aleksiad adlı kitabında, kibarlığı ve "yabancı bir ülkede, akrabalarından uzak, arkadaşsız, kendi kültüründen kimsenin olmaması" sebebiyle Komninos Ailesi'nin, Maria'nın saraydan ayrılmasına karşı çıktığını yazar. Fakat sonunda Konstantinopolis patriği I. Cosmas, İrini'ye taç giydirdi. Anna Dalassini ise bunun karşılığı sonraki patrik Eustratius Garidas'ı seçme hakkını aldı. Komninosların 1081'de gücü elde etmelerinden, öldüğü 1100 ya da 1102 yıllarına kadar, Anna imparatorluğun askeri ve sivil yönetiminde, görünen ve etkili bir rol oynadı. Aleksios, bu dönemde onun etkisi altındaydı. Gelini İrini ile ilişkileri çok kötüydü, ancak torunu Anna Komnini'nın tüm eğitim ve büyütülmesini üstlendi. Ortaçağ Yunan Bizansı'nın kültürü ve gelenekleri göz önüne alındığında, Anna'nın hem imparatorluğun hem de oğlunun üzerinde böyle bir güce sahip olması alışılmadık bir durumdur. Güvenilir bir danışmana ihtiyacı olsa da, esasen entrikaları nedeniyle tahta geçmesine ve kırk yaşlarının ortalarına kadar on beş yıl boyunca güçlü bir pozisyonda kalması nedeniyle tahtına katılmasından ötürü annesine borçludur. Orta yaş yaklaştıkça, Aleksios kendi başına yönetmeye kararlı hale gelmiştir. 1080'lerin askeri seferlerinden sonra başkentte kalmayı başarabildi ve Anna'nın yönetimi sıkı tutmasından ötürü hayal kırıklığına uğradı, ancak bu üretken oldu. Bu, Anna'nın uzun zamandır iktidarda olduğunu yazdığı yazar Zonaras tarafından öne sürüldü ve Aleksios tek başına imparator olamadığı için hayal kırıklığına uğradı. Anna, onun hayal kırıklığı ile dönen devran konusunda hassastı, kendi Manastır vakfı İsa Pantepoptes'e ekli kişisel dairesine zorla gönderilip, emekli edilmeden önce ayrılmaya karar verdi. Hoşnutsuzluğunun temelleri, imparatorun bir iletişimde, Anna'nın Docheiariou manastırına karşı cömertliğinden şikayet ettiği, 1089 yılı kadar eskiye dayanıyor olabilir. Anna'nın manastıra kapandığı ve öldüğü yıl üzerine kaynaklar çelişkilidir. Anna Komnini onun saraydan kaybolması konusunda ilginç bir şekilde sessizdir ve bu büyükannesinin kuşkulu bir şeylere karışmış olabileceği iddiasına neden olabilir—belki Bogomilizm gibi kafir bir tarikat. Ancak, Birinci Haçlı Seferi 1096'nın sonlarında ya da 1097'nin başlarında şehirden geçtiğinde gücünü koruduğunu biliyoruz, belki de onlar ayrıldıktan sonra manastıra kapandı. Manastıra kapanmasının sebebi ve tarihi hakkında emin olunmadığı için, Zonaras yıllarca vakfiyesinde 'imparatora yakışır şekilde onur ile' yaşadığını ve 1100 ile 1102 arasında ölen oğlu İsaakios'tan bir yıl önce aşırı yaşlılıkta öldüğünü kaydeder. En ironik nokta, Aleksios'un kendisi için bir Atinalı astroloğun tahmin ettiği gün öldü. 1100 ile 1102 arası 1 Kasım günü öldü. Komenian Hanedanlığı yönetiminde, kadınlar sadece önceki imparatoriçelerin belirlediği rollerini sürdürmekle kalmayıp aynı zamanda manastırlar kurmak, kilise adamlarını, ilahiyatçıları ve edebi şahsiyetleri korumak ve imparatorluk yönetimde daha iddialı olmakta büyük çaba sarf ettiler: böyle rolleri üstlenen en önemli kadınlar Anna Dalassini ve onun çağdaşı Maria Bagrationi'dir. Anna Dalassini, Judy Chicago'nin "The Dinner Party" isimli sanat çalışmasında anılmıştır. Oğuzhan Bahadır Oğuzhan Bahadır, (d. 24 Aralık 1979, Ankara), Türk futbolcudur. Niğde Köy Hizmetleri Sporn'da oynadıktan sonra oradan da Niğdespor'a transfer oldu. Niğdespor'da iki sezon oynadıktan sonra Zonguldakspor'a geçti. Daha sonra MKE Ankaragücü, Elazığspor ve Konyaspor'da oynadı. 2009'dan beri İstanbul Büyükşehir Belediyespor'da oynamaktadır. 2016-2017 sezonunun ikinci devresinde Kastamonuspor 1966'ya transfer olmuştur. Temmuz 2017'de FETÖ/PDY soruşturması kapsamında Bylock kullandığı iddiasıyla gözaltına alındı. TÃ¼rkiye'de antisemitizm Türkiye'de antisemitizm, Yahudi etnik geçmişi, kültürü veya dini baz alınarak Türkiye Yahudileri'ne karşı beslenen nefrettir. Türkiye 2009'un sonunda, 23.000 Yahudi'yle İslam dünyasında en kalabalık Yahudi nüfusu olan ülkelerden biriydi, bu da toplam nüfusun %0,03'üne denk geliyordu. Eylül 2010'da Yahudi nüfusu 17.000'lere düştü, çoğunluğu İsrail'e göç etti. Yahudilerin çoğu İstanbul'da yaşamaktadır. 16'sı İstanbul'da olmak üzere Türkiye genelinde 26 aktif sinagog bulunmaktadır. Antisemit görüşlerin ivme kazanmasının sebebi 2006 İsrail-Lübnan Savaşı, Aralık 2008'deki Gazze Savaşı ve Mayıs-Haziran 2010'da dokuz Türk vatandaşının İsrail komandoları tarafından öldürülmesiyle sonuçlanan Gazze filosu saldırısıdır. Türkiye'de İsrail politikalarının eleştirilmesindeki sorunlardan biri olayların Yahudi aleyhtarlığına dönüşebilme riski taşımasıdır. Yahudiler, Osmanlı İmparatorluğu'na ait topraklarda 2400 seneden daha uzun bir süredir yaşamaktadır. Başlangıçta Romanyotlar vardı ve sonraları Mizrahiler içinde asimile oldular. Buna, 15. yüzyılın sonlarında Osmanlı İmparatorluğu'na yapılan toplu göçlerle Safaradiler da eklendi. Osmanlı İmparatorluğu'nda ilk kan iftirası 15. yüzyılda Sultan II. Mehmed döneminde gerçekleşti (bazı kaynaklara göre 16. yüzyılın başında). 1492'de İspanya'dan Yahudilerin göç etmesine rağmen münferit olaylar oldu fakat bu olaylar Osmanlı yetkililerince kınandı. Bazı kaynaklar Sultan IV. Murad zamanında kan iftirası olaylarının olduğunu belirtir. Sultan II. Mehmed, türünün tek örneği olan bir ferman çıkarıp kan iftirasıyla ilgili davaların ana merkezi İstanbul'da olan "Divan" tarafından incelenmesine karar kıldı. Genel olarak Batı Avrupa Yahudilerinin Osmanlı'ya göçü Osmanlı yetkililerince hoş karşılandı. 1553'te, doktoru ve danışmanı Moşe Hamon isimli bir Yahudi olan Sultan I. Süleyman, II. Mehmed'in kanununu tekrar onaylayıp, kan iftirası olaylarının yerel mahkemelerde yargılanmasını yasakladı. Sultan ayrıca Papa IV. Pavlus'un Ancona Yahudilerini engizisyonlara gönderme isteğine karşı önlem aldı. Zamanla yetkililerin Yahudilere karşı olan tavırları kötüye gitmeye başladı. 1579'da Sultan III. Murat, Yahudi kadınların değerli taşlarla süslenmiş ipek elbiseler giydiğini öğrenince İmparatorluktaki Yahudileri imha etme kararı aldı. Sadrazamın danışmanı olan Şlomo Aşkenazi'nin çabalarıyla ferman kaldırıldı fakat Yahudilere kıyafet kanunları getirildi: Yahudiler kendilerine özel kıyafetler giymeli, kadınlar ipek giymemeli ve erkekler özel bir çeşit şapka giymeliydi. Osmanlı Yahudileri zimmi statüsündeydi yani Müslümanlara kıyasla ikinci sınıf vatandaşlardı fakat kişisel dokunulmazlıkları ve din özgürlükleri vardı. Ama bu, Osmanlı Devleti’nde Yahudi karşıtlığını engellemedi. 19. yüzyılda Osmanlı İmparatorluğu'nda tekrar kan iftiraları patlak verdi: Halep (1810), Beyrut (1824), Antakya (Hatay, 1826), Hama (1829), Trablus (1834), Kudüs (1838), Rodos ve Şam (1840), Pados (1843), İzmir (1864), Korfu (1894). Bunlar içinde en bilinenleri 1840'taki Rodos ve Şam olaylarıdır; bu iki vaka da uluslararası platformda yankı uyandırdı. Rodos'taki kan iftirası Şubat 1840'ta, Rodos'un Yunan Ortodoks cemaati tarafından bazı Avrupa devletlerinin elçiliklerinin destekleriyle başladı ve Yahudilerin bir Hristiyan oğlanı ayinleri için kaçırıp öldürdüğü söylendi. Osmanlı'ya bağlı Rodos valisi bu suçlamaları destekledi. Bazı Yahudiler tutuklandı ve bunların bazılarına işkence yoluyla suçları itiraf ettirildi; Yahudi mahallesi 12 gün boyunca bloke edildi. Haziran 1840'ta Rodos Yahudi cemaati resmi olarak beraat edildi. Aynı yıl Şam olayı gerçekleşti; Yahudiler, Sardinyalı Kapuçin rahibi Thomas'ı ve Yunan yardımcısı İbrahim Amarah'ı kurban etmekle suçlandı. Ünlü İngiliz politikacı Moses Montefiore'nin Sultan Abdülmecit'i ikna etmesiyle 6 Kasım 1840'ta bir ferman yayımlandı ve bu fermanda kan iftirasının Yahudileri karalamaktan başka bir şey olmadığı ve Osmanlı İmparatorluğu'nda yasaklandığı belirtildi. Fermanda şöyle yazıyordu: "Biz, Yahudi ulusunu... azıcık bile doğruluğu olmayan şeylerle işkence edip gücendiremeyiz..." 1866'da kan iftiralarının yeniden başlamasıyla Sultan Abdülaziz bir ferman çıkarıp suçlanan Yahudileri koruma altına aldığını bildirdi. Bunun üzerine Ortodoks ruhban sınıfı ülke çapında suçlamalarını geri çekti. Bir başka iftira da 1875'te Halep'te gerçekleşti. Cinayet kurbanı olduğu iddia edilen Ermeni erkek çocuğunun hayatta ve sağlıklı olduğu ortaya çıktı. Başta Yunanlar ve Ermeniler olmak üzere Yahudilere karşı zulümler genellikle Hristiyanlar tarafından başlatıldı. Bu da genelde cemaatler arasındaki ticari rekabetten kaynaklandı. Özellikle günümüz İsrail topraklarında yaşayan Müslümanlarla da sorunlar yaşandı. 19. yüzyılın sonlarına doğru, Filistin topraklarındaki Yahudi popülasyonunun artmasıyla birlikte, Araplar artan Yahudi karşıtı protestolara yöneldi ve bu da 1892 yılında yabancılara toprak satma yasağını getirdi. Böylece Yahudiler, ister imparatorluğun unsurlarından olsun isterse yabancı olsunlar toprak elde etme haklarını yitirdiler (21-22). Yahudi karşıtı düşmanlık, bölgedeki artan Yahudi nüfusuyla artmaya başladı. Örneğin, Mart 1908'de Arapların Yafa'da başlattığı büyük pogromda birkaç kişi öldü ve 13 kişi ağır yaralandı. Olayların ardından yerel hükûmetin görevine son verildi. 19. yüzyılın ikinci yarısında (1839'dan 1870'e) Osmanlı İmparatorluğu Tanzimat'ı başlattı, böylece kişilerin etnik geçmişi veya dini ne olursa olsun haklar düzene sokulmaya çalışıldı. Bu, eşit haklara sahip olan Yahudileri olumlu etkiledi. 20. yüzyılın başında İmparatorlukta Yahudi nüfusu 400-500 bine ulaştı ve Osmanlı meclisinde 5 Yahudi vekil vardı. Yahudiler, gerçek anlamda eşitliğe çok sonraları kavuştu. 19. yüzyılın sonunda Filistin'li Müslümanların göçleri nedeniyle gerek vatandaş gerekse de yabancı Yahudilerin Filistin'e yerleşmesini ve Kudüs'te yaşamasını engelleyen yasa yürürlüğe sokuldu. Türk Kurtuluş Savaşı'nın Batı Cephesi'nde savaş sürmekteyken Batı Anadolu ve Doğu Trakya'da Yunanlar tarafından Yahudilere zulüm yapıldı, Çorlu'da pogrom gerçekleşti. 1923'te Türkiye bağımsızlığını ilan ettiğinde 100.000'i sırf İstanbul'da olmak üzere ülke genelinde 200.000 Yahudi yaşamaktaydı. Yahudilere medeni haklar ve eşitlik verilmesine rağmen ileriki zamanlarda gerçekleşen pogromlar sebebiyle Yahudi nüfusu 10 kat azaldı. 1920'de Mustafa Kemal Atatürk rejiminin muhalifleri antisemit kampanya başlattı; Yahudiler, standart antisemit klişelerin yanı sıra, Türk Kurtuluş Savaşı'nda Yunanları desteklemekle ve Ermenilerin arkada bıraktığı mallara yasa dışı yollarla el koymakla suçlandı. Bu kampanya fazla destek görmedi ve hatta politik rejimin dengelenmesiyle yok oldu. Aynı dönemde hükûmet, Yahudileri, Lozan Antlaşması'nda azınlıklara verilen haklardan feragat etmesi için zorladı. 2 Temmuz 1934'te nazi yanlısı grup lideri Cevat Rıfat Atilhan birçok Doğu Trakya illerinde aynı anda organize pogrom gerçekleştirdi. Yetkililer kesin bir şekilde anti-Yahudi ayaklanmalarının önüne geçip Doğu Trakya'da olağanüstü hal ilan etti ve yağmacıları adalet önüne çıkardı. Bazı kaynaklar, "Yeni İskan Yasası" (№ 2510) ile Doğu Trakya Yahudilerinin evlerinden çıkarıldığını belirtmektedir. Bu kanuna göre, İçişleri Bakanlığı, "Türk kültürüne uyum" seviyesine göre azınlıkları istedikleri yerlere yerleştirebilecekti. Özellikle Edirne'de Yahudiler Türk görevlilerince kovuldular. 1939-1942 arası Nazi Almanyası destekli antisemitizm ülke geneline yayılıp destek buldu, Türk hükûmeti araya girmedi. 11 Kasım 1942'de Varlık Vergisi Türkiye meclisi tarafından onanıp yürürlüğe sokuldu. Yahudi ve Hristiyanların ödediği vergi Müslümanlara oranla 5 katı fazlaydı. Sonuç olarak ağır vergileri ödeyemeyen 1500 Yahudi çalışma kamplarına gönderildi. Karar, 15 Mart 1944'te yürürlükten kaldırıldı. 1933 ile 1945 yılları arası Türkiye Yahudi mültecileri kabul edip Avrupa'daki Türk diplomatlar Avrupa'dan kaçmak isteyen Yahudilere yardım etti. 1948'den 1955'e yaklaşık 37.000 Yahudi İsrail'e göç etti. Dış göçün ana sebeplerinden biri yetkililerin evde dahi Türkçe konuşulması için baskı yapmalarıydı. 1950'de medyada ve kitaplar aracılığıyla Atilhan ve diğer sağ görüşlü politikacıların antisemit yazıları yayımlandı, bunlardan bazılarına yetkililerce el konuldu. Yahudilere karşı saldırılar ve yaşanan antisemit olaylar 1955, 1964 ve 1967 senelerinde kaynaklandırılmıştır. 1970 ve 80'lerde antisemit görüşler ivme kazanmış, antisemit tezler bazı politik partilerin programı hâline gelmiştir. Türkiye'deki antisemitizmin kaynaklarından bazıları İslamcılık ve milliyetçilik merkezlidir. Türk aydınlarının duruşları genelde Filistin yanlısı ve İsrail karşıtı olmuştur. Bu nedenle Türkiye'de Ortadoğu sorunu antisemit propagandaya dönüşebilmektedir. Etnisite ve dinler arası ilişkiler uzmanı Rıfat Bali'ye ve diğer kaynaklara göre İslama geçen Yahudiler Türk İslamcıları tarafından "diğerleri" olarak görülüp sadakatlerine şüpheyle yaklaşılıyor. İslamcılar İslam'a geçen Yahudilerin yanı sıra liberallere, demokratlara, ruhban sınıfına karşı olanlara ve sosyalistlere Sabetaycı demekteydi. Örneğin, 1984'te kurulan kökten dinci terörist örgüt İBDA/C, Yahudiler ile Hristiyanların Türk politik hayatından ihraç edilmesini istemektedir. Tel Aviv Üniversitesi'nin yaptığı bir araştırmaya göre, 1997'ye kadar antisemitizmin ana kaynağı İslami görüşlü Refah Partisi'ydi. Araştırmacılara göre, Başbakan Erbakan gibi liderler İsrail'e karşı olumsuz tavırlar içine girmiş ve antisemit ifadelerde bulunmuştur. Şubat 1997'de, Türk yetkililerin medyada çıkan antisemit beyanları ve Refah Partisi'ne bağlı Millî Gazete'de çıkan makaleler nedeniyle Türkiye'nin Washington elçiliği protesto edildi. Makalede şu sözler aktarılmıştır: "... yılan zehiriyle, Yahudi fesatlığıyla bilinir." 1997'de Türkiye'de laik partilerin iktidara gelmesiyle Refah Partisi'nin etkisi azaldı. Fakat, 2003'te, Adalet ve Kalkınma Partisi lideri Recep Tayyip Erdoğan Türkiye'nin başbakanı olunca İsrail'in devlet politikaları sık sık eleştirilmiş ve siyasi ilişkiler istikrarsızlaşmıştır. İsrail'in Gazze'deki Dökme Kurşun Harekatıyla ve 2009'da Dışişleri Bakanlığı'na Ahmet Davutoğlu'nun getirilmesiyle Türkiye'nin bu eleştirel tavrı devam etmiştir. Bazı kaynaklarca 31 Mayıs 2010'da gerçekleşen Gazze filosu olaylarını körükleyenler Türk politikacılarıdır; bunun sebebi de İsrail ile olan ilişkilerin kızıştırılıp iç ve dış politikada kazanç sağlamaktır. Muhafazakâr çizgideki haber portali Timeturk'un 18 Ağustos 2013 tarihli bir haberi "Yahudi Yalakası Merkel'den Mısır İhaneti" başlığını taşıyordu. Ayrıca Aralık 2012 tarihli bazı haberlere göre, Türk Millî İstihbarat Teşkilatı, 2010 Mavi Marmara kriziyle ilgili ilişkileri olması olasılığıyla, Türk-İsrail çifte vatandaşlığına sahip kişiler hakkında araştırma başlattı (45). Türk solcu temsilcileri, İsrail'i ABD'nin Ortadoğu'da bir maşası olarak görmektedir. Ortadoğu sorununda "baskıcı emperyalizm" altındaki Filistin'i desteklemektedir. Bu gelenek 1960 ortalarından beri devam etmektedir. Deniz Gezmiş, Yusuf Aslan, Hüseyin İnan vb. Türk devrimciler Filistin Kurtuluş Ordusu'na katılıp kamplarında eğitim gördüler, Filistin Kurtuluş Ordusu üyesi olarak İsrail'e karşı savaşta öldü, bazıları da Türkiye'ye geri döndü. Yahudi kökenli Türk araştırmacı Rıfat Bali, Türk solculara göre antisemitizmin sebebinin "Siyonizmin saldırgan ideolojisi" olduğunu belirtir. Solcu bir dergi olan "Birikim" Bertell Ollman'ın anti-siyonist bir yazısını Türkçeye çevirerek Şubat 2005'te dergisinde yer verdi; "Yahudi zihnine İsrail tarafından el konulmuştur" ve bütün çabalar İsrail'in bugünkü durumunu yok etmek için sarfedilmelidir. Solcu anti-Siyonizm sadece bu görüşe karşı oldukları anlamına gelir. Yahudilere ve Yahudiliğe yönelik bir karşıtlık yoktur. D&R'ın Mart 2005'te sunduğu rapora göre bu yılın ilk iki ayında en çok satanlar listesine Adolf Hitler'in "Mein Kampf" (Kavgam) kitabı 4. sıraya oturdu ve bu Batı medyasının ilgisini Türkiye'nin üzerine çekti. Kitabın fiyatının ucuz olması sebebiyle 50 ila 100 bin kopya satıldı. Türk yetkililer bu kitabı raflardan geri çekti. Siyasi bilim adamı Doğu Ergil "Avrupa'da gömülen nazizmin Türkiye'de rönesanslaştığını" belirtti. Hürriyet köşe yazarı Hadi Uluengin Şubat 2009'da "yeni milliyetçilik" ve dini olmayan antisemitizm ile ilgili bir makale yayımladı. Hükûmet, Ottawa Antlaşması gereği Suriye sınırındaki mayınların 2014'e kadar temizlenmesi için bu toprakları bir İsrail şirketine uzun vadede kiralamaya karar verdi fakat bu durum Türk milliyetçilerinin ağır eleştirilerine sebebiyet verdi. Muhalafetin "Yahudi sermayesi"nin kabul edilemez olduğunu söylemesi üzerine Başbakan bu yorumları "faşist"likle suçlayıp bunun "azınlıklara ve yabancılara karşı bir fobi" olduğunu belirtti. Haziran 2010'da bir anti-İsrail gösterisinde protestocular