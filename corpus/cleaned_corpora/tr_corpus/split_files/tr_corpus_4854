başlamıştır. 1976 yılında İstanbul Üniversitesi Edebiyat Fakültesi, Türkoloji Bölümünde akşam derslerinde öğrenime başladı. Aynı zamanda öğretmenliğine İstanbul'da devam etti. İstanbul Radyosu'na 1986 yılında geçti. İstanbul Radyosunda yapımcı görevini sürdürdü. Sonra TRT İstanbul Televizyonuna yapımcı-yönetmen olarak atandı. Türkses (grup) Müzik Topluluğunun kurucusudur. Türk Dünyası Müzikleri ile ilgilenmekte olup konserlerinde Türk Dünyasından şarkılar seslendirmektedir. Bünyamin Aksungur evli ve 3 çocuk babasıdır. Acıbadem Üniversitesi SK Acıbadem Üniversitesi Spor Kulübü, basketbol takımı 2016-2017 sezonunda Türkiye Basketbol Ligi'nde oynayan Acıbadem Üniversitesi'nin spor kulübü. Altyapılarda ulusal ve uluslararası düzeyde başarılı ve yetkin sporcular yetiştirip, Türk sporunu destekleme hedefiyle 2014 yılında kurulmuştur. Basketbol şubesi aynı yıl kurulmuş olup Yıldırımspor'un çekilmesinin ardından TB3L'ne dahil edilmiştir. Basketbol Şube sorumluluğunu 2014-2015 sezonu Beko Basketbol Ligi'nde mücadele eden Eskişehir Basket Takımı koçluğundan ayrılan Alp Bayramoğlu üstlenmiştir.. Alp Bayramoğlu aynı zamanda takımın bağlı olduğu okul olan Acıbadem Üniversitesi'nin Tıp Fakültesi'nin Anatomi Anabilim Dalı'nda profesör doktor olarak görev yapmaktadır. Takım 2014-2015 sezonu Türkiye Basketbol 3. Ligi şampiyonu olarak Türkiye Basketbol 2. Ligi'ne çıkmıştır. Basketbol Süper Ligi kurulduktan sonra Türkiye Basketbol 2. Ligi'nin adı değiştirilerek Türkiye Basketbol Ligi olmuştur. Takım 2015-2016 sezonu Türkiye Basketbol Ligi'ni normal sürede 2.sırada bitirerek, ligi ilk 8 sırada bitiren takımların katıldığı Basketbol Süper Ligi'ne çıkmak için düzenlenen play-off'lara katılmaya hakkanmıştır. Play-off'larda çeyrek finalde Petkimspor'u eleyerek yarı finale çıkmış, yarı finalde ligi normal süresinde 6.sırada bitiren Balıkesir BK basketbol takımına elenerek Beko Basketbol Ligi'ne çıkma şansını kaybetmiştir. Takım 2016-2017 sezonun sonunda ligden çekilerek tüm haklarını Bahçeşehir Koleji'ne devretmiştir. Erişim Tarihi: 7 Ocak 2015 Erişim Tarihi: 7 Ocak 2015 Hayfa el-Mansur Hayfa el-Mansur (Arapça: هيفاء المنصور; d. 10 Ağustos 1974), Suudi Arabistanlı bir film yönetmenidir. Ülkenin en iyi bilinen ve en tartışmalı yönetmenlerinden biri ve ilk kadın Suudi sinemacıdır. Hayfa el-Mansur'un en sevdiği aktörlerden biri Jackie Chan'dir. Babasının teşvikiyle, Kahire'deki Amerikan Üniversitesi'nde karşılaştırmalı edebiyat okudu. Daha sonra, Avustralya'nın Sidney kentinde film okuluna gitti. Way Out filmiyle Birleşik Arap Emirlikleri ve Hollanda'da ödül kazandı. Bunu "Gölgeler olmadan Kadınlar" isimli belgeseli izledi. Belgesel, Basra Körfezi'nde yer alan Arap ülkelerindeki kadınların gizli yaşamlarını incelemektedir. Belgesel 17 uluslararası festivalinde gösterildi. Film, Maskat Film Festivali'nde En İyi Belgesel ve Rotterdam dördüncü Arap Film Festivali'nde jüri özel ödülü olan "Altın Hançer" ödülünü aldı. Hayfa el-Mansur, Fransa'nın Nantes kentinde 28. Üç Kıta Festivali'ne konuk oldu. Yönetmen olarak senaristliğini de yaptığı Vecide adlı filmi, 2012 Venedik Film Festivali'nde dünya prömiyerini yaptı. Bu film, 2013 yılına kadar çekilmiş olan ve bir kadın yönetmen tarafından Suudi Arabistan'da yapılan tek uzun metrajlı filmdir. Vecide, bisiklet sürme hayalleri olan, Riyad'ın banliyölerinde büyüyen 11 yaşındaki bir kızın hikâyesini anlatıyor. Film, Prens El Velid bin Talal'ın film yapım şirketi Rotana tarafından desteklenmiştir. Vecide, Suudi Arabistan Yabancı Dilde En İyi Oscar'a aday olarak ilk kez 86. Akademi Ödülleri'nde En İyi Yabancı Film olarak seçildi. Hayfa el-Mansur'un kocası bir Amerikalı diplomattır ve iki çocuğuyla birlikte Bahreyn'de yaşamaktadırlar. Charlie Hebdo saldırısı "Charlie Hebdo" saldırısı, 7 Ocak 2015 tarihinde, yerel saatle 11.30 OAZD (10:30 UTC) Said ve Cherif Kouachi'nin Fransızca yayın yapan hiciv dergisi "Charlie Hebdo"nun Paris'teki ofisine yaptığı saldırı. Saldırı tüfeği ve diğer silahlarla yapılan saldırıda 11 kişi hayatını kaybetmiş, 11 kişi yaralanmıştır. "Charlie Hebdo" ofisinden ayrıldıktan sonra binanın dışında bekleyen polisi öldürdüler. Charlie Hebdo saldırısı ve daha sonra Île-de-France (bölge)'da 5 kişinin ölümü ve 11 kişinin yaralanmasıyla sonuçlanan saldırıyı yapan silahlı kişiler kendilerini Arap Yarımadası el-Kaidesi'ne ait olarak tanımladı. Bu saldırı, 1989'da Christian Dornier tarafından düzenlenen saldırıdan beri Fransa'da gerçekleştirilen en fazla kayıplı saldırıdır. Sağ kalan "Charlie Hebdo" çalışanları dergiyi olağan bir biçimde yayımlamaya devam edeceklerini ve saldırının gerçekleştiği haftanın ertesinde çıkacak sayının 1 milyon kopyaya ulaşacağını açıkladılar. "Charlie Hebdo" (Fransızca "Haftalık Charlie") haftalık yayın yapan, içerisinde çeşitli karikatürler, röportajlar, polemikler ve şakalar yer alan bir gazetedir. İlk sayısı 1969 yılında yayımlanmıştır ve 1981 yılında sonlanmıştır. Ancak 1992 yılında yeniden yayımlanmaya başlamıştır. 2006 yılında yaşanan Danimarka karikatür krizinde "Jyllands-Posten Muhammad" karikatürlerini yayınladıkları için başarısızlıkla sonuçlanan dava edilme süreci başlangıç olmuştur. 2011 yılında bir sayıda derginin kapağı "Şeriat Hebdo" ismiyle yayımlandı ve İslam peygamberi Muhammed'i tarif eden bir karikatür bulunmaktaydı. Takip eden günlerde ofislerine molotof kokteyli atıldı ve internet siteleri ele geçirildi. Ertesi yıl İslam karşıtı bir film olarak çıkan "Innocence of Muslims" (Müslümanların masumiyeti) Müslüman ülkelerde huzursuzluk yarattı ve bu ülkelerde bulunan Fransız hükümetiyle yakın duran elçilikler, konsolosluklar, kültür merkezleri ve uluslararası okullar saldırılara uğradı. Bunun üzerine dergi, filmi eleştiren karikatürlerin yanı sıra Muhammed'in çıplak görüntülerini de içeren iğneli bir karikatür serisi yayınladı. Fransız polisi olası bir saldırıya karşı derginin çevresini korumaya başladı. Derginin hedef aldığı asıl nokta din idi. Saldırıdan iki yıl önce "Charlie Hebdo" karikarüsti Stéphane "Charb" Charbonnier "İslam en az Katoliklik kadar sıradan bir yoruma ulaşana kadar devam etmeliyiz." diye ifade etmişti. Charb 2009 yılından saldırıda vurulana kadar derginin baş editörü olarak görev yaptı. 2013 yılında El-Kaide tarafından en çok aranılanlar listesine Kurt Westergaard, Carsten Juste ve Flemming Rose ile birlikte girdi. 1960 yılından beri Fransa ve Almanya gibi ülkelerdeki Müslüman nüfusu artıyor. Saldırı günü yaşandığında Fransa'da Müslüman nüfusu 5 milyonu geçmişti. Başkent Paris'te tahmin edilen sayı 2004 yılı itibarıyla en az 1.7 milyondur. Diğer Avrupa ülkelerine kıyasla en çok Müslüman, Fransa'da bulunmaktadır. 7 Ocak 2015 tarihinde, saat 11.30 OAZD (10:30 UTC) civarında üç adet maskeli ve silahlı (Kalaşnikof, pompalı tüfek ve roketatar) kişi "Charlie Hebdo" isimli derginin Paris'teki ofislerinden birine gelerek otomatik tüfeklerle saldırdılar. Açtıkları ateş sonucunda 12 kişi hayatını kaybetmiştir, buna "Charlie Hebdo" çalışanları ve iki polis memuru dahildir. 11 kişi yaralanmıştır. Saldırıdan önce silahlı kişiler derginin arşivlerinin bulunduğu Nicolas Appert sokağı altı numaranın önüne gittiler ve anlatılanlara göre "Burası "Charlie Hebdo" mu?" diye bağırdılar. Daha sonra yanlış yere geldiklerini fark edip, uzaklaştılar ve aynı sokak üzerinde bulunan on numaralı apartmandaki ofise doğru yöneldiler. Karikatürist Corinne Rey'in bildirdiğine göre iki tane silahlı ve maskeli kişi düzgün bir Fransızcayla küçük yaştaki kızının hayatını tehdit etti ve binanın girişindeki kapıyı açması için gereken kodları girmeye zorladı. Daha sonra silahlı kişiler ofisin ikinci katına çıktılar, tahminen 15 kişi editoryal bir toplantı yapmak için bekliyorlardı. Buradaki saldırı beş veya on dakika arasında sürdü. Tanıkların bildirdiğine göre silahlı kişiler, kurbanlarının kafasına ateş edip infaz etmeden önce dergi çalışanlarını isimleriyle arıyordu. Ofisten ayrıldıktan sonra, arabalarıyla uzaklaşırken Charlie Hebdo ofisinin 180 m doğusunda güvenlik tarafından engellenen saldırganlar arabalarından inerek çatışmaya girdi. İnternet üstünde gün yüzüne çıkmış ve doğruluğu kanıtlanmış videoda, Richard Bulvarı ile Moufle sokağının kesiştiği noktada iki silahlı kişi ve yerde kıvranan yaralı bir polis memuru görülüyor. Allah-u ekber diye bağıran silahlı kişilerden biri polise doğru koşuyor, Fransızca "Beni öldürmek mi istedin?" diye bağırıyor. Polis elini, kendisini yakın bir mesafeden ve kafasından vuracak olan silahlı kişiye doğru kaldırıp "Hayır, her şey iyi. şef" diye yanıtlıyor. Silahlı adamlar olay yerinden uzaklaşırken Fransızca "Peygamberin intikamını aldık. Charlie Hebdo'yu öldürdük!" diye bağırıyorlar. Saldırganlar kaçarken olay yerinin yakınında bulunan bir polis aracını da hedef aldı. Fransa Cumhurbaşkanı François Hollande olay yerine gitmiş, "Saldırı karşılıksız bırakılmayacaktır." demiştir. Muhammed ve diğer İslam liderleri hakkında yapılan şakalar "Charlie Hebdo" karikatürlerine duyulan nefretin ve katliamın asıl sebebi olarak algılanıyor. CIA'in emekli temsilcisi Michael J. Morell, saldırının asıl sebebi olarak "tamamen açık, Peygamber Muhammed'e hicivli yaklaşan medya organizasyonunu kapatmayı denediler." fikrini öne sürüyor. 2013 Mart ayında Arap Yarımadası el-Kaidesi, İngilizce olarak yayın yapan "Inspire" dergisi aracılığıyla öldürülecek kişiler listesi yayınladı. Bu liste İslam'a hakaret etmekle suçlanan insanlar ile birlikte Stéphane Charbonnier'de yer alıyordu. 7 Ocak 2015 günü "Charlie Hebdo", Irak ve Şam İslam Devleti (IŞİD) lideri Ebu Bekir Bağdadi'nin karikatürünü tweetledi. Alaycı karikatürde Bağdadi'ye en içten dileklerimizle deniliyordu, Bağdadi'de "ve özellikle sağlık" diye yanıtlıyordu. Karikatür ertesi gün saldırıda ölecek olan Honoré imzalıydı. Bu tweet katliamdan önce "Charlie Hebdo"nun son mesajıydı. Saldırganlar tarafından öldürülen "Charlie Hebdo" çalışanları arasında farklı ülkelerde doğmuş, farklı etnisiteden ve inançtan insanlar vardı. Dergi çalışanlarını korumak isterken öldürülen iki polis memurundan birisi Müslüman aileden gelmekteydi. YaralÄ±lar: Buluşmada bulunan üç kişi (iki dergi çalışanı,Sigolène Vinson, Laurent Léger; ve Gerard Gaillard) yaralanmadı. Lobide bulunan ikinci Sodexo çalışanı da yaralanmadı. Saïd Kouachi (7 Eylül 1980 - 9 Ocak 2015) ve Chérif Kouachi (29 Kasım 1982 - Ocak 2015) "Charlie Hebdo"ya saldıran maskeli ve silahlı şüpheliler olarak Fransız polisi tarafından tanımlandı. Şüpheliler Fransa doğumlu mağrib idi, sırasıyla 34 ve 32 yaşında olan kişiler Gennevilliers bölgesinde yaşamaktaydı. Ebeveynleri Cezayir'den Fransa'ya göçmüştü. Kardeşler genç yaşta yetim kaldılar ve Chérif, Paris'te yaşayan kardeşinin yanına yerleşmeden önce Rennes'te yetimhanede yaşadı. Chérif, ayrıca "Buttes-Chaumont ağı" isimli, Irak Savaşı'ndan sonra cihatçıları el-Kaide için Irak'a gönderen grupta Abu Issen ismiyle biliniyordu. 22 Ocak 2005 günü Chérif ve Beşşar Esad'ın Suriye'sine destek amacıyla gidecek başka bir kişi Irak'ta ABD askerlerine karşı savaşmak için ülkeyi terk etmek üzereyken yakalandılar. 2005 Ocak ayından, 2006 Ekim'e kadar tutukluluk süresince 2001 yılında Fransa'da bulunan Amerikan elçiliğini bombalamak için komplo kurmaktan 10 yıl hapis cezası almış Djamel Beghal isimli kişiyle bağlantıya geçti. Chérif, Paris'in 19. idari bölgesindeki Addawa camii'nin aşırı fikirlere sahip Müslüman vaizi Farid Benyettou'nın öğrencisi oldu. Kouachi, Fransa'da bulunan yahudi merkezlerine saldırmak istedi fakat Benyettou, Fransa'nın Irak'tan farklı olarak "cihad toprakları" olmadığını söyledi. 2008 yılında genç Fransız Müslümanları, Irak el-Kaidesi lideri Ebu Musab ez-Zerkavi'ye destek için göndermeye yardım etmekten 18 aylık süresi askıya alınmakla beraber üç yıl terörizm hükmüyle ceza aldı. Söylediğine göre bunu yapmasının ilhamını sağlayan ve Irak ayaklanmasına destek olmasının sebebi, Ebu Gureyb Cezaevi işkencelerine maruz kalmış mahkûmlardı. 2010 yılında Kouachi kardeşlerin ismi İslamcı Smaïn Aït Ali Belkacem'i hapisten kaçırma planlarına karıştı ancak yetersiz kanıttan dolayı dava açılamadı. Belkacem 1995 yılında sekiz kişinin ölümüyle sonuçlanan Paris Metro'sunun bombalanmasının sorumlularından birisiydi. 2011 yılında Saïd Kouachi, el-Kaide militanlarıyla beraber eğitim görmek için Yemen'i ziyaret etti. Saldırının ertesi günü 8 Ocak 9.30 OAZD civarında şüpheliler Paris'in kuzeydoğusunda bulunan Aisne bölgesinde görüldüler. Silahlı kuvvetler (GIGN, FIPN) şüphelileri aramak için bu bölgeye sevk edildi. Ertesi günü polisin verdiği rapora göre şüphelilerin Villers-Cotterets yakınındaki bir benzin istasyonunu soyması üzerine Picardy bölgesine konsantre oldular, özellikle Villers-Cotterets ve Longpont kasabası arasını araştırdılar. Arama çalışmaları Fransa'nın en büyük ormanlarından birisi olan Forêt de Retz çevresinde devam etti. İnsan avı kaçak şüphelilerin Dammartin-en-Goële bölgesinde bulunması ve en sonunda polisin hızlı bir şekilde bölgeye gelmesiyle sonlandı. 9 Ocak sabahı Paris'in 35 km kuzeydoğusunda yer alan Dammartin-en-Goële ilçesi yakınlarında silah sesleri duyulduğunu hükûmet yetkilileri onayladı. Gelen raporlara göre birkaç kişi yaralıydı ve silah ateşi sonucunda bir kişinin ölmüş olabileceği ihtimali vardı. 9.30 a.m. civarında Kouachi kardeşler yön işaretleri üreten Création Tendance Découverte isimli şirketin ofisine kaçtı. Ellerinde 26 yaşında ve üç saat boyunca polise cep telefonundan mesajlar atan bir rehine vardı ancak karton kutu içinde saklandığından dolayı fark edemediler. Charles de Gaulle Havaalanı'na yakınlığı 10 km idi, buraya kaçış yolları kapatıldı. İç İşleri Bakanı Bernard Cazeneuve suçluları etkisiz kılmak için polise operasyon yetkisi verdi. Bununla birlikte Bakanlık sözcüsü, Bakan'ın öncelikli olarak saldırganlarla "iletişim kurmayı" dilediğini belirtti. Kuşatma sekiz ile on saat arasında sürdü. Silah sesleri duyulduktan bir süre sonra kuşatmada sona gelindi ve Kouachi kardeşler öldü. Fransız güvenlik yetkilisinin onayladığı bilgiye göre kardeşler dışarıya ateş ederek çıktılar ve vuruldular. Rehine zarar görmeden kurtuldu. 8 Ocak günü Amedy Coulibaly(32) isimli kişi Paris'in güney banliyösü olan Montrouge'de belediye zabıtası olan Clarissa Jean-Philippe'i vurarak öldürdü. İsmi bilinmeyen bir sokak işçisi de saldırıda ağır bir biçimde yaralandı. Basın kaynakları Coulibaly'nin "Charlie Hebdo" saldırısını yapan silahlı kişilerle aynı cihadçı örgüt mensubu olduğunu belirtiyor, Fransız polisi her iki saldırı arasında bir bağ olabileceğini söylüyor. Bir tanık Coulibaly'nin Kouachi kardeşlerin arkadaşı olarak bilindiğini ve Buttes Chaumont grubu isminde aynı topluluğa üye olduklarını iddia etti. 9 Ocak günü Coulibaly olduğu tahmin edilen bir kişi Paris'in doğusundaki Porte de Vincennes'de bulunan koşer süpermarkete saldırdı ve rehin aldığı insanlardan dördünü öldürdü. Yanında kadın suç ortağı vardı, bu kişinin Hayat Boumeddiene olduğu tahmin ediliyor. Montrouge saldırısını yapanın Coulibaly olduğu daha sonra onaylandı. Söylentilere göre Kouachi kardeşlerin etrafı kuşatıldığında, eğer kardeşler zarar görürse rehineleri öldüreceğini söyledi. Polis markete baskın yaparak Coulibaly'i vurdu. On beş rehine kurtarıldı. Boumeddiene'in neden rehine krizine karıştığı bilinmiyor, polise göre Amedy Coulibaly'nin eşiydi. Boumeddiene "silahlı ve aşırı tehlikeli" olarak tanımlanıyor ve hâlâ kaçak. "Charlie Hebdo" çalışanlarından geri kalanlar derginin gelecek sayısını alışıldık üzere aynı günde yayınlayacaklar. Sekiz sayfa ile olağan sayının yarısı olacak, normalde 60.000 kopya yayınlayan dergi tek seferlik olmak üzere bir milyon kopya basacak. Digital Innovation Press Fund dergiye destek olmak için €250,000 bağışladı, Fransız Press and Pluralism Fund'da aynı meblağda bir bağış yaptı. Guardian Media Group aynı sebepten dolayı £100,000 lık bağış yapacağının teminatını verdi. İki cami ve yanındaki restorana saldırılar oldu. Fransa'da bulunan bir diğer cami de saldırı ile ilişkisi olduğu gözlemlenebilir şekilde hedef alındı. 9 Ocak 2015 günü hayatta kalan dergi çalışanları derginin bir sonraki nüsha çalışmalarına başlamak için toplandılar. Hayatta kalan karikatürist ve gazeteciler arasında Catherine Meurisse, Gérard Biard, Patrick Pelloux, Antonio Fischetti, Luz (yazar), Willem (yazar), Babouse ve Richard Malka yer alıyor. Saldırıyı takip eden saatlerde Fransa'da terör alarmı üst düzeye çıkartıldı ve toplu taşıma araçlarının yakınlarına, medya ofislerine, dini merkezlere ve Eyfel Kulesine askerler sevk edildi. İngiliz dışişleri bakanlığı Paris'e seyahat edecek vatandaşlarını uyardı. New York Polis Departmanı'da, Manhattan'da bulunan konsolosluk genel merkezini korumaya aldı. 2005 yılında karikatür krizi yaşamış olan Danimarka'da ise güvenlik seviyesi arttırıldı. Paris, Place de la République meydanında birçok gösteri oldu, Fransa'nın diğer şehirleri olan Toulouse, Nice, Lyon, Marsilya ve Rennes gibi yerlerde de çeşitli gösteriler yaşandı. Fransa cumhurbaşkanı François Hollande 8 Ocak'ı ulusal yas günü ilan etti. ""Je suis Charlie"" ("Ben Charlie'yim") sloganı saldırıya karşı konuşma özgürlüğünü savunan kişiler tarafından kullanılıyor.Twitter üzerinde tepki gösteren kişiler #jesuischarlie etiketini kullanıyor. Saldırının olduğu akşam meydanlarda toplanan kişilerin ellerindeki pankartların üzerinde, internet sayfalarında ve birçok medya kuruluşunda bu sloganın kullanıldığı görüldü. Saldırıdan kısa bir süre sonra ortalama 35.000 kadar insan saldırıyı, terörü protesto etmek ve ifade özgürlüğünü desteklemek için Paris'te toplandı. 15.000 kadar kişi de Lyon ve Rennes'te toplandı. Nice ve Toulese'de toplanan kişi sayısı 10.000 civarında; Marseille 7.000; Nantes, Grenoble ve Bordeaux şehirlerindeki sayı 5.000 dir. Yüzlerce kişi Nantes, Place Royal'da toplandı. 7 Ocak akşam saatlerinde toplam 100.000 den fazla kişi toplanarak gösterilerde bulundu. Benzer gösterilerde mum yakarak uyanık şekilde bekleyen insanlar Fransa dışında bulunan Amsterdam, Brüksel, Barselona, Berlin, Kopenhag, Londra ve Washington gibi şehirlerde görüldü. 2.000 civarında insan Londra, Trafalgar Meydanında toplanıp Fransız Ulusal Marşı'nı okudu. Brüksel'de iki farklı noktada mumlarla bekleyen insanlar görüldü, Fransız konsolosluğu ve Place du Luxembourg.8 Ocak günü şehirdeki bayrakların birçoğu yarıya indirilmişti. Atlantik okyanusunun diğer tarafında çarşamba akşamı birçok insan New York'ta bulunan Manhattan, Union Meydanı'nda buluştu.Birleşmiş Milletler, Fransız büyükelçisi Francois Delattre kalabalığın arasında elinde pankart ile Fransız Ulusal Marşı'nı okudu. Yüzlerce kişi ellerinde "Je Suis Charlie" pankartlarıyla dayanışmalarını göstermek için San Francisco, Fransız elçiliğinin dışında görüldü. Kanada'da birçok kişi Fransa'ya destek olmak ve "terörizmi lanetlemek" için 7 Ocak akşamı toplandı. Calgary, Montreal, Ottawa ve Toronto şehirlerinde "Je Suis Charlie" toplulukları vardı. Calgary'da "terörizm karşıtı duyarlılık" açıklamaları vardı. "Biz terörizme karşıyız ve onlara savaşı kazanamayacaklarını göstermek istiyoruz. Yaşananlar dehşet verici fakat onlar kazanamayacaklar." dedi bir gösterici. "Saldırı sadece Fransız gazetecilere veya Fransızlara karşı değil, bu özgürlüğe karşı - herkes, dünyada yaşayan herkes yaşananlar konusunda endişeli." −21 °C soğuğa rağmen Montreal'de 1.000 civarında kişi şehrin dışında bulunan Fransız konsolosluğunun önünde "Özgürlük!" ve "Charlie!" sloganları eşliğinde buluştu. Montreal belediye başkanı Denis Coderre kalabalığın arasındaydı, "Bugün, hepimiz Fransız'ız! duyurusunda bulundu. Şehrin, Fransızları ve özgürlüklere ilişkin konularda tamamıyla desteklediğini belirtti, " İfade özgürlüğünü korumak konusunda görevliyiz. Söylememiz gerekenleri söyleme hakkına sahibiz." diye belirtti. 8 Ocak günü gösteriler hızlıca Avustralya'ya sıçradı. Melbourne, Sidney ve Pert şehrinde toplananlar "Ja Suis Charlie" yazıları taşımaktaydı. Federasyon Meydanı'nda birlik vurgusuyla toplanıldı. "Din veya politika konusunda ne düşündüğümüz önemli değil, sadece birlik olmalıyız." Sydney, Martin Place ve Hyde Park'ta toplanan kişiler saygı göstermek için beyaz kıyafetlerle geldiler. Şehirdeki bayraklar yarıya indirildi ve yas tutan kişiler tarafından çiçek buketleri Fransız elçiliği önüne bırakıldı. Perth şehrinde toplananlar Fransa konsolosu Patrick Kedemos'un belirttiği gibi "spontane" idi. "Biz çok uzaktayız fakat kalbimiz Fransa'daki akrabalarımız ve arkadaşlarımızla birlikte. Bu saldırı ifade özgürlüğüne, Fransa'nın önde gelen gazetecilerine yapıldı." 700.000 civarında insan 9 Ocak'ta protesto yürüyüşleri gerçekleştirdi. En büyük yürüyüş Toulese'da 100.000 kadar katılımcıyla gerçekleşti, onu takip eden Marseille(45.000), Lille(35-40.000), Pau(80.000), Orléans(22.000) ve Caen(60.000) şehirleri yürüyüşlere ev sahipliği yapan diğer şehirlerdir. Diğer bir yürüyüş 10 Ocak'ta Paris'te olacaktır. Cumhurbaşkanı François Hollande saldırının gerçekleştiği yerde medya çalışanlarına "bu hiç şüphesiz terörist bir saldırı" dedi ve ekledi "gelecek haftalarda olacak diğer terörist saldırılar önlendi". Daha sonra saldırıyı "aşırı barbarlık içeren terörist saldırı", katledilen gazetecileri "kahraman" olarak tanımladı. 8 Ocak gününü millî yas günü ilan etti. Saldırı sonrasında Place de la République'de toplananlara, Paris belediye başkanı Anne Hidalgo "Bugün gördüklerimiz cumhuriyetin değerlerine karşı saldırıdır, Paris barışçıl bir yer. Bu karikatüristler, yazarlar, sanatçılar kalemlerini mizahla birlikte bazen sıkıntılı konuları irdelemek için kullandılar ve bunun gibi gerekli amaçları işlediler." dedi. Saldırı dünya çapında hükümetler tarafından yüzlerce kınama aldı. Taziye beyanları Barack Obama, Vladimir Putin, Stephen Harper, Angela Merkel, Matteo Renzi, David Cameron ve Tony Abbott gibi liderler tarafından sunuldu. Medya organizasyonları saldırıya karşı olan protestolara yer verdi. Libération, Le Monde ve Le Figaro diğer Fransız yayınlarıyla birlikte siyah bir zemin üzerinde yazan "Je suis Charlie" sloganını internet sayfalarının üst kısmına yerleştirdi. Libération'ın ön sayfasında "Nous sommes tous Charlie" (Hepimiz Charlie'yiz) yazarken, "Paris Normandie" bir günlüğüne ismini "Charlie Normandie" olarak değiştirdi. Google'ın Fransızca versiyonunda gün boyunca siyah bir kurdele bulunuyordu. İngiliz Private Eye dergisinin editörü Ian Hislop "Bu korkunç saldırıyla dehşete düştüm ve şok oldum - Avrupa'nın kalbinde ifade özgürlüğüne öldürücü bir saldırı... " Dünyada birçok karikatürist saldırıyla ilgili karikatürlerini yayınladı. İngilizce yayın yapan birçok medya saldırı olduktan sonra birkaç saat içerisinde anlaşmazlığa neden olan karikatürleri websiteleri üzerinden yeniden yayımladı. Öne çıkan örnekler içerisinde Bloomberg News, Huffington Post, The Daily Beast, Gawker, Vox ve Free Beacon yer alıyor. The New York Times, New York Daily News, CNN, Al-Jazeera America, Associated Press ve The Daily Telegraph gibi medya organizasyonları ise saldırı haberlerini anlaşmazlığa neden olan karikatürleri yayımlamadan sundu. İki internet sayfası ise karikatürleri yayımlamayan yerleri kendilerine sansür yaptıkları gerekçesiyle suçladı. Diğer medya neşriyatı; Almanya, Berlin'de yayın yapan Berliner Kurier, Polonya'da Gazeta Wyborcza gibi yerler saldırının olduğu günün ertesi günü karikatürleri yayınladılar. Üç Danimarka gazetesi yayımlarını "Charlie Hebdo" karikatürleriyle yaptı. Mısır'da Al-Masry Al-Youm isimli günlük gazete öldürülen karikatüristlerle dayanışma içinde olduğunu bildiren "Je Suis Charlie" imzalı bir karikatür yayımladı. Ayrıca Al-Masry Al-Youm internet sitesinde, anlaşmazlığa neden olan karikatürler dahil çeşitli "Charlie Hebdo" karikatürleri gösterdi. T24 isimli internet gazetesi "Charlie Hebdo"nun son sayısının Türkçe çevirisinin tamamını internet sitesi üstünde yayımladı. 14 Ocak 2015 günü Cumhuriyet gazetesi yayınlanacak olan yeni "Charlie Hebdo" sayısının Türkçeye çevrilmiş halde olan sayısından bir seçki yayınlayacak. Gazetenin genel yayın yönetmeni Utku Çakıröz, Twitter üzerinde yazdığı mesajında ifade özgürlüğüne ve dini hassasiyetlere dikkat çekerek 8 sayfalık derginin 4 sayfasını ve kapağını yayınlamaktan vazgeçtiklerini açıkladı. Seçki dağıtım aşamasında geçtiği sırada polis YAYSAT'ın dağıtım tesislerine gelerek çalışmaları durdurdu. Daha sonra savcılığın asıl versiyonda yer alan Muhammed tasviri içeren kapağın olmadığını öğrenmesi ile bir saatlik durdurma sona erdi. Radikal gazetesinde gazeteci olarak çalışan İsmail Yılmaz'ın Twitter'da yazdığı bilgiye göre Cumhuriyet Gazetesi'nin vereceği seçki içerisinde yer almayan Muhammed'i tasvir eden karikatür gazete çalışanlarından Ceyda Karan ve Hikmet Çetinkaya'nın köşesinde bulunacak."Yazarlarını terör saldırılarında yitiren Cumhuriyet, Charlie Hebdo katliamının acısını çok iyi anlamaktadır." diyerek çıkacak seçkinin isminin Charlie Hebdo dayanışma sayısı olacağını internet sitesi üstünden açıkladılar. Çeşitli sosyal medya siteleri üstünden gelen tehditler üzerine "Cumhuriyet Gazetesi"nin bulunduğu sokakta polisler güvenlik tedbirleri aldı. Bariyerlerle sokağa ulaşan bölgelerin kontrol altına alındığı ve akrep adı verilen araçların gazete binasına yakın durduğu söylenmektedir. Ayrıca bir grup insanın gazeteyi protesto etmek için toplandığı da ifade edilmektedir. Derginin kurucularından Henri Roussel saldırıyla ilgili olarak derginin yayın yönetmeni Charbonnier'ı sorumsuzlukla suçlamış ve provokatif karikatürleri nedeniyle saldırıya zemin hazırladığını savunmuştur. Türkiye'de yayım yapan iki İslami gazete "Yeni Akit" makaleyi "Müslümanları kışkırtan dergiye saldırı" olarak isimlendirdi. "Türkiye gazetesi" ise makaleyi "Peygamberimize hakaret eden dergiye saldırı" şeklinde isimlendirdi. Papa Francis Filipinler'e gitmeden önce basın mensuplarına yaptığı açıklamada "Düşünce özgürlüğünün de bir sınırı var" diyerek inançların alay konusu yapılmaması gerektiğini vurgulamıştır. Prof. Norman Finkelstein yaptığı bir konuşmasında Charlie Hebdo'nun hiciv değil sadizm yaptığını söylemiştir. Zaho (futbol kulübü) Zakho Football Club (Kürtçe:|یانا زاخو یا وه‌رزشی}} / "Yana Zaxo ya Werzişî"), Zaho, Duhok, Irak'a bağlı Kürdistan Bölgesel Yönetimi merkezli bir spor kulübüdür. Irak Premier Ligi'nde oynamaktadır. Zaho FC'nin en büyük rakibi, her zaman en tutkulu ve şiddetli maçlarını oynadığı Duhok Derbisi olarak geçen Duhok SC takımıdır. Zaho FC, Zaho kentinde 1987 yılında kuruldu. Ana renkleri kırmızı ve beyazdır. Kulüp şu spor dallarını benimsemiştir: Futbol, basketbol, voleybol, hentbol, güreş, ağırlık, yüzme, satranç ve atletizm'dir. Zakho'da futbol, 1920'lerin başından beri gayet resmi olarak birçok yerel amatör oyunun yanı sıra düzenli aralıklarla Zakho'da veya yakın ilçelerde düzenlenen okul yarışmalarıyla oynandı. Bu, 1948'de Zakho'da ilk futbol takımının oluşumuna yol açtı. Bu, yerel işçilerden ve genç erkeklerden oluşuyordu. 1986 yılında, başkan Yousef Dawad Jabo ve üyelerden oluşan Zakho Gençlik Spor Merkezi'nin yönetim ekibi: Ali Omran, Beşar Rahmallah, Khaled Hüseyin, Neshan Kerob, Khalat Ramazan ve Khwaste Furman, Spor Merkezinin yerini almak veya bir parçası olmak için Zakho Futbol Kulübü'nü başlatma fikri geldi. Irak Ulusal Olimpiyat Komitesine göre, kulübün oluşturulmasında aranan şartlardan biri, Spor Merkezinin kulübün kayıt altına alınmasından en az bir yıl önce spor müsabakalarına gerçek katılımının olmasıydı. Böylece spor komitesi farklı yaş grupları için takımlar oluşturdu ve farklı Dostluk Maçlarında yarışmaya başladı. 1986'da Zakho, Duhok'taki Duhok Polisi'ne karşı Zakho Gençlik Merkezi, Duhok Gençlik Merkezi, Duhok öğrencileri ve Duhok SC adı altında bölgesel bir turnuvada yarıştı. Zakho, Duhok FC dahil tüm katılımcıları penaltılarla mağlup ettikten sonra yarışmayı kazanmaya devam etti. Sporting Center'ın gerçekleştirdiği bölgesel turnuvaya ek olarak, aynı zamanda kuruluş tekliflerini önemli ölçüde artıran Basketbol, Güreş, Halter ve Vücut Geliştirme gibi diğer spor dallarında da başarılı oldular. Nihayet 3 Haziran 1987'de kulüp resmen tescil edildi. Kulübün 1987’deki kuruluşundan bu yana kulüp, Irak’ın FA’nin 1990’a kadar zorunlu kıldığı herhangi bir yarışmaya çeşitli nedenlerle katılamadı. Sonunda At-Ta'mim kulübü, Serwan kulübü, Alkarma ve Qurqosh ile birlikte Kuzey Grubu'ndaki 1990/91 Üçüncü Bölümüne katıldılar. Her takım evde ve deplasmanda oynayacak ve 3. ligin finaline katılacak - bunun galibi İkinci Lig'e yükselecekti. Zakho gruba 15 puan kazandırmış, ancak 1991'deki Irak isyanı Irak futbol takviminin geri kalanının iptaline yol açmıştı. Zakho taraftarları bu duruma fazlasıyla üzülmüşlerdi. Ertesi sezon Zakho, Olimpiyat Komitesi başkanı Uday Hüseyin’in Kuzey Iraklı sporcuların hiçbirine müdahale etmemesini garanti altına almasının ardından spor faaliyetlerine geri döndü. Zakho, Duhok SC, Qurqosh, Al Karama ve Ta'lfar ile çizildikten sonra bir kez daha Kuzey grubundaydı. Zakho, 5 galibiyetten ve 3 beraberlikten sonra grupta zirveye ulaştı ve son tura yükseldi. Son turda Zakho, Samawa FC, The Neighborhood ve Al Hillah'ın her birini oynayacaktı. Zakho grubu 7 sayı ile kazandı ve Irak Üçüncü Lig şampiyonu oldu ve ikinci bölüme hak kazandı. Yeni stadyum 3 Haziran 2015'te Zakho FC yeni stadyumlarının açılışını kutladı. Irak millî takımına karşı gayri resmi dostluk maçını Zakho Uluslararası Stadyumu'nda oynadılar. Maçı Irak millî takım 2-0 kazandı. Zaho Futbol Kulübü Zaho kentinde bulunan 25.000 seyirci kapasitesine sahip Zaho Uluslararası Stadyumu'nda maçlarını oynamaktadır. "2019 itibarıyla" !bgcolor=silver|Pozisyonu !bgcolor=silver|Adı !bgcolor=silver|Milliyeti Seat Alhambra SEAT Alhambra, çok amaçlı geniş araçtır (MPV). 1996'dan beri SEAT markası altında, Palmela, Portekiz'deki Volkswagen Grubu AutoEuropa tesislerinde üretilir. Volkswagen Sharan ile aynı platformu paylaşır ve birinci nesil, Ford Galaxy ile benzerdir. Araç, ismini İspanya'daki ünlü bir sarayın ismi olan Alhambra'dan almıştır. Türkiye’ye 1.4 TSI 150 hp DSG olarak getirilen araç, donanımı, güvenilirliği ve kalitesiyle dikkat çekmektedir. Birinci nesil SEAT Alhambra'nın bir prototipi, 1995 Geneva Salon International de l'Auto'da sergilenmiştir. Alhambra'nın üretimi sonraki yıl aynı otomobil fuarında tanıtılmıştır. Alhambra'nın yedi koltuğu vardır; arkadaki beş koltuk yatırılabilir, klipsleri açılabilir ya da tamamen sökülebilir. Koltuklar söküldüğünde düz zeminli bagaj alanı oluşur; bu, o zamanki SEAT araçları için eşsiz bir özellikti. Bagaj kapasitesi değişkendir; yedi koltukla yaklaşık 256l, beş koltukla yaklaşık 852l ve yalnızca öndeki iki koltukla yaklaşık 2610 litre bagaj hacmine sahiptir. 1996 ve 2010 yılları arasında Alhambra'nın özünde değişiklik yapılmadı fakat 2000'de yapılan büyük tasarım yenilemesi, yeni SEAT imajını yansıttı. Yine de Alhambra, Volkswagen Grubu ve Fordtechnology paylaşma sözleşmesi altında üretilen orijinal tasarımına sadık kaldı. Volkswagen ve Ford, marketi Toyota Previa ve Mitsubishi Space Wagon'un da içinde bulunduğu MPV üreticilerine kaybedince, kendi versiyonlarının tasarımını değiştirdiler. Alhambra, Sharan ve Galaxy; Palmela, Portekiz'deki ortak tesis AutoEuropa'da aynı üretim hattında yapıldı ve özlerinde aynı fakat farklı motor seçenekleri ve iç tasarımları olan araçlardı. Bu, bu üç araca toplu olarak "Sharalaxy" ya da "Shalambraxy" denilmesine yol açtı. Şu anda Ford ortaklıktan çekilmiş durumda ve Galaxy Mk II ve S-Max (Mondea Mk IV platformu temel alınarak yapılan yedi koltuklu araç), Mondeo ile birlikte Belçika'daki Genk şehrinde üretiliyor. AutoEuropa tesisi şu anda VW Scirocco III modelini üretiyor. İkinci nesil SEAT Alhambra, 19 Nisan 2010'da duyuruldu ve Ekim 2010'da satışa sunuldu. 4,85 m uzunluğuyla, birinci nesilden 22 cm daha uzun ve aynı zamanda 9 cm daha geniştir. Yeni Sharan gibi, orta sıradaki koltuklara erişim, sürme kapılar aracılığıyla sağlanır. In February 2011 SEAT presented the Alhambra four-wheel-drive version featuring a permanent all wheel drive combined with the 2.0 TDI 103Â kW diesel engine and a manual six-speed gearbox. 2010'da yeni nesil SEAT Alhambra'nın güvenliği, Euro NCAP şeması altında değerlendirildi; genel sonuçta 5 yıldıza ulaştı. 1996'da piyasaya sürüldüğünden beri, 250.000'den fazla SEAT Alhambra satışı yapılmıştır. 2009 yılında SEAT Alhambra otomobillerinin yıllık toplam perakende satış sayısı 5.923 araçtı. The total production per year of SEAT Alhambra cars, manufactured in SEAT and other Volkswagen group's plants, is shown in the following table : Sonic Boom: Shattered Crystal Sonic Boom: Shattered Cyrstals, Nintendo 3DS için Sanzaru Games tarafından geliştirilen Sega tarafından yayınlanan ve 2014 yapımı aksiyon-macera türünde video oyunu. Oyun, Lyric'in Amy Rose'yi kaçırıp Sonic'in hareket etmesiyle başlar. Sonic ilk önce Tails'i arar. Tails'i bulup, Sticks'i ararlar. Ama Sticks ondan önce başını belaya sokabileceğinden Sonic onu durdurur. Sonra Knuckles bulurlar. Sonra Lyric Shadow'un zihnini kontrol eder. Shadow Sonic'le düello yaparlar. Sonic Shadow'u kurtarır. Sonra Shadow Lyric'i aramaya gider. Dr.Eggman Metal Sonic'i Sonic'i yenmesi için gönderir. Sonic onu da yener. Sonra Tails'in uçağıyla Amy'i kurtarırlar. Sonra Lyric tüm arkadaşlarını yakalar. Sonic Lyric'i yenince Lyric bir robotla saldırmaya kalkar. Ama Shadow robotu bozar ve Lyric'e tekme atar. Sonic de Lyric'in gittiği yerdeki boşluğa açılan kapıyı açar ve Lyric düşer. Sonic ile Knuckles evlerine dönerken "Team Sonic", "Team Knuckles" diye tartışırlar. Oyunda 4 kullanılabilir karakter vardır: Sonic, Tails, Knuckles, Sticks. Her birinin yeteneği ayrıdır. Oyunda yine lazer vardır. Oyunda harita bulunur. Yan ve ana bölümler olmak üzere 2 bölüm türü vardır. 5 karakterin evi vardır: Sonic, Tails, Sticks, Knuckles, Amy. Evler haritada bulunur. Oyunda karakterler değiştirilebilir. Fatih Candan Fatih Candan (d. 30 Aralık 1989, Essen), Alman-Türk futbolcu. Forvet pozisyonunda görev almakta olup, Regionalliga West takımlarından Viktoria Köln'de forma giymektedir. Fatih Candan, 30 Aralık 1989'da Batı Almanya'da dünyaya geldi. Futbola VfR Bottrop-Ebel'de başlayan Candan, Turngemeinde Essen-West takımında profesyonel oldu 47 maça çıkıp 23 gol attıktan sonra 2010 yılında Rot-Weiß Oberhausen'a transfer oldu. Bu takımda ise 64 maçta 44 kez ağları havalandıran Candan, 2012 yılında ise Viktoria Köln takımına transfer oldu. Bu takımda ise 2014 devre arasına kadar 36 maça çıkıp 16 gol attı. 6 Ocak 2014 tarihinde ise Galatasaray'dan kiralanan Furkan Özçal ile birlikte Kardemir Karabükspor'a transfer oldu. Candan, "Türkiye'de ilk senem, İnşallah Karabükspor'a çok şey katarım ve iyi bir sezon geçiririz." ifadelerinde bulundu. Ferhad Ayaz Ferhad Ayaz (d. 10 Ekim 1994, İsveç), Süper Lig takımlarından Gaziantepspor'da forma giyen Türk futbolcudur. 10 Ekim 1994 doğumlu olan Ferhad Ayaz, futbola Karlslunds takımında başladı. Teknik kapasitesi ile dikkat çeken oyuncu, sağ-sol kanatlarda görev yaptı ve İsveç U-19 ve U-21 millî takımlarında da görev aldı.2012 yılında ise 2. Lig ekibi Degerfors IF takımında profesyonel olan Ayaz, 2014 yılına kadar 56 maça çıkıp 14 gol attı. İsveç’te “en iyi çıkış yapan genç” ve “en değerli oyuncu” ödüllerine layık görülen oyuncu, 2014-15 ara transfer döneminde Okan Buruk'un çalıştırdığı Gaziantepspor'a transfer oldu. Fatih Ã‡iplak Fatih Çiplak (d. 27 Ocak 1994, Erzurum), 1.Lig takımlarından Giresunspor'da forma giyen Türk futbolcudur. Fatih Çiplak, Erzurum'da dünyaya geldi. Futbola 2007 yılında İdmanocağıspor altyapısında başlayan Çiplak, 2012 yılında Yakutiyespor'a transfer oldu ve 2013'te Sivasspor'un dikkatini çekti. 2013'te Sivasspor'a transfer olan Çiplak, U-21 Ligi'nde 56 maça çıkıp 4 gol attı. Roberto Carlos döneminde Berk Neziroğluları ve Ziya Erdal'ın kadroda olması nedeniyle A Takıma yükselemeyen Çiplak, Sergen Yalçın'ın teknik direktörlüğe getirilmesinin ardından A Takıma çağrıldı ve 16 Aralık 2014'te Tuzlaspor karşısında Türkiye Kupası'nda ilk resmi maçına ilk 11'de çıktı. 25 numaralı formasıyla başarılı performans gösteren Çiplak, bu maçtan günler sonra ise ilk Süper Lig karşılaşmasına 20 Aralık 2014 tarihinde İstanbul Başakşehir FK karşısında çıktı. 2015-2016 sezonunda 1 yıllığına Giresunspor'a kiralandı. Eski Çarşısı, Görice Görice Eski Çarşı (Arnavutça: "Pazari i Vjetër"), Arnavutluk Cumhuriyeti’nin Görice kenti’nde yer alan Osmanlı İmparatorluğu dönemi Türk çarşısıdır. Bu tarihî çarşı, Görice’ni batı kesiminde yer alır. Çarşı, Görice’nin en büyük yaşam alanlarından biri olarak kültürel ve tarihî özelliğe sahiptir. Görice Eski Çarşısı, günümüzde tehlike altında, çünkü çoğunluğu Ortodoks Hristiyanlardan oluşan Görice kent meclisi, Görice'nin eski Osmanlı mahallelerinin yok edilmesini istemektedir. Charlie Hebdo Charlie Hebdo, Fransa'da yayımlanan haftalık mizah dergisi. İlk sayısı 1969'da yayımlanan dergi 1982'de kapandı ve 1992'de yeniden yayın hayatına döndü. Çarşamba günleri yayımlanır. Sol-anarşist eğilimli bir yayındır. 2009 yılından itibaren Stéphane Charbonnier editörlüğünde çıkan derginin daha önceki editörleri François Cavanna (1969-1981) ve Philippe Val (1992-2009)’dır. Derginin kökleri 1960'lı yılların "Hara-Kiri Hebdo" adlı dergiye dayanır. General de Gaulle'ün ölümü sonrasında yayınlanan karikatürler nedeniyle büyük tepki gösterilen Hara-Kiri Hebdo, ertesi yıl yerini "Charlie Hebdo" dergisine bıraktı. Hiçbir konuda provokasyondan kaçınmama politikası izleyen dergi, karikatürler yoluyla her türlü inanç ve dogmaya ağır eleştirilerde bulunmuş ve haklarında çok sayıda dava açılmıştır. Davacıların başında Katolik Kilisesi bulunur. ""Şeriat Hebdo"" adıyla çıkarılan 2 Kasım 2011 sayısından sonra dergi binasına molotof kokteyli atıldı. 20 Eylül 2012'de Muhammed'i tasvir ettiği öne sürülen karikatürleri yayımlaması büyük tepki çekti. Dergi, 2016 İtalya depremi'nde yaklaşık 300 kişinin ölmesini "İtalyan usulü deprem" başlığıyla karikatürize etmiş ve depremde ölen ve yaralananları makarna çeşitlerine benzetmiştir. Derginin bu sayısında kanlar içinde gözüken birisini "domates soslu penne makarna", diğerini "penne graten", ve enkaz altında kalmış insan bedenlerini ise "lazanya" başlığıyla sundu. Bu sunuş sosyal medyada tepki çekti ve dergi ırkçılık yapmakla suçlandı. Dergi daha sonra "İtalyanlar" başlıklı bir karikatür daha çıkartarak "Evlerinizi inşa eden Charlie Hebdo değil, mafyaydı" yazdı. Derginin Paris'teki binasına 7 Ocak 2015'te gerçekleşen silahlı saldırıda aralarında dergi editörü Stéphane Charbonnier ve 7 çizerin de bulunduğu, toplam 12 kişi hayatını kaybetmiş, 11 kişi yaralanmıştır. Sağ kalan "Charlie Hebdo" çalışanları dergiyi olağan bir biçimde yayımlamaya devam edeceklerini ve saldırının gerçekleştiği haftanın ertesinde çıkacak sayının 1 milyon kopyaya ulaşacağını açıkladılar. Mehmet Atıf Bayazıt Mehmet Atıf Bayazıt (Atıf Bey) (1882, Rodos - 17 Ekim 1940), Türk siyasetçi. Mülkiye İdadisi ve Darülfünun Riyâziye Şubesi mezunudur. Hazro, Habab, Muzayk, Tarülula, Çanakkale, Karabiga, Dimetoka Nahiye Müdürlüğü, Bilan, Diyadin Kaymakamlığı, Konya Askerî Ortaokulu Öğretmenliği, İmar ve İskân Müdürlüğü, TBMM I. Dönem Bayazıt Milletvekilliği ve Pozantı İstiklal Mahkemesi Üyeliği yapmıştır. Evli ve iki çocuk babasıdır. Gültekin Samanoğlu Gültekin Samanoğlu (Gerçek adı Gültekin Samancı; d. 2 Kasım 1927, Konya - ö. 11 Nisan 2003, İstanbul), Türk şair ve yazar. 1948'den önceki şiir denemelerinde "Nuri Fehmi Gûltekin" imzasını kullanmıştır. Ortaöğreniminin ilk yılını Konya'da ikincisini ise İstanbul'da tamamladı ve üçüncü sınıftan itibaren de Konya Askeri Ortaokulu'na devam etti. 1947'de Kuleli Askeri Lisesi'nden, 1949'da ise Harp Okulu'ndan mezun olan Samanoğlu, 1951-1952 yılları arasında meslekî eğitim için Batı Almanya'ya gönderildi. Daha sonra İskenderun, Gaziantep ve İslahiye'de ordu donatım subayı olarak görev yapan Samanoğlu, 1959 yılında ordudan ayrılarak Turizm Bakanlığı'nda çalışmaya başladı. 1960 yılında, bakanlıkta müşavirlik ve yayınlar müdürlüğü görevlerinde bulundu. İstanbul'da, kuruluşundan itibaren çalıştığı Basın İlan Kurumu'nda altı yıl genel müdür yardımcısı ve otuz yıl da genel müdür olarak görev yaptı. 1948'de Çınaraltı dergisinde "O Kadın" adlı ilk şiiri yayımlanan Samanoğlu, 1959 yılından itibaren şiirlerinin sürekli yer aldığı Hisar dergisi şairleri arasında yer aldı. Kısa bir zaman sonra, derginin yazı kurulunun üyelerinden biri olarak derginin yönetimine de katıldı. Şiirleri ağırlıklı olarak bu dergide yayımlansa da, Türk Dili ve Türk Yurdu gibi dergilerde de çeşitli şiirleri yayımlandı. Türk Edebiyatı dergilerinde yayımlandı. 11 Nisan 2003'te İstanbul'da ölen Samanoğlu, Karacaahmet Mezarlığı'nda toprağa verildi. Discovery Turbo Xtra HD (TÃ¼rkiye) Discovery Turbo Xtra HD Discovery Communications'ın 2013 yılında kurduğu Türkiye kanalının tam adıdır. 17 Eylül 2013 tarihinde HD kalitesinde yayına başlamıştır. Türkiye'de D-Smart ve Tivibu platformlarından izlenebilmektedir. İngilizce ve Türkçe yayın yapmaktadır. Kanal erkeklere yönelik yayın yapmaktadır ve ağırlıklı olarak otomotiv belgeselleri yayınlamaktadır. Kanal aynı Discovery Showcase HD kanalı gibi Türkiye'de sadece HD kalitede yayın yapılmaktadır. Kanal D-Smart ve Tivibu’dan kaldırılmıştır. https://pl.wikipedia.org/wiki/Discovery_Turbo_Xtra Los Santos Vagos Los Santos Vagos, ve GTA 5 adlı oyunlarda kurgusal bir çetedir. Yaygın olduğu eyalet Los Santos'dur. Vagos'un ezeli düşmanı; Varrios Los Aztecas çetesidir. Vagos aynı zamanda Grove Street Families ile de çekişmelidir. Ballas ile de sokaklarda düşman, yöneticilerse dosttur. GTA 5'te görüyoruz ki Los Santos Vagos çetesi halen varlığını sürdürmektedir. Vagos çetesinin 1992 öncesi faaliyetleri ve nerede-ne zaman kurulduğu hakkında bir bilgi yoktur. Vagos çetesi, diğer çeteler gibi muhtemelen 1970'li ya da 1980'li yıllarda kurulmuştur. 1992 öncesi Vagos'la ilgili bilinen nadir bilgilerden birisi Vagos'un, 1992'den önce Doğu Los Santos'un kuzeyini kontrol ettiğidir. Bu bilgi OG Loc görevinde OG Loc ile CJ sohbet ederken ortaya çıkmıştır. CJ ve OG Loc, Doğu Los Santos'da Vagos üyesi Freddy'nin evine giderken bölgedeki Ballas elemanlarını görmüşler ve CJ; Burası Vagos hakimiyetinde değil miydi? diyerek OG Loc'a durumu sormuştur. OG Loc'sa, bölgeyi Ballas'ın aldığını söylemiştir. CJ, bu duruma şaşırmıştır çünkü kendisi 5 yıl önce, 1987'de Los Santos'dan Liberty City'ye gitmişti ve CJ gittiğinde Doğu Los Santos'un kuzeyini Vagos, orta kısımlarını ve güneyini de Grove Street Families kontrol ediyordu. Daha sonra Ballas, bütün Doğu Los Santos'u ele geçirmiş ve bölgedeki Grove ile Vagos hakimiyetine son vermiştir. Los Santos Vagos, muhtemelen Las Colinas bölgesinde kurulmuştur. Çünkü şehrin kuzeyinde kalan bu bölgede yoğun bir göçmen Meksikalı nüfus yaşamaktadır ve Vagos çetesi de Meksika-Latin kökenlidir. Los Santos Vagos, kendisi gibi Meksika-Latin kökenli olan ve El Corona, Küçük Meksika, Unity İstasyonu bölgelerini kontrol eden, azılı katil ve tetikçilerden oluşan Varrios Los Aztecas ile çekişmelidir ve Varrios Los Aztecas, Vagos'un ezeli düşmanıdır. Bu çekişme 1992'den önce başlamıştır. 1992 yılında Vagos, Los Santos'un en güçlü ikinci, Los Santos'da bulunan Meksikalı-Latin kökenli çeteleri arasındaysa en güçlü birinci çetedir. Vagos; Las Colinas, Los Flores ve Doğu Sahili'ni kontrol altında tutmaktadır. Diğer çetelerle ilişki konusundaysa Varrios Los Aztecas ile ezeli düşmanlardır. Varrios Los Aztecas ile olan düşmanlık kadar olmasa da uyuşturucu sebebiyle Grove Street Families ile de düşmanlardır. Ballas'la ise sokaklarda düşmanlardır ancak yöneticilerinin arası iyidir. Ballas ile Vagos elemanlarının sokaklarda düşman olmasının sebebi; Vagos elemanlarının Doğu Los Santos'u ele geçirmek istemeleridir. Vagos ile Grove Street Families arasında bilinen ilk önemli çatışma; Catalyst görevi esnasında gerçekleşmiştir. Tenpenny; silah yüklü bir trenin Los Santos'a geldiğini hem Vagos hem Ballas hem de Grove Street Families elemanlarına haber vermiştir. Böylece Tenpenny, bu çeteler arasında çatışma çıkartmayı ve birbirlerini kırdırmayı amaçlamıştır. Trenin geldiğini haber alan CJ ve Ryder; Ryder'ın pikapına atlayarak demiryoluna gitmişlerdir. Fakat demiryolunun şehre girdiği yer Las Colinas'ın yani Vagos bölgesinin altındaki bir tüneldi. Bu fırsattan istifade eden Vagos elemanları treni ele geçirmişler ve sonradan gelen Grove Street elemanları ile çatışmaya girmişlerdir. Daha sonra CJ ve Ryder'ın gelmesiyle Grove elemanları, trenin çevresindeki bütün Vagos elemanlarını öldürüp treni ele geçirdiler. Bu sırada geç kalan Ballas elemanları da gelmişlerdi. Grove elemanları, CJ ve Ryder; Ballas elemanlarını da öldürdükten sonra treni yağmaladılar ve birçok silah, Grove Street Families'in eline geçti. Bu olayla beraber Vagos, büyük bir fırsatı kaçırarak büyük bir darbe yedi. OG Loc isimli önemli bir Grove elemanı, uzun zamandan beri hapisteydi ve hapisten çıkma için elinden geleni yapmaktaydı. Durumu gören Tenpenny, kendi işini OG Loc'a yaptırmaya karar verdi. Bu amaçla OG Loc'u geçici olarak serbest bıraktı ve Doğu Los Santos'da oturan Freddy isimli bir Vagos üyesini öldürmesi karşılığında sürekli serbest kalacağını, aksi takdirde tekrar hapise gireceğini söyledi. Hapisten çıkan OG Loc; Smoke'un arabasıyla CJ, Sweet ve Smoke tarafından hapisten alındı ve Doğu Los Santos'a gittiler. CJ ve OG Loc, burada inerek Freddy'nin evine gittiler. Fakat Freddy kaçmaya başladı ve motorlu bir kovalamaca başladı. Kovalamaca sonunda OG Loc ve CJ, Freddy'yi öldürdüler. Böylece OG Loc özgürlüğüne kavuştu ve Vagos, önemli bir elemanını kaybetti. CJ, Idlewood'daki Smoke'un evine gitti. Burada Tenpenny ve Pulaski'yle karşılaştı. Onlar gittikten sonra Smoke'la görüşen CJ, Tenpenny ve Pulaski'nin verdiği bilgiye göre Smoke'un kuzeninin Los Santos'a geldiğini ve uyuşturucu ticareti yapacağını öğrendi. Smoke'un sözde amacı, uyuşturucu ticaretini engellemek maksadıyla kuzeni ve arkadaşını öldürmekti. Perde arkasındays kuzeni ve arkadaşının yapacağı uyuşturucu işi kendisine ters düşüyordu. Bu yüzden de kuzeni ve arkadaşını ortadan kaldırmak için CJ'den yardım istiyordu. Yardım etmeyi kabul eden CJ, Smoke'la beraber Doğu Los Santos'a gitti. Doğu Los Santos'a gidince Smoke'un kuzeni ve arkadaşını buldular. Smoke, onlarla bir süre görüştü ve uyuşturucu işinden uzak durmalarını söyledi. Daha sonraysa aldığı olumsuz yanıt ve küfürlere dayanamayarak birinin kafasına sopasını vurarak öldürdü. Bunu gören diğeri kaçmaya başladı. CJ ve Smoke, onu kovalamaya başladılar. Fakat Smoke, aşırı kilolarından dolayı kısa sürede yoruldu ve koşamaz oldu. CJ, tek başına kovalamacaya devam ederek diğerini de öldürdü. Böylece Smoke'un gizli işleri büyük bir rahatlama kazandı ve Vagos'un uyuşturucu işi darbe yedi. Los Santos Vagos, Los Santos'un en kuzeyinden en doğusuna kadar olan bölgeyi kontrol altında tutmaktadır. Hâkim olduğu bölge Los Colinas'tan East Beach'e kadardır. Çete üyeleri alınlarına sarı bir bant takarlar. Kahverengi bir pantolon ve beyaz atlet giderler. Oceanic, Hermes, Tornado model araba kullanırlar. Bilinen tek liderleri Big Poppa'dır. Uyuşturucu satımı geçim kaynaklarıdır. Bunun dışında farklı yasa dışı yollarla da geçimlerini sağlarlar. Sonic and the Secret Rings Sonic and the Secret Rings, Sonic Team tarafından yapılan Sega tarafından satılan Sonic the Hedgehog serisine ait video oyunudur.Sadece Wii'ye özel 20 Şubat 2007'de çıktı.Wii'ye ilk çıkan Sonic oyunudur.Sonic Erazor Djinn adında kötü bir Cin'i durdurmak için gizli yüzükleri arar.Oyun 3D ortamda oynanır.Erazor Djinn gizli yüzüklerin gücünü kullanarak kendi gücünü arttırmak istiyor.Ama Sonic onu durdurur. Sonic and the Secret Rings, üç boyutlu bir platform ve aksiyon oyunu.Wii kumandası yatay tutularak kullanılır.Oyunun tek kullanılabilir karakteri Kirpi Sonic'tir.Düşmanlara Homing Attack adı verilen saldırı yapılabilir. Dizinin diğer oyunlarda olduğu gibi, Sonic halkaları(Ring) toplar.Sonic eğer hiç halkası olmayıp bir düşmana veya diken gibi şeylere temas ederse Sonic ölür. Audree Jaymes Takara Snell ya da takma adıyla Audree Jaymes (d. 25 Nisan 1983; Lake Forest, Illinois), Amerikalı pornografik film oyuncusu. Seks sektörüne 2002'de 19 yaşındayken girdi. Abhazya Ekonomik Kalkınma Partisi Abhazya Ekonomik Kalkınma Partisi, AEKP (Abhazca: Апсны аекономика арeиара апартиа, Gürcüce: აფხაზეთის ეკონომიკური განვითარების პარტია, Rusça: Партия экономического развития Абхазии) Abhazya'da liderliğini iş adamı Beslan Butba'nın yaptığı muhalefet partisidir. AEKP 26 Eylül 2007'deki ilk kongresinde kuruldu. Beslan Butba oy birliğiyle başkan seçildi. Siyasi konsey Butba, Beslan Kvarchia, Georgi Basaria, Leonid Osia, Aslan Bartsyts, Irina Tkacheva, eski tarım bakanı Jamal Eshba, Irma Jgenaria, Abhazya Devlet Üniversitesi öğretim üyeleri Beslan Baratelia ve Batal Khagush, halk sanatçısı Nurbei Kamkia, Ilia Gamasonia, Ekho Abkhazii, gazeteci Vitali Sharia ve Aleksandr Neproshin'den oluşuyordu. 25 Aralık'ta parti, diğer birçok parti temsilcisinin de katıldığı Abhazya'daki demografik durumun tartışılması için bir toplantı düzenledi. 30 Ocak 2008'de Abhazya'daki eski siyasi partilerden Abhazya Halk Partisi ile bir iş birliği anlaşması imzaladı. Parti, Bagrat Shinkuba'nın evinin ve Chlou'daki kütüphanenin restore edilmesini finanse etti. Parti, 28 Kasım 2008'de 400 delegenin katıldığı 2. kongresini düzenledi. Kongre sırasında başkan Butba Abhazya hükümetini yolsuzluk ve şeffaklıktan yoksunluk nedeniyle kınadı. 23 Ocak 2009'da parti Aralık 2009 başkanlık seçimlerinin tartışılacağı ve birçok parti temsilcisinin katıldığı bir toplantı düzenlendi. 23 Ekim 2009'da 4. kongre düzenlendi. Bu kongrede Butba başkan, eski içişleri bakanı Almasbei Kchach başkan yardımcısı seçildi. 21 Temmuz 2011'deki 5. kongresinde parti lideri Butba gelecek başkanlık seçimlerinde Sergey Şamba'yı destekleyeceğini duyurdu. 6 Şubat 2012'de parti 6. kongresini düzenledi. Gelecek parlamento seçimleri için 6 aday çıkarıldı. Hiçbiri seçimi kazanamadı. 27 Haziran 2012'de parti gençlik hareketi Genç Abhazya ile iş birliği anlaşması imzaladı. 10 Temmuz 2013'te parti Siyasi Partiler ve Kamu Kuruluşları Koordinasyon Konseyi'ni Birleşik Abhazya, Abhazya Milli Birlik Forumu, Abhazya Halk Partisi ve Genç Abhazya ile birlikte kurdu. ArpaÃ§ay (akarsu) Arpaçay, (Akhuryan )Türkiye-Ermenistan sınırını oluşturan, Çıldır Gölünden doğan, Aras nehrinin önemli kolu olan akarsu. Toplam 186 km uzunlukta ve 9.500 km² yağış havzasına sahiptir. Türkiye tarafında 5.437 km² büyüklüğündeki alanın sularını boşaltır. Karahan, Telek Suyu ve Kars Çayı önemli kollarıdır. Debisi 39.412 m³/sn'dir. Arpaçay; Kars, Iğdır ve Ermenistan sınırlarının birleştiği noktada Aras Nehri ile birleşir. Aras nehri sularını İran ve Azerbaycan'ı geçerek dünyanın en büyük gölü olan Hazar Denizine ulaştırır. Arpaçay iki çayın birleşmesiyle oluşur. Çıldır Gölünün fazla suları boşaltan Çıldır Suyu bunlardan biridir. Diğer kolu Ermenistan'daki Arpagel Gölünün gideğenidir. Bu iki kol Başgedikler köyü yakınlarında birleşir. Gümrü'nün batısında Şuregel yaylasında Kars çayı ve Karahan Çayı, Arpaçayla birleşir. Ermenistan sınırını oluşturarak güney yönünde akışını sürdürür. Bu arada Digor Çayı ve Başgedik Deresini bünyesine katar. Tuzluca- Halıkışlak arasında Aras Nehri ile birleşir. Nehir üzerinde sulama ve taşkın kontrolü amacıyla Arpaçay barajı kurulmuştur. Rusya ile ortaklaşa yapılan baraj 1975-1983 yılları arasında inşa edilip, 1983 yılında hizmete alınmıştır. Arpaçay baraj gölü günümüzde Ermenistan-Türkiye sınırının bir bölümünü oluşturmaktadır. Arpaçay, Ermenistan ile Türkiye arasında "sınır suyu" olmasından dolayı küçük sorunlar yaşanmaktadır . Yağış alanındaki yağış rejiminin düzensizliğine bağlı olarak akarsuyun rejimi düzensizdir. Yörede sert karasal iklim hakimdir. Kış yağışlarının kar şeklinde olması akışın bu mevsimde zayıflamasına neden olur. İlkbahar ve yaz başlarında sıcaklarla eriyen kar suları nehirlerin coşkun akmasına neden olur. Arpaçay'ın Türkiye tarafında yer alan Ani ören yeri Kars ili Akyaka ilçe sınırlarında yer alır. Antik kent çay kenarında volkanik tüf tabakaları üzerinde kurulmuştur. Tarihi İpek yolunun Anadolu'ya giriş noktası olan Ortaçağ kenti önemli bir ticaret kenti ve eski bir Ermeni başkentidir. Arpaçay çevresinde tarih öncesi yerleşmeler tespit edilmiştir. İlk yerleşmeleri su kenarlarına kuran insanlar çay çevresini de kullanmıştır. Tespit edilen höyüklerin ve kalelerin tunç çağına ait oldukları düşünülmektedir. Arpaçay havzasında tespit edilen tarih öncesi alanlar şunlardır: Danatepe Höyük , Zöhrap Yerleşmesi, Carcı Yerleşmesi, Polat Kalesi, Yarbaşı Yerleşmesi, Tepecik yerleşmesi, Ziyarettepe Kalesi. Arpaçay, Türkiye için uluslararası hukuka göre hem "sınır suyu" (sınırı çizen su), hem de "sınır aşan su"dur. Bu suların kullanımı ve korunması devletlerin karşılıklı anlaşmaları ile yürütülmektedir. Ermenistan ile sınırımızı belirleyen çay, Aras nehri ile birleştikten sonra İran ve Azerbaycan sınırlarını oluşturur. Türkiye 1927 yılında SSCB ile sınır oluşturan ve sınır aşan suların kullanımı ile ilgili anlaşma imzalamıştır. Bu anlaşmaya dayanarak 1960 ve 1970'li yıllarda Arpaçay üzerinde Arpaçay barajı (Ahuryan Barajı) inşanında uzlaşma sağlandı. 1976 yılında inşaatına başlanan barajda tutulacak 510 milyon m³ su eşit olarak paylaşılmaktadır. Sulama suyu barajdan alınmayıp, Aras nehrine döküldüğü alandan 75 km aşağıda yapılan Sedarabat regülatöründen alınmaktadır. Bu su ile mikroklima özelliğindeki Iğdır ovasında 66.000 hektarlık alan sulanmaktadır. Arpaçay'ın debisi, kullanılabilecek su miktarı Türk ve Ermeni yetkililerden oluşan ortak komite tarafından kontrol edilmekte ve yönetilmektedir. HÃ©ctor Socorro Héctor Socorro Varela (26 Haziran 1912 – 1980'ler), Kübalı eski millî futbolcudur. Forvet mevkiinde görev alan futbolcu, 1938 FIFA Dünya Kupası'nda Küba millî futbol takımı formasını giyip Romanya karşısında oynadığı 2 maçta 3 gol kaydetmiştir. Anton Philips Anton Frederik Philips (14 Mart 1874 – 7 Ekim 1951) ağabeyi Gerard Philips ile beraber 1912'de Eindhoven, Hollanda'da Philips Electronics N.V.'i kurdu. Babası ve Gerard 1891 yılında Philips Şirketini bir aile işletmesi olarak kurdu. Anton Philips 1922'den 1939'a kadar şirketin CEOsu olarak görev yaptı. Galaxy 4 Galaxy 4 (diğer adıyla Galaxy Four), Büyük Britanya bilimkurgu dizisi "Doctor Who"nun klasik serisinin üçüncü sezonunun birinci öyküsü. Dört bölümden oluşan öykünün ilk bölümü 11 Eylül'de, son bölümü 2 Ekim 1965 tarihinde yayınlanmıştır. Yalnızca üçüncü bölüm "Air Lock" BBC arşivlerinde yer almaktadır. Diğer üç bölüm kayıptır. İki gemi bir uzay savaşından sonra kaza yapar. İndikleri gezegen yok olmak üzeredir. Arkadaş canlısı olarak görünen Drahvinlerle karşılaşırlar. Çirkin görünen Rills adlı bir kız da vardır ama o daha hoşgörülü ve daha bağışlayıcıdır. Kara Dullar Kara Dullar, Kafkasya, Rusya gibi yerlerde düzenledikleri intihar saldırılarıyla bilinen İslamcı kadınlar. Kara Dullar ağırlıklı olarak Rusya'ya karşı mücadele ederken ölen Çeçenlerin yakınlarından oluşmaktadır. Albert Guinchard Albert Guinchard (d. 10 Kasım 1914 – ö. 19 Mayıs 1971), İsviçreli eski millî futbolcudur. Orta saha mevkiinde görev alan futbolcu, 1934 ve 1938 FIFA Dünya Kupası'nda İsviçre millî futbol takımı formasını giymiştir. RÃ¶nesans Holding Rönesans Holding, 1993 yılında, Erman Ilıcak tarafından Rusya'nın Sankt-Peterburg şehrinde kuruldu. Merkezi Ankara’da bulunan Rönesans Holding, bugün Türkiye, Rusya ve Hollanda başta olmak üzere, Orta Asya, Avrupa, Orta Doğu ve Afrika’nın da bulunduğu geniş bir coğrafyada, toplam 28 ülkede 75 bini aşkın çalışanıyla inşaat, gayrimenkul, sağlık, enerji ve petrokimya alanlarında ana müteahhit ve yatırımcı olarak faaliyet gösteriyor. 2018 yıl sonu itibarıyla yaklaşık 5 milyar dolar global ciro ve 8,5 milyar dolar aktif büyüklüğe sahip olan holding, bugün ağır sanayi tesisleri, altyapı projeleri, imalat sanayi tesisleri, kimyasal ve ilaç üretim tesisleri, yiyecek ve içecek işleme tesisleri, otomotiv ve makina fabrikaları, devlet binaları, sağlık kompleksleri ve enerji santrallerinin yanı sıra alışveriş merkezleri, ofisler, oteller, konutlar ve karma yapılar inşa ediyor. 2016 yılında 215 milyon dolar yatırımla Dünya Bankası Grubu üyesi Uluslararası Finans Kurumu’nun (IFC) ortak olduğu Rönesans Holding, dünyanın en büyük uluslararası müteahhitlik şirketlerinin sıralandığı Engineering News Record (ENR) listesinde 2019 yılında yılı itibarıyla dünyada 33’üncü, Avrupa’da ise 9’uncu sırada yer alıyor. Rönesans Holding bünyesinde bulunan RC Rönesans İnşaat, Fortune 500 ve Capital 500 listelerine göre Türkiye’deki inşaat şirketleri arasında ilk sırada yer alıyor. Lakhta Center: 2019 yılında inşası tamamlanan Lakhta Center, 462 metre yüksekliğiyle Avrupa’nın en yüksek binası unvanını taşıyor. Proje aynı zamanda insanlık tarihinde inşa edilen en yüksek 20 binadan biri konumunda. Amur Doğalgaz İşleme Tesisi: Rönesans Holding, Gazprom’un Çin sınırındaki Doğu Sibirya Bölgesinde kuracağı ve Rusya’nın en büyük, dünyanın ise sayılı gaz işleme tesislerinden biri olacak Amur Doğalgaz İşleme Yatırımı’nın harici tesislerinin inşaatına 2018 yılında başladı. Başakşehir Çam ve Sakura Şehir Hastanesi: İstanbul Başakşehir Çam ve Sakura Şehir Hastanesi Projesi, Sağlık Bakanlığı tarafından Kamu Özel İş Birliği modeli ile yapılan Türkiye’nin en büyük 3. sağlık yatırım projesi olup, İstanbul ve çevre illere hizmet verecek. 23.600 hastaya hizmet verecek proje, 2020 yılında tamamlanacak. Yamal LNG Üretim Tesisi: Rusya Federasyonu’nun Kuzey Kutup Dairesi içerisinde yer alan Sabetta Bölgesi’nde sıcaklıkların zaman zaman -50 derecelere düştüğü bir coğrafyada inşa edilen projenin inşasına, Novatek ve Total öncülüğünde 2015 yılında başlandı. Daha sonra projenin asıl ortakları arasına Çinli CNPC ve İpek Yolu Fonu katıldı. Gotthard Base Tüneli: 57 kilometre uzunluğu ve 2.300 metre derinliğiyle dünyanın “en uzun ve en derin” demiryolu tüneli olarak adlandırılan İsviçre Alpleri'ndeki Gotthard Base Tüneli'nin inşasını üstlenen konsorsiyumda yer aldı. Türkmenistan GTG Tesisi: Rönesans’ın Türkmenistan’ın başkenti Aşkabat’a 50 kilometre uzaklıktaki Akhal kentinde geliştirdiği GTG (Doğalgazdan Benzin Üretim Tesisi) Projesi, dünyanın doğalgazdan benzin üreten ilk tesisi konumunda. Toplam yatırım bedeli 1,7 milyar dolara ulaşan proje, Japon Kawasaki Heavy Industries ile 2019 başında tamamlandı. Sibur ZapSib-2 Etilen Kraker ve Hidrojen Fabrikası: Rusya’nın Tobolsk Bölgesi’nde, yıllık 1,5 milyon ton polietilen ile 500 bin ton polipropilen üretim kapasitesiyle Rusya’nın en büyük, dünyanın ise sayılı petrokimya tesislerinden biri olan Sibur ZapSib etilen kraker ve hidrojen fabrikasının inşası 2020 yılında tamamlanmıştır. Tesiste ayrıca yılda 244 bin ton yan mamul üretimi gerçekleştirilecek. Blankenburg Bağlantı Yolu Projesi: Hollanda’da bugüne kadar gerçekleştirilen en büyük Kamu Özel İş Birliği projesi olma özelliği taşıyan proje kapsamında 13 köprü, 8 tünel ve 10 otoyolun inşa edilecek. Rotterdam’da hayata geçirilen projenin toplam işletme bedeli 20 yıldır. Mega Silk AVM: Kazakistan’ın Astana şehrinde yer alan bir diğer Rönesans projesi Mega Silk Way, 100 ülkeden 2 milyon kişinin ziyaret ettiği Expo 2017 kapsamında inşa edildi. Mega Silk Way 140.000 metrekare inşa alanıyla Kazakistan’ın en büyük alışveriş merkezi konumunda. İzmir Optimum AVM: İzmir’in Gaziemir ilçesinde yer alan İzmir Optimum AVM, Mart 2012‘de kapılarını ziyaretçilerine açtı. 2017 yılında büyüme ve dönüşüm projesi sonunda 105 milyon Euro yatırım yenilenen ve 86.000 metrekare kiralanabilir alana ulaşan Optimum İzmir, Ege Bölgesinin en büyük AVM’si unvanına da sahip oldu. Yılda 15 milyon kişinin ziyaret ettiği İzmir Optimum, Uluslararası Alışveriş Merkezleri Konseyi (ICSC) tarafından Avrupa’nın “Genişleme Dalında” en iyi AVM’si ödülünü kazandı. Phosagro Amonyak Fabrikası: Rönesans Endüstri Tesisleri, OAO Phosagro ve Mitsubishi Heavy Industries ve Sojitz Corporation şirketlerinden meydana gelen uluslararası konsorsiyum tarafından 2014-2017 yılları arasında inşa edildi. Proje, Rusya’nın Vologda Bölgesinde inşa edildi. Enerji tasarruflu amonyak üretim fabrikası, günlük 2220 yıllık ise 760.000 ton kapasiteye sahip. Ceyhan Polipropilen Üretim Tesisi: Rönesans Holding, Ceyhan Polipropilen Üretim Tesisi ile yeni bir sektöre adım atıyor ve uluslararası bir petrokimya üreticisi olmaya hazırlanıyor. İnşaat Gayrimenkul Enerji 2014-15 Türkiye Erkekler Hentbol Süper Ligi 2014–15 Türkiye Erkekler Hentbol Süper Ligi Türkiye hentbolunun en yüksek ligi olan Türkiye Erkekler Hentbol Süper Ligi'nin 38. sezonu. Bu mevsim 14 takım mücadele etmektedir. "Normal sezon karşılaşmaları 5 Nisan 2015 tarihinde tamamlandı." "Normal sezon karşılaşmaları 5 Nisan 2015 tarihinde tamamlandı." "Play-out karşılaşmaları 31 Mayıs 2015 tarihinde tamamlandı." "Play-out karşılaşmaları 31 Mayıs 2015 tarihinde tamamlandı." "Bu sonuçlarla Nilüfer Belediye yarı finale yükseldi." "Bu sonuçlarla Beşiktaş Mogaz HT yarı finale yükseldi." "Bu sonuçlarla Amasya Taşova YİBO yarı finale yükseldi." "Bu sonuçlarla Büyükşehir Bld. Ankaraspor yarı finale yükseldi." "Bu sonuçlarla Beşiktaş Mogaz HT finale yükseldi." "Bu sonuçlarla Büyükşehir Bld. Ankaraspor finale yükseldi." "Bu sonuçlarla Beşiktaş Mogaz HT 2014-2015 sezonu şampiyonu oldu." No Sanctuary (The Walking Dead) No Sanctuary (), kıyamet sonrası korku televizyon dizisi "The Walking Dead"'in beşinci sezonunun ilk bölümüdür. İlk olarak Amerika Birleşik Devletleri'nde 'te AMC'de yayımlanmış olup, dizi sorumlusu Scott M. Gimple tarafından yazıldı ve Greg Nicotero tarafından yönetildi. Bölümde Rick Grimes'ın (Andrew Lincoln) grubu, sakinlerinin hayatta kalabilmek için yamyamlığa başvurduğu Son Durak'tan () kaçmakta zorlanmaktadır. Bu arada Carol Peletier (Melissa McBride), Rick'in grubunun tehlikede olduğunu öğrendikten sonra onları kurtarmak için bir plan yapar. Bölüm, aralarında Morgan Jones karakterini canlandıran Lennie James'in de bulunduğu, dizinin tekerrür eden konuk oyuncu kadrosundan bazı isimlere yer verir. Bölüm, eleştirmenler tarafından, içerdiği aksiyon, drama ve Morgan'ın dönüşü sahneleri sebebiyle olumlu karşılandı ancak bazı izleyiciler, bölümün aşırı kan ve şiddet içeren bazı sahnelerinden rahatsız oldu. Yayımlandığı gece 17.29 milyon izleyiciye ulaşarak dizinin o güne kadar yayımlanan bölümleri arasında en çok izleyiciye ulaşan bölümü oldu ve ayrıca, 18-49 yaş aralığındaki izleyici kitlesinden de 8.7 puan aldı. Bu bölümden önce dizinin en çok izlenen bölümü, dördüncü sezonun açılış bölümü olan ve 16.11 milyon izleyiciye ulaşan "30 Days Without an Accident" olmuştu. Geçmişten bir sahnede, Gareth (Andrew J. West), kardeşi Alex (Tate Ellington) ve Son Durak'ın bazı sakinleri, kimliği bilinmeyen bazı ziyaretçiler tarafından saldırıya uğradıktan sonra bir tren vagonuna kilitlenmişlerdir. Alex, hayatta kalmayı başaran insanları Son Durak'a yönlendiren işaretleri yerleştirdiğine pişmandır. Gareth ise onların yaptıkları şeyin sadece insan olmak olduğunu söyler. Alex ardından "Peki şimdi biz neyiz?" sorusunu sorar. Günümüze gelindiğinde Rick Grimes'ın (Andrew Lincoln) grubu, Son Durak'a olan yolculukları sırasında başından geçenleri anlatırken, onları ele geçiren kişilere saldırmak için hazırladıkları silahlarını denemektedirler. Maggie Greene (Lauren Cohan), Daryl Dixon'a (Norman Reedus) kardeşi Beth'in nerede olduğunu sorar. Daryl, Beth'in hâlen hayatta olduğuna ısrar eder. Son Durak korumalarının vagonun içerisine göz yaşartıcı gaz atmaları sonucunda vagonun içerisindekilerin onları yakalayan kişilere saldırma planları da suya düşer. Gazı atan kişiler daha sonra Rick, Daryl, Glenn Rhee (Steven Yeun) ve Bob Stookey'nin (Lawrence Gilliard, Jr.) yanı sıra aralarında Rick'in daha önce karşılaştığı Sam'in de (Robin Lord Taylor) bulunduğu dört kişiyi daha et kesim odasına getirir ve onların yüzlerini bir kanala bakacak şekilde dizlerinin üzerine oturtarak ellerini arkadan bağlarlar. Esirler, Son Durak sakinlerinin hayatta kalabilmek için yamyamlığa başvurduklarını anlar. Kasaplar Sam ve beraberindeki diğerlerinin boğazlarını bir bir keser ve onların boğazından fışkıran kan, kanalın içerisine akar. Kasaplar Glenn'in boğazını kesmeden hemen önce Gareth olay yerine gelir ve kasaplar ile mühimmat sayımı hakkında konuştuktan sonra Rick'i, onun ormanda sakladığı silahlar hakkında sorgular. Kasaplar Glenn'i öldürmeden hemen önce dışarıdan silah sesleri duyulur ve ardından büyük bir patlama yaşanır. Tren raylarında Carol Peletier (Melissa McBride) ve Rick'in kız çocuğu Judith'i kucağında taşıyan Tyreese (Chad L. Coleman), Son Durak'a doğru hareket eden bir grup aylağı izler. İkili daha sonra Son Durak'ta görevli olan ancak Son Durak'ın dışındaki bir kulübede çalışan Martin (Chris Coy) ile karşılaşır ve onun elinde kılıcı olan bir kadının ve kafasında şapkası olan bir çocuğun yakalandığını söylediğini duyar. Carol ve Tyreese, Martin'e silahlarını doğrultarak onu yakalar ve ardından Tyreese Martin'e ve Judith'e bakarken, Carol, Rick'in grubunu kurtarmak için Son Durak'a doğru yola koyulur. Martin, sözleri ile Tyreese'i kışkırtırken Carol bedenini aylakların kanları ve iç organları ile sıvayarak, Son Durak'a doğru yol alan aylak sürüsüne katılır. Carol, bir propan tankına tüfeği ile ateş ederek onun patlamasına yol açar. Aylaklar Son Durak'a ulaşırken, patlama sonucunda Son Durak yanmaya başlar. Rick, oluşan karmaşadan faydalanır ve kasapları öldürür. Rick'in grubu silahlanır ve diğer bazı Son Durak sakinlerine saldırır. Aylak sürüsü ile birlikte Son Durak'a girmeyi başaran Carol, Rick'in kol saatini ve Daryl'in okunu bulur ve Gareth'in annesi Mary (Denise Crosby) ile karşılaşır. Mary Carol'a Son Durak'ın eskiden gerçekten bir sığınak olduğunu ancak daha sonra yağmacıların istilâsına uğradığını, yağmacıların Son Durak'ta yaşayan bazı insanlara tecavüz ettiğini ve onları öldürdüğünü; bunun üzerine hayatta kalmayı başaran diğerlerinin karşı atağa geçerek birer "koyun" olmak yerine "kasap" olmayı tercih ettiğini söyler. Carol, Mary'nin bacağına ateş ederek ondan Rick'in grubunun nerede olduğunu söylemesini ister ancak Mary, Carol'ın bu isteğine cevap vermez. Carol ardından olay yerini terkeder ve aylaklar Mary'i yer. Aylaklar tarafından çevrelenen kulübede Martin Judith'i yakalar ve Tyrees'i silâhsız bir şekilde kulübeyi terk etmeye zorlar. Dışarıdaki aylakları öldürdükten sonra Tyreese Martin'i yakalar ve istemeyerek de olsa onu ağır bir şekilde yumruklar. Tren vagonunda Sasha (Sonequa Martin-Green), Dr. Eugene Porter'ı (Josh McDermitt) tüm bu olanlara çâre olacak şeyin ne olduğunu söylemesi konusunda zorlar. Eugene, zombi istilâsından önce İnsan Genom Projesi için çalıştığını ve Washington'a gidebilmesi durumunda "ateşe ateşle karşılık vererek" zombi kıyametini sonlandırabileceğine inandığını söyler. Rick ve grubu onları tren vagonundan çıkarır ve birleşen grup, aylaklarla savaşarak Son Durak'tan kaçmayı ve ormana ulaşmayı başarır. Kaçış sırasında Rick, Gareth'ı omzundan vurur. Rick, daha önce ormanda sakladığı silah çantasını çıkarır ve Son Durak'a geri giderek oradakileri öldürmek ister ancak grubun geri kalanı Rick'in bu planına karşı çıkar. Grup, bir sonraki adımlarının ne olacağı konusunda konuşurken Carol belirir ve önce Daryl sonra Rick ile duygusal bir şekilde bir araya gelir ve ardından grubu Judith ve Tyreese'in yanına götürür. Tyreese, Carol'a Martin'i öldürdüğünü söyler. Grup ardından Son Durak'tan mümkün olduğu kadar uzağa gitmeye karar verir. Çvş. Abraham Ford (Michael Cudlitz), Eugene'i Washington'a götürmeye niyetlidir. Raylar üzerinde yürürken Rick, görenleri Son Durak'a yönlendiren ve üzerinde "Sığınak" yazan tabelanın üzerine kırmızı renkli bir çamur kullanarak "Sığınak Yok" yazar. Geçmişe âit diğer bir sahnede, yaralı durumda olan Mary birkaç adam tarafından tren vagonunun içine girmeye zorlanır. Adamlar, el fenerlerini kullanarak, vagonun içerisindeki kadınlara bakmaktadır. Adamlardan birisi, vagonun içindeki kadınlardan birisini seçer ve onu vagonun dışına doğru sürüklemeye başlar. Kadın, "Hayır, bir daha yapmayın." der. Gareth Mary'e kadının iyi olacağını söyleyerek onu rahatlatmaya çalışır. Dışarıdaki adamlardan birisi kafasını vagonun içerisine uzatır ve Gary'e "Hayır olmayacak." der ve ardından Gareth'a yumruk atar. Gareth, gruptakilerin birer kurban olmasını engellemek için "kasap" olmaları gerektiğini söyler. Bölüm sonu jeneriğinin ardından görüntülenen ve Rick'in kaçışının üzerinden aylar geçen bir sahnede, Morgan Jones (Lennie James), üzerinde "Sığınak Yok" yazan tabelaya doğru uzanır. Ardından rayların üzerine geçen Morgan, bir ağacın üzerine işlenmiş bir işarete bakar ve ormanlık alana doğru yürümeye devam eder. "Sığınak Yok" dizinin baş yapımcısı ve sorumlusu Scott M. Gimple tarafından yazıldı ve dizinin baş yapımcısı ve makyaj efekt yardımcısı Greg Nicotero tarafından yönetildi. Nicotero'nun beşinci sezonda üç bölüm daha yönetmesi bekleniyor. "Sığınak Yok", dizide Michael Cudlitz, Josh McDermitt, Christian Serratos, Alanna Masterson ve Andrew J. West'in sırasıyla Çvş. Abraham Ford, Dr. Eugene Porter, Rosita Espinosa, Tara Chambler ve Gareth rôlleri ile, o güne kadar dizinin dördüncü sezonunda konuk oyuncu olarak yer almalarının ardından dizinin tekerrür eden karakterleri arasında yer aldığı ilk bölüm oldu. Bazı oyuncular ve ekip görevlileri, izleyicileri bölümde yer alan aşırı bazı vahşî sahnelerin varlığı gerekçesiyle uyardı. Bölüm yayımlanmadan önce bazı sahnelerin aşırı rahatsız edici olması sebebiyle bölümden kaldırıldığı söylendi. Bölümde yayımlanan sahneler ise dizinin bazı oyuncuları tarafından gerginlikle karşılandı. Glenn Rhee karakterini canlandıran Steven Yeun, konu ile ilgili olarak şu açıklamada bulundu: Maggie Greene karakterini canlandıran Lauren Cohan da benzer yorumlarda bulunarak, bazı sahnelerin "çok sinir bozucu" olduğunu ve bu sahnelerin televizyonda yayımlanmayacağını düşündüğünü söyledi. Dizinin müziklerini yapan Bear McCreary, genç çocuk sahibi ailelere yönelik gönderdiği tweetinde: "Çocuklarınıza bu gece, ya da hiçbir zaman ["The Walking Dead"]'i izlettirmeyin. Çok ciddiyim." dedi. Uyarısına rağmen McCreary, "Sığınak Yok"un dizinin en beğendiği bölümü olduğunu ve kendisinin o güne kadar yaptığı en korkutucu müzikleri içerdiğini söyledi. Dizinin yaratıcısı ve baş yapımcısı Robert Kirkman, bölümün açılış sahnesinin karakterlerin yüzleştiği tehdidi yansıttığını söylerken, bu sahnenin "hikâyeye son derecede önemli katkı sağladığını ve bu yüzden izleyicileri rahatsız etmek için çektikleri bu sert sahneleri haklı çıkardığını" sözlerine ekledi. Gimple, yapım ekibinin bölümün aşırı vahşî sahnelerinden şüphelendiğini ancak daha sonra hem kendisinin hem de diziyi yayımlayan kanalın, ilgili sahnelerin bölümün konusu için gerekli olduğuna karar verdiğini söyledi. Gimple ayrıca Son Durak'taki insanların rahatsız edici tavırlarının "kurumsal kötülüğü" yansıtmak için gerekli olduğunu şu sözlerle dile getirdi: "Sığınak Yok", dördüncü sezonda barışçıl bir hayat yaşamayı denedikten sonra insan olmaya devam ederken gaddar biri olmayı da kabullenen Rick Grimes için bir geçiş dönemi olarak da görülebilir. Rick karakterini canlandıran Andrew Lincoln: "Kirli, terli ve kanlı biri hâline gelmek bir şekilde doğru hissettiriyor." dedi. Bölümde ayrıca Sasha & Tyreese kardeşler ile grubun Son Durak'tan kaçmasını sağlayan Carol sayesinde Judith, Rick & Carl; uzun bir aradan sonra yeniden bir araya geldi. Gimple, eğer Carol onları yeniden bir araya getirmeseydi, Rick'in Carol'ın dönüşünü hoş karşılamayacağına dikkat çekti. Gimple ayrıca gruptakilerin yeniden bir araya gelmesinin Rick'in vereceği kararlara etki ettiğini de şu sözlerle özetledi: "Çocuklarının hayatta kalabilmesi için ve aşk için." "Sığınak Yok" ayrıca Tyreese'in vahşete karşı olan isteksizliğini ve gruptaki ana karakterler arasında "neredeyse en güçlü olanı" olmasına rağmen öne çıkmadaki isteksizliğini yansıttı. Kirkman, "Tyreese'in hayatta kalabilmek için, tıpkı kulübenin dışındaki aylakları çıplak elleri ile öldürmesi gibi ne kadar vahşî biri olabileceğini bilmesi, onu korkutuyor. Bu onun zayıf noktası olarak da görülebilir." dedi ve bu durumun beşinci sezonun genelinde farklı bölümlerde ele alınacağını da belirtti. Bölüm, "Önce ve Şimdi" yapısına sahiptir. Bu yapıda, bölümdeki konuları birbirine bağlayan geçmişten sahnelere yer verilir. Bu tip sahneler, dizinin önceki sezonlarının yanı sıra dizinin temel alındığı çizgi romanda da yer yer kullanıldı. Gimple bu şekilde hazırlanan bir başka bölüme bu sezonda rastlanılmayacağını belirtse de, "Bu sezonda kesinlikle zamanla oynuyoruz ve ileriki bölümlerde de zamanda ileriye ve geriye gideceğiz. Ancak bu bölüm, bizim "Önce ve Şimdi" yapısında hazırladığımız tek bölüm." açıklamasında bulundu. Kirkman, izleyicilerin Gareth ve diğerleri hakkında çok fazla şeyi biliyor oluşunun, o küçük iki sahne sayesinde olduğuna dikkat çekti. Gimple, dizinin dördüncü sezonunda grup Son Durak'a doğru giderken, Son Durak'ta olanlardan haberdar olduğunu ve bunun Rick'in grubunun başına gelecekleri yansıttığına dikkat çekti. Bölüm, Morgan Jones karakterini canlandıran Lennie James'in dizide üçüncü kez konuk oyuncu olarak yer almasına sahne oldu. James daha önce pilot bölüm "Days Gone Bye" ve üçüncü sezon bölümü "Clear" isimli bölümde yer almıştı. Gimple, kendisi ile "The Hollywood Reporter"'ın yaptığı bir röportajında şu sözlere yer verdi: "Morgan'ın bu bölümde yeniden belirmesi, onun karakteri için yeni bir başlangıç. Onun nasıl giyindiğine ve nasıl davrandığına bir bakın. Orada 42 dakikalık bir bölüm yer almıyor ancak onun nerede olduğuna dair önemli ipuçları mevcut. Ben sizin yerinizde olsam o sahneye dikkatle bakardım." "Entertainment Weekly" ile yaptığı bir röportajında ise Gimple, Morgan kendisini en son gördüğümüzdeki hâlinden çok daha iyi bir durumda. Onun nasıl giyindiğine bir bakın. Artık kendi kendine konuşmuyor. Farklı bir Morgan gibi görünüyor." açıklamasında bulundu. Kirkman, Morgan'ın muhtemelen Rick'in yolundan gittiğini, zîrâ Rick'in "Clear" isimli bölümde kendisine bir harita bıraktığını söyledi. Kirkman ayrıca Morgan'ın yer aldığı sahnenin dizinin kapanış jeneriğinden sonra belirmesinin sadece izleyicileri şaşırtmak için seçilmediğini, ayrıca "bölümün hikâyesini kendi hikâyesine dâhil edecek şekilde ele aldığını" da sözlerine ekledi. "Sığınak Yok", bazı korku filmlerine de saygı duruşunda bulundu. Dizinin açılış bölümünde Rick Grimes, Daryl Dixon, Glenn Rhee ve Bob Stookey, Son Durak'a gelenleri esir alan kişiler tarafından diğer bazı kişiler ile birlikte bir kesim odasına getirilir. Bu kişilerin boğazları kesilmeden önce kafalarına bir beyzbol sopası ile vurulur. Nicotero, Amerika Birleşik Devletleri'nde dizi yayımlandıktan hemen sonra yayımlanan "Talking Dead" isimli söyleşi programında bu sahnenin "Yaratık" (1979) filminden, özellikle de yaratığın kadının göğsünü parçalayarak dışarı çıktığı sahneden esinlendiğini söyledi. "Oyunculara kan tüpleri bağlanmıştı ve kimse bir sonraki an ne olacağını bilmiyordu. Kameralar kayıt yapmaya başladığında ve Veronica Cartwright'a kan sıçradığında, o sahnedeki tüm tepkiler gerçekti." açıklamasında bulunan bölümün yönetmeni Nicotero, ilgili sahnenin çekimlerinde bazı efektlerin kullanıldığını ve sahnenin gerçek doğasının oyunculardan gizlendiğini belirtti. Rick'in grubunun kesim odasından kaçtığı sahnede grup bir dizi kutunun yanından geçer ve kutuların birinin üzerinde "Kuzey Kutbu Araştırma Ekibi, Horlicks University, Julia Carpenter'ın Dikkâtine" yazıyordu. Kendisinin yönettiği bölümlere genellikle sürpriz yumurta yerleştirmeyi ihmâl etmeyen Nicotero, bu sahnenin 1982 tarihli "Creepshow" filmine ve onun yönetmeni George A. Romero'ya bir gönderme olduğunu söyledi. Nicotero, Romero ile birlikte yine 1985 yılında çekilen "Zombi - Ölüm Günü" () isimli filmde birlikte çalışmıştı. Bölümün açılış sahnesi sırasında bir dizi özel efekt kullanıldı. "Talking Dead" isimli programda Nicotero, bir Son Durak sâkininin burnunu yerken gösterilen bir aylağın kendisinin en sevdiği sahne olduğunu belirtti. İlgili sahnede alevler altında gösterilen bir aylağın aslında bir kukla olduğunu; aylağın yüzünü yediği oyuncunun ise ateşten etkilenmemesi için yüzüne silikon bir maske taktığını belirtti. Carol Peletier ve Tyreese'in tren raylarında karşılaştığı aylaklar çürümüş durumdaydı. Bu durum, Nicotero'nun dizinin beşinci sezonundaki aylakların daha zayıf ve bazı vücut parçalarının kayıp olması şeklinde göstermek istemesinin bir göstergesidir. Diğer bir sahnede Carol, aylakları Son Durak'a çekmek ve oradakileri esir eden adamların dikkatini dağıtmak için bir propan tankını patlatır. İlgili sahnenin çekimlerinde dizinin yapımcıları, patlamanın büyüklüğünü kontrol edebilmek için tankı köpükten inşa etti. Diziyi izleyen bazı kişiler, dizinin başında Carol'ın öldürdüğü aylağın, dizinin üçüncü sezon finalinde öldürülen ve o zamana kadar dizinin önemli karakterleri arasında yer alan Andrea olduğunu düşündüler. Ancak Nicotero'nun yanı sıra Andrea karakterini canlandıran Laurie Holden, bu söylentileri yalanladı.