ile ambalajlanır. Ancak istenildiğinde pratik kutulara 1000 gr ya da 500 gr olarak kesilip paketlenebilirler. Ambalajlama işlemi biten peynir olgunlaşmanın sağlanması amacıyla 6-8 °C lık soğuk hava depolarında depolanmalıdır.Daha düşük sıcaklıklarda yapılan depolamalarda peynirde erime olur. Gafurefendi, Tercan Gafurefendi, Erzincan ilinin Tercan ilçesine bağlı bir köydür. Köy, 1928'den beri aynı adı taşımaktadır. Köy, Erzincan il merkezine 135 km, Tercan ilçe merkezine 37 km uzaklıktadır. Pervin Buldan Pervin Buldan (d. 6 Kasım 1967, Hakkâri), Türk siyasetçi, Türkiye Büyük Millet Meclisi Başkanvekili ve Halkların Demokratik Partisi eş genel başkanı. TBMM'de 23., 24. dönem Iğdır; 25., 26. ve 27. dönem İstanbul milletvekilidir. Iğdır'ın ilk kadın milletvekilidir. 1967'de Hakkâri'de dünyaya geldi. Babasının adı Halis, annesi Lütfiye'dir. Lise öğrenimini tamamladıktan sonra kısa bir süre Iğdır İl Özel İdaresi'nde memurluk yaptı. 1987'de kuzeni Savaş Buldan ile evlendi. Evlendikten bir süre sonra eşinin işi nedeniyle İstanbul’da yaşamaya başladı; 1991'de ilk çocuğu dünyaya geldi. PKK'ya maddi yardımda bulunmakla suçlanan eşi, kimliği bilinmeyen kişilerce 2 Haziran 1994'te kaçırıldı ve 4 Haziran 1994'te öldürüldü. Pervin Buldan, eşinin öldüğü gün erken doğum yaparak ikinci çocuğunu dünyaya getirdi. Eşini kaybettikten bir yıl sonra Cumartesi Anneleri'ne katıldı; dört yıl boyunca Taksim'de Galatasaray Lisesi önündeki eylemlerde yer aldı. Bir yandan da HADEP'te görev aldı; iki dönem Parti Meclisi üyesi oldu. 1999 seçimlerinde HADEP’ten İstanbul 3. bölge milletvekili adayı oldu, partisi %10 seçim barajını aşamadığı için milletvekili olamadı. “"Mağdur Ailelerle Yardımlaşma ve Dayanışma Derneği"” adıyla bir dernek kuran Buldan, bu dernek kapatılınca 2002'de “"Yakınlarını Kaybeden Ailelerle Yardımlaşma ve Dayanışma Derneği (Yakay-Der)" 'in kuruluşunda yer aldı ve derneğin başkanlığını yaptı. 2002 Türkiye genel seçimlerinde DEHAP'tan İstanbul 3. bölge milletvekili adayı oldu ancak partisi seçim barajını aşamadığı için bu seçimde de milletvekili olamadı. 2005'te İsviçreli bir kadın girişimi tarafından Nobel Barış Ödülü'ne aday gösterilen 1000 kadın arasında yer aldı. 2007 Türkiye genel seçimlerinde barajını geçebilmek için çeşitli partilerin desteklediği Bin Umut Adayları adlı blokta yer aldı. Iğdır'dan bağımsız aday olarak katıldığı seçimi kazandı ve Iğdır'ın ilk kadın milletvekili olarak meclise girmeyi başardı. Meclise girdikten sonra Demokratik Toplum Partisi (DTP) grubuna katıldı. DTP'nin Anayasa Mahkemesi kararıyla kapatılmasının ardından onun ardılı olan Barış ve Demokrasi Partisi (BDP)'ne geçti. 2011 Türkiye genel seçimlerinde Emek, Demokrasi ve Özgürlük Bloku bağımsız adayı olarak tekrar Iğdır'dan milletvekili seçildi ve TBMM'nin 24. dönem milletvekillerinden biri oldu. 5 Temmuz 2011 tarihi itibarıyla Barış ve Demokrasi Partisi grup başkanvekili olmuştur. Mart 2008'de, Demokratik Toplum Partisi (DTP) Iğdır Milletvekili olarak Iğdır'da düzenlenen bir mitingde PKK lideri Abdullah Öcalan'ı övücü konuşmalar yaptığı ileri sürülerek Iğdır Cumhuriyet Başsavcılığı tarafından, Türk Ceza Kanunu'nun 215. maddesi olan "suç ve suçluyu övme" ve 216/1’inci maddesinde yer alan "halkı kin ve düşmanlığa tahrik veya aşağılama" suçlarını işlediği gerekçesiyle soruşturma başlatıldı. Iğdır Ağır Ceza Mahkemesi, "suçu ve suçluyu övme" ve "terör örgütü propagandası yapma" suçlarından hakkında dava açılan Buldan’ın ek ifadesinin alınması için Bakırköy Ağır Ceza Mahkemesine yazı gönderdi. 23 Aralık 2016'da avukatıyla 6. Ağır Ceza Mahkemesine giderek ifade verdi. 9 Şubat 2017'de, iki yıla kadar hapis cezası istemiyle açılan davada, Anadolu 34. Asliye Ceza Mahkemesi tarafından kovuşturmanın ertelenmesine karar verildi. Ah Güzel İstanbul (film, 1966) Ah Güzel İstanbul, 1966 yapımı bir Türk filmdir. Senaryosunu Safa Önal ve Ayşe Şasa 'nın birlikte yazdıkları bu kara komedi tarzındaki filmi Atıf Yılmaz yönetmiş, baş rollerinde Sadri Alışık ve Ayla Algan oynamışlardır. Siyah beyaz görüntülerini Gani Turanlı'nın çektiği filmin müzikleri Metin Bükey'e aittir. 'Artist' olmak için köyünden kaçan bir genç kız ile alkolik bir sokak fotoğrafçısının öyküsünün anlatıldığı filme San Remo'da 10.Uluslararası Bordighera Gülmece Filmleri Şenliği 'nde "Gümüş Ağaç" ödülü verilmiştir. Haşmet (Sadri Alışık), kuşaklar boyu İstanbul'da yaşamış gün görmüş bir ailenin çocuğudur. Yıllar geçtikçe değişen çağa ve çevresine uyum sağlayamamış, çalışmayı da pek sevmediği için ailesinden kalan servetini peyderpey kaybetmiş, eskiden oturdukları yalının harap bahçesinde bir gecekonduya sığınmış, bildiği tek iş olan sokak fotoğrafçılığı yapmaktadır. Bir gün artist olmak için köyünden kaçan Ayşe (Ayla Algan) ile katılacağı yarışma için fotoğraf çektirirken tanışırlar. Bu yalnız ve saf kıza acıyan Haşmet onu gecekondusuna getirir ve sokakta kalmaktan kurtarır. Günler geçtikçe Haşmet bu saf ama iddialı kıza yakınlık duymaya başlar, ancak bu arada bir rastlantı sonucu Ayşe gerçekten ünlü bir şarkıcı oluverir ve Haşmet'ten kopar. Atıf Yılmaz'ın yönettiği «Ah Güzel İstanbul» filmi 1967 yılında İtalya'da San Remo yakınlarındaki Bordighera kasabasında her yıl yapılmakta olan «Uluslararası Mizah Şenliği» kapsamında düzenlenen 10. «Komik ve Mizahi Filmler» yarışmasında, jüri özel armağanı olan «Gümüş Ağaç Ödülü» nü kazandı. Daha çok eğlenceli güldürülerin katıldığı bu yarışmada ödül alan «Ah Güzel İstanbul»un bir kara komedi olması dikkatleri çekmişti. KaÅŸar peyniri Kaşar peyniri, koyun, inek veya keçi sütünden yapılan sarı renkli sert bir peynirdir. Türkiye ve Yunanistan'da yenir. Kaşar peyniri kahvaltılarda kendi başına yenebildiği gibi sandviç içinde veya rendelenerek makarna veya pidelere lezzet vermek için kullanılır. Taze kaşar yapıldıktan kısa süre sonra tüketilir. "Eski kaşar" ise yapıldıktan sonra altı ay buzhanede çuvalda bekletilirek eskitilir. Bu sayede lezzet kazanan kaşar peyniri eğer saf koyun sütünden yapılmışsa 3 yıl saklanabilir. Ah Güzel İstanbul Ah Güzel İstanbul şu anlamlara gelebilir: Ali GÃ¼ner Ali Güner (d. 1 Şubat 1955, Iğdır), eğitimci, iş adamı ve Iğdır milletvekili. Erzurum Atatürk Üniversitesi Fen Fakültesi'nden 1979 yılında mezun oldu. 1980-1984 yılları arasında Iğdır Kazım Karabekir Tarım Meslek Lisesi'nde öğretmenlik yaptı. 1984-1997 arası İl Genel Meclis Üyeliği görevinde bulundu. 18 Nisan 1999 tarihinde yapılan milletvekilliği genel seçimlerinde partisinin aldığı %12'lik oyla ilde, milletvekilliği çıkaramayan HADEP'le bir milletvekili çıkaran MHP'nin ardından, 3. sırada yer alarak FP'den Iğdır milletvekili seçildi. Iğdır'dan 2007 Türkiye genel seçimleri'nde AK Parti'nin 1. sıra adayı olarak seçildi ve TBMM'nin 23. Dönem milletvekillerinden biri oldu. Meclise girdikten sonra AK Parti grubundaki yerini aldı. Güner, evli ve dört çocuk babasıdır. 2000 Yaz OlimpiyatlarÄ±'nda voleybol 2000 Yaz Olimpiyatları'nda voleybol dalına erkeklerde ve bayanlarda onikişer ülke katıldı. Bu takımlar altışarlı iki gruba ayrılarak tek devreli lig usulü karşılaştılar. İlk dört sırayı alan takımlar çeyrek finale yükseldi ve çapraz olarak eşleştiler. Galip gelen takımlar yarı finale yükseldi. Yarı finalde galip gelenler altın, yenilenler bronz madalya için karşılaştılar. Olimpiyat şampiyonu erkeklerde Yugoslavya, bayanlarda Küba oldu. Plaj voleybolunda altın madalyanın sahibi erkeklerde Amerikalı Dain Blanton / Eric Fonoimoana, bayanlarda Avustralyalı Natalie Cook / Kerri Pottharst çifti oldu. Dursun Akdemir Dursun Akdemir, (d. 1946, Tuzluca, Iğdır), Genel Cerrahi Uzmanı, Öğretim Üyesi ve Iğdır Milletvekili. Atatürk Üniversitesi Tıp Fakültesi Genel Cerrahi Dalı'nda ABD'de Öğretim Üyesi oldu. Tıp Fakültesinde Dekan Yardımcılığı yaptı. SSK Okmeydanı Eğitim Hastanesi'nde Genel Cerrahi Klinik Şefi ve Başhekimi olarak çalıştı. SSK İstanbul Sağlık İşleri Müdürü oldu. Sonra SSK İstanbul Eğitim Hastanesi Genel Cerrahi Bölümü'nün Klinik Şefliğine atandı. Evli ve iki çocuk babasıdır. 2002 Türkiye genel seçimlerinde Iğdır'dan bağımsız aday olarak seçildi ve TBMM'nin 22. Dönem milletvekillerinden biri oldu. Meclise girdikten sonra ANAP grubuna katıldı. Tulum peyniri Tulum peyniri tulum (post ile yapılan küp) içinde saklanarak olgunlaştırılan, Türkiye'nin çeşitli yörelerine özgü peynirlere verilen ad. Kıl keçisi tulumlara basılan peynir, %75-80 nem oranına sahip mağaralarda iki-üç ay bekletiliyor. Tulum peyniri Türkiye'nin çeşitli yerlerinde büyük farklılıklar gösterir. Konya, Bingöl, Erzincan, Elazığ, Tunceli ve Erzurum bölgelerinde üretilen tulum peynirine "Erzincan tulumu" veya "Şavak peyniri" adı verilir. Çankırı ve Çorum bölgelerinde yapılan tulum peyniri "kargı tulumu" adıyla anılır. Ayrıca Ege bölgesinde yapılan salamuralı bir tulum peyniri çeşidi vardır ki "İzmir tulumu" olarak bilinse de aslında Bergama’ya ait bir peynirdir. Ayrıca Erzincan’ın Kemah ilçesinde de Koçkar köyü yaylasında tulum peyniri üretilmektedir. Yücel Artantaş Yücel Artantaş (d. 1952, Iğdır), Sendikacı, Mali Müşavir ve Iğdır Milletvekili. Ankara Gazi Üniversitesi İktisadi ve İdari Bilimler Fakültesi Kamu Yönetimi Bölümü'nü bitirdi. Kent-Koop Murahhas Üyesidir. Ankara Büyükşehir Belediyesi Genel Sekreter Yardımcısı görevinde bulundu. SSK Yönetim Kurulu Üyesi oldu. Şu an hala Emek İnşaat ve İşletme Yönetim Kurulu Başkanvekilidir. Evli ve iki çocuk babasıdır. Iğdır'dan CHP'nin 1. sıra adayı olarak seçildi ve TBMM'nin 22. Dönem CHP milletvekillerinden biri oldu. Boğa köpek balığı Boğa köpek balığı ("Carcharhinus leucas"), genellikle 2–3 m olan ama 4 m'yi de bulan tehlikeli bir köpek balığıdır. Balık, ahtapot, kalamar, yunus ve kaplan kum köpek balığı gibi hayvanlarla beslenir. İnsanlar için tehlikelidir. Hawaii ve Zambezi'de saldırılar olmuştur. Tatlı sulara da girebilir ve timsahlarla dövüştüğü bilinir. Aşağıda dağılımı bulunmaktadır ve tatlısulara geldiği de bilinir. Bu özelliğe sahip tek köpekbalığıdır. Yumurtasız ürerler ama memeli değildirler. Yavruları süt emmezler. SEPA SEPA, Single Euro Payments Area (Bireysel Euro-trafik yeri, kısaca SEPA veya S€PA) (yanlışlıkla "Single European Payments Area") olarak da ifade edilir. Banka sistemi içinde bu proje ile banka müşterileri için ulusal ile uluslararası banka hesap hareketlerinin farkı Avrupa içinde kalkıyor. 32 devlet. EPAS-Proje (Electronic Protocols Application Software), SEPA TAS (Terminal Application Specification), CAS (Common Approval Scheme), CIR group , CPA (Common Payment Application Specification), ERIDANE ve FAST (Financial Application Specification for SCF-Compliant EMV Terminals). SEPA SWIFT-Sistemi temel olarak kullanmaktadır. Bu nedenle ABD istihbaratları kolaylıkla tüm havaleleri kontrol edebilmektedirler. Kamuoyu tepkileri. SWIFT yeni Backup-Server Avrupa backupdataları kullanacağını açıkladı. Sinemalar.com Sinemalar.com; Kasım 2006 tarihinde yayın hayatına başlayan ve 23 Şubat 2007 tarihinde ilk kez tasarımını yenilemiştir. Genel olarak yeni çıkan filmler ve dizilerin fragmanları yayınlanmaktadır. Filmler ve dizilerin konuları kısa bir şekilde özet geçilmektedir. Kullanıcılar herhangi bir film ve diziye puan verebilir, yorum yapabilirler. Şehir şehir sinema salonlarının bilgileri yayınlanmaktadır. Bu sayede sinema salonlarında yayınlanacak olan filmlerin tarihi kolayca öğrenilebilmektedir. Sitede Sinepedi adına bir yazılım mevcuttur. Bu yazılım sayesinde seçtiğiniz tür ve kategoriye göre filmleri ve dizileri listeleyebilirsiniz. Nermi Uygur Nermi Uygur (d. 15 Ocak 1925, İstanbul - ö. 21 Şubat 2005, İstanbul), Türk felsefe profesörü, yazar. Pendik'te başladığı ilkokulu Büyükada İlkokulunda tamamladı. Galatasaray Lisesi'nin Latince Bölümü'nü 1944 yılında bitirdi. İstanbul Üniversitesi Edebiyat Fakültesi'nin Felsefe Bölümü'nden 1948 senesinde mezun oldu. Köln Üniversitesi'nden mezun olan Nermi Uygur, 1950 yılının Ocak ayında İstanbul Üniversitesi'nde asistan olarak göreve başladı. 1952'de Kültür Bilimlerinin Varlık Yapısı teziyle doktor oldu. 1955 senesinde doçent oldu. 1964 senesinde profesör oldu. Almanya, Fransa, Belçika'ya görevli olarak gönderilerek bisikletle dolaştığı bu ülkelerde fenomenoloji üzerine araştırmalar yaptı. Türkiye'ye dönüşte ‘Husserl'de Başkasının Ben'i' teziyle doçent oldu. ‘Filozof denemeci gibi çalışırsa başarıya ulaşır' düşüncesiyle edebiyata yöneldi. 1962'de ‘Dilin Gücü'yle başlayıp dünyayı, felsefeyi, kültürü sorgulama serüvenini denemeler şeklinde kitaplaştırdı. 1960'lardan itibaren yazıları yurt dışında yayımlanarak tanınmaya başladı. 1966'da bursla Almanya, 1970'te Fransa ve İngiltere üniversitelerinde çalıştı. 1979 - 1981 arasında Almanya'da, Wuppertal Üniversitesi'ne konuk profesörlük yaptı. Almanya'nın Wuppertal Üniversitesi'nde Mantık, Dil, Sanat, Kültür Felsefesi ağırlıklı dersler verdi. 1992 yılındaki emekliliğinin ardından Marmara Üniversitesi Güzel Sanatlar Fakültesi'nde Felsefe tarihi dersleri vermeye başladı. 2002 yılında YÖK tarafından yeniden üniversiteyle ilişiği kesildi. PEN (Dünya Yazarlar Birliği), Türk Dil Kurumu ve Türk Fizik Derneği'nin üyeliklerinde de bulunmuş olan Nermi Uygur, "Dağcılık Kulübü"nün ilk üyelerinden olup, felsefede denemeci anlayışın öncüsü sayılmaktaydı. Nermi Uygur'un, Türkçe dışında Almanca, İngilizce ve Fransızca yapıtları da bulunmaktadır. Dolph Lundgren Hans Lundgren olarak daha iyi bilinen Dolph Lundgren (d. 3 Kasım 1957; Stockholm, İsveç), İsveçli profesyonel uzak doğu dövüş sanatları sporcusu, yapımcı, yönetmen ve aktör. 30 yıla yakın bir süredir Kyokushinkai stili karate çalışmalarını eksiksiz sürdürmektedir. Lundgren, sinema hayatına Roger Moore'un başrolünü oynadığı James Bond filmi, "A View to a Kill"'da canlandırdığı KGB ajanı rolüyle başlamıştı. 1985 yapımı "Rocky IV"de Sovyet boksör Ivan Drago'yu, 1987 yapımı "Masters of the Universe"de dönemin kült haline gelen TV çizgi film kahramanı olan "He-Man"'i canlandıran Lundgren, ardından "Red Scorpion" filminde yıldızını daha da parlattı. Jean-Claude Van Damme ile oynadığı "Universal Soldiers"'ta Vietnam'da öldükten sonra ordu operasyonlarına gönderilen bir tür yarı androidi oynarken, yüksek performans gerektiren dövüş sanatlarından beslenen kötü karakterleri canlandırmaya devam etti. Bruce Lee'nin oğlu Brandon Lee ile "Showdown in The Little Tokyo"da, ailesi yakuzalar tarafından öldürülen bir çocukken büyüdüğünde yakuzaları yakalayıp notralize eden bir polis'i, Marvel çizgi roman grubuna ait olan bir intikam suikastçısı olan The Punisher'ı, bir tür aksiyon-korku tarzında olan "Dark Angel"da ("I Come in Peace"), şeytan ya da uzaylı olduğunu anlayamadığı bir katili yakalamaya çalışan ajanı, Keanu Reeves ile Johnny Mnemonic'te çıldırmış, kendini İsa sanan bir karakteri oynayarak, adını her sinema izleyici kitlesine ulaştırmış ve tanıtmayı başarmıştır. Kariyerinin sonlarına doğru giderek daha kalitesiz filmlerde görünmeye başlayan Lundgren, bu durumdan rahatsız olduğu için 2002 senesinde sinemayı bıraktığını söyleyenlerin aksine ailesine daha fazla zaman ayırma kaygısıyla bu kararı aldığını belirtti fakat yine de sinemayı bırakmadı film çevirmeye devam ediyor. Lundgren Kaliforniya, Los Angeles'ta ikamet ediyor. Az miktarda Fransızca, Almanca, İtalyanca, Japonca ve İspanyolca dillerinin yanı sıra İsveççe ve İngilizce'yi akıcı bir şekilde konuşmaktadır, ancak sıkça belirtildiği gibi beş dilde akıcı değildir. Lundgren bir futbol hayranıdır. Avrupa'da yaşadığı sırada Everton FC'ye destek verdi, ancak Los Angeles'a taşındıktan sonra uluslararası futbol turnuvalarına (Avrupa Futbol Şampiyonası ve FIFA Dünya Kupası gibi) daha fazla ilgi gösterdi. 1980'lerde, Lundgren'in Jamaikalı şarkıcı Grace Jones ve Amerikalı model Paula Barbieri ile ilişkileri vardı. 1994 yılında Marbella'da mücevher tasarımcısı ve moda stilisti Anette Qviberg ile evlendi. Çift, Marbella'yı çok sevdiklerine karar verdiler: Sonunda bir aile evi satın almadan önce orada yıllarca kalacak bir yer kiraladılar. İki kızları var: Ida Sigrid Lundgren ve Greta Eveline Lundgren. ikisi de Stockholm'de doğdular. Lundgren ve Qviberg, çocuklarından mümkün olduğunca normal bir çocukluk geçirmelerini istedikleri için Hollywood’dan uzak yaşamalarının nedenini belirttiler. Lundgren'in babası 2000 yılında öldü. Mayıs 2009'un başlarında, Lundgren'in Marbella'daki evinin kapısının üç maskeli hırsız tarafından kırıldığı, karısını bağlayıp ve tehdit ettiklerini ancak bir aile fotoğrafı bulduklarında, evin Lundgren'in sahibi olduğunu fark ettiklerinde kaçtıkları bildirildi. Lundgren daha sonra davetsiz misafirlerin Doğu Avrupalı ​​olduğuna inandığını ve Bulgaristan'dan onları soruşturmak için temaslarda bulunmalarını istediğini ancak boşuna olmadığını belirtti. Olaydan sonra, Lundgren'in büyük kızı Ida, Posttravmatik stres bozukluğu'ndan acı çekti, karısı ise "travma" yaşadı ve 2011 itibarıyla boşandılar. Lundgren şu anda California, Los Angeles'ta yaşıyor. 2014 yılında kız arkadaşı Jenny Sandersson'dan ayrıldı ve daha sonra gizlice nişanlandıkları ve evlendikleri söylendi. Celil GÃ¼rkan Celil Gürkan (1918 - 29 Mayıs 2014), Türk asker. 9 Mart 1971 darbe teşebbüsüne katılmakla suçlanıp, 12 Mart 1971 Muhtırasından hemen sonra Genelkurmay Başkanı Memduh Tağmaç tarafından 13 Mart 1971 tarihinde re'sen emekliye sevkedilmiştir. Daha sonra anılarını "12 Mart'a Beş Kala" isimli kitapta toplamıştır. 29 Mayıs 2014'te Ankara'da vefat etmiş ve Cebeci Asri Mezarlığına defnedilmiştir. Mecmua Çoban Sülü Çoban Sülü aşağıdaki anlamlara gelebilir: Trabzonspor'un Avrupa kupaları tarihi Trabzonspor'un Avrupa Tarihi, Trabzonspor'un UEFA bünyesindeki turnuvalarda oynamış olduğu karşılaşmaları kapsar. Trabzonspor, 1975-76 sezonunda ligde şampiyon olarak ertesi sezon ilk kez bir UEFA organizasyonuna (Şampiyon Kulüpler Kupası) katılmaya hak kazandı. Avrupa'da ilk maçını İzlanda temsilcisi ÍB Akraness ile oynayan ve bu takımı eleyen bordo-mavili takımın Avrupa arenasındaki ilk golünü Necmi Perekli attı. IA Akranes'ı eleyen Trabzonspor, ikinci turda Liverpool FC ile eşleşti. Trabzon'daki ilk maçı 1-0 kazanan Trabzonspor, İngiltere'de elenmekten kurtulamasa da; Şampiyon Kulüpler Kupası'nı kazanan Liverpool'a, o sene Avrupa maçlarındaki tek yenilgisini tattırdı. Trabzonspor'un Avrupa arenasındaki en büyük başarısı Şampiyonlar ligi grup mücadelesi sonrasında UEFA kupasında son 32'ye kalmak ve de yine UEFA kupası'nda ön eleme turlarını geçip gruplarda mücadele etme hakkı elde etmesi. Tarihi boyunca Olympique Lyonnais ve Aston Villa gibi önemli Avrupa kulüplerini eledi. FC Internazionale Milano, Liverpool ve FC Barcelona gibi Avrupa'da şampiyonluklar yaşamış takımları yenmeyi başardı. Trabzonspor Avrupa'daki en farklı galibiyetini 2007 yılında 6-0 ile Vllaznia Shkodër karşısında alırken, en farklı mağlubiyetini 1990-91 sezonunda 7-2'lik sonuçla FC Barcelona karşısında aldı. "Son güncelleme: 8 Kasım 2019" Bronzeville Bronzeville, ABD'nin Chicago şehrinin Douglas kesiminde bulunan bir yerleşim yeridir. "Illinois Institute of Technology" ve "Illinois College of Optometry" gibi önemli eğitim merkezlerine yakın bir Güney Şikago() yerleşkesidir. Şikago'da bulunan yeşil ve kırmızı hatlardaki raylı sistemle bu bölgeye ulaşılabilir. 20. yüzyılın başlarında Bronzeville "Black Metropolis" olarak bilinmekteydi. 1910-1920 yılları arasındaki göçlerle bölgede yaşayan Afrikalı Amerikan sayısı dikkate değer bir biçimde arttı. Bölgeden birçok ünlü bilim adamı, sporcu, müzisyen ve sanatçı çıkmıştır. Walter Dyett Walter Henri Dyett (1901 - 1969), Amerikalı kemancı ve müzik eğitimcisi. Müzik direktörü olarak Chicago'da Jean Baptiste PointDuSable Lisesi'nde, daha sonraları çok üzlü müzisyenler olan birçok öğrenciyi çalıştırdı. University of California-Berkeley'de müzik eğitimi aldıktan sonra Chicago'ya taşındı. Orada bir orkesrtrayı ve ordu orkestrasını çalıştırdı. 1931 yılında Chicago'da Wendell Phillips Lisesi'nde yardımcı müzik direktörü oldu. Daha sonra DuSable Lisesi'ne geçti. Yetiştirdiği ünlü müzisyenler arasında aşağıdaki isimler bulunur. DuSable High School DuSable High School, 1934 yılında açılmış ABD'nin Chicago-Bronzeville şehrinde bulunan bir lisedir.İsmi Chicago'ya gelen ilk Amerikan olmayan tüccar Jean Baptiste Pointe du Sable'dan gelir.Okulun kampüsü ,1930 yılında yenilenmiştir.OkuliChicago'da bulunan en ünlü liselerden biridir.Eğitim standartlarının yanında yetiştirdiği mezunlar ile de adından söz ettrimiştir.1930-1940 yılları arasında Walter Dyett'ın müzik öğretmenliği yaptığı okuldan birçok ünlü ve başarılı müzisyen çıkmıştır.Bunlardan en önemlileri ;Harold Washington, Redd Foxx, Maurice Cheeks, Gene Ammons, Johnny Griffin, Nat King Cole, Ronnie Boykins ve Don Cornelius'dur. Eubie Blake James Hubert Blake (d. 7 Şubat 1887 - ö. 12 Şubat 1983), Amerikalı besteci, şarkı sözü yazarı; caz, popüler ve düşük tempolu müzik piyanisti. Uzun süre Noble Sissle ile çalıştıktan sonra, 1921 yılında bir Broadway Müzikali olan Shuffle Along'u yazdı. Bu müzikal, Afrikalı Amerikan bir sanatçının yazıp yönettiği, Broadway'de sergilenen ilk müzikaldir. Bazı önemli yapımları "Bandana Days", "Charleston Rag", "Love Will Find A Way", "Memories of You" ve "I'm Just Wild About Harry"dir. "Eubie!" adlı müzikali 1978 yılında Broadway tiyatrosunu açan müzikal olmuştur. Capitol Records Capitol Records, ABD bazlı EMI adlı bir kuruluşun sahibi olduğu bir müzik şirketidir. Hollywood-Kaliforniya'da bulunur. Capitol'ün sahibi ve ortağı olan EMI, ABD'de bulunan, müzik piyasasının dört dev şirketinden biridir. Diğer büyük şirketler: Universal Music, Sony BMG ve Warner Music'dir. Şirket binası "Hollywood and Vine" adlı bölgede bulunan belirgin bir yapıdır. Şirketin kaydını yaptığı önemli müzisyenler arasında, Nat King Cole, Peggy Lee, Frank Sinatra, Judy Garland, Beach Boys, The Beatles, Pink Floyd, Duran Duran, Beastie Boys, Coldplay, Dean Martin , Radiohead ve Katy Perry, gibi isimler bulunmaktadır. 2013'ten itibaren Universal Music'in EMI şirketinin önemli bir kısmını satın almasıyla bu grubun bünyesine geçmiştir. Ä°cra hukuku İcra hukuku, borcunu ödeyemeyen borçlunun borcunun, alacaklının talebi üzerine, devlet zoruyla taşınır ve taşınmaz varlıklarına el konarak karşılanmasını konu alan hukuk dalıdır. İcranın ilamlı ve ilamsız icra olmak üzere iki türü olup, ilamlı icra takibi mahkeme kararı doğrultusunda başlatılan icra takibi türü iken, doğrudan icra dairesine başvurularak başlatılan takip işlemi ilamsız icra takibi olarak adlandırılır. Tampon bölge Tampon bölge (İngilizce: "buffer zone"), düşman birlikleri, grupları ya da milletleri birbirinden ayırmak için oluşturulmuş ara bölge. Tampon bölgeler genellikle askerden arındırılmış bölgelerdir. Eğer iki taraf arasındaki tampon bölge bağımsız bir devletten meydana geliyorsa buna tampon devlet denir. Tampon bölgeler, karşıt gruplar arasında şiddeti önlemek, çevreyi korumak, yerleşim birimlerini endüstriyel kazalardan ve felaketlerden korumak, tutukluların kaçarken rehine almasını veya saklanmasını engellemek gibi çok çeşitli amaçlarla oluşturulabilir. Türkmenbaşı Sarayı Oğuzhan Köşk (), Türkmenistan'ın başkenti Aşkabat'ta bulunan Türkmenistan cumhurbaşkanının çalışma mekanı ve resmî ikametgâhıdır. Köşk, şehir merkezinde Bağımsızlık Meydanı'nda yer almaktadır. Yıllardır Türkmenistan cumhurbaşkanlarının başkanlık merkezi ve ikametgâhı olup eski cumhurbaşkanı Saparmurat Türkmenbaşı 1997 yılından ile 2006 yılındaki ölümüne kadar köşkte ikamet etti. Yeni bina, Mayıs 2011'de eski yerine Türkmenbaşı Sarayı'nın yerine inşa edildi. Köşk, Bağımsızlık Meydanı ile sınırlanan kompleksin batı tarafında bulunan Cumhurbaşkanlığı Köşkü'nü de içeren daha büyük bir kompleksin bir parçasıdır. Kompleks kuzeyde Karl Marx ve güneyde Kalkınış caddeleri ile sınırlanmıştır. Bu cadde, Kalkınış Meydanı ile komşu kompleksin güney doğu ucuna kadar uzanmaktadır. Doğuda ise Saparmurat Türkmenbaşı Bulvarı ile çevrilidir. Fransız inşaat firması Bouygues, 1997 yılında Türkmenistan cumhurbaşkanı için cumhurbaşkanlığı sarayını inşa etti. Orijinal başkanlık sarayı bir zamanlar gösterişli görünümü nedeniyle dikkat çekiciydi, ancak daha sonra petrol zengini Kazakistan ve hatta fakir olan Tacikistan'daki büyük binalar tarafından mimari olarak gölgede kaldı. Sarayın yeniden inşaatı 2008'de başladı ve 18 Mayıs 2011'de sona erdi. Aynı gün Türkmenistan'ın ikinci cumhurbaşkanı Kurbankulu Berdimuhammedov açılışa katıldı. Yeni köşkün maliyeti 250 milyon dolar oldu. Köşkün merkez salonunda karşılama töreni düzenlenirken, Altın Salon dar bir aralıkta en üst düzeyde ikili görüşmeler için tasarlanmıştır. Salonda Görkut Ata görüşmeler için tasarlanırken Selçuk Han ikili anlaşmaların ve hükûmetler arası anlaşmaların imzalandığı yerdir. Salonda "Bayram Han" en üst düzeyde görüşmelerden sonra, önde gelen medya ve uluslararası haber ajanslarının temsilcileri için basın toplantıları ve brifingler vardır. Mahtumkulu Salonu çeşitli toplantılar ve kültürel etkinlikler için tasarlanmıştır. BEA Weblogic BEA Systems, Inc tarafından piyasaya sürülmüş BEA WebLogic, aşağıdaki ürünleri içeren J2EE ürün ailesine verilen addır: Weblogic, Inc., Eylül 1995'te Paul Ambrose, Bob Pasker, Laurie Pitman ve Carl Resnikoff tarafından kuruldu. Şirket kurulmadan önce Ambrose ve Resnikoff, daha sonra JDBC ile standartları konulacak olan, java/veritabanı bağlantı sorunlarını çözmek üzere "dbKona" adı verilen, Oracle, Sybase, ve Microsoft SQL Server bağlantı sürücüleri ile birlikte; bahsi geçen veri tabanlarına bağlanan applet'ler üzerinden bağlanacak 3 katmanlı bir sunucu üzerinde çalışmaktaydılar. Bu sunucu WebLogic 1.48 idi ve T3Server olarak adlandırılmıştı. Pasker'ın WebLogic üzerinde çalışarak, Applet'lerin ağ üzerinde SNMP ve PING taleplerinde bulunabilmesini sağlaması ile, ortaya çıkan ürünün bir Uygulama Sunucusu haline getirilmesine karar verildi. ROC Sinyal algılama teorisinde, alıcı işletim karakteristiği (orijinal adıyla; Receiver Operating Characteristic - ROC) ya da sade biçimde ROC eğrisi olarak tanımlanmaktadır. ROC eğrisi, ikili sınıflandırma sistemlerinde ayrım eşik değerinin farklılık gösterdiği durumlarda, hassasiyetin kesinliliğe olan oranıyla ortaya çıkmaktadır. ROC daha basit anlamda doğru pozitiflerin, yanlış pozitiflere olan kesri olarak da ifade edilebilir. (ref. Signal detection theory and ROC analysis in psychology and diagnostics : collected papers; Swets, 1996 ). Her sınıflandırma işleminde yapıldığı gibi, metotlar kesinlik (yanlış pozitifleri eleme kabiliyeti) ve hassasiyet (doğru pozitifleri tespit etme kabiliyeti) arasındaki dengeyi kurmakla uğraşmaktadır. Veri kümesindeki pozitif ve negatif örnekler, eşit bir şekilde dağılım göstermediğinden dolayı, doğrudan kesinlik ve hassasiyet ölçütlerinden önce, ROC kısaltması ile Receiver Operating Characteristics (Use of receiver operating characteristic (ROC) analysis to evaluate sequence matching, Gribskov and Robinso, Elsevier, 1996 ) adı verilen eğri, kesinlik ve hasiyet arasındaki dengeyi değerlendirmek için kullanılmıştır. ROC eğrisi altında kalan alan ROC puanı olarak tanımlanabilir. ROC eğrisi değişen sınıflandırma eşik değerlerine göre doğru pozitiflerin sayısının, yanlış pozitiflerin bir fonksiyonu olarak çizilmesiyle oluşmaktadır. ROC puanı 1 (bir) olduğunda anlamı, pozitifler mükemmel bir şekilde negatiflerden ayrılmıştır, olmaktadır. ROC puanı 0 (sıfır) olduğunda ise herhangi bir pozitif bulunamadı anlamına gelir. Geniş olarak tıp, radyoloji, psikoloji ve benzer alanlarda yüzyıllardır kullanılmaktadır, günümüzde makine öğrenme teknikleri ve veri madenciliği alanlarında da kullanılmaktadır. Guelfolar ve Ghibellinolar Guelfolar ve Ghibellinolar, Orta Çağ İtalyan siyasetinde önemli rol oynayan iki karşıt grubun adıdır. Çok genel olarak, Guelfolar Papalık yanlısı, Ghibellinolar ise İmparatorluk yanlısı olarak tanımlanabilir. Guelfo adı, 12. yüzyılda ve 13. yüzyıl başlarında Kutsal Roma Germen tahtı için mücadele veren Welf ailesinden; Ghibellino adı ise, Welflerin muhalifleri Hohenstaufen'lerin şatosu Waiblingen'den gelir. İtalya'da bu adlar, büyük bir olasılıkla I. Friedrich'in (Barbarossa) imparatorluk sınırlarını genişletmek amacıyla İtalya'ya seferleri sırasında kullanılmaya başlamıştır. I. Friedrich'i destekleyenler Ghibellinolar adını almış; buna karşılık, imparatorun saldırılarına karşı komünlerin özgürlüğünü savunan Lombard Birliği ve müttefikleri, Guelfolar adıyla anılır olmuştur. "Guelfo" hizbi ile "Ghibellino" hizbi şeklindeki bölünme, I. Friedrich'in hükümdarlığı dönemine uzanır. Ghibellinolar imparatordan yanaydı (onun yanında yer alarak güçlerini ve ayrıcalıklarını artırmak istiyorlardı), Guelfolar ise Papayı destekliyor, Papa gibi onlar da imparatorun müdahalesine karşı çıkıyorlardı. Genellikle, ticaretle uğraşan zengin şehirli aileler Guelfo hizbine; tarım yoluyla zengin olmuş kırsal kökenli aileler ise Ghibellino hizbine yakınlık duyuyorlardı. Elbette, bu çıkar odaklı bir hizipleşmeydi: Guelfo şehirleri, daha çok, Papaya göre imparatoru bir tehdit olarak gören bölgelerde; Ghibellino şehirleri ise, Papalık Devleti'nin genişlemesini daha yakın bir tehdit gibi gören bölgelerde yer alıyordu. Hiziplerin çekişmesi, İtalyan şehirlerinin kendi içlerindeki ve birbirleri arasındaki çatışmaları yoğunlaştırdı. Özellikle şehirli soylular, bir yandan kendi aralarındaki çekişme sürerken; bir yandan da, papa ya da imparatordan yana tavır alarak daha geniş ölçekli bir çatışmanın içine girmiş oldular. Küçük şehirler ya da kasabalar, yakınlarındaki büyük şehir Guelfo ise, Ghibellino safında yer alıyorlardı. Sözgelimi, Guelfo Floransa ile Ghibellino Siena, Montaperti Çarpışması'nda karşı karşıya gelmişlerdir (1260). Keza Pisa, en amansız rakibi Guelfo Cenova'ya karşı, katı bir Ghibellino yanlılığı sergiliyordu. Dolayısıyla, bir hizipten ya da ötekinden olmanın ardında, yerel ya da bölgesel siyasal nedenler yatabiliyordu. Şehirlerin içinde hizipleşme loncalara, mahallelere kadar uzanıyor ve bir şehir, bir iç ayaklanmanın ardından kolaylıkla saf değiştirebiliyordu. Kaldı ki, kimi zaman geleneksel olarak Ghibellino şehirler papalıkla ittifaka gidebiliyor, Guelfo şehirler ise papanın yaptırımlarıyla karşı karşıya kalabiliyorlardı. İki terimin dönemin İtalyanlarınca 1250 yılına kadar kullanılmadığını belirtmek gerekir. O tarihten sonra da, yalnızca Toskana bölgesinde (hizipleşmenin doğduğu bölge) kullanılan bu iki hizip adı yerine, bazı bölgelerde "kilise yanlıları" ve "imparatorluk yanlıları" nitelemeleri tercih ediliyordu. Guelfolar ile Ghibellinolar 13. yüzyıl boyunca şehirlerin denetimini ele geçirmek için sürekli savaştılar. Bu savaşlar çoğunlukla kaybeden tarafın şehirden sürülmesiyle sonuçlanıyordu. Guelfo-Ghibellino çatışması şehir devletleri arasındaki rekabette de kendini gösterdi. Toscana şehirleri Papa ile imparator arasındaki mücadelede saflarını belirledikçe, aralarındaki çekişmeler de şiddetlendi. Guelfo Floransa ve müttefikleri Montepulciano, Bologna ve Orvieto ile Ghibellino Pisa, Siena, Pistoia ve Arezzo arasındaki savaşlar, 13. yüzyılın ortalarından 14. yüzyılın ortalarına değin sürdü. Hohenstaufenlerin İtalya'nın güneyini yitirmesi (1266) ve ardından hanedanın sona ermesi (1268) üzerine Guelfo ile Ghibellino çatışması yeni bir biçim aldı. Guelfoculuk, uluslararası düzeyde İtalya'nın güneyinde Anjou'ları destekleyenlerin oluşturduğu bir ittifaklar sistemine dönüştü. Sicilya'daki Anjou hükümdarları, Papalar ve Toskanalı müttefikleriyle birlikte Floransa bu ittifak içinde yer alıyordu. Guelfoların üstünlüğü ele geçirdiği birçok şehirde Ghibellinoların varlıklarına el konduğundan, bu hizip, rakiplerinin sürgünde kalmasında çıkarı olan mülk sahiplerinin oluşturduğu tutucu bir güç niteliğini kazandı. Ghibellinoculuk ise 1268'den sonra İtalya'daki gücünü yitirmeye başlayan imparatorluğa duyulan romantik bir özlem olarak kaldı ve 1310-1313 arasında İmparator VII. Heinrich'in, 1327-1330 arasında ise İmparator IV. Ludwig'in İtalya seferleri sırasında kısa bir süre yeniden canlandı. 14. yüzyılda imparatorların artık İtalya'ya müdahaleden kaçınması ve Papaların da Roma'dan Fransa'ya taşınması nedeniyle hiziplerin uluslararası düzeydeki önemi gitgide azaldı. Guelfo ve Ghibellino yalnızca yerel hiziplerle ilgili bir nitelendirme olarak kaldı. Guelfolar ile Ghibellinolar arasındaki bölünme, özellikle Floransa'da önemliydi. Temel olarak, bu iki hizip, ya Alman nüfuzuna karşı (Guelfolar), ya da papanın siyasal nüfuzuna karşı (Ghibellinolar) savaşıyorlardı. Floransa'da da, öteki şehirlerde olduğu gibi, tüccar ya da şehirliler Guelfo; soylular ise, Ghibellino yanlısıydı. Hiziplerin kendilerine özgü adetleri de vardı: Sözgelimi, şapkalarının belli bir kenarına bir tüy takmak ya da meyveyi belli bir biçimde kesmek gibi. Sonunda 1289'da Ghibellinoları Campaldino ve Caprona'da bozguna uğratan Guelfolar, kendi aralarında çatışmaya başladılar. 1300 yılına gelindiğinde, Floransa Beyaz Guelfolar ve Siyah Guelfolar şeklinde iki hizbe bölünmüştü. Siyahlar Papalığı desteklemeyi sürdürdüler; Beyazlar ise Papanın (özellikle, Papa VIII. Bonifatius'un) nüfuzuna karşıydılar. Dante, Beyaz Guelfoları destekleyenler arasında yer alıyordu ve 1302'de Siyah Guelfolar başa geçince Floransa'dan sürüldü. İmparator VII. Heinrich 1310'da İtalya'ya geldiğinde, iki hizbin yandaşlarınca da nefretle karşılandı. 1334'te, Papa XII. Benedictus iki adı kullananları da aforozla tehdit etti. 15. yüzyılda, Fransa Kralı VIII. Charles'ın İtalya'yı işgali sırasında, Guelfolar kralı; Ghibellinolar ise İmparator I. Maximilian 'ı desteklediler. Şehirler ve aileler, İmparator V. Karl 1529'da İtalya'da imparatorluk iktidarını kesin olarak yerleştirinceye kadar Guelfo ve Ghibellino nitelemelerini kullanmayı sürdürdüler. 19. yüzyılda İtalyan birliği hareketi sırasında bu adlar yeniden canlandırıldı. Bu dönemde Yeni Guelfolar papanın bir İtalyan devletleri federasyonuna önayak olması için çalışırken, Yeni Ghibellinolar İtalyan birliğinin oluşturulması önünde bir engel olarak gördükleri papaya karşı çıktılar. Fiat Albea Fiat Albea, Fiat'ın 2002 senesinin Mart ayında satışa sunduğu modelidir. Model Güney Amerika'da hâlen Fiat Siena ismiyle satılmaktadır. Tofaş Fiat Palio'nun sedan versiyonudur. Albea, Rusya, Polonya, Macaristan, Romanya gibi ülkelere ihraç ediliyordu. Türkiye'de kuş serisinden sonra en çok taksi olarak kullanılan otomobildir. Türkiye'de Albea; Active, Dynamic ve Premio donanım paketleri ile satışa sunulmuştur. 2012 yılında Fiat bu modeli üretmeyeceğini açıklamıştır ve şu an Türkiye'de üretimi bitmiştir. Von Willebrant hastalığı von Willebrand hastalığı (vWH) en yaygın kalıtsal kanama bozukluğudur. 1/800-1/1000 sıklıkta oluşur. von Willebrand faktÃ¶r (vWF) iki ana fonksiyonu olan bir plazma glikoproteinidir. vWF'ü damar içerisini döşeyen hücrelerden (endotel) ve megakaryositlerden sentezlenir. VWH’nın üç formu varıdır. En sık görülen Tip I’de plazma vWf ünde hafiften orta dereceye değişen faktör azlığı vardır. Tip II’de plazmada anormal vWF mevcuttur. Bunlar ya plazmadan yok edilir. (Tip IIa) ya da trombositlere bağlanır ve bu anormal trombositler kandan temizlendiğinde trombosit azlığı gelişir (Tip IIb). Tip III hastalarda her bir ebeveyde farklÄ± bozukluklar bir araya gelerek resesiv vWH meydana getirir. Bu hastalarda hafif olgularda kanama cerrahi girişim veya travma sonrası gelişir. Daha şiddetli hastalarda brun kanamaları, ağıziçi, sindirim sistemi ya da böbrek ve idrar yollarında kanamalar olabilir. Emanuele Belardi Emanuele Belardi (d. 19 Ekim 1977), Ä°talyan kaleci. Serie A takımlarından Juventus'ta forma giymktedir. Kariyeri farklı takımlarda devam etmiştir.Juventus takımında 2006 yılından bu yana forma giyen Belardi sadece 2 kez maça çıkmıştır. 1995 yılından 2006 yılına kadar sözleşmesi Reggina ile olan Belardi bu takımda 103 maça çıkmıştır. Ancak aralıklarla başka takımlarda kiralık oynamıştır. 1 sezon Turris, 1 sezon Napoli ve yine 1 sezon Catanzaro takımlarında kiralık oynadıktan sonra 2006 yılında Juventus takımının 12 sırt numaralı kalecisi olmuştur. Tim Robbins Timothy Francis Robbins (d. 16 Ekim 1958), Akademi Ödülü sahibi Amerikalı oyuncu, senarist, yönetmen, yapımcı ve müzisyendir. 1.96 metrelik boyu ile Hollywood oyuncularının en uzun boylularındandır. Robbins West Covina, Kaliforniya doğumludur. Bir katolik olarak yetiştirilmiştir. Robbins çoğu eleştirmen tarafından gelmiş geçmiş en iyi film olarak kabul edilen Esaretin Bedeli adlı filmin de başrol oyuncusudur. Filmden sonra dünya çapında bir ün yakalamış olmasına rağmen sonraki yıllarda kamera karşısında fazla görünmemiştir. Susan Sarandon ile olan birlikteliğinden iki oğlu bulunmaktadır. Warpfire Warpfire, Sourceforge firmasının 2007'nin sonunda duyurduğu, bir kelime tabanlı online oyun. Warpfire bir uzay similasyonudur. 2007 de Sourceforge firmasının yaptığı fakat 2008 yılında Gameforge AG firmasına geçen ve hala gelişmekte olan bir oyun. Oyunda Toryum denilen ve değişik yaratıklar(slot) kestikçe kazanılan veya parayla alınabilen bir maddedir. Oyun içinde çok değerlidir. Toryum sayesinde silah,gemi,üreteç,ekstra,cephane alınabilir. Ayrıca sayfanın sağ tarafında bulunan Krediler bölümünden Değiştire tıklanarak 1/10 oranında krediye çevrilebilir. Fakat oyunda uzmanlaşmış kişiler Toryumun kesinlikle çevrilmemesi gerektiğine kanaat getirmişlerdir. Oyunda 3 ırk vardır.(United Star Corps, Free Galactic Federation, Outer Worlds) Ayrıca farklı 16 galaksi vardır. Her ırkın kendine ait 5 galaksisi vardır. 16.galaksi tam ortadadır ve geçişi sağlar. Burada savaşmak yasaktır. Oyunda Demir Silisyum İridyum Titanyum madenleri bulunur. Toplanıp satıldığı zaman size kredi verir. Ayrıca bu madenlerin görevleri vardır. Oyunda en fazla 20 level vardÄ±r. Oyun şimdi ise kapanmıştır. Alessandro Birindelli Alessandro Birindelli (d. 12 Kasım 1974 , Pisa), İtalyan futbolcudur. Günümüzde teknik direktör olarak Pistoiese takımın da görev yapmaktadır. Gençlik yıllarını San Frediano ve Empoli takımlarında geçirdi. Empoli takımında 118 maç yaptı ve 1 gol atma başarısı gösterdi. Empoli'de gösterdiği istikrarlı oyunu sonrası Juventus takımına transfer oldu. Birindelli bu takımda ikinci kaptanlığa kadar yükseldi. 196 maçta forma giydi ve iki gol attı. Juventus'dan ayrıldıktan sonra alt ligde forma giymeye devam eden futbolcu, 2009-2010 sezonunun sonunda futbolculuk hayatını noktaladı. İtalya takımının formasını en üst düzeyde altı kere giyen Brindelli bu forma ile herhangi büyük bir turnuvaya katılmaya hak kazanamadı. Etkin futbolculuk hayatına son verdikten sonra Zambiya yardımcı antrenörlüğüne getirildi. Kısa bir süre sonra bu görevden ayrıldı kendisi şu anda Pistoiese takımının teknik direktörlüğü göörevini yürütmektedir. Ãœmid Ümid aşağıdaki anlamlara gelebilir: Jonathan Zebina Jonathan Zebina (d. 19 Temmuz 1978, Paris), defans pozisyonunda görev yapmış Fransız millî futbolcudur. Profesyonel kariyerine 1996 yılında Cannes kulübünde başladı. Daha sonra sırasıyla Cagliari, Roma, Juventus, Brescia, Brest, Toulouse ve Arles-Avignon kulüplerinde oynadı. Juventus'un şike yapması sonucu küme düşürüldüğü sezonun ilk on bir oyuncuları arasındaydı. Yeşil ağaç mambası Yeşil ağaç mambası, boyu 2–3 metre, ağırlığı 3–4 kg olan zehirli bir yılan türü. Yeşil mamba aşağıda gördüğünüz 4 metreye varabilen Kara mambanın akrabasıdır. Yeşil mamba yılanının boyu genellikle 180 cm ile 3.5 m arasında değişir. Genelde kuşlarla beslenir. Sincap da yer. Ama kara mamba kadar ısırma vakası olmaz. Kara mamba sadece sinirlenirse anında ısırır. Ama yeşil mamba ilk önce kaçmayı dener. Genelde ağaçların üzerinde dolaşan yeşil mamba kuş yavrularıyla da beslenir. Dişilerin rengi daha koyudur. Ağaçlarda en çok karşılaştığı hayvanlar leoparlar, sincaplar,maymunlar başka yılanlar(yeşil mamba), Kara mamba ve diğer ağaç yılanlarıdır. Afrika'nın yeşillik alanlarındaki ağaçların üstünde yaşar ve çiftleşir ve ölür. Maymun, porsuk, leopar, kara mamba gibi bir hayvan indirmezse ağaçtan yere inmez. Cristiano Zanetti Cristiano Zanetti 14 Nisan 1977 yılında Carrara'da doğan İtalyan eski futbolcu. Defansif orta saha mevkisinde oynamıştır. Zanetti, Juventus'ta forma giymeden önce FC Internazionale Milano'dan transfer edilmiştir. Zanetti İtalya millî futbol takımının 2002 FIFA Dünya Kupası'nda formasını da giymiş ve millî takımda 17 maçta 1 gol atmıştır. Guido Guinizelli Guido Guinizelli (d. 1230 - ö. 1276), 13. yüzyıl İtalyan edebiyatının önde gelen şairlerindendir. Dolce Stil Novo akımının başlatıcısı kabul edilir. Guido Guinizelli, 1230'da Bologna'da dünyaya gelir. Babası, Guinizello da Magnano; annesi, Guglielmina di Ugolino Chisleri'dir. Ne var ki, yaşamı üzerine bilinenler çok azdır. 1266'da, Bologna'da yargıçlık görevini yürüttüğü bilinmektedir; bununla birlikte, bu göreve daha erken bir tarihte başlamış olabilir. Beatrice della Fratta'yla evliliğinden Guiduccio adında bir oğlu olmuştur. Guinizelli, siyasal olarak Ghibellinolar hizbindendi. Ghibellinolar 1274'te Guelfolara yenik düşünce, Monselice'ye sürülen Guinizelli mesleğini bırakmak zorunda kaldı. 1276'da, Monselice'de öldü. Guinizelli'den günümüze 24 şiir ulaşmıştır; üstelik, bunlardan bazılarının onun olup olmadığı kesin değildir. Şiirlerini 1265-1276 yılları arasında yazdığı biliyoruz. Tek tek her şiirin yazıldığı tarih kesin olmadığı için, sanatının nasıl bir gelişme gösterdiğini belirlemek güçtür. Gene de, şiirinin iki temel evreden geçtiği söylenebilir: Gençlik dönemine özgü ilk evrede, Guittone d'Arezzo'nun etkisi belirgindir. İkinci evre ise, Dolce Stil Novo hareketinin habercisidir. Kesin tarihini (1265) bildiğimiz "A frate Guittone"'de Guittone'nin şiir anlayışı hâkimdir. Keza: soneleri ile bu ilk dönemin estetik anlayışıyla yazılmıştır. Dolce Stil Novo'nun habercisi olarak görebileceğimiz ikinci dönem şiirleri arasında özellikle "Al cor gentil rempaira sempre amore" önemlidir. Guinizelli'nin şiirlerinin ilk dizelerini gösteren aşağıdaki liste, tarih sırasına göre hazırlanmış değildir. Kesin tarihi bilinen tek sone, "A frate Guittone"'dir (1265). Bunun dışındaki şiirlerin kesin tarihi bilinmemektedir. Dante şu ünlü dizelerle ("Purgatorio", 26. Kanto, 97-99), Guido Guinizelli'yi Tatlı Yeni Üslup'un "babası" ilan eder: quand'io odo nomar sÃ© stesso il padre mio e de li altri miei miglior che mai rime d'amor usar dolci e leggiadre. işittiğimde adının söylendiğini benim ve benden iyi başkalarının babasının, tatlı ve güzel aşk şiirleri yazan. Guinizelli, daha önceki Sicilya Okulu şiirine göre büyük bir yenilikçi olup, Dolce Stil Novo'nun başlatıcısı ve kuramcısı kabul edilir. Ünlü şiiri Al cor gentil rempaira sempre amore, bu akımın manifestosu olarak görülebilir. Tarihsel kimliği konusunda hemen hiçbir şey bilmiyor olsak da, Guinizelli "lirik şiir" geleneği içinde çok önemli bir yere sahiptir. Çağdaşı şairler onun şiirini önemli bulurlar. Nitekim Dante Alighieri, onu hem kendisinin, hem Floransalı arkadaşlarının ustası ilan eder ("Araf", 26. Kanto). HavuÃ§ ve sopa Havuç ve sopa, İngilizce deyim. İyi davranışı ödüllendirme, kötü davranışı da cezalandırma anlamına gelir. Deyim ilk kez The Economist dergisinin 11 Aralık 1948 baskısında kullanılmıştır. Deyim, aynı zamanda, bir eşeğin önüne havuç sarkıtarak yürümesini sağlamak anlamına da gelir. Knokke-Heist Knokke-Heist, Belçika'nın Felemenkçe konuşan topluluğu içinde Flaman Bölgesi'nde Batı Flandra ilinde Brugge arondismanında bulunan bir sahil kentidir. Knokke-Heist Belçika'nın kuzey batı kesiminde Hollanda sınırında Knokke-merkez, Heist-aan-Zee, Duinbergen, Ramskapelle ve Westkapelle kent, kasaba ve köylerinden oluşan bir belediyedir. Knokke-Heist nüfusu (2009 başı itibarıyla) 33.897 kişi ve nüfus yoğunluğu 603 olup bu nüfus Knokke-merkez ve Heist arasında dağılmıştır. Knokk-Heist'in konumlandığı arazi "polder" olarak tanımlanmaktadır. Knokke-Heist Belçika'nın zengin bir tatil beldesi olarak bilinmekte ve yaz sezonunda büyükçe tatilci kitlesini çekmektedir. Knokke'de uzun kumlu plajlar ve bir yanı apartmanlar ve zemin katlarında bulunan kafeler ve restoranlarla sıralanmış "Het Zoute/Le Zoute" adı verilen bir sahil yolu bulunmaktadır. Bu sahilde bulunan kumullar arasında çok sayıda yazlık konak ve villalar bulunmaktadır. Yine kumullarda çok özel "Royal Zoute Golf Kulübü" vardır. Polderlerden birinde "Zwin" olarak bilinen bir tuzlu su bataklık arazisinde 158 hektarlık bir bir deniz kuşları cenneti ve doğa rezervi de bulunur. Knokke-Heist yıllarca artistleri çekmiştir ve 40dan daha fazla özel galeri bulunmaktadır. 1886dan beri her yıl Temmuz'da bir hafta süren parasız "Kneistival" adlı bir müzik festivali organize edilmektedir. Ayrıca Knokke Belçika'nın on kumarhanesinden birine sahiptir. Kumarhanede Keith Haring, Rene Magritte ve Paul Delvaux'un tabloları ile 6 tonluk Venedik kristallerinden yapılmış dev bir avize bulunmaktadır. Avize 8.5 m. çapında ve 6.5 m. yüksekliğindedir. Mimar J. Selis ve Tasarımcı Al. David.'in eseri olan bu avizede 22 000 parça cam ve 2700 lamba kullanılmıştır. Kknoke-Heist yerel idaresine bağlı şu yerleşimler bulunmaktadır: Hayrullah Tâceddin Yalım Hayrullah Tâceddin Yalım, (d. 16 Kasım 1885, Üsküdar, İstanbul - ö. 7 Ekim 1954, Üsküdar, İstanbul), Türk mutasavvıf, şair ve dini musiki bestekârı. Üsküdar'da 1885 yılında doğdu. Üsküdar Kurban Nasuh Rifâî Tekkesi şeyhi Nûriefendizâde Tevfik Efendi'nin oğludur. Kurban Nasuh Rifâî Tekkesi şeyhliğine vekâleten getirilmesinin ardından 1909 yılında bu tekkeye şeyh tayin edildi. 1925 yılında tekkelerin kapatılmasına kadar bu vazifesine devam etti. Cumhuriyet devrinde ise tapu memuru olarak vazife gördü. 1954 yılında Üsküdar'da vefat etti ve oraya defnedildi. 1987-88 UEFA Kupası UEFA Kupası 1987-1988 sezonunda Batı Almanya ekibi Bayer Leverkusen, finalde İspanya takımıRCD Espanyol'ü penaltılar sonucunda yenerek UEFA Kupası'nı müzesine götürdü. Filistin KomÃ¼nist Partisi Filistin Komünist Partisi (İbranice: המפלגה הקומוניסטית של פלשתינה) (Yidiş: פאלעסטינישע קומוניסטישע פרטיי) Palestiner Kumunistishe Partie, kısaca פקפ PKP), Filistin İngiliz Manda yönetiminde 1923 yılında Filistinli Komünist Parti ve Filistin Komünist Partisi'nin birleşmesiyle kurulan politik parti. 1924 yılında Komintern'in Filistin seksiyonu olarak yeniden organize edilmiştir. 1923 yılındaki parti kongresi, Arap ulusal hareketini, "İngiliz emperyalizmine karşı çıkan ve İngiliz emperyalizminin müttefiki olan Yahudi burjuvazisinin Siyonizm'ini yadsıyan bir hareket" olarak değerlendirerek, bu hareketi destekleme yönünde bir karar aldı. Bu yöneliş sayesinde parti Komintern'e üye olabildi. Parti ayrıca Filistin'de Sionist yerleşimlere ve Histadrut ("İsrail Toprağındaki İşçilerin Genel Federasyonu") ve onun Jahudi emek politikasına karşı çıktı. Bay Pipo Bay Pipo / Bir MİT Görevlisinin Sıradışı Yaşamı: Hiram Abas, Soner Yalçın ve Doğan Yurdakul'un 1999'da yayımlanan kitabı. 2008 Avrupa Futbol Şampiyonası eleme aşaması Bu maddede, 2008 Avrupa Futbol Şampiyonası'nın eleme turlarının maçlarının programları ve sonuçları yer almaktadır: Carlsberg Carlsberg Group (IPA: karlzberg) 1847 yılında Jacob Christian Jacobsen tarafından Danimarka'nın başkenti Kopenhag'da kurulan bira şirketidir. Türkiye'deki ortağı Türk Tuborg'dur. Deniz maymunu Deniz Maymunları ("Artemia salina" × "nyos"), bir tuz karidesi (Artemia salina) melezinin İngilizce ticari adından birebir Türkçeye çevrilmiş adıdır. JVC , genellikle JVC (Japan's Victor Company) olarak adlandırılan, Yokohama Japonya merkezli, uluslararası elektronik şirketidir. 1927 yılında kurulan JVC, Japonya'nın ilk televizyon tanıtımını ve VHS video kaydediciyi geliştirmesiyle tanınır. 1953'ten 2008 yılına kadar Matsushita Electric Industrial Co, Ltd, JVC'nin çoğunluk hissedarı olmuştur. 2008 yılında, JVC ile Kenwood Corporation şirketleri birleşerek, JVC Kenwood'i oluşturmuştur. JVC, 2. Dünya Savaşı sırasında yabancı ortakları ile ilişkilerini kopardı. Günümüzde, Japonya'daki bu plak şirketi Victor Entertainment adıyla bilinmektedir. Ayrıca, JVC video kaydedicileri, İngiltere'de tarafından küçük kozmetik farklılıklar ile pazarlanmıştı. Thomson SA şirketi Ferguson şirketini satın alındığında JVC ile aralarındaki bu ilişkide sona ermiş oldu. Kenwood Elektronik ile birleşerek, 1 Ekim 2008 tarihinde JVC Kenwood Holdings oluştu. Doluca, Batman Doluca Köyü (Kürtçe adı Mêrîna), engebeli bir araziye kurulmuş, doğusunda Yaylıca Köyü, güneyinde Esentepe mezrası, kuzeybatısında Şerbetli Köyü, Batısında ise Batman Çayı bulunan Batman'a bağlı bir köy. Köy, Batman'a 12 km uzaklıktadır. Halk, geçimini çiftçilik yaparak sağlar. Köyde yetiştirilen tarımsal ürünlerin başında buğday, pamuk, tütün, mercimek ve mısır gelir. Son yıllarda tarımda yaşanan durgunluk ve kısıtlamalardan sonra ekonomik durumu iyi olmayanlar başta İstanbul olmak üzere başka illere gidip çalışmaktadırlar. Batman şehir merkezine göç son yıllarda hızla artmıştır. Köyden şehre ulaşım özel araçlarla yapılmaktadır. Zaga Zaga, komedyen Okan Bayülgen'in 1998-2005 sezonları arasında Kanal D'de sunuculuğunu yaptığı talk-show programıdır.1996 yılında Bayülgen`in Televizyon Çocuğu programı bitince iki yıl daha program yapmayan Okan Bayülgen, 21 Kasım 1998 Cumartesi tarihinde Zaga ile dönüş yaptı.Televizyon Çoğuğu programında bir süre gösterilen başta,Erkan Taşdöğen ve Zafer Algöz`ün oynadığı Ailemizin Görüşü skeci Zaga zamanında izleyenlerinin beğenisini kazandı.Ardından Zuzaylılar,Vampir skeci de aynı şekilde skeçleri takip etti.1999-2002 yılları arası Cuma geceleri yayınlanan Zaga,Ekim 2002`den son programa kadar cumartesi geceleri devam etti.2002 yılında Zaga Elemanlar (Çekirdek Yiyiciler,Gay Mimarlar,Cam Siliciler...Elemanlar skeçlerinin örnekleridir) skecinde Erkan Taşdöğen,Okan Bayülgen ile beraber rol aldılar.Ardından Okan Bayülgen`in Şelale Hanım tiplemesi de izleyenlerin ilgisini çekmiş oldu.Programın son sezonunda ise Engin Günaydın ve Bülent Polat "Damatlar" başta olmak üzere birçok skeçte oynadılar.2001 yılında Bayülgen`in programlarda gerçekleştireceği medyadaki trajikomik olayları programında gösterdiği Medya Arkası`nı başlattı ve Medya Arkası sadece Zaga ile sınırlı kalmadı ve daha sonraki şov programlarında da bu bölümü izleyenlere gösterdi, alaycı ve şakacı bir şekilde yorumladı. Program 1998 yılının Kasım ayında sezona başlayıp 2005 yılının Haziran ayında bitmiştir. Ã–sterreichische Postsparkasse Österreichische Postsparkasse, Avusturya kuruluşlu bir posta bankasıdır. Ayrıca Euro 2008'de Avusturya'nın sponsorudur. Behram Beyzayi Behram Beyzayi (Farsça: بهرام بیضایی, İng., Alm. ve Fra.: Bahram Bayzai, Bahram Beizai ya da Bahram Beyzaie, d. 26 Aralık 1938, Tahran), İranlı film ve tiyatro yönetmeni, senaryo ve oyun yazarı, kurgucu, film yapımcısı, araştırmacı. Beyzayi, İran sinemasında 1960'ların sonunda başlamış olan ve öncüleri arasında Abbas Kiyarüstemi, Füruğ Ferruhzad, Sohrab Şahit Sales ve Perviz Kimyavi gibi isimlerinde bulunduğu İran Yeni Dalgası akımı yönetmenlerindendir. Bu akım yönetmenleri, şiirsel diyaloglar, geleneksel İran sanatı ve kültürüne göndermeler ile politik ve felsefi konuların alegorik şekilde ele alınması gibi gibi pek çok ortak teknik kullanır. Alpes Maritimae Alpes Maritimae, Modern Fransa ve İtalya arasında uzanan Alp dağları üzerindeki üç küçük Roma İmparatorluğu eyaletinden biri. MÖ 14 yılında Augustus tarafından kurulmuş olup başkenti Fransa'nın Nice şehri yakınlarında bulunan Cemenelum kentiiydi (modern Cimiez). Alpes Poeninae Alpes Poeninae, Modern Fransa ve İtalya arasında uzanan Alp dağları üzerindeki üç küçük Roma İmparatorluğu eyaletinden biri. Ünlü Kartacalı komutan Hannibal'in Alpleri bu noktadan geçtiğine inanılması eyaletin adının "Poeninae" olmasına neden olmuştur (Romalılar Kartacayı "Poeni" diye adlandırırlardı). Bob Gunton Bob Gunton (15 Kasım 1945), Amerikalı bir oyuncu. Daha çok 1994 yılı yapımı "The Shawshank Redemption" ("Esaretin Bedeli") filmindeki Müdür Norton rolü ile tanınır. Gunton Rose Marie ve Robert Patrick Gunton'un oğlu olarak dünyaya geldi. St. Peter’s Üniversitesine ardından Kaliforniya Üniversitesi'ya devam etti ve orduda da görev aldı. Gunton appeared on Broadway as Juan Peron opposite Patti LuPone in the original cast of "Evita" and in a 1989 revival of "" and received Tony Award nominations for both. Additional Broadway credits include "Working", "King of Hearts", and "Big River". Gunton portrayed President Richard Nixon in a recreation of the Watergate tapes incident for "Nightline". Gunton portrayed United States Secretary of Defense Ethan Kanin in the sixth season of "24" and will reprise his role, but now as Chief of Staff to the new President, in the seventh season of the show as a series regular. Alpes Cottiae Alpes Cottiae, Modern Fransa ve İtalya arasında uzanan Alp dağları üzerindeki üç küçük Roma İmparatorluğu eyaletinden biri. Eyaletin en önemli görevi Alpler üzerinde bulunan geçitlerin iletişim güvenliğini sağlamaktı. Alpes Cottiae, batıda Gallia Narbonensis, güneyde Alpes Maritimae, doğuda İtalya ve kuzeyde Alpes Graiae eyaletleriyle sınırdaştı. Eyaletin başkenti olan Segusio (modern Susa Piedmont'da yer alır). Eyaletin adı MÖ 1. yüzyılda Roma egemenliğini kabul ederek ülkesini Roma İmparatorluğuna entegre eden "Ligure kabilesi" yöneticisi Cottius'dan gelir. Başlangıçta Cottius ve aynı ismi taşıyan oğulları Roma'ya bağlı bir Müvekkil devlet olarak güçlerini muhafaza ettilerse de sonradan İmparator Nero zamanında bölgeye bir procurator atanmış ve ülke resmi olarak Roma eyaletine dönüştürülmüştür. Eyaletin valileri Equestrian sınıftan gelen prefectlerdi. Alpes Cottiae'deli yerleşim yerlerinden bazıları; 2004 Yaz OlimpiyatlarÄ±'nda voleybol 2004 Yaz Olimpiyatları'na voleybol dalında erkeklerde ve bayanlarda onikişer ülke katıldı. Bu takımlar altışarlı iki gruba ayrılarak tek devreli lig usulü karşılaştılar. Gruplarında ilk dört sırayı alan takımlar çeyrek finale yükseldi. Çeyrek finalde çapraz olarak eşleşen takımlardan galip gelenler yarı finale yükseldi. Yarı finalde galip gelenler altın, yenilenler ise bronz madalya için karşılaştı. Olimpiyat altın madalyasını erkeklerde Brezilya, bayanlarda Çin Halk Cumhuriyeti kazandı. Plaj voleybolunda altın madalyayı erkeklerde Brezilyalı Emanuel Rego / Ricardo Santos, bayanlarda Amerikalı Kerry Walsh / Misty May kazandı. 1974 FIFA Dünya Kupası 1974 FIFA Dünya Kupası, FIFA'nın 4 yılda bir uluslararasında düzenlediği dünya şampiyonalarının onuncusudur. 13 Haziran ile 7 Temmuz 1974 tarihleri arasında Batı Almanya'da düzenlenmiştir. 16 ülke karmasının katılımıyla gerçekleştirilen turnuvada, toplam 38 maç oynandı. Turnuvanın ikinci aşamasında, bir üst tura yükselen 8 takım arasında A ve B grupları oluşturuldu. Kendi gruplarında birinci olan takımlar finale yükselirken ikinci sırayı alan takımlar ise aralarında üçüncülük maçı oynadı. Turnuvanın ev sahibi olan Batı Almanya, A grubunun birincisi olarak finale yükselmeye hak kazandı. Rakip, B grubunun birincisi olarak tarihinde ilk kez final oynayan Hollanda'ydı. Münih'te oynanan final maçını 2-1'lik sonuçla Batı Almanya kazandı. Batı Almanya bu şampiyonlukla beraber, 1954'ten sonra ikinci kez FIFA Dünya Kupası şampiyonluğu elde etti. Turnuvanın üçüncüsü olan Polonya'nın oyuncusu Grzegorz Lato, turnuva boyunca atmış olduğu 7 golle turnuvanın gol kralı oldu. Önceki şampiyonanın gol kralı Gerd Müller ise bu turnuvada attığı 4 golle birlikte dünya kupalarındaki toplam gol sayısını 14'e çıkardı. İlk kez bir FIFA Dünya Kupasında mücadele etme hakkı elde eden dört takımdan Avustralya, Zaire ve Haiti gruplarını son sırada tamamlarken, Doğu Almanya birinci turu geçmeyi başardı. Almanya, ilk kez bir FIFA Dünya Kupası organizasyonunda ev sahibi görevini üstlendi. 1990 yılında birleşen Doğu ve Batı Almanya, 32 yıl sonra, 2006 yılında bir kez daha FIFA Dünya Kupası'na ev sahipliği yaptı. Yapılan araştırmalara göre ise turnuvada yapılan 38 maç, stadyumlara gelen toplam 1,77 milyon kişi tarafından izlenmişti. Öte yandan Brezilya, 1970 FIFA Dünya Kupası'ndaki şampiyonlukla birlikte kupayı üçüncü kez kazanarak Jules Rimet Kupası'nın sahibi olma hakkını etmiş olduğundan bu organizasyon için yeni bir kupa üretildi. İtalyan heykeltıraş Silvio Gazzaniga'nın yaptığı bu yeni tasarım, hâlen FIFA Dünya Kupası organizasyonlarında kullanılmaktadır. Turnuvaya ev sahipliği yapmak isteyen bazı ülkelerin başarısız olan başvurularından sonra, 6 Temmuz 1966'da Londra'da düzenlenen FIFA Kongresi'nde, 1974 FIFA Dünya Kupası'nı düzenleme hakkı Batı Almanya'ya verildi. Demokratik bir şekilde yapılan oylamada Arjantin 1978 FIFA Dünya Kupası'nı, İspanya ise 1982 FIFA Dünya Kupası'nı düzenlemeye hak kazandı. 1974 FIFA Dünya Kupası'na ev sahipliği yapacak ülkenin belirlenmesinden 3 ay önce, 16 Nisan 1966 tarihinde Bavyera eyâletinin başkenti Münih'e 1972 Yaz Olimpiyatları'nı düzenleme hakkı verilmişti. Bavyera eyalet meclisi tarafından turnuvada ırkçılık yapılması ise kesinlikle yasaklanmıştı. Maçlar, Batı Almanya'nın 9 farklı şehrinde oynandı: 1974 FIFA Dünya Kupası'nın elemelerine katılım için son başvuru günü 30 Haziran 1971 tarihiydi. Eleme gruplarının kura çekilişi 17 Haziran 1971 tarihinde Almanya'nın Düsseldorf kentinde yapıldı. Kayıtlı 99 ülkeden ikisi doğrudan şampiyonanın katılma hakkına sahipti. Ayrıca, yedi takımın katılım isteklerini geri çekmesi sonrası geri kalan 90 takım elemelere katılmıştı. Son Dünya Şampiyonu olan Brezilya'nın yanı sıra ev sahipliği yapan Batı Almanya da turnuvaya direkt olarak katılan ülkelerden olurken, onlara elemeleri başarıyla geçen 14 millî takım daha eşlik etmiştir. Elemeler sürecinde eski şampiyonlardan biri olan İngiltere'nin o tarihe kadar dünya kupalarına sadece bir kez katılan ve dereceye giremeyen Polonya'ya yenilerek şampiyonaya katılma hakkını elde edememişti. Böylelikle, 1974 FIFA Dünya Kupası'na eski şampiyonlardan biri katılmamıştı. Bulgaristan ise Eusebio'lu kadrosuyla 1966 FIFA Dünya Kupası'nda üçüncülük elde eden Portekiz millî takımına karşı başarılı olarak kupaya tekrar katılma hakkı elde etmişti. 1950 FIFA Dünya Kupası'nda dördüncü olan ve 1964 Avrupa Uluslar Kupası'nı kazanan İspanya da Yugoslavya'ya kaybederek elenmişti. Meksika ise eleme turunda Haiti ve Trinidad ve Tobago'nun gerisinde kalarak kendi grubunda üçüncülüğü elde edebilmişti. Karayiplerden gelip şampiyonaya ilk kez katılacak bu futbolcuların yanı sıra, ilk kez katılacak diğer ülkelerin arasında Doğu Almanya, Avustralya ve ilk Afrikalı siyahî bir ülkenin takımı olarak Zaire de bulunmaktaydı. İspanya gibi Fransa da turnuvaya katılmaya hak kazanamayan ülkeler arasına girerken, Polonya ve Hollanda da, II. Dünya Savaşı'ndan sonra ilk kez bir FIFA Dünya Kupası'na katılmaktaydı. Diğer eleme gruplarının liderleri doğrudan FIFA Dünya Kupasına katılmaya hak kazanırken, Sovyetler Birliği 9. Avrupa Grubu'nun galibi olarak, FIFA Dünya Kupasına katılım için 3. Güney Amerika Grubu'nun galibi olan Şili takımına karşı rövanşlı eleme maçı oynamak zorunda kalmıştı. Moskova'da oynanan ilk maçta iki takımdan da gol sesi çıkmamıştı. Şili'de oynanması gereken deplasman maçına, 1973 yılında yapılan askerî darbe esnasında komünist muhaliflerin tutuklandığı Santiago'daki Şili Ulusal Stadyumu'nda çıkılacak olmasından ötürü, Sovyetler Birliği takımı maça çıkmayı ve bu nedenle Şili'ye gelmeyi reddetmişti. Sahaya sadece Şili takımının çıkmasına rağmen, hakem maçı başlatmış ve Şili başlama vuruşu yapıp topu boş kaleye göndererek maçı kazandı. Çünkü, kurallar gereği başlama vuruşunu diğer takım yapması gerektiğinden, maç yarıda kaldı ve Sovyetler Birliği şampiyonadan elendi. Elemeler sonucunda 1974 Dünya Futbol Kupası'nın final turuna katılmaya aşağıdaki takımlar hak kazanmıştır: 1974 Futbol FIFA Dünya Kupasında, ilk kez yeni bir düzen uygulandı. Önceki turnuvalarda olduğu gibi 16 takımın arasından, her biri 4 takımdan oluşan 4 ayrı grup oluşturuldu. Ayrıca, bu gruplardan ilk iki sırayı alacak takımlar bir sonraki tura çıkmaya hak kazanmış olacaktı. Ancak, turnuvada bu sefer "yenilen takım elenir sistemi" uygulanmayarak, iki ara tur düzenlenecekti. İkinci final turunun galipleri kupanın final maçında karşılaşacak, ikinci sırada yer alan takımlar ise üçüncülük maçında mücadele edecekti. Birden fazla takımın grup maçlarında aynı puana sahip olmaları halinde, sıralamayı belirlemek için öncelikle gol averajı ve daha sonra da gol sayısına bakılacaktı. Gol ve puan durumu birden fazla takımda aynı olduğu takdirde, takımların puan cetvelindeki sıralaması birinci final turunda kura ile, ikinci final turunda öncelikle önceki tur sonuçları ve daha sonra yine kura ile belirlenecekti. Final ve üçüncülük maçlarında berabere kalındığında, kurallar gereği önce maç süresi uzatılacaktı. Uzatmada da bir skor farkı meydana gelmediği takdirde, üçüncülük maçının galibi doğrudan penaltı ile belirlenecekti. Final maçı ise, takip eden günler içinde yeniden oynatılacaktı. Böylece oynanan ikinci bir final maçında uzatma sonrası da bir skor farkı meydana gelmeseydi, 1974 FIFA Dünya Kupası şampiyonu penaltı ile belirlenecekti. Coupe Jules Rimet isimli eski kupa Meksika'da düzenlenen 1970 FIFA Dünya Kupası'nda Brezilya'nın üçüncü kez şampiyon olmasıyla kalıcı olarak Güney Amerikalı futbolculara geçtikten sonra, FIFA gelecek turnuvalar için yeni bir FIFA Dünya Kupası yapmaya karar verdi. Yeni kupa için Atina'da toplanan FIFA kurulunun başlattığı yarışmayı, sunulan 53 tasarım içinden İtalyan sanatçı Silvio Gazzaniga'nın kollarını uzatarak yerküreyi elinde tutan iki futbolcuyu tasvir eden tasarımı kazandı. 1974 FIFA Dünya Futbol Turnuvası'nda ilk kez verilen kupa, 18 ayar masif altından yapılmış olup 36,8 santimetre yüksekliğinde ve 6,175 gram ağırlığındadır. Alt tarafındaki şampiyon takımların isimleri yazılan kaidesine, yarı değerli taş olan malakit taşından iki halka yerleştirilmiştir. 1971 yılında bu kupaya 100.000 İsviçre frangı kadar değer biçilmiştir. Kupanın tasarımının değişmesinin yanında önceden "Jules Rimet Kupası" olarak adlandırılan organizasyon, bu turnuvadan itibaren "FIFA Dünya Kupası" olarak kayıtlara geçmeye başladı. Önceki kupadan farklı olarak, bu yeni zafer simgesi FIFA'nın mülkiyeti altında kalarak, hiçbir ülkeye kalıcı olarak verilmedi. Bu turnuvadan itibaren uygulanan sisteme göre, halihazırdaki dünya şampiyonu, kupayı her seferinde bir sonraki dünya turnuvasına kadar kazanmakta ve daha sonrasında şampiyona kupanın orijinali gibi masif değil de, sadece altın kaplamalı olan bir taklidi verilmektedir. FIFA Dünya Kupası finallerindeki grupların kurası 5 Ocak 1974 tarihinde Alman devlet televizyon kanalı Hessischen Rundfunk'a ait olan Frankfurt'taki büyük yayın salonunda çekildi. Eleme turlarını geçen takımlar çekiliş için dört farklı torbaya dağıtıldı. Torbalara dağıtılış şekli ise FIFA'nın aynı gün belirlediği bir kararnameye göre düzenlendi. Bu kararnameye göre, takımların geçmiş Dünya Kupalarındaki başarıları ve güncel performansının dışında coğrafi-kıtasal özellikleri de takımların gruplara dağıtılmasında belirleyici etkenler olacaktı. Çekilişin ayrı bir özelliği de, çekilişe katılacak toplam on altı takımdan sadece on beşinin yerinin belirlenmesiydi. Bunun sebebi, Avrupa 7. eleme grubundaki İspanya ile Yugoslavya arasındaki play-off maçının henüz oynanmamış olmasıydı. 13 Şubat 1974'te oynanacak olan maçı ise sonradan Yugoslavya kazandı. Torbalardaki takımlar şöyle oluştu: Federal Almanya ve Brezilya, çekiliş yapılmadan önce 1. ve 2. grubun birinci torba takımları olarak belirlenmişlerdi. Takımlar, bir Alman çocuk korosu Schöneberger Sängerknaben'nin üyesi olan on bir yaşındaki Detlef Lange tarafından 35 dakikalık bir sürede çekildi. Çekilişten önce 2. Torbadan Arjantin veya Şili'nin, Brezilya veya Uruguay'ın olduğu gruba alınmaması kararlaştırılmıştı. Böylece her ön eleme grubunda bir Güney Amerika ekibi olması sağlanacaktı. Çekilişte iki Almanya ekibi de 1. Gruba düştü. Dönemin FIFA Başkanı Sir Stanley Rous'un bu çekiliş sonucunu açıkladıktan sonra salonda bir sessizlik oluştu ve birkaç saniye sonra bu sessizliği uzun süren bir alkış takip etti. Organizasyon sonrası Demokratik Almanya Cumhuriyeti'nin Batı Almanya ile aynı gruba düşmesinden dolayı FIFA Dünya Kupasını boykot etmeyi düşündüğü söylentisi ortaya atılsa da, bu söylenti Doğu Alman yetkililer tarafından yalanlandı. Çekilişten sonra gruplar şu şekilde oluşmuştur: 10. FIFA Dünya Kupası açılış töreni, 13 Haziran 1974 tarihinde Yugoslavya ile son FIFA Dünya Kupası şampiyonu Brezilya arasındaki açılış maçından önce yapıldı. 1974 FIFA Dünya Kupası, ilk defa ev sahibi olan takım yerine daha önceki FIFA Dünya Kupasında şampiyon olan takımın açılış maçını oynamasına sahne oldu. Bu uygulama, 2002 FIFA Dünya Kupası'na kadar devam etti. Daha sonra 2006 FIFA Dünya Kupası'ndan itibaren ev sahibi ülke takımı eskiden olduğu gibi tekrar açılış maçını yapmaya başladı. Turnuvanın açılış töreni için Almanya Futbol Birliği'nun merkezi olan Frankfurt şehri seçildi. Açılış gününde kutlamaların yapılacağı alanda hava oldukça kapalıydı ve aralıksız devam eden bir yağmur yağmaktaydı. Hava sıcaklığı ise 13 °C idi. Saat 15.00'te Frankfurter Waldstadion (Commerzbank Arenası - Frankfurt Orman Stadyumu)'nda 90 dakika sürecek olan, Alman Ordu Orkestrası'nın müziğiyle eşlik ettiği kutlamalar başladı. Beraberinde, katılımcı 16 ülkenin folklor ekipleri ve sanatçıları sunum yaptılar. Kendilerini stadyum sahasını kaplayacak kadar büyük olan 16 plastik futbol topuyla saklayan bu ekipler ve sanatçılar, ortaya çıktıklarında plastik toplar da çiçek şeklinde açılıyorlardı. Başlangıcı Yugoslav grup "„Gradimir“" yaptı. Bunu İtalya'nın Floransa şehrinden gelen bayrak sallayan grup, tulumlu flüt çalan İskoçyalılar, Şili folklorcuları, geleneksel tahta ayakkabılı Hollandalı dansçılar, Polonyalı sanatçı Maryla Rodowicz ve Brezilyalı sambacılar "„Ballett Tropical“" takip etti. Almanya'yı Cochem-Zell'den (Mosel) Trachten Grubu, Doğu Almanya'yı ise Frank Schöbel ve karma bir bale dans grubu "Freunde gibt es überall" (Dost Her Yerde Vardır) şarkısıyla temsil etti. Uwe Seeler ve Pelé'nin sahanın ortasında eski kupa ile yeni kupayı sembolik olarak değiş tokuş etmelerinden sonra stadyumda bulunan organizasyon komitesi başkanı Hermann Neuberger, dünyanın farklı ülkelerinden gelen konukları selamladı. 2000'in üzerinde beyaz giysilere bürünmüş olan Frankfurtlu okul öğrencileri, stadyum sahasında 1974 FIFA Dünya Kupası ambleminin şeklini oluşturmaya çalışırken, Alman Cumhurbaşkanı Gustav Heinemann, protokolden seyircilere şu sözlerle seslenerek turnuvayı başlattı: "„Dünyanın her tarafından FIFA Dünya Kupası karşılaşmaları için Alman Federal Cumhuriyeti'ne gelen binlerce konuğa kalpten hoş geldiniz diyor ve en iyi dileklerimi iletiyorum. Umarım 10. FIFA Dünya Kupası karşılaşmaları dostluğun ve centilmenliğin karşılaşması olur. 10. Dünya Futbol Şampiyonluğu karşılaşmaları başlamıştır.“" Finalde yer alan takımların listesi için bakınız: "1974 FIFA Dünya Kupası Kadroları" Doğu Almanya, katıldığı ilk ve tek FIFA Dünya Kupasında grup birincisi oldu. Avustralya'yı 2-0'lık skorla yenen ve Şili ile 1-1 berabere kalan Doğu Almanya, gruptaki son maçını Batı Almanya ile oynadı ve bu maç, her iki ülke arasında millî takımlar düzeyindeki tek karşılaşma olarak tarihe geçti. Ev sahipliği avantajı bulunan Batı Almanya, Jürgen Sparwasser'in attığı tek golle karşılaşmayı Doğu Almanya önünde 1-0 yenik tamamladı. 1972 Avrupa Futbol Şampiyonası birincisi Batı Almanya'nın grup maçlarındaki performansı Alman medyasındaki beklentilerin altında kaldı. Takımın tek golle aldığı Şili galibiyeti sonrası teknik direktör Helmut Schön Alman basını tarafından çokça eleştirildi. Bu eleştirilerin ardından kupaya ilk kez katılan Avustralya karşısında alınan 3-0'lık galibiyeti, 1-0'lık Doğu Almanya yenilgisi takip etti. Doğu Almanya yenilgisi, aynı zamanda, Batı Almanya'nın bu turnuvada oynadığı maçlar arasında aldığı tek yenilgiydi. Kaybedilen bu maç, Batı Almanya'yı grup ikincisi yaparak, B Grubu'nda yer almasına neden oldu. Böylelikle Batı Almanya, A Grubu'nda yer alan Brezilya, Arjantin ve Hollanda'yla aynı gruba düşmedi. Buna istinaden yenilginin akşamında Batı Alman millî takımının kaldığı otelde Franz Beckenbauer, yenildikleri geceyi: "Nacht von Malente" (Malente'nin gecesi) şeklinde tanımlayarak Batı Alman millî takımının kupada hâlen iddiasının devam ettiğini vurguladı. 1962 FIFA Dünya Kupası'ndaki üçüncülüğünün haricinde katıldığı dünya kupalarında ilk turu geçemeyen Şili, 1974 FIFA Dünya Kupası'nda da bu geleneğini bozmadı. İlk maçta Batı Almanya'ya karşı alınan yenilgiyi, Doğu Almanya ve Avustralya beraberlikleri takip etti. Bu sonuçlarla Şili elenirken turnuva boyunca oynadığı her maç protesto gösterilerine sahne oldu. Batı Almanya - Şili maçı esnasında seslerini duyurmak isteyen ve 1973 Şili Darbesi'ne karşı çıkan göstericiler, maçın aksamasına neden oldu. Ayrıca, Batı Almanya-Şili maçında Şili kaptanı Carlos Caszely'i kırmızı kartla oyundan ihraç eden Doğan Babacan, FIFA Dünya Kupası tarihinin ilk kırmızı kart gösteren hakemi oldu. Şampiyonaya ilk kez katılan Avustralya takımı, Doğu Almanya'ya karşı 2-0 kaybettiği maçı yaklaşık bir saat boyunca gol yemeden sürdürürken rakip kalede de gol girişimlerinde bulundu. Batı Almanya'ya karşı oynadığı maçtan ise 3-0'lık yenilgiyle ayrılan Avustralya, son maç öncesi gruptan çıkma şansını kaybetmişti. Avustralya, bu atmosferde oynadığı maçta düşük de olsa gruptan çıkma şansı bulunan Şili ile golsüz berabere kalarak grubu gol atamadan kazandığı 1 puanla tamamladı. Grubu lider olarak tamamlayıp bir üst tura adını yazdıran Yugoslavya, turnuvanın açılış maçında, son FIFA Dünya Kupası şampiyonu unvanını taşıyan Brezilya'yla 0-0 berabere kaldı. Bunu, takım olarak turnuvada gol atma başarısı gösteremeyen Zaire'ye karşı alınan 9-0'lık galibiyet ve peşinden gelen 1-1'lik İskoçya beraberliği izledi. Elde ettiği farklı galibiyetle FIFA Dünya Kupası tarihinin o zamana kadarki en farklı sonucunu elde eden Yugoslavya'nın bu rekoru daha sonra, 1982'de El Salvador'u 10-1 yenen Macarlar tarafından egale edildi. 3 FIFA Dünya Kupası şampiyonluğu kazanmış Brezilya, önceki FIFA Dünya Kupasındaki futbolcusu Pelé'nin yokluğunda Yugoslavya ve İskoçya karşısında gol kaydedemedi. Ayrıca, Brezilya'nın önceki dünya kupalarındaki atak futbolunun yerini savunmaya dayalı bir oyun düzeni aldı. İskoçya önünde beraberliği kurtaran takım, toplamda iki beraberlik ve Zaire'ye karşı alınan bir galibiyetle gol averajının daha iyi olması sayesinde turu geçti. İskoçya, karşılaşmalar esnasında hiç yenilgi almayan tek takım olmasına rağmen gol averajı nedeniyle turnuvaya veda etti. İskoçya'nın elenmesinde etkili olan sebeplerden biri de; Yugoslavya'nın 9 ve Brezilya'nın 3 golle geçtiği, kupada hiç gol kaydedememiş Zaire'ye karşı 2-0 gibi bir skorla aldığı galibiyetti. İskoçya, sonraki iki karşılaşmanın da beraberliklikle sonuçlanmasından sonra averajın önem kazandığı gruptan 1 gol averajı farkıyla elenince, kupada Büyük Britanya adasını temsil edecek hiçbir takım kalmadı. Zaire takımı, tarihinde ilk kez katıldığı bu turnuvayı 3 yenilgiyle ve hiç gol atamadan kalesinde 14 gol görerek tamamladı. Yugoslavya'ya karşı oynanan ve 9-0 gibi farklı bir sonuçla biten maç, aynı zamanda FIFA Dünya Kupası maçları son turunda bir takımın aldığı en farklı yenilgi anlamına gelmekteydi. Bunun dışında, futbolcularının uluslararası düzeyde karşılaşma tecrübesi olmayan Zaire'de takımın sağ bek oyuncusu Ilunga Mwepu'nun Brezilya'nın kullanacağı bir serbest vuruşta düdük çalmadan barajdan ayrılarak topa vurmuştu. Bu turnuvaya kadar katıldığı dünya kupalarında ilk turu geçememesine rağmen, aldığı 2-0'lık Uruguay ve 4-1'lik Bulgaristan galibiyetleriyle turnuvada yoluna kayıpsız devam eden Hollanda, İsveç'le berabere kalarak grup birinciliğini elde etti. 1958 FIFA Dünya Kupası'nda elde ettiği ikinciliğin ardından uluslararası turnuvalarda başarı elde edemeyen İsveç, grup ikincisi olarak ikinci final turuna yükseldi. Dış ülkelerde top koşturma tecrübesine sahip İsveçli oyuncuların (forvet Roland Sandberg ve Ralf Edström beraberinde yine orta saha oyuncusu Björn Nordqvist ile kaleci Ronnie Hellström) katkılarıyla Hollanda önünde alınan golsüz beraberliğin yanında aldığı 0-0'lık Bulgaristan beraberliği ve 3-0'lık Uruguay galibiyetiyle grupta oynadığı her maçtan puan çıkaran İsveç, Brezilya'yla birlikte hiç gol yemeden ilk turu geçen iki takımdan biri oldu. Bulgarların FIFA Dünya Kupasına dördüncü kez katılımı da onlara ilk turu geçme başarısını getirmedi. İsveç ve Uruguay karşısında alınan iki beraberlik sonrası Hristo Bonev'in Bulgaristan'ın tek golünü attığı maçta, Bulgaristan Hollanda'ya 4-1 yenilerek kupaya veda etti. Eski FIFA Dünya Kupası ve olimpiyat şampiyonlarından biri olan Uruguay, önceki FIFA Dünya Kupasının dördüncüsü unvanıyla bu turnuvada mücadele etti. 29 yıl 4 ay ortalaması ile kupanın yaş ortalamasının üstünde kalan bir kadroyla mücadele eden Uruguay, Hollanda'ya ve İsveç'e karşı kaybettiği maçlarda gol atamazken, Uruguay'ın alabildiği tek puan Bulgaristan maçındaki 1-1'lik beraberlikten geldi. FIFA Dünya Kupası tarihinde daha önce ilk turu geçememiş olan Polonya, 1972 Olimpiyat Oyunları'nda şampiyonluğa ulaşmıştı. Grupta oynadığı tüm maçları kazanarak Arjantin, Haiti'yi ve İtalya'yı arkasında bıraktı. Polonya, aynı zamanda, turnuvanın ilk tur grup maçlarının hepsini kazanan tek takım oldu. Andrzej Szarmach ise Polonya'nın Haiti'yi 7-0 yendiği maçta, bu şampiyonadaki iki hat trick'ten birini yaptı. Önceki dünya kupalarındaki tek başarısı 1966 FIFA Dünya Kupası'nda çeyrek final oynamak olan Arjantin, Polonya'nın ardından gruptan çıkan 2. takım oldu. Başlangıçtaki 3-2'lik Polonya mağlubiyeti ve 1-1'lik İtalya beraberliği sonrasında gruptan çıkması oynanacak son maçlara bağlı hâle gelen Arjantin, gol averajı sayesinde ikinci tura yükseldi. Arjantin'in ilk turdaki tek farklı galibiyeti ise son maçta Haiti karşısında alınan 4-1'lik skor oldu. 1970 FIFA Dünya Kupası'nda final oynamış ve tarihinde 2 kez FIFA Dünya Kupası şampiyonluğu kazanmış İtalya, grup maçları sonucunda elendi. İlk maçında şampiyona deneyimi olmayan Haiti'ye karşı 1-0 yenik duruma düşen İtalya'da, toplamda oynadığı 1143 dakikalık millî maç periyodu boyunca kalesinde tek bir gol bile görmeyen Dino Zoff, maçın ikinci yarısının hemen başında Haitili forvet Emmanuel Sanon'dan gol yedi. İtalya, Haiti'nin 1-0 öne geçmesine rağmen, maçı 3-1'lik skorla kazandı. Bunu 1-1 berabere sonuçlanan Arjantin maçı ve ardından da 2-1'lik Polonya yenilgisi izledi. Arjantin beraberliğinin ardından, son maçta Polonya'ya yenilen İtalya, Arjantin'in grup maçları sonunda elde ettiği gol averajı nedeniyle ilk turda elendi. Daha önce dünya kupası deneyimi olmayan Haiti, turnuva boyunca oynadığı tüm maçları kaybetti. Gruptaki ilk maçında, İtalya'ya karşı Emmanuel Sanon'un golüyle öne geçmesine rağmen maçı 3-1 kaybetti ve ikinci maçında ise Polonya'ya 7-0 gibi farklı bir skorla yenildi. Bu maçın bitiminde Haitili defans oyuncusu Ernst Jean-Joseph dopingle yakalandı ve dünya kupası tarihinde doping testlerini geçemeyen ilk futbolcu olarak kayıtlara geçti. Kaldıkları otele geri götürülen oyuncu, kendi takım yetkilileri tarafından dövüldü. Haiti yine takımın tek golünü Sanon'un attığı son grup maçında Arjantin'e 4-1 kaybetti. FIFA Dünya Kupası tarihi boyunca ilk defa, dört grupta oynanan maçlardan sonra her gruptan en iyi iki takım ikinci tura yükseldi. Daha önceden 1950'de buna benzer bir ikinci bir grup oluşturulmuştu ancak o kupada sadece en iyi olan dört takım birbiriyle karşılıklı maçlar yapmıştı ve final maçı kavramı da yoktu. Getirilen bu yenilikle, favori olarak gösterilen bir takımın rövanşsız olarak oynayacağı tek maçta alacağı yenilgiyle şampiyonaya veda etmesi engellenecekti. Bu sayede organizasyondan daha çok maçla birlikte, daha çok getiri de sağlanabilecekti. Bu uygulamayla, FIFA Dünya Kupası sahibi olmak isteyen bir takım ilk kez altı maç yerine yedi maçta mücadele edecekti. Böylelikle toplam karşılaşma sayısı 32'den 38'e yükseliyordu ki, bu uygulama getirisiyle yeni stadyumların da inşası ve var olanların onarımları için iyi bir yatırım sebebi oldu. Bilhassa beş ayrı yerleşim bölgesinde yapılan 1970 FIFA Dünya Kupası maçlarına nazaran, bu kupada yer sayısı dokuza çıktı. Bu yöntem sonraki FIFA Dünya Kupasının yapıldığı Arjantin'de de devam etti. Ancak Brezilya'ya göre Arjantin'in sadece gol averajıyla üstünlük sağlayıp final maçına yükselmesi uygulamadaki ilk tartışmaları açığa çıkardı. 1982 FIFA Dünya Kupası'nda uygulamaya sokulan birkaç ara çözüm yeterli olmayınca, 1986 FIFA Dünya Kupası'ndan itibaren ilk turdan sonra tekrar tek maçlık sisteme geçildi. A grubunda önceki maçlarında Arjantin ile Doğu Almanya'yı yenen Hollanda, finale yükselmek için beraberliğin bile yeteceği Brezilya maçını 2-0 kazandı. Doğu Almanya'yı ve Arjantin'i birer gol farkla yenen Brezilya ise son maçta aldığı Hollanda mağlubiyetinden ötürü grubu 2. sırada tamamlayarak 3.'lük maçı oynamaya hak kazandı. İlk turdaki grubunu namağlup olarak tamamlayan Yugoslavya ile ilk turdaki grubundan gol yemeden çıkan İsveç, ikinci turda elendi. Hollanda-Brezilya maçındaki aynı durum, B grubunda da son maçtan önce vardı. Yugoslavya'yı ve sonra da İsveç'i yenen Batı Almanya'nın son maçta, gol averajı nedeniyle, Polonya ile berabere kalması bile final maçı oynaması