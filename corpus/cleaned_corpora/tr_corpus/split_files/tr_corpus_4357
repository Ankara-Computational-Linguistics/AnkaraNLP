oğlu olarak Gazze'de dünyaya geldi. 1901 yılında Bursa Askeri Lisesinden mezun olduktan sonra Harp Okuluna girip 1904 yılında beşincilikle Teğmen olarak mezun oldu. Akabinde Erkân-ı Harbiye Mektebi'ne girip 1905'te üsteğmenliğe yükseldi. 1907 yılında Kurmay Yüzbaşı olarak Erkân-ı Harp okulunu bitirdikten sonra kurmay stajı için 2. Ordu emrine verildi. 1908 yılında 21. Fırka Kurmay Başkanlığına atandı. 1909'da Kolağası rütbesine terfi ederek İstanbul'da Genelkurmay 2. Şubeye atandı. 1910-1912 yılları arasında Almanya'da öğrenim gördü. 6 Eylül 1912 tarihinde Şark Ordusu Harekât şubesine, 22 Kasım 1912 tarihinde Çatalca Ordusu Menzil Müfettişliği Kurmaylığına atandı. 9 Ekim 1913 tarihinde Harp Okulu Tabiye Öğretmenliğine, 2 Aralık 1913 tarihinde Genelkurmay 1. şubesine, 26 Aralık 1913 tarihinde 5. Kolordu Kurmay Başkanlığına atandı. 5. Kolordu ile 27 Haziran 1915 tarihinde Çanakkale Seddülbahir cephesine, 3 Temmuz 1915 tarihinde 14. Kolordu Kurmay Başkanlığına getirildi. 9 Ekim 1915 tarihinde Sırbistan'da bulunan Makenzen Ordular Grubu karargâhına delege olarak gönderildi. 1 Mart 1917 tarihinde Kaymakam rütbesine terfi etti. 22 Nisan 1917 tarihinde 20. Kolordu Kurmay Başkanlığına, 1 Temmuz 1917 tarihinde Yıldırım Ordular Grubu Kurmay Başkan Yardımcılığına getirildi. 26 Ocak 1918 - 25 Mart 1918 tarihleri arasında 4. ve 8. Orduların Kurmay Başkanlıklarına getirildi. 26 Mart 1918 tarihinde 46. Tümen Komutanlığına, 8 Haziran 1918 tarihinde 9. Ordu Kurmay Başkanlığına, 2 Ağustos 1919 tarihinde 2. Ordu Kurmay Başkanlığına atandı. 10 Ocak 1919 tarihinde Harp Akademisi Tabiye Öğretmenliği, 23 Haziran 1920 tarihinde Genelkurmay 3. Şube Müdürlüğüne getirildi. 3 Ağustos 1921 tarihinde İsviçre'ye Bern Ateşemiliterliğine gönderildi. Ancak Ankara'dan Genelkurmay Başkanlığı'ndan yapılan çağrı üzerine İstiklâl Savaşında Sakarya Savaşı'na katılmak üzere 7 Eylül 1921 tarihinde İnebolu'ya, 15 Eylül 1921 tarihinde de Ankara'ya vardı. 16 Eylül 1921 tarihinden 1 Aralık 1921 tarihine kadar 7. Tümen Komutanlığı, 1 Aralık 1921 tarihinden 24 Ekim 1922 tarihine kadar da 2. Ordu Kurmay Başkanlığı görevleriyle Türk Kurtuluş Savaşı'nda görev aldı. Büyük Taarruz'da 2. Ordu'nun kurmay Başkanı olarak görev yaptı. Savaştan sonra Kırmızı şeritli İstiklâl Madalyası ile taltif edildi. 1926'da Mirliva, 1928 yılında Ferik rütbesine terfi etti. 1932 yılında emekliye ayrıldı. Emekliliğinden sonra "Cumhuriyet" gazetesi ve "Çınaraltı" dergisinde yayımlanan milliyetçi, anti-komünist ve Alman yanlısı yazılarıyla gündeme geldi. Yazılarında "esir Türkler" konusunu işledi, Türk milliyetçiliği ile Turancılığı eşitledi, Türkiye'deki azınlıklara karşı şiddetli bir dil kullandı. 1941 ve 1942 yıllarında Almanya büyükelçisi Franz von Papen ile Türkiye'nin Almanya tarafında savaşa girmesine ilişkin bir dizi görüşmede bulundu. Türk tarafında emekli generaller Nuri Killigil ve Ali Fuad Erden'in de katıldığı bu görüşmelerin Türk hükümetinin bilgisiyle yapılıp yapılmadığı konusu henüz açıklığa kavuşmamıştır. 1941 yılında, evvelce tanıştığı ve II. Dünya Savaşı sırasında Doğu Cephesi'nde Alman Ordular Grubu Komutanı olan Mareşal Fedor von Bock'un davetlisi olarak Kırım'ı ziyaret etti. Daha sonra Adolf Hitler'i, kendisinden önce sadece müttefiklerinin girebildiği ve operasyonların yürütüldüğü karargahında ziyaret edip Doğu Cephesi'nin durumu hakkında Führer tarafından bizzat bilgilendirildi. Gezi izlenimlerini "Şark Cephesinde Gördüklerim" adlı kitabında yayımladı. 1943 yılında Faris Erkman'ın yazdığı "En Büyük Tehlike" adlı kitapta Alman ajanı olmakla suçlandı. 1948 yılında yayımlanmaya başlayan "Yeni Bozkurt" dergisinde "esir Türklerin" kurtuluşu konusunu ele alan yazılar yazdı. 1958 yılında Ankara'da vefat etti. Ankara Asri Mezarlığı'na defnedildi. Kelecoş Kelecoş, bir yemek türüdür. Türkiye'de Iğdır, Sivas veya Elazığ yörelerine ait olduğu iddia edilmektedir. Ancak hangi yöreye ait olduğu ile ilgili bir kaynak bulunmamaktadır. Bazı Doğu Anadolu Bölgesi şehirlerinde de yapılmaktadır. 1 paket çabuk maya (instant), 1 adet yumurta, 1 adet yumurta beyazı, 1 su bardağı süt, 1,5 çay baradğı sıvıyağ, 1 tatlı kaşığı tuz, alabildiği kadar un. İçi için: 1 demet ıspanak, 1 adet kuru soğan, 3 çorba kaşığı sıvıyağ, 1 dilim beyaz peynir. Peskutandan yapılan bir yiyecektir. Tencereye üç dört soğan halka halka doğranır kıyma ve sade yağ konur ateşte soğanlar pembeleşince suda özenmiş peskutan katırlır. Bazı evler salçada koyar, birlikte pişer. Çorba kıvamındaki bu yiyecek pişince şöyle servis yapılır. Tabaklara kuru ekmekler küçük parçalar halinde doğranıp pişen kelocoş ekmekleri ısıtılacak kadar dökülür. Üzerine dövülmüş ceviz ve sarımsak ekilir. Hidayet AydÄ±ner Hidayet Aydıner, (1900 Hadim, Konya - 11 Kasım 1973), Türk siyasetçi İstanbul Üniversitesi Hukuk Fakültesi'ni bitirdi. Ankara 2. Asliye Hukuk Hakimliği, Serbest Avukatlık, IX., X. Dönem Konya Milletvekilliği, 2 kere Cumhuriyet Senatosu Cumhurbaşkanınca Seçilen Üyeliği (31 Ekim 1961 - 9 Haziran 1964), (7 Haziran 1966 - 5 Haziran 1972) ile Adalet Bakanlığı yaptı. Evli ve iki çocuk babasıydı. Magnus Maximus Magnus Maximus (335 civarı –28 Ağustos 388), "Maximianus" olarak da bilinir, 383 yılından İmparator Theodosius I'un emriyle öldürüldüğü 388 yılına kadar Roma İmparatorluğu'nda kendini imparator ilan ettiren Romalı general. Maximus, Britanya'da Roma ordusunda görevli olduğu sırada İspanya'dan birlikleri tarafından 383 yılında imparator ilan edildi. İmparatorluk ihtarısının izinden Galya'ya gitti. Galya'yı yerle bir ettikten sonra Maximus, Paris yakınlarında bozguna uğratacağı rakibi Gratian ile karşılaşmak üzere harekete geçti. Kaçmasının ardından Gratian 25 Ağustos 383'de Lyon'da öldürüldü. Kısa bir süre sonra Maximus, II. Valentinianus'u Roma'dan kaçarak Doğu Roma İmparatoru Theodosius I'e sığınmak zorunda bıraktı. Maximus, başkent olarak Galya'daki Augusta Treverorum (Treves, Trier) kentini seçti. Kafirleri sert biçimde cezalandırdığı halde oldukça popüler bir imparator oldu. Theodosius I ve II. Valentinianus, 388 yılı Temmuz-Ağustos aylarında Magnus Maximus'a karşı sefere çıktılar. Maximus Save savaşında yenildi ve Aquileia'ya geri çekildi. Maximus'un "magister equitum" u ve Gratian'ın katili Andragathius, Siscia yakınlarında, kardeşi Marcellinus ise Poetovio'da yenildiler. Aquileia'da kuşatılan Maximus her ne kadar merhamet dilese de idam edildi. Her nedense, karısı ve iki kızının hayatı bağışlandı. Maximus'un oğlu Flavius Victor, Valentinian'ların "magister peditum" Arbogast tarafından aynı yılın sonbaharında yenilerek idam edildi. Her ne kadar yaşadıkları kesin olsa da ailesine tam olarak ne olduğu belli değildir ancak soyundan gelenlerin etkili mevkiiler işgal etmeye devam ettikleri bilinir. Magnus Maximus'un muhtemel kızlarından biri olabilecek Sevira'nın adına Briton kralı Vortigern ile evlilik yaptığının olası bir delili olarak Galler'deki bir orta çağ sütunu olan Eliseg sütunu üzerinde rastlanır. Bir diğer kızı yine bir olasılık olarak Africae prokonsülü Ennodius ile evlenmiştir (395). Bir diğer şanssız imparator olan Torunu Petronius Maximus, Roma'da hüküm sürerken 24 Mayıs 455 tarihinde Vandallardan kaçtığı sırada öldü. Soyundan gelenler arasında; 472 yılında İmparator olan Anicius Olybrius ve St. Magnus Felix Ennodius (Pavia Piskoposu 514-21) gibi birkaç piskopos ve konsül'de vardır. Monmouth'lu Geoffrey'nin birçok İngiliz ve Gal efsanesine kaynaklık eden kurgusal kitabı "Historia regum Britanniae" ye göre, Magnus Octavius'un ölümünden sonra Brythonlar'ın kralı ve Kral Coel ile kardeşi Ioelinus tarafından yeğeniydi. "Mabinogion" daki "The Dream of Macsen Wledig'in rüyası" adlı hikâyeye göre, Magnus Maximus kendisine eş olarak Segontium'da oturan (Caernarfon) şefinin kızı Helen ya da Elen'i seçmişti. Bu, Geoffrey'nin aktardığı ve Britonların Kralı Octavius'un kızını güçlü bir yarı-Briton, yarı-Romalıyla evlendirmek istediği ve Britanya'yı çeyiz olarak verdiği hikâyesi ile benzerlik gösterir. Her ne kadar onların buluşmaları tamamen kurgusal olsa da, temel iddialarla ilgili birkaç delil vardır. Cornwall dükü Caradocus, Octavius'un kızı ve Maximus arsındaki evliliği desteklemiştir. Maximus bunu kabul etmiş ve Britanya için Roma'yı terk etmiştir. Geoffrey, Maximus'un yolu üzerindeki Frank şehirlerini talan etmek için bir ordu toplamıştı. Clausentum'u (modern Southampton) yanlışlıkla işgal etmiş ve ateşkes sağlanmadan önce neredeyse Briton ordusuyla savaşa girişmişti. Takip eden müzakerelerin ardından Maximus'a Britanya krallığı verildi ve Octavius emekliye ayrıldı. Gal efsanesi, Britanya'nın kendi kendini yönetmeye başlamasından yirmi yıl önce gerçekleşen ve Roma birliklerinin geri çekilmesinden sorumlu kişinin o olduğunu iddia eder. Krallığının beşinci yılında, Magnus Maximus Britanya'nın kontrolünü Caradocus'a bırakarak çok büyük bir güçle Galya'yı işgal etti. Armorica krallığına ulaştığında Kralı yendi ve binlerce sakinini öldürttü. Ayrılmadan önce, Octavius'un isyancı yeğeni Conanus'u çağırttı ("Galce": Kynan Meriadec, "Fransızca": Conan Meriadoc), ve ondan Brittany ya da 'Küçük Britanya' olarak yeniden adlandırdığı bu ülkenin kralı olmasını istedi. Ayranaşı Ayranaşı, Iğdır şehrinin yöresel yemeği. 1 demet ebegümeci, 1 demet yarpuz, 1 demet evelik, 6 dal pancar yaprağı, 2 kg yoğurt, 1 su bardağı bulgur, 7 su bardağı su, 3 diş sarımsak, 4 kaşık un. Tencereye su konularak bulgur kaynatılır. Buna ince ince doğranmış bütün otlar ilave edilip iyice pişirilir. 4 kaşık un su da ezilerek karışıma ilave edilir. Diğer tarafta ayran hazırlanır sarımsaklar ezilerek ayrana katılır. Pişirilen karışıma sonra ayran eklenir. Bir iki taşım kaynatılıp ateşten alınır. Sabahaşı Sabahaşı ya da sabah aşı, Iğdır şehrinin yöresel yemeğidir. 3 su bardağı çiğden (olmamış buğdayın dövülmüş hali), 2 l su, 1 tatlı kaşığı tuz, 4 parça kemikli et. Bütün malzemeler güvece konulduktan sonra güveç tandıra yerleştirilir. Etler iyice eriyip su ve buğdayla karışıncaya kadar kaynaması beklenir. Yaklaşık iki saat kaynadıktan sonra tandırdan çıkarıp servis edilir. Space metal Space metal, black metalden türemiş bir alt kategoridir. Ana tema olarak uzay ve bilimkurgu konseptini benimsemiş olan tarzı icra eden en tanınmış gruplar Samael, Children Of Bodom ve The Kovenant'tır. Yoğun efektli vokaller, yapaylar, basit davullar kullanılır. Müziğin asıl atmosferini veren enstrüman klavyedir. Tavuksular Tavuksular (), kuşlar sınıfına ait, tavuklar, sülünler ve hindiler gibi kuşları kapsayan bir takımdır. Tipik zemin kuşlarıdır. Hemen hemen hepsi karada yaşar. Boyları kısa ya da orta uzunlukta olan kuşlardır. Çoğunlukla başlarında tüysüz kısımlar ya da ibik benzeri deri çıkıntıları bulunur. İbikler erkeklerde daha büyüktür. Gagaları kısa ve kuvvetli, ucu genellikle aşağı doğru kıvrıktır. Bacakları kısa, eşelenmeye ve yürümeye uyum sağlamıştır. Kuyruk, özellikle erkeklerde iyi gelişmiştir. Besinleri taneli tohumlar, bitkiler ve böceklerdir. Besinleriyle birlikte taşlıklarında bulunması için taş da yutarlar. Sürüler halinde yaşarlar. Yuvalarını toprak üzerine, çalıların arasına yaparlar. Yalnız dişiler kuluçkaya yatar. Evcilleştirilmiş pek çok türü bulunur. Yağ çorbası Yağ çorbası (şorvası), Iğdır şehrinin yöresel yemeğidir. 4 orta boy patates, 1 yemek kaşığı salça veya 3 domates, yarım margarin, tuz. Öncelikle tencerede yağ ve salça biraz kavrulur. Eğer domates varsa kabuğu soyulup küçük küçük doğranır. Yağla kavrulur, su eklenerek kaynatılır. Temizlenmiş pirinç ve dörde bölünmüş patatesler eklenerek biraz daha pişirilir. Tuz ilave edilir. Patatesler pişince ateşten alınır. Sütlü pilav Sütlü pilav, Iğdır şehrinin yöresel yemeğidir. 2 su bardağı pirinç, 3,5 su bardağı süt, Tuz, ½ su bardağı su, 2 yemek kaşığı margarin. Süt, su, margarin ve yeteri kadar tuz bir tencereye konularak pişirilir. Kaynayan süte pirinç ilave edilir. Pişince bir süre kısık ateşte dinlendirilir. Ateşten alınıp servis edilir. Tapan Tapan, Iğdır şehrinin yöresel ekmeğidir. 4 kg un, 2 yemek kaşığı kuru maya, tuz, 1,5 l süt. Hamur lavaşta olduğu gibi hazırlanır. Fakat tapan yaparken genellikle süt kullanılır. Hazırlanan hamur mayalandırılıp lavaşla aynı büyüklükte bezelere ayrılır. Bezeler 7–8 mm inceliğinde 25–30 cm büyüklüğünde açılarak tandıra yapıştırılır. Kızarınca alınır. Tapan aynı zamanda eski zamanlarda tarlayı sürdükten sonra tezekli yapıyı düzenlemek için kullanılan dikdörtgen şeklinde yaklaşık iki metre uzunluğunda olan lata ya da kütük. Orman tavuÄŸu Orman tavuğu (Tetraoninae), sülüngiller familyasından bir alt familya. Kuzey yarımkürede yayılış gösterirler. Yuvalarını toprağa yaparlar. Başları küçük ve tüylüdür. Göz üzerinde çizgi halinde tüysüz bir kısım vardır. Familya üyeleri soğuk yerlere uyum yapmışlardır. Bacakları kısa, tırnaklara kadar tüylerle kaplıdır. Fetir Fetir, Kars, Ardahan, Posof, Artvin, Iğdır ilçe ve şehirlerinin yöresel tatlısıdır. 400 g tereyağı, 250 g şeker, 7 su bardağı un, Süt (3 veya 4 su bardağı), 40 g kuru maya, 1 tutam tuz, 250 g yoğurt, 2 yumurta. Öncelikle yarım bardak sütte maya ezilir. 6 bardak una tuz maya eklenerek geri kalan sütle kulak memesinden yumuşak hamur hazırlanır ve mayalanmaya bırakılır. Diğer tarafta içi için yağ eritilir. Eritilen yağa un ilave edilip kavrulur. Pembeleşince şeker eklenir çok az su dökülerek yumuşak bir hamur haline getirilir. İçi bir tarafta soğutulurken, mayalanan hamur yumruk büyüklüğünde bezelere ayrılır. Ayrılan bezeler elle biraz açıldıktan sonra hazırlanan iç konulup tekrar beze haline getirilir. Tekrar elle 1 cm kalınlığında 15 cm çapında açılarak üstüne önceden hazırlanmış yoğurt yumurta sarısı karışımı sürülür. Tandıra yapıştırılır. Kızarınca alınır. CDMA CDMA (Code division multiple access) kısaltmasından oluşur. Code Division Multiple Access (CDMA)(Kod Bölmeli Çoklu Erişim—KBÇE) spread-spectrum (yayılı izge) teknolojisini kullanan bir iletim teknolojisidir. Telekomünikasyonda, farklı kanallardan iletişim için üç farklı domain vardır. Bunlar frekans, zaman ve uzaydır. Zaman çoklamalı Time Division Multiple Access (TDMA), frekans çoklamalı Frequency-Division Multiple Access (FDMA) vardır. TDMA de zaman uzayı, FDMA de frekans uzayı bölünerek iletişim kanalı oluşturulur. CDMA de kullanıcıların adeta farklı diller konuşması sağlanır. Yani aynı dili konuşanlar anlaşabilir mantığından hareketle farklı kullanıcılara farklı kullanıcı kodları verilerek farklı kanallar oluşturulması sağlanır. CDMA teknolojisi kablolu, yani ev ve iş yerindeki sabit telefonların sim kartsız ve kablosuz kullanılabilmesini sağlamaktadır. CDMA normal sabit telefon abonelerinin bu telefonları sim kartsız klasik cep telefonları gibi yanlarında gezdirebilmelerini ve Ülkenin her yerinden kullanabilmelerini sağlayan bir sistemdir. CDMA teknoloji sayesinde yüksek hızda veri kablosuz olarak taşınabilmektedir. CDMA teknolojini kullanarak ulaşılabilen en yüksek veri transferi 167 Gbit / saniye ile yapılmıştır. CDMA özellikle çok yüksek hızlarda İnternet bağlantılarının taşınmasında kullanmaktadır. Kavut Kavut, kavrulmuş ve dövülmüş tahıl ununun şeker ya da tatlı yemişle karışımı şeklinde yapılan helva benzeri tatlı. Doğu Anadolu Bölgesi'nde özellikle Van'da. ve Iğdır'da. yaygın olarak yapılır. Doğu Karadeniz'de orta Trabzon'dan itibaren sahil kesiminde ve yüksek kesimde, aynı zamanda Doğu Karadeniz bölgesi dağlarının güney eteklerindeki şehirlerde ve Kuzey Doğu Anadolu bölgesinde yöresel tatlılardan biri olarak kabul edilir. 1 su bardağı mısır, 1 su bardağı buğday, 1 su bardağı susam, 2 su bardağı şeker, 3 su bardağı su. ya da 2 su bardağı kavut unu (kavrulmuş ve dövülmüş tahıl unu), 1 su bardağı su, 1 su bardağı şeker, 5 yemek kaşığı tereyağı. Mısır, buğday ve susam kavrulur. Kavrulduktan sonra öğütülüp un haline getirilir. Diğer tarafta hazırlanan şekerli su unun üzerine dökülerek yoğrulur. Suyunu iyice çekince toplar haline getirilir. Önce şerbeti hazırlamak üzere su ve şeker bir tencerede kaynamaya bırakılır. Kaynayan ve katılaşmaya başlayan şerbetin altı kıvama geldiği zaman söndürülüp ılımaya bırakılır. Bu arada bir başka tencerenin içine kavut unu ve 4 su bardağı su eklenir ve karıştırılarak pişirilir. Sıcak bir hamur hâlini almasını müteakip içi bir tepsiye boşaltılır. Üzerinde şerbet gezdirilerek ve bir kaşıkla yer yer delikler açılarak hamurun şerbeti emmesini beklenir. Servis yapılacağı zaman, eritilen tereyağı kavutun üzerinde gezdirilir. Patlıcan reçeli Patlıcan reçeli, Anadolu'da özellikle de Akdeniz Bölgesi ile Iğdır'a ait olan yöresel bir reçeldir. Patlıcan bir gece önceden sönmüş kireç suyuna yatırılır. Ertesi gün kireçli sudan alınır. Birkaç yerinden delinerek zey konmuş suda kaynatılır. Tam pişmeden alınır. Sonra süzgece konularak biraz soğutulur. Soğutulan patlıcanlar ele alınarak hafifçe sıkılır ve siyah suyu çıkarılır. Diğer tarafta şekerle su kaynatılır. Sıkılan patlıcanlar şekerli suya atılır. Limon suyu sıkılıp bir süre kaynatılır. Patlıcanlar şeffaflaşınca tırnak üzerine bir damla şurup dökülür, akmazsa ateşten alınır. Sıcak sıcak kavanozlara doldurulur. HasÄ±da Hasıda ya da Hasuda, Iğdır ve Kars şehirlerinin yöresel helvasıdır. Ayrıca bazı Doğu Anadolu Bölgesi şehirlerinde de mevcuttur. Helva gibi yapılır. Önce şerbet hazırlanır. Şerbetin içine çok az un atılır ve çırpılır. Daha sonra tavada yağ ısıtılır ve içine hazırlanan şerbetle un dökülerek karıştırılır. Sonra pişinceye kadar sürekli yöreye has çeşitli otlarla beraber karıştırıldıktan sonra hazır olur. Karl Daub Karl Daub (d. 20 Mart 1765, Kassel - ö. 22 Kasım 1836, Heidelberg), Alman filozof. Önce Magdeburg, sonra Heidelberg'de profesör, Baden'de kilise danışmanı oldu. Kant, Schelling ve Hegel'in etkisinde kaldı. Goslar Goslar, Almanya'nın kuzeybatısındaki Aşağı Saksonya (Almanca: "Niedersachsen") eyaletinde bulunan bir kenttir. Eyaletin başkenti Hannover'e 100 km uzaklıktaki Goslar, önemli bir kış sporları merkezidir. Kentin yakın çevresini kaplayan dağlarda 15'e yakın kayak merkezi ve çok sayıda modern konaklama tesisi bulunur. Kış aylarında beyazlara bürünen, yaz aylarında ise yemyeşil dokusuyla etkileyici bir güzellik sergileyen bu küçük turizm kenti, tarihi dokusuyla da dikkat çeker. Goslar, 1992'den bu yana UNESCO Dünya Kültür Mirası Listesi'ndedir. Türkiye'nin ilk ihtisas üniversitesi olan İzmir Ekonomi Üniversitesi (İEÜ), bu kentte İngilizce ve Almanca eğitim veren bir üniversite kurmak üzeredir. Bütün Avrupa'dan öğrenci kabul edecek olan üniversitenin 2008 yılında eğitime başlaması planlanmaktadır Alman makamları üniversitenin kurulmasına izin vermedi. Karl Karl ÅŸu anlamlara gelebilir: Çorba Çeşmesi Çorba Çeşmesi, fikir babalığını Levent Kazak ve Ali Yıldızalp'in yaptığı, Akşehir'de uygulamaya geçen bir sosyal proje. 24 saat çorba akıtan bir çeşme. Zafer AlgÃ¶z Zafer Algöz (d. 30 Ağustos 1961, Kars), Türk oyuncu. 1975 sezonunda Bursa Devlet Tiyatroları Genel Müdürlüğü'nde açılan "Gençlik Kursları" ile tiyatro eğitimi alan sanatçı, 1980 yılında Ankara Devlet Konservatuvarı Tiyatro Bölümünü kazandı. 1985 yılında mezun olup, aynı yıl Bursa Devlet Tiyatrosu'nda sanat yaşamına başladı. 1989 yılında İstanbul Devlet Tiyatroları'na tayin olan Algöz, birçok oyunda rol aldı, dizi ve sinema filmleri çevirdi. İstanbul Devlet Tiyatroları'nda oyuncu olarak çalışmaktadır.Ayrıca League of Legends adlı MOBA oyununda Türkiye sunucusu açılışa özel Gangplank adlı şampiyonun Barbaros adlı kostümünü seslendirmiştir. Bahri Dağdaş Bahri Dağdaş (1919, Kars - 28 Haziran 1984), Türk siyasetçi. İsviçre Yüksek Ziraat Mühendislik Okulu'nu bitirdi. Şeker Fabrikaları Zirai Planlama Uzmanlığı, 2. (XIII), 3. (XIV), 4. (XV) Dönem Konya, 5. (XVI) Dönem Kars Milletvekilliği ile Tarım Bakanlığı yaptı. Evli ve üç çocuk babasıdır. Nihad Kürşad Nihad Kürşad (1918 Kandiye - Girit Yunanistan - 24 Şubat 1988, İzmir, Türkiye), Türk siyasetçi ve gazeteci. Lise mezunudur. Ege Ekspres Gazetesi'nin İmtiyaz sahipliği, Adalet Partisi kuruculuğu, Turizm ve Tanıtma Bakanlığı ile 1.(XII), 2.(XIII) ve 3.(XIV) Dönem İzmir Milletvekilliği yapmıştır. Turizm ve Tanıtma Bakanlığı görevini 48 ay 12 gün ile bugüne kadar en uzun süreyle ifa eden kişidir. Evli ve iki çocuk babasıdır. Mehmet Turan Bilgin Mehmet Turan Bilgin (d. 1920 İstanbul Türkiye) - (ö. 4 Kasım 1988), Türk siyasetçi. Lise mezunudur. Doğu Gazetesi Sahipliği ve Başyazarlığı, 1.(XII), 2.(XIII), 3.(XIV) Dönem Erzurum Milletvekilliği ile Devlet Bakanlığı yaptı. Evli ve dört çocuk babasıdır. GÃ¼rhan Titrek Gürhan Titrek (1927, Çankırı) - 24 Haziran 1994), Türk siyasetçi. İstanbul Üniversitesi Hukuk Fakültesi'ni bitirdi. Serbest Avukatlık, Çankırı Belediye Başkanlığı, Cumhuriyet Senatosu Çankırı Üyeliği (2 Haziran 1968 - 12 Eylül 1980), Cumhuriyet Senatosu Mali ve İktisadi İşler Komisyonu Başkanlığı, 31. Hükûmet Devlet Bakanlığı, 31. ve 32. Hükûmet Ticaret Bakanlığı yapmıştır. Evli ve üç çocuk babasıdır. Yusuf Ziya Ã–nder Yusuf Ziya Önder, (1914 Zara, Sivas - 22 Nisan 1984), Türk siyasetçi. Siyasal Bilgiler Fakültesi'nden mezun olmuştur. Sağlık Bakanlığı Memurluğu, Denizli İli Maiyet Memurluğu, Soma, Beytüşşebap, Sürmene, Eşme, Turgutlu, Eminönü, Şişli Kaymakamlıkları, Burdur Valiliği, Merkez Bankası Yönetim Kurulu Üyeliği, Cumhuriyet Senatosu Sivas Üyesi (15 Ekim 1961 - 2 Haziran 1968), TBMM 3.(XIV) Dönem Sivas Milletvekilliği, 31. ve 32. Hükûmet Adalet Bakanlığı yapmıştır. Evli ve üç çocuk babasıdır. Hornswoggle Dylan Postl (d. 29 Mayıs 1986) daha iyi bilinen adıyla Hornswoggle veya Little Bastard Profesyonel Amerikan güreşçisi. Smackdown markası üzerinde görünmekte ve World Wrestling Entertainment tarafından istihdam edilmektedir. WWE son yılında Cruiserweight şampiyonu oldu. Kendisi hâlen WWE'de bulunmaktadır. WWE'ye katılmadan önce NWA'da Wisconsin X Division kemerini kazandı. Küçük boylu olmasına rağmen onu seven arkadaşlarının yardımıyla çoğu maçı kazandı. 2005 yılında kemeri ile tekrar ortaya çıktı. 19 Mayıs 2006 tarihinde SSW Tag Team kemerini kazandı ama WWE ile anlaşma yapınca kemeri bırakmak zorunda kaldı. Hayrettin NakipoÄŸlu Hayrettin Nakipoğlu, (1922 Kayseri Türkiye), Türk bürokrat ve siyasetçi 1945 yılında Ankara Üniversitesi Siyasal Bilgiler Fakültesi ve Hukuk Fakültesi'ni bitirdi. Çaycuma, Görele, Fethiye ve Beyoğlu Kaymakamlıkları yaptı. 1955 yılında 6-7 Eylül Olayları'ndan sonra İstanbul Emniyet Müdürlüğü’ne atandı. Daha sonra Niğde valiliği, Trabzon vali ve belediye başkanlığı ile 3 Aralık 1965 - 15 Ekim 1969 tarihleri arasında Emniyet Genel Müdürlüğü yaptı. 3.(XIV) ve 4.(XV) Dönem Kayseri Milletvekilliği ile İmar ve İskân Bakanlığı yaptı. Evli ve bir çocuk babasıydı. Ahmet Dallı Ahmet Dallı (1907 Üsküdar, İstanbul - 22 Mayıs 1971), Türk siyasetçi. Lise mezunudur. Türkiye İş Bankası Genel Müdürlüğü, 2.(XIII) Dönem Ankara, 3.(XIV) Dönem Bursa Milletvekilliği ile Ticaret Bakanlığı yaptı. Bekârdı. Hidrolik benzetim Hidrolik benzetim (analoji), elektron hareketlerinin incelenmesi için hidrolik sistemlerin kullanılmasıdır. Elektrik akımı gözle görülemediği için iletkenlerde elektron akışı sıvının boru içindeki akışına benzetilir. Bu benzetimde devre elemanlarına karşılık hidrolik karşılıkları kullanılır. Kapalı bir elektrik devresinde elektronları akışı, su akışına benzetilir. Elektrik devresinde elektronların hareketinin sağlanabilmesi için potansiyel fark oluşması gerekir. Buna karşılık sıvının da bir noktadan başka bir noktaya yatay düzlemde akması için basınç farkı olması gerekir. Su tesisatında basınç farkı pompa ile oluşturulur. Böylece elektrik devresindeki batarya, su tesisatındaki pompanın işlevini görür. Su tesisatı için, iki nokta arasındaki basınç farkı ne kadar yüksek olursa, sıvı akışı o kadar hızlı olur. Bu açıdan suyun akış hızı elektrik akımının yüksekliğine benzer. Elektrik yükü ise su miktarıdır.Su tesisatında suyun aktığı çapı görece geniş borular iletken tel olarak düşünülürse, çapı normalden daha dar olan boru direnç işlevi görür. Elektrik, hidrolik, termal ve mekanik denklemler arasÄ±ndaki benzerlikler: Utku Acun Utku Acun (d. 1938 Bolu), Türk bürokrat. Ankara Üniversitesi Siyasal Bilgiler Fakültesi'ni bitirdi. Meriç, Çaykara, Eleşkirt, Samandağ, Beypazarı kaymakamlıkları, İstanbul Vali Yardımcılığı yaptı. 1980 yılında Adıyaman Valiliğine atandı. Daha sonra da 1983'te Isparta, 1986'da Merkez, 1987'de Konya, 1988'de Ordu, 1991'de Hatay, 1997'de Kütahya, 2000'de Balıkesir Valiliklerinde bulundu. 2003 Ağustos ayında yaş haddinden emekli oldu. Evli ve iki çocuk babasıdır. Hâlen Türk İdareciler Derneği Yönetim kurulu başkanıdır. Flaş (fotoğraf) Fotoğraf makinesi flaşlarının çalışması için enerji depolayan araçlar kondansatörlerdir. İlk flaşlar 19. yüzyılda kullanılan barutla anlık ışık sağlayan bir düzenek idi. Ampülün ve taşınabilir pillerin yaygınlaşması, fotoğraf makinalarında ve flaş aparatında pratik gelişmeler sağladı. Ayrı bir aparat iken zamanla fotoğraf makinası ile kombine hale geldi. Flaş, fotoğraf çekimi için ışığın yetersiz olduğu mekanlarda ortamın aydınlatılması için kullanılır. Fotoğrafın çekilmesi için mekanın sürekli aydınlık olması gerekmemekte, tam çekim anında sağlanan yüksek aydınlık düzeyi çekim için yeterli olmaktadır. Bu sebeple flaşa bağlanmış olan kondansatör çekim anında devreye sokulur ve depolanmış yüksek enerji bir anda boşaltılır, böylece anlık olarak yüksek aydınlık elde edilmiş olur. Kondansatörde depolanan elektrik enerjisinin çoğu ışık enerjisine bir kısmı da ısı enerjisine dönüşür, ancak flaş patladıktan sonra elle temasla flaşın ne kadar ısındığına bakılıp, depolanan enerjinin ne kadar büyük olduğu anlaşılabilir. Flaşın anlık olarak biriktirilen tüm enerjiyi harcaması kondansatör sayesinde olmaktadır. Kondansatörün aniden boşalması flaş ışığının parlak olmasını sağlar. Bundan dolayı flaşlar uzun süreli yanıp, lamba olarak kullanılamazlar, çünkü sadece bir anlık parlamaları için bile ihtiyaçları olan enerji yeterince yüksektir, dolayısıyla lamba olarak kullanılmaları çok daha yüksek enerji gerektireceğinden imkânsızdır. Çok kısa süreli ancak çok güçlü ışık sağlaması fotoğraflanması zor veya imkânsız olan kareleri çekilebilir hale getirir. Bu yönüyle fotoğrafçının vazgeçilmez ekipmanıdır. Çeşitleri geniş bir yelpaze oluşturur. Temelde çalışma şekilleri çok benzer olmakla birlikte tetikleme şekilleri ve hızları değişiklik gösterir. Doğrudan makinadan, mevcut başka bir flaştan, kızılötesi tetikleme ile uzaktan, kablo ile makinadan ya da birbirine senkron yahut asenkron flaşlarla birlikte tetiklenebilir. Enerji depolama Elektrik enerjisi depolama işleminde kondansatörler plakaları arasındaki yalıtkanın dielektrik katsayısına bağlı olarak değeri değişen elektrik yükünü depo edebilir ve bu özelliği ile küçük bir pile benzetilebilir. Kondansatöre bir DC kaynak bağlandığı zaman, kısa sürede yükü depolar ve dolar. Bu şekilde devreden ayrılan bir kondansatör yüklüdür ve plakaları arasında bir gerilim değeri okunur. İçindeki yükü ise kendisine bağlanan direnç değerine göre belli bir sürede boşaltır. Piller kimyasal maddelerden üretildiğinden yük üretimi yapar ve daha uzun süre dayanırlar. Kondansatörler ise devreye bağlandığı zaman kısa süre içinde yüklerini tüketirler, çünkü içlerindeki yük pile göre hem azdır hem de yeni yük üretimi yapamaz. Kondansatöre kısa devre yapıldığında bu yükün kıvılcım çıkartacak derecede hızlı aktığı görülür. Hem enerjiyi depolama hem de yükü aniden devreye sokma özelliklerinden dolayı, kaynağın devre dışı kalacağı durumlarda ve ani yük akışına ihtiyaç olan alanlarda kondansatörler kullanılabilir. Fotoğraf makinesi flaşlarının çalışması için enerji depolayan araçlar kondansatörlerdir. Flaş, fotoğraf çekimi için ışığın yetersiz olduğu mekanlarda ortamın aydınlatılması için kullanılır. Fotoğrafın çekilmesi için mekanın sürekli aydınlık olması gerekmemekte, tam çekim anında sağlanan yüksek aydınlık düzeyi çekim için yeterli olmaktadır. Bu sebeple flaşa bağlanmış olan kondansatör çekim anında devreye sokulur ve depolanmış yüksek enerji bir anda boşaltılır, böylece anlık olarak yüksek aydınlık elde edilmiş olur. Kondansatörde depolanan elektrik enerjisinin çoğu ışık enerjisine bir kısmı da ısı enerjisine dönüşür, ancak flaş patladıktan sonra elle temasla flaşın ne kadar ısındığına bakılıp, depolanan enerjinin ne kadar büyük olduğu anlaşılabilir. Flaşın anlık olarak biriktirilen tüm enerjiyi harcaması kondansatör sayesinde olmaktadır. Kondansatörün aniden boşalması flaş ışığının parlak olmasını sağlar. Bundan dolayı flaşlar uzun süreli yanıp, lamba olarak kullanılamazlar, çünkü sadece bir anlık parlamaları için bile ihtiyaçları olan enerji yeterince yüksektir, dolayısıyla lamba olarak kullanılmaları çok daha yüksek enerji gerektireceğinden imkânsızdır. Kondansatörler, elektronik alet herhangi bir sebeple kaynaktan ayrılırsa aletin bir süre daha işlev görmesini sağlamakta da kullanılır. Bunlara örnek olarak hoparlörler verilebilir. Dinlenilen sesin önemli olabileceği düşüncesiyle hoparlörlerde bulunan kondansatörler, kaynak gerilimi kesildiği zaman birkaç saniyeliğine de olsa höparlörün çalışmasını ve ses kaybı olmamasını sağlarlar. Hoparlörün çalıştığı süre boyunca depolanan kondansatör, kaynağın kesintiye uğramasının ardından depoladığı yükü hoparlöre verir ve böylece ses bir süreliğine kesilmez. Fişten çekilen hoparlörden hala ses gelmesinin nedeni budur. Ayrıca sesin birden değil de azalarak kesilmesi de yine kondansatörün karakteristiğine uygundur. Çünkü kondansatörün önünde bir yük varken deşarj olma grafiği doğal logaritmik şekildedir ve gittikçe sönen bir eğriye sahiptir. Bu kullanım şekli daha da genişletilebilir, farklı farklı kullanım alanları bulunabilir. Hoparlör sadece akılda daha iyi canlanabilmesi için bir örnektir. Bazı elektronik aletler ise hafızalarını korumak için kondansatörleri kullanırlar. Kondansatör, kendisini besleyen kaynak tükendiği zaman hafızasındaki bilgiyi kaybeden elektronik aletler için geçici de olsa çözüm oluşturur. Dijital kol saatleri, bazı bilgisayar parçaları, cep telefonları bu tür aletlere örnek olarak verilebilir. Dijital saatler ve cep telefonlarında bulunan kondansatör, aletlerin pilleri tükendiği zaman devreye girerler ve özellikle saat bilgisinin ve bazı önemli bilgilerin kaybolmaması için yüklerini harcarlar. Ancak bu tabii ki yeni pil tedarik edilene ya da kaynak yeniden bağlanana kadar belli bir sürede geçerlidir. Çünkü kondansatör belli bir süre sonra yeniden depolanmadığından boşalacaktır. Bazı cep telefonlarının pillerinin birkaç saniyeliğine çıkarılıp geri takıldığında açılışta saati hatırlaması, daha uzun süreli pilsiz bırakmada ise açılışta saati yeniden sormasının sebebi de budur. Çünkü kondansatör o hafızayı sadece birkaç saniyeliğine tutacak şekilde tasarlanmıştır. Kondansatör ani yük boşalmaları yapabildiğinden laboratuvar ortamında deney ve yapay yıldırım oluşturma amacıyla da kullanılır. Bir yapay yıldırımda aktarılan yük miktarı ve oluşan gerilim o kadar büyüktür ki, bu yükü depolamak için metrelerce uzunlukta büyük kondansatör blokları ve bu kondansatörleri doldurmak için dakikalar gerekmektedir. Depolanan enerji bir anda kısa devre edilir ve bir noktaya hedeflendirilir, böylece yapay bir yıldırım oluşturulabilir. Haluk Ä°mga Haluk İmga (d. 1951 Edremit, Balıkesir Türkiye), Türk bürokrat. Ankara Üniversitesi Siyasal Bilgiler Fakültesi'nden 1978 yılında mezun oldu. Delice ve Kuyucak İlçelerinde Kaymakam Vekilliği, Şuhkiut, Varto, Zara, Aksu ve Eğirdir Kaymakamlıkları, Isparta, Ankara, İzmir Vali Yardımcılığı, Batman Valiliği yaptı. 5 Mart 2007 tarihinde Afyonkarahisar Valiliğine atandı.16 Aralık 2010 tarihinde Merkez Valisi olarak görevlendirilmiştir.Evli ve iki çocuk babasıdır. Diomidis Diomedes, İlyada destanındaki Akhalı kahraman. Troya Savaşı'nda Ares'i ve Afrodit'i yaralamıştır. Troya'nın yağması sırasında Athena'ya saygısızlık ettiği gerekçesiyle lanetlenen ve yurduna döndükten sonra halkı tarafından kovulan Trakyalı savaşçı. Akhilleus gibi, o da atlarıyla tanınır. Diomedes'in Kısrakları Botafogo FR Botafogo de Futebol e Regatas, 12 Ağustos 1904 tarihinde Brezilya'nın Rio de Janeiro kentinde kurulmuş bir futbol kulübüdür. Série A'da mücadele etmektedir. Maçlarını 46,931 kişilik Estádio Olímpico'da oynamaktadır. Flamengo, Vasco ve Fluminense ile birlikte Rio de Janeiro'nun en büyük 4 kulübünden biridir. Lig şampiyonluğuna yalnızca 1 kez erişebilmiştir (1995). Bell Boeing V-22 Osprey V-22 Osprey, müşterek kullanımlı, çok görevli askerî tiltrotordur. Helikopter ile uçak arasında bir geçiş formuna sahiptir. Dikey (VTOL) ve kısa (STOL) kalkış yeteneği vardır. Geleneksel helikopterlere uygun görevleri turboprop uçaklardaki gibi daha uzun menzil ve yüksek hızlı seyirle gerçekleştirmek için tasarlanmıştır. Bell Helicopter Textron tarafından, Boeing Helicopters partnerliğinde geliştirilmiştir. En büyük kullanıcıları ABD Deniz Piyadeleri ve Amerika Birleşik Devletleri Hava Kuvvetleri'dir. Botafogo Botafogo Brezilya’nın Rio de Janeiro şehrinde yer alan bir bairrodur. Daha çok üst orta tabakanın yaşadığı ve ufak da olsa bir ticaret bölgesinin olduğu bir yerleşim alanıdır. Botafogo Laranjeiras ile Copacabana arasında yer alır. Bölgeyi Laranjeiras’tan Mundo Novo ve Dona Marta dorukları; Copacabana’dan ise São João doruğu ayırır. Botafogo ismi olan Botafogo Kalyonu’ndan sorumlu olan João Pereira de Sousa Botafogo’dan gelmektedir. Brezilya’ya gittiğinde Portekiz Krallığı kendisine bugün Botafogo olarak bilinen bölgeyi hediye etmiştir. Botafogo "ateşe vermek" anlamına gelmektedir. Tales of Mystery and Imagination Tales of Mystery and Imagination, İngiliz The Alan Parsons Project grubunun 1976 yılında piyasaya sürdükleri progresif rock türünde ilk albümleri. Heredot Cevdet Atv'de ve Show TV'de yayınlanmış olan "Ekmek Teknesi" dizisinde Hasan Kaçan tarafından canlandırılan karakterdir. Semtin kahvehanesinde her akşam anlattığı hikâyelerle ünlüdür. Anlattığı öyküler hangi dönemde geçmiş olursa olsun, sanki birkaç saat önce yaşanmış gibi anlatmaktadır. Lakabını, bilinen en eski tarihçilerden olan Herodot'tan almıştır. I Robot (albüm) I Robot, İngiliz The Alan Parsons Project grubunun 1977 yılında piyasaya sürdükleri progresif rock türünde ikinci albümleri. Pyramid Pyramid, İngiliz The Alan Parsons Project grubunun 1978 yılında piyasaya sürdükleri progresif rock türünde üçüncü albümleri. Eve (albüm) Eve, İngiliz The Alan Parsons Project grubunun 1979 yılında piyasaya sürdükleri progresif rock türünde dördüncü albümleri. Vakum kondansatÃ¶r Vakum Kondansatör, iki metal plakanın arasında havasız ortam bırakmase ve genelde cam veya seramik yalıtkanıyla kaplanması suretiyle oluşturulur. Özellikleri olarak düşük yük kapasitesi (10 ~ 1000 pikoFarad) ve yüksek gerilime (10000 V'a kadar) dayanması gösterilebilir. Genelde radyo vericilerinde ve yüksek gerilim gerektiren uygulamalarda kullanılırlar. Sabit ve ayarlanabilir çeşitleri var olan vakumlu kondansatörler, ayarlanabilir olarak imal edildiklerinde, maksimum ve minimum kapasite değerleri arasında 100'e bölümleme ve ayar imkânı verirler. Vakum, faz kayması yapmayan en avantajlı yalıtkanlardandır. Bu şekilde güç iletiminde önemli sayılacak kayıplar olmadan iletim sağlanır, fazla ısınma yapmaması da avantajlarındandır. Havalı kondansatör Havalı Kondansatör, metal plakaları arasında hava boşluğu bırakılmasıyla oluşturulur. Plakalar genelde alüminyum ve gümüş kaplamalı olarak tasarlanır. Hava yalıtkanının dielektrik kaybı düşüktür. Hemen hemen tüm hava aralıklı kondansatörler ayarlanabilir olarak imal edilirler ve radyo frekansı ayarlamada kullanılırlar. Ayrıca yüksek kapasite değerleri sunarlar. Ben Robot Ben Robot ("İngilizce orijinal adı: I, Robot") Isaac Asimov tarafından yazılan dokuz bilimkurgu öyküsünün toplandığı kitap. İlk kez 1950'de Gnome Press tarafından basılmıştır. Hikâyeler ilk kez amerikan dergileri Super Science Stories ve Astounding Science Fiction'da 1940 ile 1950 arasında yayımlanmıştır. Hikâyeler birbiriyle bağlantılı olmadığı halde hepsi insanlar, robotlar ve ahlâk doğruluğunun ilişkileri hakkındadır. Tüm hikâyeler birlikte, Asimov'un robot yasalarının tarihini anlatırlar. Verilog Verilog elektronik sistemleri modellemek için kullanılan bir donanım tanımlama dilidir. Verilog (bazen “Verilog HDL” olarak da adlandırılır) analog, sayısal ve karışık işaretli devrelerin tasarımını, doğrulanmasını ve yürütülmesini değişik düzeylerde desteklemektedir. Verilog dilinin tasarımcıları dilin C programlama diline yakın bir söz dizimine sahip olmasını istemişlerdir. Böylece bu dile yatkın olan mühendislerin dili kolayca kullanmasını amaçlamışlardır. Dil küçük/büyük harf duyarlılığına sahiptir ve temel denetim akışının “if” ve “while” gibi anahtar kelimeleri, C'ye benzemektedir. Verilog birkaç temel yönde C’den farklıdır. Verilog bir blok kodu tanımlamak için kıvrık parantezler yerine Begin/End kullanmaktadır. Verilog 95 ve 2001 işaretçi veya yinelemeli alt yordamlar yapılarına sahip değildir fakat SystemVerilog bu özelliklere sahiptir. Son olarak Donanım Tanımlama Dilleri için çok önemli olan zaman kavramı C dilinde bulunmamaktadır. Verilog geleneksel programlama dilleri gibi basamaklarını tam olarak ardışık bir şekilde yürütmez. Verilog tasarımı modüller arasında bir hiyerarşi bulundurur. Modüller bir takım giriş, çıkış ve çift yönlü portlar şeklinde tanımlanır. Bir modül içinde yazmaç ve kablo listesi bulunur. Eş zamanlı ve ardışık ifadeler modülün davranışını; portların, kabloların ve yazmaçların arasındaki ilişki ile tanımlar. Ardışık ifadeler bir begin/end bloğuna konur ve blokla beraber ardışık olarak yürütülür. Tüm eş zamanlı ifadeler ve begin/end blokları koşut olarak yürütülür. Bir modül aynı zamanda diğer bir modülün bir veya daha çok örneğini içererek bir alt-davranışı belirtebilir. Eğer tasarımdaki modüller sadece sentezlenebilir ifadeler içeriyorsa bu tasarımın donanımda gerçekleştirilecek temel bileşenlerini ve bağlantılarını içeren netlist, yazılım sayesinde sentezlenebilir. Elde edilen bu netlist bir tümleşik devreyi (örn. ASIC veya FPGA) tanımlamak amacıyla kullanılabilir. Verilog 1983/1984 yıllarında Automated Integrated Design Systems (daha sonraları “ Gateway Design Automation” olarak ismi değiştirildi) Phil Moorby ve Prabhu Goel tarafından icat edilmiştir.1985 yılında ise donanım modelleme dili olarak değiştirilmiştir. Gateway Design Automation firması daha sonra Cadence tarafından 1990 yılında satın alınmıştır. Cadence şu anda Gateway firmasının Verilog diline ve Verilog-XL simülatörünün haklarına tamamen sahiptir. VHDL’in o zamanlarki yükselen başarısı karşısında Cadence, dili standardlaştırmaya açmaya karar vermiştir. Cadence Verilog’u genel bir alan adresine taşımıştır Open Verilog International (OVI) ( Accellera olarak biliniyor).Verilog daha sonraları IEEE’ye verilmiştir. IEEE Standard 1364-1995 , Verilog-95 olarak referans gösterilir. Orijinal Verilog-95 standardında kullanıcılar tarafından bulunan eksikler kapatılarak IEEE’ye tekrar gönderilen standarttır. Bu eklemeler sonrasında Verilog-2001 IEEE Standard 1364-2001 şeklinde referans gösterilir. Verilog-2001 , Verilog-95’den sonra önemli bir geliştirmedir. Öncelikle ikiye tümleyen ve işaretli değişkenlerle ilgili önemli bir destek eklenmiştir. Daha önceleri kod yazıcılar işaretli işlemleri garip bit işlemleri yaparak gerçekleştiriyorlardı. Dosya giriş/çıkış işlemleri birkaç yeni sistem görevi ile geliştirildi. Son olarak kodun okunabilirliğini artıran birkaç söz dizimi eklentisi yapıldı.(örneğin: always@* ve C dilindekine benzer fonksiyon/görev/modül başlık bildirimi gibi.) Verilog-2001 ticari elektronik tasarım otomasyonu yazılımlarının temel olarak desteklediği Verilog dilidir. Verilog 2005 (IEEE Standard 1364-2005) SystemVerilog ile karıştırılmamalıdır. Verilog’un bu sürümü birkaç küçük düzeltme, özellik açıklaması ve birkaç yeni dil özelliği içermektedir. Verilog standardının ayrı bir parçası olan Verilog-AMS analog ve karışık işaret işlemleri ile geleneksel Verilog’u birleştirme çabasındadır. Systemverilog, Verillog 2005’in bir üst kümesi olarak tasarım doğrulama, tasarım modelleme gibi özellikleri olan bir dildir. Bir “Merhaba Dünya” programı şu şekildedir. Basit şekilde iki Flip-flop şu şekildedir: Tüm benzetim yürütülürken , “<=” işleci ile atanmış bütün sinyaller, işlemlerini aynı anda gerçekleşen tüm ifadeler yürütüldükten sonra yapılacak şekilde sıraya sokarlar. Bu işlece tıkanmasız (non-blocking) işleç denmektedir. Bir olaydaki tüm ifadeler yürütüldükten sonra, sıralanmış atanmalar yapılır. Bu olay eş zamanlı davranan kodların daha kolay çalıştırılmasını sağlar. Yukarıdaki örnekte, flop1 değeri, flop2’ye atanmıştır. Benzer şekilde flop2 değeri, flop1’e atanmıştır. Bu ifadeler aynı zaman olayında yürütülmektedir. İfadeler “<=” tıkanmasız işleç ile kodlandığından, işlemler olayın sonunda yapılacak şekilde sıralanmıştır. O zamana kadar, flop1 ve flop2 için ihtiyaç duyulan değerler zaman olayının başındaki değerlerdir. Bu demektir ki atamalar alakasız bir şekilde sıralansa dahi aynı sonuç elde edilecektir. Flop1 ve flop2 her saat vuruşunda (clock olayında) değerlerini takas edeceklerdir. Bu atama için bir diğer seçenek ise tıkanmalı (blocking) olarak bilinen “=” işlecidir. Bu işleç kullanıldığında olaylar diğer dillerdeki gibi bir sıra halinde meydana gelir. Eğer yukarıdaki örnekte “<=” işleç yerine “=” tıkamalı işleci kullanılsaydı, ifadeler sırası davranışı etkilerdi. Reset flop2’yi 1 e, flop1 de 0 a değiştirirdi. Clock olayı daha sonra flop1 i flop2’ye atardı(reset’ten sonra bu değer 1’dir).Sonraki ifade flop2’yi flop1’e atardı. Değerleri takaslamak yerine clock,flop1,flop2 1 olurdu ve değişmezdi. Gecikme Örneği: Yukarıdaki “always” tümcesinin kullanımı diğerlerinden farklıdır. Örnek olarak, “always” tümcesindeki “b or e” koşulu b veya e parametrelerinin değişmesi koşulunda aşağıdaki ifadelerin yürütülmesi gerektiğini belirtir.5 birim zamanlık bir gecikmeden sonra b’nin değeri c’ye atanır ve c^e değeri görünmeyen bir yere atanır. 6 birim zaman sonra bu yerden d yazmacına atanır. Bir işlem içinde (initial veya always bloğunun içinde) yürütülen işaretlerin her zaman “reg (yazmaç)” türünde olmalıdır. Dışarıdan yürütülen işlemlerde işaretler “wire(tel)” tipinde olmalıdır.”Reg” anahtar sözcüğü donanımsal bir yazmacı belirtmemektedir. Temel söz dizimi şu şekildedir. ' Ã–rnekler: Daha önce de belirtildiği gibi, donanımı tanımlamak için birkaç temel taslak kullanılabilir. Sonraki ilginç yapı ise saydam mandaldır (transparent latch).Kapı işareti “geç” olarak ayarlandığında girişi çıkışa gönderecektir. Eğer kapı işareti “tut” olarak ayarlamışsa, çıkış işareti girişten bağımsız olarak aynı durumda kalacaktır. D Flip-Flop en basit yapÄ±lardan biridir. Örnekte tıkanmasız atama kullanıldığına dikkat edilmelidir. Temel kurallardan biri “always” yapısı içerisinde “posedge” (pozitif kenar) veya “negedge” (negatif kenar) ifadeleri kullanıldığında “<=” işlecini kullanmaktır. D flip-flop’un bir değişik türü, zamanuyumsuz sıfırlama (asynchronous reset) ile gerçekleştirilendir. Reset ifadesi geleneksel olarak yapı içerisindeki ilk “if” ifadesi olarak tanımlanmaktadır. Bir sonraki değişik yapıda, hem zaman uyumsuz sıfırlama hem de zaman uyumsuz değer ataması kullanmaktadır. Geleneksel olarak “reset” terimi “set” terimi (değer ataması) ile takip edilmektedir. Son değişik D flip-flop tipi ise girişini bir çoklayıcıdan alan tiptir. Verilog işlemini belirtmek için iki tane farklı anahtar kelime bulunmaktadır. Bunlar “always” ve “initial” anahtar kelimeleridir. “Always” sözcüğü durum kontrolü (@) ifadesiyle tetiklenen serbest çalışan işlemleri ifade eder.”Initial” anahtar sözcüğü sadece bir kere yürütülen işlemler için kullanılır. Her ikisi de benzetimlik zamanının 0 anında “begin” yapısını kurar ve blok sonuna kadar yürütülür. Blok sona ulaştığında tekrar sıraya alınır. Genel düşünce “initial” bloğunun, “always’den” önce yürütüleceğinin varsayılmasıdır fakat “initial” bloğunun “always” bloğunun sadece bir kere çalıştıktan sonra duran özel bir durumu olarak düşünülmesi daha doğrudur. Bunlar iki anahtar kelimenin klasik kullanımıdır. Bunun dışında iki tane ek kullanım özelliği bulunmaktadır.”Always” anahtar sözcüğünü @() duyarlılık listesini eklemeden de kullanabiliriz. Örneğin: “Initial” kullanımının bir diğer kullanımı ise “forever” anahtar sözcüğü ile kullanımdır. Aşağıdaki örnek işlemsel olarak yukarıdaki “always” örneği ile aynıdır. Verilog’da “Fork/Join” yapısı koşut işlemler yaratmak amacıyla kullanılır. Fork/join çiftinin içindeki tüm ifadeler (veya bloklar) “fork” ile eş zamanlı olarak yürütülmeye başlanır. Yürütme “join” ile yürütmenin en uzun süren elemanın tamamlanmasıyla sona erer. Yukarıdaki yazılan şekilde “ABC” veya “BAC” şeklinde bir sonuç almak mümkündür. Benzetimin sırası (ilk $write ve ikinci $write ifadelerinin sırası) simülatöre bağlıdır. Bu olay Verilog’daki en önemli durumlardan birini açığa çıkarmaktadır. Yarış koşulu adı verilen bu durumda yürütüm sırası sonuçların tutarlığını gölgeye düşürebilir. Verilog’ta yürütüm sırası her zaman aynı olmayabilir. Bu durum iki sonucun çıkışa yarışması gibi düşünülebilir. Bu durum klasik bir örnekle açıklanmaktadır. A ve b değerleri için ne çıktı verilecek? Cevap 0 ve 0 olabileceği gibi, 0 ve herhangi değer olabilir. Bu olay tamamen “initial” bloklarının yürütüm sırasına bağlıdır. Eğer benzetim programının sıralayıcısı dosyayı yukarıdan aşağıya ele alıyorsa 0 ve 0 sonucu alınır. Eğer aşağıdan yukarıya ele alıyorsa, b benzetimin başındaki 0’a çekilemeyen “a” değerini alacaktır. 3. “initial” bloğunda böyle bir problem yaşanmayacaktır çünkü #1 ifadesi ile küçük bir gecikme eklenmiştir. Sistem görevleri basit giriş/çıkış ve değişik tasarım işlevleri için bulunmaktadır. Tüm sistem görevleri kullanıcı görevleri ve fonksiyonları ile karıştırılmaması amacıyla “$” ön takısını bulundurmaktadır. Bu bölüm çok kullanılan görevlerin kısa bir listesini ele almaktadır yeteri kadar kapsamlı değildir. Seri bağlama Elektriksel elemanların seri bağlanmasında önemli olan elemanlarının birbirine bağlı uçlarının işaretidir. Her bir elemanın (-) ucu sonraki kondansatörün (+) ucuna bağlandığında seri bağlama sağlanmış olur. Yandaki resimde düzgün olarak seri bağlanmış 3 adet kondansatör bulunmaktadır. Seri bağlı elemanların her birinden geçen akım aynıdır. Her bir elemanın uçları arasındaki gerilimin toplamı ise o elemanlara uygulanan toplam gerilimi verir. Kondansatörler seri bağlandığı zaman, kaynak akımı her bir kondansatörden geçen akıma eşit olur, kaynak gerilimi ise her bir kondansatörün gerilimlerinin toplamı olur. Frekans domeninde hesap The Turn of a Friendly Card The Turn of a Friendly Card, İngiliz The Alan Parsons Project grubunun 1980 yılında piyasaya sürdükleri progresif rock türünde beşinci albümleri. Paralel bağlama Paralel bağlı elemanların formula_1 uçları aynı noktaya, yine formula_2 uçları aynı noktaya bağlanır. Yandaki resimde 3 adet paralel bağlanmış kondansatör görülmektedir. Paralel bağlamada her bir elemanın gerilimi paralel bağlı diğer elemanların gerilimine eşittir, kaynak akımı ise her bir elemana giden akımların toplamıdır. Paralel bağlamada ampul sayısı arttıkça ampul parlaklığı değişmez pilin ömrü kısalır. Ezogelin çorbası Ezogelin çorbası, Türk mutfağına has; domates (veya salçası), pirinç ve kırmızı mercimek ile yapılan bir çorba. Adı, Barak Türkmenlerinden Gaziantep'in Oğuzeli ilçesine bağlı Uruş (yeni adıyla Dokuzyol) köyünden Ezo Gelin'in adından gelir. Eye in the Sky Eye in the Sky, İngiliz The Alan Parsons Project grubunun 1982 yılında piyasaya sürdükleri progresif rock türünde altıncı albümleri. Ammonia Avenue Ammonia Avenue, İngiliz The Alan Parsons Project grubunun 1984 yılında piyasaya sürdükleri progresif rock türünde yedinci albümleri. Vulture Culture Vulture Culture, İngiliz The Alan Parsons Project grubunun 1985 yılında piyasaya sürdükleri progresif rock türünde sekizinci albümdür.Albüm başta 1984 tarihli Ammonia Avenue albümünün 2. bölümü olarak yayınlanmak üzere planlanmıştır.Şarkılar modern hayatın insanlar üzerindeki olumsuz etkilerini,insanların birbirine yabancılaşmasını ve bencilleşmesini anlatmaktadır. 2007 uyarlamasında ise aşağıdaki parçalar eklenmiştir: Hasan Ã–zdemir Hasan Özdemir (d. 1 Ocak 1947, Oğuzeli), E. Vali - İstanbul Emniyet Müdürü, Türk Siyasetçi Devletin çeşitli kademelerinde görev aldı. Sırasıyla Ağrı, Malatya, Ankara, Samsun, Mersin, İzmir İl Emniyet Müdürlüğü yaptı. Daha sonra Ardahan Valisi oldu. Bu görevinde fazla kalmadı. İstanbul'a İl Emniyet Müdürü olarak tekrar atandı. Bu görevinden istifa ederek Merkez Valisi oldu. Yeditepe Üniversitesi, Bahçeşehir Üniversitesi, Okan Üniversitesi ve Harp Akademileri Stratejik Araştırma Enstitüsü'nde öğretim görevlisi olarak çeşitli derslere girmektedir. 2007 seçimlerinde Gaziantep MHP Milletvekili olarak TBMM' ne girdi. TBMM'de İçişleri Bakanlığı Komisyon Üyesi olarak görev yaptı. Okan Üniversitesi Danışma Kurulu üyesidir. Evli, İki erkek çocuk, bir erkek ve bir kız torun sahibidir. Stereotomy Stereotomy, İngiliz The Alan Parsons Project grubunun 1985 yılında piyasaya sürdükleri progresif rock türünde dokuzuncu albümleri. Gaudi (albÃ¼m) Gaudi, İngiliz The Alan Parsons Project grubunun 1987 yılında piyasaya sürdükleri progresif rock türünde onuncu albümleri. Art Nouveau Art Nouveau (Türkçe: Yeni Sanat; Fransızca telaffuz: [aʁ nuvo]), zarif dekoratif süslemelerin ön plana çıktığı, kıvrımların ve bitkisel desenlerin sıklıkla kullanıldığı bir sanat akımıdır. Köklerinin Londra merkezli Arts & Crafts Hareketi'ne dek gittiği söylenebilir. Avrupa ve Amerika’yı etkilemiştir. 19. yüzyıl sonu ve 20. yüzyıl başında etkili olmuş bu akım Türkiye'de Yeni Sanat ya da 1900 Sanatı olarak adlandırıldığı gibi birçok Avrupa ülkesinde de bölgesel olarak değişik adlarla anılmış, adlara uygun olarak da uygulamaların niteliklerinde değişiklikler görülmüştür. "Modern Style", "Yellow Book Style", "Fin de Siècle Style", "Jugendstil", "Secession Stil" bölgesel olarak kullanılan adlara örnektir. Akımın ilk aşamalarında mimarlıktaki gelişmeler daha belirgindir. Kullanılan abartılı barok stili benzeri dekoratif bezeme ve süslemeler sebebiyle "Floral Style" , "Style Coup De Fouet" ve "Style Anguille" olarak da anılmıştır. Orta Çağ'ın gotik sanatını savunan İngiliz estetikçi ve tarihçi John Ruskin’den etkilenen, Praeraphaelit grubu üyesi William Morris, mutluluğun el emeğiyle elde edilebileceği, işçi kesiminin yaşama sevincine bu tür çalışmalar ile ulaşabileceği inancındaydı. İnsan ile maddenin arasına giren makinenin, dolayısıyla endüstriyel gelişimin güzelliği yok ettiği görüşündeydi. Yalnız ve yalnız insan elinin maddeye can verebileceği, Orta Çağ sanatçılarının eserlerinin mükemmelliğinden aldıkları zevkle özgür ve mutlu olduklarını savunuyordu. Sosyalist fikirlere sahip William Morris; sanatı el emeği niteliğiyle geniş halk topluluklarına mal etmek suretiyle demokratlaştırmak istemiş, sanat kurumları açmış ayrıca imal ve satışın bir arada gerçekleştiği günümüz meslek okulları niteliğindeki atölye-mağaza olan Morris Company’i açmıştır. W. Morris’in bakış açısı birçok sanatçı tarafından benimsenmiş, desteklenmiş ; bu yolla el sanatlarına dayalı bir sanat akımı oluşmuştur. Endüstriyel gelişmelerle ev yapımı ürünlerin pahalı kalmasıyla fakir işçi kesim yerine zengin koleksiyonculardan rağbet görmüştür. Kısaca endüstriye yenilmiştir. Art Nouveau ismi 1896 yılında Paris’te açılmış olan, dekoratif mobilya ve aksesuar satan bir mağazadan gelmektedir. Devlet salonuna kabul edilmeyen sanatçıların da bu tür eşyaların alım satımıyla ilgilenmeye başlamasıyla akım güçlenmiş ve anti akademik bir nitelik kazanmıştır. Art Nouveau, zamanla klasisizmi reddetmiştir. Bu toplumsal değişimi de yansıtan bir durumdur. Darwin sonrası bir toplumda, tanrının varlığının ancak sorgulanabildiği bir zamanda, insan ruhunun karanlık yanları ortaya çıkmaya başlamıştı. "Fin de siècle" yani “yüzyılın sonu” sanatçıları ve yazarları sis ve loşluğu, parlak gün ışığına yeğlerler. Paris gece hayatından, dansçılar ve hayat kadınlarından ilham alan grafik çalışmalar mimaride Victor Horta’nın Loie Fuller’e tasarladığı tiyatro binası bunu kanıtlar niteliktedir. Klasisizme sırtını dönen Art Nouveau sanatçıları ilhamı öncelikle doğada aramışlardır. Bitkisel motifler, kadın figürleri, kıvrılan bükülen çizgiler akımın etkilediği her alanda kullanıldı. Bitkileri ve hayvanları düzenli kompozisyonlarda statik bir formda kullanılarak, eskilerin aksine doğanın dinamik kuvvetleri dile getirilmeye çalışılmıştır. Demirin yapı malzemesi olarak kullanılması mimari için önemli bir devrim hareketi olmuştur. Demir; metro girişlerinde, yapıların değişik bölümlerinde, günlük yaşam araç ve objelerinde hem fonksiyonel hem de süs olarak değerlendirilmiştir. Demirin kullanımının yanı sıra Art Nouveau’nun karakteristiklerinden birisi de camın yoğun kullanımı, bunun bir sonucu olarak ışık ve aydınlatma çözümleridir. Aydınlatmanın önem kazanmasıyla cam pencerelerle aydınlatılan merdiven ya da hollerin merkez olarak yerleştirildigi yeni bir plan düzenine gidilmiştir. Art Nouveau mimarlık sanatı 4 aşamada incelenebilir: Art Nouveau'nun el sanatlarını yayma ilkesi 20. yüzyılda endüstriyel tasarım ilkesini oluşturmuş, el sanatlarının fonksiyonel olması gerekliliği vurgulanmıştır. Mimarlıkta da form fonksiyonu izler. Uluslararası stil de aynı zamanda kübik hacimler oluşturur, düz yüzeyler teras nitelikli katlar ve bu formları tamamlar; yalınlaşan tasarımda yüzeyler dik açılarla birleşir. Bu mimari stilinin tanınmış temsilcileri arasında Le Corbusier, Walter Gropius, Mies van der Rohe, Alvar Aalto sayılabilir. Sirkeci Sirkeci, İstanbul'un Fatih ilçesinde yer alan bir semttir. Deniz kenarında Haliç'in ağzında yer alan semtin batısında Bahçekapı semti, doğusunda Sarayburnu (Topkapı Sarayı), güneyinde ise Cağaloğlu semti bulunur. Semtin en önemli noktası Sirkeci Garı, ana caddesi ise Ankara Caddesi'dir. Sahil boyunca uzanan Ragıp Gümüşpala Caddesi ve Kennedy Caddesi Sirkeci'de birbirine bağlanırlar. Sirkeci semti Osmanlı döneminde hem Topkapı Sarayı'na yakın olması, hem de Sadrazamlık binası olan Babıali'ye yakın olması bakımından önemli bir semtti. Deniz kenarında olduğu için Babıali'nin iskelesi olma konumundaydı. 1885 yılında Şark Ekspresi'nin hizmete girmesi, 1890 yılında Sirkeci Garı'nın hizmete girmesinden sonra semt daha da büyük bir önem kazandı. Sirkeci Garı hala Avrupa'yla İstanbul arasındaki demiryollarının ana durak noktası işlevini devam ettirmektedir. Semt, inşaat halinde olan Marmaray demiryolu tünel projesinde de önemini koruyacaktır. Ayrıca Eminönü-Harem Arabalı vapur ve Eminönü-Adalar vapur iskeleleri Sirkeci'nin deniz kıyısında yer alırlar. Türkiye'nin en büyük postane binası olan Büyük Postane de Sirkeci semtinde yer alır. Ayhan Çilingiroğlu Ayhan Çilingiroğlu (d. 30 Ağustos 1930), elektrik yüksek mühendisi. 30 Ağustos 1930'da doğdu ve 4 yaşında Van’dan Ankara’ya geldi. Ayhan Çilingiroğlu eğitimine Ankara’da Hamam Önü semtindeki İnönü İlkokulu’nda başlamış ve o okulu bitirdikten sonra ortaokulu ve liseyi Ankara Atatürk Lisesi’nde tamamlamıştır. Ankara Atatürk Lisesi’nden her karne döneminde, 6 yıl üst üste iftihar listesine geçerek mezun olduğu için yıllarca fotoğrafı lisenin duvarına asılmıştır. Ondan sonra aynı şekilde üst üste altı yıl kesintisiz iftihar listesine geçen iki kişi olmuştur. Onlardan birisi Merhum İnş. Y. Müh. Akdoğan Mat ve diğeri Boğaziçi Üniversitesi Rektörlerinden Prof. Dr. Ergün Toğrol’dur. Ayhan Çilingiroğlu 1948 yılında Ankara Atatürk Lisesi Fen A şubesinden mezun olduktan sonra İstanbul Teknik Üniversitesi Elektrik Fakültesi’nde mühendislik eğitimine başlamış ve 1953 yılında Y. Müh. olarak mezun olmuştur. Fakülte ödülü olan pergel takımının sadece ona verilmesine 1951 de Fakülte Yönetim Kurulu karar vermiştir. Üniversite eğitimi sırasında Galatasaray Kulübü kurucusu Ali Sami Yen de dahil birçok önemli kişinin öğrencisi olmuştur. Mayıs 2013'te İ.T.Ü. den mezuniyetlerinin 60. Yılı kutlanmıştır. Üniversite’de iken İ.T.Ü. Talebe Birliği’nde ve keza Türkiye Milli Talebe Federasyonu Yönetim Kurulu üyesi olarak da çalışmıştır. 1953 yılında Üniversite son sınıfında iken “Bizim Muhit” adlı bir gazete çıkartmıştır. Daha ilkokulu yeni bitirdiğinde Diyarbakır, Mardin ve Midyat’a seyahat ettiği gibi lise son sınıfa geçtiği yılın yazında üç ay Van’da kalmıştır. Üniversite öğrenciliği sırasında Deniz Yollarına ait M.S. İstanbul Vapuru’ nda staj yaparak 1952 yılında Yunanistan, Lübnan, Mısır, İtalya ve Fransa’ya gitmiştir. Gene üniversiteden bir grup ile 1953 yılında İtalya ve Avusturya’ya giderek İkinci Dünya Savaşı sonrasında tekrar üretime geçmekte olan Avrupa sanayi tesislerini ziyaret imkânı bulmuştur. 1953 yılında meslek hayatına ilk olarak T.C. Devlet Demir Yolları’nda başlamış ve Sirkeci-Halkalı Hattı’nın elektriklendirilmesi projesinde çalışmıştır. 1954 yılı başında Y. Müh. Turgut Özal’ in daveti ile Elektrik İşleri Etüd İdaresi’ne proje mühendisi olarak geçmiştir. Bu idarede altı yıl kadar çalışmış olan Y.Müh. Süleyman Demirel, bilgi ve görgüsünü arttırmak için gönderildiği A.B.D. den o sırada dönmüş ve Dünya Bankası’ dan sağlanan finansman ile kurulmakta olan Seyhan Barajı ve Hidroelektrik Tesisleri’nin baş yöneticisi olarak Ankara’daki Seyhan Bürosunda görev yapmakta idi. 1954 yılında kendi tasarruflarını kullanarak Batı Almanya’ya giderek önce Goethe Enstitüsü’nde Almanca öğrenmiş sonra sıra ile Siemens Schuckertwerke ve A.E.G. firmalarında çalışmıştır. Bu çalışması onun, Almanya’nın Köln, Münih, Nürnberg, Erlangen, Berlin, Bonn, Kassel, Nue Isenburg, Heiligenhaus, Hamburg, Düsseldorf, Stuttgart gibi şehirlerinin savaş sonrasındaki yıkık hallerini görmesini de sağlamıştır. 1957 yılında İngiltere’nin güneyindeki Bournemouth şehrindeki Anglo Continental School of English adlı dil okuluna giderek dört ay İngiliz dilini öğrenmeğe çalışmıştır. Sonra British Thompson Houston firmasının Londra’nın Neasden bölgesindeki kesici üreten fabrikasındaki şebeke analiz bölümünde çalışmıştır. 1958 yılında askerlik görevini yapmak üzere yurda dönmüştür. Ankara’da Ordonat Okulu’nda Özel Teknik Sınıfı’nda eğitim gördükten sonra Asteğmen olarak Genelkurmay Başkanlığı İlmi İstişare Heyeti’ne (ILGE’ye) katıldı. A. B. D. de Massachusetts Institute of Technology (M.I.T.)’de NATO subayları için açılan Yöneylem Kursuna katıldı ve başarı sertifikası aldı. Linear Programming konusundaTürkiye’de basılan ilk broşürü hazırladı. Teğmen olduğu zaman İLGE Yöneylem Grubu Başkanı olarak atandı. Askerlikten sonra E. İ. E. İdaresi’nde “Ekonomik Etütler Baş Mühendisi” unvanı ile göreve başladı ve ulusal ekonomik sorunlarla ilgilenmek görevinin parçası oldu. Prof Fritz Baade tarafından yazılan ve o yıllarda çok dikkat çeken iki raporu inceledi. Batı Almanya’nın kalkınmasında çok emeği geçen Ekonomi Bakanı Prof.Dr. Ludwig Erhardt’ın Türkiye’ye ziyareti sırasında kendisine T.C. Hükûmeti tarafından sunulan raporu Turgut Özal ve Ayhan Çilingiroğlu birlikte hazırladılar. Adnan Menderes Hükûmeti tarafından On Yıllık Kalkınma Planı yapmak üzere Türkiye’ye davet edilen ve Baş Danışman olarak görevlendirilen Prof.Jan Tinbergen’in Türk Yardımcısı olarak çalışmaya başladı. Bu çerçevede 1960 yılı başında kadrosu E. İ. E. İdaresi’nde kalmak koşulu ile Koordinasyon Bakanlığı’nda Prof.Tinbergen’in Türkiye’de devamlı kalan yardımcısı Hollandalı Parlamenter ve Ekonomist Dr. J.Koopman ile çalışarak “10 Yıllık Kalkınma Planı” için gerekli bilgilerin toplanmasına katkıda bulunmağa başladı.. O sırada tuttuğu günlük notlar, özellikle görüşme notları bugün de D.P.T. Arşivi’nde saklanmakta olup Türkiye’de 1960'larda planlama faaliyeti hakkında araştırma yapanların yararlandığı önemli müracaat dokümanlarındandır. Prof. Jan Tinbergen’in yardımcısı olarak çalıştığı sırada Siyasal Bilgiler Fakültesi Ekonomi Doçenti Dr. Nejat Bengül’ün ve daha sonra aynı Fakültede asistan olan Dr. Attila Karaosmanoğlu’nun E.İ.E. İdaresi’ne yarı-zamanlı danışman olarak alınmalarını sağlayarak onların uzmanlıklarından da 10 Yıllık Plan çalışmalarında yararlanma olanağını yaratmıştır. 1959 yılında Elektrik Mühendisleri Odası Yönetim Kurulu üyeliğine seçilmiş ve Katip Üye olarak görevlendirilmiştir. 27 Mayıs 1960'tan sonra kurulan Bayındırlık ve İmar İskan Komitesi’ne Elektrik Mühendisleri Odası temsilcisi olarak davet edilmiştir. 27 Mayıs 1960 askeri müdahalesinden sonra başlayan ve Devlet Planlama Teşkilatı’nın kurulmasına yol açan çeşitli çalışmalara katılmış ve D.P.T. kurulduğunda uzman olarak çalışmak üzere davet edilmiştir. Önce kadrosu E.İ.E. İdaresi’nde kalarak D.P.T. uzman olarak çalışmaya başlamıştır. Kısa bir süre sonra Sektör Planları ve Proje Tahlil Şubesi Müdürü olmuştur. O görevde bulunduğu sırada 27 mayıs 1960'tan sonra durdurulan yatırımların hemen başlatılabilmesini sağlamış ve keza yeni finansman olanakları bulmaya gayret etmiştir. Bu çerçevede Dünya Bankası’nın düşük faizli ve çok uzun vadeli kredi verebilmek için kurduğu IDA (International Development Agency) kaynaklarından ilk krediyi Berdan Sulaması için sağlamıştır. Ayrıca Batı Almanya’dan devam eden yatırımlar için 50 milyon DM kredi alınması konusunda fikir geliştirerek tüm çalışmaları yapmıştır. Bu şubede çalıştığı sırada Yalçın Küçük, Cemil Çınar, Tülay Demokan, Birgen Keleş , Hikmet Çetin, Yılmaz Sezek gibi genç ekonomistlerin yetişmelerinde yardımcı olmuş ve bazılarının amiri olarak görev yapmıştır.. O yıllarda yatırım projeleri hazırlanması sırasında karşılaşılan güçlükleri görerek Sanayi Projeleri, Tarım Projeleri ve Turizm Projeleri için ayrı ayrı ”Proje Hazırlama Rehberleri” hazırlayarak onların broşür halinde bastırılıp dağıtılmasını sağlamıştır. Aynı rehberlerin İngilizcelerini de Mr. Edwin Cohn ile hazırlayarak bastırılmalarını sağlamıştır. Özel İhtisas Komisyonları’ nın kurulmasına önayak olmuş ve öncelikle Enerji Özel İhtisas Komisyonu ve keza Ulaştırma Özel İhtisas komisyonlarını kurdurup her ikisinin de sekreterliğini üstlenmiştir. Turgut Özal ve Süleyman Demirel’in askerlik hizmetlerini Devlet Planlama Teşkilatı’nda yapmaları Ayhan Çilingiroğlu sayesinde olmuştur. Meslektaşları mühendislerden Ali Nejat Ölçer, Saim Evizi, Haluk Ceyhan, Cevdet Kösemen, Ünver Eğrikavuk,Tuğrul Öztoygar da Devlet Planlama Teşkilatı’nda askerlik görevlerini yapmışlardır. Türkiye‘nin OECD Sanayi Komitesi’ndeki temsilcisi olarak hizmet etmiş ve Paris’ deki bir toplantı dönüşünde Atina’da birkaç gün kalarak Yunanistan’ nın Turizm konusundaki çalışmalarını inceleyerek D.P.T. Müsteşarlığına rapor vermiştir. Keza 1961 yılında Atina’ya yaptığı ziyarette Yunanistan ile ortak Sun’i Gübre Fabrikası kurulabilir mi konusunda da zemin yoklaması yapmıştır. Devlet Planlama Teşkilatı Koordinasyon Dairesi Başkanlığı’na atanarak Yüksek Planlama Kurulu üyesi olmuş ve Birinci Beş Yıllık Kalkınma Planı’nın ve keza 1962 Yıllık Programı’nın ve İcra Planı’nın hazırlanmasında katkıda bulunmuştur. Özellikle İktisadi Devlet Teşekküllerinin daha verimli çalışmaları için reorganizasyonu konularındaki çalışmaları yönetmiştir. Kendisine bağlı olan Yayın ve Temsil Şubesi’nin başında bulunan Talat Halman ile D.P.T. çalışmalarının kamuoyunda tanınması için gayret sarf etmiştir. 1962 yılı sonunda İsmet İnönü Başkanlığındaki Hükûmet ile Birinci Beş Yıllık Kalkınma Planı’nın görüşülmesi sırasında çıkan ilke anlaşmazlığı dolayısı ile Devlet Planlama Teşkilatı’ndaki görevinden istifa etmiştir. 1963 yılında Orta Doğu Teknik Üniversitesi’nde yarı zamanlı öğretim üyesi olarak elektroteknik dersi hocalığı yapmıştır. Aynı zamanda TPAO’da müşavir ve İktisadi Devlet teşekkülleri verimliliğini arttırma konusunda Maliye Bakanlığı’na danışmanlık yapmıştır. 1964 yılında Sanayi Kalkınma Geçiş Planı (Plano Fomento Industrial Intercalar) hazırlamakta olan Portekiz uzmanlarını yönetmek üzere İktisadi İşbirliği ve Kalkınma Teşkilatı (OECD) uzmanı olarak Lizbon’a gönderilmiştir. Böylece 33 yaşında Portekiz Hükümeti’ne yabancı uzman olarak Lizbon’da Portekizli uzmanları yönetmiştir. O Portekizli uzmanlar zamanla önemli görevler üstlenmişlerdir: Senhor Alexandre vaz Pinto, Ticaret Bakanı olarak görev yapmış ve Senhor Joao Cravinho, 1974'ten sonra Sanayi Bakanı olmuştur. 1965 yılında İsmet İnönü başkanlığındaki Hükumette Enerji ve Tabii Kaynaklar Bakanı olan Hüdai Oral tarafından o bakanlığa müsteşar olmak için Petrol Dairesi Reisi olarak tayin edilmiş ancak tayin kararnamesi imzalandığı gün İsmet İnönü hükûmeti güven oylamasında düşürülmüş ve Suat Hayri Ürgüplü Hükûmeti kurulmuştur. Bu durum üzerine çok kısa süre hizmet ettiği Petrol Dairesi Reisliği’nden istifa ederek Dünya Bankası’nın çok önce yaptığı teklifi kabul etmiş ve Amerika’ya -Washington D.C. ye gitmeye karar vermiştir 29 Mart 1965'te Mediha Uzer ile evlenerek Türkiye’den ayrılmıştır. Mediha Uzer, Atatürk’ün Selanik’ten beri yakın arkadaşı olan Suriye Valiliği, Van Valiliği ve Erzurum Valiliği, Milletvekillik ve Umumi Müfettişlik yapmış olan Tahsin Uzer’in torunudur. Atatürk , Umumi Müfettiş olan Tahsin Uzer’i Trabzon’da ziyaret etmiş ve vasiyetini Trabzon’da Umumi Müfettişlik Konağında misafir olduğu sırada yazmıştır. Bugün İstanbul’da Şişli’de Atatürk Müzesi olarak bilinen binanın sahibi Tahsin Uzer’in eşi Mediha Uzer idi. Atatürk birçok planını o evde misafir olduğu sırada hazırladığı için o bina Kamu Yönetimi tarafından satın alınarak müze haline getirilmiştir. Ayhan Çilingiroğlu 1965-1969 yılları arasında Dünya Bankası’nda Sanayi Ekonomisti olarak çalışmış ve o Bankanın uzmanlar heyetleri ile Pakistan, Brezilya, Mısır, Suriye, Irak, Tunus ve Lübnan’da sanayi kalkınma konusunda raporlar yazmıştır. Ayrıca Manufacture of Heavy Electrical Equipment in Developing Countries” adlı kitabı İngilizce, Fransızca ve İspanyolca olarak yayınlanmıştır. 24 Kasım 1966’da kızı Ümit Makbule Çilingiroğlu Washington D.C.de doğmuştur. 1969 yılında C.H.P. nin teklifi üzerine milletvekili genel seçiminde aday olmak üzere Türkiye’ye dönmüştür. Ancak İstanbul listesinde aday gösterilmesi söz konusu olan sıra ile ilgili olarak Parti içimde gelişen farklı yaklaşımlar karşısında seçimlere katılmaktan vazgeçerek. TÜBİTAK Genel Sekreteri Teknik Yardımcısı olarak görev almış ve aynı zamanda Orta Doğu Teknik Üniversitesi’nde Sanayi Planlaması dersi vermiştir. Aynı zamanda D.P.T. ye danışman olarak “Yaş Meyve ve Sebze Geliştirme Projesi” ni yöneterek Dünya Bankası’ndan 20 milyon Amerikan doları kredi alınmasını sağlamıştır. Böylece Türkiye’ye ilk Ro-Ro gemileri satın alınabilmiş ve keza TIR filolarının ve soğuk hava zincirinin kurularak çalıştırılmasının temel taşı konulmuştur. NATO’nun “Modern Toplumun Sorunları Komitesi” toplantılarına Türkiye Cumhuriyeti’ni temsilen katılmış ve hava kirliliği konusunda NATO çerçevesinde çalışma yapılmasını sağlamıştır. Ankara-batı Almanya’nın Frankfurt a.M. ve A.B.D. nin Saint Louis kentlerinin hava kirliğini önleme konusunda ortak çalışma yapmaları gerçekleştirilmiştir. Bu çerçevede A.B.D. den hibe olarak hava kirliliği ölçme cihazları temin edilerek Ankara’da 13 ölçme istasyonu kurulmuştur. 1970 yılında Fas’a giden Dünya Bankası uzmanlar heyetine danışman olarak katılmış ve Fas’da sanayi sektörünü inceleyerek rapor hazırlamıştır. Aynı yıl Portekiz’de de Sanayi Projelerinin değerlendirilmeleri konusunda bir ay O.E.C.D . danışmanı olarak çalışmıştır. 12 Mart 1971'den sonra Başbakan olarak göreve getirilen Prof. Nihat Erim, Ayhan Çilingiroğlu’na önce Devlet Bakanı, sonra Sanayi Bakanı olmasını teklif etmiştir. Sanayi Bakanlığı teklifi üzerine Ayhan Çilingiroğlu, Ticaret Bakanlığı’nın dış ticaret bölümleri dışındaki görevlerinin Sanayi Bakanlığına devredilmesini Başbakan Prof. Dr. Nihat Erim’e önermiş ve bu önerisi kabul edilmiştir. Böylece Türkiye Cumhuriyeti’nin ilk Sanayi ve Ticaret Bakanı olmuştur. Bu bakanlık o yıllarda Ziraat Bankası, Halk Bankası, İstanbul Emniyet Sandığı, Toprak Mahsulleri Ofisi, Et ve Balık Kurumu, Tariş, Çukobirlik, Trakya Birlik, Marmara Birlik, Tasko Birlik, Fisko Birlik, Antalya Birliği şemsiyesi altındaki tarım satış kooperatiflerinin ve keza tarım kredi kooperatiflerinin gözetiminden sorumlu idi. Tüm Ticaret odaları, Sanayi Odaları ve Ticaret Borsaları ve Odalar Birliği keza bu bakanlığın görev alanı içinde idi. Halk Bankası dolayısı ile esnaf kefalet kooperatifleri, esnaf kredi kooperatifleri ve esnaf meslek teşekkülleri de bu bakanlığın ilgi alanı içerisinde idi. Sanayi alanında en büyük iktisadi devlet teşekkülleri olan Sümerbank, Makine ve Kimya Endüstri kurumu (MKE), Şeker Fabrikaları Anonim Şirketi, Karabük Demir ve Çelik fabrikaları, Ereğli Demir ve Çelik A.Ş. Çimento Sanayii Anonim Şirketi, Selüloz ve Kâğıt Sanayii (SEKA), Azot Sanayi Anonim Şirketi, Akdeniz Gübre Fabrikası , İskenderun Demir ve Çelik Fabrikası’ dan da bu bakanlık sorumlu idi. Hükumette olduğu sırada başka bakanlar ilgilenmediği için afyon ekiminin yasaklanması ile ilgili teknik çalışmaları yaparak A.B.D. yetkililerle gerekli pazarlıkları yapmıştır. Afyon ekicilerinin en az on yıllık kayıplarının hibe olarak A.B.D. den sağlanarak çiftçilere verilmesi ve böylece çiftçilerin korunması sağlanmıştır. Ayrıca dokuz yıl kadar önce Birleşmiş Milletler kararları doğrultusunda T.C. Hükûmeti tarafından imzalanmış fakat T.B.M.M. den geçirilmeyen haşhaş ekiminin müsaadeye tabi olması ile ilgili tasarının T.B.M.M. geçirilmesini sağlayarak daha sonra gelecek hükümetlerin bu konuda önlerinde olabilecek Birleşmiş Milletler engelini ortadan kaldırmıştır. 1971 de yapılan Anayasa değişikliğine özellikle kanun Kuvvetinde Kararname getirilmesi konusundaki maddeye Başbakan’a yazdığı bir muhtıra ila itiraz etmiştir. Milli Güvenlik Kurulu’nun on bir ilde sıkı yönetim ilan edilmesi, ile ilgili hükumete tavsiyesine kabine toplantısında itiraz etmiş en azından sıkı yönetim uygulamalarının koordinasyonunun sağlanması konusundaki kararının alınmasını sağlamıştır. 11 Kabine arkadaşı ile birinci Prof. Nihat Erim Hükümeti’ndeki Sanayi ve Ticaret Bakanlığı görevinden istifa ederek Orta Doğu Teknik Üniversitesi’nde tam zamanlı Asistan Profesör olarak Sanayi Planlaması dersi vermeğe başlamıştır. 12 Ocak 1973'te ikinci kızı Duygu Lale Çilingiroğlu, Ankara’da doğmuştur. 1974 yılında OECD tarafından yapılan teklifi kabul ederek İlaç sanayii hammaddelerinde teknoloji transferi konusunda yapılması planlanan uluslararası araştırmayı baş danışman olarak koordine etmek üzere ailesi ile Paris’e gitmiştir. Üç yıl kadar bu projeyi yönetmiş ve “Transfer of Technology in Pharmaceutical Chemicals “ adlı kitabı İngilizce ve Fransızca olarak OECD tarafından yayınlanmıştır. Paris’ de görev yaptığı sırada Madrid/İspanya, Dublin/ İrlanda, Atina/ Yunanistan, Belgrad/Yugoslavya ve İstanbul’da yapılan uluslararası toplantılarda başkan ya da üye olarak görev almıştır. 1975'te yurda dönüşünden sonra yarı zamanlı olarak İş Bankası İştirakler Müşaviri, ve çeşitli özel sektör firmalarında yönetim kurulu üyesi, yönetim kurulu başkanı ya da danışman olarak çalışmıştır. İstanbul’daki üç büyük inşaat müteahhitlik firmasının talebi üzerine, çeşitli ülkelerde kendi ülkeleri dışında çalışan inşaat ve tesisat müteahhitlerine sağlanan kolaylıkları inceleyerek başka ülkelerin özellikle Güney Kore’nin deneyimlerinden yararlanarak Türkiye Cumhuriyeti Hükûmeti ve Türk Müteahhitler Birliği neler yapmalıdır konusunda kapsamlı bir rapor hazırlamıştır. A.B.D. Batı Almanya ve Fransa’da müteahhitler ve müşavir mühendisler birlikleri ile doğrudan temas ederek bilgiler toplayarak yazılan bu rapor Türk Müteahhitlerinin yurt dışına açılmalarında Hükümet’in sağlayacağı kolaylıklar konusunda yol gösterici olmuştur.. Dünya’da inşaat firmalarının faaliyetlerini incelemiştir. Bu faaliyetleri sırasında Suudi Arabistan, Kuveyt ve Libya’da inşaat firmalarının faaliyetleri ile ilgili danışmanlık yapmıştır. Türk Müteahhitler Birliği ikinci bir rapor hazırlamasını istemiş ve Ayhan Çilingiroğlu, çeşitli ülkelerdeki ihracat-ithalat bankalarını (Export-Import Banks) inceleyerek Türk İhracat-İthalat bankası ana sözleşmesi taslağını bu raporun ekinde yazılı olarak sunmuştur. Daha sonra Türk Ex-İm Bankası kurulmuştur Macaristan, Romanya ve Kuveyt inşaat firmaları ile Türk inşaat firmalarının işbirliği olanakları konusunda çalışmalara katılmıştır. Yurt içindeki danışmanlık çalışmalarına ek olarak Dünya Bankası’na 3 ayrı zamanda Hindistan’da ve çeşitli zamanlarda Afrika’da ( Gana’da ve Liberya’da) , iki ayrı zamanda Yemen’de, iki ayrı zamanda Suriye’de, Ürdün’de ve Tayland’da danışman olarak sanayileşmeleri konusunda ya da o ülkelerin belli sanayi kollarının gelişmelerini inceleyerek raporlar yazmıştır. 1979 yılı yazında ve 1980 yılı Temmuz ve Ağustos aylarında OECD nin talebi üzerine Paris’ de çalışarak Küçük ve Orta Boy İşlemelerin geliştirilmesi konusunda rapor hazırlamıştır. Türkiye’de alınan ilk sendikasyon kredisinin müzakeresini yakın zamana kadar ING Bank’ın başında olan Mr. John Mc. Charty ile yaparak 180 milyon dolarlık kredi sağlamıştır. Suudi Arabistan’da inşaat yapan Türk firmalarının problemleri konusunda o ülkenin hükumet yetkilileri ile temas etmiş ve bu cümleden olarak birçok Suudi Arabistan bakanını ve bir kere de o zaman Veliaht Prens olan şimdiki Kral Abdullah’ı ziyaret etmiştir. Suudi Arabistan Mahkemeleri’nde danışmanı olduğu firmaların davalarını takip ederek kazanmalarını sağlamıştır. Ankara’daki faaliyetlerine paralel olarak her on beş günde bir Balıkesir’e giderek kurulma döneminde olan Uludağ Üniversitesi Balıkesir Mühendislik Fakültesi’nde elektroteknik dersleri vermiş ve bu üniversitenin öğretim üyeliğinden 1983 yılında emekli olmuştur. 1980 lı yıllarda yönetim merkezi Viyana’da bulunan Birleşmiş Milletler Sanayi Kalkınma Örgütü için Tanzanya’da ve Kamerun’da çalışmıştır. Tanzanya - İkinci Kalkınma On Yılı raporunu yazmıştır. Keza Doğu Afrika ve Merkezi Afrika Sanayi Finansman çalışmalarını yaparak Viyana’da o konuda rapor hazırlamış ve Yaoundé / Kamerun’da yapılan toplantıda o raporu savunmuştur. Personel Computer (P.C.) lerin devlet dairelerinde daha kullanılmaya başlamadığı sırada OECD bir inceleme yapılmasına ve devlet yönetiminde bilgisayar kullanılması konusunda bir rapor hazırlatılmasına karar vermiştir. Bu inceleme için Ayhan Çilingiroğlu OECD danışmanı olarak İsveç, Danimarka, İtalya, İrlanda Cumhuriyeti ve Kuzey İrlanda’yı ziyaret ederek üst düzey devlet yetkilileri ile görüşmüş ve rapor hazırlamıştır. Türk İnşaat firmalarının yurt dışında işlerinin gelişmesine paralel olarak Sovyetler Birliği ile T.C. arasında imzalanan doğal gaz alımı karşılığı inşaat işi de yapabilme çerçevesinde Kutlutaş-Kiska-Entes-Gama-Pet firmalarının ortak olarak kurdukları MİR inşaat ve Ticaret Şirketi’nin İcra Komitesi Başkanı olarak çeşitli zamanlarda Moskova’ya giderek Sovyetler Birliği yetkilileri ile müzakerelerde bulunmuştur. Bu çerçevede hem Helsinki’ye giderek Finlandiya İnşaat firmalarının Sovyetler Birliği pazarı için örgütlenmelerini incelemiş hem de Baku, Yalta, Odesa, Soçi, Mohaçkale, Pitsunda’yı ziyaret etmiştir. KGB İnşaat dairesi başkanı ile Dağıstan’ın başkenti Mohaçkale’ye gitmiş ve Hazar Deniz’inde yüzmüş ve sahilde birlikte votka içmiştir. T.E.M. Danışmanlık firmasını kurarak Toplu Konut İdaresi (TOKİ), Türk işbirliği ve Kalkınma Ajansı (TIKA) Türkiye Kalkınma Bankası gibi devlet kurumlarına, çeşitli yerli ve yabancı firmalara bu danışmanlık firması ile hizmet vermiştir. Özellikle Erzincan Depremi’nden sonra Dünya Bankası’nda 220 Milyon Dolar tutarında kredinin Toplu Konut İdaresi’ne alınarak Erzincan’da yeniden yapılanmayı sağlamıştır. Bu paradan artan miktar Dinar Depremi sonrasında o yörenin yeniden yapılanmasında kullanılmıştır. Sovyetler Birliği’nin dağılmasından sonra bağımsızlığına kavuşan Azerbaycan, Türkmenistan, Kırgızıstan, Kazakistan ve Özbekistan’da çeşitli teknik yardım projelerinin hayata geçirilmesini sağlamıştır. Bu cümleden olarak bu ülkelerde TİKA Ofisi adı altında teşkilatlanmanın tohumlarını atarak ikili anlaşma taslağını hazırlayarak ilk defa Türkmenistan’ da imzalanmasının gerçekleşmesinde önemli katkıda bulunmuştur. Benzer şekilde Kiev’de Ukrayna hükûmeti ile çalışarak teknik yardım sağlama ilkelerinin geliştirilmesine katkıda bulunmuştur. TEM Danışmanlık Şirketini devrederek Ege Grup adındaki sağlık sektöründe çalışan bir firmaya danışmanlık yapmış ve tamamen emekli hayatına geçmiştir. Son yıllarda Danimarka’da Kpenhag’da altı ay, A.B.D. de Princeton N.J.’de bir yıl, gene A.B.D. de Madison N.J. sekiz ay, İtalya’da Milano’da altı ay, İsviçre’de Zürihte aralıklı olarak on ay kalarak Türkiye’ye dışarıdan bakmaktadır. Hiçbir siyasi partiye üye olmamıştır. Üniversite öğrencisi iken talebe teşekküllerine üye olmuştur. Daha sonra Elektrik Mühendisleri Odası, Anadolu Kulübü, Türkiye Parlamenterler Birliği dışında hiçbir dernek ya da sivil toplum örgütüne üye değildir. Yurt dışında Dünya Bankası’ndan emekli olanların kurduğu 1818 H Society’ye üyedir. Sadık Şide M. Sadık Şide (1928), Türk sendikacı. 1949 yılında TCDD Eskişehir Cer Atölyesine işçi olarak girdi. 1951 yılında Şeker Fabrikası'na geçti. Sendikacılığa burada başladı. 1960 yılında Sendika Yönetim Kurulu üyeliğine seçildi. Şeker Fabrikaları İşçileri Federasyonu’nun kuruluşunda, Türk-İş Temsilciler Meclisi’nde, III. Çalışma Meclisi ve İşçi Sigortaları Genel Kurulunda Eskişehir temsilcisi olarak bulundu. Seyfi Demirsoy'un ölümünden sonra, Türk-İş Genel Sekreterliğine seçildi. 1978 yılında Ecevit Hükümetiyle işçiler adına Toplumsal Antlaşmayı imzaladı. 1980 yılında bu anlaşmayı, işçi haklarının çiğnenmesine yol açtığı gerekçesiyle yok saydıklarını açıkladı. Phuket Uluslararası Havalimanı Phuket Uluslararası Havalimanı, (IATA:HKT, ICAO:VTSP) Tayland'ın güneyindeki ünlü turistik yer Phuket adasındadır. Tayland'ın One-Two-Go Hava Yolları'na ait MD82 tipi 269 sefer sayılı yolcu uçağı Bangkok' un Don Mueang Havaalanı'ndan kalkarak, Phuket Havaalanı'na inişi sırasında kuvvetli rüzgâr ve yağmurun etkisiyle pistten çıkarak yakında bulunan ormanlık alandaki ağaçlara çarpmiştır. İkiye