yayımlandı. Albüm hem İngiltere hem de ABD' müzik listelerinde 1 numaraya kadar yükseldi. Albüm, "Love Bites", "Pour Some Sugar on Me", "Hysteria", "Armageddon It", "Animal" ve "Rocket" olmak üzere altı hit single çıkararak tüm dünyada 20 milyon sattı. Grubun gitaristi Steve Clark'ın 1991 yılında evinde ölü bulunmasından sonra onun gitar kayıtlarını grubun diğer gitaristi Phill Collen'ın tamamlaması ile grubun beşinci albümü "Adrenalize" 1992 yılında yayımlandı. Albümün yayımlanmasından kısa bir süre sonra Steve Clark'ın ölümü nedeniyle yerine Vivian Campbell gruba dahil edildi. Def Leppard, günümüze dek 11 stüdyo albümü, 2 derleme albüm ve 1 konser albümü yayımladı. Tüm zamanların en çok satan müzik artislerinden biri olan Def Leppard tüm dünyada toplam 65 milyon albüm sattı. Grup, ABD'de iki albümü 10 milyonun üzerinde satan beş gruptan biridir. Grup, kazalar ve ölümler ile dolu tüm bu inişli çıkışlı kariyerlerine rağmen Rock müzik tarihinin en önemli grupları arasında olmayı başardı. Def Leppard 1995 yılında 24 saat içerisinde 3 farklı kıtada konser vererek Guinness Rekorlar Kitabına girmiştir. 1977 yılında Sheffield, South Yorkshire'da Tampton School'da hala öğrenci olan Rick Savage, Tony Kenning, and Pete Willis ""Atomic Mass"" adında bir grup kurmuştu. Grubun kadrosu davulda Kenning ile, bas gitarda Savage, (başlangıçta gitar) ve gitarda Willis şeklinde idi. Grubun ilerde solisti olacak olan o zamanlar henüz 18 yaşındaki Joe Elliott, Pete Willis ile yaptığı görüşme sonucu gruba gitarist olarak girmeye çalıştı. Fakat seçmeler sırasında onun solist olmak için daha uygun olduğuna karar verildi. Grup Joe Elliott ile ilk konserini Mosborough, Sheffield'ta Westfield School'un yemek salonunda gerçekleştirdi. Grup kısa süre sonra ismini Joe Elliott'ın önerisi ile ""Deaf Leopard""'a çevirdi. Bu isim, Joe Elliott'ın okulda İngilizce dersini hayali rock grupları ile ilgili yazdığı bir kompozisyonda Led Zeppelin'den ilham alarak kullandığı isimlerden biri idi ve gruba verilecek isimde ona ilham kaynağı oldu. Fakat bu şekilde bir punk grubu ismini andırdığı düşünüldüğü için Tony Kenning'in tavsiyesi ile isim "Def Leppard" şeklinde değiştirildi. 1978 yılının Ocak ayında gruba Steve Clark katıldı. Clark seçmelerde, Lynyrd Skynyrd'ın "Free Bird" şarkısını baştan sona çalarak grubu etkilemeyi başarmıştı. 1978 yılının Kasım ayında grup "Def Leppard EP" olarak bilinen üç şarkılık bir EP yayımladı. Fakat grubun bateristi Tony Kenning aniden gruptan ayrıldı. Tony Kenning'in yerine Frank Noon gruba katıldı fakat o ayın sonunda 15 yaşındaki Rick Allen grubun tam zamanlı bateristi olarak Def Leppard'a katıldı. EP'nin satışları "Getcha Rocks Off" şarkısının BBC Radyo'da çalınmasından sonra yükselişe geçti. 1979 boyunca, grup İngiliz hard rock ve heavy metal hayranları arasında sadık bir yol geliştirdi ve hatta başlangıçta New Wave of British Heavy Metal'in liderlerinden olarak kabul edildi. Artan popülariteleri sonucu büyük bir plak şirketi olan Fonogram / Vertigo (ABD'de Mercury Records) ile anlaşma sağladı. Def Leppard'ın ilk albümü "On Through the Night" 14 Mart 1980 tarihinde yayımlandı. Albüm İngiltere' listelerinde ilk 15 albüm arasında yer almasına rağmen, grubun çok sayıda hayranı "Hello America" gibi şarkıları nedeniyle ve ABD'de daha fazla konser vermeleri nedeniyle gruba sırtını döndü. Grup, ABD'de Pat Travers, AC/DC ve Ted Nugent'ın ön grubu olarak sahne aldı. Grup ikinci albümlerinde AC/DC prodüktörü Robert John "Mutt" Lange ile çalışmaya karar verdi. Lange'in stüdyodaki titiz yaklaşımı ile birlikte grubun soundu oturmaya başladı. Grubun ikinci albümü "High 'n' Dry" 11 Temmuz 1981 tarihinde yayımlandı. Albüm etkileyici satışlara ulaşmamasına rağmen "Bringin' On the Heartbreak", 1982'de MTV'de yayınlanan ilk hard rock/heavy metal video kliplerinden biri oldu ve grubun ABD'deki popülaritesini arttırdı. ""High 'n' Dry (Saturday Night)"" şarkısı ise 2006 yılında VH1'ın hazırladığı en iyi kırk metal şarkısı sıralamasında otuz üçüncü sırada yer aldı. Albümün piyasaya sürülmesini bir Avrupa turnesi izledi. Grup, Ozzy Osbourne ve Blackfoot'un ön grubu olarak sahne aldı. 12 Temmuz 1982 tarihinde Pete Willis alkol problemleri nedeniyle gruptan çıkarıldı ve yerine glam metal grubu Girl'in gitaristi Phil Collen gruba dahil edildi. Prodüktörlüğünü yine Robert John "Mutt" Lange'in üstlendiği grubun üçüncü albümü "Pyromania" 20 Ocak 1983 tarihinde yayımlandı. Albümün ilk single'ı "Photograph" grubun büyük bir üne erişmesini sağladı. Photograph'in video klibi ABD'de MTV'de Michael Jackson'ın "Beat It" şarkısının video klibinin ardından en çok istek alan video klipti. "Photograph", "Rock Of Ages" ve "Foolin'" gibi single'ların da desteği ile birlikte albümde yine Michael Jackson'ın "Thriller" albümünün ardından uzun süre Billboard 200 albüm satış listesinde 2 numarada yer aldı. Def Leppard'ın ABD turu 1983 yılının Mart ayında Billy Squier'in açılış grubu olarak başlamıştı turne Eylül ayında sona erdiğinde ise Def Leppard ana grup olarak San Diego, California'da 55 bin kişi önünde sahnede idi. Grubun ABD'de artan popülaritesine paralel olarak Def Leppard 1984 yılında AC/DC, Journey ve Rolling Stones gibi kuvvetli adaylara rağmen ABD'de yılın grubu seçildi. Ancak bu popülerlik Duran Duran'ın 1 numarada olduğu Def Leppard'ın kendi ülkesi İngiltere'de geçerli değildi ve bu durum grubu büyük ölçüde rahatsız eden bir gerçekti. Grup dördüncü albümleri için 1984 yılının Şubat ayında İrlanda'nın Dublin şehrinde çalışmalara başladı. Fakat grubun bateristi Rick Allen 31 Aralık 1984 tarihinde yılbaşı partisinden evine dönerken Sheffield'ta geçirdiği kaza sonucu sol kolunu kaybetti. Buna rağmen Rick Allen grubun bateristi olarak kalmaya devam etti. Grup üyeleri onun iyileşme sürecini destekledi ve hiçbir zaman gruptan çıkarmayı düşünmediler. Rick Allen için sol kolunun eksikliğini ayaklarını kullanarak gidereceği ilave pedallarla desteklenmiş özel yapım elektronik davul seti hazırlandı. Rick Allen yeni davul seti ile bir süre gruptan ayrı çalıştı. Birkaç ay sonra grupla bir araya geldiler. Joe Elliott'ın duygusal bir an olarak nitelendirdiği ilk buluşmada Rick Allen grupla birlikte Led Zeppelin şarkısı "When the Levee Breaks" çalarak gruba ilerleme kat ettiğini gösterdi. Grubun ısınmak adına İrlanda'da gerçekleştirdiği kısa turnede Rick Allen'ın yanı sıra Jeff Rich gruba baterist olarak davet edildi. Ancak bir konseri kaçırması nedeni ile grupla ilişkisi kesildi ve Rick Allen'ı tamamen tek davulcu olarak bırakma kararı aldılar. Rick Allen 1986 Monsters Of Rock Festival'inde Joe Elliott'ın duygusal sunuşu ile kazadan sonraki ilk sahne performansını gerçekleştirdi. Yeni albüm üç senelik bir süreç sonucunda yayımlanmaya hazırdı. Albümün prodüktörü ilk başta yorgunluğunu ileri sürerek çekilmesine rağmen daha sonra tekrar gruba katılarak albümün beste sürecinde gruba destek olup kaydı tamamlayan Robert John "Mutt" Lange idi. Def Leppard'ın dördüncü albümü "Hysteria" 3 Ağustos 1987 tarihinde satışa sunuldu. Ve nihayet grup kendi ülkeleri olan İngiltere'de büyük başarıya ulaştı ve Hysteria İngiltere albüm satış listesine 1 numaradan giriş yaptı. Albümün ilk single'ı "Animal" ise İngiltere single listelerinde ilk ona girerek gruba kendi ülkelerindeki ilk hitini kazandırdı. Albüm ABD'de ise yayımlanışının üzerinden neredeyse 1 yıl geçtikten sonra dördüncü single "Pour Some Sugar On Me"'nin yayımlanması ile birlikte Billboard 200 albüm satış listesinde 1 numaraya yükseldi. Pour Some Sugar On Me MTV'de yayınlanan "Dial MTV" adındaki günün en fazla istek alan video kliplerinin sıralandığı programda 73 gün boyunca 1 numarada yer alarak bir rekora imza attı. Pour Some Sugar On Me, Billboard Hot 100 single listesinde ise 2 numaraya ardından yayımlanan diğer single "Love Bites" ise 1 numaraya kadar yükseldi. ABD'de Billboard Hot 100 listesinde albümden yayımlanan dört single ilk onda yer almak üzere altı single ilk yirmide yer aldı. Single olarak yayınlanmayan şarkılar bile radyolarda yüksek çalınma oranlarına erişti. Grubun 1989 MTV Video Müzik Ödülleri'nde seslendirdiği yeni bir şarkı olan "Tear It Down" radyolarda çok istek alınca grup bu şarkıyı bir sonraki albüm için kaydetti. Hysteria, listelerde üç sene yer aldı ve ABD'de 12 milyon olmak üzere tüm dünyada 20 milyon sattı. Grup albümün başarısını 15 ay süren turne ile destekledi. Def Leppard 1988 Brit Ödülleri'nde "En iyi Britanyalı Grup" ödülüne aday oldu ve 1989 Amerikan Müzik Ödülleri'nde "Yılın En İyi Hard Rock/Heavy Metal Grubu" ödülünü kazandı. Grup, Hysteria albümünün turnesinin hemen ardından yeni albüm için çalışmalara başladı. Fakat Steve Clark'ın alkol ile ilgili sorunu günden güne artarak devam ediyordu ve sürekli rehabilitasyona giriyordu. 1990 yılının ortasına gelindiğinde Steve Clark'a tedavi için gruptna ayrı kaldığı bu dönemde altı aylık bir izin verildi. Fakat Steve Clark 8 Ocak 1991 tarihinde Londra'daki evinde kız arkadaşı Janie Dean tarafından ölü bulundu. Öldüğünde 30 yaşında idi. Yapılan otopsi sonucu kanında valium, morfin ve İngiltere kanunlarına göre yasal oranın üç katı oranında alkol tespit edildi. Steve Clark, ailesinin evinin yanında Wisewood Cemetery, Loxley, Sheffield'ta gömüldü. Grup, hala üzerinde çalıştıkları beşinci albümlerini dört kişi olarak tamamlamaya karar verdi ve Steve Clark'ın kısımlarını onun tekniği ile grubun diğer gitaristi Phil Collen çaldı. Def Leppard'ın beşinci albümü "Adrenalize" 31 Mart 1992 tarihinde yayımlandı. Albüm hem İnigltere hem de ABD listelerine 1 numaradan giriş yaptı ve ABD'de 5 hafta 1 numarada yer aldı. Albümün ilk single'ı ""Let's Get Rocked"" İngiltere listelerinde 2 numaraya kadar yükseldi ve 1992 MTV Video Müzik Ödüleri'nde "Yılın Videosu" dalında aday oldu. Albümden ""Have You Ever Needed Someone So Bad"" ve ""Stand Up(Kick Love Into Motion)"" gibi başarılı single'lar yayımlandı. Adrenalize tüm dünyada 7 milyonluk bir satış gerçekleştirdi. Def Leppard 1992 yılının Nisan ayında Wembley Stadyumunda gerçekleşen "Freddie Mercury Tribute Concert" etkinliğinde yer aldı. Grup "Animal" ve "Let's Get Rocked" şarkılarının yanı sıra Queen klasiği "Now I'm Here"'ı Brian May'in eşlik etmesi ile seslendirdi. Bu konserde Vivian Campbel ilk kez Steve Clark'ın yerine grupla beraber çaldı. Daha önce Dio ve Whitesnake'in gitaristliğini yapmış olan Vivian Campbell'ın gruba dahil edilmesi ile grup Adrenalize turnesini gerçekleştirdi. Grup 1993 yılının Ekim ayında 1984 - 1993 arası kaydettiği fakat albümlerinde yer vermediği şarkıların yer aldığı "Retro Active" albümünü yayımladı. Arnold Schwarzenegger'in Last Action Hero filminde kullanılan albümün ilk single'ı Michael Kamen'ın aranjmanını yaptığı akustik ballad ""Two Steps Behind"" ve ardından yayımlanan ikinci single ""Miss You In A Heartbeat"" birçok ülkede önemli liste başarıları elde etti. Sweet coverı olan ""Action"" ise İngiltere listelerinde şarkının orijinalinden daha yüksek başarı elde etti. Grubun bas gitaristi Rick Savage 1994 yılında yüz felcine yakalandı ve bu onun yüz kaslarında kısmi zayıflığa neden olu. Hastalığı atlatmasına rağmen yorgun olduğu zamanlarda etkisi hala gözükmektedir. Retro Active'in ardından iki sene sonra grup kariyerinin ilk en iyiler derlemesi olan "" albümünü yayımladı. Vault, İngiltere albüm satış listelerinde 3 numaraya kadar yükseldi ve sadece ABD'de 5 milyon sattı. Albümdeki tek yeni şarkı olan ""When Love & Hate Collide"" İngiltere listelerinde 2 numaraya kadar yükseldi ve grubun kariyerinin İngiltere'deki en çok satan single'ı olmayı başardı. Grup 23 Ekim 1995'te Fas, İngiltere ve Kanada'da aynı gün içerisinde üç farklı kıtada konser vererek Guinneess Rekorlar Kitabı'na girdi. Grup Retro Active ve Vault'un ardından yeni albümleri üzerinde çalıştığı süreç içerisinde Phil Collen'ın babasının ölümü ve Rick Allen ile Joe Elliott'ın eşlerini taciz ve saldırı suçuyla tutuklanmaları nedeniyle zor günler geçiriyordu. Grup yeni albümlerinde tarzlarında büyük değişikliğe giderek alternatif rock etkileşimli karanlık bir albüm yapmaya karar vermişti. Albümün prodüktörlüğünü Pete Woodroffe ve grubun kendisi üstlenmişti. Grubun şarkılarda Sarangi gibi değişik enstrumanlar kullanmasının yanı sıra Rick Allen ilk defa bu albümde Hysteria'dan beri kullandığı elektronik davul seti yerine yarı akustik bir davul seti kullandı. Steven Clark'ın ölümünden sonra gruba dahil olan Vivian Campbell'da ilk defa bu albüm ile beste çalışmalarında yer aldı. Def Leppard'ın yedinci stüdyo albümü "Slang" 14 Mayıs 1996 tarihinde yayımlandı. Albüm grubun standartlarının çok altında bir satış gerçekleştirerek ticari açıdan büyük hayal kırıklığı yarattı. Albüm ABD'de grubun milyonluk satışa ulaşamadığı ilk albüm olurken "Slang", "Work It Out" ve "All I Want Is Everything" single'ları beklentileri karşılamadı. Grup ilerleyen yıllarda böyle bir albüm yapmanın hata olduğunu belirtmiştir. Def Leppard'ın kendisi ile özdeşleşmiş klasik soundundan büyük kopuş gerçekleştirmesine rağmen İngiliz Q dergisi albüme yılın en iyi elli albümü sıralamasında ilk onda yer verdi. Grup albümün promosyonu için çıktığı dünya turnesinde kariyerinde ilk kez Uzak Doğu, Güney Afrika Cumhuriyeti ve Güney Amerika'da konserler verdi. 1998 yılında, VH1'da yayınlanan "Behind The Music" programı ilk bölümlerinden birinde Def Leppard'a yer verdi. Program ABD'de Behind The Music serisinin en çok reyting alan bölümlerinden biri oldu ve alternatif müziğin yükselişte olduğu dönemden beri ilk kez grubu halkın gözü önünde popüler bir konuma getirdi. Grup bu yeni ivmeden yararlanmak için yeni albümlerinde kendileri ile özdeşleşmiş klasik Def Leppard sounduna geri dönme kararı aldı. Grubun sekizinci stüdyo albümü "Euphoria" 8 Haziran 1999 tarihinde yayımlandı. Pete Woodroffe ve Def Leppardın prodüktörlüğünü üstlendiği albümün ilk single'ı "Promises" şarkısında grup yıllar sonra ilk defa Robert John "Mutt" Lange ile beraber çalıştı. Grup Promises dışında üç şarkıda daha Robert John "Mutt" Lange ile beraber çalıştı. Grup ayrıca bu albümde 1981 yılındaki "Hİgh n Dry" albümünden beri ilk kez enstrumantal bir şarkıya yer verdi. "Promises", ABD'de Billboard Mainstream Rock listesinde 3 hafta 1 numarada yer aldı. Grup, klasik sounduna döndüğü Euphoria albümünü Pyromania ve Hysteria ile birlikte yaptıkları en iyi albüm olarak nitelendirmiştir. Def Leppard 5 Eylül 2000 tarihinde Hollywood's Sunset Boulevard'daki Rock Walk of Fame tarafından onurlandırıldı. 2001 yılında VH1, grubun 1977-1986 arasındaki dönemini anlatan biyografi tarzındaki Hysteria - The Def Leppard Story adındaki programı hazırladı ve yayınladı. 18 Temmuz 2001 tarihinde yayınlanan program kanalın tarihi boyunca en fazla reyting alan programlardan biri oldu. 30 Temmuz 2002 tarihinde grubun dokuzuncu stüdyo albümü "X" yayımlandı. Albüm, grubun klasik hard rock soundundan uzak pop etkileşimli bir albüm olarak nitlendirildi. ""Now"" ve ""Long Way To Go"" grubun kariyerinde İngiltere listelerinde ilk kırka giren son şarkıları olurken X grubun ABD'de altın plak ile ödüllendirilmeyen ilk albümüydü ve grubun kariyerinin ticari açıdan en başarısız albümü oldu. Grup, 2004 yılının Ekim ayında dünyada "Best of Def Leppard" ABD'de ise 2005 yılının Mayıs ayında "" adında iki derleme albüm yayımladı ve 2005 yazında Bryan Adams ile beraber bir turne gerçekleştirdi. Grup 2005 yılının Temmuz ayında Afrikadaki yoksulluğa dikkat çekmek için düzenlenen Live 8'te sahne aldı. Grup 23 Mayıs 2006 tarihinde tamamen cover şarkılardan oluşan "Yeah!" albümünü yayımladı. Albümde grup üyelerinin çocukluğunda ve gençliğinde dinledikleri klasik rock şarkılarından oluşmaktaydı ve Blondie, The Kinks, Sweet, ELO, ve Badfinge gibi grupların şarkılarını içermekteydi. Albümün ilk single'ı olarak ise David Essex coverı ""Rock On"" yayımlandı. Def Leppard 31 Mayıs 2006 tarihinde Queen, Kiss ve Judas Priest ile birlikte "VH1 Rock Honors" tarafından onurlandırıldı. Grup 2006 yılında Journey ile birlikte bir ABD turu gerçekleştirdi. 2007 yılında ise Foreigner ve Styx ile birlikte bir ABD ve Kanada turu daha gerçekleştirdi. Grubun on birinci ve son stüdyo albümü "Songs from the Sparkle Lounge" 28 Nisan 2008 tarihinde yayımlandı. Albüm ABD'de Billboard 200 albüm satış listesine 5 numaradan İngiltere listelerine ise 10 numaradan giriş yaptı. Grup, Styx ve REO Speedwagon ile ABD turu, Whitesnake ve Black Stone Cherry ile ise Avrupa turu gerçekleştirdi. 2011 yılının Haziran ayında grubun kariyerinin ilk konser albümü olan iki cd'den oluşan "Mirrorball" yayımlandı. Grup 2011 yazında Heart ile birlikte 2012 yazında ise Poison ve Lita Ford ile birlikte ABD turneleri gerçekleştirdi. Deli (şarkı) Deli, Mor ve Ötesi grubu tarafından seslendirilen ve 2008 Eurovision Şarkı Yarışması'nda Türkiye'yi temsil eden şarkıdır. 22 Mayıs'ta gerçekleştirilen 2. yarı finalde 3. sırada yarışan şarkı, 85 puan ile 7. olarak finale çıkmaya hak kazanmıştır. 24 Mayıs günü finalde 12. sırada yarışan şarkı 138 puan ile Sırbistan'ın ardından 2008 Eurovision Şarkı Yarışması 7.si olmuştur. TRT, Türkiye'yi 53. Eurovision Şarkı Yarışması'nda temsil etmesi için 5 grup ya da sanatçı tespit etmişti. Bunların arasında Tarkan da bulunuyordu. Görüşmeler sonunda, TRT Genel Müdür Yardımcısı Ali Güney Mor ve Ötesi ile anlaşma sağlandığını açıkladı. Güney, ""Şarkı ve şarkıcının tespiti konusunda bu yıl da yöntem olarak, doğrudan bir sanatçıya siparişe gidilmesi benimsenmiştir. Yine sanatçı tarafından 3 eser TRT kurumuna sunulacaktır. Kurumumuz bu yıl dil konusunda belirleyici olmamıştır. Bu konuda sanatçılarımız serbesttir"."" dedi. Mor ve Ötesi grubunun solisti Harun Tekin ise yarışmanın heyecanına çok özel bir tat katabilecekleri belirtti. Tekin, ""Bizim için bu öneri geldikten sonra heyecanlı ve güzel zamanlar geçti. Çok da zorlanmadık karar verirken. Güzel bir hikâye olacağına inanıyoruz, bizim hikâyenin içinde güzel bir yeri olacağına inanıyoruz bu deneyimin. Bizim eğilimimiz şarkının Türkçe olması yönündedir."" diye konuştu. Mor ve Ötesi 7 Ocak'ta stüdyo kayıtlarına başladı ve şarkının Türkçe olmasına kendilerinin karar verdiler. Daha sonra Mor ve Ötesi tarafından hazırlanan 3 eser, 21 Ocak 2008 tarihinde grup üyelerinin de içinde bulunduğu ve aşağıda isimleri belirtilen kurul tarafından belirlendi. Seçici Kurul: Seçim sonrasında grup üyesi Harun Tekin: "Bu şarkı Mor ve Ötesi şarkısı dedirtecek cinsten. Aynı zamanda bazı yenilikleri de içinde barındıran bir şarkı oldu, ancak şarkıyı anlatmak zor; tam da bunu yapmamak için şarkı yazıyoruz zaten." dedi. Türkiye'yi yarışmada temsil edecek şarkı, 15 Şubat’ta TRT ana haber bülteninde, TRT Tepebaşı Stüdyosuna bağlantı yapılarak canlı yayında açıklandı. Buna göre, Türkiye'yi yarışmada Mor ve Ötesi grubu, "Deli" adlı şarkıyla temsil edecek. Klasik Mor ve Ötesi tarzı olan bu şarkı ile grup Eurovision için tarzını bozmadığını gösterdi. TRT Genel Müdürü İbrahim Şahin, yaptığı açıklamada, Mor ve Ötesi grubunun 3 parçasını daha önce dinlediklerini ve çok da keyif aldıklarını belirterek, "Üzerinde çok ciddi çalışmalar yaptılar. Bildiğiniz gibi bu yıl bir güçlüğümüz var. İlk defa uygulanan bir yöntem. İki gruba ayrıldı, iki yarı final olacak. Bulunduğumuz grupta rakipler çok çetin. Her birinizden ayrı ayrı destek bekliyorum" dedi. Bu yıl Eurovision’da Türkiye’yi temsil edecek olan Mor ve Ötesi yoğun bir şekilde çalışmalarını tamamlamıştır. Grubun fotoğraflarını Okan Bayülgen, Deli parçasının klibini Ezel Akay çekti. Koreografide Beyhan Murphy ’nin imzası var, kostümleri Ümit Ünal hazırladı. İlk başlarda ofiste çalışan grup yoğun provalara Mart sonunda başladı. 10 Mayıs ’ta Belgrad’a gidene kadar Türkiye’deki zamanlarını provayla geçirdi. Türkiye dışındaki zamanlarda da Eurovision’la ilgili bir turneye çıktı. Televizyon ve radyo programlarına çıkan grup klasik bir promo tur düzenledi. Verilen konserler şunlar: 14-15 Nisanda Yunanistan'ın başkenti Atina, 16-17 Nisanda Arnavutluk'un Tiran, 18-19 Nisan'da Makedonya'nın Üsküp, 20-21 Nisan'da Portekiz'in Lizbon, 5-6 Mayıs'ta Ukrayna'nın Kiev, 7-8 Mayıs'ta Azerbaycan'ın Bakü, 9-10 Mayıs'ta Gürcistan'ın Tiflis şehirlerinde konserler verildi. Grup ayrıca Eurovision öncesi İstanbul'da geçireceği son haftada 1 Mayıs Perşembe akşamı İstanbul Sabancı Üniversitesi ve 3 Mayıs Cumartesi akşamı Garaj istanbul (Rock 'N Dark finali) olmak üzere iki tane konser verdi. Mor ve Ötesi Eurovision için içinde bir blog bölümü de barındıran delirium.fm web sitesi hazırladı. Site Türkçe, İngilizce ve Fransızca olmak üzere 3 ayrı dilde hazırlandı. Sitede ayrıca Deli'nin şarkı sözlerinin İngilizce ve Fransızca çevirileri yer almıştır. Eurovision Şarkı Yarışması öncesinde, internette en çok izlenen şarkı klipleri arasında, Türkiye adına yarışan Deli, adlı şarkı; İspanya'nın şarkısının ardından ikinci sırada yer aldı. İnternetteki bahislerde 43 şarkı arasında 10 ile 13. sıra arasında yer almıştır. Bahislerde şarkıya 1'e 17 veya 1'e 29 verilmiştir. Sırbistan'ın başkenti Belgrad'da düzenlenen 53. Eurovision Şarkı Yarışması'nda Deli adlı şarkıyla Türkiye'yi temsil eden Mor ve Ötesi grubu, final için yarıştı. 18 ülkeyle birlikte ikinci yarı finalde üçüncü sırada sahneye çıkan Mor ve Ötesi, yirmi bin kapasiteli Štark Arena'da, yaklaşık 11 bin kişinin önünde canlı performans yaptı. Parçalarını sunarken sahnede zıplayan gitaristleriyle dikkati çeken Mor ve Ötesi, salonda aralarında Türklerin de bulunduğu binlerce kişiye performansını izletti. Yaklaşık üç dakika süren performans sonunda salonda bulunan seyirciler Mor ve Ötesi'ni ayakta alkışladı. Türk, Azerbaycan, Yunan, Makedon ve İsveç ülke bayraklarının salonda çoğunluğu oluşturması dikkati çekti. Ümit Ünal tarafından her bir grup üyesinin özelliklerine uygun olarak hazırlanmış siyah giysileriyle, vokal ve gitarda Harun Tekin, bas gitarda Burak Güven, bateride Kerem Kabadayı ve solo gitarda Kerem Özyeğen Mor ve Ötesi grubu olarak sahneye çıktı. Ünlü koreograf Beyhan Murphy tarafından hazırlanan mimik ve jestlerle de ayrıca beğeni topladı. Şekip Davaz tarafından hazırlanan ve sahnenin arkasını süsleyen kırk hokkabaz görüntüsü, yarışmada seyircilerin gözünde değişik bir görüntü yarattı. Finale kalan Türkiye'yi temsil eden Mor ve Ötesi grubunun solisti ve gitaristi Harun Tekin, basın toplantısında, "Finale yükselmek başarı. İddialıydık. Finalde de iyi sonuç elde edeceğimize inanıyorum. Zaten Türkiye'nin finale yükselmesi, son 5 yıldır alışkanlık haline geldi" dedi. Daha sonra Türkiye, 24 Mayıs Cumartesi gecesi, 25 ülkenin katıldığı final yarışmasında, sahneye 12. sırada çıktı. 138 puan toplayan şarkı 7. oldu. Eurovision birincisi, Dima Bilan'ın seslendirdiği "Believe" adlı parçayla 272 puan toplayan Rusya oldu. 1979 Dünya Artistik Patinaj Şampiyonası Dünya Artistik Patinaj Şampiyonası Uluslararası Paten Birliği'nin (ISU) onayladığı, patencilerin Dünya Şampiyonu unvanı için yarıştığı yıllık artistik patinaj müsabakasıdır. 1979 şampiyonası Avusturya'nın Viyana kentinde 13 Mart-18 Mart 1979 tarihlerinde yapıldı. ISU temsilcisi John R. Shoemaker'dı ve ISU teknik delegesi ise Josef Dedic'di. Jüri üyeleri: Açıklama: * En iyi pozisyonunun çokluğundan dolayı en iyi yere yerleştirildi. Jüri üyeleri: Jüri üyeleri: Açıklama: * En iyi pozisyonunun çokluğundan dolayı en iyi yere yerleştirildi. Jüri üyeleri: Ole Einar BjÃ¸rndalen Ole Einar Bjørndalen (d. 27 Ocak 1974, Drammen), eski Norveçli biatlet. Olimpiyat Oyunları'nda sekizi altın, toplam on üç madalya kazanan Bjørndalen, Kış Olimpiyatları tarihinde en çok madalya kazanan ikinci isimdir. 2002 Kış Olimpiyatları'nda teklerde düzenlenen her yarışmayı kazanmış, takım yarışında altın madalya alanlardan biri olmuştur. 80 Biatlon Dünya Kupası zaferi kazanmış ve bir rekora imza atmıştır. Biatlon dünya şampiyonalarında ise 10 altın madalya kazanmıştır. 27 Mayıs 2006'da İtalyan-Belçikalı biatlet Nathalie Santer ile evlenmiştir. Cinsellik Konusunda Bilmek İstediğiniz Herşey (Ama Sormaya Utandığınız) Cinsellik Konusunda Bilmek İstediğiniz Her şey *Ama Sormaya Utandığınız, Dr. David Reuben'in 1969 yılında yazdığı bir kitaptır. Özgün adı Everything You Always Wanted to Know About Sex *But Were Afraid to Asktır. İlk defa 1969'da yayınlanan kitap 54 dile çevrilmiş, 52 ülkede 150 milyon adet satılmıştır. Türkiye'de de 1971 yılında Artel Yayınları'ndan çıkmıştı. Kitap yayınevinin "Eros cinsel bilgiler serisi"nin 2. kitabıdır. Çevirisini Haldun Karan yapmıştır. Kitabın içeriği ve tabu sayılabilecek konulara el atma biçimi her ne kadar yayınlandığı yıllarda devrimci bir atılım olarak kabul edilse de aslında bugün için artık modası geçmiş ve gülünç sayılabilecek birçok kavramı da içermektedir. Dr. David Reuben (d. 1933) Cook County hastanesinin psikiyatri profesörü idi. Orduda da doktor olarak görev yapmıştı. Kitap 1971 yılında Woody Allen tarafından sinemaya aktarıldı. Seks Hakkında Bilmek İstediğiniz Her Şey o yılın en çok iş yapan filmleri arasında idi. Mari dili Mari (Çirmiş) dili (Çirmişçe: марий йылме, Rusça: марийский язык, Tatarca: Çirmeş tele) Ural Altay Dil Ailesinin Ural Koluna bağlı Fin/Ugor dilleri ana grubundandır ve 600.000 kişi tarafından konuşulur. Çirmiş dili; Rusya'ya bağlı Mari El Cumhuriyeti ('Mari Toprakları') başta olmak üzere Rusya'da Tataristan, Udmurtya ve Perm bölgelerinde konuşulur. Etnik Çirmişler, çoğuklukla Ural Dağları'nın doğusunda Vyatka Nehri çevresinde yaşamaktadır. Mari (Çirmiş) dili, "dağ" ve "ova" lehçeleri olmak üzere iki lehçe hâlinde konuşulmaktadır. Dağ lehçesi, aynı zamanda "doğu lehçesi" olarak adlandırılırken ova lehçesi, "batı lehçesi" olarak da bilinir. Türk dilleri ile çok benzerliği olan sözcüklere sahiptir. Not: Örneklerdeki tire işareti, sözcükler okunurken vurgunun nerede olacağını gösterir, mari dilinde vurgu işareti kullanılmaz. 1980 Dünya Artistik Patinaj Şampiyonası Dünya Artistik Patinaj Şampiyonası Uluslararası Patenciler Birliği'nin (ISU) onayladığı, patencilerin Dünya unvanı için yarıştığı yıllık artistik patinaj müsabakalarıdır. 1980 şampiyonaları 11-16 Mart 1980 tarihinde Batı Almanya' nın Dortmund şehrinde yer aldı.ISU temsilcisi John R. Shoemaker ve ISU teknik delegesi Josef Dedic'ti. Jüri üyeleri: Jüriüyeleri: Jüri üyeleri: Jüri üyeleri: Rinspeed SQuba Rinspeed SQuba 2008 yılında tamamlanarak basına tanıtılan otomobildir. İsviçreli bir James Bond hayranı iş adamı tarafından tasarlanmış ve geliştirilmiştir. Yüzen otomobil Lotus marka bir aracın modifikasyonu sonucu yaklaşık 2 milyon dolar harcanarak yapılabildi. Devamının yapımı ve ticareti planlanmıyor. 2008'in ilk aylarında Cenevre Otomobil Fuarı'nda sergilenmesi planlanıyor. LÃºthien Lúthien Tinúviel, Tolkien evreninde kurgusal bir kahraman. Lúthien, Doriath kralı Elu Thingol ile Kraliçe Melian'in tek çocuğuydu. Lúthien'in ölümlü insan Beren ile olan Beren ve Lúthien'in hikâyesi, Eski Günler'in en büyük hikâyelerinden biridir ve Tolkien kendisi bu hikeyeyi Silmarillon'daki hikâyelerin en önemlisi olarak nitelendirmiştir. Lúthien üçüncü çağın sonlarında bile Aragorn gibi birçok kişi tarafından saygı görür. Kendisi elflerin "Sabah Yıldızı" olarak nitelendirilirken, Arwen ise "Akşam Yıldızı" olarak bilinir. Lúthien baba tarafından yarı-elf, anne tarafından ise yarı-ainur olarak dünyaya geldi. Ağaçlar Çağı'nin 4700. yılında doğdu. Doğduğunda Niphredil adlı güzel beyaz bir çiçeğin Orta Dünya'da ilk defa çiçek açtığı söylenir. ""Lúthien""' ismi Sindarin'in Beleriand şivesinde "Büyücü Kadın" manasına gelir, fakat "Ağaç Çiçeği (Niphredil)" olarak da çevirilebilir. Fakat Ağaç Çiçeği'nin kökü "Lothlórien"'de de geçen "loth"'dur ve Tolkien'in açıkça belirttiği gibi, "luth" ise "büyü" anlamına gelir. ""Tinúviel"" ise Beren'in ona verdiği bir isimdir. Tam manası "Alacakaranlığın Kızı" demek olsa da şiirsel olarak "bülbül" anlamına gelen bir sözcüktür. Beren ve Lúthien'in hikâyesi Kablo g端d端ml端 f端ze Kablo güdümlü füze hedefini bulmak için gerekli koordinatları kablo yardımıyla alan bir güdümlü füze sınıfıdır. Operatör füzeyi ateşledikten ve füze hedefini vuruncaya geçen sürede füzenin rotasındaki düzeltmeler kablo yardımıyla iletilir. Uçuş esnasında kablo makara düzeneğinden açılarak uzar. Bu sistem en çok tanksavar füzelerinde kullanılmaktadır. Bu sistemin en kötü özelliği azami menzilinin kablonun uzunluğu ile sınırlı olmasıdır. En uzun kablo güdümlü füze menzili 4 kilometredir. Örneğin TOW füzesi 3750 metre ve araçtan fırlatılan İngiliz Swingfire füzesi 4000 metre azami menzile sahiptirler. Bu sistemin başlangıcı 1425-1435 yılları arasında Ming İmparatoru Xuande dönemine dayanır. Aslında çok basit bir havai fişek düzeneği olan bu sistem o dönemdeki düşük teknoloji sahibi düşmana karşı çok yıkıcı bir etki ediyordu. Elektrikli kablo güdümlü ilk düzenekler II. Dünya Savaşı sırasında Alman ordusu tarafından üretildi. Aslında Almanlar güdümlü füzelerinde çoğunlukla radyo sinyallerinden yararlanıyordu. Fakat İngilizlerin radyo frekans karıştırıcıları geliştirmeleri üzerine 1944 yılında çok hızlı bir şekilde bu sistemler üzerinde araştırmalar başlatıldı. İlk kablo güdümlü füze Henschel firması tarafından geliştirilen Hs 293B gemisavar füzesiydi. Diğer örnekler içerisine X-4 uçaksavar füzesi ve aynı modelin tanksavar sürümü olan X-7 füzesini söyleyebiliriz. Savaşan hemen sonra X-7 modeli birçok askeri tasarımcıya ilham kaynağı oldu. 1950li yılların başlarında bazı deneme modelleri üretildi.(bakınız Malkara füzesi) 1950 li yılların sonları ve 1960 lı yılların başlarında bu füzenin geniş çaplı üretimi yapıldı. 1973 yılıdaki Yom Kippur Savaşı sırasında İsraile ait birçok tank AT-3 Sagger füzeleri ile imha edildi. Kablolu güdüm sistemleri küçük füze sistemlerinde uzun zaman yoğun bir şekilde kullanıldı. Bununla beraber yeni lazer ve ışın güdümlü sistemlerin ortaya çıkması ile uçaksavar ve tanksavar füzelerinde bu sistemler kullanılmaya başlandı. (bakınız Amerikan Hellfire ve Rus AT-14 Kornet füzeleri). Bazı Torpidolarda kablolu güdüm sistemleri kullanmaktadır. Örneğin İsveç yapımı MK2000, yüksek mukavemetli plastik polimer kablo ile yönetilmektedir. Bu liste kablo güdümlü füzelerin geçmişini göstermektedir. Turan GenÃ§ Turan Genç, (d. 5 Ağustos 1942 Trabzon Türkiye), Türk bürokrat. 1961 yılında Polis Koleji’ni bitirdikten sonra Polis Akademisi’ni, Devlet Lisan Okulunu, Türkiye ve Ortadoğu Amme İdaresi Enstitüsü’nü bitirdi. Hacettepe Üniversitesi’nde Sosyal ve İdari Bilimler Anabilim Dalında Yüksek Lisans ve Doktora yaptı. "“Yönetim Süreçleri ve Çağdaş Yönetici”" isimli araştırmaları ile Doçentlik tezini vermiş ve Doçent olmuştur. Burs kazanarak Fransa’da meslekî incelemelerde bulundu. Yabancılar, mülteciler, göçmenler, seyahat hürriyeti, pasaport, vatandaşlık ve hudut işleri ve konsolosluk ilişkileri konularında uluslararası toplantılara temsilci olarak katılmıştır. Doğubeyazıt Emniyet Amirliği, Hudut, İltica, Göç, Vatandaşlık, Pasaport Şube Müdürlükleri, İdari Hizmetler, Ana Komuta Kontrol Merkezi ve Yabancılar Daire Başkanlıkları, Tokat İl Emniyet Müdürlüğü, Araştırma Planlama ve Koordinasyon Uzmanlığı, Polis Baş Müfettişliği ve Teftiş Kurulu Başkan Yardımcılığı görevlerinde bulundu. “Memur ve Diğer Kamu Görevlileri Hakkında Ceza ve Disiplin Soruşturmaları” isimli bir kitabı vardır. Polis Akademisi ve Polis Eğitim Kurumlarında Yönetim, Halkla İlişkiler, Toplumsal Psikoloji ve Sosyoloji Dersleri; Kaymakamlık seminer ve kurslarında konferanslar vermiştir. 12 Haziran 1999 - 13 Haziran 2001 tarihleri arasında Emniyet Genel Müdürlüğü yapmıştır. Ankara Grubu Merkez Valiliği yapmıştır. 5 Ağustos 2007 tarihinde yaş haddinden emekli olmuştur. YÄ±lmaz Ergun Yılmaz Ergun, (d. 1932 Trabzon Türkiye), Türk bürokrat. 1932 yılında İstanbul’da doğdu. 1953 yılında Ankara Üniversitesi Siyasal Bilgiler Fakültesi’nin İdari Şubesi’nden mezun oldu. 1954 yılında Hukuk Fakültesi fark imtihanını vererek Hukuk Fakültesi Sertifikasını aldı. Maiyet Memurluğunu tamamladıktan sonra çeşitli ilçelerde Kaymakamlık, bilahare 1960-1980 yıllarında Mülkiye Başmüfettişliği görevlerini ifa etti. 1980-1991 yıllarında sırası ile Bitlis, Trabzon, Edirne ve Elazığ valiliklerinde bulundu. 18 Şubat 1992 - 10 Temmuz 1993 tarihleri arasında Emniyet Genel Müdürlüğü görevinde bulunduktan sonra 1994 yılında dönemin Cumhurbaşkanı Süleyman Demirel tarafından Cumhurbaşkanlığı Devlet Denetleme Kurulu Üyeliği görevine atandı ve bu görevini Cumhurbaşkanı Ahmet Necdet Sezer döneminde de belli bir süre sürdürdü. Merkez Valiliğinden emekli olmuştur. Evli ve 3 çocuk babasıdır. Turgay Vardar Turgay Vardar (d. 31 Ağustos 1956 - ö. 4 Ocak 2006), Galatasaray Lisesi'nden 109. dönemde mezun olmuş bir Türk gazeteci. İstanbul doğumludur. Gazeteciliğe 1978'de Cumhuriyet Gazetesi'nde başlayan Vardar, Günaydın, Sabah ve Akşam gazetelerinde yazı işleri müdürlüğü görevlerinde bulundu. 1989'da Fotospor Gazetesi'nin kurucuları arasında yer alan Turgay Vardar, 1997 yılının Mart ayında Galatasaray Spor Kulübü basın danışmanı oldu. 1998'de genel sekreter yardımcısı olan Turgay Vardar, 2004 yılında kulüp divan üyeliğine hak kazandı. Bu tarihten sonra Galatasaray Kulübü basınla ilişkilerden sorumlu genel sekreter yardımcısı olarak görev yaptı. TSYD üyesidir. Yönetim kurulunda dış ilişkilerden sorumlu basın danışmanı olarak çalıştı. UEFA'da Türkiye adına 2000 yılından itibaren basın danışmanı olarak görev aldı. 2000 Avrupa Futbol Şampiyonasında Türk millî takımının basın danışmanı olarak Belçika, Hollanda'da TFF tarafından görevlendirildi. İngilizce ve Fransızca bilir. Evlidir. Bir kız bir erkek evlat sahibidir. Nisan 2002 yılında yakalandığı mide kanseri, Ekim 2005 yılında periton metastası olarak nüksetmiştir. 4 Ocak 2006 tarihinde sabaha karşı 02:30'da vefat etmiştir. Haydar Özkın Haydar Özkın, (d. 1922 Erzurum - ö. 1992), Türk bürokrat. 1944 yılında Ankara Üniversitesi Siyasal Bilgiler Fakültesi'ni bitirdi. Darende, Şarkikaraağaç, Haymana Kaymakamlıkları, Kars, Manisa, Elazığ, Konya, İstanbul Emniyet Müdürlükleri, Edirne, Samsun, Diyarbakır Valilikleri, 19 Temmuz 1978 - 3 Aralık 1979 tarihleri arasında Emniyet Genel Müdürlüğü yapmıştır. 23 Şubat 1982 tarihinde Merkez Valiliğinden emekliye ayrılmıştır. MCLOS MCLOS (İngilizce Manual Command to Line of Sight kelimelerinin kısaltması) tanksavar füze sistemlerinde kullanılmış birinci nesil bir güdüm sistemidir. MCLOS füze sistemlerinde, füze operatörü bir yandan hedefi optik bir nişangah ile takip ederken diğer bir yandan ufak bir lövye yardımıyla füzeyi hedef üzerinde tutması gerekiyordu. MCLOS sisteminde başarılı bir atış yapabilmek için operatörün çok iyi eğitilmesi ve talim yapması gerekmekteydi. Günümüzde bu sistem yerine en çok kullanılan sistem SACLOS'tur. Vickers Vigilant füzeleri bünyesinde bulunan jiroskop sayesinde ilk çıkış hızını dengelemekte ve daha sonra ivmeleme kontrol sistemi ile uçuşuna devam eder. MCLOS füzelerinin çatışmalardaki başarısı aslında onu kullanan operatörün bu işteki ustalığına bakıyordu. Eğer çatışmalardaki etkinliğini SACLOS güdümlü füzeler ile kıyaslayacak olursak bu yüzde çok düşük çıkacaktır. Roverandom John Ronald Reuel Tolkien'in 1925 yılında oğlu Micheal Hilary Reuel Tolkien anısına adadığı kitabı. Kitap, 6.5 Yayınlarının yanı sıra; Altıkırkbeş Yayınları tarafından da yayımlanmıştır. Türkçeye Sema Özdemir çevirmiştir. Kitap, 1925 yılının yaz aylarında Tolkien'in Oxford Üniversitesi'ne profesör olarak atanacağı için çıkılan bir tatilde başlar. Oğlu Micheal Hilary Reuel Tolkien, o günlerde sürekli olarak vakit geçirdiği küçük bir oyuncak köpeğe (kurşundan yapılan, siyah ve beyaz renklerde) karşı ilgili, hatta tutkundur. Bir gün sahilde ailesiyle beraber denizde taş kaydırırken oyuncak köpeği çakıllıkların üstüne koyar ve bir süre sonra tekrar eline almak için baktığında köpeği bulamaz. Babası ve abileri günlerce köpeği arasalar da bulamazlar. Tolkien oğlunun üzüntüsünü bastırmak için bir hikâye uydurur; beyaz çakıllıklı kumsalda kaybolan köpek bir "kum büyücüsü"yle karşılar... Kitabın konusu, "önbilgi"den de anlaşılacağı üzere Hilary Tolkien'in kaybettiği oyuncak köpek üzerinedir. Rover (küçük köpek) bir gün topla oynarken yanına bir adam yaklaşır. Adamın taktığı şapkada mavi bir tüy bulunmaktadır. Mavi tüy onun büyücü olduğunu gösterir; lakin Rover bunu göremez. Adam yerden topu alır ve Rover ona hırlayarak topu bırakmasını söyler. Büyücü köpeği tersleyerek topu alır ve gitmeye başlar. Bunun üzerine Rover koşar ve adamın pantolonundan bir parça koparır. Büyücü, "Aptal! Git ve oyuncak ol!" der. Büyüden dolayı Rover fiziki olarak küçük olmasına rağmen, çok daha küçük olur ve gözünde her şey devleşir. Büyücü Rover'i bir kutuya koyarak onu oyuncak satıp-alan bir yere verir. Birsüre sonra tezgâhta satışa çıkarılan Rover, bir çocuk tarafından satın alınır. Rover çocuğun yaşadığı köşkten her fırsatta kaçmaya çalışır ve bir gün kaçar. Rover kaçışının üzerinden çok geçmeden, yüksek sesle havlarken Psamathos Psamathides adlı bir deniz büyücüsü kumun içinden Rover'ı korkutur. Psamathides'lerin reisi, Rover'a evine götürme sözü verir ve uyandığında "Beyazkanat" adlı bir martı, onu ay patikasından aya götürmek için yaklaşır. Ve olaylar ayda çok daha farklı boyutlar almaya başlar. Amaranthus Amaranthus, Amaranthaceae familyasından yaklaşık altmış türü bilinen, süs bitkisi olduğu kadar tohumları yenebilen, renkleri koyu mordan kırmızıya ve altın rengine kadar değişiklik gösteren bir bitki cinsi. Celosia (horozibiği) cinsi ile yakın akraba olan bu cins birçok ortak özelliğe sahiptir. Birçok türü ot sayılsa da dünyanın birçok yerinde yaprakları sebze kendisi süs bitkisi ve tohumları da tahıl sayılır. Rengârenk çiçeklerinden boya yapılabilir. Çabuk üreyen ve bakım gerektirmeyen, kolay hasta olmayan dayanıklı bir bitkidir. Hem yaprakları hem de siyah benekli küçük sarı tohumları yenebildiği gibi, kurutulan tohumları öğütülerek ekmek yapımında kullanılabilir. Azteklerin başlıca tahıllarından olan Amaranth bol liflidir ve yüksek protein içerir. Anayasal demokrasi Anayasal demokrasi hakların anayasa aracılığıyla tespit edilmesi ve sınırlarının belirlen­mesi demektir. 18’inci Yüzyıldan itibaren liberal düşünceye mensup siyaset bilimciler tarafından ortaya atılan ve temellendirilen bir kavramdır. Demokraside de sınırlar olduğu, ancak bu sınırların herkesi kapsadığı ve yasalarla belirlenmesi gerektiği düşüncesi bu kavramı ortaya çıkarmıştır Prof.Dr.C.Can Aktan'ın bir yazısı Kırım Arkeolojisi ve Sanatı Kırım Arkeolojisi ve Sanatı, Altınordu devrinin de öncesine kadar uzanan eserleri kapsamaktadır. Bunun için; "Yunan Kolonileri", "İskit toplulukları", "Bosfor devleti", "Samurlat", "Kimmerler", "Avrupa Hunları", "Gotlar", "Alanlar", "Avarlar", "Peçenekler" ve "Hazarlar" için önem taşımaktadır. Kırım Arkeolojisi ve Sanatı üzerinde pek çok kez durulmasına rağmen; Altınordu devrine kadar gidilmiştir. 100.000 - 30.000 önce bulunan insan fosilleri Afrika, Avrupa ve Asya'nın yanı sıra; Kırım yarımadasında; Starosele mağarasında da bulunmuştur. Bunun yanında bebek mezarı, çeşitli malzemeler de bulunmuştur. Mağara yaşamıyla ilgili birçok bilgi ele geçirilmiştir. Yine ne kadar çok gerilere gittiğinin bir kanıtı da; yetişkin ve bir çocuğa ait neandertal tipte kalıntılar bulunmasıdır. Mezolitik devre ait kültürel kalıntılar, taş aletler ele geçirilmiştir. Aynı zamanda "Garnakrımskaya kültürü" bulunmuştur. Eneolitik kültürler (M.Ö 4500 - 2500), yani "Srendni Stog", "Novodanilovka", "Aşağı Mikhaylovka-Kemi Oba", "Samara", "Khvalynsk" ve "Güney Urallar"'a ait kültürlerle ilgili bilgi edinilmiştir. Mikhaylovka ve aşağı Dinyeper bölgelerinde yapılan arkeolojik çalışmalarda, Yamnaya'nın devirlerine ait tabakalar bulunmuştur. Bunun yanı sıra keramikiler, aletler ve hayvan fosilleri ele geçirilmiştir. Küçük evler, çakmaktaşları, temrenler, hançerler, taş yapımı baltalar ve topuzlar bulunmuştur. Mezar kalıntılarından da anlaşılmıştır ki; Bozkır Kültürü'nün altyapıları bu zamanlara dayanmaktadır. [ref] Yaşar Çoruhlu [/ref] Yine bu devirde bakır eserler, ip, tarak gibi dekorasyonlardan oluşan tabaklar görülmüştür. Orta Kırım'da yaşamış olan İskitler'in yerleşimlerine dair kalıntılar da yer almaktadır. Yine Ä°skit'lerin mezar tipleri genellikle kurgan modelindedir. Ayrıca Bozkır Kültürü'nü yansıttığı sanılan birçok hayvan figürlü alet-edevat ele geçirilmiştir. Yrd. Dç.Yaşar Çoruhlu - Türk Dünya Araştırmaları Gaetano Mosca Gaetano Mosca (1 Nisan 1858, Palermo, İtalya – 8 Kasım 1941, Roma, İtalya), İtalyan siyaset bilimci, gazeteci ve bürokrat. "Yönetici Sınıflar (Political Class)" teziyle elitizm teorisinin gelişmesine yardımcı olmuştur. Vilfredo Pareto ve Robert Michels ile birlikte elitizmin İtalya'da savunucularından biridir. Mosca, Sicilya Palermo'da doğdu. Palermo Üniversitesi'nde hukuk öğrenimi gördü. Sonra Roma ve Torino Üniversitelerinde anayasa hukuku öğretim üyeliği yaptı. 1908-1919 arasında milletvekilliği yapan Mosca, 1919'da kral tarafından ömür boyu senatörlüğe yükseltildi. 1926'ya kadar bu görevi aktif olarak sürdürdü. Faşizmin yükselişi sırasında emekli oldu ve 1936'ya kadar Roma Üniversitesi'nde siyasal kuramlar tarihi üzerine dersler verdi. Mosca, elit sözcüğünü kullanmamakla birlikte, elitlerle kitle arasında ilk kez sistemli bir ayrım yapan düşünürdür. Mosca, siyaset bilimini bu ayrım üzerinden yeni bir temele oturtmaya çalışmıştır. Bu ayrımı yaptığı eserine de "Yönetici Sınıf" (The Ruling Class, 1896) adını vermiş ve bu kavram yerine sıklıkla "siyasal sınıf" deyimini de kullanmıştır. Mosca'ya göre bütün düzenli toplumlarda "hükümet" denilen bir otorite vardır. Toplumlar "yönetici sınıf" ve "yönetilen sınıf" olmak üzere ikiye ayrılır. Yönetici sınıflar azınlıkta olmalarına karşın örgütlü oldukları için ve daha üstün bireylerden oluştuğu için toplumu yönetebilmektedir. Elitler toplumu sadece kaba güç ve aldatmaca ile yönetmezler, tersine toplumdaki önemli nüfuz kümelerinin temsilciliğini de yaparlar. Toplumun bütünü ile, devlet görevlileri, yöneticiler ve beyaz yakalı işçiler, bilim adamları, mühendisler, bilginler ve aydınlar gibi "yeni orta sınıf"ın tümünü kapsayan bir alt-seçkinler tabakası aracılığıyla güçlü ilişkiler kurarlar. Bu orta sınıf hem "yönetici sınıf"a yeni üyeler sağlar, hem de bizzat toplumun yönetimine katılır. Sakızcılar, Çal Sakızcılar, Denizli ilinin Çal ilçesine bağlı Denizli'ye 40 km uzaklıkta bulunan "Ağlayan Kaya Şelalesi" ile de bilinen bir yerleşim yeridir. 12 Kasım 2012 tarihinde kabul edilen 6360 Sayılı Büyükşehir yasası ile Çal'ın Sakızcılar Mahallesi olarak geçmektedir. Mahallede alabalık tesisleri bulunur. Halkın geçim kaynağı tarım ve hayvancılıktır. Konum olarak Küçük Çökelez Dağı'nın arkasına düşmektedir. Doğal zenginlikleri nedeniyle turistlerce ilgi gören bir mahalledir. Ancak mahallede otel yoktur. Yolu asfalt olup virajlıdır. Verimli araziler nedeniyle mahallede birçok farklı tarım ürünü yetiştirilmektedir. Arazilerin engebeli olması her ne kadar makineli tarıma el vermiyor olsa da köy halkı makineli tarıma öncelik vermektedir. Ege Bölgesi'nin genelinde görülen kültürel özellikler burada görülmekte ancak günümüzde kültürel gelenek ve görenekler giderek unutulmakta ve değişmektedir. Ayrıca mahallede "Hocanın Yeri" olarak da bilinen [AĞLAYAN KAYA ŞELALESİ] bulunur. Görüntüsü ve ilginçliği ile tam bir doğa harikasıdır. Yazın tüm bölgeden gelen ziyaretcilerin akın ettiği bu yer su yaşamı ve doğallıkların öğrenilebileceği mekan olup, hem vakit geçirebileceğiniz, hem de stres atıp eğlenebileceğiniz bir yerdir, içkisiz ve aile ortamlarının bulunabileceği şelale tesisinde balık üretimi ve piknik alanıda bulunmaktadır. DerviÅŸ Bey Camii Ardahan il Merkez'inde Ardahan Kalesi'nin güneybatısında, Alabalık Deresi yakınında bulunan Derviş Bey Camisinin, kitabesinden 1868 yılında Derviş Bey tarafından yaptırıldığı öğrenilmektedir. Kare planlı,düzgün kesme taştan, ahşap tavanlı caminin önüne geç devirlerde iki katlı bir son cemaat yeri eklenmiştir. İbadet mekanının kuzeyinde ikisi serbest, ikisi de duvara bitişik olmak üzere dört sütunun taşıdığı bir kadınlar mahfili bulunmaktadır. Caminin içerisi sekiz pencere ile aydınlatılmaktadır. Mihrabının mimari yönden bir özelliği yoktur. Ahşap minber ise 19. yüzyıl batı etkili bezeme ile süslenmiştir. Psamathos Psamathides Psamathos Psamathides, John Ronald Reuel Tolkien'in yarattığı bir karakter. Psamathos Psamathides, Roverandom adlı kitapta geçen bir kum büyücüsüdür. Yunanca kum anlamına gelen ""psammos"" köküne sahiptir. Psamathos, "deniz kumu" manasına gelmektedir. Psamathides ise oğlu, eki, ya da soyadı manasına gelir. Bunlara dayanarak "Kumlu Kumoğlu" ya da "Kum üzerinde uzman" denilebilir. Psamathos Psamathides, tüm Psamathides'lerin, yani kum büyücülerinin reisidir. Uzun kulakları, hatta boynuzları vardır. Çok yaşlı ve çirkin bir görünüme sahiptir. İsmin okunuşunda P'lerin sessiz kalması ve okunmaması, Psamathos Psamathides'i kızdırmaktadır. Onun için isminin düzgün telaffuz edilmesine büyük özen göstermektedir. Roverandom'um, yani küçük köpeğin oyuncağa çevirilmesine üzülerek onu Beyazkanat adlı martıyla Ay'a yollar. Onu yiyecek ve içecekler sunar, evine dönmesi için yardım eder. Plebisitçi demokrasi Plebisitçi demokrasi bir doğrudan demokrasi türüdür. Yöneten ile yönetilenler arasındaki ilişki plebisitler veya referandumlar ile gerçekleşir. Bu demokrasi çeşidinin sıklıkla aldığı eleştiri; liderlerin, kitlelerin önyargılarını ve hassasiyetlerini kullanarak yönlendirme çabasına açık olduğudur. Plebisitçi demokrasi yönetenler ve yönetilenler arasında plebisit (veya referandum) gibi doğrudan bağlantı aracılığıyla işleyen demokratik yönetimin bir şekli. Bu yöntem, kamunun siyasi meselelerde görüşlerini doğrudan ifade etmesini mümkün kılar. Ancak, bu tür demokrasi sıklıkla eleştirilir; çünkü eleştirenlere göre demagogluğa (kitleleri hitabetle manipüle eden, onların önyargılarına ve ihtiraslarına seslenen siyasi liderler tarafından yönetim) imkân veren bir yönü vardır. Bu tür demokrasi, diktatörlüğe popülist bir cila veren kitle şakşakçılığı sisteminden çok da fazla bir şey getirmez. Bununla beraber, plebisitçi demokrasi ile temsili demokrasiyi takviye etmek için referandumun kullanımı arasında bir ayrım da yapılmalıdır. Çoğunlukçu demokrasi Çoğunlukçu demokrasi veya mutlak demokrasi (démoc-ratie absolue) çoğunluğun kararlarının uygulandığı ve bu kararların mutlak olduğu demokrasi çeşididir. Yasalar, azınlık hakları, kuvvetler ayrılığı gibi etmenler çoğulcu demokraside alınan kararları sınırlandırırken çoğunlukçu demokraside, çoğunluğun aldığı kararlar sınırsız ve mutlaktır. Ayrıca Yönetilenlerin çoğunluğunun seçim ve yönetim sırasında etkili olması esasına dayanan çoğunlukçu (mejoritarlari) demokrasi ilk uygulama modelini Britanya'da geliştirdiğinden Westminster tipi demokrasi diye anılmaktadır. ParaÃ­ba Paraíba Brezilya'nın 26 eyaletinden biridir. Ananasgiller Bromeliaceae, Poales takımına ait bir familyadır. Tropik bölgelerde yayılmış 60 cins ve 2400 kadar tür ihtiva eder. Bu familyadan "Ananas sativa" (ananas) türünün sıcak bölgelerde kültürü yapılmaktadır. Bunun meyvesi sık bir çiçek durumundan (infloresans) meydana gelmiş ve bir çam kozalağına benzemektedir. Epifit veya kısa gövdeli karasal bitkilerdir. Yapraklar genellikle kaidede rozet şeklinde, nadiren gövde üzerinde, yaprak kenarları dikenlidir. Huor Huor,Tolkien evreninde hayali bir kahraman. Huor, Silmarillion'da İlk Çağda yaşayan bir insan olarak geçer. Kendisi Edain'in üç hanedanından Hador Hanedanı'na mensuptur ve o hanedanın kurucusu olan Hador'un torunudur. Babası Galdor annesi ise Haleth Hanedanı'ından Hareth'dir. İlk Çağın 448 yılında doğar, Sayısız Gözyaşı Savaşı"nda gözüne zehirli bir ok saplanması sonucu 472 yılında ölür. Oğlu hariç bütün Edain arasında en uzun boylu insandır. Radoslav LÃ¡tal Radoslav Látal (d. 6 Ocak 1970), orta saha pozisyonunda görev yapmış Çekoslovak millî futbolcu ve teknik direktördür. Profesyonel futbolculuk kariyerine 1987 yılında Sigma Olomouc kulübünde başladı. Daha sonra sırasıyla Dukla Praha, Sigma Olomouc, Schalke 04, Sigma Olomouc ve Baník Ostrava kulüplerinde oynadı. Çek Cumhuriyeti millî futbol takımı ile 1996 Avrupa Futbol Şampiyonası ile 2000 Avrupa Futbol Şampiyonası'na da katılmıştır. Pelennor Çayırları Savaşı Pelennor Çayırları Savaşı, Tolkien evreninde Gandalf komutasındaki Gondor'un güçleri ile Angmarlı Cadı Kral komutasındaki Karanlık Lord Sauron'un güçleri arasında Minas Tirith üzerine geçen savaşa verilen isimdir. Savaş, Yüzük Savaşı'ndaki ana savaşlardan birisidir ve Üçüncü Çağ'ın bitmesine yol açmıştır. Üçüncu Çağın 15 Mart 3019'unda Minas Tirith ile Anduin arasındaki Pelennor Çayırları denilen bölgede geçen savaşın sonucunda batı insanları ezici bir galibiyet elde etmiştir. Minas Tirith şehrinin komutanı Faramir, Minas Tirith'in kuzeyindeki Cair Andros geçitlerinden babası Denethor'a haber getirmek için Minas Tirith'e gelir. Önceden İthillien'de adamlarıyla gözcülük yapmaktaydı. Faramir babasına Mordor'dan büyük bir ordunun harekete geçtiğini söyler. Ayrıca Kara Kapılar taraflarında da Doğululardan oluşan bir ordunun bulunduğunu iletir. Kendi birliklerini gelmeden önce nehrin koruması olan Osgilliath'ta bırakmıştır. Babası Faramir'e Osgilliath'ı savunmasını söyler. Ve Faramir de yanın Minas Tirith'teki birliklerin bir kısmını alıp Osgilliath'da konuşlanır. Bu arada Gondor'un güney kasabalarından yardım orduları Gondor'a ulaşmıştır. Bu yardım birliğinde Numenor kanını taşıyan prens İmrahil ve 700 atlı şövalyesi de vardır. Ancak hâlâ Rohan gelmemiştir ve Gondorlular Rohan'ın gelmesini umutsuzlukla beklemektedirler. Osgillath'ın kuşatılması kısa sürer ve gün içerisinden şehir düşer. Faramir, geri çekilen birlikleri Minas Tirith'in etafını saran Rammas surunda toplar. Bu sırada Denethor ve diğer komutanlar Rammas'a adam yığmışlardır. Mordor orduları gelirken Cair Andros'un doğulular tarafından düşürüldüğü haberi alınır. Karanlıkta Rammas'a saldırı başlar ve şehirde seferberlik ilan edilir. O gece surda gedikler açılır ve sur Mordor tarafından zaptedilir. Artık birlikler geri çekilmektedir. Ancak Faramir'in birlikleri Pelennor'da toplanmış düzenli bir biçimde gerilemektedir. Onları kurtarmak için, Denethor'un oluşturduğu yarma harekatı başlar ve şehirdeki süvariler Faramir'e yardıma giderler. Onlar yoldayken savaşa Haradrim süvarileri karışır ve Faramir'in askerleriyle savaşmaya başlarlar. Ancak Gondorlu süvarilerin alana varmasıyla düşman Pelennor'dan püskürtülür. Fakat arkadan çok daha büyük bir ordu gelmektedir. Bu yüzden Denethor birlikleri geri çağırır. Şehre herkes girdikten sonra, Prens İmarahil kucağında baygın haldeki Faramir'le girer. Faramir'i hemen 7. kata, hisara taşırlar. Ardından herkes şehre çekilir, Pelennor'daki bütün tarlalar boşaltılır. Şehirde 3.000 az asker kalmıştır. Son gelen kişiler doğuluların kuzey yolunu tuttuklarını yani artık Rohan'ın gelemeyeceğini söylerler. Pelennor düşmana bırakıldıktan sonra tüm Mordor ve Harad ordusu çayılara gelir. Mordor ordularının sayısı 20.000'e yakındır. Mordor orklar ve Trollerden oluşurken Harad ordusunda mızraklı birlikler, az sayıda atlılar ve savaş için hazırlanmış fil benzeri yaratıklar yani mumakiller vardır. Başlangıçta orklar ok menzilinden uzak yerlere çukurlar kazarlar ve orada kurulmuş mancınıklarla şehre öldürülmüş Gondorluların kafalarını atarlar. Bu halkın ve askerlerin moralini bozar ve korkutur. Daha sonra çukurlarda ateşler yakılır ve şehre ateşle tutuşmuş taşlar fırlatılır. Bunu sonucunda şehrin ilk katında büyük bir yangın başlar ve ilk katla ikinci kat arasında irtibat kesilir. Geceleyin bütün savaş araçlarının şehre gelmesiyle savaş başlar ve orkalar ilerlerler. Kuşatma kuleleri harekete geçer ve yıkım büyüleriyle donatılmış dev şahmerdan Grond kapıya doğru yola koyulur. Askerlerin birçoğu korku içerisindedir fakat yine de birinci kattaki surda durup savaşırlar. Savaşı Denethor'un delirmesinden sonra Gandalf ve İmrahil devralır. Orkların menzile girmesiyle şehirden sağanak halinde oklar atılmaya başlanır. Şehir surları o kadar güçlüdür ki ne mancınık taşları ne de ateş suruda gedik açabilir. Bu yüzden tek yol kapıyı kırmaktır. Bunu için Grond yanında Cadı Kral'la kapıya yaklaşır. Kapının burçlarındaki askerler Cadı Kral'ı görünce korkudan silahlarını bırakıp bir köşeye sinerler. Bunun ardından Grond üç vuruşta kapıyı yıkar. Ancak üçüncü vuruşta Cadı Kral elini kaldırır ve Grond tam vururken kırmızı bir yıldırım kapıyı parçalar. Askerler kapının arkasında beklemektedirler. Başlarında da Gandalf vardır. Ancak Cadı Kral'ın içeri girdiğini gören herkes korkuya kıpılıp kaçarlar. Orada bir tek Gandalf kalır. Girişte ikisi karşı karşıya gelirler. Cadı Kral kılıcını havaya kaldırır ve kılıcından aşağı alevler inmeye başlar. Onlar kapışacakken horozlar ötmeye başlar, Güneş doğmaktadır, uzaklardan boru sesleri duyulur. Rohan gelmiştir. Cadı Kral bunu duyunca arkasını dönüp kapıdan uzaklaşır. Rohan Gondor'a yardıma 6.000 süvariyle gitmektedir. Orduda erkek kılığına bürünmüş Eowyn ve yanında da Mery vardır. Ordu Minas Tirith'e yaklaşırken yolun ileride kendilerinden daha büyük bir doğulu ordusuyla tutulduğunu söylerler. Doğulular önlerine kazıklar yerleştirmişlerdir bu yüzden atlıların onları ezip geçme şansları da ortadan kalkmıştır. Bunu üzerine düşünürlerken ormanda bir adam bulurlar. Adam ormanda yaşayan barbar biridir ve ormanda halkı da vardır. Onlara ormandaki yolu gösterir. Ve Rohan ordusu oradan geçip doğulularla savaşmadan şehre varırlar. Rohan ordusu Rammas surlarındaki gediklerden geçerler ve kuzeyden Pelennor'a girerler. Orada Theoden öne çıkar. Tam o sırada kapının üzerinde kırmızı bir şimşeğin çaktığını görür. Sonra Güneş doğarken eline bir boru alır ve boru kırılıncaya kadar öttürür. Ardından askerlerini cesaretlendirmek için konuşma yapar ve saldırı emri verip ilk olarak kendisi ileri çıkar. Arkasına bakmadan tek başına atını Mordor ordularına sürer. Askerler ona yetişebilmek için var güçleriyle atlarını sürerler. Ve kısa süre sonra ilk çarpışma yaşanır. Rohanlılar orkları ezerek çayırlığın kuzey yarımını ele geçirir. Theoden kendi sancağını toplayıp ilerlemeye devam eder ve kendisine doğru gelmekte olan Haradrim süvari birliğiyle çarpışır. Bu birlikte Harad ordusunun lideri de bulunmaktadır. Theoden'in sancağı Haradrimleri bozguna uğratır ve liderleri öldürülür. Bu sırada mumakiller de savaşa katılırlar. Rohanlıların savaşa geldiğini gören Gondorlular kapıdan çıkarlar ve meydan muharebesine onlar da katılır. Dol Amroth Prensi İmrahil Süvarileriyle düşmana korku saçmaktadır. Theoden Haradrimlerle savaşırken birden gökten Cadı Kral gelir ve Theoden'in atı korkarak şahlanır. Hayvan şahlanmışken Cadı Kral'ın okuyla öldürülür ve Theoden'i altında bırakarak yere düşer. Düşüş sonrası Theoden'in birçok kemiği kırılır. Bu sırada olanları Eowyn görmüştür ve hemen kılıcını alıp oraya gider. Cadı Kral yaralı kralı öldürecekken Eowyn ortaya çıkar ve aralarında kapışma başlar. Düelloda Cadı Kral Eowyn'i yaralar ama o sırada Mery çıkıp Cadı Kral'ı arkadan bıçaklar. Ardından Eowyn Cadı Kral'a son darbeyi vurur. Eowyn ve Mery yaralarından dolayı yere düşerler. Bu sırada savaş tüm şiddetiyle devam etmektedir. Artık Rohanlıların ezici gücü ortadan kalktığı için Mordorlularla yüz yüze savaşmaktadırlar. Bu yüzden sayıları gittikçe azalıyordur. Eomer Theoden'in ölüsünü bulur ve Theoden'in sancağını eline alıp orduyu etrafında toplar. Sonra ordu tek bir ağızdan "Ölüm!" diye bağırarak Mordor ordularına saldırırlar. İmrahil süvarileriyle Eomer' desteğe gitmeye çalışır fakat orklar önlerine çıkar. Gondor'un diğer askerleriyse surların önünde mücadele vermektedirler. Eomer kaybedeceklerini anlamışlardır. O an yağmur başlar. Sanki gök savaşın sonucuna ağlıyordur. yağmurlar birlikte şehirdeki yangının son kalıntıları da ortadan kalkar. Eomer savaşırken nehirden kara gemilerin geldiğini görür. Artık korsanlar da gelmiş ve son umut da kaybedilmiştir. Şehirdekiler de korsanları görmüşlerdir. Fakat şehirde onları bir araya toplayacak bir lider kalmamıştır. Bu yüzden herkes bağırmaya, çanları çalmaya, dışarıdakileri şehre çağırmaya başlarlar. Gemiler yaklaşırken birinden Elendil'in 7 yıldızlı sancağı dalgalanmaya başlar. Bunu görenleri bir umut ve cesaret sarar. Aynı şekilde lidersiz kalmış Harad ve Mordor ordularının içine kuşku düşer. Gondorlular tekrar saldırmaya başlarlar, Eomer az sayıdaki adamıyla saldırıya geçer ve gemilerden akın akın Güney Gondor'da gelen insanlar çıkmaya başlar. Orduda 30 Dunedain, Legolas, Gimli ve Aragorn da bulunmaktadır. 10.000'e yakın Gondorlu limanlardan hücuma kalkar ve savaşın son evresi de böylece başlar. O günü bitiminde Pelennor Çayırları'da bir tek düşman askeri bile kalmaz. Yüzüklerin Efendisi Kral'ın Dönüşü Aşk Hikâyesi (film, 1970) Aşk Hikâyesi 1970 ABD yapımı romantik-dramatik filmdir. Özgün adı Love Story olan film Kasım 1971'de Türkiye'de de gösterime girmiştir. Film birçok ülkede olduğu gibi Türkiye'de de gişe rekorları kırmış, haftalarca gösterimde kalmıştır. Özgün senaryosunu Erich Segal'ın yazdığı filmi Arthur Hiller yönetmiş, önemli rollerinde Ali MacGraw, Ryan O'Neal, Ray Milland ve Tommy Lee Jones oynamışlardır. Filmin unutulmaz tema müziğini Francis Lai bestelemiştir ve bu çalışması ile 1971'de En İyi Orijinal Müzik Akademi Ödülü kendisine verilmiştir. Bu aynı zamanda filmin aldığı tek Oscar ödülüdür. Film 6 dalda daha Oscar'a aday gösterilmişti. Köklü ve zengin bir aileden gelen Oliver Barrett IV (Ryan O'Neal), aile geleneğini devam ettirerek kendisinden öncekiler gibi Harvard Üniversitesi'nde hukuk okumaktadır. Bir gün Radcliffe Kolejinde müzik öğrencisi olan işçi sınıfından Jennifer Cavalleri (Ali MacGraw)'ye aşık olur. Çift evlenmeye karar verir, ancak Oliver'ın babası Oliver Barrett III (Ray Milland) bu evliliğe onay vermez ve oğlunun harçlığını keser, ayrıca onu mirasından da mahrum edeceğini söyler. Oliver'ın babasının maddi desteği olmadan Harvard'a devam etmesi çok zordur. Hayata sıfırdan başlamak zorunda kalan yeni evli çift Oliver'ın okul masraflarını karşılamak için farklı işlerde çalışmaya başlarlar. Bu arada çocuk istedikleri halde gebe kalamayan Jennifer'in yapılan tetkikler sonucunda lösemi hastası olduğu anlaşılır. Ödülleri: AdaylÄ±klar: Filmde kullanılan müzik parçaları şunlardır; Sinema başlangıcından beri edebiyatla yakın bir etkileşim içinde olmuş ve birçok roman ve hikâye sinemaya uyarlanmıştır. Ancak bazı durumlarda bunun tersi de gerçekleşmiş ve filmlerin senaryolarından yazılan romanlar olmuştur. Bunlardan birkaçı şunlardır: Rubén Berríos Martínez Rubén Ángel Berríos Martínez (d. 21 Haziran 1939), Porto Rikolu politikacı, avukat, Porto Riko bağımsızlık Partisi (PIP) Genel Başkanı. 1971 yılında Culebra ve Vieques adalarının Amerikan askerlerince kullanılmasına karşı çıkarak protestolara önderlik etti. Sivil itaatsizlikten tutuklanıp cezaevinde yattı. Berríos Aibonito, Porto Riko'da doğdu. Colegio San Ignacio de Loyola Lisesi'nde okudu. 1961 yılında Georgetown Üniversitesi'nde Ekonomi ve İş Yönetimi dalında diplomasını aldı. Yale Üniversitesi hukuk fakültesinde yüksek lisansını tamamlayarak, Oxford Üniversitesi'nde Uluslararası Hukuk üzerine doktora yaptı. İlk eşi İsveçli olan Berríos, 1967'den bugüne Porto Riko Üniveristesi Hukuk Fakültesi'nde Profesör olarak görev yapmaktadır. 31 yaşındayken Porto Riko Bağımsızlık Partisi(PIP)'in başkanlığına seçilen Berríos, 5 kez aynı göreve seçilmiştir. Onun liderliğinde PIP sosyal demokrat bir çizgide yürümüştür. 1976, 1980, 1988, 2000 ve 2004 seçimlerinde Porto Riko Valilik seçimlerinde başarılı olamasa da, 1972, 1984, 1992 ve 1996'da yapılan senatorluk seçimlerinde bütün adaylardan daha fazla oy toplamıştır. Berríos "the Permanent Conference of Political Parties of Latin America and the Caribbean (COPPPAL)"'ın kurucusu, Latin Amerika İnsan Hakları Derneği(ALDHU)'nin yönetim kurulu üyesi ve Sosyalist Enternasyonal'in Onursal Başkanı'dır. Berríos'un "The Independence of Puerto Rico: Cause and Struggle" (Porto Riko'nun Bağımsızlığı: Dava ve Mücadele), "Puerto Rico: Nationality and Plebiscite, and Towards the Puerto Rican Socialism" isimli kitapları yayınlanmıştır. Berríos, yandaşları ve ideolojisini benimseyenler tarafından sevilen bir liderdir. 1984'teki senatörlük seçimlerinde 1984 oyların %84'ünü alarak bunu kanıtlamıştır. Volga (otomobil) GAZ Volga (), GAZ tarafından üretilen üst orta sınıf otomobil modelidir. Adını Avrupa'nın en uzun nehri olan İdil Nehri'nden almaktadır. Uzun yıllar Sovyetler Birliği'nde yüksek statü sembolünün somut bir örneği olarak bilinen Volga, taksi, ekip otosu, ambulans (station wagon) olarak, ayrıca devlet görevlileri, Komünist Parti üyeleri ve KGB örgütü tarafından kullanıldı. Bugün ise Volga modelleri, geniş ve ucuz aile otomobili olarak bilinmektedir. Selefi, firmanın 1946 yılında piyasaya çıkardığı Pobeda (Zafer), 1958 yılına kadar üretildi. Volga, üretimine başlandığı 1956 yılından bugüne 3 nesil halinde üretildi. İlk kuşak, 1956-1970 yılları arasında üretilen GAZ M-21 Volga; ikinci nesil GAZ M-24 Volga, 1967'den 1992 yılına kadar (1982 yılından itibaren sadece sivil amaçlı satışlar için) üretildi. 1982 yılında 3102 modeliyle başlayan üçüncü nesil, daha sonra 31105 (2003-2010), 3102 (1982-1991, 2003-2010 yılları arasında ikinci üretim) ve 310221 station wagon (1997-2010, temeli 1972 GAZ M-24-02 ve 1996 GAZ 3110) modellerinden oluşmaktadır. GAZ bu dönem içinde Volga adı altında iki farklı (3105 ve 3111) otomobil de üretmiştir. Firma Volga adını taşıyan ilk otomobilini 1950'li yıllarda geliştirdi. Lev Yeremeyev tasarımı birinci kuşak Volga'nın Sovyetler Birliği'nin ağır kış şartlarına ve zorlu yollarına dayanıklı, yerden yüksek oluşu, dönemine göre güçlü ve verimli motoru, 50'li yılların otomobillerinde yeni bir teknoloji olan takviyeli hidrolik kampana frenler ve paslanmaya karşı dayanıklı karoser gibi özellikleri mevcuttu. 1950'li yılların Amerikan otomobillerinin tasarımından izler taşıyan Volga, donanım özellikleriyle Sovyetler Birliği halkının en lüks arabasıydı (O yıllarda aracın fiyatının yüksek oluşu, halkın sadece %2'lik bir kısmının bu aracı alabilmesinde etkiliydi). Sürücü dahil altı kişilik taşıma kapasitesi ve dayanıklılığı aracın özellikle kamu hizmetinde (taksi ve ekip otosu olarak) kullanılmasını sağladı. Ayrıca daha hızlı ve güçlü V8 motorlu versiyonları da (GAZ-23) sadece KGB örgütüne tahsis edilmiştir. "Volga dvadtsat' odin (Volga-21)" üretimine başlandığı 1956'dan banttan kaldırıldığı 1970'e kadar 639.480 adet üretilmiştir ve iki defa makyajlanmıştır. 1956 yılında tanıtım amacıyla 5 adet yapılmıştır. GAZ-22 Volga, firmanın ürettiği ilk station wagon olma özelliği taşımaktadır. Standartta ZMZ yapımı 2.45 litrelik sıralı 4 silindirli benzinli motoru 70-85 BG güç üretmekteydi. GAZ-23 ise Volga serisinin V8 motorlu versiyonudur. Belçika'daki distribütör firma Sobimpex SA, Volga M-21 ve ondan sonra gelecek olan M-24 modellerini sırasıyla 1.62 litre Perkins 4-99, 2.3 litre Rover ve 2.0 litre Indenor yapımı sıralı dört silindirli dizel motorlarıyla Belçika'da satışa sunmuştur. GAZ-21'in üretimi devam ederken, bir sonraki kuşak otomobil GAZ M-24 Volga'nın üretimi başladı. GAZ, 1961 yılından itibaren yeni bir Volga modeli için tasarım çalışmalarına başladı. 1965 yılına kadar eskiz çizimleri ve modellemeler üzerinde çalışıldı.1966 yılında GAZ, M-24 kod adıyla bu yeni otomobilin çalışan prototiplerini üretti. 1966-67 döneminde üretilen bu prototiplere göre Volga tamamen yenilenecekti. İç ve dış tasarımı döneminin orta sınıf Amerikan sedan araçlarıyla benzerlik gösteriyordu. Bu prototipler Sovyetler Birliği halkına ilk defa 1967 yılında tanıtıldı ve 1968 yılından sonra deneme üretimine geçildi. 1968-69 yılında yol testleri için sadece 1968'de 31 adet, 1969 yılında da 215 adet yapıldı. Esas seri üretim tarihi 1970 yılından daha erken değildir. Genel hatlarıyla Volga 24, öncülü gibi uzun yıllar boyunca zorlu iklim ve yol koşullarına dayanması amacıyla geliştirilmiş, yerden yüksek ve geniş bir otomobildir. Öncülü olan merdiven tip şasili M-21 modelinden farklı olarak M-24 monokok gövdeye sahiptir. Genişliği M-21 ile aynı kalsa da, boyu (4810 mm) ve dingil açıklığı (2800 mm) uzatılmış ve yüksekliği kısaltılmıştır (1436 mm). Seri üretim modeli prototiplerden farklı olarak sadece tekli farlar uygulanmıştır. M-24 Volga yurtdışı pazarında, Belçika'da Scaldia Volga M-24(D) markasıyla montajlanıp satıldı. M-24'e önceki neslinde olmayan aşağıdaki donanım özellikleri de eklenmişti: Volga M-24, 1970'ten 1992'ye kadar 95 BG 2.4L (150 in) sıralı 4 silindir ZMZ-24D ya da 5.53L (340 in) ZMZ-505.10 V8 motor, 4 ileri düz ya da 3 ileri otomatik (sadece V8 versiyonu için) vites kutusu seçenekleriyle üretildi. Servo direksiyon opsiyon olarak bile sunulmadığı için çok ağır direksiyona sahip Volga 24'e "Barja" (Rus. mavna) lakabı takılmıştır. M-24 Volga, Sovyetler Birliği halkının arasında yüksek statü sembolü olarak bilinirdi. Bir sivil için M-21 modelinde olduğu gibi bir M-24 sahibi olmak çok zordu. Sadece çok çocuk sahibi olan ailelere ve işi gereği ağır malzemeler taşıması gereken kişilere, resmen ispatladığı takdirde station wagon modeline sahip olmak için özel izin çıkarılırdı. 1971 yılında sedan Volga 24-01'in üretimi başladı ve bir yıl kadar sonra da taksi paketi tanıtıldı. Tamamen vinil iç döşeme ve 76 oktan benzinle çalışan düşük kompresyon otto motor bulunuyordu. 1977 yılında sıvılaştırılmış propanla çalışan Volga 24-07 modelinin üretimi başladı. 1972 yılında Volga 24-02 station wagon modeli piyasaya çıktı, 1 yıl sonra da aynı araçtan türetilen Volga 24-03 ambulans ve Volga 24-04 "Ahır" yük taksisi modeli tanıtıldı. Üç sıra koltuklu 8 kişilik 24-02 station wagon modelinde ikinci ve üçüncü sıra koltuklar katlanarak aracın tabanına gömülebiliyordu. Yedek lastik ve takımları ise bagajın altında dolap şeklinde bir bölmede saklanarak toz ve çamurdan etkilenmesi önlenmiştir. Arka dingilde yaprak yaylı süspansiyon sayesinde 400 kilogram taşıma kapasitesine sahip 24-02'nin formülü Volga serisinin sona erdiği 2010 yılına kadar değişmeden kalmıştır. Dönemin SSCB lideri Leonid Brejnev'e 4 adet dört tekerlekten çekişli Volga 24-95 tahsis edilmiştir. Bu özel yapım araçlara V8 motor ve UAZ 469'un yürür aksamı uygulanmıştır. Dört tekerlekten çekişli 24-95 modelinden günümüze sadece iki adet kalmıştır. Bir tanesi GAZ'ın müzesinde sergilenirken, diğer aracın bir şahsa ait olduğu düşünülmektedir. 1978 yılında üretilen Peugeot XDP 4.90 dizel motorla donatılmış Volga 24-56 1000 adetlik sınırlı üretimle Hindistan, Pakistan ve Singapur'a ihraç edilmiştir. Dizel motorlu diğer Volga'lardan farklı olarak Belçika'da montajlanmayan 24-56 GAZ'ın ürettiği son sağdan direksiyonlu araçtır. Sedan ve station wagon modellerinden başka, SSCB'nin çeşitli bölgelerindeki atölyelerde üretilen birbirinden farklı modelde Volga kamyonet, Bronnitsy kentindeki askeri fabrikada üretilen ve askeri seremoniler için tasarlanmış Volga Cabriolet modelleri de mevcuttu. 1980 Moskova Olimpiyatları'nın meşalesi, ikişer adet GAZ M-24'ün eşliğinde taşındı. Bu araçlar, olimpiyatlar için sarı-beyaz renkleriyle boyanmıştır. 1985 yılından sonra GAZ, kamu görevlileri için 3102 modelini üretmeye başlayınca Volga 24-10 adında sadece sivil ve taksi kullanımına özel olarak satılan ikinci kez makyaj geçiren model piyasaya sürüldü. Bu model 1992 yılına kadar üretildi. 24-10 ve station wagon 24-12 modeliyle Volga serisinde ilk defa siyah plastik parçalar kullanıldı. 1980'li yıllarda otomotiv firmaları birim maliyetle daha fazla üretim yapabilmek amacıyla tampon, jant kapağı, iç döşeme ve yüksek sıcaklık altında çalışmayacak emme manifoldu ve sigorta kutusu gibi motor parçalarını ABS ve poliüretan gibi sert plastik malzemelerden imal etmeye başlamıştı. Bu modaya uyan GAZ, 24-10 modelinde ızgarada, "aerodinamik" jant kapaklarında ve direksiyon simidi dahil iç döşemede plastik malzeme kullandı. Bununla birlikte kelebek camsız ön kapılar, yeni tasarım kapı mandalları ve daha az krom parçalar Volga 24-10'un görsel özellikleriydi. Volga M-24'ün motoru ve yürür aksamı Letonya'da Rigas Autobusu Fabrika'da (RAF-Riga Otobüs Fabrikası) üretilen RAF 2203 minibüs modelinde ve Ermenistan'da imal edilen ErAZ 766 panelvan modellerinde de kullanıldı. M-24'ün yolcu kabuğu Volga'nın bir sonraki modellerine aynen uygulandı. Sovyetler Birliği'nin dağılmasından sonra 24-10 modellerinin üretimi 1992 yılına kadar devam etti. Bu seneden sonra 24-10'un yerini 31029, 24-12'nin yerini 31022 modeli aldı. 1980 yılından sonra Sovyetler Birliği topraklarında üretilen motorlu araçlar, yeni numaralandırma sistemine göre üretilmeye başlanmıştı. 1982 yılında üretimine başlanan Volga'nın yeni modelinin numarası 3102 idi (Şu anda da kullanılan bu numaralandırma sistemine göre 3102'deki 3 rakamı 1.8L-2.2L arasındaki motorunun hacmini, 1 rakamı otomobil olduğunu belirtir; 0 ve 2 rakamı da fabrikanın modele koyduğu numaradır. Station wagon modeller için 3102 numarasına 1-2 rakam daha eklendi). 3102, dört köşe farlar, kromajlı ızgara, yeni nesil büyük stop lambaları, kafalıklı sürücü ve yolcu koltukları ve ilk defa ön tekerlekte disk frenler gibi özelliklere sahipti. 1978 yılındaki ilk prototipten sonra ilk defa 1982 yılında resmi amaçlı üretim başladı. Sovyetler Birliği'nin çöküşünün ardından 1992 yılında 24-10 ve 3102 birleştirilerek 31029 adında yepyeni bir model piyasaya sürüldü. 31029'ün dikkat çeken görsel özelliği aerodinamik olarak iyileştirilmiş ön grubuydu. 3110 1997'de piyasaya çıktığında özelleştirilen GAZ firmasında ortaya çıkan yenilikler bu yeni otomobilde de göze çarpıyordu. Gövde kabuğu, arka stop grubu, ön grup, motor serisi, iç mekanı tamamen yenilendi. 2.2 litre 110 BG ZMZ yapımı benzinli (karbüratör) motoru ile 2.5 litre VM Motori ve 2.2 litre Steyr lisanslı GAZ-560 dizel motor seçeneklerine sahipti. 2004 yılında piyasaya sunulan 31105 ve uzatılmış dingil mesafeli lüks varyantı 311055, 3110'un modernize edilmiş şekliydi. İç mekanı ve ön tarafı tamamen yenilendi ve 2010 yılına kadar 3102 ile beraber satıldı. İki modelin üretimi Volga Siber'in üretimine başlandıktan sonra 2010 Haziranında durduruldu. GAZ, 1980'lerin sonlarında gelecekte 3102 Volga ile GAZ-14 Çayka'nın yerini alması amacıyla bir prototip geliştirdi. Ancak ekonomik sıkıntılar nedeniyle araçtan yalnızca 55 adet üretilebilmiştir. GAZ 1990'ların başında, GAZ-24-10 ve -3110 modellerini 1997 yılında yerini alabilecek yeni nesil bir model ile krizi atlatmayı planladı. Araç toplam olarak 500 adet üretilmiştir. Volga Siber (Волга Сайбер), 31105'ten sonra Volga serisini sürdüren yeni nesil bir otomobil olarak yer aldı. Altyapısını Chrysler Sebring ve Dodge Stratus'ten (Chrysler JR41 platformu) alan Volga Siber, aynı zamanda GAZ firmasının 3105 prototipinden sonra seri üretime giren ilk ön tekerlekten çekişli otomobildir. Dünya tanıtımı 2008 Moskova Otomobil Fuarı'nda yapıldı. Volga Siber'in 2.0 ve 2.4 litrelik MPFI benzinli motorları (Chrysler Neon motoru), GEMA'nın (Küresel Motor Üretim İşbirliği) Saltillo, Ramos Arizpe'deki (Meksika) motor fabrikasından geliyor, Nijniy Novgorod'daki fabrikada da son montaj ve testleri yapılıyordu. 2005 ilkbaharında GAZ, Volga serisi otomobillerin üretimini durdurma kararı aldı. Bu kararın alındığı zaman GAZ 2000 yılında RusPromAvto adında bir firmayı satın almış ve o seneden beri Volga modellerini üretmekteydi. 2005'e doğru 60.000-70.000 arasında seyreden yıllık üretim 2005'e doğru 10.000'e kadar gerilemişti. Fakat Kasım 2005'te alınan yeni bir karar sonucunda pazarda böyle araçlara hâla ihtiyaç olduğu için üretime devam kararı alındı. Volga Siber'in üretiminin başlaması üzerine Volga 3102 ve 31105'in üretimi 2010 Haziran'ında durduruldu. Volga Siber'in 2008-2009 döneminde elde ettiği düşük satış rakamları yüzünden 2010 yılının sonuna doğru Volga Siber'in de üretimi durduruldu. GAZ firması, bu marka altında otomobil üretimi yapmayacağını belirterek, sadece hafif ticari araç ve hafif kamyon üretimi yapılacağını açıklamıştır. Richard Brewer Richard "Dick" Brewer (19 Şubat 1850 - 4 Nisan 1878) Amerikalı kovboy ve kanun kaçağıdır. Billy the Kid ile "Lincoln Bölge Savaşı"nda savaşmış Richard, bazı hikâyelere göre Billy the Kidin takımının asıl lideriymiş. Brewer St. Albans, Vermont'ta 10 Ocak, 1850 tarihinde dünyaya geldi. Daha sonra 2 yaşındayken ailesi ile Wisconsinda taşındı ve hemen ardından Lincoln, New Mexico'ya geldi. Richard, aslında kendi mesleği bakımından bir çiftçiydi ve Lincolnda kendisine bir çiftlik aldı. 1876dan beri John Tunstall - Etraftaki en büyük çiftliklerin sahibi, için çalışmaya başladı. Daha sonra John Tunstall ile başka bir çiftçi olan James Dolan arasında savaş da başlamışdı. 18 Şubat, 1878, Tunstall cinayete kurban gitti. Bu olayın ardından, Lincolndeki 5 silahlı adam (aralarında Billy the Kid de vardır) bu olayın ardından intikam almak isterler. Efsaneye ve söylentilere göre 14 tane seçilmiş bu silahlı adamlar batıdakı en iyi katillermiş. Söylentilere göre, o zamanlar birçok şerifi öldürmüşler ve çoğusu Billy the Kidin adından gitse de bir kaçının da Richard Brewer (Dick Brewer olarak da biliniyor) tarafından öldürüldüğü söylenilmektedir. 8 Nisan, 1878 tarihinde Lincoln Bölge Savaşı adlandırılan kanun kaçakları ile şerifler arasındaki bu savaşta Richard "Dick" Brewer bufalo avcısı Buckshot Roberts tarafından Blazer's Milldeki silahlı atışma sırasında öldürülür. Takımın Buckshota saldırması sonucu Buckshot Roberts hayatını yine aynı olayda kaybetmiştir. Richard Dick Brewer 1878 yılında daha 28 yaşındayken hayatını kaybetti. 1988 yılında Young Guns isimli sinema filmi çekildi ve film, Billy the Kid ile takımının (Brewer dahil olmakla) hikâyesi anlatılmıştır. Daha çok Lincolndeki Bölge Savaşını anlatan hikâyede Billy the Kidi Altın Küre adayı aktör Emilio Estevez canlandırmıştır. Richard Breweri ise Emilionun Altın Küre ödüllü, Emmy adayı kardeşi Charlie Sheen tarafından canlandırılmıştır. Filmin senaryosuna bazı eklentiler edilmiş, kanıtlar ve efsaneler kullanılmıştır. Filmin gişedeki başarısının ardından devam filmi çekilmiştir. Mitchell kardeşler Mitchell kardeşler (James Lowell "Jim" Mitchell, 30 Kasım, 1943–12 Temmuz, 2007 ve Artie Jay "Art" Mitchell, 17 Aralık, 1945–27 Şubat, 1991) ABD'de striptiz kulübü ve pornografik filmler üzerinde çalışan iki yönetmen kardeşdiler. Özellikle bir 60lı yıllarda yaptıkları filmlerde birçok kez medyada görünmüş, tutuklanmış fakat ünlenmişlerdir. 1991 yılında Jim Mitchell kardeşi Artieyi öldürerek 5 yıl hapis yatmışdır. Kendileri San Fransisco yakınlarında yaşamakataydılar. Babaları profösyönel bir kumarbazdı. Kendileride arkadaşları arasında çok meşhurdular. 60larda James Mitchell yönetmen olmak için eğitim alıyordu. Daha sonra kardeşi Artie ile bir sinema açtılar, bu sinema sürekli cinsel içerikli filmler yayınlamaktaydı. Behind the Green Door ve İnside Merilyn Chambers gibi filmlerle ünlendiler ancak yaptıkları filmlerden dolayı başları mafya ve polis gibi türlü belalara girdi. Kendileri uyuşturucu kullanıyorlardı ancak babalarından saklıyorlardı. Jim Mitchell bir defa, Artie ise iki defa evlenmişdi. Aslında bu sektörün imparatorları diye anılsalarda bir süre sonra ünleri azaldı ve özel hayatları da kötü gitmeye başladı. Merilyn Chambersin