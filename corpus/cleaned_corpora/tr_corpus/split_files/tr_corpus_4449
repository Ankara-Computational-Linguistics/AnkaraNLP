için Büyük Veba Salgınını başlatmış ve Kaulder'ın ailesini öldürmüş, ancak Kaulder tarafından mağlup edilmiştir. Ölmek üzere olan Kraliçe Cadı, Kaulder'ı ölümsüzlükle lanetler. 800 yıl sonra, Kaulder, Balta ve Haç adlı insanlar ve cadılar arasındaki ateşkesi sürdürmeye çalışan organizasyon için hala cadı avcısı olarak çalışmaktadır, Kaulder'a, ölümsüz olduğu günden beri "Dolan" adlı bir rahip eşlik etmektedir. 36. Dolan görevinden emekli olacaktır ve Kaulder ile çalışacak yeni Dolan'ı seçmiştir. Ancak, aynı uyuduğu sırasında ölür. Apartmanı inceledikleri sırada, Kaulder ve 37. Dolan büyü izleri bulur ve 36. Dolan'ın bir cadı tarafından öldürüldüğünü anlar. Katil cadının peşindeyken, Kaulder, en son Kraliçe Cadı'yı öldürmeden önce gördüğü kadim karanlık büyünün izlerini bulur. 36. Dolan'ın geride bıraktığı ipuçlarını kullanan Kaulder, "Ölümünü hatırlamak için" Chloe'nin işlettiği bara hafıza büyüsü satın almaya gider. Hafızasını yaşama süreci devam ederken, 36. Dolan'ı öldüren ve Belial olarak tanınan Baltasar Ketola bara saldırır. Kaulder'a saldırdıktan sonra mekanı yakıp yıkar, aynı gece Chloe'ye evinde saldırır fakat Kaulder onu kurtarır. Chloe'nin arkadaşı Miranda Belial tarafından öldürüldükten sonra, Chloe Kaulder'a Belial'ı öldürmek için yardım etmeyi kabul eder. Başka bir hafıza büyüsü yapmak için gerekli malzemeleri elde etmek üzere, Danique adlı kadim ve güçlü bir cadıyı ziyaret ederler. Ancak, Danique Kaulder'a ilaç verir ve onu sonsuz rüyaya sokar, ve sonsuza dek onu kilitlemeye çalışır. Chloe, Kaulder'ın zihnine girmeyi başarır ve Kaulder'ı büyünün etkisinden çıkmaya ikna eder, ikisi birlikte kaçarlar. Chloe rüyalara girme yeteneğini kullanarak, Kaulder'ın zihnine girer ve Kaulder'a ölüm hatırasına kadar eşlik eder. Burada, Kaulder Kraliçe Cadı'nın kalbinin atmayı hiç kesmediğini fark eder, Kaulder'ın ölümsüzlüğü Kraliçe Cadı'nın kalbine bağlıdır ve kalp var olduğu sürece de ölmeyecektir. 36. Dolan ise kalbin saklı olduğu yeri bildiği için saldırıya uğramıştır. Kaulder, Chloe ve 37. Dolan'ın geride bırakıp Belial ve Kraliçe Cadı ile yüzleşmeye gider. Belail'ı öldürmesine rağmen, Cadı Kraliçe, başka bir cadı olan Max Schlesinger adlı kör tacirin fedakarlığıyla dünyaya geri döner, Kaulder'ın ölümsüzlüğünü çalar ve ona ölümsüzlüğü sadece gelecekte geri almak için verdiğini açıklar. Kaulder'ın dairesindeki 36. Dolan iyileşmektedir, aslında ölmemiştir ve Belial öldüğünde kendisine yapılan büyü bozulmuştur. Kaulder'ı yeniden savaşmaya teşvik eder. Kaulder, Chloe ve 37. Dolan, Cadı Hapishanesinin bulunduğu kiliseye giderler ki Caduı Kraliçe buradaki mahkûmları kullanarak yeni bir veba laneti yaratmayı planlamaktadır. Rüyalara girme yeteneğini kullanaran Chloe, mahkûmlardan birinin zihnine girer ve orada onu öldürür, aynı zamanda gerçek dünyada da öldürür, böylece Kraliçe ile mahkûmlar arasındaki bağlantıyı keser. Kaulder, Cadı Kraliçe'ye karşı savaşır, öldürmeye çok yaklaşmıştır ki cadı olan anne babasını öldüren Kaulder'a karşı kin besleyen 37. Dolan hain olarak ortaya çıkar. Cadı Kraliçe Chloe'yi mahkûmlarla arasındaki bağlantıyı sağlamak üzere kullanır, veba tekrar oluşmaya başlar. Ayrıca dikkatini tekrar Kaulder'a vermeden önce büyü gücü olmadığından ötürü 37. Dolan'ı öldürür. Ölen eşi ve çocuğunun görüntüleriyle irade kazanan Kaulder, kılıcını Cadı Kraliçe'ye fırlatır ve bedeni çürür. Kaulder Cadı Kraliçe'nin kalbini yok etmek üzereyken, Chloe onu durdurur, onu kendisinin ve dünyanın ona ihtiyacı olacağına ikna eder. Cadı Kraliçe yenildikten sonra, 36. Dolan emekliliğini geciktirmeyi ve Kaulder'ın yanında kalmayı kabul eder. Chloe ile de birlikte üçü, daha önce adına çalıştığı organizasyondan bağımsız bir takım kurarlar. Film, Kaulder'ın dairesindeki silah bölmesindeki Cadı Kraliçe'nin kalp atışı ve soluk sesi ile son bulur. Son Cadı Avcısı filminin planlama aşamasında olduğu 2012'de duyurulmuştu ve başlangıçta filmin yönetmeni Timur Bekmambetov idi. Film Cory Goodman'ın yazdığı senaryo üzerinden çekilecekti. Goodman Vin Diesel ile görüşme yaptıklarında, Dungeons & Dragons'da ki cadı avcısı karakterinden etkilendiğini belirtmişti. Bekmambetov'un yerine sonradan Breck Eisner geçti ve Goodman'ın senaryosu Melisa Wallack yeninden senaryo üzerinde çalışmadan önce D.W. Harper tarafından yeniden yazıldı. Vin Diesel'in başrolde olacağı açıklandı. Filmin yapımı için Pensilvanya'dan bir film kredisi başvurusunda bulunuldu ve 14 milyon $ kredi verildi. Şubat 2014'te, Vin Diesel Facebook sayfasından filmin konsept çalışmalarından birini yayınlandı ve Lionsgate CEOsu Jon Feitheirmer filmin başarılı olması halinde seriye dönüşebileceğini açıkladı. Mart 2014'te Lakeshore Entertainment, Lionsgate ile filmin finansörü olduğunu duyurdu ancak projeden sessizce ayrıldı. Temmuz 2014'te Rose Leslie'nin filmde yer alacağı, Ağustos'ta ise Elijah Wood, Michael Caine, and Ólafur Darri Ólafsson'un yer alacağı açıklandı. 17 Haziran 2015'te Diesel, Facebook sayfasından isimsiz bir devam filminin planlama aşamasında olduğunu açıkladı. Acis ve GalatÃ©e Acis ve Galatée (Fransızca:" Acis et Galatée") operası Fransiz saray bestecisi olan Jean-Baptiste Lully tarafından hazırlanan 1 prolog ve 3 perdeden oluşan (kırlarda geçen pastoral teması bulunduğu için) "pastoral heroik" janrında bir opera eseridir. Eserin orijinal Fransızca librettosu Jean Galbert de Campistron tarafından ünlü antik Latince yazarı Ovidus'un "Metamorfozlar" adlı eserinden uyarlama ile Fransızca olarak hazırlanmıştır. Eserin prömiyer temsili "Académie Royale de Musique (Paris Operası)" tarafından 6 Eylül 1686'de, Anet Şatosu'nda yapılmıştır. Bu opera Fransa saray bestecisi olan Jean-Baptiste Lully'ye Vendome Dükü Louis Joseph tarafından Büyük Döfin olan Louis şerefine olarak ısmarlanmıştır. Bu eserin hazırlanmasında Lully eserleri için bazı yenilikler ortaya çıkmıştır. Eserin librettosu Lully'nin o zamana kadar alışalagelen libretto yazarı olan ve yazarlıktan ileri yaşı dolayısıyla elini çeken Philippe Quinault tarafından değil, Jean Galbert de Campistron tarafından hazırlanmıştır. Lully'in opera eserleri genellikle "trajedi-lirik" janrında 1 prolog 5 perdeden oluşmakta iken bu eser pastoral konular ihtiva ettiği için "pastoral heroik" janrında 1 prolog 3 perde olarak hazırlanmıştır. Eserin prömiyer temsili Fransızca olarak Académie Royale de Musique (Paris Opera) tarafından 6 Eylül 1686'de, sahne makinaları bulunmayan, Anet Şatosu'nda sahnelenmiştir. Bundan sonra tüm mizansen ile 17 Eylül 1686da Paris'te "Palais-Royal Tiyatrosu"nda sahnelenmiştir. Eserin ana teması bir aşk üçgenidir. Bu eserin üç ana kahramanı olan bir ölümlü erkek olan Acis, bir kiklop olan Polipeme ile bir deniz nemfi olan Galatee arasındaki aşkı ve bunun sonuçlarını ele almaktadır. Bir kiklop canavar olan gayet kıskanç Polipheme bir deniz nemfi olup ölümsüz olan Galetee'ya aşıktır. Onun bir ölümlü insan olan Acis'i sevdiğini sandığı için bir kıskançlık nöbetinde Acis'i öldürür. Fakat tanrı Neptün Acis'i ölüp gittiği yeraltından çıkartır ve onu ölümsüz bir nehre dönüştürür. Hanamaki Hanamaki ( "Hanamaki-shi"), Japonya'nın Iwate prefektörlüğünde bulunan bir şehirdir. Şehir prefektörlüğün orta kesminde yer almaktadır. Yüzölçümü 908.39 km² olan şehrin nüfusu Eylül 2015 tarihi itibarı ile 97,631'dir. Hanamaki, yazar ve şair Kenji Miyazawa'nın doğum yeri olup aynı zamanda onsenleri ile de bilinmektedir. Şehre JR East'in Tōhoku Shinkansen, Tōhoku Ana ve Kamaishi hatları ile Hanamaki Havalimanı hizmet vermektedir. Kitakami Kitakami ( "Kitakami-shi"), Japonya'nın Iwate prefektörlüğünde bulunan bir şehirdir. Şehir 1 Nisan 1954 tarihinde kurulmuştur. Yüzölçümü 437.55 km² olan şehrin nüfusu Eylül 2015 tarihi itibarı ile 93,345'tir. Kamaishi Kamaishi ( "Kamaishi-shi"), Japonya'nın Iwate prefektörlüğünde bulunan bir şehirdir. Şehir prefektörlüğün doğusunda Pasifik Okyanusu kıyısında yer almaktadır. Yüzölçümü 441.34 km² olan şehrin nüfusu Eylül 2015 tarihi itibarı ile 35,308'dir. Kamaishi, 2011 Tōhoku depremi ve tsunamisinden büyük zarar görmüştür. ÅŒfunato Ōfunato ( "Ōfunato-shi"), Japonya'nın Iwate prefektörlüğünde bulunan bir şehirdir. Yüzölçümü 323.50 km² olan şehrin nüfusu Eylül 2015 tarihi itibarı ile 38,010'dur. Rikuzentakata Rikuzentakata ( "Rikuzentakata-shi"), Japonya'nın Iwate prefektörlüğünde bulunan bir şehirdir. Şehir prefektörlüğün güneydoğusunda Pasifik Okyanusu'nun kıyısında yer almaktadır ve güneyde Miyagi prefektörlüğü ile komşudur. Yüzölçümü 232,29 km olan şehrin nüfusu 30 Eylül 2015 tarihi itibarı ile 20.208'dir. Rikuzentakata 1 Ocak 1955 tarihinde kurulmuştur. Rikuzentakata, 2011 Tōhoku depremi ve tsunamisinden büyük zarar görmüştür. Tsunami sonrasında şehirde yer alan Furukawanuma Gölü haritadan silindi. I. Dionisios I. Dionisios () ilki 1466-1471, ikincisi 1488-1490 yılları arasında süren 2 kez Ekümenik Konstantinopolis Patriği seçilen dini lider. Doğu Ortodoks Kilisesi'nde aziz olarak kabul edilir ve 23 Kasımda yortusu vardır. Beno Udrih Beno Udrih (5 Temmuz 1982), National Basketball Assocation (NBA) takımlarından Miami Heat takımında forma giyen Sloven profesyonel basketbolcu. Uhrid San Antonio Spurs, Sacramento Kings, Milwaukee Bucks, Orlando Magic, New York Knicks ve Memphis Grizzlies takımlarında da forma giymiştir. 1,91 m boyunda 93 kg ağırlığında bulunan Uhrid, şutör gard pozisyonunda görev almaktadır. Royal Rumble (2016) Royal Rumble (2016), WWE tarafından 24 Ocak 2016 tarihinde Orlando, Florida'daki Amway Center'da düzenlenmiş olan 29. geleneksel Royal Rumble profesyonel güreş izle ve öde etkinliğidir. Bu etkinlik, Florida'da düzenlenen beşinci RR etkinliğiydi (1990, 1991, 1995, ile 2006) ve 2010'dan beri hizmette olan Amway Center'ın da ilk izle ve öde etkinliğiydi. Etkinliğin ana maçında; WWE World Heavyweight Championship kemerinin sahibi olan Roman Reigns, kemerini korumak için Royal Rumble maçına çıktı. Bu maçta, ilk defa kemer ortada olacaktı (1992 etkinliğindeki maçtan sonra) ve maçı kazanan kemerin sahibi olacaktı. Etkinlikte altı maç yer aldı. Ana maç, Royal Rumble maçıydı ve o maçta ise; Triple H geri dönüşünü yaptı ve son olarak Dean Ambrose'u eleyip WWE World Heavyweight Championship kemerinin yeni sahibi oldu. Böylece, 30. sıradan girip maçı kazanan üçüncü güreşçi oldu (en son 2008'de John Cena kazanmıştı). Kemerini korumaya çalışan Roman Reigns ise, Triple H tarafından elendi. Total Nonstop Action Wrestling (TNA)'da uzun süre güreşen ve şirketin ana güreşçilerden biri olan A.J. Styles, birkaç gün önce WWE ile sözleşme imzalamıştı ve hemen ardından, Royal Rumble maçında yer alarak yıllar sonra şirkete geri döndü. (*) - Strowman, Harper ve Rowan, elendikten sonra ringe geri dönüp Lesnar'ı elediler Uluslararası Çayda Çıra Film Festivali Uluslararası Çayda Çıra Film Festivali, ilk olarak 24 Ekim 2008 tarihinde tertiplenmiş olan; Türk sinema ve tiyatro sanatçılarının katılımlarıyla, film gösterimleri ve etkinliklerin Elazığ'da yapıldığı film ve sanat festivalidir. Her yıl festivale katılan sanatçı konuklara bir de Çayda Çıra Onur Ödülü ve Çayda Çıra Özel Ödülü verilmektedir. 2013 yılı itibarıyla uluslararası statü kazanan, 2008'den bugüne tertiplenmekte olan festivale Türkan Şoray, Oya Aydoğan, Fatma Girik, Nuri Alço, Ediz Hun, Ata Demirer gibi Türk sinema ve tiyatro sanatçılarından önemli isimler katılmıştır.http://www.beyazperde.com/haberler/filmler/haberler-15230/http://www.sadibey.com/2012/11/01/5-cayda-cira-film-ve-sanat-festivali-kapsaminda-fatma-girik-tamer-yigit-ve-bahar-oztan-elazigda/#.VqYduPmLS00http://aa.com.tr/tr/vg/video-galeri/turkan-soray-cayda-cira-oynadi/0http://www.milliyet.com.tr/cayda-cira-film-festivali-ne-gorkemli-elazig-yerelhaber-781146/ 1. Çayda Çıra Film Festivali, her yıl düzenlenen Uluslararası Çayda Çıra Film Festivallerinin ilkidir. 24 Ekim 2008 - 2 Kasım 2008 tarihleri arasında Elazığ Sinema Derneği tarafından Elazığ'da Fırat Üniversitesi Atatürk Kültür Merkezi'nde düzenlenmiştir. Tertiplenen festivale Türk Sineması yönetmenlerinden Sefa Önal, Reis Çelik, Özhan Eren, Biray Dalkıran, Gani Rüzgar Şavata gibi isimler katılmıştır. Oyuncu Şevket Çoruh ve Özgür Ozan da festivale katılarak Fırat Üniversitesi Atatürk Kültür Merkezi'nde söyleşi gerçekleştirmişlerdir.http://www.kanal23.com/h-2075-b-Arka-Sokaklar-Elazigda.html Ayrıca festivalde Elazığ Emniyet Müdürlüğü Tiyatro Grubu tarafından çeşitli tiyatro gösterileri düzenlenmiştir. Etkinliklerde Çayda Çıra Onur Ödülleri takdim edilmiş; çeşitli yıllarda Nuri Alço, Ediz Hun, Oya Aydoğan, Suna Yıldızoğlu, Tamer Yiğit, Fatma Girik, Yılmaz Atadeniz, Safa Önal, Yılmaz Köksal, Yusuf Sezgin, Salih Kalyon gibi isimler bu ödüle layık görülmüştür. Etkinliklerde aynı zamanda Çayda Çıra Özel Ödülleri takdim edilmiş; çeşitli yıllarda Ata Demirer, Tuğrul Mete, Bahar Öztan, Elif İnci gibi isimler bu ödüle layık görülmüştür. Çayda Çıra Film Festivali Fenerbahçe Masa Tenisi Şubesi 2007-08 sezonu Fenerbahçe Masa Tenisi Şubesi erkek takımı 2007-08 sezonunda Türkiye Masatenisi Süper Ligi'nde mücadele etmiş ve tarihinde ikinci kez şampiyon olmuştur. Sarı-lacivertli takım Türkiye Masatenisi Şampiyonası'nda ikincilikte kalmış, bununla birlikte Avrupa ETTU Kupası'nda finale yükselerek bir Türk takımının masatenisi sporunda 2008 yılına kadar Avrupa kulvarında ulaştığı en büyük başarıyı kazanmıştır. Kadın takımı Süper Lig'de mücadele etmiş ve beş yıl aradan sonra tarihindeki beşinci şampiyonluğa ulaşmayı başarmıştır. Kadın takımı Türkiye Masatenisi Şampiyonası'nda tarihindeki altıncı şampiyonluğunu kazanırken sezonu çifte birincilikle kapamayı başarmıştır. Tyler Johnson Tyler Johnson (d. 7 Mayıs 1992), National Basketball Association (NBA) takımlarından Miami forması giyen Amerikalı profesyonel basketbol oyuncusu. 1.93 m boyunda 84 kg ağırlığında bulunan Johnson, oyun kurucu pozisyonunda görev almaktadır. Fakat Amerikalı oyuncu takımı zorda kaldığında gerektiği zaman Şutör gard pozisyonunda da oynayabilecek kapasiteye sahiptir. Fenerbahçe Masa Tenisi Şubesi 2008-09 sezonu Fenerbahçe Masa Tenisi Şubesi erkek takımı 2008-09 sezonunda Türkiye Masatenisi Süper Ligi'nde mücadele etmiş ve tarihinde üçüncü kez şampiyon olmuştur. Sarı-lacivertli takım Türkiye Masatenisi Şampiyonası'nda tarihindeki sekizinci ve son dört sezondaki üçüncü şampiyonluğuna ulaşmış, sezonu çifte şampiyonlukla kapamıştır. Kadın takımı Süper Lig'de ikinci olmuş, Türkiye Masatenisi Şampiyonası'nda tarihindeki yedinci şampiyonluğunu kazanmıştır. Ary Abittan Ary Abittan (d. 31 Ocak 1974), Fransız aktör ve humorist. "David" karakterini canlandırdığı "Serial (Bad) Weddings" adlı yapımla tanındı. Delia Derbyshire Delia Ann Derbyshire (5 Mayıs 1937 - 3 Temmuz 2001), İngiliz müzisyen ve besteci. Britanya bilim kurgu dizisi "Doctor Who"nun Ron Grainer'ın yazdığı tema müziğini oluşturmuş ve BBC Radiophonic Workshop'un öncü çalışanlarından olmuştur. 1974 yılının sonlarında, Northumberland, Haltwhistle'da bir maden işçisinin oğlu olan David Hunter ile evlendi. Hiç boşanmamalarına rağmen ilişkileri kısa sürdü. Ayrıca sık sık Cumbria'daki bir taş çiftliği olan Çinli sanatçı Li Yuan-chia'nın galerisine gitmiştir. 1978'de Londra'ya döndükten sonra Clive Blackburn ile tanıştı. Derbyshire, müziğe ara verdikten sonra kendisi gibi elektronik müzisyen olan arkadaşı Peter Kemberın isteğiyle doksanlı yılların sonunda geri döndü. 64 yaşında bir albüm üzerinde çalışırken kronik alkolizm nedeniyle böbrek yetmezliğinden öldü. 2015 Dağlıca saldırısı 2015 Dağlıca saldırısı, güvenlik güçlerince Dağlıca, Yüksekova kırsalında, "Dağlıca-Yüksekova karayolu"nun ulaşıma açılması maksadıyla yürütülen operasyonda, daha önceden PKK mensubu bir grup militan tarafından yol kenarına yerleştirilen el yapımı patlayıcıların patlatılması ile Türk Silahlı Kuvvetleri'ne ait iki zırhlı araç ağır hasar görmüş, Genelkurmay Başkanlığı resmi sitesi TSK.tr'den yapılan açıklamada zırhlı araçlarda bulunan 16 askerin hayatını kaybettiği, 6'sının hafif şekilde yaralandığı duyuruldu. PKK'nın saldırıları sonrası Ağustos, 2015'te çözüm süreci ve ateşkesin durdurulmasının ardından Güneydoğu Anadolu Bölgesi ve Doğu Anadolu Bölgesinde güvenlik güçleri ile PKK arasında başlayan, PKK militanlarının güvenlik güçlerine karşı düzenlediği Iğdır saldırısının ardından gerçekleşen silahlı ve bombalı saldırı sonrası TSK Kandil Dağları dahil birçok yere hava harekatı düzenlemiştir. Saldırıyı gerçekleştiren 150-200 kişilik grup, Yüksekova 3. Tümen Komutanlığı'ndan bölgeye takviye olarak sevk edilen 2 tank, 2 kobra ve 1 kirpiye de ilk saldırıdan 2 saat sonra 17.40'ta saldırı düzenledi. Saldırıların ardından PKK mensubu grubun kullanıldığı belirlenen aralarında altı mağara, iki depo, üç barınma alanı ve 12 doçka mevziinin olduğu 23 hedefe saldırıyla aynı tarihte; 7 Eylül 2015 saat 09.00'dan itibaren Türk Hava Kuvvetleri'ne ait üç adet F-4 ve dört adet F-16 savaş uçağı ile ateş altına alınmıştır. Saldırının ardından Türkiye genelinde birçok ilde "teröre tepki" yürüyüşleri düzenlendi ve PKK protesto edildi. Bazı eylemlerde HDP binalarına Türk bayrağı asılmak istendi, binalar tahrip edildi. Türkiye Futbol Federasyonu (TFF), Fenerbahçe ve Galatasaray kulüpleri terör saldırısında hayatını kaybeden askerler için internet sitelerinden başsağlığı mesajı yayımladı. Sosyal medya üzerinden birçok ünlü isim saldGörmez'den Dağlıca saldırısına sert tepkiırıya tepki göstermiş, Türkiye Cumhurbaşkanı Recep Tayyip Erdoğan saldırıyı kınamış, başsağlığı mesajı vermiş ve PKK'ya karşı sadece hava harekatının başarısız olacağını söylemiş, Türkiye Başbakanı Ahmet Davutoğlu yaptığı açıklamada "o dağlar, o teröristlerden temizlenecek" demiştir. Diyanet İşleri Başkanı Mehmet Görmez'de saldırıyı kınadı. Resmi; Ron Grainer Ronald Erle "Ron" Grainer (11 Ağustos 1922 - 21 Şubat 1981), Avustralyalı besteci. "Doctor Who" tema müziğinin de olduğu film ve dizi müzikleri bestelemiştir. Hay Day Hay Day, Android ve İOS'da oynanabilen çiftlik kurma ve işletme oyunudur. Supercell (şirket)'in inşa ettiği oyun Hay Day 122 farklı ülkede oynanmaktadır. Hay Day ücretsiz bir oyundur, ama oyunun içerisinde bazı ögeler gerçek para ile satın alınılabilir. (İsteğe bağlı.) Hay Day çevrimiçi bir oyundur. Bu yüzden de oyunu oynamak için internet bağlantısına ihtiyaç duyulmaktadır. Kendine ait özel bir çiftlik kurup, oyundaki komşularınla, arkadaşlarınla ticaret, alışveriş yapmak ve para kazanmak. Oyundaki iskeleyi tamir ederek açık sularda balık avlayabilirsiniz. Siparişleri kamyonla ve gemiyle göndererek daha hızlı para kazanıp, seviye atlayabilirsiniz. Skullhead Skullhead Newcastle kökenli İngiliz neonazi rock grubu. John Green (yazar) John Green veya tam adıyla, John Michael Green (d. 24 Ağustos 1977, Indianapolis, Amerika Birleşik Devletleri) Amerikan kökenli yazardır. Annesinin adı Sydney Green, babasının adı Mike Green, erkek kardeşinin adı ise Hank Green'dir. 21 Mayıs 2006 yılında Sarah Urist ile evlenmiştir. 2 çocuğu vardır. İsımleri Alice ve Henry'dir. Green'in ilk romanı 'Alaska'nın Peşinde' adlı romanıdır. Balor Balor Kelt mitolojisinde Fomor krallarından.İkinci Magh Turedh savaşında tanrı Nuada ile savaşır ve yenilir. Ezidi Kadın Birimleri Ezidi Kadın Birimleri (Kürtçe: Yekinêyen Jinên Êzidxan, kısaltmaylaYJÊ), Irak'ta gerek Irak ve Şam İslam Devleti'nin Yezîdî soykırımına karşı gerekse diğer cihatçı İslami gruplar tarafından saldırıya uğrayan kadın Yezidiler tarafından 2015'te kurulan, IŞİD saldırılarına karşı gelebilmek ve Yezidi toplumunu korumak için oluşturulan kadın paramiliter milis grubu. Şengal Direniş Birlikleri'nin kadın kolu olarak kurulan örgüt, Yekîneyên Parastina Jin ê Şengalê (YPJ-Sincar, Türkçe: Sincar Kadın Koruma Birlikleri) adıyla kuruldu. 26 Ekim'de günümüzdeki adını aldı. Ekim 2015'te bölgede IŞİD'e karşı mücadele eden eski peşmergelerden oluşan Ezidi Koruma Gücü, Sincar Direniş Birlikleri ve bazı yerel Yezidi örgütlerle ittifak yapılarak Sincar İttifakı oluşturmuştur. Örgütün ideolojisi PKK lideri Abdullah Öcalan'ın görüşlerini ve buna paralel olarak oluşan KCK'nın feminizm ve demokratik konfederalizm kavramlarını kapsar. Bu amaçla örgüt Irak Kürdistan Bölgesi'nin içinde özerk bir Sincar kantonu istemektedir. Grup 2015 Sincar operasyonunda ve IŞİD tarafından sürekli yapılan düşük yoğunluklu saldırılara karşı ve Suriye İç Savaşı kapsamında 2016-2017 Rakka Operasyonu'nda yer aldı. Ayrıca Zeytin Dalı Harekâtı'nda Suriye Demokratik Güçleri içerisinde Türk Silahlı Kuvvetleri ve Türkiye destekli Özgür Suriye Ordusu ile çatışmalara girdi. Teano Teano, İtalya'nın Campania bölgesinde yer alan ve Caserta ilçesinde yer alan bir şehir ve komündür. Roma'nın 30 km güneydoğusunda ve Napoli'nin kuzeybatısında yer almaktadır. Remix OS Remix İS (işletim sistemi) Çinli Jide (Türkçe okunuşu: "Jayd") firması tarafından geliştirilip, kişisel bilgisayar (PC) cihazlar için ; X86 ve ARM mimarisi desteklenmektedir. 1. ve 3. parti cihazlara kurulabilmektedir. Remix İS, herhangi bir Intel tabanlı PC cihazlarda Android mobil uygulama açma imkânı vermektedir. Jide, Ocak 2016 tarihinde PC için Remix İS adıyla beta versiyonu duyurdu. Android-x86 tabanlı bir X86 portu olan bir işletim sistemi - resmi internet sitesinden ücretsiz indirilebilir. Remix İS'nin beta sürümü sabit sürücü kurulumu gerektirmekte, UEFI , 32-bit ve OTA Güncelleme desteği bulunmaktadır. Android-X86'nın aksine Remix İS'nin kaynak kodları halka açık değildir. Remix İS güncelleme 2.0.307'den sonra Remix Mini'den Google Mobil Servisleri (GMS) kaldırıldı. Jide, tüm Android cihazlarında herkes için tutarlı bir deneyim sağlamak amacıyla yaptığını iddia etti. Daha sonra yapılan yorumlarda, bazı uygulamalarda Google GMS'nin önceden yüklenmesini istememesine neden olan bir uyumluluk sorunu olduğu ileri sürülüyor. Remix İS'nin üç adet sürümü vardır. Bunlar PC için Remix İS ,Remix Ultratablet için Remix İS ve Remix Mini için Remix İS'dir. PC için Remix İS: Remix Ultratablet: Remix Mini: Remix OS 3.0 cihazı, Remix Pro 2'si 1 arada tablet duyuruldu. Ancak, henüz yeni özellikler gösterilmedi. Dani Quintana Dani Quintana (d. 8 Mart 1987), Karabağ takımında sol açık pozisyonunda görev yapan İspanyol futbolcudur. Quintana, ülkesinin alt liglerinde mücadele eden Ontinyent CF, UD Alzira, Racing de Ferrol, Segunda División B'de CD Olímpic de Xàtiva ve CG Tarragona takımlarında forma giydi. Ayrıca Tercera División'da UD Puçol, Valencia CF Mestalla ve Huracán Valencia CF takımlarında oynadı. Ocak 2013 transfer döneminin son saatlerinde Polonya'nın Jagiellonia Białystok takımıyla anlaştı. İlk kez profesyonel bir takıma geçmiş oldu. Ekstraklasa'daki ilk maçına 23 Şubat 2013 tarihinde Podbeskidzie Bielsko-Biała karşısında çıktı. İlk golünü 3 Mart'ta 2-1 yendikleri Górnik Zabrze'ye attı. 29 Eylül 2014 tarihinde Quintana, Suudi Arabistan takımı El-Ehli'ye transfer oldu. Bu kulüpteki tek golünü 18 Ekim'de 2-1 yendikleri Al-Nassr karşısında attı. Mart 2015'te Azerbaycan Premyer Ligası takımlarından Karabağ ile üç yıllık sözleşme imzaladı. Sincar İttifakı Sincar İttifakı, Sincar'da bulunan üç örgüt tarafından oluşturulmuş ittifaktır. Bu örgütler: Ezidi Koruma Gücü, Şengal Direniş Birlikleri ve Ezidi Kadın Birimleri'dir. Irak ve Şam İslam Devleti'nin Yezîdî soykırımına karşı örgütlenme şeklinde kurulmuştur. 2018 yılının ilk çeyreğinde gerçekleşen Zeytin Dalı Harekâtı'nda Türk Silahlı Kuvvetleri ve Türkiye destekli Özgür Suriye Ordusu ile çatışmalara girdi. Samuel Armenteros Samuel Armenteros (d. 27 Mayıs 1990), Karabağ takımında forvet olarak forma giyen Küba asıllı İsveçli futbolcudur. Kübalı bir baba ve İsveçli bir anneden dünyaya gelen Armenteros futbola Hollanda'da 16 yaşındayken SC Heerenveen altyapısında başladı. İlk kez A takımla Gertjan Verbeek teknik direktörlüğünde çıktı. Eredivisie'deki ilk golünü Heracles Almelo formasıyla attı. Fairy-Queen Fairy Queen (Türkçeː "Periler Kraliçesi"') (Purcell dizin numarası Z.629)) İngiliz Barok stilinde müzik bestecisi Henry Purcell tarafından yazarı bilinmeyen, ünlü İngiliz tiyatro eseri yazarı ʽWilliam Shakespeareʼ'in Bir Yaz Gecesi Rüyası (Midsümers Night's Dream)" eserinden uyarlanmış İngilizce liberetto ile hazırlanan 5 perdeden oluşan bir "mask" veya "yarım-opera" janrında bir opera eseridir. Eserin prömiyer ilk temsili 2 Mayıs 1692'de Londra'da Dorset Garden mevkiinde bulunan "Queen's Tiyatrosu" 'de "United Company" adını taşıyan bir opera trupu tarafından yapılmıştır. Bu eser besteci Purcell'in nispeten genç yaşta, 35 yaşında, ölümünden 3 yıl önce bestelenmiş ve sahnelenmişti. Purcell 21 Kasım 1695'te öldüğü zaman hazırladığı 860 kadar müziksel eseri arasında bu eserin temsil metni ve partitür notalarının kayıp olduğu anlaşılmış ve bundan sonra 20. yüzyıla kadar bu eser hiç yapımlanmamıştır. 20. yüzyılın başlarında 1901'de bu eserin partitür notaları yeniden bulunmuş ve Purcell'in eserlerini bulmak ve yaymak gayesi ile kurulmuş olan "Purcell Society" tarafından yayımlanmıştır. Bu eser Barok tipi müziğin 20 yüzyılda popüler olarak müzikseverler tarafından tutulması dolayısıyla bu dönemde önce İngiliz ve Amerikan sonra diğer operaevleri repretuvarılarna girmiştir. Ayrıca bu opera eserinin önemli pasajları ve hatta tümü birkaç kez (değişik medya, örneğin LP, tape, casattte, CD, MP3 vb, ile) ses kayıtlarına ve sonra video kayıtlarına alınmıştır. Bu opera eseri için orijinal olarak hazırlanan partitür notaları orkestrada şu çalgıların bulunmasını içermektedirː 2 blokflüt, 2 obua, 2 trompet, timpaniler, yaylı çalgılar ve klavsen. Birinci sahne açılışı Titania'nın Oberon'la bir Hint erkek çocuğa kimin sahip olacağı konusunda yaptığı dalaşma sonunda birbirlerinden ayrılmalarından hemen sonraki durumu müziksel olarak ele almaktadır. Titania'nın iki peri hizmetlisi kırsal alanların büyüleyici güzelliğinden bahseden bir şarkıyı söylemeye başlarlar ("Come, come, come, come, let us leave the town (Gel, gel, gel, gel şehri geriye bırakalım.") Kekeleyen Sarhoş Şair sahneye girerek "Fill up the bowl then (O halde kabı ağzına kadar doldur )" içki içme şarkısını söyler. Bu kekeme taklidi yapılmanın bestecinin "Thomas d̊Urfey" i alaya almak için yapıldığı zamanın seyircisi tarafından bilinmekteydi. Fakat aynı zamanda politik güçlü "Elkanah Settle" de kekeme idi ve besteci bu kişiyi alaya almak istemeyeceği sanılmaktaydı. Bunun için kritikler uzun yıllar bu kişiyi alaya almanın, libretto yazarının bu alayı bilmeden düşünmeden yaptığını iddia etmektedirler. Perilerin bilerek alaya aldıkları Sarhoş Şair oradan hemen ayrılmak zorunda kalır. Bu perdenin başında Periler Kralı Oberon Puck'a Demetrius'un gözlerine sevda-suyu serperek onu büyüleyip kutsanmasını emreder. Titania ve perileri mesut bir şekilde dansa başlarlar "Come all ye songsters of the sky . (Ey göğün şarkıcılarının hepsi, hepiniz gelin.)". Gece "Now the Night (Şimdi gece.)", Gizem "Mystery's song (Gizem'in şarkısı)", Gizlilik "Öne charming night (Bir büyüleyici gece)" ve Uyku "Hush, no more, be silent all (Artık susun tam olarak sessiz durun.)" onları büyüleyip uyuşturup uykuya gönderecek şarkılar söylerler ve uykuya dalanların uykularında güzel rüyalar görmelerini sağlarlar. Bottom eşek başı maskesini takmıştır. Büyü altında olan Titania Bottom'a aşık olur. Bu da Oberon'u çok eğlendirir. Bir Nımf aşka düşmenin zevklerini ve azap çektiren yönlerini ele alan bir aşk şarkısı söyler. Titania ve Bottom birlikte birkaç dansa kalkarlar. Sonra yakında saman döven iki köylü Corydon ve Mopsa'nın birbirlerine biraz aptalca biraz güldürücü laf atmalarını dinleyip eğlenirler. Titania kendine yapılan büyüden kurtulmaya başlamıştır. Oberon'un doğum gününü kutlamak için kısa bir "divertimento"'ya başlar "Now the Night (Şimdi gece.)" ve "Let the fifes and the clarions (Düdükler ve borular çalınsın. )"ː. Fakat bu perdenin geri kalan zamanında şarkı söyleyenler ölümsüz tanrı Phoebus "When the cruel winter (Ne zaman insafsız kış. )" ve Dört Mevsim (İlkbahar "Thus, the ever grateful spring (Böylece gayet büyük minnetle İlkbahar.)"; Yaz "Here's the Summer (Burada yaz.)"; Sonbahar "See my many coloured fields (Renkli tarlalarımın çoğunu gör. )"; ve Kış "Now Winter comes slowly (Şimdi yavaşça kış geliyor.)" olup bunlar kendi şarkılarını söylerler. Theseus sevgililerin koruda olan maceralarını dinledikten sonra Juno bir düğün kasidesi söylemeye başlar "Thrice happy lovers (Üç katlı mesut aşıklaɾ)". Bunu, bir kadın çok iyi bilinen kederli şarkı olan "O let me weep (Oh. Beni ağlamaya bırak.)" şarkısı ile takip eder. Bir Çinli kadın ve bir Çinli erkek sahneye girerler. Birbirlerinin arkalarından dünyalarının güzelliklerini öven şarkılar söylemeye başlarlarː"Thus, the gloomy world (Böylece, kasvetli dünya.)", "Thus happy and free (Böylece mesut ve hür.)" ve "Yes, Xansi. (Evet Xansi.)". Sahneye gelen diğer iki Çinli kadın Hymen'i çağırırlar. Hymen evliliğin eksizsiz mutluluğu hakkında bir şarkı söyler. Böylece bu opera eserinin teması ile "Bir Yaz Gecesi Rüyası" eserinin teması birbirine bağlanır ve aynı zamanda bu şekilde Kral William ve Kraliçe Mary'nin evlenme yıldönümü kutlanır. CoÅŸkun Diniyev Coşkun Diniyev (d. 13 Eylül 1995), Karabağ takımında orta saha pozisyonunda görev yapan Azeri futbolcudur. Diniyev'in babası Şahin Diniyev şu anda Kapaz takımını çalıştırmaktadır. Ağabeyi Kerim Diniyev ise futbolcudur. Joachim Yhombi-Opango Joachim Yhombi-Opango (12 Ocak 1939, Owando - 30 Mart 2020, Fransa), Kongolu asker ve siyasetçi. Yhombi-Opango, Afrika ülkesi Kongo Cumhuriyeti'nde 1977 yılından 1979 yılına kadar devlet başkanlığı makamında bulunmuştur. Ülkenin kuzeyinde Owando'da dünyaya gelen Yhombi-Opango, ilk ve orta öğretiminden sonra askeri bir kariyer amaçlamış, bu doğrultuda da gerekli eğitimlerini almıştır. 1968 yılında askeri ataşe olarak Moskova'da görevlendirilen Yhombi-Opango, 1968 yılından itibaren ordunun en yetkili kişisi olarak görev almıştır. Devlet başkanı olan ve aynı zamanda kuzeni olan Marien Ngouabi döneminde binbaşı rütbesi ile Genelkurmay Başkanlığı görevini yürüttüğü bir süreçte bu görevinden 30 Temmuz 1970 tarihi itibarıyla azledilen Yhombi-Opango'ya bu görevi daha sonradan yeniden iade edilmiştir. 1973 ile 1974 yılları arasında orduda genel müfettiş görevinde bulunan Yhombi-Opango, 1975 yılında ülkenin tek yasal partisi olan Kongo İşçi Partisi merkezi komitenin üyesi olmuş ve Dışişleri Bakanlığı görevini üstlenmiştir. Ülkede iktidarı 1968 yılından bu yana elinde tutan kuzeni Ngouabi'nin gerçekleştirilen darbe sonucu öldürülmesi sonrasında ilk olarak on bir kişilik Kongo İşçi Partisi Askeri Komitesi tarafından yönetim ele alınmış, askeri cuntanın yaklaşık iki haftalık yönetimden sonra yeni devlet başkanı olarak Yhombi-Opango'yu belirlemesi ile Yhombi-Opango 3 Nisan 1977 tarihinde devlet başkanı olarak makama çıkmıştır. İki yıllık iktidarı sonrasında rüşvet suçlamaları ve partinin çizgisinin dışına çıkma gerekçeleri ile makamdan indirilmiş, yerine önce üç günlük bir süre için geçici olarak Jean-Pierre Thystère Tchicaya gelmesinden sonra Denis Sassou Nguesso yeni devlet başkanı olarak belirlenmiştir. Kendisine atfedilen suçlamalar sonrasında beş yıllık ev hapsine çarptırılmış, bu ceza 1987 yılında gerçekleştirmeyi planlandığı darbenin başarısızlıkla sonuçlanması sonrasında kaldırılarak cezaevine gönderilmiştir. Uluslararası Af Örgütü'nün de kendisinin serbest bırakılması yönünde faaliyetleri olmuş, 1990 yılında da serbest bırakılmıştır. 23 Temmuz 1993 ile 27 Ağustos 1996 tarihleri arasında dönemin devlet başkanı Pascal Lissouba iktidarında başbakan olarak görev yapmıştır. Yhombi-Opango'nun bu görevi ülkede iç savaşın başlaması ve 1997 yılında Sassou-Nguesso'nun iktidarı yeniden ele alması ile birlikte son bulmuştur. 2001 yılının sonunda Lissouba hakkında rüşvet davası açılmış, davanın açıldığı dönemde Londra'da sürgünde bulunan Lissouba'nın davasında Yhombi-Opango'nun adı da sıkça geçmiş, her iki eski devlet başkanın da Kongo'nun petrol gelirlerinin adil kullanmadığı iddia edilmiştir. Yhombi-Opango ilerleyen dönemlerde Paris'te Sassou-Nguesso ile buluşarak barışmış, 10 Ağustos 2007'de de sürgünde bulunduğu Fransa'dan ülkesine geri dönmüştür. İlerleyen yıllarda sağlık sorunları nedeniyle yeniden Fransa'ya giden Yhombi-Opango, bir yıl bu ülkede kaldıktan ve tedavi olduktan sonra 1 Haziran 2013'te yeniden ülkesine dönmüştür. COVID-19 pandemisi sırasında, SARS-CoV-2 virüsünün sebep olduğu COVID-19 hastalığı nedeniyle 30 Mart 2020'de Fransa'da hayatını kaybetmiştir. Tardisode Tardisode'lar, Büyük Britanya bilimkurgu dizisi "Doctor Who"nun 2. sezon bölümleriyle ilişkili önbölüm serisi. BBC Wales tarafından 45 dakikalık bölümlere giriş amacıyla yaklaşık 60 saniyelik Tardisode adını verdikleri bölümler yapılmıştır. Bölümlere BBC resmî sitesinin "Doctor Who" sayfasından ücretsiz olarak ve cep telefonlarından abonelik yoluyla erişilmiştir. "Doctor Who"yu bir televizyon dizisinin ötesine taşımak için uğraşan BBC, Tardisode bölümlerinde ana bölüm öncesinde olanları göstermiştir. Serinin adı TARDIS ve "episode" (Türkçesi: bölüm) sözcüklerinin birleşiminden oluşturulmuştur. BBC tarafından 1 Nisan 2006 tarihinde çıkarılan ve "New Earth"ün önbölümü olan ilk Tardisode, dizinin çocuk serisi olan "Totally Doctor Who"'da tanıtılmıştır. Gelecek bölüme ilgili olan Tardisode'lar her hafta yeni bölümden sonra BBC One kanalında yayınlanmıştır. Tardisode'ların yapım ekibi 2005 interaktif "Doctor Who" bölümü "Attack of the Graske" ekibi olmuştur. BBC One kanalında ayrıca Tardisode'ların reklamı yayınlanmıştır. Reklamda TARDIS bir buz tabakası üzerinde gösterilmiştir. Bu görüntüler 2. sezonun başlamasıyla "Doctor Who" resmî sitesinin arkaplanında kullanılmaya başlanmıştır. Bu reklam 2. sezon boyunca bölümlerin bitişinden hemen sonra çevrimiçi olarak ve cep telefonlarından da gösterilmiştir. Cep telefonlarından indirilen Tardisode'lar beklenenden daha düşük sayıda indirilmiştir. Bölüm başına yaklaşık 3.000 kez indirilirken bu sayı toplamda yaklaşık 40.000'e ulaşmıştır. Bilgisayarlara ise daha yaygın olarak 2,6 milyon kişi tarafından indirilmiştir. BBC Wales'in medya editörü Iain Tweedale, bölümlerin telefondan daha az indirilmesinin nedeninin, çoğu kullanıcının BBC resmî sitesinden bedava indirmeyi tercih etmesi ve birçok telefonun yayınlarla uyumlu olmaması olduğunu söylemiştir. Sonraki sezonlarda Tardisode yayınlanmamıştır. Ancak 6. sezondan itibaren "Doctor Who" resmî sitesinde bazı bölümlerin ön bölümü yayınlanmıştır. Edmonde Charles-Roux Marie-Charlotte Élisabeth Edmonde Charles-Roux (17 Nisan 1920 - 20 Ocak 2016), Fransız kadın gazeteci ve yazar. Marsilya'da yaşayan Roux, 1946'da yayınlanmaya başlayan "Elle" dergisinin kuruluşuna destek olmuş ve dergide iki yıl çalışmıştır. Kariyeri boyunca on roman çıkarmış ve efsanevi tasarımcı "Coco Chanel" 'in biyografisini yazmıştır. "Palermo'yu Unutmak" romanıyla "Goncourt Ödülü" 'nü kazanan Roux'a, bunun yanı sıra Nicolas Sarkozy döneminde "Onursal Ordu Komutanı" unvanı verilmiş; kendisi 20 Ocak 2016'da 95 yaşında ölmüştür. A Head Full of Dreams A Head Full of Dreams, İngiliz müzik grubu Coldplay'in yedinci stüdyo albümü. 4 Aralık 2015'te Parlophone ve Atlantic Records etiketiyle yayınlandı. Çalışmalarına 2014 yazında başlanan albümün prodüktörlüğünü Stargate üstlendi. Grubun önceki çalışmalarından farklı bir tarza sahip olan albüme Beyoncé, Noel Gallagher, Tove Lo, Khatia Buniatishvili ve Merry Clayton konuk oldu. "A Head Full of Dreams"in müzik eleştirmenlerinden aldığı yorumlar farklı farklı oldu. Albüm, yayınlandığı hafta 235.975 kopyayla İngiltere listesine ikinci sıradan girdi ve Coldplay'in İngiltere'de liste başı olamayan ilk albümü oldu. Amerika Birleşik Devletleri'nde ise 210 bin adetlik ilk hafta satışıyla "Billboard" 200 listesinde ikinci sıradan açılış yaptı. Albüm, Avustralya ve Kanada listelerine de iki numaradan girdi. Albümün ilk single'ı "Adventure of a Lifetime", 6 Kasım 2015'te dinleyiciyle buluştu. Şarkı için çekilen video klip 29 Kasım'da yayınlandı. "Hymn for the Weekend", albümün ikinci single'ı olarak seçildi. Önceki albümleri "Ghost Stories" için geniş çaplı bir turne düzenlemeyen grup, "A Head Full of Dreams" için 2016 ilkbaharında başlayacak bir dünya turnesi planlamaktadır. Bilgiler albüm kitapçığından alındı. Thoosa Thoosa veya Thoösa, Forkys'in kızı. Yılansı bir vücudu vardır. Kiklop Polyphemos, onunla Poseidon'un oğludur. Yılanların tanrıçası olarak da bilinir. Eski çağlarda birçok tanrı katlettiği de belirtilir. Özellikleri arasında her türlü şekilde zehirleme, her türlü yılanı çağırma ve yılana dönüşmek yer alır. Eski Yunanlara göre biri tuhaf bir şekilde veya zehirlenerek öldüyse Thoosa suçlanır. Yılanlar çok haşır neşirdir. Beğendiği yılanları içinde taşır. Bulqiza Bulqiza, Arnavutluk'un Debre ilinde bulunan bir şehir ve belediyedir. Şehir ülkenin doğusunda yer almaktadır. Yüzölçümü 678.51 km² olan belediyenin nüfusu 2011 yılı itibarı ile 31,210 olup merkez nüfusu ise 8,177'dir. Bulqiza, büyük miktardaki krom yatakları nedeniyle Arnavutluk ekonomisinin en önemli merkezlerinden biridir. Mustafa Yalçıner Mustafa Yalçıner (d. 13 Şubat 1950; İzmir), Türkiye Halk Kurtuluş Ordusu (THKO) kurucularından Marksist-Leninist eylemci, Emek Partisi GYK üyesi, Özgür Gündem ve Evrensel gazeteleri köşe yazarı. Yalçıner; Sinan Cemgil, Alpaslan Özdoğan ve Kadir Manga'nın öldürüldüğü Nurhak dağındaki çatışmadan ağır yaralı şekilde kurtulmuştur. Mustafa Yalçıner 1950'de İzmir'de doğdu. 1966'da ODTÜ'yü kazandı ve burada Sosyalist Fikir Kulübü'ne girerek gençlik eylemlere katıldı. 1969'da Filistin kamplarında altı ay silahlı eğitim gördü. Döndükten yaklaşık bir yıl Yalçıner, henüz belirlenmiş bir örgüt adına sahip olmayan “Dağcılar” kadrosu ile gerilla savaşı için en uygun yerin Malatya olduğuna karar vererek dağa çıkar. Yalçıner ve arkadaşı Teslim Töre malzeme yüklü bir araba ile Kasım 1970'te Malatya’ya gider. Mayıs 1971'de, Deniz Gezmiş, Yusuf Aslan ve Hüseyin İnan'ın serbest bırakılması talebiyle Kürecik'teki NATO üssünü basmaya giden 7 kişilik THKO ekibindeydi. Yalçıner, gençliğindeki bu dönemi şu sözlerle anlatmaktadır; 31 Mayıs 1971 günü Adıyaman'ın Gölbaşı ilçesine bağlı İnekli köyü civarında jandarma ile girilen çatışmada Sinan Cemgil, Alpaslan Özdoğan ve Kadir Manga yaşamını yitirirken, Yalçıner yaralı yakalandı. Aralarında Gezmiş, Aslan ve İnan'ın bulunduğu 25 sanıklı THKO davasından yargılandı. 18 kişiyle birlikte idam cezası aldı. Ardından gelişen süreçte Askeri Yargıtay'ın kararı bozması üzerine ömür boyu hapis cezasına çarptırıldı, 1974 Affı ile ceza indiriminden yararlanınca 1979'da serbest kaldı. 1 yıl sonra gerçekleşen 12 Eylül Darbesi sonrasında Türkiye Devrimci Komünist Partisi (TDKP) yöneticilerinden olma iddiasıyla yeniden yargılandı. 1987'de tahliye oldu. Toplam 15 yıl cezaevinde kaldı. Emek Partisi (EMEP) kuruluş çalışmalarına katıldı. 2002'de Demokratik Halk Partisi çatısı altında kurulan "Emek, Barış, Özgürlük Bloğu"nun Malatya birinci sıra milletvekili adayı oldu. Mustafa Yalçıner, halen EMEP yöneticiliği yapmaktadır ve Özgür Gündem ve Evrensel gazetelerinde köşe yazarlığı yapmaktadır. Yalçıner, dönem tarihinin anlatıldığı Hatırla Sevgili dizisinin senaryo danışmanlığını da yapmıştır. Bowe Bergdahl Bowe Robert Bergdahl (28 Mart 1986, Sun Valley, Idaho) Norveç asıllı Amerikalı eski çavuş. ABD Silahlı Kuvvetleri'nde çavuş olarak görevini sürdürürken Taliban tarafından kaçırılmış, beş yıl savaş tutsağı olarak kaldıktan sonra Taliban tarafından Guantanamo üssündeki 5 mahkûmla takas edilmiştir. Serbest bırakıldıktan sonra Beyaz Saray gül bahçesinde düzenlenen törende Barack Obama ile basın mensupları karşısına çıkmış ve besmele çekerek başladığı konuşması, ABD kamuoyunda tartışma yaratmıştır. 14 Aralık 2015 tarihinde Amerikalı askerin ordudan firar ettiği gerekçesiyle ABD Silahlı Kuvvetleri Askeri Mahkemesi tarafından yargılanacağı açıklanmıştır. II. Napolyon II. Napolyon, (d. 20 Mart 1811, Paris - ö. 22 Temmuz 1832), Fransa İmparatoru. Napolyon Bonapart ile İmparatoriçe Marie-Louise’in oğludur. Paris’te Tuileries Sarayı’nda doğdu. Doğar doğmaz “Roma Kralı” ilan edildi. 1815’te I. Napolyon kesin bir şekilde tekrar tahttan ayrılınca II. Napolyon unvanı aldı ve Fransa İmparatoru oldu. Çok geçmeden Koalisyon Devletleri, Fransız İmparatorluk idaresini devirdiler. XVIII. Louis yeniden iktidara geldi. Annesi olan Marie-Louise’nin babası olan Avusturya İmparatoru I. Franz’ın yanına gitti. Viyana’daki Schoenbrunn Sarayı’nda Reichstadt Dukası unvanı aldı. Ancak daha 21 yaşında iken öldü. 1940'ta kemikleri babasının yanına Paris’e İnvalides’e getirildi. II. Napolyon birçok edebî eserlere konu olmuştur. Bunlardan en önemlisi Fransız şairi Edmond Rostand tarafından yazılmıştır. Eserin adı kartal yavrusu anlamına gelen L’Aiglon'dur. Bu eser manzum piyestir. Jean-Pierre Thystère Tchicaya Jean-Pierre Thystère Tchicaya (d. 7 Ocak 1936 - ö. 20 Haziran 2008), Kongolu siyasetçi. Tchicaya, Afrika ülkesi Kongo Cumhuriyeti'nde 1979 yılında üç gün gibi kısa bir süre geçici olarak devlet başkanlığı makamında bulunmuştur. Kongo İşçi Partisi'nin kurucu üyeleri arasında yer alan Tchicaya, dönemin devlet başkanı Joachim Yhombi-Opango'nun iki yıllık iktidarının ardından 5 Şubat 1979 tarihinde rüşvet suçlamaları ve partinin çizgisinin dışına çıkma gerekçeleri ile makamdan ayrılmaya zorlanması sonrasında devlet başkanlığı görevini devralmıştır. Bu görev üç gün boyunca üstlenen Tchicaya, 8 Şubat 1979 tarihinde Denis Sassou Nguesso'nun devlet başkanı olarak belirlenmesi ile görevi kendisine devrederek makamdan ayrılmıştır. Kongo İşçi Partisi'nin Mart 1979'da gerçekleştirdiği toplantıda Tchicaya, partinin en yetkili ikinci kişisi olarak devlet başkanlığı yardımcılığı görevine getirilmiş, Tchicaya'da bu görevi 1984 yılına kadar sürdürmüştür. 1984 yılında konu ile ilgili resmi bir açıklama yapılmasa da Tchicaya tüm görevlerinden azledilerek partiden uzaklaştırılmıştır. Tchicaya'nın konu ile ilgili bir açıklama yapılmasa da Brazzaville'de 1982 yılında gerçekleştirilen bombalı araç saldırılarına karıştığı iddiaları üzerine gerçekleştirildiği tahmin edilmiştir. Bu davalarda kendisinin haricinde on kişi daha yargılanmış ve kendisi beş yıllık hapis cezası çarptırılmıştır. Tchicaya 1990 yıllarda yeniden siyaset sahnesinde olmuş, Kongo İşçi Partisi'nden ayrıldıktan sonra muhalefette yer alan "National Union for Democracy and Progress (UNDP)" içerisinde kendine yer bulmuş, daha sonra da bu partiden de ayrılarak kendi kurduğu "Rassemblement pour la démocratie et le progrès social" partisinde yoluna devam etmiştir. 1992 yılında gerçekleştirilen devlet başkanlığı seçimlerine katılan Tchicaya, oyların sadece %5,78'ini elde ederek beşinci sırayı alabilmiştir. İlerleyen yıllarda da Kongo siyasetinde önemini koruyan Tchicaya 2002 ile 2007 yılları arasında Kongo Ulusal Meclisi başkanlığını yürütmüştür. 2007 yılında kendisinin öldüğüne dair gündeme gelse de bu iddialar yalanlanmıştır. Bu iddiaların bir yıl sonrasında Tchicaya'nın Paris'te bir hastanede 20 Haziran 2008 tarihinde hayatını kaybettiği resmen açıklanmıştır. Caracal (albüm) Caracal, İngiliz elektronik müzik grubu Disclosure'ın ikinci stüdyo albümü. 25 Eylül 2015'te Island Records etiketiyle yayınlandı. Albümde gruba Sam Smith, Lorde, Gregory Porter, Kwabs, Lion Babe, The Weeknd, Miguel, NAO ve Jordan Rakei gibi isimler eşlik etti. "Caracal", müzik eleştirmenlerinin beğenisini kazandı. Albüm, İngiltere listesine bir numaradan girdi. 1 Ocak 2016 itibarıyla İngiltere'de 60 bin barajını aşarak gümüş plak kazandı. "Caracal", 2016 Grammy Ödülleri'nde En İyi Dans/Elektronika Albümü ödülüne aday gösterildi. Åževkat Yerimdar 2 Şevkat Yerimdar 2, yönetmenliğini Bülent İşbilen'in yaptığı 2015 yapımı Türk komedi filmidir. Başrollerini Özgürcan Çevik ve Başak Parlak'ın paylaştığı film, 22 Ocak 2016 tarihinde gösterime girmiştir. 2013 yapımı Şevkat Yerimdar'ın devam filmidir. Pelin'le evlenecek olan Şevkat düğün yapmak için dedesinden miras kalan Kale Mahallesi'ndeki evi satmak amacıyla Ankara'ya gider. Niyeti evi satıp hemen dönmektir, fakat talihsiz aşık Sarper'in arabasının önüne atlaması ile işler değişir. 2015 Iğdır saldırısı 2015 Iğdır saldırısı, Dilucu Sınır Kapısı'nda görev yapan polisleri taşıyan servis minibüsünün geçişi sırasında PKK'lıların yol kenarına döşedikleri uzaktan kumandalı mayını infilak ettirmesi sonucu serviste bulunan 13 polis hayatını kaybetmiş, 1'i yaralanmıştır. Saldırının 2015 Dağlıca saldırısının hemen ardından gerçekleştirilmiş olması kamuoyunda yoğun tepkilere neden olmuştur. Yaklaşık bir ton olduğu öğrenilen bombanın infilak etmesiyle birlikte araçlar havaya uçup parçalanmıştır. Iğdır'dan Nahcivan'a açılan Dilucu Sınır Kapısı'nda görev yapan polisleri taşıyan servis minibüsüne 27 Ağustos 2015 tarihinde PKK'lılarca yapılan saldırıda bir polis memurunun yaralanmasının ardından görevli memurları taşıyan araçlara Özel Harekat polisleri koruma vermeye başladı ancak 7 Eylül tarihinde korumaları taşıyan minibüse saat 07.30 sıralarında Aralık İlçesi'ne bağlı Hasanhan Köyü yakınlarındayken geçerken PKK militanlarınca pusu düzenlenmiş, PKK'lıların yola önceden döşedikleri patlayıcıyı minibüsün geçişi sırasında uzaktan kumandayla infilak ettirmesi sonucu 13 polis hayatını kaybetmiştir. Catherine Oxenberg Catherine Oxenberg (d. 22 Eylül 1961), Amerikalı kadın oyuncu. Amerikalı ünlü aksiyon filmleri oyuncusu Casper Van Dien'ın eski eşidir. Eşi ile beraber yer aldıkları aksiyon-dram tarzı filmlerle tanınmıştır. Polifimos Poyphemos Odysseia destanında,Odysseus ve adamlanının başına dert açan Kiklop.Poseidon ve Nymphe Thoosa'nın oğludur.Ayrıca Nymphe Galatea'yla bir ilişkisi vardır. .Odysseus Truva savaşından dönerken Kikloplar adasına uğrar.Donanmasını adanın karşısındaki korunaklı adada bırakıp Kikloplar adasını keşfetmeye gider, Polyphemos'un dev bir kayayla girişini kapattığı mağarasına girer.Ondan Zeus'un koruduğu konukluk haklarını talep eder.Ama Polifemus Zeus'la dalga geçip Kikloplar'ın tanrılardan daha güçlü olduğunu,bu yüzden onlardan korkmadıklarını söyler. Odysseus'un adamlarından ikisini yer ve uyur.Ertesi gün koyunlarını otlatmaya götürdüğü sırada Odysseus Polifemos'un kurutup değnek yapmak için ayırdığı, "bir gemiye direk olabilecek kadar büyük" bir dal keşfeder.Bu daldan uzunca bir kulaç keser ve sivriltir.Polyphemos geri gelince iki adamını daha yedikten sonra Odysseus ona yanında hediye olarak getirdiği,su katmadan içilemeyen, sert şaraptan biraz ikram eder ve buna karşılık canını bağışlamasını ister.Birkaç çanak şarap daha içtikten sonra Polifemos ona adını sorar.Odysseus adının Hiç Kimse olduğunu söyleyerek onu kandırır.Sarhoş Kiklop onu yemek için en sona saklayacağını , bunun ona vereceği konukluk hediyesi olduğunu söyler ve uyuya kalır.Dev uyur uyumaz Odysseus ve arkadaşları daldan kestikleri kazığı ateşte kızdırırlar ve gözüne saplarlar.Polyphemos çığlık atarak uyanır ve kazığı çekip atar.Bağrışını duyan diğer Kikloplar hemen mağarasının önüne gelirler ve ne olduğunu sorarlar. Poliyphemos Hiç Kimsenin kendisini öldürmeye çalıştığını söyler.Bunu duyan Kikloplar Tanrıların onu delirttiğini düşünürler ve babası Poseidon'a yakarmasını öğütleyip giderler.Sabahı bekleyen Polyphemos koyunların çıkması için kapıyı açtığında girişe oturup hepsinin sırtını kontrol eder.Odysseus ve adamları koyunların altına saklanıp kaçarlar ve hemen gemilerine atlayıp denize açılırlar.Kaçtıklarını anlayan Polyphemos sahile gelip peşlerinden kayalar atar.Ama ıskalar.Odysseus ona bir gün gözünü kimin kör ettiği sorulursa onun İthakeli,kentler yıkan,Laertes oğlu Odysseus olduğunu söyler.Bunu duyan Polyphemos bir zamanlar oraya gelen bir kahinin Odysseus adlı birinin gözünü oyacağını söylediğini,ama kendisinin beklediği kişini daha iri ve güçlü birisi olduğunu onun gibi bir cüce olmadığını söyler.Ayrıca tekrar Odysseus'a seslenip geri gelmesini, yaptığı hatayı telafi edip onu ve adamlarını gerektiği gibi ağırlayacağını ve babası Poseidon'un da gözünü iyileştirebileceğini söyler.Ama Odysseus onun çağrısını reddedip ona hakaret eder ve artık babası Poseidon'un bile gözünü iyileştiremeyeceğini söyler Bunun üzerine Polyphemos babası Poseidon'a yakarıp onu lanetler.Odysseus'un asla evine dönememesini,ama kaderinde bu varsa evine tüm adamlarını yitirmiş,yalnız,yorgun ve mutsuz olarak geri dönmesini diler.Babası Poseidon da bu dileği duyar ve korunaklı adada filosuyla birleşip yeniden denize açılan Odysseus'un başına çeşitli dertler açar. Museo dell'Opera del Duomo (Floransa) Museo dell'Opera del Duomo (Museum of the Works of the Cathedral) Floransa, İtalya'da bulunan; Floransa Katedrali için yaratılmış sanat eserlerinin sergilendiği müze. 2013 itibarıyla müzenin yönetimi Amerikalı Fr. Timothy Verdon'dadır. Müze 6 Ağustos 2013'te, bir turistin yanlışlıkla Giovanni d'Ambrogio tarafından yapılan 14. yüzyıldan kalma Meryem Ana heykelinin parmağını koparmasıyla gündeme gelmiştir. Parmağın kendisi daha sonra onarılmıştır ancak artık heykelin bir parçası değildir. Rabia, Suriye Rabia (), Suriye'nin Lazkiye ili'nin kuzeyinde, Suriye-Türkiye sınırı'nın 10 km güneyinde yer alan bir kasaba. Nüfusun çoğunluğunu Türkmenler oluşturur. 2004 yılındaki nüfus sayımına göre nüfusu 1,986'dır. Suriye İç Savaşı boyunca Özgür Suriye Ordusu kontrolünde olan kasaba, 24 Ocak 2016'da Beşşar Esad'a bağlı silahlı kuvvetlerin ve Rusya Hava Kuvvetleri'nin ortak operasyonu ile rejim güçlerinin kontrolüne geçti. Neo-Nazi organizasyonları listesi Bu liste Neo-Nazi organizasyonlarını içerir. Bekle Beni (ÅŸiir) Bekle Beni, Konstantin Simonov'un Stalingrad Muharebesi sırasında eşine yazmış olduğu şiirdir. Simonov, Kızıl Yıldız ve Savaş Bayrağı gazetelerinde çalışırken gazetesi tarafından savaş muhabiri olarak Stalingrad Muharebesi'ne gönderildi. Cephedeyken partiye kaydoldu. Böylece Simonov, yarbay rütbeli bir asker ve parti komiseri oldu. Ancak kısa bir süre sonra eşi Valentina Serova'yı özlemiştir. O kadar ki aşkından çıldırmak üzereydi. Bu durumdan kurtulabilmek için Simonov eşine şiir yazmaya karar verdi. Şiiri yazdıktan sonra bunu izne çıkan bir askere verdi. Ardından askere şiiri gazeteye bırakmasını istedi. Ancak Simonov şiirinden haber alamadı. Oysa asker şiiri gazeteye ulaştırmıştı. Gazetede şiiri savaşın olmadığı şehirlerden birindeki baskısında yayımlanmıştı. Daha sonra askerlerden biri şiiri gördü. Ardından asker onu Stalingrad'daki kasabada yaşayan nişanlısına göndermişti. Şiirden çok duygulanan genç kız da bunu yakınlarına gönderince, ortaya Bekle Beni Şiiri çıktı. Bundan sonra bu şiir bütün ülkeye yayılmış ve savaşan birçok askerin ezberlediği şiir haline gelmiştir. O kadar ki Ortodoks kutsal metinlerinden sonra Ruslar tarafından en çok okunan ikinci yazı oldu. İspanya Krallığı (Bonapart Hanedanı) İspanya Krallığı, Napolyon Bonapart'ın Fransız Orduları İspanya'yı ele geçirilmesi sonucunda kurulmuş krallıktır. Kurulan krallığın başına Napolyon'un kardeşi Joseph Bonaparte geçmiştir. Joseph Bonaparte, devrim yasalarını (Kod napolyon) ülkede yürürlüğe koydu. Bu dönem içerisinde İspanya'nın bir kısmı, savaş öncesi İspanya kralı olan VII. Ferdinand'da sadık kalarak Yarımada Savaşı'nı devam ettirdi. VII. Ferdinand, Fransız işgaline karşı İngiltere ve Portekiz ile birlikte mücadele etti. Salamanca ve Vitoria savaşları sonucunda Joseph Bonaparte hükûmeti düştü ve 1808 yılında kurulan krallık sistemi yıkıldı. Bir Garip AÅŸk Bir Garip Aşk (, Iss Pyar Ko Kya Naam Doon?, "Bu Aşkın Adını Ne Koymalı?"), 4 Lions Films tarafından yapılan, Star Plus tarafından yayımlanan drama-romantik komedi türündeki Hint televizyon dizisi. 2015 yılında ise Türkiye'de Kanal 7'de "Bir Garip Aşk" adıyla yayımlanmaya başlamıştır. 2016'da sona eren dizi İzleyicilerden yoğun istek alınca 21 Kasım 2016 Tarihinden itibaren Kanal7'de tekrar yayınlanmaya başlandı. Arnav Sing Raizada: Barun Sobti / Kerem Kobanbay Khushi Kumari Gupta: Sanaya Ä°rani / Elif Acehan Shyam Manohar: Abhaas Mehta / Tugay Erverdi Nandakishore (NK): Karan Goddwani / İlham Erdoğan Madhumati Gupta: Abha Parmar / Elif Erdal Manorama Raizada: Utkarsha Naik / Nazan Diper 2012 yılında People's Choice Ödülleri Hindistan; 2012 yılında Hindistan Televizyon Akademisi Ödülleri; 2012 yılında Hindistan Televizyon Ödülleri; 2012 yılında Hindistan Televizyon Ödülleri; Sanaya Irani Sanaya Irani (,d. 17 Eylül 1983, Bombay, Hindistan), Hint oyuncu, dansçı ve model. Iss Pyaar Ko Kya Naam Doon? dizisinde "Khushi Kumari Gupta Singh Raizada" karakteri ile büyük ün yakalamıştır.2016 yılında Mohit Sehgal ile evlenmiştir. Jimmy Bain James Stewart Bain (d. 19 Aralık 1947-ö. 24 Ocak 2016) , İskoç-İngiliz rock müzisyeni. Rock müzik grubu "Rainbow" üyesi olup sonra müzisyen Ronnie James Dio'nun kendi ismini verdiği "Dio" (grup) grbunda da basist ve gitarist olarak görev yapmıştır. Yine "Scorpions" (grup), John Cale, Gary Moore ve"Thin Lizzy" gurubundan Phil Lynott ile çalışmalar yapmıştır. Müzisyen 19 Aralık 1947'de Newtonmore'da doğdu. Rock müzisyeni Bain 24 Ocak 2016'da 68 yaşında bilinmeyen bir nedenden ölmüştür. Miloslav Ransdorf Miloslav Ransdorf (d. 15 Şubat 1953 - ö. 22 Ocak 2016), Çek politikacı. Avrupa Parlamentosu milletvekilliği yapmıştır. 15 Şubat 1953'te Rakovník, Çekoslovakya'da doğmuştur. Bohemya ve Moravia Komünist Partisi üyesi olarak 1 Mayıs 2004'e kadar görev yapmıştır. Aralık 2015'te İsviçre'de yaşadığı banka skandalıyla gündeme gelmiştir. Ünlü siyasetçi Ransdorf 22 Ocak 2016'da Prag'da 62 yaşında öldü. Opium fÃ¼rs Volk Opium fürs Volk, Alman punk rock grubu Die Toten Hosen'in şarkı sözleri tamamen Almanca olan bir albümüdür. Albümün ismi Karl Marx'ın "Din halkın afyonudur." sözünü gönderme yapmaktadır. Albümdeki şarkı sözleri ahlak, din ve fânilik gibi konuları irdelemektedir. Albümün yapımcılığını, grubun önceki albümlerinde olduğu gibi yine, Jon Caffrey üstlenmiştir. 26 Ocak 1996'da, grubun sahiplendiği JKP müzik şirketi tarafından yayımlanan ilk albüm olarak piyasaya çıkmıştır. Henüz çıktığı sene Almanya'da Altın Plak ve Platin Plak'la ödüllendirilmiş; Avusturya ve İsviçre'de de "altın statü" kazanmıştır. Agenor (Antenor'un oğlu) Agenor (Fonetik: /əˈdʒiːnɔːr/; Grekçe: Ἀγήνωρ), ve 'nun oğlu, bir Truya kahramanı. Akhilleus Troya ordusunun tamamını bozguna uğrattığında, Agenor Akhilleus'un oluşturduğu kargaşadan kaçma duygusunu durdurmayı düşünen ve zekasını derleyen ilk Troyalıydı. Agenor herkes gibi ölümlü birinden kaçmaktan dolayı utanmış hissediyordu ve bundan dolayı döndü ve Akhilleus ile yüzleşti.Akhilleus Agenor'a yaklaştı ve mızrağını attı ama sadece baldır bölgesine vurdu.Ardınan Akhilleus Agenor'a doğru sıçradı ama o anda Apollon Akhilleus'un Agenor'u takibini önlemek için Truva'yı bir sis örtüsünün içine taşıdı.Bu olay Hektor hariç tüm Troyalıların Troya duvarlarının arkasına saklanmasına izin verdi.Bu sırada Apollon Akhilleus'u Troya'da uzaklaştırmak için Agenor'a dönüştü. Savaşta Agenor iki insanı öldürdü. Pausanias'a göre, Agenor Akhilleus'in oğlu tarafından Achaea Truva atı hilesi ile saldıraya uğradığı sırada öldürüldü. A Hard Day's Night (film) A Hard Hard Day's Night, Amerikalı yönetmen Richard Lester'ın yönettiği, The Beatles üyelerinin başrolde oynadığı, 1964 İngiliz yapımı siyah-beyaz komedi filmi. Senaryosu Alen Owen tarafından yazılan film, United Artists tarafından yayımlandı. Film, grup üyelerinin günlük hayatlarından kesitler içermektedir. Eduard Artemyev Eduard Nikolayeviç Artemyev (; d. 30 Kasım 1937), Sovyet ve Rus besteci. Öncelikle Andrey Tarkovski, Nikita Mihalkov ve Andrey Konçalovski filmlerindeki müzik bestecisi olarak meşhurdur. Rusya Halk Sanatçısıdır (1999 yılından). Moskovada yaşıyor ve çalışıyor. Tarkovski'nin Solaris filminin senaristidir. Stanisław Lem'in aynı adlı romanını filme uyarlamada senaristlik görevini üstlenmiştir. Zika virüsü Zika virüsü (ZIKV), "Flaviviridae" virüs familyasının ve "Flavivirus" cinsinin bir üyesi. İnsanlara sivrisineklerden ve cinsel yoldan geçer ve Zika ateşi veya Zika hastalığı olarak bilinen hastalığa neden olur. Daha önce maymunlarda görülen virüs, ilk kez Nijerya'da bir insanda tespit edildi. Gebe kadınlara bulaştığında bebeklerde anomaliler görülmesine yol açar. Zika ile doğan bebeklerin kafaları normalden 31.5-32 santimetre daha küçük olur ve beyin fonksiyonlarında bozukluklar olur. Zika virüsü Afrika, Amerika, Asya ve Pasifik’te yayılmış ve 2015'te Orta ve Güney Amerika'da yaşanan salgın, pandemik hâle gelmiştir. Dünya Sağlık Örgütü, 2016'da 33 ülkeye yayıldığı saptanan virüse karşı acil durum ilan etti. Bu virüse karşı bir aşı geliştirilebilmesi için en az 10 yıla ihtiyaç duyulduğu açıklandı. Ayrıca doktorlar tarafından zika virüsünün cinsel yolla da bulaştığı duyuruldu. Yetkililer tarafından, virüsle mücadelenin tek yolunun, sivrisineklerin ürediği durgun suları ilaçlamak ve kurutmaktan geçtiği vurgusu yapıldı. Zika virüsü ilk olarak Hint şebeği maymunlarının yaşadığı Uganda'nın Zika Ormanları'nda görülmüştür. Maymunlardan sonra bu hastalık sivrisineklerde görülmüştür. Bu yüzden virüse "Zika" adı verilmiştir. Dünya Sağlık Örgütü'nün açıklamasına göre hastalık Şili hariç tüm Güney Amerika ülkelerine yayılmıştır. Latin Amerika ve Karayipler'de birçok ülkede de etkili olan virüs, örneğin Kolombiya'da 13 bin 500 kişide görülmüştür. Stockholm'daki Avrupa Hastalık Önleme ve Kontrol Merkezi'nden bir bilim insanı, Almanya ve İngiltere'de de Zika virüsü vakalarına rastlandığını söylemiştir. Türkiye Sağlık Bakanlığı da, 25 Ocak 2016'da yaptığı basın açıklamasında, Dünya Sağlık Örgütü verilerine göre Güneydoğu Asya, Pasifik Adaları, Orta ve Güney Amerika’da hastalığın yayıldığını bildirmiştir. Bu bağlamda Bakanlık, özellikle gebe kadınlara bu bölgelere seyahat etmemesi çağrısında bulunmuştur. ABD Hastalık Kontrol ve Korunma Merkezleri (CDC), Zika virüsüne ilişkin açıklamasında virüsün bulaştığı kişilerde semptomların yaklaşık bir hafta içinde ortaya çıktığını ve kanda birkaç gün duran virüsün bazı kişilerde daha da uzun kaldığını ifade etti. Başlıca belirtileri: Mabel Matiz & Yaşım Çocuk Mabel Matiz & Yaşım Çocuk, Mabel Matiz'in toplama albümdür. Albüm 2 diskten oluşan 24 şarkı içermektedir. Juliet Stevenson Juliet Anne Virginia Stevenson, CBE (d. 30 Ekim 1956, Kelvedon; Essex ), Ünlü İngiliz oyuncu. Temel gelir Temel gelir veya vatandaşlık geliri, bir devletin tüm vatandaşlarına düzenli diğer gelirlerinden ya da servetlerinden bağımsız olarak toplumun bir bireyi olmaları nedeniyle düzenli bir gelir sağlamasını öneren sosyal güvenlik kuramıdır. Temel gelirin bir politika aracı olarak kullanılması önerisi 1986’da kurulan Avrupa Temel Gelir Ağı (Basic Income European Network) projesi ile başlamıştır. Tartışmalar tüm dünyada ilgi çekince, Avrupa ile sınırlı kalınmamış ve Küresel Temel Gelir Ağı (Basic Income Earth Network) projesine dönüştürülmüştür. 1986-2004 yılları arasında Avrupa kentlerinde iki yılda bir düzenlenen kongreler, 2006’da Güney Afrika’da, 2010'da ise Brezilya'nın Sao Paulo kentinde düzenlenmiştir. Finlandiya'da aylık 800 euro olarak uygulamaya geçirilmesi tartışılmaktadır. Kavramın kökeni Thomas More'un Ütopya'sına (1516) kadar dayanır. Ancak fikrin asıl fikir babası olarak Juan Luis Vives (1492-1540) sayılmalıdır. Vives, 1526'da bilimsel bir andaçya yazdığı 'Yoksullara Yardım' yazısında belediye sınırları içinde yaşayan herkese beli bir asgari yaşam güvencesi sağlama önerisinde bulunmuştur. Vives'ye göre yoksul insanlara, eğer çalışmaya isteklilerse yardım yapılmalıdır. Yoksulların bir uğraşının olması olması onları kötü düşüncelerden ve eylemlerden uzaklaştırır. Yoksullar açlıktan ölmemeli, ancak tembellik etmemeleri için bazı işlerle uğraştırılmalıdırlar. Zenginler ise doğanın onlara bahşettiği hediyeleri, ihtiyaç içinde bulunanlara vermedikleri sürece sadece birer hırsızdır, sadece kendileri için yaratılmamış olan birşeyi gaspetmektedir. Vives'in düşünceleri 1587–98 arasında İngiltere'de uygulanan "Yoksulluk Yasası"na ilham kaynağı olmuştur. Fransız devrimi ile yoksulluğun azaltılması düşüncesi yeniden öne çıktı. Marqui de Concordet(1743-1794) bunun için "temel bağış" adı verdiği bir fikir attı. Daha sonra Thomas Paine'in (1737-1809) geliştirdiği bu düşünceye göre yeryüzü insanoğlunun ortak malıdır ve verimli toprakları olan her mal sahibinin topluma ödemesi gereken bir kira borcu vardır. Bu doğal mirasın 21 yaşına giren her insana ödenmesi gerekir. Ütopik sosyalistlerden Charles Fourier (1772-1837) avlanma, balık tutma, hayvan otlatma vb. temel hakların uygarlık tarafından tecavüze uğratıldığını ve, insanların doğal kaynaklara doğrudan ulaşımının engellenmesi karşılığında bir "geçim ödeneği" sağlanması gerektiğini savunur. Yine ütopik sosyalistlerden Joseph Charlier Fourier'in "geçim ödeneği"ne devletin çok fazla müdahale edebileceği gerekçesiyle karşı çıkmış, yerine tüm gayrimenkullerin kira bedeki hesaplanarak bir "bölgesel kar payı" hesaplanmasını ve bunun her vatandaşa ödenmesini önermiştir. John Stuart Mill ise "Principles of Economy" adlı eserinde Fourier'in önerisinin büyük bir ileri görüş olduğunu, ancak bu geçim ödeneğinin sağlanması için özel mülkiyetin ortadan kalmasının gerekmediğini, hatta mirasın bile sürebileceğini söyler. Buna göre önce üretim,n toplamından toplumun her bir üyesine belli bir geçim ödeneği dağıtılır. Kalan fazla ise emek, kapital ve yetenek arasında önceden belirlenmiş oranlara göre dağıtılabilir. 20. yüzyıl bu düşüncelerin en çok tartışıldığı yüzyıl oldu. Bertrand Russell anarşizm ve sosyalizmin birleştirilmesi konusunda kafa yordu, anarşizmin özgürlüğü, sosyalizmin üretimi öne çıkardığını, bunların birleştirilebileceğini ve çalışsın çalışmasın herkese belli bir asgari gelir ödenebileceğini, eğitim süresi bittikten sonra kimsenin çalışmaya zorlanmaması ve tercihinde özgür olması gerektiğini savundu. Vatandaşlık gelirinin bir başka biçimi Milton Friedman'ın 1962'de "Capitalism and Freedom" adlı kitabında ortaya atmış olduğu Negatif Gelir Vergisi'dir. Bu öneri ABD'de "Earned Income Tax Credit," İngiltere'de "Working tax credit" adı altında tartışılmaktadır. Negatif Gelir Vergisi de düşük gelir sahiplerine vergi muhafiyeti ve yüksek gelir sahiplerine daha yüksek vergilendirme sistemi yardımıyla bir nakdi gelir desteği sağlamak için geliştirilmiştir.Milton Friedman, Robert Lampman, Robert Theobald ve James Tobin gibi iktisatçıların savunduğu tez, 1974 yılında OECD tarafından üye ülkelere önerildi ve ABD ile İngiltere'de pilot proje olarak uygulandı. Ancak projeye destek 80'li yıllarda azaldı. Kavram bugüne kadar farklı açılardan ifade edilmiştir. Hem yoksullukla mücadele çerçevesinde bir kavram olarak, hem de işsiziliğe çözüm olarak önerilmektedir. Diğer yandan ise vergilerle ve kesintilerle finanse edilen İşsizlik Sigortası, Sosyal Yardım, Çocuk parası vb. ile ilgili tüm sosyal yardım kuruluşlarını ortadan kaldırmak düşünülmektedir. Alaska'da 1976'dan bu yana uygulanan Alaska Permanent Fund (Alaska daimi fonu) tam anlamıyla bir temel gelir uygulaması olmamakla birlikte bu tartışma çerçevesinde ele alınmaktadır. Dönemin Alaska hükûmeti petrol gelirlerini hızlı şekilde harcadığı için suçlamalara maruz kaldı ve 1976'da yapılan halkoylaması ile petrol gelirlerinin belli bir kısmının oluşturulan fona aktarılması ve halka dağıtılması kararlaştırıldı. Fon ilk ödemesini 1982 yılında kişi başına 1000 dolar olarak yaptı. Bugüne kadar petrol gelirlerinin yüzde 25'i fona aktarıldı ve her yıl 800 dolar ile 2000 dolar arasında değişen miktarlarda ödeme yapıldı. Fondan halen 650 bin ile 700 bin arasında insan yararlanmaktadır. Brezilya 2004 yılında anayasasına Temel Gelir'i koyan ilk ülke oldu. Böylelikle en az beş yıldan beri ülkede yaşayan herkes, çalışıp çalışmadığından, bir serveti olup olmadığından bağımsız olarak barınma, yiyecek ve sağlık gibi temel ihtiyaçlarını karşılayabilmek için devlet güvencesine alındı. Kanunun aşama aşama herkesi kapsayacağı belirtiliyordu. Bugüne kadar sadece en yoksulları kapsamına alan "Bolsa Familia" hayata geçirilebildi. Bu uygulama da henüz bazı şartlar taşır. Gerçi orta vadede Bolsa Familia uygulaması halkın yüzde 25'ine ulaşmış olsa da, hala çok sayıda yoksul bilgi ve destekten yoksun durumdadır. Amphictyon Amphictyon (Fonetik: ; Grekçe: Ἀμφικτυών), Yunan mitolojisinde, Deukalion ve 'nın ikinci oğlu. Aynı zamanda Deucalion ve Pyrrha'nın oğlu olan Hellen'in oğlu olduğu da söylenir. Amphictyon 'nin kralıydı ve Atinalı 'un kızıyla evliydi. Bazı söylentilere göre karsının ismi Atthis olmasına rağmen bu söylentiler Atthis'in bekar bir bakire olarak öldüğü söylentisiyle çakışır. Amphictyon Cranaus'u tahtan indirdi ve kendini Atina'nın kralı ilan etti. Amphictyon Boeotus, Iodame ve Chromia adında Melanippe'den doğma çocukların babası olan adında bir oğula sahipti. Adından bahsedilmeyen Poseidon'dan olma Cercyon'un; Triptolemus'un ve Rarus'un annesi olan bir de kızı vardı. Bazı yerlerde Chthonopatra'dan doğma Physcus adında bir oğlunun daha olduğu belirtilir. Ancak bu bazı yerler haricinde Physcus Amphictyon'un torunu konumunda belirtilir. Marshall, Michigan Marshall, Amerika Birleşik Devletleri'nin Michigan eyaletinde yer alan Calhoun ilçesinde yer alan bir şehirdir. Şehrin nüfusu 6 Aralık 2009 akşamı yapılan nüfus sayımına göre 7,088 olduğu tespit edilmiştir. Şehir 1830 yılında kurulmuştur. The Fall (dizi) The Fall (Türkçe: "Düşüş"), konusu Kuzey İrlanda'da geçen ve Kuzey İrlanda'da çekilen Britanya (BBC) suç drama dizisi. Allan Cubitt tarafından oluşturulan, yazılan ve ikinci sezonunda yönetilen dizi Artists Studio tarafından üretildi. İrlanda'da RTÉ One, Birleşik Krallık'ta BBC Two kanallarında yayınlanmaktadır. Başrollerini Gillian Anderson ve Jamie Dornan, John Lynch ve Archie Panjabi ile paylaşmaktadır. İlk bölüm 12 Mayıs 2013 tarihinde İrlanda'da, 13 Mayıs 2013 tarihinde Birleşik Krallık'ta BBC Two kanalında yayınlandı. Dizinin adı, T. S. Eliot'un "The Hollow Men" adlı şiirinden "Falls the Shadow" satırına bir göndermedir. Büyükşehir Emniyet Müdürlüğü Başkomiseri Stella Gibson, cinayet soruşturmaları ile görevli üst düzey bir soruşturma memuru, 28 günden fazla aktif kalmış bir cinayet soruşturması ilerlemesini değerlendirmek amacıyla Kuzey İrlanda Polis Teşkilatı'na ("PSNI") görevlendirilir. Cinayetlerin bir seri katil işi olduğu belirgin hale geldiğinde yerel dedektifler Belfast kentinde genç profesyonel kadınlara saldıran Paul Spector'ı yakalamak için Stella ile çalışmaya başlarlar. Stella ve ekibi bir dava inşa etmek için yorulmadan çalışırken zaman geçtikçe PSNI içinde ve dışındaki çeşitli komplikasyonlar ile karşılaşırlar. Aynı zamanda Paul, çocuk bakıcısı Katie ile, onu bilinmeyen sonlara doğru götürecek bir ilişki kurar. Spector'ın dünyası hem gerçek hem mecazi anlamda parçalara ayrılırken verdiği kararlar beklemediği bir kaderle yüzleşmesine yol açacaktır. 3 Şubat 2012 tarihinde, BBC Two beş bölümlük sipariş ile "The Fall" dizisini aldı. Dizi Allan Cubitt tarafından yazıldı, Artists Studio ve BBC Northern Ireland tarafından BBC Two için üretildi, Northern Ireland Screen ve Avrupa Bölgesel Kalkınma Fonu tarafından finanse edildi. Gub Neal ve Julian Stevens yapımcılığı üstlenirken Cubitt, Justin Thomson-Glover, Patrick Irwin ve Stephen Wright yürütücü yapımcı olarak görev aldı. Yazar Cubitt karakterleri isimlendirirken gitar üretim şirketlerini ilham kaynağı olarak kullandı; Stella ve Gibson gitar markalarıdır, bunlara ek olarak Bacon & Day, Brawley, Breedlove, Burns, Eastwood, Hagstrom, Kay, Martin, Music Man, Paul Reed Smith, Spector, Stagg ve Tom Anderson gitar markalarıdır. 27 Mayıs 2013 tarihinde BBC Two ikinci bir sezon için diziyi yeniledi. 21 Ekim 2013 tarihinde Jakob Verbruggen'in "The Fall"ın ikinci sezonunda yönetmen olarak dönmeyeceği açıklandı. Onun yerine Cubitt yönetmenliğe alınarak sezonun yapım aşaması Şubat 2014'te başladı. Dizinin yıldızı Gillian Anderson ikinci sezonda yürütücü yapımcı oldu. Sezon 2'nin yapım aşaması Haziran 2014'te bitti. Sezon 2 ilk kez 9 Kasım 2014 Pazar gününde İrlanda'nın RTÉ One kanalında, 13 Kasım 2014 Perşembe gününde Birleşik Krallık'ta BBC One kanalında yayınlandı. Mart 2015'te BBC, "The Fall"ın üçüncü sezonunun devreye alındığını açıkladı. Cubitt bu sezonun "[Dramanın] kalbinde olan karakterleri ve temaları daha fazla keşfetmek umuduyla" tasarlandığını belirtti. Cubitt üçüncü sezonun nasıl sona ereceğini kafasında canlandırdığını belirtti. Bölümler 25 Eylül 2016 tarihinde RTÉ One'da yayınlanmaya başladı. Sezonun çekimleri Aralık 2015 ve Nisan 2016 arasında Belfast'ta gerçekleşti. Jamie Dornan'ın çekimleri Ocak 2016'nın sonunda bitti. Eylül 2016'da, Cubitt üçüncü sezonun Dornan'ın yer aldığı son sezon olduğunu ancak ileriki zamanlarda yeni sezonların gelebileceğini dile getirdi. Cubitt ayrıca dördüncü sezonun "hemen olacak bir iş" olmadığını belirtti. Anderson, birkaç sene içerisinde gerçekleşmesi mümkün olan dördüncü sezonda Stella'nın hayatında nelerin "kokusunun çıkacağını" görmek için heyecanlı olduğunu belirtti. Oyuncu seçimi duyuruları, ilk olarak Gillian Anderson'ın Dedektif Başkomiser Stella Gibson olarak diziye katılmasıyla 2012'nin Şubat ayında başladı. Hemen sonra İrlandalı aktör Jamie Dornan seri katil Paul Spector ve Gerard McCarthy, Kevin McSwain olarak diziye katıldı. Archie Panjabi, Emmett Scanlan ve Karen Hassan kadroya sonradan katılan isimler oldu; Panjabi, Reed Smith (aslen Paula Reed Smith olarak bilinir) karakteriyle; Scanlan, DC Glenn Martin ve Hassan, Annie Brawley karakterleriyle katıldı. Ardından Niamh McGrady, Bronagh Waugh, John Lynch, Simon Delaney ve Séainín Brennan'ın kadroya dahil olduğu açıklandı. İlk sezonun ana kadrosu 12 oyuncudan oluşuyordu. Hem Anderson hem de Dornan yardımcı oyuncu kadrosu üyeleri Waugh, McGrady, Lynch, Panjabi ve Stuart Graham ile birlikte "The Fall"ın ikinci sezonunda geri döndü. Dönüşümlü kadroda yer alan Aisling Franciosi, Hassan, Scanlan, Nick Lee, Valene Kane, Brian Milligan ve Brennan ana kadroya terfi edildi. Ian McElhinney sezonun ilk bölümünde, Ben Peel ise 2. bölümünde diziye döndü ve ikisi de konuk oyuncu olarak yer aldı. Ana kadronun yeni oyuncuları Bronágh Taggart, Dedektif Gail McNally karakterini, İrlandalı aktör Colin Morgan komiser muavini Tom Anderson karakterini, Sean McGinley ve Jonjo O'Neill ile yer alarak canlandırdı. PC Hagstrom'u canlandıran Kelly Gough geniş bir kadroya dahil oldu. Birinci sezonda 12 kişiden oluşan ana kadro ikinci sezonda 18'e çıkarıldı. Anderson, Dornan, McGrady, Lynch, Panjabi, Waugh, Graham, Franciosi, Kane, Scanlan, Taggart, Morgan ve O'Neill üçüncü sezonda diziye dönen isimlerdir. Üçüncü sezonda yer alan yeni kadro üyeleri Ruth Bradley, Richard Coyle, Aisling Bea, Krister Henriksson ve Aidan McArdle'dan oluşmaktadır. "The Fall" eleştirmenler ve izleyicilerden olumlu yorumlar aldı. Birinci ve ikinci sezon övgü topladı ancak üçüncü sezon daha çok ortalama yorumlar aldı. İlk iki sezon Rotten Tomatoes sitesinde %95 ve %93'lük bir ortalama yakaladı. Dizinin üçüncü sezonu %64'lük bir ortalama yakaladı. Metacritic'te ilk sezon 100 üzerinden 81 puan alarak "evrensel beğeni" statüsüyle listelendi. Sitede ayrıca üçüncü sezon 100 üzerinden 60 puan alarak "karışık veya ortalama yorumlar" alan dizi statüsüyle listelendi. Helen (mitoloji) Helen (Fonetik: ; Yunanca: Ἕλλην) Yunanlar'ın mitolojik atası; Deukalion'un (bazen Zeus olarak da kabul edilir) ve 'nın oğlu; Amphictyon'un kardeşi ; Aiolos, , ve Dorus'un babası. Hesiodos'un Kadın Kataloğu eserine göre Helen'in oğulları İyonya'nın ilk kabileleriydi. Tukididis'e göre, Hellen'in çocukları Phthia'nın Yunan parçasını ele geçirdiler ve sonraları egemenliklerini diğer Yunan şehirlerine yaydılar.Yayıldıkları alanlardaki insanlar Yunanlar olarak adlandırılır hale geldiler. Chromia Yunan mitolojisinde, Chromia (Fonetik: ; Grekçe: ) (Ἴτωνος)'un kızı.Aynı zamanda, bazı yerlerde, Endymion'dan olma , , ve 'nın annesi olarak da belirtilir. Beloit, Wisconsin Beloit, Amerika Birleşik Devletleri'nde Wisconsin eyaletinde yer alan Calhoun ilçesinde yer alan bir şehirdir. Şehrin nüfusu 6 Aralık 2009 tarihinde yapılan nüfus sayımına göre şehrin nüfusunun 36,966 olduğu tespit edilmiştir. Allison Janney Allison Janney (d. 19 Kasım 1959; Boston) ; Emmy ödülü sahibi Amerikalı ünlü oyuncu. Ödüllü Amerikan yapımı Tv dizisi "The West Wing" 'de canlandırdığı rolüyle geniş kitlelerce tanınarak "Emmy Ödülü" kazandı. I, Tonya filmindeki LaVONA karakteri ile En İyi yardımcı Kadın Oyuncu Oscar ödülü almıştır.1999 yılında orijinal adı"10 Things I Hate About", Türkçe gösterim adı: (Senden Nefret Etmemin 10 Sebebi) fşlmşnde rol almıştır. 1999 yılında Akademi Ödüllerine "American Beauty" ve "Juno" isimli yapılardaki rolleriyle aday gösterilmiştir. Itonus Itonus (Fonetik: ) Poseidon'un oğlu olan 'un oğlu; , , Archilycus (Areilycus) ve Alegenor'un babası.Troya Savaşı kahramanları , , , ve 'un büyükbabasıdır. Itonis ve Itonia Athena'nın soyadlarıydı, Itonus'un isminin bu soyalardan türetildiğine inanılır. Hippalcimus Yunan mitolojisinde, Hippalcimus ismi şu kişileri temsil eder: Prothoenor Yunan mitolojisinde, Prothoenor (Yunanca: ) Böotya'lı Troya Savaşındaki liderlerden biri,Areilycus ve 'nin oğlu, 'un kardeşi; savaşta sekiz gemiyi komuta etmiştir. İlyada'ya göre Polydamas tarafından öldürüldü ve Polydamas hemen bununla övünmeye başladı. Jan Michalski Edebiyat Ödülü Jan Michalski Edebiyat Ödülü (İngilizce: "Jan Michalski Prize for Literature") İsviçre merkezli edebiyat ödülüdür. Herhangi bir dilde yazılmış kurgusal ya da kurgusal olmayan eserlere verilir. Jüri, farklı kültürlerden ve farklı dilleri konuşan kişilerden oluşur. Kazanan yapıt kasım ayında açıklanır. Ödülün sahibi 50.000 İsviçre Frankı alır. Elmas Taş (anlam ayrımı) Elmas Taş kelimesinin farklı anlamları: 2015 Siirt saldırısı 2015 Siirt saldırısı, PKK'nın 2011'de başlattığı ateşkesi sonlandırıp tekrar saldırılarını başlatmasının akabinde çözüm sürecinin Türkiye Hükûmeti tarafından durdurulmasının sonucunda Türkiye'nin doğu ve güneydoğusunda PKK saldırıları artmış, 19 Ağustos 2015 tarihinde Siirt ile Pervari yol emniyeti için görevlendirilen jandarma ekiplerine ait zırhlı aracın geçişi sırasında saat 14.10 sularında PKK'lı militanlar tarafından daha önceden yol kenarına yerleştirilen el yapımı patlayıcının infilak ettirilmesi sonucu 8 asker hayatını kaybetmiş, olay Türk kamuoyunda derin yankı bulmuştur. Türk Silahlı Kuvvetleri resmî web sitesinden yapılan açıklamada 18 Ağustos 2015 tarihinde Diyarbakır'da Lice-Hani-Kocaköy ilçeleri kırsalında da PKK'lıların saldırıları sonucu 4 asker hayatını kaybettiği açıklanmıştır. Saldırılarda yaralanan askerler Dicle Üniversitesi Tıp Fakültesi'nde tedavi altına alınmış, Türk Silahlı Kuvvetleri'nin devam ettiği operasyon kapsamında, 18 Ağustos 2015 tarihinde saat 19.30 sularında Diyarbakır ili Hani İlçesi Gömeç Köyü istikametinden yaklaşık 40-50 araçla gelen 100-150 PKK sempatizanı grup güvenlik güçlerine karşı canlı kalkan olmuştur. Canlı kalkan olan grubun içine PKK'lı militanlar tarafından saat 20.55'te sızma girişiminde bulunulmuş, çıkan çatışmada 2 asker hayatını kaybetmiştir. Türk Silahlı Kuvvetleri'nin bölgede operasyonlar başlatmış, saldırının meydana geldiği yol trafiğe kapatılmış, Şirvan ve Pervari ilçelerine giriş çıkışlar geçici süre yasaklanmıştır. Aynı gün Başkale, Van'da da PKK'lı bir grup askeri konvoyun geçişi sırasında daha önceden yola yerleştirdikleri patlayıcıyı uzaktan kumandayla patlatmış, saldırıda ölen ve yaralanan olmamıştır. Pusulu saldırının ardından bombalı tuzağa karşı saldırının düzenlendiği zırhlı aracın Sinyal boğucu (Jammer) olduğu halde zarar görmesinin nedeni PKK'lıların bombayı kablolu olarak yerleştirmiş olması iddia edildi. "Sinyal boğucu"lar uzaktan kumandalı bombaları önlemede işlev görüyor. Alex Garland Alexander "Alex" Medawar Garland (d. 1970) İngiliz yazar, senarist, film yapımcısı ve yönetmen. Kahve Ocağı (tablo) "Kahve Ocağı", Osman Hamdi Bey'in 1879 tarihinde çizdiği, natüralist ve oryantalist izler taşıyan tablosudur. Pencerenin önündeki sedirde bir çeşit nargile sayılabilecek bir tütünü uzun bir çubuk ile içen bir adam ile ona Türk kahvesi getiren bir kadın resmedilmiştir. Bu iki kişinin yanında, mekânın betimlemesine de ağırlık verilmiştir. Bu yönüyle oryantalist bir eserdir. Kadın sarı renkli bir bindallı elbise; adam ise kırmızı bir kaftan ve kavuk giymiştir. Adamın oturduğu sedirin yan tarafında ise tahta kabartma işlemeler yer alır. Geleneksel Türk evi ve çinilerle süslenmiş ocak tasvir edilmiştir. Zeminin bir bölümünde altıgen kaplamalar, diğer bölümünde şerit şerit uzanan üçgen kaplamalar vardır. Hep Seni Düşünüyorum Hep Seni Düşünüyorum (İngilizce özgün adıyla I Love You, Beth Cooper), Chris Columbus tarafından yönetilen 2009 yapımı komedi türünde bir filmdir. Larry Doyle'un "I Love You, Beth Cooper" adlı kitabından uyarlanmış, senaryo da yine Doyle tarafından yazılmıştır. Filmin başrol oyuncuları Hayden Panettiere ve Paul Rust'tur. Cavid Tağıyev Cavid Tağıyev (d. 22 Temmuz 1992), Karabağ takımında orta saha pozisyonunda görev yapan Azeri futbolcudur. Tağıyev, Haziran 2014'te AZAL'dan Karabağ'a transfer oldu. Müşfik Hüseynov Müşfik Hüseynov (d. 14 Şubat 1970), forvet pozisyonunda görev yapan Azeri eski futbolcudur. TÃ¼rkiye'de radyo Türkiye'de radyo, Türkiye'de ilk radyo yayını 6 Mayıs 1927'de yapıldı.