Abdullah Dehlevî’nin halifesi Ahmed Said Sahib Müceddidî Farukî’nun oğlu ve halifesi Şeyhülharameyn Muhammed Mazhar kendisine beş tarikattan ayrıca halifelik verdi. 1882’de Şeyh Ubeydullah hâdisesinin çözülmesindeki hizmeti sebebiyle maaşı 500 kuruşa çıkarılıp, kendisine 3. derece Osmanlı Mecidî nişanı verildi. Seyyid Fehim Arvasî, 30 Mart 1896’te Arvas’ta vefat etti. Kabri buradadır. Uzun boylu, zayıf, beyaz tenli idi. Oğlu Muhammed Emin'den başka, Abdülhakîm Arvâsî, Mejingirli Halife Derviş ve Patnoslu Halife Ali’ye hilafet verdi. Her biri din ilimlerinde yetişmiş Reşid, Mazhar, Emin, Sıddık, Masum, Hasan, Hüseyin, Salih ve Nizameddin adında 9 oğlu vardı. Fehim Arvasî’nin canlandırıp çok kıymetli kitaplar vakfettiği Arvas medresesi, Rus işgalini müteakip yandı. Eralp Kıyıcı Eralp Kıyıcı, Ankara Devlet Opera ve Balesi'nde solist bariton sanatçısıdır. Hacettepe Üniversitesi Ankara Devlet Konservatuvarı mezunudur. 2004 güz döneminden beri Başkent Üniversitesi'nde misafir şan hocası olarak görev yapmaktadır. Aynı zamanda bir şan pedagogudur. Othello, Maskeli Balo, La Traviata, Rigoletto ve özellikle Don Carlo operalarinin basrollerini oynayan Kıyıcı, Turkiye'nin önde gelen baritonlarindan biridir. Eralp Kıyıcı, Gianni Schicchi ile Nabucco be Il Trovatore operalarının başrollerinde oynamaktadır. Carmina Burana'da da bariton olarak görev almıştır. Feri Cansel Feriha Cansel (7 Temmuz 1944 - 2 Eylül 1983), Türk sinemasının seks filmleri furyasına girdiği 1974-1978 yıllarında yıldızı parlamış bir sinema oyunucusudur. Kariyerine daha olağan filmlerde, çoğu kez şuh kadınları oynayarak başlamışsa da zamanla "B" tipi erotik filmlerin vazgeçilmez oyuncularından biri haline gelmiştir. Bu konumuyla Zerrin Egeliler, Arzu Okay, Zerrin Doğan, Figen Han gibi aktrislerle aynı kulvardadır. 1944 yılında Lefkoşa'da doğan Feri Cansel sonradan Britanya vatandaşı olmuştur. Türkiye'ye geldikten sonra daha kolay iş bulabilmek için bir apartman görevlisi ile bir formalite evliliği yapmıştır. 1960'lı yıllar ve 1970'li yıllarda günün koşullarına uygun piyasa filmlerinde rol aldıktan sonra, ismini 1970'lerde erotik filmlerle duyurmuştur. Erkeksi tavırları, küfrün eksik olmadığı konuşma tarzı ile ""Kasımpaşalı Emmanuelle"" olarak lanse edilmiştir. 2 Eylül 1983 günü nişanlısı Melih Ük tarafından öldürülen Feri Cansel, Zümrüt Cansel'in annesidir. Kamer Genç Kamer Genç (23 Şubat 1940, Nazimiye, Tunceli - 22 Ocak 2016, İstanbul), Türk siyasetçi. Türkiye Büyük Millet Meclisinde, 18, 19. dönemlerde SHP'den, 20. ve 21. dönemlerde DYP'den, 23. ve 24. dönemlerde CHP'den Tunceli milletvekilliği yapmıştır. 1940'ta Tunceli'nin Nazımiye ilçesine bağlı Ramazanköy'de doğdu. Fakir bir Alevî ailenin çocuğu olarak dünyaya gelen Kamer Genç'in babası Ali Genç yazları İstanbul Silahtarağa'da amelelik yapmaktaydı. Başarılı bir öğrencilik hayatı geçirdi. 1960'ta Ankara'da Maliye Okulu'na yatılı olarak girdi. Ancak okulun tamirata alınması nedeniyle öğrenimine bir süre Tunceli Lisesi'nde devam etmek zorunda kaldı. Ardından Maliye Okulu'na geri döndü. Bir yandanda babasının yanında çalışıyordu. Bu dönemde kardeşi Hıdır kızamık hastalığından yaşamını yitirdi. 1966'da Ankara İktisadi ve Ticari İlimler Akademisi'ni (Şu anki adıyla Gazi Üniversitesi İktisadi ve İdari Bilimler Fakültesi) bitirdi. Okulla birlikte Maliye Bakanlığı'nda staj da yaptı ve Bingöl'e vergi kontrol memuru olarak atandı. 1966 yılında girdiği Danıştay sınavını kazandı. 1974-1976 yılları arasında Paris'te bulundu. Danıştay Tetkik Hakimliği ve Danıştay Savcılığı görevlerini yaptı. Danıştay'daki görevi 12 Eylül'ün ardından son bulan Genç, 1981 yılında Tunceli’den Danışma Meclisi Üyeliği'ne ve Başkanlık Divanı kâtip üyeliğine seçildi. 1983'te çok partili yaşama yeniden dönüşle birlikte Kamer Genç siyaseti sürdürme kararı alarak, Tunceli'den bağımsız milletvekili adayı olmaya karar verdi. Ama Danışma Meclisi'nde adaylığı veto edildi. 1983-1987'de mali müşavirlik yaptı. Ardından 4 dönem milletvekili seçildi. 1993'ten 1995'e kadar, 1996'dan 1999'a kadar ve 2001-2002 arası TBMM Başkanvekilliği yaptı. Ardından 2002 seçimlerinde DYP'nin barajın altında kalması dolayısıyla milletvekili seçilemedi. 2007 şeçimlerine bağımsız olarak katılıp milletvekili seçilmiştir. 1 Haziran 2010 tarihi ile birlikte eski partisi CHP'ye geri dönmüştür. 1966'da Danıştay sınavını kazanınca köyüne dönerek, ilkokuldan beri tanıdığı ve Tunceli Lisesi'nde beraber okuduğu Sevim Genç'i ailesinden istetti; Sevim Genç'in babası durumu olumsuz karşıladı. Ankara Solfasol köyünde öğretmenlik yapmakta olan Sevim Genç, babasının olumsuz görüşlerine karşın Kamer Genç'in evlilik teklifini kabul etti. 1967 yılında evlendiler. Seçkin ve Seçil isimli iki çocukları oldu. İyi düzeyde Fransızca bilmekteydi. 2015 yılında bir süre pankreas kanseri tedavisi gören Tunceli eski milletvekili Kamer Genç 22 Ocak 2016 tarihinde tedavi gördüğü hastanede 75 yaşında hayatını kaybetti. Cenazesi vasiyeti sebebiyle Tunceli'nin Nazımiye ilçesine bağlı Ramazanköy'de Türk Bayrağına sarılarak defnedildi. Bozüyük, Yatağan Bozüyük Muğla ili Yatağan ilçesi sınırları içinde bir mahalledir. 800 yıllık tarihi anıt bir çınar ağacı bulunmaktadır. 87 metre derinlikte çıkan tabii su kaynağı olan Bozüyük Pınarbaşı ve tarihi evleri ünlüdür. Nüfusu 1060'tır. Keşkek, yahni, pilav, kapama yemekleri vardır. Güzel Köylü, dizisi çekimleri de bu köyde çekilmiştir. Belek Gazi Balak Gazi, (Balak ya da Balağ olarak da bilinir, tam adı Nürü'd-Devle Belek bin Behram bin Artuk, ö. 5 Mayıs 1124, Münbiç), Türkmen emiri. Bugün dahi adı hala Elazığ'da sık sık anılarak yad edilen, dönemin Harput Emir'i ve Türk Orduları Başkumandanı'dır. Harput Türkmenlerinin, Gakgoşların atasıdır. Balak Gazi, Haçlılara karşı imha edici muharebelerle büyük zaferler kazanan, Anadolu'nun Türkleşmesinde büyük rol oynayan, kahramanlığı ile nam salmış, adil ve şefkatli bir Türk fatihiydi. Balak Gazi kendi döneminde gelişen Haçlı Seferlerine karşı büyük başarılar göstermiş, 1122 yılında Urfa kontu I. Joselin'i, 1123'te ise onu kurtarmaya gelen Kudüs Kralı II. Baudouin'i esir ederek zincire vurmuş ve ikisini de Harput kalesinde hapsetmiştir. Bu üstün başarıları üzerine Büyük Selçuk Sultanı tarafından "Türk Orduları Başkumandanı" tayin edilmiştir. Kendisine "Gazi" unvanı verilmiştir. Balak Gazi 1124 yılında ise Menbiç kalesini kuşatırken göğsüne isabet eden bir okla şehit olmuştur. Onun ölümü Müslümanların duraklamasına ve Haçlıların ise bir süre yükselişine sebep olsa da Balak Gazi'nin ölümünden 14 yıl sonra doğan, yine bir Selçuklu Emiri olan ve Haçlılara karşı büyük başarıları devam ettiren Selahattin Eyyubi çıkıvermiştir. Balak Gazi ile Selahattin Eyyubi yakın zamanlarda yaşadıklarından ve ikisi de Selçuklu Emirleri olduklarından ötürü dönemin ahalisi tarafından da sıkça mukayeseye tabii tutulmuşlardır. Balak Gazi’den sonra 1185 yılına kadar Harput’ta yine Artukoğulları'ndan gelen Prensler, hüküm sürmüşlerdir. Bunlardan Fahrettin Kakmnj!raaslan’ında Harput tarihinde unutulmaz yeri ve eserleri vardır. 1148-1174 yılları arasında Harput’ta hüküm sürmüş ve burada bulunan Ulu Cami'yi yaptırmıştır. Tarihçi Profesör Halil Yinanç, Balak Gazi'den övgüyle bahsetmekte ve onun hakkında şunları demektedir: "Balak Gazi bütün ömrünü gaza ve cihad içinde geçirmiş, ülkesinde emsalsiz bir sükun ve asayiş temin etmiş, adalet ve kanunu hakim kılmış, dindar ve mütevazı bir emir idi. Ölümü, Müslümanlık ve Türklük için hakiki bir ziya ve musibet olmuş ve mağlup olmaya başlayan Haçlıların yeniden kalkınmalarına sebebiyet vermiştir. Haçlılar böyle korkunç ve galip bir düşmandan kurtuldukları için çok sevinmişlerdi. Ayrıca Balakgazi Lisesi adıyla Elazığ'da bir devlet lisesi bulunmaktadır. Dicle Dicle, Türkiye’de doğup birçok kolu olan ve Irak topraklarına geçip orada Fırat’la birleşerek Şattülarap’ta Basra Körfezi'ne dökülen nehir. Nehir ana kaynaklarını Doğu Anadolu Bölgesi dağlarından ve dipten sızma yoluyla Elazığ yakınlarındaki Hazar (Gölcük) gölünden alır. Türkiye’nin önemli akarsularındandır. Toplam uzunluğu 1900 km’dir. Türkiye topraklarında kalan bölümün uzunluğu ise 523 km’dir. En önemli kolları Batman ile Yanarsu, Botan, Habur, Büyük Zap ve Küçük Zap’tır. Debisi ortalama 360 m³/sn dir. Eylül ayı ortalarında 55 m³/sn ile en küçük, Şubat sonunda 2263 m³/sn akımı ile büyük değişiklik gösterir. Akarsuda genellikle yaz sonu kuraklığı ve sonbahar başı yağış noksanlığı nedeniyle su azalır. Buna rağmen kış sonu yağışı ile ilkbahar başındaki karların erimesinden oluşan su ile kabarır. Dicle, Güneydoğu Toroslarda Maden Dağları kesiminde, Hazarbaba Dağı'nın güney tarafında, Yıldızhan yanındaki bir kaynaktan çıkar. Eskiden Hazar Gölü'nden beslenirdi. Şimdi gölle bağlantısı kesilmiştir. Kaynaktan çıktıktan sonra Maden ilçesinin önünden geçerek, Maden Çayı adını alır ve güneydoğuya doğru dar ve derin vadilerden geçip Diyarbakır şehrinin bulunduğu lav sahanlığının doğu kesimine paralel akar. Burada nehir vadisinin tabanı 600 m’ye iner. Diyarbakır’ın güneyinde 8 km mesafede doğuya yönelir. Bundan sonra kuzeyden Toros Dağları yamaçlarından inen başlıcaları Diyarbakır havzasında doğan Anbarçayı, Kuruçay, Pamukçayı ve Hazroçayı, Batman ve Yanarsu ile birleşir. Güneyden ve Mardin eşiğinden inen sel yatakları Göksu ve Savur Çayı Dicle’ye katılır. Raman Dağının güney eteklerinde dar boğazlardan geçerek Botan Suyu ile birleşerek onun doğrultusunda güneye döner. Dicle Nehri, güneye doğru akarken Cizre ilçesinin içinden Habur Suyu kavşağına kadar 40 km uzunlukta Türkiye-Suriye arasında sınırı meydana getirir. Habur Suyu ile birleştikten sonra Irak topraklarına girer. Dicle, Irak toprağında çöküntü çukurdan akarak, dar boğazları aşar Musul’da Büyük ve Küçük Zap sularıyla birleşir. Mezopotamya ovasına iner, bundan sonra Bağdat yakınlarında Fırat’a 35 km yaklaşır. Burada yine İran’dan gelen Piyale Nehri ile birleşir. Bu birleşmeden sonra tekrar Fırat’a yaklaşır ve Kurna yakınında Basra’nın 64 km yukarısında Fırat’la birleşerek Şatt'ül-Arab ismini alır. Basra Körfezi'ne dökülür. Dicle Nehrinin suları yaz mevsimi sonlarına doğru azalır. Nisan ayında, nehrin yukarı çığırındaki dağlarda karların erimesinden suları çoğalır, en yüksek seviyesine ulaşır. Dicle, marttan mayısa kadar üç ay içinde, bütün yıl akıttığı suyun hemen yarısını akıtır. Rejimi düzenli değildir. Bu bakımdan bazı yıllar haddinden fazla taşarak birçok zararlara sebeb olur. Bu sebeple zararlarını önlemek maksadıyla Dicle’nin Mezopotamya’da kalan kıyılarına daha M.Ö. 3000 yıllarında setler yapılmıştır. Bu setler suların taşmasını önlediği gibi ekilen arazilerin yazın sulanmasını da sağlamıştır. Fakat setlere rağmen büyük taşmalar önlenememiştir. Yirminci asırda çalışmaları ancak 1939’da başlamış ve Kut Barajı yapılmıştır. 1958’de Samarra ve 1961’de de Dokham Barajı yapılarak suların taşması önlenmiştir. Bugün sadece Samarra ve Amarra arasında bir milyon hektarlık arazi ekilebilir hale sokulmuştur. Dicle, eski Mezopotamya sınırını meydana getiren ırmaklardan biridir. Uzunluğu Fırat’tan daha kısa olmakla beraber suyu daha çoktur. Dicle, günümüzde de sulama kanallarıyle sulama sağladığı gibi, orta büyüklükteki taşıtlar nehrin ağzından Bağdat’a kadar, daha küçük boy taşıtlarsa Musul’a kadar giderek ulaşıma katkıda bulunmaktadırlar. Bu nehirlerden ulaşım bakımından çok faydalanıldığı tarihî kalıntılardan anlaşılmaktadır. Dicle kıyısında eskiden kurulmuş Amed (Diyarbakır), Hasankeyf, Ninova, Nemrut, Asur şehirlerinin eski kalıntıları bunun en sağlam belgesidir. Dicle nehri üzerinde Kralkızı, Batman ve Dicle gibi önemli Hidroelektrik santraller kurulmuştur. Ilısu Barajı'nın temeli 05.08.2006 tarihinde Başbakan Erdoğan tarafından atılmış olup, Türkiye'nin baraj gölü açısından 2., enerji üretimi bakımından 4. büyük barajı olan Ilısu'nun tamamlanmasıyla Dicle nehri üzerinde Cizre Barajı'nın yapımına başlanacaktır. Nehrin Sümerce ismi "İdigna" veya "İdigina" 'dır, "akan su" anlamındadır. Sonradan bu isim Elamcaya "ti-gi-ra" ve bundan sonra eski Farsçaya "Tigra" ve eski Yunanca "Tigris" olarak geçmiştir. Sümerce isim Akatçaya "İdiklat" olarak geçmiştir, bu isimde İbranicede "Hiddekel", Süryanicede "Diklat" Arapçada "Dicle" olmuştur. Modern Türkçe ve Farsçada "Dicle, Kürtçede dicle, dîjle'dir." Dünyada Diclenin bilinen adı Tigris'tir. Dünya dillerinede Yunancadan geçmiştir. Yunancada kelimelerin sonuna gelen –is eki gelir ve "Tigris"ten çıkarılınca geriye kök kelime Tigr kalıyor. Mevlid Mevlîd, İslâm edebiyatında Muhammed'in doğum gününde yapılan kutlama merasimlerine, bu merasimlerde okunmak üzere yazılan ve bestelenen manzum şeklindeki edebî metinlere verilen isim. Mevlîd, bunun yanında İslâm edebiyatında müstakil bir edebî türdür. Arapça "doğmak", "doğum zamanı" veya "doğum yeri" anlamındaki "velâdet" kelimesinden türeyen "mevlid", zaman içinde bu türdeki eserlere verilen ortak bir isim hâline gelmiştir. Özel dinî günlerde (sünnet töreni, hac dönüşü, asker uğurlama, bir ölümün 40. günü gibi) ve kutsal gecelerde, Muhammed'in doğumu, kutsal kişiliği, miracı gibi olağanüstü anlatı ve mitoslarla bezenmiş, gerçeküstü olayları anlatan edebî metinlerin makam ve usûl ile okunmasıdır. Türkçeye Arapça'dan girmiş olan "mevlid", "Peygamberin doğum günü" anlamında da kullanılır. Halk arasında "mevlit, mevlüd, mevlüt" olarak da söylenmekte, kişilere isim olarak da verilmektedir. Edebî bir terim olarak “mevlîd”, Muhammed peygamberin doğumunu, hayatından kısa pasajları, mucizelerini anlatan mesnevi tarzındaki metinlerin tümüne verilen isim olmakla beraber, İslâm edebiyâtında bir edebî türdür. Günümüzde Türkiye'de bu türün en tanınan örneği, Süleyman Çelebi‘nin 15. yüzyıl tarihli "Vesîletü'n Necât" (Kurtuluş Vesilesi) ismini taşıyan manzum, Türkçe eseridir. Bu nedenle "mevlîd" kelimesi ile kastedilen çoğunlukla Süleyman Çelebi'nin söz konusu eseridir. Türkçede olduğu gibi Arapça, Kürtçe, Arnavutça gibi birçok dilde de mevlidler yazılmıştır. Türkçe mevlid geleneğinde olduğu gibi özel günlerde ve kutsal gecelerde okunduğu gibi, diğer zamanlarda da isteyenler tarafından okunmaktadır. Musikî terimi olarak “mevlîd”, cami ve tekke musikisinin bir türünü ifade eder. İslâm musikîsinde “mevlîd” okuyanlar, Farsçadan türetilmiş "mevlidhan" tâbiri ile nitelendirilir. Günümüzde icrâ edilmekte olan mevlid bestesini, 17. yüzyılda Bursalı Sekbân adlı bir musikîşinas tarafından bestelendiği sanılmaktadır. Türk edebiyat literatüründe 63 mevlid yer alır. Bu eserlerin en meşhuru, Süleyman Çelebi tarafından 15. yüzyılda yazılmış olandır. Diğer mevlitlerin hemen hepsi Süleyman Çelebi'nin mevlidine naziredir. Yalnızca Süleyman Çelebi'den önce yaşamış olan Erzurumlu Mustafa Darir'in "Tercümetü'd Darir" adlı eseri, İbn-i İshak'ın "Siret'ün Nebi" eserinden çeviridir. Hamdullah Hamdi'nin ve Şemseddin Sivâsî'nin yazdığı mevlidler, başarılı örneklerdendir. Ancak hiçbir eser, Süleyman Çelebi'nin yazdığı mevlidin seviyesine erişememiştir. Süleyman Çelebi tarafından 1409'da yazılmıştır. Asıl adı "Vesîletü'n Necât" (Kurtuluş Vesilesi)'tır. 16 kısım ve 770 beyitten oluşur. Kasîde şeklinde yazılan eserin içinde gazel formunda yazılan bölümler de vardır. Aruz vezninin "failatun failatun failun" vezni kullanılmıştır; sadece "velâdet” bölümünün sonundaki on beyit “mef’ ulü-fâilâtü-mefâilü-fâilün” kalıbı ile yazılmıştır. Süleyman Çelebi, eserini yazarken, referans aldığı eserlerin, Âşık Paşa’ nın “Garibnâme” si, Erzurumlu Darir in “Siyerü’ n- Nebî” si, Eb’ul Hasan Bekrî’ nin “Siyer"i ve Muhyiddîn Ibnü'l Arâbî’nin “Füsûs-u Hîkem“i olduğu tespit edilmiştir. Halk arasında geleneksel olarak okunan mevlid, Süleyman Çelebi'nin yazdığı mevliddir. Günümüze kadar gelen besteyi Bursalı Sekban isimli bir müzisyenin 17. yüzyılda bestelediği sanılmaktadır. Bir beste olmaktan ziyade, her bir bölümün hangi makamda nasıl seslendirileceği konusunda rehber niteliğindedir. Halka mal olmuş bir müziktir; ülkenin değişik bölgelerinin kendine özgü bir mevlid tavır ve üslubu gelişmiştir. Hâfız Sadettin Kaynak ve Hâfız Kemal Batanay gibi bestekârlar da mevlidi bestelemiştir ancak pek yaygınlaşmamıştır. 2010 yılında ise Cumhurbaşkanlığı Yüksek Himayeleri tarafından finanse edilen bir proje ile dünyaca ünlü besteci ve orkestra şefi Selman Ada tarafından, evrensel müzik standartlarına uygun şekilde "kantat" formunda bestelenmiş şekli ile seslendirilmiştir. İslâm peygamberi Muhammed'in doğum günü hicrî takvime göre Rebiülevvel ayının 12. gecesidir. İslâm dünyası, her yıl bu günü Mevlid Kandili olarak kutlar. Mevlid günlerinde oruç tutulması, geceleri ilâhiler, kasîdeler ve Mevlîd-i Şerif okunması, dua ve sohbet edilmesi, Kur’an okunması gibi ibadetler ile kutlama yaygındır. Mevlid kutlaması, Osmanlı'da 1588'de, resmi bir devlet protokolü haline getirildi. Sarayın önceleri Ayasofya Camisi'nde, daha sonra Sultanahmet Camisi'nde düzenlediği törenlere devletin ileri gelenleri ile birlikte halk da katılırdı. Sultan Abdülaziz döneminde Ortaköy, I. Abdülhamid devrinde Yıldız Camii'nde tören düzenlenirdi. Kandil olarak nitelendirilen önemli dinî gün ve gecelerin dışında, çocukların 40'ı çıkınca, bir müslümanın vefâtının 40’ıncı gününde, adak ve nikâh törenlerinde, hacıların dönüşünde, sünnet merasiminde, asker uğurlama gibi vesilelerle mevlid okunması özellikle Anadolu’da gelenekselleşmiştir. Anna Mouglalis Anna Mouglalis (d. 26 Nisan 1978, Nantes), Yunan asıllı bir Fransız oyuncu ve manken. Soyadından da anlaşılabileceği gibi, aile kökeni Muğla'ya dayanmaktadır. Çocukluğunu Fransa'nın güneyindeki Var departmanında geçirmiş, daha sonra ailesi Nantes şehrine taşınmıştır. 2001 yılında Paris'teki Dramatik Sanatlar Ulusal Konservatuvarı'ndan (Conservatoire National Supérieur d'Art Dramatique de Paris) (CNSAD) Daniel Mesguich'in öğrencisi olarak mezun olmuştur. 1997'de Paris'te sahnelenen "Titanik gecesi" "(La Nuit du Titanic)" isimli oyunla tiyatro oyunculuğuna başlamıştır. Aynı yıl yönetmen Francis Girodtarafından "Terminal" "(Terminale)" filmi için seçilmiştir. 2000 yılında Claude Chabrol'ün "Çikolatalar için teşekkürler" "(Merci pour le chocolat)" filminde Isabelle Huppert ile birlikte oynamıştır. 2002'de Jean Pierre Limosin'in "Novo" filminde dikkatleri çekmesinin ardından İtalya'ya giderek Roberto Andò'nun "Sotto falso nome" filminde oynamıştır. 2005 yılı içerisinde de iki İtalyan filminde rol almıştır; bunlar, Michele Placido'nun "Romanzo criminale" filmi ve Giorgio Lo Cascio ile birlikte oynadığı "Mare buio". Oyuncu kariyerinin yanı sıra özgün güzelliği ile mankenlikte de başarılı olmuştur. 2002 yılında Allure de Chanel parfümünün reklam kampanyası için Karl Lagerfeld tarafından seçilmiştir. En son oynadığı film ise Coco Chanel & ıgor Stravinsky dir.(2009) Rüzgâr Gibi Geçti (anlam ayrımı) Rüzgâr Gibi Geçti aşağıdaki anlamlara gelebilir: Pontus (mitoloji) Yunan mitolojisinde Pontus, ilk tanrılardan denizleri simgeleyendi. Hesiod'a göre Gaia'nın oğlu olan Pontus, çiftleşmeden dünyaya geldi. Gaia'yla birlikte Nereus, Thaumas, Forkis, Keto ve Euribia'nın babası olan Pontus, Thalassa'la da çiftleşerek Telchines'in babası olmuştur. Helenler arasında bir deniz titanı olan Okeanos, Pontus'tan daha çok deniz tanrısı olarak anılırdı. Rüzgâr Gibi Geçti (film) Rüzgâr Gibi Geçti, orijinal adıyla Gone with the Wind, Margaret Mitchell'ın Pulitzer Ödüllü aynı adlı romanından sinemaya uyarlanmış 1939 ABD yapımı bir filmdir. Film 14 dalda Oscar'a aday olmuş ve 10 dalda bu ödülü kazanmıştır. Zamanında Türkiye sinemalarında da gösterime girmiş, defalarca televizyonlarda oynamıştır. Amerikan Film Enstitüsü'nün hazırladığı tüm zamanların En İyi Filmleri listesinde (AFI's 100 Years... 100 Movies) dördüncü sıradadır. Zamanında tüm dünyada toplam 400,176,459 $ hasılat yapmış olup enflasyona göre düzenlenen tabloya göre film tüm zamanların en çok gişe hasılatı yapan filmidir 1993 yılında Kongre Kütüphanesi tarafından "kültürel, tarihi ve estetik olarak önemli" filmler arasına seçilerek ABD Ulusal Film Arşivi'nde muhafaza edilmesine karar verilmiştir. İrlandalı Scarlett O'Hara (Vivien Leigh) Tara isimli çiftlikte yaşamaktadır. 12 Meşeler Çiftliği'nin varisi Ashley Wilkes'e (Leslie Howard) aşık olduğunu düşünmektedir. Ashley'nin, kuzeni Melanie (Olivia de Havilland) ile evlenme kararı aldığını öğrenir. Scarlett, Ashley'nin evinde Rhett Butler (Clark Gable) ile tanışır. Ashley ve Melanie'nin evlenmesine engel olamayan Scarlett, çevresindeki erkeklerden biriyle acele bir evlilik yapar. Bu sırada Kuzey-Güney Savaşı patlak vermiştir. Melanie ve Scarlett'in kocası savaşa gider. Scarlett'in kocası savaşta ölür. Savaş, Güney'in şartlarını çok ağırlaştırır. Scarlett annesini kaybeder. Babası ise aklını yitirmiştir. Melanie ve Scarlett, Tara'da birlikte yaşamaya başlarlar. Ashley'den haber alınamamaktadır. Savaş biter ve Ashley geri döner. Tara'nın vergilerini ödeyemeyen Scarlett, kızkardeşinin nişanlısı ile evlenir ve çiftliği kurtarır. Scarlett'in yeni özgür olmuş fakir zenciler tarafından saldırıya uğraması üzerine Rhett, Ashley ve Scarlett'in kocası intikam almaya giderler. Scarlett'in ikinci kocası da çatışma sırasında ölür. Scarlett'in Ashley'e olan takıntısı devam etmektedir. Ancak, Rhett Buttler ile üçüncü evliliğini yapar. Bir kızları olur. Rhett, Ashley'i kıskanmaktadır. Bir gün kızını alır ve Londra'ya gider. Ancak kızın annesini özlemesi nedeniyle üç ay sonra geri dönerler. Bu arada Scarlett ikinci çocuğuna hamiledir. Dönüşte yaşanan tartışma sonucu Scarlett bebeğini kaybeder. Bebeğin ardından kızlarının da ölümü ilişkilerini iyice sarsar. Melanie ölümcül şekilde hastalanır. Scarlett'ten Ashley ve oğluna bakmasını ister. Bu arada Scarlett Rhett'e âşık olduğunu fark etmiştir. Melanie'nin evinde Scarlett'in Ashley ile ilgilenmesi Rhett'in Scarlett'i terk etmesine neden olur. Bu trajik aşk dörtgeninin fonunda, Kuzey-Güney Savaşı ve Güney'in yeniden yapılandırılması, Atlanta'nın yanışı, yaralı Güney eyaletleri federasyonu üyeleri ile dolu tarlalar da kullanılmıştır. Titizlikle hazırlanmış sahneler, gün batımı görüntüleri, dramatik ve romantik müzik, trajik savaşı somut hale getirmek için kullanılan güney halk şarkıları, nükteli diyaloglarla Rüzgâr Gibi Geçti, sinema tarihindeki büyük epik dramlardan biri olarak kabul edilir. Film bazı eleştirmenlerce Güney'in değerlerini övmesi ve kölelik düzenini romantik dille anlatması gerekçeleriyle eleştiriye uğramıştır. Ancak, gerek filmin çekildiği yıl gerekse daha sonra filmi izleyenlerin çoğu bu eleştiriyi paylaşmamıştır. Hattie McDaniel tarafından canlandırılan Mammy karakteri köleliğin en güzel örneği eleştirisine uğrasa da Mammy'nin Scarlett'in yetişmesinde oynadığı rol ve katı tavırları bu eleştirilerin sönük kalmasına yol açmıştır. Hattie McDaniel, 1930 ve 1940'lı yıllardaki zencilere yönelik tavır nedeniyle filmin Atlanta, Georgia'daki ilk gösterimine katılamamıştır. Buna karşın, aldığı "En İyi Yardımcı Kadın Oyuncu Ödülü" ile Afro-Amerikalılar için bir gurur kaynağı olmuştur. Rüzgâr Gibi Geçti 14 dalda (En İyi Yardımcı Kadın Oyuncu dalında iki oyuncuyla) Oscar'a aday olmuş ve 9 dalda ödül kazanmıştır. Film ayrıca Oscar Onur Ödülü'nü de almış. Onur Ödülü: William Cameron Menzies (Renklerin filmdeki dramatik havayı artırmak için kullanmaktaki başarısı nedeniyle) Magical Mystery Tour (film) Magical Mystery Tour, 1967'de the Beatles yapımı bir filmdir. Filmin absürt ve psychedelic yapısı filmin anlaşılmasını oldukça zor kılsa da film, grubun hayranları tarafından bir klasik olarak sayılmaktadır. Filmde bir grup insan ilginç ve sihirli bir otobüs gezintisine çıkarlar ve bu yolculuk sırasında beklenmeyen, gerçeküstü olaylarla karşılaşırlar. Makbule Leman Makbule Leman (d. 1865 - ö. 1898), Türk şair. Yenileşme döneminin Nigâr Hanım ile birlikte burç isimlerinden biri olan Makbule Leman 1865 yılında İstanbul’da doğmuştur. V. Murad sarayında Kahvecibaşı İbrahim Efendi’nin kızıdır. Bir görüşe göre rüşdiyede okumuş, sonra özel dersler alarak yetişmiştir. Beşiktaşlı Berberbaşızâde Sadaret Mektubi Kalemi Müdür Muavini Mehmet Fuat Bey ile evlendi. 1893 tarihinden itibaren "Hazine-i Fünun" dergisinde şiirleri yayımlandı. Dergide Mehmed Celal, Andelip, M.Tevfik, Cenap Şahabettin ve Mehmet Rauf gibi yazarlar yazı yazmaktaydı. Bir dönem Hanımlara Mahsus Gazete’nin baş yazarı olan Makbule Leman, II. Abdülhamid tarafından Şefkat Nişanı ile ödüllendirilmiştir. Bu bilgiyi Gazetenin 08 Ekim 1896 tarihli ve 81 no'lu nüshası teyit eder. Ömrünün son on dört yılını tedavisi imkânsız bir hastalığın esiri olarak yatakta geçirmiştir. Kısacık ömrüne şiirlerinin yanı sıra denemeler, hikâyeler de sığdıran Makbule Leman’ın sağlığında yayımlanan şiirlerinin sayısı on ikidir. Bunlar tür ayrımına gidilmeksizin Makes-i Hayal (1896) adıyla bir araya getirilmiş, ölümünden (1898) sonra bu eser, eşi tarafından, Makbule Leman hakkında yazılanlarla bir arada ikinci kez bastırılmıştır. Hayatı, Şahsiyeti, Eserleri hakkında bilimsel değerlendirme yazısı yazılmıştır. “Ma‘kes-i Hayâl" Adlı Eseri lisans tezi olarak günümüz Türkçesine aktarılmış ve incelenmiştir. Mezarı Eyüpsultan semtinde, Siyavuş Paşa Türbesi haziresindedir. Ölümünün ardından, kendisi gibi şair olan eşi Mehmet Fuat Bey tarafından mezar taşına işlenen dizeler şöyledir: “Razıyım ben zât-ı Peygamber dahi hoşnud ola/ Sayemend-i rahmet olsun makberi Makbuleâ€™min/ Cevher-i ekşimle yazdım zevcemin tarihini:/ Bâğ-ı firdevs-i berin olsun yeri Makbule’min” Basitname Basitname, Divan edebiyatında yalın Türkçe ile yazılmış gazellerdir. Bunlara Türkî-i basit gazel de denir. Basitnamelerde Arapça ve Farsça sözcüklerle tamlamalar çok azdır. Ã–rnek Düşdi bu gönlüm sana hey sevdüğüm N’ola yakışsan bana hey sevdüğüm Çün seve geldi seve gider seni Bu gönül önden sona hey sevdüğüm Ayruluk derdi bana bir bun durur Kim döyer imdi buna hey sevdüğüm Turmadım uçmak diler gönlüm kuşı Yüce köşkünden yana hey sevdüğüm Yüzüni gözler güzel bu uyüzden ay Giceler kalur tana hey sevdüğüm Ağzını öpmek ana ol kim senün Söğme yok yire ana hey sevdüğüm Cânı dahi bir kez ana hey sevdüğüm Edirneli Nazmi Döşeme (edebiyat) Türk halk hikâyelerinin başında geçen seçili sözlere döşeme denir. "Ayaklı saya" adı da kullanılır. Arapça "mukkaddime" ve "medhal", Farsça "dibâce"nin karşılığıdır. Döşeme başlama adlı girişle başlar. Sonra duruma göre yalan veya tanrı, yaratılış üzerine bir destan, bir yurt veya savaş destanı söylenir. Ardından asıl esere ya da anlatıma geçilir. GÃ©rard Genette Gérard Genette (d. 1930- ö. 11 Mayıs 2018) bir Fransız yazın kuramcısıdır. Kendisini yapısalcı hareket ve Roland Barthes ile Claude Lévi-Strauss gibi kuramcılara yakın görür. Bunlardan bricolage kavramını aldı. Retorik söz dağarcığının edebi eleştiri alanına yeniden kazandırılmasına büyük katkıda bulundu. Yeni Eleştiri akımının en önemli temsilcilerindendir. Figures ismiyle yayımladığı edebiyat kuramlarıyla büyük ilgi gördü. Anlatı yöntembilimini oluşturarak yazınbilimin bilimsel niteliğini yükselttiği bunlardan üçüncüsünün Narrative Discourse: An Essay on Method başlığıyla İngilizcede yayınlanması ile teorileri dünya çapında kabul gördü. 11 Mayıs 2018'de 88 yaşında öldü. Zorunlu askerlik Zorunlu askerlik, bazı ülkelerde, ülke kanunlarına göre belli bir yaşa gelen erkek (ve bazen kadınların) yükümlü oldukları, süresi kanunlarla belirlenen devlet hizmeti. Avrupa'nın iki önemli ülkesi Fransa ve Birleşik Krallık’ta zorunlu askerlik kaldırılmıştır. Bu ülkelerde askerlik profesyonel olarak uygulanmaktadır, kişilere aylık para ödenir. Almanya’da zorunlu askerlik uygulaması 2011 yılında kalkmıştır. Almanya'da kalkmadan önce zorunlu askerlik 3 ay idi, askere gelen kişiler evlerinin bulunduğu şehirdeki askeri birlikte görev yapıp, cumartesi ve pazar günleri kendi evinde geçirirlerdi. Belçika, Hollanda'da zorunlu askerlik kalkmıştır. Yunanistan’da zorunlu askerliğin kalkması düşünülmektedir. İsrail'de zorunlu askerlik vardır. 18 yaşını doldurmuş ya da 12. sınıfı bitirmiş erkek ya da kadın askerliğe çağrılır. İsrailli Araplar, hamile ve evli kadınlar için askerlik zorunlu değildir. Askerlik hizmeti kadınlar için iki, erkekler için üç yıldır. TÃ¼rkiye'de zorunlu askerlik mevcuttur. 1916'da çıkarılan bir yasaya göre Türkiye Cumhuriyeti uyruğundaki her erkek 19 yaşına geldiğinde ilk askerlik yoklamasını yaptırır. Günümüzde askerlik süresi 6 aydır. Yükseköğrenim (dört yıllık ve iki yıllık üniversite) görmüş olanlar ise yedek subay ve yedek astsubay adayı olarak askerlik şubelerine müracaat ederler. Türk Silahlı Kuvvetlerinin o anki ihtiyacına göre kişi uzun dönem yedek subay veya yedek astsubay olarak 12 ay ya da kısa dönem er olarak 6 ay ile askerlik görevlerini tamamlarlar. Oturma veya çalışma iznine sahip olarak; işçi, işveren sıfatıyla veya bir meslek ya da sanatı icra ederek, Türkiye'de geçirdikleri günler hariç en az üç yıl (365*3=1095 gün) yabancı ülkelerde (veya yabancı gemilerde) bulunan TC vatandaşları, askerlik bedelini (38 yaş ve altı 1000€ peşin ödeyerek) dövizle öder ve askerlik eğitimi görmeden terhis olur. Şubat 2009 tarihinde çıkarılan bir yasa ile, askerlik yaparken, "terörle mücadele kapsamında" hayatını kaybeden yükümlülerin çocukları ile kardeşlerinin tamamı, istekli olmadıkça askerliğe alınmamakta, askerlik yapmakta olanlar ise terhis edilmektedir. Bu yasaya göre, askerlik hizmetini yerine getirirken herhangi bir nedenle ölen, kaybolan veya malul olanların kardeşlerinden biri, istekli olmadıkça silah altına alınamaz. Hayatını kaybeden askerin ebeveynleri ölü ise ya da bir anlaşmaya varamıyorlarsa; öncelikle silah altında olan kardeşi varsa, istekli olması halinde terhis edilir. Silah altında kardeşi yoksa veya silah altında olan kardeşi terhis olmak istemezse, askerlik hizmeti sırası gelen ilk kardeş, istekli olmadıkça askerliğe alınamaz. Ulusal Meclis BinasÄ± Jatiya Sangsad Bhaban (Bangladeş Ulusal Meclis Binası), Bangladeş'in Milli Meclis Binası'dır ve başkent Dakka'da yer alır. Louis I. Kahn tarafından inşa edilen yapı mimari bir başyapıttır ve dünyanın en büyük yasama komplekslerinden biridir. Bangladeş'te sekiz ulusal seçim yapılmıştır. İlk ve ikinci Meclisler ilgili seçimlerin sonucu olarak oluşturulmuştur ve şu anda "Başbakan'ın Ofisi" olarak kullanılan "eski Sangsad Bhaban"ı kullanmışlardır. Şu anda kullanılan Sangsad Bhaban ikinci Meclis tarafından inşa edilmiş ve kullanıma açılmıştır. İnşaat 28 Şubat 1982'de bitirilmiştir ve ikinci Meclis'in sekizinci ve son oturumu aynı yıl 15 Şubat'ta yapılmıştır. Jatiya Sangsad Bhaban bu tarihten itibaren kullanımdadır ve Ulusal Meclis tarafından kullanılan tek kompleks olmuştur. Milli Meclis olarak kullanılan binalar arasında Jatiya Sangsad Bhaban en iyi tasarlanmış ve en geniş hacme sahip olanlardan biridir. Bina bir Meclis'in gereken tüm ihtiyaçlarını karşılar ve estetiğe çok dikkat eder. Mimarisinin en iyi yanlarından biri tüm binanın dışarıdan bir büyük yapı olarak görünmesine karşın içeride yedi kat ve yedi ek binaya sahip oluşudur. Louis Kahn ayrıca kompleksin geri kalanını da tasarlamıştır. Jatiya Sangsad Bhaban tüm Jatiya Sangsad kompleksinin bir parçasıdır ve çimenlik, göl ve Meclis Üyeleri'inin (MPler) konutlarını içerir. Yerleşim yeri Sher-e-Bangla Nagar'da yer alır ve dört ana cadde ile çevrilidir: Sonuç olarak komplekse erişim kolaydır ve yönetilebilirdir (parlamento oturumları sırasında). Ana bina (Bhaban) üç bölüme ayrılmıştır: Ana bina kompleksin merkezindedir. Kompleksin dış bölümlerinde MP konutları ve acil durum binaları bulunur. Aradaki boşluk ana binayı ve iki çimenliği çevreleyen karışık tasarımlı bir göl ile doldurulmuştur. Anahtar tasarım felsefesi alanı en iyi şekilde kullanmak ancak Bangladeş kültürel mirasını mimari yoluyla açıkça temsil eden bir yapı oluşturmaktı. Mimari, doğanın parıltısından ve hiddetinden korunma amaçlı temel insani gereksiniminden doğmuştur. RCD Espanyol RCD Espanyol de Barcelona (Katalanca: "Reial Club Deportiu Espanyol de Barcelona") Barselona'nın FC Barcelona ile birlikte La Liga'da mücadele veren diğer takımıdır. Espanyol, Barselona'daki İspanyol öğrenciler tarafından kurulmuştur. Barcelona Katalan millî takımı gibiyken, Espanyol adından da anlaşılacağı üzere şehirdeki İspanyol varlığını simgeler. 28 Ekim 1900 tarihinde, Barselona Üniversitesi'nde mühendislik okuyan Angel Rodriguez tarafından Barcelona kentinin Sarrià-Sant Gervasi bölgesinde Sociedad Española de Football adıyla kurulmuş. Kendilerinden 1 yıl önce İsviçre'li biri tarafından kurulan FC Barcelona'ya karşı, tamamen İspanyollardan oluşan bir grubun eseri olan Espanyol, kurucularının tamamı İspanyol olan ilk İspanya takımıdır. Kulübün de misyonu zaman içerisinde "Katalan ayrılıkçılığına karşı, İspanya merkeziyetçiliği" şeklinde belirlenmiş. 1910 yılında şimdiki renkleri olan mavi-beyazı kullanmaya başlayıp adını Club Deportivo Español olarak değiştirilen kulüp, 1912'den itibaren Real Club Deportivo Español adıyla anılmaya başlanmıştır. 1923 yılından 1997 yılına kadar, kuruldukları bölgede bulunan ve bölgeyle aynı adı taşıyan Estadi de Sarrià'da oynayan kulüp, 1998 yılından 2009 yılına kadar ise Estadi Olímpic Lluís Companys'te oynamıştır. 2009 yılında kendisine ait bir stada kavuşan Espanyol, o tarihten bu yana maçlarını RCDE Stadyumu'nda oynamaktadır. Şubat 1995'te kurulduklarından bu yana asla vazgeçmedikleri İspanyolca kulüp ismini taşımayı bırakan Espanyol, kulüp ismini Reial Club Deportiu Espanyol de Barcelona şeklinde Katalanca kullanmaya başladı. 21 Daniel Jarque "(merhum)" (2002-09) Richard Kruspe Richard Kruspe (24 Haziran 1967, Wittenburg, Almanya), Rammstein grubunu kuran mÃ¼zisyendir. Grubun arka vokali ve solo gitaristidir. O zamana kadar yapılan müziklerden sıkılan Kruspe, ağır tonlar içeren, mekanik, monoton bir tarzda hatta bazen can sıkacak müzikler yapmak istedi. Beş kişi daha bulduktan sonra 1994 yılında Rammstein grubunu kurdu. Grubu kurduktan sonra bu fikri arkadaşı Christoph Schneider'e söyler. O da arkadaşları Paul Landers ve Christian Lorenz'i gruba dahil eder. Grubu kurduktan sonra eşinden boşanır. Bir turne sırasında Caron Bernstein ile tanışır ve bir hafta sonra evlenirler. Karısının soyadını da kullanır. Böylece adı Richard Kruspe-Bernstein olur. Ama 2004'te Bernstein ile ayrıldılar; 2006'da da boşanmaları sonuçlandığı için tekrar soyadı Kruspe olmuştur. Richard'ın solo projesi Emigrate Albümü 5 Ekim 2007 tarihinde çıkarmıştır. Uzun bir süreden sonra 2014 yılında Slient So Long Albümü ile sessizliğini bozmuştur. Marduk Marduk (Akadça'daki Sümerce yazılışı AMAR.UTU (güneşsel dana)), antik Mezopotamya'daki geç dönem tanrılarından birinin adıdır. Hammurabi zamanında Babil, Fırat vadisinin politik merkezi olduğunda, Babil panteonunun başı olarak Marduk'a tapınılmaya başlanmıştır. Babil yaratılış destanı olan Enûma Eliş'te tanrıların en büyüğü ilan edilmiştir. O aynı zamanda babil'in koruyucu tanrısıdır. Lakabı “Büyük Efendi, dünyanın ve cennetin efendisi” idi. Gücünün, her zaman fakir insanlara yardım etme ve kötüleri cezalandırmada kullandığı bilgeliğinde saklı olduğuna inanılırdı. Mardok olarak da okunabilir. Bereket tanrısıdır ve (sembolü mer-doğ, bağ beli) ileriki tarihlerde bu Mazda olarak değişecektir. Sümerlilerin Enuma Eliş (Gökyüzünde) sözcükleriyle başlayan ve bundan ötürü bu adla anılan uzun yaratılış şiiri, Marduk'un baştanrılığını şöyle anlatır (Kimi incelemeciler Marduk'un bu şiire sonradan sokulduğunu ileri sürmüşlerdir): İlk kaosun canavarı Tiamat'ı (tuzlu suların kişileşmesi) yendikten sonra "yeryüzünün ve göğün tanrılarının efendisi" olur. İnsanlarla birlikte bütün doğa, varlığını ona borçludur. Babil'deki en önemli Marduk tapınakları, Esagila ve tepesinde bir Marduk tapınağı bulunan Etemenanki adlı ziggurattı. Esagila'da her yeni yıl şenliğinde Enuma Eliş şiiri okunurdu. Marduk'un karısı olarak en sık anılan tanrıça Zarpanit ya da Zarbanit'ti (Zarpan Kentinin Kadını). Marduk'un yıldızı Jüpiter, kutsal hayvanları ise at, köpek ve özellikle çatal dilli canavardı. Marduk en eski anıtlarda, elinde üçgen bir kürek çapayla betimlenir; bunun bereketi ve birlikteliği simgelediği düşünülür. Yürürken ya da savaş arabasına binmiş durumda da betimlenir. Giysisi yıldızlarla süslüdür. Elinde bir asa vardır; ayrıca yay, mızrak, ağ ya da yıldırım taşır. Asur ve Pers kralları da yazıtlarda Marduk ve Zarpanit'i saygıyla anmışlar, ikisinin birçok tapınağını yeniden yaptırmışlardır. Baal: Tanrılar zamanla nitelikleri bakımından az çok değişiklikler gösterdiğinden, bu tanrılar farklı adlarla devam ettiğinde bunların farklı tanrılar olduğu zannedilebilir. Marduk kendisini Baal ve Tammuz adlarıyla devam ettirmiştir. Baal ile Tammuz arasındaki önemli bir fark, Baal'ın simgesinin Hilal, Tammuz'un simgesinin ise Güneş olmasıdır. Baal uğruna küçük çocukların kurban edildiği bir tanrıdır. Fırtına ve yağmur tanrısı olan Baal verimlilik tanrısı olarak görülerek, Ortadoğu bölgesinde yaygın bir biçimde tapınılan bir tanrı olmuştur. Aslında Babil'de tapınılan üçlü tanrılardan Sin, İştar ve Şamaş tek bir tanrıda, Marduk'ta birleşerek üçlük inancını oluştururlar. Buna göre Marduk bütün ışık veren gök cisimleriyle simgelenmiş olur. Nimrod: Hem Nimrod, hem de Nimrod'un tanrılaştırılmış şekli olan Marduk, içeriğinde isyan etme anlamını taşıyan birer sıfat olarak da kullanılmışlardır. Nimrod zamanının ilk isyancısı olma özelliğiyle Şeytan'ı simgeler. Nimrod ve Marduk sözcüklerinin Maradh sözcüğünden türemiş sözcükler olduğu da düşünülür. Bu sözcüklerin içeriğindeki isyan etme ve muhalif olma anlamı Şeytan sözcüğünde de bulunduğundan, Marduk ilk başta Şeytan'ı simgelemektedir. Bu nedenle satanizmde Marduk özel bir yere sahiptir. Marduk adının Babil kentini kuran Nimrod'dan geldiği düşünülür. Merodak-Baladan adı Babil'in bir kralının adı idi. Buna göre Baal ilk olarak Babil'in baş tanrısı olan Marduk olarak ortaya çıkmıştır. Babil kralları aynı zamanda kendileri de bir tanrı olarak görülürler ve tanrılarının adlarını taşırlardı. Anlatımlara göre Nimrod insanların dağılmayıp kendi yönetimi altında bir arada bulunmalarını istemiştir. Bu amaçla Babil Kulesi'ni inşa etmeye yeltenerek bir isyanı başlatır. Nimrod hayvanları avlayan ve insanları benzer şekilde öldüren savaşçı bir kişiliğe sahiptir. Marduk ve Nimrod sözcüklerinin içeriğinde isyan etme anlamları bulunur. Tammuz'la ilgili anlatımlarda, kadınların ölen Tammuz'un ardından yas tutup ağladıkları gösterilir. Bunun nedeninin, insanlara şiddet uygulayan Nimrod'un da benzer bir şiddet sonucu öldürülmüş olmasından kaynaklandığı düşünülür. Bununla birlikte Babil inancında ölüm gerçek ölüm olmayan bir süreçtir ve yeniden doğuşa (reenkarnasyon) inanıldığından, aslı Nimrod olan Tammuz'da her yıl yeniden dünyaya doğmaktadır. Marduk reenkarnasyon ile yeniden dünyaya geldiğinde annesiyle evlenerek, bu kez oğlu olmak yerine, kocası (Baal: koca) olur. Annesinin adı da değişir ve İştar adını alır. Bundan böyle Marduk (Nimrod), Baal ve Tammuz olarak varlığını sürdürür. Tektanrıcılık'a gidiş: Marduk sonunda Bel'le özdeşleştirilmiştir. Eskiçağ çok tanrılıcığında Marduk özel yeri olan en büyük tanrılardan biridir. İlkin tarım tanrısıydı, sonra MÖ 20. yüzyılda kral Hamurabi tarafından en yüce tanrı derecesine yükseltildi, daha sonra MÖ 16. yüzyılda kral Nebukadnezar (Arapça; Buhtunnasr ) tarafından tektanrı sayıldı. Sümerlerin 50 kadar tanrısının ismi Marduk'a verilmiş ve tektanrıcılık yönünde adımlar atılmıştır. İnançsal tarihi MÖ 4. binyıla kadar iner. Eski Mezopotamya inançlarında o, özdeğe biçim veren ve detayı yaratan tanrı sayılmaktadır. "Balçıktan insanı yaratan odur". Tarım tanrısı olduğundan ötürü de marru (bel küreği)'yla simgelenmiştir. Sümerler Amoritlere yenilince Marduk tanrı Enlil'in de yerini almış ve bütün tanrıların en büyüğü sayılmıştır. Marduk Mısır'lı IV. Amenotep'in tektanrısı Aton (MÖ 12. yüzyıl)'la birlikte tektanrıcılığın ilklerindendir. Ne var ki Buhtunnasr, Marduk'un tektanrı olduğu inancını sadece kendi taşımış, ulusuna yaymak gücünü gösterememiştir. Üç büyük din: Tevrat'ta Merodach olarak geçmektedir. Sümer Tanrısı Marduk’un büyük önemi, üç büyük tektanrıcı dine kaynaklık etmiş olmasıdır. Yahudiliğe etkisi: Krallıkların ve uyruklarının yazgısı onun elindedir. Yeryüzünü de Kingu'nun kanıyla yoğurup elde ettiği balçıktan ilk insanı meydana getirmiş. Babil Kralı Hammurabi ünlü yasalarını kendisine dikte ettirenin Marduk olduğunu söyler. Marduk burada adalet tanrısı Şamaş kişiliğindedir. İncelemeci Samuel Reinach, Hammurabi Kanunlarıyla Yahudi yasaları arasındaki benzerliğe işaret ederek, Marduk'u Yehova'yla aynılaştırır;"Eğer Musevi kanunlarının Musa’ya Tanrı tarafından yazdırıldığı doğruysa, Tanrı, Hamurabi’nin yapıtını aşırmış demektir. Hristiyanlığa etki: Tanrılaştırılmış Nimrod olan Marduk Semiramis'in oğludur. Semiramis gök kraliçesi ve kutsal anne olarak görülen bir tanrıçadır. Kutsal Anne Semiramis ve oğlu Nimrod (Marduk) inancı bu şekliyle Babil'den gelir. Hristiyanlık bu eski putperest inanç biçimini İsa'nın annesi Meryem'le çocuk İsa'ya uygulamıştır. Hristiyanlığın ilk zamanlarında olmayan, Kutsal anne Meryem ve bebek İsa inancı buradan doğar. Gerçekte Meryem'den "Kutsal Anne" diye söz edilen bir pasaj bulunmaz. Marduk güneş tanrısı olduğundan, kundaktaki ve beşikteki çocuğun başucunda bir güneş çemberi (Halo, Nimbus) resmi bulunur. Çocuğun bulunduğu kundak beş köşeli İştar Yıldızı (Pentagram) olarak resmedilir ve İştar Yıldızı'na benzeyen Helleborus Niger çiçeğiyle simgelenir. İslam'da, Marduk ayrıca İslam mitolojisindeki Harut ve Marut efsanesinin Marut'u ile ilişkilendirilir. Dış iskelet Dış iskelet, omurgasız hayvanlardan eklembacaklılar ve yumuşakçalarda görülen iskelet türü. Üzerinde canlı doku bulunan iskelete yer iskeleti denir. Canlıları dıştan gelen etkilere karşı korur. Su ve ısı kaybın önler. Büyümeye yardımcı olmaz. Kaslar iskelete içeriden bağlanmıştır. İskeletin üzerinde vücut örtüsü bulunmaz. Ektoderm kökenlidir. Arının salgıladığı organik ya da inorganik maddelerden oluşur. Dış iskelet midye, salyangoz gibi yumuşakçalarda, ıstakoz gibi kabuklularda, CaCO'ten meydana gelmiştir. Eklembacaklılardan böceklerde iskelet azotlu bir polisakkarit olan kitinden yapılmıştır. Dış iskelet, canlının büyümesine önemli bir engeldir. Dış iskelete sahip canlılar, çeşitli uyum şekilleriyle bu engeli aşmaya çalışmışlardır. Istakoz ve yengeçler dış kabuklarının arka tarafını sertleştirmez. Bu bölgenin çatlamasıyla, hayvan dışarı çıkar. Salyangoz ve midyeler kabuklarına yeni ekler yaparlar. Telvin (müzik grubu) Telvin; Erkan Oğur (gitarlar ve kopuz), İlkin Deniz (bas) ve Turgut Alp Bekoğlu'dan (davul) oluşan caz ve blues topluluğu. Telvin; kelime anlamı olarak halden hale geçmektir. Müziklerinde halden hale geçmeyi amaçlamışlardır. Çalışmalarına 1995 yılında başlayıp Türkiye'de ve yurt dışında verdiği birçok konserden sonra 2006 yılında Kalan Müzik etiketiyle Telvin isimli 2 cd'lik bir albüm çıkarmışlardır. Bir cd'de stüdyo kayıtları diğer cd'de konser kayıtları vardır. 2012 yılında Kalan Müzik etiketiyle Okan Avcı yönetmenliğinde Telvin - Turne Belgeseli isimli bir dvd çıkarmışlardır. Ron Weasley Ronald "Ron" Bilius Weasley, (d. 1 Mart 1980), J.K. Rowling tarafından yazılmış Harry Potter serisinde kurgusal karakteri. Serinin filmlerinde karakteri Rupert Grint canlandırmıştır. Aslında tutuk duran fakat yeri geldiğinde değer verdiği şeyler için her şeyini ortaya koyabilen bir karakterdir. Rowling onu "uzun boylu, zayıf, leylek bacaklı, çilli, uzun burunlu ve elleriyle ayakları kocaman" şeklinde tanımlamıştır. Harry Potter'ın en yakın arkadaşıdır. Ron'un beş erkek, bir kız kardeşi vardır. Diğer Weasleyler gibi o da Gryffindor binasındandır. Babası Sihir Bakanlığı'nda çalışmaktadır. Hayata olumlu bakan biridir. Fakat fakir olmaktan ötürü de biraz hayal kırıklığı yaşar. Ron üç yaşındayken Fred oyuncak ayısını kocaman iğrenç bir örümceğe dönüştürmüştür. Çünkü Ron da daha önce Fred'in oyuncak süpürgesini kırmıştır. Oyuncak ayısına sarılmaya kalktığı zaman bir sürü örümcek bacağına dolanmıştır ve bu yüzden Ron örümceklerden hoşlanmaz. Fakat ölü oldukları zaman rahatsızlık duymaz. Ron'un patronusu 5. filmde DO'da görünmüştür ve 7. kitapta Sihir Bakanlığı'ndaki kaçışta geçmektedir. Ron'un patronusu Jack Russell teriyer cinsi köpektir. Minerva McGonagall'ın Felsefe Taşı'nın korunması için yaptığı satranç büyüsünü bozmuş, Harry'nin bu aşamayı geçmesine yardımcı olmuştur. Harry ile birlikte çeşitli olaylara karışırlar. Bazen birbirleriyle konuşmazlar; fakat yine de Harry'nin en sadık arkadaşı ve yardımcısıdır. Başlarda kavga ve alaycılık aşamasında olsalar da, ileride Hermione Granger'le romantik ilişkileri başlar. Ron 11 yaşında Hogwarts'a eğitimine başlamıştır.Harry Potter'la King's Cross İstasyonun'da tanışırlar.Hogwarts Express'te Harry ile birilikte yolculuk yapmıslardır.O sırada Hermione Granger ile de tanışmış olsalar da Ron ilk başlarda onunla pek anlaşamamıştır.O da ailesindeki tüm diğer üyeler gibi Gryffindor binasına seçilmiştir.İlerleyen zamanlarda Harry ve Hermione ile daha yakın arkadaş olmuşlardır.Bir gün Harry ve Hermione ile okulda girilmesi yasak olan üçüncü koridora giderler. Burada üç başlı bir canavarın koruduğu “Felsefe Taşı” bulunmaktadır. Felsefe Taşı suyu ölümsüzlük iksirine, metali altına çevirmektedir. Harry’nin anne ve babasını öldüren kötü büyücü Voldemort da Felsefe Taşının peşindedir. Harry taşı bulur ve Voldemort ile ilk mücadelesini yaşar. Ron burada Minerva McGonagall'ın yaptığı satranç büyüsünü bozarak Hogwarts tarihindeki en iyi satranç oyununu oynamış ve Harry'ye taşa ulaşması için yardım etmiştir.Harry taşı bulur ve Voldemort ile ilk mücadelesini yaşar. Harry Voldemort’u etkisiz hale getirir. Dobby,Harry'nin Hogwarts'a gitmemesi için her şeyi yapar ama Ron ve abileri Harry' uçan arabaları ile kurtarırlar.King's Cross'taki gizli kapıdan da geçemeyince okula araba ile dönerler.Ancak araba yolculuğu sırasında başlarına bir sürü kaza da gelmiştir.Ardından okula döndüklerinden bir süre sonra ilginç olaylar yaşanmaya başlar.Harry, Ron ve Hermione Neredeyse Kafasız Nick’in partisine katılırlar. Geri dönerlerken Harry o kin dolu sesi tekrar duyar ve hademenin kedisini kara bir büyü yüzünden taşlaşmış olarak bulurlar. Duvarlardaki mesajda Sırlar Odası uyarısı vardır. Çocuklar, Profesör Binns’den Salazar Slytherin’in Muggle’lara karşı olan önyargısını, Sırlar Odası’nı ve onun mirasçısını öğrenirler. Ron bu mirasçının Draco Malfoy olduğunu düşünür ve Hermione de çok özlü iksiri içip Draco’nun arkadaşlarının kılığına girerek bir sonraki Quidditch maçından önce onunla konuşmayı önerir. Yen Yıl tatili sırasında Harry, Ron ve Hermione çok özlü iksiri denerler. Harry ve Ron, Draco Malfoy’un mirasçı olmadığını öğrenirler fakat Hermione yanlışlıkla kendini bir kediye dönüştürür. Harry, Mızmız Myrtle’ın odasında boş bir günlük bulur. Günlük bir zamanlar, Tom Riddle’a aittir; yani okulun 50 yıl önceki bir öğrencisine.Sonra günlük çalınır ve Hermione ile diğer kıza saldırılır. Daha kötüsü; Hagrid Azkaban'a gönderilir ve Dumbledore’un müdürlük görevi askıya alınır. Harry ve Ron Yasak Ormana girerek Hagrid’e yardım etmek isterler. Orman’da dev bir örümcek olan Aragog’la karşılaşırlar.Aragog onlara Hagrid’in suçsuz olduğunu söyler. Harry duyduğu sesin borulardan geldiğini ve dev bir yılana ait olduğunu öğrenir. Ron’un kız kardeşi Ginny, Sırlar Odası’na götürülür. Bu yüzden Harry, Ron ve Profesör Lockhart onu bulmak için doğru borulara giderler. Harry, Tom Riddle yani Lord Voldemort ile karşı karşıya gelir. Voldemort, Ginny’yi de esir almıştır. Fakat Dumbledore'nun Anka Kuşu Fawkes’in yardımıyla Harry Voldemort’u yener. 3.yılında Harry Marge Dursley'in kendisini ve ailesini küçümsemesine dayanamamış ve evden kaçarak otobüsle Çatlak Kazan'a gitmiştir.Ardından Weasley'ler ve Hermione ile de karşılaşır.Bu arada, Sirius Black’in Azkaban’dan kaçtığını öğrenir. Bir süre sonra arkadaşları Hermione ve Weasley’ler de ona katılır. Harry, Bay ve Bayan Weasley’nin Sirius Black’in onu ölü istediğini söylediklerine kulak misafiri olur. Okula dönerken Harry ve arkadaşları trende yeni Karanlık Sanatlara Karşı Savunma öğretmeni olan Profesör Lupin ile tanışırlar. Tren aniden durur,ışıklar söner ve kapıda bir Ruh Emici belirir. Harry çığlıklar duyar ve bayılır. Çocuklar Hogwarts’da,Ruh Emiciler'in okulu Sirius Black’den koruduğunu öğreniler. Hermione’nin kedisi Crookshanks Ron’un faresi Scabbers'i kovalayınca iki arkadaş arasında sürtüşmeye neden olur.Bu arada Sirius Black'in kaçısı herkesi korkutmaktadır.Harry,Ron ve Hermione onun izini bulmaya kararlıdır. Ron kayıp faresi Scrabbers'i Hagrid’in süt şişesinde bulur. Gerçek sonunda ortaya çıkar; Sirius Black, Harry’nin ailesine ihanet etmemiştir. Remus J.Lupin, bir kurt adamdır ve Profesör Snape ona dolunayda değişmemesi için iksir vermektedir. Harry, Sirius Black ve Remus J.Lupin’in }Peter Pettigrew’u öldürmelerini engeller. Çünkü babasının onların katil olmasını istemeyeceğini düşünmektedir. Her nasılsa, Peter Pettigrew serbest kalır ve Ruh Emiciler Sirius Black’i yakalar. Harry Patronus büyüsünü kullanarak Black’i kurtarır.Harry ve Hermione zaman kolyesini kullanıp Şahgaga’yı idamdan kurtarırlar. Şahgaga, Black’i güvenli bir yere götürür. Dumbledore da Harry’ye babasının onun içinde yaşadığını söyler. Üçbüyücü Turnuvası için çekilen kurada hiç beklenmedik şekilde Harry'nin de adı çıkar.Okuldaki herkes ve Ron Harry'nin hile yaptığını düşünür.Ancak zaman geçtikçe Ron Harry'nin böyle bir şey yapmayacağını anlar ve görevlerinde yardımcı olur.Ron Yılbaşı balosu için Fleur Delacor'u davet eder, bunu isteyerek yapmamıştır, Fleur bir Veela'dır ve Ron, Veela'lardan çok etkilenmektedir. Ancak kabul etmeyince Harry ile birlikte Padma ve Parvati Patil ile baloya katılırlar.Bu arada Ron Hermione'nin kimse davet etmediği için baloya gelmediğini düşünür ancak onu Viktor Krum ile görünce çok kıskanır.Turnuvadaki son oyunun ardından Barty Crouch Jr'un bir oyunuyla Kupa anahtar yapılarak Tom Riddle'ın Mezarlığına gelmelerini sağlamıştır. Harry Mezarlığın ne olduğunu anlamaya çalışırken Peter Pettigrew'un kucağında kötü durumda olan Voldemort'la karşılaşır,Cedric Digorry'i öldürür ardından Lord Voldemort'un geri dönmesi için büyü yapar. Yapılan kara büyü ile artık Lord Voldemort geri dönmüş olur. Oliver Wood 'un gidişiyle birlikte Gryffindor Quidditch takımının tutucusu eksilmiştir ve Ron seçmelerde Gryffindor Quidditch takımının tutucusu seçilmiştir. Ron 5. senesinde zorluklar çeken Harry'e destek olmaya çalışır. Hermione’nin Dumbledore’un Ordusu fikrini destekler.Okula yeni atanan Dolares Umbridge'den gizli büyü çalışmaları yaparlar.Ancak bir süre sonra gizlice çalıştıkları öğrenilir.Voldemort Harry'nin zihnine Sirius'un bakanlık binasında işkence gördüğüne dair yanlış görüntüler nakleder. Bunun üzerine Harry ve Dumbeldore'nin Ordusundan Hermione Granger, Ron Weasley , Ginny Weasley , Neville Longbottom , ve Luna Lovegood , Sirius'u kurtarmaya giderler. Öğrenciler, Voldemort'un ölüm yiyenler'i tarafından Esrar Dairesinde kurulan tuzağa düşerler. Zümrüdüanka yoldaşlığı üyeleri takviyesi zamanında yetişmesine rağmen, Sirius, kuzeni Bellatrix Lestrange tarafından öldürülür. Voldemort ortaya çıkar ardından Dumbledore ile düello yaparlar. Voldemort, Dumbledore ile olan düelloda sonuç alamayınca Harry'nin içine girerek işkence yapar. Dumbledore'un sözleriyle Harry kendine gelmeye başlayarak karşı gelmeye başlar. Bakan ve Seherbazlar aniden geldiklerinde ortadan kaybolur. Artık Voldemort'un döndüğüne inanmışlardır. Bunun sonucunda Harry ve Dumbledore aklanmış olurlar. Ron Quidditch seçmelerindeyken Hermione onun kazanması için Mclaggen'e büyü yapar. Ron, Ginny ile Dean'i öpüşürken görür ve kavga ederler, Ginny ona Hermione'nin Viktor Krum'u öptüğünü söyler, Ron çok sinirlenir. Hermione'yi kıskndırmak için Lavander Brown ile çıkmaya başlar. Ron onunla çıkıp her yerde öpüştüğünden, Hermione çok kızgındır ve ikisi de birbiri ile konuşmamakta kararlıdır. Ron ve Hermione birbirlerinden hoşlanmaktadır fakat belli etmeme çalışırlar. Bu arada Harry'nin Ginny'e olan ilgisi daha da artmıştır. Bir süre sonra Harry ve Ginny Weasley çıkmaya başlarlar.İlk başlarda Ron buna karşı çıksa da sonra kabullenir. Ron Weasley, Harry Potter'a Hortkuluk avında Hermione Granger ile birlikte yardım etmiş ama Harry ile Hermione arasında bir şeyler olduğunu düşünüp onları terk etmiştir. Harry onun en iyi dostu olmasına rağmen onu kıskanmakta ve hep geri planda kaldığını düşünmektedir. Geri döndüğünde Voldemort'un hortkuluklarından biri olan Slytherin madalyonunu Godric Gryffindor'un kılıcıyla yok etmiştir. Hortkuluk avı sırasında ekibini terk ettiği sıralarda, Voldemort'un adına tabu konduğunu, muggle kaçıranlara yakalandığı sırada o fark etmiş ve ekibe döndüğünde Harry ve Hermione'ye çok büyük yardımları olmuştur.(Kitap ayrıntıları). Ron son savaşta Hermione ile birlikte Sırlar Odası'na gider. Orada hortkuluklardan Helga Hufflepuff'ın kupasını yok eder. Daha sonra Ron ev cinlerini kurtarmaları gerektiğini söylediğinde Hermione Ron'a sarılır ve öpüşürler. Ron 36 yaşındadır. Hermione Granger ile evlenmiş Rose ve Hugo adında iki çocukları olmuştur. Savaştan sonra Hermione’nin aksine Ron ve Harry, Hogwarts'a devam etmemiş ve sihir bakanlığı nda seherbaz olarak çalışmaya başlamışlardır. Bir süre sonra Ron buradan ayrılıp Fred'in ölümünden sonra yalnız kalan George ile birlikte Weasley Büyücü Şaka Dükkanını işletmeye başlamıştır. Ron 1 Mart 1980'de doğan Arthur ve Molly'nin 6. ve en genç erkek oğullarıdır. Ron Percy'den 5, Fred ve George'dan ise 2 yaş küçük, Ginny'den ise 1 yaş büyüktür. Ron ailesi ile birlikte Kovuk'ta yaşamaktadır. Altı kardeşi olan Ron her zaman büyüklerinin eskilerini kullanır ve herhangi bir konuda ilk olması mümkün değildir. Bill Weasley'nin cüppesini, Charlie Weasley'nin eski asasını ve Percy Weasley'nin eski faresini sahiplenir. Aslında o fare bir animagus olan Peter Pettigrewdir. Ron faresiz kalmıştır ve bu yüzden Sirius Black ona Pigwidgeon adında bir baykuş hediye eder, çünkü Ron'un bir faresi olmamasının kendi suçu olduğunu söylemiştir. Baykuşa Ginny Weasley Pigwidgeon adını takmıştır ve kısaca Pig demektedir. 5. kitapta aldığı süpürgesi ve baykuşu dışında sahip olduğu şeyler hep ikinci eldir. Ron'un ağabeyleri Percy, Bill ve Charlie Hogwarts'tan mezun olmuşlardır. Fred ve George ise ikizdir ve hala okuldadır. En küçük kardeş olan Ginny Weasley de Hogwarts'taki ikinci yıllarında okula başlar. Fred ve George 7. ve son yıllarında büyük bir kutlamayla Hogwarts'tan ayrılmıştır. Weasley ailesi Harry Potter serisindeki safkan büyücü ailelerinden biri. Ottery St.Catchpole’un yakınlarındaki bir kasabada Kovuk adındaki 3-4 katlı ve köhne bir evde yaşarlar. Hepsi de kızıl saçlı olan aile bireyleri; baba Arthur, anne Molly, ağabeyler Bill, Charlie, Percy, ikizler Fred ve George, Ron ve en küçükleri olan tek kız Ginny’den oluşur. Charlie, Romanya’da ejderhalarla uğraşmakta, Bill ise Mısır’da büyücü bankasında görev yapmaktadır. Percy, Hogwarts'ı yeni bitirmiş ve Sihir Bakanlığı'nda Barty Crouch'un yardımcısı olmuştur. Fred ve George ise ailenin el çabukluğu ile bilinen üyeleridir. Ginny, ailedeki tek kız çocuktur. Fakir bir aile olmalarına rağmen tüm çocuklar Hogwarts’ta okumaktadır. Ailenin tamamı büyücüdür. Fakat Molly Weasley'in muhasebeci olan küçük kuzeni büyücü değildir ve ondan aile içinde hiç söz edilmez . Aile Kovuk adı verilen evde yaşamaktadır. Lord Voldemort Lord Voldemort, J.K. Rowling tarafından yazılmış Harry Potter serisinin ortaya çıkma nedeni olan kurgusal karakter. Lord Voldemort aynı zamanda sadece Safkan Büyücü Irkından olanların Büyü Dünyasında yaşamasına izin veren Safkan Rejimi Hareketinin Lideridir. Tüm zamanların en korkunç ve kötü büyücüsüdür, sihir dünyasına korku saçan Lord Voldemort'un Albus Dumbledore haricinde korktuğu ve yenemeyeceği kimse yoktur. Kendisi belirli zaman aralığındaki birçok ölümün başlıca nedenidir. Lily ve James Potter`ı öldürdüğünde, Harry Potter'ı da öldürmeye çalışır, ama gönderdiği ölüm laneti Avada Kedavra, Harry`nin alnından geri teperek çarptığı Karanlık Lord'u ölümcül derecede zayıflatır. Lord Voldemort kaçar ve sihir dünyası üzerinde kurduğu baskı kalkar. Karanlık Lord ve Ölüm Yiyen'ler denen yakın destekçileri, büyücüler ve muggle'lar dünyasında birçok işkence ve cinayetin sorumlusudur. Safkan bir anneden ve muggle bir babadan doğma bir melezdir. Annesi onu bir muggle yetimhanesinde doğurur ve ismini koyduktan sonra hemen ölür. Gerçek adı Tom Marvolo Riddle'dır. Voldemort ise bu isimden anagramdır. Yatakhane görevlilerince "tuhaf çocuk" diye tanımlanmıştır. Yatakhanedeki diğer çocukların başına Tom'la tartışırlarsa tuhaf olaylar gelmektedir. Tom yani Voldemort çocukluğunda da insanları korkutmuş, zorbalık yapmış ve hatta kendi deyimiyle "cezalandırmış" tır. Sinsi bir çocuktur, yaptıkları asla kendisiyle ilişkilendirilemez. Çoğu büyücünün yapamadığı şeyi başarmış, çok küçükken bile sihir gücünü fark edip insanlar üzerinde kullanmaya hatta onların canlarını yakmaya başlamıştır. 11 yaşında Albus Dumbledore tarafından Hogwarts'a davet edilir. Hogwarts'ta Slytherin binasına yerleştirilir, bilgiye açtır, ölümsüzlüğün sırlarını arar, ve bu uzun yolda herkesten daha fazla ilerler. Okula geldiği günden itibaren ailesini araştırır, özellikle babasının güçlü bir büyücü çıkmasını bekler. Uzun süren araştırmalardan sonra annesinin safkan babasının ise annesini daha hamileyken terkeden Tom Riddle adında bir muggle olduğunu anlar, babasını ve babası ile yaşayan büyükannesi ve büyükbabasını da öldürür. Böylece değersiz Riddle soyadını bitirir. Kendi adını değiştirir. Tom Marvolo Riddle, okulda çok yakışıklı, çok yetenekli, çok çalışkan ve çok zekidir, örnek öğrenci olarak lanse edilir, Albus Dumbledore hariç bütün öğretmenler ve öğrenciler ona hayrandır. Kısa zamanda öğrencilerden oluşan bir grup müridi olmuştur ve bu kişiler ilk ölüm yiyenleri oluşturmuştur. Okuldan sonra ölümsüzlüğe giden çalışmalarında karanlık sanatlara öyle bir gömülmüştür ki türlü değişimler geçirmiştir, daha az insani bir hale bürünmüştür. Dumbledore, Voldemort'un kendisinin asla edinemeyeceği güçlere sahip olduğunu söyler. Hakkında en çok bilgi aldığımız kitaplar; ergenlik dönemlerinin anlatıldığı, Karanlık Lord'un henüz Tom Marvolo Riddle olduğu Harry Potter ve Sırlar Odası (1998) kitabı ile doğumunun, çocukluğunun, yakışıklı Tom'a ve Tom'dan da kana susamış Karanlık Lord Voldemort'a dönüşmesinin anlatıldığı Harry Potter ve Melez Prens (2005)'tir. J.K. Rowling bu bilgileri Harry ile Dumbledore arasındaki uzun konuşmalarda sunmuştur. Anne tarafından Salazar Slytherin'in soyundandır. Ve efsanevi Slytherin'in varisidir. Hikâyeye göre; Lord Voldemort dünyâya Tom Marvolo Riddle olarak 31 Aralık 1926'da, Londra'da Wool Yetimhanesi'nde dünyaya gelmiştir. Tom, Merope Gaunt adında safkan bir cadıdan ve Tom Riddle adında bir Muggle'dan doğmuştur. Merope, güçlü ve ünlü büyücü Salazar Slytherin'in soyundandır. Dumbledore'a göre, Merope çok yakışıklı olan Tom Riddle'ı kendisine bağlayabilmek için ona aşk iksiri verir ve bu iksirin yardımıyla Tom, Merope'yi de alarak uzaklara gider ve yine Dumbledore'a göre, Merope, hamile kaldıktan sonra Tom'un da onu sevdiğine inanmaya başlar ve Tom'a aşk iksiri vermeyi bırakır. Artık iksir almayan Tom, karısını ve doğmamış çocuğunu reddederek onlardan kaçar. Merope'nin kocasına olan inancı yok olur. Kalbi kırılan Merope, kendi hayatını kurtarmak için bile asasını kaldırmaz ve bebeğini doğurduktan çok kısa bir süre sonra aynı yetimhanede ölür. Küçük çocuk hayatının ilk 11 yılını bu yetimhanede geçirir. Daha küçükken kendindeki sihirli güçlerin farkına varır -özellikle psikokinezi ve olağanüstü duygusuzluk- Dumbledore onu bulup Hogwarts Cadılık ve Büyücülük Okulu'na gelmesini teklif eder. Sonraları, Riddle kendini mükemmel bir öğrenci olarak lanse eder. Ama aynı zamanda çok sert ve kendini kızdıranlara zorbalık etmekten çekinmeyen biridir. Riddle, 5. sınıfta başkanlık yaptığı yıl efsanevi Sırlar Odası' nın kapısını açar ve genç öğrencilerden Mızmız Myrtle'ı öldüren Basiliski serbest bırakır. Okulun saldırılar yüzünden kapanacağını öğrenince bu suçu Rubeus Hagrid'in üzerine atar. Sonra öğrencilik hayatını sorunsuz bir şekilde tamamlar. Önce o zamanki müdür olan Armando Dippet'a öğretmen olup olamayacağını sorar ve o da daha çok küçük olduğunu söyler ve birkaç yıl sonra bir daha gelip sormasını ister. O da bunun üzerine öğretmenleri inanılmaz derecede şaşırtarak Borgin&Burkes'ta satış elemanı olarak çalışmaya başlar (Borgin&Burkes, karanlık sanatlarla ilişkili nesneler satan bir mağazadır). Daha sonraları kendine Lord Voldemort takma ismini takar. Yakın takipçileri artık onu bu adla çağırırlar. Bir yıl sonra, okuldaki 6. yılında, Voldemort babasını ziyarete, Little Hangleton'a gider. Aynı zamanda büyük babası, annesi ve dayısının yaşadığı eski eve de gider. Geriye hayatta sadece dayısı Morfin Gaunt kalmıştır. Voldemort, dayısının asasını çalıp öz babasını öldürür ve dayısının zihnindekileri değiştirir ve suçu kendisinin işlediğini itiraf etmesini sağlar. Morfin, Azkaban'da bu suçu işlemenin verdiği büyük gururla ölür. Mezuniyetinden sonra o zamanın okul müdürü olan Profesör Armando Dippet'a Karanlık Sanatlara Karşı Savunma öğretmenliği yapmak için teklifte bulunur. Fakat Müdür onu geri çevirir ve birkaç yıl sonra tekrar başvurmasını söyler. Hemen akabinde öğretmenlerinin çok daha iyi şeyler beklediği Riddle, Borgin ve Burkes adında Karanlık Sanatlarla ilgili eski eserlerin satıldığı bir dükkanda satış elemanı olarak çalışmaya başlar. Kısa bir süre sonra ortadan kaybolur. Hepzibah Smith adında yaşlı bir kadını, iki sihirli eski eseri alabilmek için öldürmüştür. Bu eserler Salazar Slytherin'e ait olan bir madalyon ve Helga Hufflepuff'a ait olan bir kupadır. Muggle ailesini öldürdüğünde yaptığı gibi bu kez de suçu Hepzibah Smith' in evcini Hokey'in üzerine atar. Riddle ortadan kayboluşundan sonra tamamen Karanlık büyüye dalar. Kendini ölümsüzleştirebilmek için adına 6 tane Hortkuluk yapar. Hortkuluk yapmak isteyen kişi her insan öldürdüğünde ruhu parçalanır ve parçalanmış kısmını karanlık büyüyle değerlendirip nesnelere saklamasıyla hortkuluk yapmış olur. Bu nesneler; kendi okul günlüğü, Marvolo Gaunt'un yüzüğü, Salazar Slytherin'nin madalyonu, Helga Hufflepuff'ın kupası, yılan Nagini ve Rowena Ravenclaw'ın diademidir. Ve ayrıca Son kitaba göre Voldemort istemsizce Harry Potter'ı 7. Hortkuluğu yapmıştır. On yıl sonra ortaya çıktığında tüm bu işlemlerden dolayı korkunç şekilde Lord Voldemort'a evrimleşmiştir. Voldemort tekrar okula döner ve bu kez okul müdürü olan Albus Dumbledore'e Karanlık Sanatlar öğretmeni olabilmek için teklifte bulunur. Dumbledore onu geri çevirir. Çünkü Dumbledore, Voldemort'un okuldaki öğrencilere gücünü gösterebilmek ve Hogwarts'taki başka değerli eserleri bulabilmek amacıyla dönmek istediğinden şüphelenmektedir. Ve şüphesi doğrudur. İş istediği gece Rowena Ravenclaw'ın Diademini oraya saklamıştır. 1970 yılında Voldemort ve Ölüm Yiyenleri devlerle birlikte büyücülük dünyasında terör estirmeye başlarlar. Safkana takıntısı olan Voldemort Muggle doğumlu büyücüleri ortadan kaldırmak için onlara saldırır. Sonunda Voldemort ırk ayrımı yapmaksızın kendisine karşı olan herkesle; gözdağı vermekten, işkence etmekten ve öldürmekten kaçınmaksızın savaşmaya başlar. Voldemort bir grup ölüm yiyeni ile birlikte, Sihir bakanlığına sızabilmek için bakanlık çalışanlarına Imperius laneti (yapılan kişiyi kontrol altına alan affedilmeyen lanet) yaparlar. Korku, panik ve umutsuzluk tüm büyücü dünyasına yayılmışken, Dumbledore, Zümrüdüanka Yoldaşlığını kurar. Yoldaşlık İngiltere'nin en iyi seherbâzlarından ve saygın büyücülerinden oluşmuştur. Yoldaşlık, Voldemort'u ve yandaşlarını yakalayabilmek ya da öldürebilmek için durmaksızın çalışır. 1980'e kadar Sihir Bakanlığı ve Zümrüdüanka Yoldaşlığı tarafından durdurulamayan Voldemort ve yandaşları, neredeyse tüm büyücülük dünyasını ele geçirmek üzeredir. Fakat Voldemort, tüm bunları kaybetmesine neden olan bir hata yapar. Bir gece Dumbledore, Hogsmeade'deki Domuz Kafası'nda, kehanet öğretmeni olarak işe almak için Sybill Trelawney ile bir görüşme yapar. Dumbledore kadından etkilenmemiştir, ta ki Trelawney'nin birdenbire gerçek bir kehanette bulunana kadar. "Karanlık Lord'u altedecek güce sahip olan geliyor... ona üç kez karşı çıkmış olanlardan, yedinci ay ölürken doğacak... ve Karanlık Lord bu erkek çocuğu kendi dengi olarak işaretleyecek, ama o, Karanlık Lord'un bilmediği bir güce sahip olacak... ve ikisinden biri diğerinin elinde ölecek, çünkü diğeri varlığını sürdürürken ikisi de yaşayamaz... Karanlık Lord'u alt edecek güce sahip olan, yedinci ay ölürken doğacak..." Genç ölüm yiyen Severus Snape kehanete kulak misafirliği yapar. Fakat kehanetin "..".Karanlık Lord bu erkek çocuğu kendi dengi olarak işaretleyecek.".." kısmını duyamaz. Dumbledore Snape'yi fark ettiğinde, Snape Voldemort'un hayatını değiştirecek bu eksik bilgiyle birlikte kaçar. Voldemort kehanetin haberini Snape'den aldıktan sonra kehanetin Longbottom ya da Potter ailesinden bahsettiğinin farkına varır. Her ikisi de Temmuz ayının sonunda doğacak çocukları vardır. Her ikisi de ailesi Zümrüdüanka Yoldaşlığındadır ve Voldemort'un elinden üç kez ucu ucuna kurtulmuşlardır. Voldemort kehanetin Harry'den bahsettiğine karar verir. Saf kan olan Neville'i değil, belki de kendinden bir şeyler bulduğu melez Harry'i seçer. Voldemort Potter'ları öldürmeye niyetlenir, fakat Snape buna karşıdır, çünkü çocukluğundan beri komşusu Lily Evans'a (Lily Potter)'a aşıktır. Snape, kaçıp Dumbledore'a Voldemort'un planını anlatır. Dumbledore, Potter'ları evlerini bir sır tutucu ile gizlemeleri konusunda uyarır. James Potter sır tutucusu olarak Sirius Black'i düşünmektedir fakat son anda Sirius, blöf yapmak için daha az dikkat çektiğini düşündüğü Peter Pettigrew'in sır tutucusu olması teklifinde bulunur. Beklenmedik şekilde Peter Pettigrew'in Voldemort'a katılıp Ölüm Yiyen olmasıyla Potter'ların sırrını Voldemort öğrenir. Voldemort doğruca Godric's Hollow'a, kendisinin düşüşüne neden olacağını düşündüğü çocuğu, Harry Potter'ı öldürmeye gider. Voldemort James Potter'ı hemen oracıkta öldürür. Fakat sonra ölümcül bir hata yapar, Harry'nin annesine kenara çekilmesini söyler fakat Lily son ana kadar Harry'i sevgi ile korur. Voldemort Lily'i öldürmek istemez fakat teklifini reddedince onu da öldürür. Sonra Voldemort, ölümcül lanetini yapar fakat koruma sayesinde büyü çocuğa çarpıp Voldemort'a geri döner, vücudunu ve evin bir bölümünü yok eder. Geri tepen büyü onu hayatta bırakır ama bir hayaletten faksız olarak. Hortkulukları ölümünü engellemiştir. Voldemort tarafından bilinmese de Dumbledore'un tahminlerine göre Voldemort'un bazı güçleri bu olay esnasında Harry'e geçer. Bu dikkatsizlik Harry'i Voldemort'un bir Hortkuluğu haline getirir onun güçlerini barındırmasını sağlar; örneğin yılanlarla konuşma yeteneği. Gücü ve bedeni yok olan Voldemort yalnızca hayvanların bedenlerinde yerleşebilir özellikle de yılanların. Fakat bedenleri ele geçirilen hayvanların ömürleri kısalır. Voldemort Arnavutluk'taki karanlık ormana sığınır ta ki orada karşılaştığı Profesör Quirrell'in bedenine yerleşene kadar. Voldemort böylece İngiltere'ye geri döner, gücünü ve bedenini geri alma planlarına başlar. Fakat Felsefe Taşı'nı çalma girişimi Hogwarts'ta Harry Potter tarafından durdurulur. Harry'nin üzerinde annesi Lily'nin sağladığı koruma büyüsü olduğundan dolayı Quirrell ona dokunamaz ve oracıkta ölür, Voldemort ise tekrar bedensiz olarak kaçar ve Arnavutluk'taki ormana geri döner. İki yıl daha ormanda saklanan Voldemort, sonunda bir Ölüm Yiyen olan Peter Pettigrew (Kılkuyruk) tarafından bulunur. Voldemort kısa bir süreliğine zayıf bir bedene kavuşur. Bu arada Kılkuyruk'un getirdiği Bakanlık cadısı Bertha Jorkins'ten Üçbüyücü Turnuvası'nı öğrenir. Deli Göz Moody kılığında Hogwarts'a soktuğu ölüm yiyeni(Barty Crouch Jr) sayesinde Harry Potter'ın Turnuvaya katılmasını ve Üçüncü Görevde kupaya dokununca yanına gelmesini sağlar. Harry ile birlikte gelen Cedric Diggory'yi öldürtür. Tom Riddle (babasının)'ın kemiğini, Kılkuyruk'un etini, Harry'nin kanını alır ve tekrar bedenine kavuşur. Ardından Harry ile düelloya başlarlar. Fakat asaları aynı anka kuşunun(Fawkes) telekleri yani kardeş olduğu için kenetlendiğinden Priori İncantatem olur ve Harry kaçar. Voldemort, geri dönüşünün bilinmemesi için en başta büyücü dünyasına herhangi bir müdahelede bulunmaz. Fakat Harry Potter'ı öldürememesinin nedenini bulmak istemektedir. Bunun cevabının Trelawney'in kehanetinde olduğunu düşünür. Bu arada Harry'in zihnine girebildiğini fark eder ve Harry'in kehaneti oradan alması için zihnine sahte görüntüler yerleştirir. Harry kehaneti alınca ortaya çıkar. Fakat kehanet kırılır. Kehaneti elde edemeyen Voldemort Harry'i öldürmek ister fakat Dumbledore gelir ve düelloya başlarlar. Voldemort kaçar fakat Bakanlık artık Voldemort'un döndüğünü bilmektedir. Bu durum üzerine Voldemort geri döndüğünü kanıtlamak istercesine eylemlere başlar. Bakanlık bu konuda çaresiz kalır. Fakat Voldemort'un büyük bir isteği vardı: Dumbledore'un ölümü. Bunun için Draco Malfoy'u görevlendirir, fakat Dumbledore'un emri ile Snape Dumbledore'u öldürür. Harry yardım etmek ister ama Dumbledore onu donmuş bir hale getirir. Fakat herkes artık Snape'i Voldemort'un tarafında zannetmektedir; Harry de dahil. Harry Snape'in peşine düşer ve Snape ona Melez Prens'in kendisi olduğunu söyler. Ağustos 1997'de Ölüm Yiyenlerle birlikte Sihir Bakanını öldürür ve kuklası durumundaki Pius Thicknesse'yi Sihir Bakanı ilan eder. Bundan sonra sadece önünde tek engel kalmıştır: Harry Potter. Onu bulmak için onu Dumbledore'u öldürmekle suçlayarak hem Harry'yi sevenlerin güveninin sarsılmasını sağlamış, hem de artık her ölüm yiyen tarafından aranmasını sağlamıştır. 2 Mayıs 1998'de, Harry Potter'ın Hogwarts'da olduğunu ve hortkuluklarının(ruhunun bir parçasını bedenden ayırarak bir yerleştirildiği cisim) peşinde olduğunu ve çoktan 3 Hortkuluğunu yok ettiğini öğrenir. Harry Potter'ı almak amacıyla görkemli bir orduyla Hogwarts'a gelir ve Hogwarts'takilerden Harry Potter'ı vermelerini ister. Ancak Hogwarts'takiler evet anlamında hiçbir harekette bulunmazlar. Bunun üzerine orduya şatoya saldırma emrini verir ve kendisi ilk etapta Hogwarts Savaşı'na katılmaz. Hogwarts'takilere direnişleri zayıflayınca barış teklif eder ve tekrar Harry Potter'ı ister. Tam tekrar saldıracakken Harry Potter teslim olur ve Voldemort ona Avada Kedavra lanetini yapar. Ancak bu Harry'yi öldürmez, tam tersine Voldemort'un Harry'nin içindeki ruhunun yok olmasını sağlar. Harry ona Dumbledore'nin verdiği Diriltme Taşı ile hayata geri döner fakat ölü numarasına devam eder. Voldemort Harry'nin ölü bedenini diğer öğrencilere göstermek amacıyla onu şatoya götürür. Herkese Harry'nin cesedini sunarken, Harry tekrar ayaklanır ve savaş tekrar başlar. Voldemort ile Harry kavga halindeyken, Neville Longbottom "Nagini" isimli yılanı, yani Voldemort'un son hortkuluk'unu öldürür. Böylece Voldemort tek başına kalır. Mürver Asa'nın aidiyeti Harry'nin olduğu için, Voldemort'un yaptığı Avada Kedavra laneti ters teper ve Voldemort ölür. Harry Potter kitaplarındaki diğer bazı kahramanların isimleri gibi, ""Voldemort"" ismi de Fransız orijinlidir. "Vol" kelimesinin eşsesli olarak "uçuş" ve "hırsızlık" anlamlarına geldiği düşünülürse, ""Vol de mort"", kullanımına göre "ölüm uçuşu" veya "ölüm hırsızlığı" anlamına gelir. Ayrıca "ölümden uçuş" veya "ölümden çalma" şeklinde de çevrilebilir, ki bu Voldemort'un ölüm korkusu ve ölümsüzlük arayışı göz önünde bulundurulursa anlamlı olur. Voldemort ölümsüzlüğünü hortkuluk adlı varlıklardan alır. J.K. Rowling kişisel olarak Voldemort'u Fransızca bir kelime gibi okur, son harf t'yi yutarak. "Tom Marvolo Riddle" isminin harfleri değiştirilerek "I am Lord Voldemort" oluşuyor. Bunun yanı sıra J.K. Rowling'in kitapta kullandığı angramdan dolayı ismin birçok dildeki çevrimi de zorlaşmıştır. Evin ismi ilk defa Harry Potter ve Melez Prens adlı kitapta geçmiştir. Tom Marvolo Riddle'ın (Lord Voldemort) büyükbabası Marvolo Gaunt, dayısı Morfin ve annesi Merope Gaunt'un eskiden Little Hangleton'da yaşadığı evdir. Voldemort buraya kendi hortkuluğu olan Marvolo Gaunt'un yüzüğünü saklamıştır. Harry ve Dumbledore ise bu evi 6. kitapta düş selinde izlediği anılarda ziyaret etmişlerdir. Merope Gaunt; Marvoldo Gaunt'un kızıdır. Sürekli babasının baskısının altındadır. Bunun nedeni babasının onun Salazar Slytherin'in soyuna yakışmadığını düşünmesidir. Çünkü Merope bazı Muggle'lara ilgi duymaktadır. Hatta "Muggle Tom Riddle"a aşık olmuştur. Babasının baskısı yüzünden Merope var olan sihirsel yeteneklerini gösterememektedir. Ancak babası tutuklanıp Azkaban'a gönderildikten sonra bu yeteneklerini ortaya çıkarmıştır. Yıllardır aşık olduğu Tom Riddle'a aşk iksiri vermiş ve onunla kaçmıştır. Bir süre sonra yani hamile kaldığında Tom Riddle'ın da ona aşık olmuş olabileceğini düşünmüş ve aşk iksiri vermeyi kesmiştir. Ama Merope yanılmıştır. Tom, Merope hamile olmasına rağmen onu bırakmış gitmiştir. Merope bu acının üstüne tekrar sihir yapamaz hale gelmiş ve ileride Lord Voldemort olacak çocuğu bir yetimhanede doğurup hemen ardından ölmüştür. Ölmeden önce söylediği şeyler çocuğun babasına benzemesini istemesi ve adının Tom Marvolo Riddle olmasıdır. Morfin Gaunt, Marvoldo Gaunt'un oğludur. Ayrıca Karanlık Lord Voldemort adıyla bilinen Tom Marvolo Riddle'ın dayısıdır. Voldemort doğmadan önce Voldemort'un Muggle babası Tom Riddle'a saldırmıştır. Serinin 6. kitabında ortaya çıkmıştır. Ayrıca Lord Voldemort gelip dayısını da sersemletmiştir ve dayısının asasıyla baba tarafının hepsini öldüren lanetle öldürmüştür. Sonra dayısının zihnine sahte anılar koymuştur. Morfin Azkaban'da ölmüştür. Tom Riddle Sr, Küçük Hangleton'da yaşayan zengin bir Muggle'dır. Merope Gaunt'un yaptığı aşk iksirlerinin etkisine girerek Merope Gaunt ile evlenmiştir. Bir de çocuğu olmuştur. Daha sonra Merope, aşk iksiri vermeyi bırakınca eşi ve çocuğunu bırakmıştır. Çocuğu Tom Marvolo Riddle ise büyüyünce tarihin en karanlık büyücüsü olur ve adını Lord Voldemort yapar. Tom Riddle Sr, nüfuzlu ve zengin bir ailenin çocuğudur. Oldukça yakışıklı biri olarak betimlenmiştir. Babası Thomas Riddle, annesi Mary Riddle'dır. Büyük bir köşk olan Riddle evinde yaşamaktadır. Frank Bryce adında bir de bahçıvanları vardır. Salazar Slytherin'in soyundan gelen fakir bir ailenin kızı olan Merope Gaunt, Tom'a aşık olmuştur ve gizlice onu izlemektedir. Tom ise onu sevmemektedir. Babası Marvoldo Gaunt ise onun bir Muggle ile evlenmesine ve asil atalarının soyunu kirletmesine asla onay vermemektedir. Merope'nin abisi Morfin Gaunt ise Tom Riddle Sr'a saldırır ve suçu yüzünden Sihir Bakanlığı'na duruşmaya çağrılır. Bu olaydan sonra Tom, Merope'nin ailesinden iyice nefret etmeye başlar. Merope, Tom Riddle Sr'a aşk iksiri yapar ve böylece kendine aşık eder. Beraber kaçarlar ve bir çocukları olur. Adını Tom Riddle koyarlar. Aşk iksirinden dolayı öylesine aşıktır ki, Merope onun gerçekten aşık olduğunu düşünür ve aşk iksiri vermeyi bırakır. Aşk iksirinin etkisinden çıkınca Tom Riddle Sr eşi ve doğmamış çocuğunu bırakıp kaçar. Merope ise daha sonra çocuğunu doğururken ölür. Çocukları Tom Riddle, kan saflığına büyük önem veren biridir. Babasının aslında bir Muggle olduğunu ve annesini terk ettiğini öğrenir ve bundan utanç duyar. Riddle evine gider, babası Tom Riddle Sr'ı, büyükbabası Thomas Riddle'ı, büyükannesi Mary Riddle'ı öldürür, Morfin Gaunt'un hafızasını değiştirir ve suçu ona atar. Morfin Azkaban'a atılır. Marvoldo Gaunt'un yüzüğünü de Morfin'den çalar. Albus Dumbledore, Morfin'e uzun bir süre Zihnefend uygular ve gerçeği öğrenir. Morfin'in adını temize çıkarmaya çalışır fakat Morfin Azkaban'da ölür. Öldüğünde hala Muggle akrabalarından kurtulmanın gururu içerisindedir. Oğlu Tom Riddle, yetimhanede büyür ve görünüş açısından babası kadar yakışıklıdır. Babasından nefret eder ve nitekim sonradan onu öldürür. Büyüyünce ise tarihin en karanlık büyücüsü olur. Barbaros Anıtı Barbaros Anıtı, Beşiktaş'ta ünlü Osmanlı amirali Barbaros Hayreddin Paşa'nın hatırasına 1944 yılında dikilen bronz dökümden yapılmış anıttır. Cumhuriyet dönemi meydan anıtları arasında, en büyüklerinden biridir. Beşiktaş'ın sembolü halindeki anıtın önünde her yıl "Denizcilik Bayramı" ve "Deniz Kuvvetleri Günü" kutlamaları gerçekleşir. Cezayir Caddesi'nde ve Barbaros Türbesi’nin hemen arkasında yer alır. Meydanın düzenlenmesi ve heykelin yerinin saptanması, şehircilik uzmanı Henri Prost tarafından yapılmıştır. 1941-1943 arasında hazırlanmış, 1944’te yerine dikilmiştir. Heykeli Zühtü Müridoğlu ve Ali Hadi Bara yapmıştır; bronz işleri Yusuf Akpınar ve Ali Haydar Seymen’e aittir. (sh. 463-466) Anıtın tümü 11,50 metredir. Bronz dökülen kısmı 6 ton 900 kilodur. Kaide, heykel ve sütun olmak üzere üç bölümden meydana gelir. On metre yüksekliğinde kademeli kaide, birkaç basamaklı mermer bir platform üzerindedir. Kaidenin sol yanında Barbaros'un I. Süleyman'a takdimi, sağ yanında ise Preveze Deniz Zaferi kabartma olarak işlenmiştir. Kaidenin ön kısmı gemi