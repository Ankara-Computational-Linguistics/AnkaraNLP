ki birçoğu “Neye göre güzel?” diye kendine sormamıştır bile. Arınmıştım, güzellik artık 21. Yüzyıl ile sınırlı değildi çünkü tekrar bakmayı öğrenmiştim. Çirkin olarak nitelenen şeylerin bile bir süre sonra güzel gelebildiğini fark etmiştim. Bir şeye yeterince uzun bakarsanız o size güzel görünür. Çirkinlik konusuna değinmek gerekirse aynı şekilde çirkinliğin de çağa göre değişkenlik gösterdiği su götürmez bir gerçekti. Estetik ve zevklerin karşısında duran çirkinlik, yıllardır insanın kafasını kurcalayan bir kavram. Nedeni ve nasılı olmayan, sadece ilkel güdülerle tanımlanmaya çalışan bu kavram aslında çok daha derin köklere sahip. Eserde çirkinlik kavramının başlangıçta biçim bozukluğu olarak tasvir edildiği ortaya konmuş. Dolayısıyla çirkinliğin aslında ne olduğu, bugünkü anlamıyla geçmişteki anlamının özdeş olup olmadığı tartışılıyor. Örneğin, “Dünyanın En Çirkin Kadını” kısmında Meksika yerlisi tüylü bir kadından bahsediliyor. Zamanında hayvan-insan olarak nitelenen bu kadın öldükten sonra enteresan, eşsiz, harika olarak tanımlanıyor. Bu örneği gördüğümde geçmiş inançlarım daha da güçlenmişti: Çirkin olarak nitelenen bir şey zaman içerisinde marjinalliğin bir simgesi hâline gelebiliyor. Ne garip değil mi? Eminim ki Meksika yerlisi kadının yaşadığı dönemde çirkin olduğunu söyleyenler de kendilerinden çok eminlerdi. İnsan topluluklarının çoğunda bu kendinden fazlasıyla emin olma durumu vardır, sanki pompayla şişirilmiş bir özgüven gibi. İnsalardaki anlamsız özgüven durumu ile defalarca karşılaştım. Sadece genel konular hakkında kesin hüküm vermek konusunda küstahlığa düşmüyor, aynı zamanda bilgisinin yetersiz olduğu özgül başlıklarda da küstahlığından ödün vermiyordu insanoğlu. “İşte doğrusu bu!” diye haykırırken gözlerindeki titremeyi ve o emin olamamanın verdiği ifadeyi 1 Henderson, Gretchen E. Çirkinliğin Kültürel Tarihi (Ugliness: A Cultural History), İstanbul: SEL Yayınları, Nisan 2018 Turgut Berk İsmailoğlu gözlemlerdim hep. Yüz ifadeleri ve beden dilleri mevcut bakış açısına körü körüne bağlılıklarını sergilerdi. Kendilerinden önceki veya sonraki düşünce yapılarını hayal dahi edemezlerdi, dünya artık onların gördükleriyle sınırlıydı. Geçmişteki örnekleri “Bu beyaz!” diye bağırırdı, şimdiki örnekleri ise “Bu siyah!” diye bağırıyor. Öyle bir haykırış ki tüm ilkellikleri dışarı saçılıyor. Kendilerini dizginleyemeyen aç kurtlar gibi, bir şeyi elde etmek için birbirleriyle savaşa giren kaplanlar gibi. Kaynakça: Henderson, Gretchen E. Çirkinliğin Kültürel Tarihi (Ugliness: A Cultural History), SEL Yayınları, Nisan 2018. Aybike ARSLAN-2150268 KAYBIN VE ÖLÜMÜN KORKUSU Yüzüme vuran rüzgarın esitinsi bir yandan serinletiyor bir yandan da kepçe kulaklarımın üşümesine neden oluyordu. Ben sallandıkça dünya daha fazla dönüyordu, ben hızlandıkça o da daha çok hızlanıyordu.Bir döngüydü bu olay , salıncak olduğu zaman bozulmayan bir döngü. Salıncağa her bindiğimde hep daha fazla ve hızlı sallanmak istedim çünkü salıncağa bindiğimde hayallerim de gerçekleşiyordu. Bir anda astronot olup uzayda dolaşıyordum, bir yanda kaptan olup , korsanlarla savaşıyordum. Ellerim kanayana kadar sıktığım zinciler benim koruma kalkanım olurdu ve o kalkanla bir öne bir arkaya sallanırdım düşmekten korkmadan. Yanımda en iyi arkadaşım , sırdaşım bazen ise en büyük rakibim Aysu vardı. Sallanmaktan , düşmekten , dizlerimizin kanamasından hiç korkmazdım , korkmazdık.Fakat gecenin sonunda yatağa girdiğimde yatağın altında olan dokuz kollu , iki başlı yaratık korkuturdu veya dolabımın içine saklanmış , gece beni yemek için bekleyen canavar ürkütürdü beni. Korku vardı içimde, kalbimde beynimde. Gördüğüm hiç bir şeyden korkmazdım ve hala korkmuyorum. Ama ben göremediğim , dokunamadığımdan korkuyorum. Ferit Edgü’nün Korkuyorum adlı denemesini okuduğumda , korkuyu iliklerime kadar hissettim. Korku sanki adrenalin gibi damarlarımda dolaştı. Kanımla dans eden adrenalin ve korkumla dans eden ben. Korkum neydi diye düşündüm. Havlayan köpekten korkmuyorum , sezon başında aldığım çantanın indirime girmesinden korkmuyorum , düşmekten , yükselmekten , ağlamaktan korkmuyorum. Ben ölümden korkuyorum ama kendi ölümüümden değil , hala nefes alan sevdiklerimin ölmesinden korkuyorum. Sevdiklerimi görememekten korkuyorum. Rehberimde ismini her gördüğümde arayamamaktan korkuyorum. Paylaşılacak sevinçlerin , üzüntelerinden olamayacağından korkuyorum.Göremediğim , görmediğim , görmek istemediğim ölümden korkuyorum. Ölüm korkum tetiklendi ya da daha yeni oluştu çünkü uçağın düşmesinden sonra on bir meleğin , kahkalarıyla dünyayı güzelleştiren kadınların ölümünden korkuttum çünkü kaybetmenin farkına vardım. Kaybetmek ve korku ne kadar korkunç bir ikili. Kaybetmeyi durduramıyorsun , ölümü durduramıyorsun , eceli durduramıyorsun tıpkı korkuyu durduramağın gibi . Bazıları korku iyidir insanı dinç tutar der. Hangi korku bu ? Kaybetmek , ölüm ne zaman kaybeden insanı dinç tuttu? Peki hangi ölüm korkutur? Ruhun vücudu terk etmesi de ölümdür ya da bir aşkın artık olmayışı da ölümdür. O benim için öldü deriz , ama onun varlığını öldürmeyiz , onun etkisini ya da hissetirdiklerini öldürürüz. Bu bilinçli bir kaybediştir. İsteğinle , kararlarınla istemişsindir bu kaybedişi. Fakat o bilinçsizce kaybediş var ya ,ölüm, onu istemezsin , farkına bile varamazsın şoku atlatana kadar. O yüzden her uyandığımda günaydın derim , sizi seviyorum derim. Demediğim zamanlarda sarılırım , kokularını hafızama kazımak için. Sevdikleri tatlılardan yaparım , her anımız şeker tadında olsun diye. Uzun uzun yüzlerine bakarım , alnındaki kırışıkların nedenini merak ederim, çünkü onlar olmadığında fotoğraflarla değil gözümü kapattığım zaman gelen görüntüyle hatırlamak için. Bunları yapıyorum çünkü korkuyorum dememek için , korkuyu hissetmemek , korkuya meydan okumak için. Korkudan korkarsan, daha çok yorulursun. Korkuya meydan okursan , daha çok savaşman gerek. Ölümden , korkudan korkma , onlarla yaşamayı öğren , tüm yararlarını ve zararlarını bir terazide tartarak. Nefes alırken , oksijenin boğazını yakmasına izin ver. Kahkaha at ve gül nefesin tıkanana kadar. Müzik dinle , her melodinin duygusunu hissedene kadar , kulak zarın patlayan kadar dinle. Koş , tüm enerjini boşaltana kadar , dalağın şişene kadar koş. Bağır , sesin kısılana kadar , karşındaki senin sevdiğini duyana kadar bağır. Sev, sevmenin asla tükenmeyen bir mucize olduğunu anlayana kadar sev , kendini şımartacak kadar sev , çok geç olmadan sev çünkü son pişmanlık hiç bir şeye yaramaz ve sev , korkuya meydan okumak için , ben korkmuyorum demek için sev. Kaynakça: Ferit Edgü, Korkuyorum , 2017 , Sel Yayıncılık. ÖZGÜNLÜK ÇEMBERİ İlkokul zamanlarından itibaren toplumun bir parçası olmayı öğreniriz. Bize söylenenler artık büyüdüğümüz, kendi hayatımızı belirleyecek kararları kendimiz verdiğimiz, farklı ve özgün bireyler olduğumuzdur. Hayatta bizi istediğimiz noktaya getirecek şeyin, bizi biz yapan şeyin, özgünlüğümüz olduğu cümleleri o yaşlardan bu yaşlara kulaktan kulağa dolaşır. O yaşlarda farklı olmak değildir derdimiz, ama ergenlik dönemleri yaklaşınca işler iyice birbirine karışır. Hepimiz farklıysak, kim aynı? Herkes özelse hayatta başarısız olanların sebebi ne? gibi sorular ve genç yaşta insanları kendini kanıtlamaya zorlayan sistemin getirisiyle ya özgüvensiz, silik bireyler ya da sisteme ve topluma nefret kusan, başarısız geçen bir hayatın faturasını haklı sebeplerle topluma kesen insanlar olarak yetişiriz. Biz kendi içimizde bütün bu karmaşada hayatta kalmaya çalışırken sistem bize yapacağını çoktan yapmıştır. Üniversite yıllarına gelene kadar, farkını hissedemeyişinin sebebini bizleri robot gibi dizen okul önlüklerinde ararsın, kendini kanıtlamak için, özgürlüğünü hissetmek için heyacanla üniversiteye gitmeyi beklersin. Sonunda varırsın hedeﬁne ama üniversite çok daha korkunçtur. Çünkü artık insanlarla aynı seviyede olduğunu hissetmezsin, onlardan çok daha geride olduğunu farkedersin. Çünkü sen bunca zamandır sistemin tamda senden beklediği şeyi yapıyorsundur. Sen bütün bu sorular arasında debelenirken, kim olduğunu aramayı çoktan unutmuş olduğunu farkedersin. Bir bakmışsın okul üniforması dönemi bitmiş ama sen hala herkesle aynı kıyafetleri giyiyorsun. Tam kendim oldum derken çok daha büyük bir planın, sandığından çok daha küçük bir piyonu olarak bulursun kendini. Reklamların kölesi olmuş, zevkini, favori kitabını ya da favori mekanını kendine göre değil, popüler oluşuna göre, daha da kötüsü insanların ne diyeceğine göre seçersin. Bu yıllar boyunca özgünleşmek adına attığını sandığın bütün adımlar tam tersi yönde sürüklemiştir seni. The Truman Show’ da gibi hissedersin kendini. Birileri sana hep oyunlar kurmuş, sen her ne kadar o tekneye atlayıp bu dünyadan uzaklaşmak istesende o seni hep türlü oyunlarla aynı noktaya geri sürüklemiştir. Etrafındaki birçok şeyin sen ne yaparsan yap değişmediğini görürsün. Kimsin peki sen? Ne yapmak istiyorsun? özünü bulmaya yönelik sorduğun bu sorular seni çemberden çıkarmaya başlamıştır. Ama artık çok daha zorlu bir görevin içinde bulursun kendini. Bir bataklık gibi, sen sıradanlıktan kaçmak için tepindikçe çemberdeki insanlar seni içine çekmeye çalışır. Bunu sana kendini değersiz, sıradan hissettirerek yaparlar. Cesaretini kıskanmışlardır ve buldukları her fırsatta seni aşağılamaya, kararlarını yargılamaya devam ederler. Başta kendine olan güvenin biraz sarsılsa da artık istediğin yolda ilk adımını atmışsındır bu his sana cesaret verecektir. Eleştirilerin ve seni geri çekmeye çalışan insanların çabaları gülüp, geçmeni sağlayacak kadar uzakta ve etkisizdir artık. Sonunda başından beri olmak istediğin noktaya ulaşmış bulursun kendini. Truman’ ın bütün fırtınaya rağmen kendi olmak için aştığı deniz, bütün bu oyunları farkettiğinde onu vazgeçirmeye çalışan toplum. Bu kaçış hem bir son, hem bir başlangıç. Yepyeni benden oluşan bir hayat, ne istediğini bilen bir birey. Sizi siz olduğunuz için seven insanlar. Özgün ve farklı olmak için çaba verilmeyen yeni bir çember. Artık sizin gibi insanlarla olmaktan kaçınmıyorsunuz. Çünkü bu çemberde herkes sizin gibi özgün. Bu çemberinde zorlukları olacak, belki ilerde bununda can sıkıcı olduğunu düşünüp daha fazlası için yollara koyulacaksın. Ama önemli olan şimdi buradasın. Film burada bitiyor. Kimse Truman’ ın gerçek dünyaya adım attığında başına neler geldiğini merak etmedi. Belki de o çoktan kendine aşılacak yeni çemberler bulmuştur... Kaynakça: Weir, Peter. The Truman Show. 1998. Berrak Müftüoğlu Sanal Dünya Gerçekleri O renkli ekranımızın, biz harflere bastıkça takırdayan klavyemizin arkasına saklanıp istediğimizi yapmak, söylemek ne kadar kolay geliyor değil mi? Bizim yaptıklarımız başkalarını nasıl etkileyeceğini hiç düşünmeden istediğimizi yapıyoruz. Oluşacak sonuçlardan biz sorumlu değilmişiz gibi söylüyoruz istediklerimizi, belki de birilerinin en büyük belası oluyoruz farkında olmadan. Böyle bir şeyin biz farkında olmadan olması mümkün mü? Yani gerçekten internet âleminde yazdığımız bütün o sözlerin sonuçlarının olmayacağını düşünüyor muyuz? Ben düşünmüyorum. Herhangi bir insanın içindeki kötülüğü başkasının minik heveslerini kırarak söndürmesinin o insanı hiç etkilemeyeceğini düşünemiyorum. Belki de ben fazla saf davranıyorumdur bu konuda. Belki de insanlar gerçekten her istediklerini söyleyip oluşan sonuçlarda hiç payları olmadığına inanıyorlardır. Cyberbully filmi de bu konu üzerinde yoğunlaşıyordu. Gerçekten yaptıklarımızı umursamadan yaşamımıza devam ederken sonuçların yüzümüze çarpmasının nasıl hissettireceğini gösteriyordu film. Genç bir kızın yaptığının sonuçlarını tahmin edemeden internette insanları küçük görmesi ve bir başkasının kızın bilgisayarını ele geçirerek aynı zorbalığı ona yapmasını anlatıyordu. İşin etik kısmı tabii ki tartışılabilir, yaptığının kötü olduğunu görsün diye aynısını kıza yapmak diğer kişiyi haklı çıkarır mı ki, ama o kadar derine inmeden daha yüzeysel düşüneceğim ben filmi. Dediğim gibi internette istediğimizi söyleme hakkına sahipmiş gibi davranıyoruz, özellikle de kimliğimizi gizleyebiliyorsak. Sanırım filmde de üstünde en çok durulan konulardan biriydi bu, ne kız diğerlerini aşağılarken ne de kıza saldıran kişi konuşurken kimliklerine dair bir iz bırakıyorlardı. Hatta kızın en çok korktuğu şeylerden biri kimliğinin açıklanması oluyordu. Bence bu kimliğinin açıklanması korkusu bizler için de geçerli bir durum. Bütün herkes değil belki ama çoğumuz internette bir yazı yazarken kimsenin bizi tanımayacağı bilgisine güvenerek yazıyoruz. Birilerinin bizi tanıma ihtimali olmasın diye ya farklı isimler kullanıyor ya da tamamen isimsiz bir hesap kullanmayı seçiyoruz. Birisi o isimsiz, gizli hesabın bizim hesabımız olduğunu öğrenince de hayatımız sona ermiş gibi tepkiler veriyoruz. Sanki o internette yazan kişiyle biz farklı kişilermişiz gibi. Peki, eğer öyleysek neden farklı biri gibi davranma ihtiyacı hissediyoruz, neden internetteki bizle gerçek hayattaki biz birbirinden saklanma ihtiyacı duyuyor; hiç var olmayan birinin dediklerimiz sonuçlarını üstlenmesi daha kolay olduğu için mi?. Bence o yüzden, sonuçta kendimizi farklı tanıtmamızın nedeni interneti kapattığımız anda hiçbir şey olmamış gibi yaşamaya devam edebilmek değil mi? Bu işin yorum yapan tarafı olduğu kadar bir de bu sözlere maruz kalan tarafı var tabii. İnternet kişilikleriyle kendi kişilikleri arasında bir fark olmayıp, kendileri oldukları için suçlanan taraf. Bunların bir kısmı üzerlerine gelen sözlere kulak asmadan yapmak istediklerini yapmaya devam edebiliyor, peki ya diğer kısım? İnternette azıcık aratınca bu kısmın hayatlarını anlattıkları videolardan intihar notlarına kadar bir sürü şey bulabiliyoruz. Filmde de baştaki kızın zorbalık yaptığı kişi işte bu sözlere dayanamayan taraftaydı. Sözler arttıkça okul değiştiriyor, hiçbir şey yokmuş gibi kendi işine devam ediyor, o zorbaları görmezden gelmeyi deniyordu. Sonunda bu sözlere dayanamayıp intihar etmişti. Başroldeki kız ise bu olayları öğrendikten sonra bile olayların kendisiyle hiçbir alakası olmadığını, mağdur olanın kendisi olduğunu iddia ediyordu. Yanlış anlaşılma olmasın, ne tek bir kişinin bu sonuçtan sorumlu olduğunu ne de dediğimiz her şeyin sonuçlarının bu kadar büyük olacağını söylüyorum, yine de söylediklerimizin olası sonuçlardaki payı göz ardı edilmemeli. Sanırım başından beri söylemeye çalıştığım şey de bu; kendi suçumuzu kabullenemiyoruz, özellikle de yaptıklarımız bilgisayar ekranında kilitli kalmış ifadeler gibi gelince olayın diğer tarafındaki kişiyi anlayamıyoruz, bize küçük yorumlarmış gibi gelen şeyler başkalarının hayatına mal olabiliyor. Teknolojiyi düzgün kullanmayı beceremiyoruz; sanki hiçbir önemi yokmuş gibi farklı kişiliklere bürünüyor, nefretimizi internetteki insanlara kusuyoruz. Bütün bunların en sonundaysa hiçbir şeyi umursamadan yazdıklarımızı bir tık arkada bırakarak gerçek dünyadaki halimize dönüyoruz, sanki yazdıklarımızın bir sunucu olmayacakmış gibi. Kaynakça Chanan, Ben. Cyberbully. Raw TV. 2015. Film. Beren Beliz Öztekin HİRA’YI GÖREBİLMEK 1500 sene evvel, Arabistan’ın çölleri hiç olmadığı kadar kurak, hiç olmadığı kadar verimsiz… Masum kız çocuklarının çığlıkları, kaçırılıp zorla evlendirilen kadınların yakarışlarına karışıyor… Açgözlü tüccarların para düşkünlüğü, nice masum bebeği daha kundaktayken açlıktan öldürüyor. Zenginlerin ağzı dolup taşan altın sandıkları, altında ezilen kölelerin kemikli sırtında taşınıyor yeni “tanrılar” yaptırmak için. Erkeğin koşulsuz ve devamlı artan egemenliği, toplumun içindeki zehirli bir sarmaşık gibi var olan tüm düzeni yok ediyor. Sokaklar, mahremiyeti artık bir düşman olarak görüyor; insanın içindeki aç nefis gün geçtikçe hayvanlaşıyor, hırçınlaşıyor ve daha da fazlasını istiyor. Daha çok para, daha çok kadın, daha güçlü egemenlik ve sınırsız özgürlük… Ve kadınlar… Erkeğin kölesi, toplumun en düşük mertebesi… Çiftleştirilen hayvanlar gibi önce doğurması beklenir, ardından erkek evlat veremezse “çürüklüğü” bir ömür boyu üzerinden silinmeyecek kara bir leke olarak onu yaşarken diri diri toprağa gömer. Oysa zaten çoktan ölmüştür o ana, saçlarını okşamaya bile kıyamadığı kızının gözyaşlarıyla o kızgın kumları yağmurlardan daha çok ıslattığı anlarda. Ya da ölüyordur altı yıl, altı kocaman yıl. Besleyip büyüttüğü kızını güzelce giydirip babasıyla bir yolculuğa çıkarmak için… Yolculuğun sonu, babanın seçimi… Yolculuğun sonu, küçük bir kızın kuyuya düşerken ki hayal kırıklığı ve anlam veremediği o koca dünya… Ve Kâbe… Cahiliye’nin Arapları; binlerce yıldır insanların ruhunu bir güneş gibi aydınlatan, kirlenen ve susamış nefisleri huzuruyla doyuran gül bahçesini, egolarının ve hırslarının çamurlu suları ile suluyordu. Böyle bir karanlıkta gün aydınlanırdı aydınlanmasına ama aymayan kalplere, doymayan ruhlara yeni bir güneşin ışıkları değmeliydi. Kendi benliğinde kaybolan insanoğluna, kendini yeniden tanıma fırsatı verilmeliydi ve yok etmek için suya karışan çamuru; suya yeni bir kaynak, yeni bir yol, yeni bir yön verilmeliydi… İşte bu zamanda, Hz. Muhammed bu çamurlu suyun içine doğanlardandı. Üstelik öyle bir çamur, öyle bir bataklığa dönüşmüştü ki bu cahiliyet, içine düşmemek, kirlenmemek elde değil. Bir toplumun yaşadığı ve yaşattığı en acımasız ve en gerici yıllarda, onları ileri götürebilecek bu nadide öğretmen bir yandan kendi kendine fark ettiği bu bataklıktan çıkmaya çalışırken bir yandan küçücük bedeni verdiği kayıplara alışamıyor, gün geçtikçe bu yanlışların içinde neye alışacağını bile bilemez bir hâle geliyordu… Zamanının dünyasını köklü bir şekilde değiştirip, bu değişimin güçlü dalgalarının hala hayatımıza yansıyıp bizim de dünyalarımızı değiştirmeye devam etmesine sebep olan tüm zamanların en etkili kişilerinden biri… Onun hakkında yazılan binlerce, milyonlarca kelimede o ve onun anlatıları hep öğretici, yol gösterici, aydınlatıcı, eşitlikçi… Ama onu düşünürken bir şey eksik… Suriye rejiminin kendi vatandaşlarına karşı başlattığı savaşta birbirine düşen Müslüman halk… Birçok Müslüman devletin çıkarları uğruna kullandıkları İslam Dini… Amerikan islamofobiklerinin hâlâ New York metrolarına astıkları “biz ve onlar” posterleri… Tüm bu yaşanan acı verici olaylarda, anlaşılması gereken Muhammed neredeydi? Onu ve öğretilerini doğru anladığını iddia eden taraftarları, onun tüm gerçekliği ve netliğiyle bilinmesini daha da zorlaştırmıyor muydu onun sözlerine duymadıkları sadakatleri ve acımasızlıklarıyla… Oysa o kendisine ve dolayısıyla Kuran’a inanan tüm Müslümanlara: “Alaylara aldırış etme, onları görmezden gel. Onları kendi hâline bırak, onlara yüzünü çevir…” derken… Tüm bu İslam karmaşası içinde, Hz. Muhammed’in bunca yıl doğru anlaşılmamış olması, onun karşısında tüm insanlık adına ezilen bir ruh hâli veriyor insana, hayatını okuyup gerçeklerle karşılaşınca ve onu bir bütün olarak görünce… Kullanıldığı tüm amaçlardan uzak; fedailikten, dini adanıştan, duygusallıktan, paradan, güçten… Onun hayatının içinde doğru Muhammed’i görmek o kadar da zor değil aslında… Yaşadığı tüm olaylarda belki de şimdilerde görünmesi istenmeyen “insanlığı” bağırıyor görülmek için, tüm yapaylıktan ve sahtelikten uzak… İslam dünyasının kaderini değiştiren 610 yılının bir gecesinde mesela… Biraz iç sükûneti, biraz da toplumun gittikçe ağırlaşan ahlaksızlıklarından yorulmuş bedeni için rahatlamak amacıyla gittiği Mekke’nin biraz ötesindeki Hira Mağarası’nda belki de görmeyi en son umduğu şey, vahyin ve ilahi ilhamın kör edici ağırlığıyla karşılaşmaktı. Sıradan ve tamamıyla insani ruh ve bedeni nasıl kaldırırdı böyle bir ağırlığı? İşte tam bu noktada bence görülmesi gereken şey; orada ne olduğu değil, aslında ne olmadığıdır. Böylesine ilahi bir olaydan sonra yaşadığı tecrübeyi dağdan aşağı sevinç çığlıkları atarak değil, oldukça korkuyla ve inkâr ederek karşılamıştı. Yanında ne neşe saçan bir melek korosu ne de başında altın bir hare yoktu, coşku ve sevinçten mest olma yoktu. İlk başlarda, başına gelenin zihninin kendisine oynadığı bir oyun sanmıştı hatta en kötü ihtimalle kötü bir cinin ona saldırdığını… Öyle bir ağırlığı tecrübe etmişti ki aklına ilk gelen en yüksek uçurumdan atlayıp bu tecrübeye bir son vermekti. Bu son derece doğal olan insanlık tepkileri; benim onu bir sembolden, bir konudan, bir araçtan çok daha fazlası, bir insan olarak görmemi sağladı. Saygı duyulması gereken bir insanoğlu; ihmal edilmiş bir yetimden, milyonların alkışladığı bir lidere… Ötekileştirilmiş bir yabancıdan, zamanının en güçlü liderine… Güçsüzlükten, güce… Ön yargıların, basmakalıpların, düşünülmemiş kararların, sembollerin, başörtülerinin, mezheplerin ötesine… Onu bir bütün olarak görerek… Engin Esen Zihin Köşkü Hepimiz kendi hayal dünyalarımızın, düşüncelerimizin efendileriyiz. Belki de bu yüzden gerçeklerden kaçıp hayal kurmak, söylemediğimiz binlerce şeyi düşünmek bize bu kadar cazip geliyor. Başka kimsenin karışmadığı, kendimizle baş başa kalabileceğimiz bir zihinsel köşk. Bu köşkün içinde sayısız odalar, salonlar… Hepsi birer hayali, birer düşünceyi temsil ediyor. Bazı odaları daha keşfetme şansımız olmamış. Bazılarını ise kilitlemişiz bir daha girmemek üzere. Sonsuzluğa uzanan bir koridorda odadan odaya geziyoruz. Gezmeye uğraşıyoruz. Yaşamımızdaki yoğun tempo nedeniyle bu zihinsel köşkü gezmeye yeterince vakit ayırmak zor oluyor. Bu nedenle odaları daha çabuk gezmeye çalışıyoruz. Bazen detayları atlıyoruz. Kim bilir ne harika düşünceler yaratma yeteneğine sahibiz de bunun farkına varamıyoruz. Bugün en yenilikçi, en güzel fikirler zihin köşkünü gezmeye yeterli zamanı ayıran insanlardan çıkıyor. Yaşamımızı değiştiren, kolaylaştıran, insanlığı ilerleten öncüler bu insanlar işte. Dönüp kendime, tanıdıklarıma baktığımdaysa içim acıyor. Günlük yaşamın hızına öyle kaptırmışız ki kendimizi; bırakın yeni düşünceler üretip hayaller kurmayı, mevcut olanın üzerinde düşünmeye bile zaman ayırmıyoruz. Dikkat ederseniz “ayırmıyoruz” dedim, “ayıramıyoruz” değil. Zaman ayırmayı istemiyoruz da ondan. Bize zor gelen belki de bilinenin dışına çıkma, farklı olma korkusu; biraz da aklımızla yapabileceklerimizin iyi ya da kötü sınırsız oluşundan korkmamız. Yaratıcılık iyi hoş da, ya biri bunu kötüye kullanırsa? Sonuçta insan tarih boyunca aklını sadece iyi şeyler yapmak için kullanmadı; biz de bugün herkesin dost olup birbirini sevdiği bir dünyada yaşamıyoruz. Bazı insanlar zihin köşklerini hapishane yapıyorlar; kötü düşünceler, kötü hayaller kurmaktan alıkoyamıyorlar kendilerini. Biraz da bu yüzden; yaratıcılıklarını ve hayal güçlerini kötüye kullanan insanlara karşı koyabilmek için zaman ayırmalıyız düşünmeye ve hayal kurmaya. Böylece dünyayı kötülüklerden arındırma yolunda bir adım daha atabiliriz. Ancak burada her şeyin masallardaki gibi sorunsuz olduğu bir dünyadan bahsetmiyorum tabii ki. Mutlaka önümüze engeller çıkacak, ama bunların etrafından dolaşmak yerine bu engelleri ortadan kaldırmak için zihin köşkümüzü ziyaret edip biriktirmiş olduğumuz deneyimden de faydalanarak yeni odaları keşfetmeye çalışmalıyız. Bu odalarda şüphesiz bize yardımcı olacak sayısız keşifler yapabiliriz. Bize nasıl yardımı dokunacak peki bu keşiflerin? Yeni düşüncelerle, yeni yöntemlerle hem bize hem de başkalarına faydalı olacak şeyler yapacağız. Örneğin bir ürün: yıllardır yapması çok üzün süren bir işi kısa sürede yapmamızı sağlayacak, ya da insanların hayatını kolaylaştırmasa bile onları günlük stresten uzaklaştırıp eğlendirecek bir ürün. Düşüncelerini yeni silahlar ya da benzeri zararlı ürünler tasarlamak için kullananlara karşılık biz de faydalı ürünler ortaya çıkarabiliriz. Günümüzde, evimizde ya da dışarıda herhangi bir yerde gördüğümüz birçok ürün, zihin köşklerini sıkılmadan dolaşıp yeni fikirler üreten insanların sayesinde ortaya çıkmıştır. Bu nedenle keşifleri değerlendirmek de bir o kadar önemli, çünkü hiç kimsenin gezdiği köşk bir başkasınınkiyle aynı değil, herkes farklı düşüncelere ve duygulara sahip. Milyonlarca insanın hepsi birbirinden farklı, hepsi farklı düşüncelere, hayallere kaptırıyor kendini. Bizi biz yapan şeylerden biri de bu. Çünkü tamamen özgür olduğumuz tek an köşkün odalarını gezdiğimiz an. Hiç kimse bir başkasının hayal dünyasına ve düşüncelerine karışamıyor. Dünyanın her köşesindeki insanlar istediklerini düşünmekte, istedikleri hayalleri kurmakta serbestler. Bir de gerçeğe dönüştürebilsek aklımızdakileri. Bazıları var ki hayallerini gerçeğe çevirmek için engel tanımıyorlar. Onlar için hayal kurmak ve düşünmek günlük rutinlerinin bir parçası. Bazen kendime bakıp acaba onlar gibi olmak için ne yapmak gerektiğini düşünüyorum. Düşündükçe de aklımda bir cevap beliriyor. Ne yapmak gerektiğini değil de, ne yapmamak gerektiğini görüyorum: Olanla yetiniyorum. Olanla yetiniyoruz. Birçok insan gibi önümüze sunulan neyse olduğu gibi kabul ediyor, sorgulamıyor, düşlemiyoruz. Kapattığımız odaları hiç görmemiş gibi unutuyoruz, bazı odaların kapısından içeri kafamızı bile uzatmıyoruz. Tabii ki bu hiç düşünmediğimiz ya da hayal kurmadığımız anlamına gelmiyor. Sadece yeteri kadar yapmıyoruz bunları. Eminim ki zihin köşkümüzü gezmeye daha fazla zaman ayırdığımızda daha mutlu olacak, köşkte eskisinden çok daha fazla odayı keşfetme olanağını bulacak, hayal gücümüzü tüm potansiyeliyle kullanmış olacağız. Hem de hayallerimizi ve düşüncelerimizi gerçekleştirmek için çok daha güçlü bulacağız kendimizi. Böylece başkalarına bakıp niye onlar gibi yaratıcı olamadığımızı düşündüğümüz günler geride kalacak, başkaları bizi örnek almaya başlayacaktır. Eylül Koşok Parantez İçindeki Yaşanmışlıklar Birkaç gün önce Bilkent Senfoni Orkestrası Atatürk’ün ölümünün anısına bir konser düzenledi. Konserin böyle bir anlamının olması da beni o salonda olmak için motive eden en büyük şeylerden biri oldu ve gidip hemen biletimi aldım. Konser hem dramatik hem de hareketli bir tempodaydı. Çalınan parçaların çoğunda güçlü çıkışların ardından alçalan ağır tempolar vardı, hatta bazen ses ve tempo o kadar yükseldi ki kalbimin sesini kulaklarımda duyduğumu hissettim. Konserde en çok ilgimi çeken ve beni düşündüren parça Bilkent Müzik ve Sahne Sanatları Fakültesinde eğitimini sürdürmüş Füsun Köksal’ın “Parantez İçinde” eseri oldu. Güçlü çıkışlarla alçalan tempoların bir arada kullanıldığı yapıt, hepimizin zorla da olsa içinde bulunduğu gürültü ve kargaşa dolu günlük hayat üzerineydi. Eseri dinlerken bakır üflemeli çalgıların baskın kullanımıyla hayattaki kontrolümüz dışında gelişen, genellikle tatsız durumların simgelendiğini hissettim ve diğer enstrümanların tiz sololarını da insanın bu kargaşa dolu hayattaki birey olma çabasına benzettim. Birey olmak, kulağa basit gelse de insanların en çok zorlandığı şeylerden biri aslında bence çünkü dünyaya geldiğimiz andan beri kendimizi kendimize ve etrafımızdakilere kanıtlamaya çalışıp duruyoruz. Bizim elimizde olmayan bir çok faktöre rağmen elimizden gelenin en iyisini yapıp diğerlerinden farkımızı ortaya koymaya çalışıyoruz ancak kendimizi bir birey olarak doğru ifade edebilmek için uğraşırken bütünden de kopamıyoruz ve bu da beraberinde çatışmalı ve sancılı bir süreci getiriyor. Çünkü birey olmak yaptıklarının sonucunda başına gelenleri kabullenmek demek, bunu hepimiz biliyoruz ama tıpkı fizik dersinde öğrendiğimiz her şeyin günlük hayata uygulanamıyor olması gibi, olayları yaşarken durumlar karmaşıklaşabiliyor. Çünkü insan hayatta sadece kendi yaptıklarının sonucuna katlanmıyor, hayatın önüne getirip ona dayattıklarına da katlanmak zorunda kalıyor. Çünkü her ne kadar kaderimizi belirleyenin kendimiz olduğumuzu düşünmek istesek de aslında hayatımızdaki olayların çoğu bizim onayımız dışında gerçekleşiyor. Biz planlar yapıyoruz, Tanrı gülüyor. Aslında tüm yaptığımız bir nehrin akıntısında sürüklenmek. Birey olma çabamız da hangi dala tutunduğumuzu ve hangi dalın kırıldığını belirliyor ama sonuçta su akıyor, yolunu buluyor. Orkestra Köksal’ın eserini seslendirdikçe kafamdan bu düşüncelerin aktığını hissettim ve o yüksek sesli, baskıcı, bakır üflemeli çalgıların arasında kendi yolunu arayan, bir şekilde kendini ifade etmeye çalışan tiz kemanı kendime benzettim. Bu silik sololar eserin ana öğesi olmamakla birlikte benim bu parçaya kendimi fazlasıyla yakın hissetmemi sağladı. Köksal, eserinde içinde bulunduğumuz hayatın notalarla canlandırılabileceği en iyi şekli kullanmıştı bence, çünkü biz de her saniye dünyada milyonlarca şey olsa da kendi hayatımıza devam ediyorduk, yani kulaklarımızı her 1 Eylül Koşok tarafımızı sarmış bakır üflemeli çalgılara kapatıp olabildiğince kendi solomuza odaklanmaya çalışıyorduk. Sonuçta en başında bu dünyaya gelmek isteyip istemediğimiz bize sorulmamıştı, yani hayat bize içerdiği tüm güzellik ve kötülükle dayatılmıştı. Kazalar oluyor, haksızlıklar yapılıyor, insanlar ölüyor, savaşlar çıkıyordu ve biz bunlara sadece ucu bize dokunuyorsa gerçekten ilgi gösteriyorduk. Bazen de bir şey için çok çaba göstersek de olmayınca olmuyordu ve biz yine toparlanıp hiçbir şey yokmuş gibi yolumuza devam etmeye çalışıyorduk. Yolun sonuna geldiğimizde kendimizi yola çıkarken hayal ettiğimiz yerden çok farklı bir konumda bulsak da sessizce bunu kabulleniyor ve elimizde kalanlarla her şeyimizi kaybedene kadar yaşamaya devam ediyorduk. Yani aslında hepimiz kocaman, karmakarışık bir roman gibi görülebilecek bu dünyada, tıpkı eserin başlığındaki gibi parantez içinde yaşıyor ve ölüyorduk. 2 Çocuklar, Babalar ve Anlatılan Hikayeler Çok ilginç bir film Büyük Balık. Edward Bloom isimli bir babanın oğlu William’a anlattığı hikayelerden oluşuyor. Hikaye değil aslında, baba anlattıklarının gerçek olduğunu iddia ediyor ama oğlu neredeyse hiç inanmıyor bunlara. Edward’ın yaşlı halini görüyoruz ilk olarak. Kanser hastası. Her geçen gün ölüyor. İnatçı bir adam olan Edward ilaçlarını içmiyor, son anına kadar inatla hikayelerinin gerçek olduğunu söylüyor. Bir sürü farklı hikaye anlatıyor. Hikayelerin temelini Edward’ın eşi ile tanışma hikayesi oluşturuyor. İzlemesi çok eğlenceli, yormayan, tatlı, kitap uyarlaması bir film. Hikayeler gerçekten yaşanmış mı yoksa hepsi uydurma mı bize kesin olarak bir bilgi vermiyor. İnanmak bize kalmış. Hikayelerinde tanıştığı insanlarla tanışma şekli abartı ve uydurma olsa da, tanıştığı insanların hepsi gerçek bence. Çünkü anlattığı insanların hepsi Edward’ın cenazesine geliyor. İlk olarak doğum hikayesini anlatıyor Edward. Bebekliğinden beri normal değilmiş, diğer insanlardan farklıymış. Her şeyi uç seviyede yaşamış. Popülermiş, çok başarılı ve cesurmuş, yapamayacağı iş yokmuş. Başarılarının ödülü olarak yaşadığı şehrin anahtarını bile vermişler, o derece bir insan. Büyük ihtimalle kendini bir şekilde yüceltmeye çalışıyor Edward. Oğluna daha iyi bir insanmış gibi görünmeye, iyi bir baba olmaya çalışıyor. William asla inanmıyor ve babasına karşı bir güven eksikliği oluşuyor. William’ın küçüklüğünden beri babası ile problemli bir ilişkisi var. Bunun sebebi de Edward’ın sürekli anlattığı hikayeler. Başka insanlara güzel gelen bu hikayelerden sıkılmıştır William. Bir bıkkınlığın hikayesi aslında. Bir şaka yapılır, başta komiktir ama sonra o şaka sürekli yapılır, sürekli duyarsınız. Artık komik gelmez ve bayar. Aslında kötü bir olay. Belki William için daha üzücü. Herkes babası ile güzel vakit geçirmek ister. Öğrendiği ilginç şeyleri, yeni bilgileri paylaşmak ister. Belki de çocuklar bu olayı babalarından onay almak için yaparlar, bir nevi babalarının onları “kutsamasını” isterler. Çünkü çocuklar için önemli bir figür baba, güven verir, seni korur, başına bir şey gelmesini istemez. Belki de William’ın sorunu buradan kaynaklanıyor, babasına anlattığı hikayelerden dolayı güvenemiyor, bu yüzden de babasını sevmiyor ve ondan sıkılıyor. Aslında bu kişisel bir konu. Herkes farklı şekilde yaklaşır babasına ve babanın anlattığı şeylere. Benim babam da tutkulu olduğu konuları arada aklına gelince sanki bana ilk defa söylüyormuş gibi söyler. Küçük bir bilgi parçasını bile daha önce söylemiş olmasına ragmen söyler. Belki söylediğini unutuyordur daha önce söylediğini. Belki Edward da bir hikayeyi anlattığından emin olamıyordur ve tekrar anlatma ihtiyacı duyuyordur. Babası ile sorunları olan insanlar için çok etkileyici olabilir bu film. Hatta bazı durumlarda zorlayıcı. Baba çocuk ilişkisini sorgulatan bir film. Özellikle baba oğul ilişkilerinde. Baba figürünün bir şekilde ne kadar önemli olduğunu anlıyorsun. Kendi babanla ilişkini gözden geçiriyorsun. Baban ölmüşse geçmişteki ilişkinizi, yaşıyorsa da şimdiki ilişkinizi sorgulatıyor. William babası ölünce ilişkilerini sorgulamaya başladı. Belki hikayelerine tam olarak inanmadığı için, babasını üzgün bir şekilde kaybettiği için kendine kızıyordur. Belki de hikayelere kanıt olarak neden hiçbir şey sunmadığı için babasına kızıyordur. Edward’ın anlattığı hikayelere dahil olmak isterdim. Dahil olamasam bile onun ağzından dinlemek isterdim. Eğlenceli olsa da tarif edemediğim üzücü bir tarafı var anlatılanların. Bir şekilde insanı etkiliyor. Mutlaka filmden bir karakterle özleştiriyorsun kendini, ufak bir parça buluyorsun. Belki hayatı boyunca küçükken âşık olduğu Edward’ı bekleyen Jenny, kararsızlıklar içindeyken sonunda doğruyu seçen Sandra, farklı olduğu için herkes tarafından dışlanan ama sonrasında arkadaş bulan Karl, asıl olduğu kişiyi gizleyen Amos… Herkes için bir karakter var bu filmde. Hayatı boyunca William’a masal anlatan Edward, hayatının hikayesinin sonunu William’a anlattırıyor. Fark ettirmeden. William da bu hikayeyi devam ettiriyor. Bir nevi boyun eğiyor artık babasına, inadını kırıyor. Belki de kendi çocuklarına babasının hikayelerini anlatmaya devam edecek. Ben olsam öyle yapardım. Hatta yapacağım. Öğrendiğim her şeyi çocuklarıma aktarmaya çalışacağım. Ceren AK AYDINLIK ÇIKIŞI KAYBETMEDİM Zor günler geçiriyordum. Üstüme gelen sayısız soruna karşı ayakta kalmak zor geliyordu. Ders notlarımı yüksek tutamamam, sevgilimle iyi geçinemem, derslerin ağır gelmesi ve daha nicesi. Bu sorunların sorumlusu tamamen ben değildim ama onları algılamak, onlarla mücadele etmek ve onlara çözüm bulmaya çalışmak zorunda olan bendim, bu ne kadar adil gelmese de kaçamıyordum. Yaşadığım dünyanın, beklentilerimi karşıladığını söylersem yalan söylemiş olurum. Mükemmel bir hayatım olmayacaktı fakat ben mükemmel olabilirdim. Ben de bu yolu seçtim. Dürüst olmak gerekirse; başıma gelen olayların harikulade olmasını da beklemiyordum, zaten mükemmel olmak en kötü koşullarda bile problemlere takılıp kalmamayı gerektirir. Önümde iki tane seçenek vardı; ya sorunlara baş eğecektim ve daha içinden çıkılamaz bir hale sokacaktım ya da onlara en kötü koşullarda bile takılıp kalmayacaktım. Mükemmel bir insanın ne yapması gerekiyorsa ben de onu yaptım, takılıp kalmadım çünkü en karamsar olduğum zamanımda bile içimdeki o aydınlık çıkışı görebiliyordum. Bu yoldaki en büyük yardımcım bu oldu. Gün geçtikçe o aydınlık çıkışa daha çok yaklaştığımı fark ettim, özgüvenim yerine geldi ve artık hayata karşı bakış açım değişmişti, derslerimi yoluna koydum; ilişkimi düzelttim, artık eski hayatıma geri dönmek istemediğimi fark ettim. Bu kesin kararı en kısa zamanda vermeliydim çünkü beni zaman geçtikçe içten içe zehirliyordu, ne kadar kısa sürede buna engel olursam o kadar az zarar görecektim. Ben de olabildiğince küçük sıyrıklarla paçamı kurtardım. Ve sonunda istediğim kişi olmuştum. Kendimden sonra bunu çevreme de uygulamaya çalıştım. Şahane benliğimi, hayatıma adapte edebilirdim, öyle de yaptım çünkü öyle yaşamayı seçmiştim. Hayatımdaki olumsuzluklar beni bozamazdı, nasıl biri olduğumu ya da nasıl bir hayat yaşamak istediğimi belirleyemezdi. Ona, o yetkiyi vermedim. Hayatımda olan bitenler benim kontrolüm dışında gerçekleşebilir ama sonuçlarını sadece ben değiştirebilirim çünkü ben mükemmel biri olma yolunda çok önemli adımlar atmıştım, eğer geri adım atarsam bunu mahvetmiş olurum. Mükemmel olmak kolay olabilir ama mükemmel kalabilmek o kadar kolay değil; hak etmek, emek vermek gerekiyor. Alışılmışın dışına çıkabilmek ve zihnimi tamamen bu alışılmışlıklardan arındırdıktan sonra yeniden düzenlemek bana çok zor gelmişti, kendimi baştan yaratıyordum sanki; benim yerime başkası gelmişti, ama iyi ki yapmıştım. Bunu yapmanın bana nasıl bir faydası dokunduğunu söylemem gerekirse, şunu gönül rahatlığıyla söyleyebilirim; en kötü durumda bile o aydınlık çıkışı fark edebilmemi sağlayan şey zihnimi açık tutmamdı. Bu sayede yolumu kaybetmiyordum. Başıma bir türlü güzel şeylerin gelmediğini göz önünde bulundurursam, galiba harika olmak denemeye değerdi bu yüzden tamamen ümidimi yitirmektense; bir dala tutunup, beni götürdüğü yere gitmeyi tercih ederim. Hayatın bana neler yaşatacağını ya da neler yaşatabileceğini bilmiyorum ama çok merak ediyorum; bu merakımı sağlayan da pes etmeyişimdir. Negatif ve karamsar düşünerek mükemmel olmayı beceremezdim. Bu yüzden düşünce sistemimi pozitif düşüncelerle donatmam gerektiğini biliyordum. Önemli olan, o saman yığınında o küçük iğneyi görebilmek ve onu alabilmek için çabalamak, gayret göstermek. Ben bunu başarabildiğim için kendimle gurur duyuyorum, başaramasaydım şuan ne halde olurdum tahmin bile edemiyorum. Ayrıca, sorunlardan kaçmak yerine onları çözmek daha tatmin edici geliyor. Beni somut çıkışlara yönlendiren deneyimlere ihtiyacım var, beni olumsuzluğa kaptıran karamsar düşüncelere değil. Beni eksiye çeken her şeyden kendimi soyutladım ve bunu mükemmel olabilme adına yaptım. Yaptıklarımdan pişmanlık duymayacaktım çünkü ne yaptığımı biliyordum ve bu hoşuma gidiyordu. İnsana, yaptığı işleri, doğruluğunu bilerek yapmasından daha çok keyif veren bir şey yok. Ali Suvarioğulları Gurbette Olmanın Dayanılmaz Ağırlığı Bazı kelimeler var ki ne kadar çok okursak okuyalım anlayamayız. Kaç sözlüğe bakarsak bakalım oturtamayız manasını kafamızda tam anlamıyla. Kelimeler de insanlar gibi bir bakıma, tanışmak gerekir üslubunca. Ne kadar çok duysak da tınısı kulaktan kulağa, ne kadar dolansa da telaffuzu ağızdan ağza; dokunmadıkça ruhumuza, yer etmedikçe beynimizde bizim için hep bir muammadır aslında. Varlığından haberdar olduğumuz ama hiç tanışma fırsatı bulamadığımız bir yabancıdan farksız biridir adeta. Bir de öyle kelimeler var ki sadece kulaklarımızda değil tüm hücrelerimizde tınısını duyduğumuz, iliklerimize kadar hissettiğimiz... Hatta gözlerimizin bile kayıtsız kalamayıp dolduğu kelimeler... Bir cümleden, paragraftan belki de bir kitaptan daha anlamlı daha derin sözcükler... Bizi derinliğine çekip alan, şu an'dan soyutlayan... Kelimenin ağırlığından belki de dudaktan çıktıktan sonra yutkunma ihtiyacı hissettiren, idraki için birkaç saniye kazandıran... Hafife alamazsınız bu kelimeleri... Ağırlıklarından, öyle kolay kolay da çıkmaz ağızdan. Gurbet de öyle bir kelime benim için. On sekiz yaşıma gelene kadar romanlarda, şiirlerde okuduğum, türkülerde duyduğum ama aslında hiç anlamadığım bir kelimeydi. Bir gün tanışacağımızı biliyordum o yüzden çok da heyecanlı değildim o gün gelip çattığında. Galiba sandığım kadar merak etmiyordum onu. Belki de hüznün baskınlığından heyecan girmeye cesaret edememişti içeriye. İçeride neler olduğunu ben bile bilmiyordum. İnsan ailesinden, doğduğu evden, alışkanlıklarından ayrılırken ne yaşadığını, nasıl bir bilinmezliğe sürüklendiğini kestiremiyor. Yaşanmışlıkların hüznü ile yaşanacakların heyecanı karışıyor siz evinizden ayrılırken. Büyüdüğünüzü hissediyorsunuz daha otobüste el sallarken annenize. Yalnızlığınızı hissediyorsunuz tek tabak koyarken masanıza. Eskisi gibi olmayacağını anlıyorsunuz artık çıkardığınız kıyafetlerinizi dolabınızda hâlihazırda bulamayınca. Hafta içinin koşturmasında değil; hafta sonlarında, evet o rahat keyif alınası zaman dilimlerinde bir yumru oturuyor göğsünüze, sabah yataktan kalkmak istemiyorsunuz mesela. Kızarmış ekmek kokusuyla, annenizin sesiyle uyanmak varken alarm sesiyle vazifeymişçesine yataktan kalkıp karnınızı doyurmak adına bir şeyler hazırlıyorsunuz kendinize. Belki de çaktırmamak için durumun dramını bir dizi açıyorsunuz kahvaltınızı yaparken. Yahut bir haber belki de magazin programı... Ne eserse kafanıza... Çayınızı sanal dünyayla karşılıklı yudumluyorsunuz. Odanızda bir başınıza oturduğunuz, nefes sesinizi duyabildiğiniz gecelerde anlıyorsunuz ki babanızın salonda çay karıştırma sesini bile alışkanlık edinmiş kulaklarınız ama duyamayınca sızlanan taraf yüreğinizmiş. Yemekhanedeki amca 'Buyur kızım.' deyip tabağınızı uzatınca birden gözleriniz doluyor çünkü kızım kelimesini üzerine alınmamışsınız aylardır. O an fark ediyorsunuz ki gurbet gibi kızım kelimesi de zamanla ağırlaşmış, benliğiniz bir anda kaldıramıyor. Bir yandan iple çektiğiniz o özgür, başına buyruk hayatı yaşamanın keyfini tadarken, öbür taraftan ne zaman eseceği belli olmayan özlem poyrazlarına kapılıp gidiyorsunuz. Arkadaşlarınızla sohbet ederken değil ama akşam olup gün bittiğinde yaşadıklarınızı paylaşacak, sizin neler yaptığınızı merak edecek birinin kapıyı açmasını umuyorsunuz. Yaptığınız en monoton, sıradan şeyleri anlatırken bile heyecanlanacak birinin...Sınavlara çalışırken değil ama o stres altında bir şeyler yeme ihtiyacı hissettiğinizde sessizce annenizin odanıza girip sizi beslemesini bekliyorsunuz. Birilerinin hayatınızı kolaylaştırmak için karşılıksızca çaba göstermesini arıyorsunuz aslında. Birinin sizi koşulsuz sevmesinin dünyadaki en kıymetli şey olduğunu idrak ediyorsunuz gurbette. Sonra diyorsunuz ki insanın sevdiklerinden uzakta olduğu her yer gurbettir. Kilometrelerle alakası yoktur aslında mesafe dediğimiz kelimenin. Mesafe iki insan arasındadır çünkü; iki şehir değil. Sürgün yiyen kalplerdir, bedenler değil. Bir yandan hayata dair çok şey öğrendiğim için şanslı sayıyorum kendimi, öbür taraftan eksik... Zorluklarla savaşırken güçlendiğimi hissediyorum, ama bazen yorgunluk kaplıyor tüm benliğimi. Öylece annemin koynunda yatmak isteği geliyor ki sormayın. Çocukluğumu özlüyorum, o savunmasız, bilinçsiz, güçsüz hâlimi... Büyüdüğümün farkındayım ama kabullenmek istemiyorum. Uykusu gelmiş yahut karnı acıkmış çocuk huzursuzluğunda kemiriyorum ruhumu. Bu gurbet hâli olmasaydı farkına varamazdım onları bu kadar sevdiğimin deyip avutuyorum sonra kendimi, kavuşmamıza kalan günleri sayarak uykuya dalıyorum, evimde alarmsız uyanacağım sabahların düşüyle. Banu Balıbey “DEVİR” BERABERLİK DEVRİ Kavramları bir güzel kullanırız da sıra tanımlamaya geldi mi tıkanır kalırız. Herkese göre değişir çünkü onlar, derler ya her yiğidin farklı bir yoğurt yiyişi var. Ben yoğurdumu şekerli severim, edebiyatımı ise barışçıl. Edebiyat hiçbir zaman yaşanamayacak kadar güzel düşlerin, hiçbir zaman ulaşılamayacak kadar uzaktaki mutlu günlerin, hobbit köylerinin savaştan önceki durumunun yazılı haline denir. Edebiyat dediğin birleştirir. Bütün ideolojilerimizi, savaşlarımızı, kırgınlıklarımızı kenara bırakır ve bizi insanlık paydasında birleştirir. Demek istediğim o ki, birleştirmeli. Yakıp yıkmak yerine onarmanın gücünü keşfedebilmeli satırların arasında. Mevcut dünyanın gürültüsünden kaçıp sığınılabilecek huzurlu bir liman olmalı. Ya da daha güzel bir dünyaya giden yolda bir kilometre taşı. İnandırmalı bizleri gelecek güzel günlere. Tutup bir silkelemeli bu gidiş iyiye gidiş değil diye, vurduğu yerde gül bitirmeli. Öyle bir vurmalı ki gül bitmeli. Edebiyat her zaman daha iyisi için var olmalı, geçmişin karanlık kuyularına saplanıp kalmamalı mesela. O karanlıklara ışık olmalı. Bir bayram misali gelmeli evimize ve barıştırmalı küsleri. Öfkeyi birbirine “devir” edip ötekileştirmek yerine. Mesela, sene 1980. Mesela Ülkücü ve Devrimci. 2015’te, otuz beş yıl sonrasında o meşum zamanlardan, “Unutulmayacak olanlar kalır... Ya hatırlamayacaklarımız?” diyerek yazılan bir kitap çıkıyor ve unutulması zaten mümkün olmayan, ancak hatırlamamakla ancak onarılan yaralarımıza tuz basıyor. Ama bu kez daha çok acıyor; zamanın hiçbir şeyi değiştirmediğini görmek, satır aralarına sinmiş nefret kokusunu içine çekmek daha çok acıtıyor. Saflığın simgesi olarak görüle gelmiş çocuğa dahi ideolojik bir rol yüklendikçe; temiz kalan son parçamızı, geleceğe olan inancımızı, çocuklarımızı “onlar ve biz” derken görüp kirlettikçe içinden bir daha onarılmamacasına bir şeyler kopuyor. Soruyorsun yazara, soy isminin aksine geleceğe dair kurulan tüm düşlerin temellerini yıkan Ece Temelkuran’a “Hangimiz öteki?” Ülkenin geleceğini Sosyalizmde gören bu ülkenin çocukları mı, yoksa ülkenin geleceğini Turan’da gören bu ülkenin çocukları mı? Her şekilde kaybeden biz değil miyiz? Öyleyse bu ladesi sürdürüp uzatılan zeytin dallarını “aklımda” diyerek geri çevirmenin kime, ne faydası olacak? Yine olan bize olacak. Yine ölen biz olacağız, bu ülkenin çocukları... Savaş nidaları duymak istemiyorum artık, artık ölmek istemiyorum. Artık sınıflandırılmak, düşüncelerime göre ayrışmak ve ayrıştığım yerden kırılmak istemiyorum. En temiz, en saf duygularımla, gençliğimin de baharında, büyük abilerin pışpışlamasıyla elime silah almak istemiyorum. Sıra arkadaşımı vurmak, komşumu pataklamak, hırgür çıkarmak istemiyorum. Büyük bir daire kurup yağ satarım bal satarım oynamak istiyorum, ama ustamın da ölmediği. Yaşlısının gencinin, kadınının erkeğinin bir olduğu, birlikte olduğu ve ebenin olmadığı bir yağ satarım bal satarım. Büyüklerin de oyun oynadığı ve çocukların oyun oynamak yerine “sağa sola” karışmadığı bir yağ satarım bal satarım. Yerlerimize geçip bir başımıza oturmak yerine el ele, omuz omuza olduğumuz bir yağ satarım bal satarım. . Birbirimizle savaşmak yerine birlikte olmanın gücünü keşfettiğimiz bir yağ satarım bal satarım. Okların tek kaldığında kırıldığını bildiğimiz, 10 oğul beraberken kırmaya kimsenin gücünün yetmediği bir yağ satarım bal satarım. Kimsenin ekmeğine, hele ki bizi birbirimize düşürenlerin ekmeğine yağ sürmediğimiz bir yağ satarım bal satarım. Çıkarlarının uyuştuğu günlerde yağlı ballı olurken onlar, bizim birbirimizin kuyusunu kazmadığımız bir... Ve sonra kavramlarımıza da aynı tanımları vereceğiz, belki farklı kelimelerle, farklı sıralamalarla. Ama asla edebiyatımız, sanatımız savaşla eşdeğer olmayacak. Farklı seslerle söyleyeceğiz belki, ama aynı şarkılar dilimize dolanacak. Ve o şarkılar hep güzel günleri anlatacak, güneşli günleri. Kaldırımlara da sevdalanacağız, Gülhane Parkı’nda bir ceviz ağacı da olacağız. Birlikte olacağız, hep birlikte! Resim; http://mebk12.meb.gov.tr/meb_iys_dosyalar/34/10/970255/resimler/2013_01/18105624_1.jpg Cemile Ceren Sağatlı KÜÇÜK MAVİ TELAŞLAR Ne çok korkuyoruz değil mi? Hayattan, hayatın getirdiklerinden, getirebileceklerinden, sorumluluklarımızdan, kavgalarımızdan... Bazen kaçabilsem diyorum; o eski dertsiz tasasız günlerime, çocukluğuma. Küçükken korkmuyor muydum? Korkuyordum elbet ama çocukluğun güzelliği neyden korktuğunu bilmemektir bence. Evet bir şey var, evet bir şeyler beni çok ürkütüyor ama ne onlar? Bilmiyordum. Sadece korkuyordum işte. Sonra gidip anneme sarılınca, yanına kıvrılınca her şey bitiveriyordu. Şimdi ise bu telaş içinde nereye rahatlıkla kıvrılacağımı kestiremiyorum. Çocukken en çok korktuğum şeyin yaratıklar olduğunu anımsıyorum. Neden korktuğum hakkında en ufak fikrim bile olmayan o şeyden kaçıyordum işte. Belki varlığından bile emin değildim ama bende yarattığı kasveti hâlâ hissedebiliyorum. Çağan Irmak'ın senaryosundan "Babam ve Oğlum" adlı filmdeki küçük çocuk Deniz'in yeni evine girdiği andaki hayal dünyası ve hayal dünyasındaki yaratıklarla korkusuzca Cemile Ceren Sağatlı savaşması beni hep gülümsetmiştir. Kendi içindeki engelleri hayalleriyle gerçeğe dönüştürüp onları yok etmesi öyle hayranlık uyandırıcı ki... Küçükken izlediğimde hep Deniz kadar cesur olmayı dilerdim. Hâlâ diliyorum. Çocukken neden cesur olmaya çalıştığımı bilmiyordum, artık biliyorum. Bilmek istiyor muyum sorusu ise biraz şüpheli. Çocukluğun güzelliği neyi neden yaptığını bilmemek değil midir? Evet çevrende bir şeyler dönüyor ve sen bunu hissediyorsun fakat bu sorunlar, korkular tamamen sana ait değil. Bu duygunun verdiği güveni çok özlüyorum fakat ulaşamıyorum ona. Çocukken korktuğum her şeyi hatırlayabilsem keşke. Belki artık bazılarıyla dalga geçerdim belki de hak verirdim küçük Ceren'e. Hayaletler, karanlık, ateş, devler... Bir çığ gibi büyütüp getirirdim bunları önüme. Ne güzeldir ki korkularımdan herhangi birinin gerçek olabilme ihtimali olduğunu bilmezdim. Sadece korkar ve anneme sorardım usulca. O da her anne gibi inkâr ederdi varlıklarını, gerçekliklerini. E rahatlardım tabi. Korkularımın yerini tatlı ve şüpheli kanmışlık alırdı. Çocuk olmanın en çok bu yönünü seviyorum işte. Kolayca inanmanın verdiği rahatlığın güzelliğini o zamanlar anlayamasam da şimdi anlayabiliyorum. Çünkü bir şeylere inanamamak, birine güvenememek ne kadar yorucu, gün geçtikçe daha çok fark ediyorum. İnsanların birbirine bu kadar haşin ve acımasız davrandığı günlerde en iyisi hiçbir şeyin farkında olmamak zaten. Tekrar çocuk olmak ve o tatlı masumluğun geri gelmesi için çok şeyden vazgeçerdim. Çocukluğuma dair özlediğim tek şey korkularımdan kaçmak mı peki? Hiç sanmıyorum. Ben galiba bu kadar yükün, sorumluluğun altına tek başıma girmekten Cemile Ceren Sağatlı kaçınıyorum. Artık bir bireyim ve tüm sorumluluklar, yaptığım şeylerin sonuçları bana ait. Eskiden ise yaramazlık yaptığımda bile "Çocuktur yapar." der ve geçilirdi. Tüm yüklerden böyle kaçabilirdim çünkü çocuktum ve yapardım. Uyumak bile benim görevim değildi, uyku saatlerimi ailem ayarlardı. Hatta arabada bile uyusam kucakta eve taşınacağımı bilip öyle uyurdum. Sırf kucakta taşınmak için uyuyor numarası yapmışlığım da vardır. Bunun tadını bilip bundan vazgeçemezdim çünkü. Çocukluğumdan geçemediğim gibi... Yıllardır böyle miydi bu özlem yoksa korkular arttıkça o da mı arttı bilemiyorum ama belirsizliğe bu denli hasret kalmam şaşırtıyor bazen. Eskiden her şeyi öğrenmek için can atan o küçük kız gitmiş de yerine elini ayağını her şeyden çekmek isteyen, meraksız, sıradan biri gelmiş gibi. Çocukluğuma dönseydim eğer tekrar o kadar meraklı, heyecanlı, hevesli olur muydum, sanmıyorum. Bir şeyleri öğrendikçe, gerçeklerle yüzleştikçe hayatın o kadar da tatmin edici olmadığını fark ediyorum. Çocukluğumdaki korkularımı özlüyorum ve onları yenebilme umudumu. Tıpkı "Babam ve Oğlum"daki korkusuz Deniz gibi. Çocukların bu kadar cesur ve yaşam dolu olması ne olursa olsun beklentimi artırıyor. Onların gözlerindeki ışık belki de hâlâ merak etmemiz gerektiğini ve hâlâ korkularımızın geçeceğine inanmamızı söylüyordur. KAYNAKÇA Irmak, Çağan. Babam ve Oğlum. Avşar Film, 2005. Film Saadet Selen Arıduru İNSAN OBJE VE KUTSALLIK İnsanoğlu değiştirmeye ve dönüştürmeye meraklıdır. Düşünebilen varlıklar olarak, hayatta sürekli birtakım şeylere yeni anlamlar yüklemeye, onları farklılaştırmaya ve hatta yozlaştırmaya meyilliyiz. Elimizin değdiği yere güzellik götürebildiğimiz gibi; kötülüğe, acıya da boğabiliriz şu dünyayı. Kitap beni çok eski ve “kutsal” bir yolculuğa çıkardığında aklımdan bu düşünceler geçiyordu. Çok büyük anlamlar ve değerler yüklenmiş kutsal şamdanın peşinden yaşlı adam (acıyla sınanmış kişi) Benjamin ile birlikte ben de oradan oraya sürüklendim. Benjamin şamdanı kurtarmanın derdine düşmüşken, ben de kutsallık olgusunu sorguladım. Kutsal olan, belki de sadece insanlar kutsallaştırdığı için kutsaldı. Şamdan gerçekten Tanrısal bir şeyle bezenmiş miydi bilmiyorum ama tarihsel ve dinsel açıdan bir toplumun kalbinde yer ettiği ve tüm haşmetiyle onları aydınlattığı belliydi. Ortak bir değer uğruna insanların dünyanın her neresinden olursa olsun, ister küs ister barışık, ister tanıdık ister yabancı, ne denli birleşebileceğine ve mükemmellikle organize olabileceğine şahit oldum. Yolculuk boyunca yaşlı ve bitkin Benjamin ile şamdanın sonunu merak ederken, benim için değerli olan şeyleri düşünmeye başladım. Bir obje için değil belki ama bir insan için bir sürü sıkıntıya katlanabilir ve şehirler, ülkeler arasında sürüklenmeye razı olabilirdim belki. Çünkü bazen bazı insanlar var olduğu için yaşadığımızı düşünürüz, onlarsız bir hayat düşünemeyiz ve yokluklarını hayal bile etmek istemeyiz. Gönülden, coşkunlukla bir sevgi besleriz ki sevgi dünyayı ayakta tutan elementlerden biridir. Sevgi tıpkı kutsallık gibi dünyevi olmanın ötesinde bir şeydir. Değerli olanı değerli yapan ona duyduğumuz sevgidir. Sevmek ve sevilmek uğruna onca sıkıntıya katlanıyoruzdur belki de. Aslında her zaman hayat tarafından sevilmek ve hayatı sevmek için çabalıyoruz. Başımıza gelen tüm kötü şeylere isyan ederken aslında hayat bizi sevmiyor diye hayıflanırız. Sevgi arayışlarına gireriz ve asla doymayız. Kim sevgiye doyabilir ki? Birçok insan hayatta bir amacı olduğuna inanır. Sadece yaşamış olmak için yaşadığını düşünmez. Hayatı önemsemeyen biri bile kendine mutlaka küçük küçük hedefler belirler. Ama dünyevi ama ilahi herkes kendine edindiği işleri veya başkalarının (belki de Tanrı’nın) verdiği görevleri yerine getirmek için uğraşır. Ben bana verilen bir görev var mı, Tanrı beni niye yarattı bilmiyorum ama hayatı her daim sevgiyle kucaklamaya ve sıkıntılarla mücadele ederek yaşamaya gayret ediyorum. Benjamin’in görevi kutsal olanla sınanmak, şamdana şahitlik etmekti. Ne kadar kutsal olursa olsun bir eşyaya bu kadar saplantılı kalmanın kötü bir şey olduğuna inansam da, Benjamin’in sabırla ve azimle görevini tamamlama istediğine, yaşlılığa ve yorgunluğuna aldırmadan tek başına bütün bir halkın sorumluluğunu, kaygısını üstlenmesini saygıyla ve hayranlıkla karşıladım. Kutsal olanı koruma amacı ve sevgisi, görevini tamamlama aşkı Benjamin’e dayanma gücü vermiş ve hatta ömrünü uzatmıştı. Şamdanın yolculuğunun başlangıcına da bitişine de şahit olan ilk ve son kişi oydu ve şamdanı huzura kavuşturunca kendi görevi de hayatı da son buldu. Kutsal bir eşyaya adanan bir ömür aslında kulağa o kadar ürkütücü ve anlamsız geliyor ki… “Kutsal”a değil de “eşya”ya çekilen dikkatim belki de bana anlamsız olduğunu söylüyor. Romanda şamdanın bir eşyadan çok daha fazlası olduğu aşikar. Şamdan sadece bir simge; birliğin, güzelliklerin, huzurun ve acının son buluşunun simgesi. Şamdan yaban ellerdeyken halk da darmadağın,düşman memleketlerde. Ne zaman ki şamdan güvende, o zaman insanlar da güvende. Ancak yine de sormadan edemiyorum, bir eşyaya yüklenen bu denli anlam ve değer, duygulara düşüncelere veya insana yüklenseydi daha doğru olmaz mıydı? Bir Antoloji ve Çokça Heyecan Çocukluğumdan beri müzikle hep çok iç içeydim. Bunun nedenini çok düşünüyorum ve sanırım babamın bir radyo programcısı olması en büyüğü bu nedenlerin. Programı hangi saatte olursa olsun her zaman onu dinleyip dururmuşum, annem anlatır hep. Hatta o radyodan konuşurken ben de onunla konuşmaya çalışır, ona cevaplar verir, beni duymuyor diye sinirlenip ağlarmışım. Ama sonuçta o konuşacak diye beklerken çaldığı şarkıları da çok dikkatlice dinler, mümkünse dans eder ve fazlasıyla eğlenirmişim. Yani demem o ki, çocukluğumdan gelen bu alışkanlığım dolayısıyla “eski” olarak tabir edebileceğimiz şarkılarla aram hep daha iyi olmuştur. Hatta çoğu zaman arkadaşlarım tarafından “Yahu biraz da düzgün(!) bir şeyler dinlesene!” şeklinde serzenişler duyuyorum. Tabii onların “düzgün” olarak tanımladıkları şarkılardan çoğunlukla nefret ediyorum çünkü bana çok boş hissettiriyorlar. Bana tam anlamıyla dolu, altyapılı, duyguların gerçekten yansıtıldığı şarkılar lazım! Cem Karaca, Barış Manço, Cahit Berkay… Bir gün yine arkadaşlarımın serzenişlerini dinlerken kardeşimden gelen telefon beni çok mutlu etti. Bir konserden bahsetti bana. “Cahit Berkay Antolojisi”. Cahit Berkay, benim için çok büyük kıymete sahip bir insan. Yaklaşık 55 yıllık müzik hayatına sığdırdığı inanılmaz besteleri; her dinlediğimde farklı dünyalara, farklı düşüncelere götürüyor beni. Telefonda söylenilenleri dinledikçe heyecanlanmaktan kendimi alamadım ve konser tarihine kadar heyecanım bir an olsun dinmedi. Ve sonunda gün geldi, konser başladı. İşte orada, önümdeydi. Benim yaşadığım sürenin 3 katından fazla süredir müzikle uğraşan bu dev çınar gözlerimin önündeydi. Çok garip bir histi. Yıllarca hiç sözü olmamasına rağmen defalarca kez dinlediğim şarkıların bestekârı, şimdi o şarkıları canlı canlı çalacaktı. Hem çok heyecanlı hem de çok mutluydum. Sürekli sırıtıyormuşum, öyle söyledi annem. Sahneye geldi dev çınar, curasını aldı ve başladı çalmaya. “Al Yazmalım”. Bu şarkının bende uyandırdığı hisler gerçekten tarif edilemez. Özel bir şey var bu şarkıda. Henüz ne var ben de bilmiyorum ama o şey her neyse o kadar güzel ki; hiç bitmesin, tekrar tekrar, saatlerce çalsın istiyorum. Şarkıyı bitirdi, curasını bir kenara bıraktı ve mikrofonu eline aldı. İşte bu anlar beni çok korkutan anlar çünkü birçok sanatçıda yaşadığım bir sorun var, samimiyetsizlik. Müziğinde ziyadesiyle samimi hissettiren sanatçılar bazen o mikrofonu eline alıp konuşmaya başladığı an benim gözümde her şeylerini kaybediyorlar. Ama çok şükür ki korktuğum şey gerçekleşmedi, Cahit amca gerçekten dünya tatlısı bir insan çıktı. Konuşurken mutluluk, huzur dağıtıyordu âdeta. Bu beni çok rahatlattı. “Devam!” dedi ve sahne arkasından koşarak biri geldi sahneye. İlk başta anlayamadım, kendi kendime düşünüyorum “Kim bu yahu?” diye. Şarkı çalmaya başladı, Cem Karaca’dan Çok Yorgunum. Sonra sahnedeki gizemli adam söylemeye başladı. Çok şaşırdım. İlk başta kim olduğunu anlayamadığım bu adam, Cem Karaca’nın oğlu Emrah Karaca çıktı. Sesi babasına çok benzediği için sanki sahnede kendisi değil de babası varmış gibi hissettirdiğinden daha da heyecanlandım. Çok fazla heyecanlandım dediğimin farkındayım, ancak o an orada olsaydınız siz de aynı şeyleri düşünürdünüz. Burada da bitmiyor. İlerleyen dakikalarda sahneye Şebnem Ferah ve Hayko Cepkin de katıldı. Yani inanılmaz bir şekilde ne kadar sevdiğim insan varsa hepsi bir araya toplanmış gibi oldu. Eskiye, hakikate, özüme dönmüş gibi hissettim. Muhteşem bir deneyimdi. Çok şanslı olduğumu düşündüm konser çıkışında. Müzik tarihimizin gerçekten çok önemli parçalarını çok önemli kişiliklerinden dinlemek, üstelik bunların hepsini sadece 1 geceye sığdırabilmek, benim için çok büyük şanstı. Bitmesin istedim, ancak tabii ki her güzel şey gibi bu da bitti. Ama en azından ileride arkadaşlarıma, aileme anlatabileceğim mükemmel bir anım oldu. Umutcan Kaan Bozan Deniz Tufur Econ 16’ Son Duruşma Sokrates’in dediği gibi belki duruşması Sparta’da görülüyor olsaydı karar tek celsede kaleminin kırılması olmazdı. Ama bu neyi değiştirirdi? İnandığı şey uğruna ölmek, bu bana göre kendini Tanrı’nın elçisi olarak gören ve halk arasında sadece sorduğu sorular ve aldığı cevaplarla Atina Halkına bile kendini sorgulatan- ve belki de nefret ettiren- bir peygamber, bir deli, bir dahi daha da önemlisi asırlarca düşünceleri okunacak ve değer verilecek bir insan olarak gururunun okşanmasından başka ona ne kaybettirirdi ki? Gerçekten de Sokrates ölümden korkmuyordu. Son anına kadar ölüm korkusunu saklayıp blöf yapan bilimum suçlu son anda pişmanlık içinde haykırmasa da o son ana kadar gizlemek için çırpındıkları hatta başarılı oldukları pişmanlık duygusu son anda gözlerinde beliriyordu. Ancak, Sokrates ya da Albert Camus’un Yabancısındaki Meursault gibi ölümü beklerken karmakarışık duygular içinde bile bulunsalar ve tamamen haksız ve saptırılmış –saptırılma kısmı Meursault için daha uygundur velhasıl Sokrates’i yargılarken böyle bir saptırmaya bile gerek duyulmamış suçlu olduğunu gösterecek herhangi bir kanıt sunulmamıştır- suçlamalarla karşı karşıya olduklarından, belki de kendilerinden emin olduklarından bu pişmanlık ifadesinin onlarda olmadığını düşünüyorum. Ne Sokrates büyük bir oy farkıyla kaybedeceğini düşündüğü davaya ailesini getirmiş ne Meursault ölmeden önceki o uzun akşam hücresine cezaevi papazını sokmuştu. Tanrı’dan merhamet dileyeceği bir şey olmadığı için mi yoksa safi Tanrı’ya inanmadığı için mi bilemem ne de olsa Sokrates gibi büyük bir düşünür değildi ve düşüncesi yüzünden yargılanmıyordu; sadece anlık bir dürtüyle suç işlemişti- kendi sözlerine kulak verirsek Güneş ona bunu yapmasını söylemişti- o kadar. Sokrates’e geri dönecek olursak son anında bile geri adım atmayı düşünmemiş, daima haklı olan ve bilgeliğini dönemin diğer bilgelerine kanıtlamış hatta onların bilgeliğini eleştirileriyle yerle bir etmiş ve bunun karşılığında o bilgelerin öfkesini kazanmış yüce Sokrates! Nietzche’nin onu sahte bir bilge olarak ve aynı zamanda insanlara kendi gerçeğini kabul ettirme yolunda kullandığı soru-cevap yöntemini sert bir dille eleştirmesini daha iyi anlıyorum bu kitabı okuduktan sonra. Tanrıtanımazlıkla suçlanıp idam edilen bir mahkumun tanrının elçisi olduğunu söylemesi kadar saçma bence bilge bir insanın bilge olduğunu ilan etme çabası. Belki de, yıllarca hatta asırlarca okunulup üstüne tartışılan değerli bir düşünürü böyle sert eleştirme hakkını , daha henüz on sekizine basmış olan kendimde görmemeliyim. Ancak tam da şu an kurduğum süslü cümleler eşliğinde, hayatını insanların kafasını karıştırıp, onlara kendi gerçeğini empoze etmekle geçirmiş bir insan, hangi dönemde yaşamış olursa olsun ve ne kadar büyük ve ne kadar kabul gören bir düşünür olursa olsun biraz haksızdır zannımca. Tabii idam edilecek kadar da değil… Platon’un aktardığı üzere Sokrates’in bu inatçılığını ve kendi doğrusuna bağlılığını sert bir şekilde eleştirmekten çekinmesem de bir taraftan değerli buluyorum. Çünkü, Platon’un da bahsettiği üzere, son anına kadar insanlara ne kadar haklı olduğunu kanıtlamaktan ziyade, gerçekleri duymaktan ne kadar kaçtıklarını ve dolayısıyla haksız olduklarını kanıtlamakla geçirmiş bir düşünür ne kadar egoist olursa olsun cesaretinin su götürmez bir gerçek olduğu gün gibi ortada. Argümanlarıyla, gerçekten de zamanında olaylar onun ağzından çıktığı gibi yaşanmış ise bu davada haklı olduğu gerçeği çok ortada.-Tanrıtanımazlığın bir suç olması, bu denli büyük bir düşünürün,diğerlerine benzeyerek karı gibi ağlamamı beklemeyin, sözlerini sarfetmesi bence dönemimizin değerleriyle eleştirilmeye müsait değil. Zamanına göre de olsa Sokrates’in davasında haklı olduğu gün gibi ortada.- Son olarak cesaretine, zekasına, fikirlerine ve insanlara kendine ispat edişine, her ne kadar Nietzche’nin deyimiyle “hile yapsa” da-,hayran olduğumu saklamaya gerek duymuyorum. GÜLÇİN ECE COŞKUN YENİ ROTA İTALYA Hayatımın en güzel yazından bahsetmek istiyorum biraz size. Beni şu anki Gülçin yapan şeyi, kendime inancımı dipten en üst seviyelere çıkartan, hatırladıkça yeni oyuncaklar almış bir çocuk gibi içimi neşe ve heyecanla dolduran o muhteşem yazdan bahsetmek istiyorum. Her şey kendime uygun bir zaman belirleyip İtalya’ya gitmek için başvurduğum projemin olumlu sonuçlanması ile başladı. Oldukça belirsiz ve sancılı bir karar sürecinden sonra bu “anlatmalara doyamadığım” yaz tatilim için kapıyı çoktan aralamıştım bile. Bütün bir yaz İtalya’da olacak, oradaki çocuklara hem İngilizce öğretecek hem de gezip etrafı seyredecektim. Gittiğim ilk günden son güne kadar, şu anda bulunduğum ülkemden çok daha farklı bir atmosfer karşıladı beni. Başlarda biraz da kültür şoku yaşamadım değil doğrusu. Ama derler ya hani denize girince alışıyorsun diye benimkisi de tam olarak öyle oldu işte. Gün geçtikçe alıştım, hatta öyle çok alıştım ki son gün geri dönmemek için neredeyse uçağı kaçırma planları bile yapıyordum. İş yerine gittiğim ilk gün harika bir atmosferle karşılaştım, herkes sana nasıl yardımcı olabiliriz diye gözümün içine bakıyordu resmen. Hepsi İngilizce bilmiyordu evet belki ama insanları anlamak için çoğu zaman gözlerine bakmak yeterli oluyor. Derken asıl beklediğim an geldi ve çocuklarla tanıştım. Canım çocuklarım kesinlikle hayatımın en unutulmaz ve en güzel anıydı bu, hepsi benimle tanışmak için sıraya girmiş, el sallıyor, adını söylemeye çalışıyor, iletişim kurmak için bildikleri tüm İngilizce kelimeleri sayıyorlardı. İlk günler olmasına rağmen hemen birbirimize kaynaştık ve aramızdaki bilgi alışverişi çoktan başlamıştı bile. Onlar bana İtalyanca öğretiyordu bense onlara hem Türkçe hem İngilizce. Bilirsiniz yabancı birisi olmak çocukların ilgisini çekmek için çok yeterli bir durum. Hatta öyle ki bazen takımlara ayrıldıklarında benim takımımda olamadığı için ağlayıp sorun çıkaran tatlı çocuklarım bile oldu. Bu gibi durumlarda hep kendime şunu hatırlattım ; kendimi ne zaman bir iş için yetersiz bulup onu yapmaya cesaret edemesem bile hep benim ne kadar mükemmel biri olduğumu düşünen, verdiğim her kararda sonuna kadar arkamda duran insanlar var ve onlardan aldığım güçle şu anki Gülçin’in temellerini çok sağlam attım. Attım ki karşıma çıkan en ufak bir kum fırtınasında yıkılmayayım, hayatımda beni bekleyen felaketlerde bu temelim sayesinde dimdik durmayı başarabileyim. Daha önceden de dediğim gibi çocuklardan gelen bu enerji bu sevgi, apayrı bir şey çünkü o kadar saf ve karşılıksız ki moralim bozuk olduğunda bile bunu fark edip hemen yanıma gelip bir sürü şey yapmak için hazır oluyorlardı. Ah, şimdiden onları ne kadar çok özledim! Projem ilerledikçe, neredeyse her hafta hem yeni gelen hem de son gelişi olan çocuklar oluyordu, yeni gelenler için ne kadar heyecanlıysam son kez gördüklerim için de içimde her zaman bir burukluk oldu açıkçası. Son haftalarımda gelen öğrencilerim sadece İngilizce biliyordu ve onlarla yalnızca benim ilgilenmem istendi. Tam olarak bu noktada hayata bakış açım çok değişti, çok büyüdüm diyebilirim. Bir çocuk düşünün ki topluluk arasında sadece sizinle iletişim kurabiliyor ve bu sayede kendini asla yalnız hissetmiyor. Çocuklar her ne kadar sabırsız ve meraklı da olsa onların bu özellikleri sayesinde kendime çok farklı bakış açısı ve yepyeni deneyimler kazandırdığımı düşünüyorum. Projemin sonlarına doğru içimi çok fazla hüzün kapladı çünkü her ne kadar bir buçuk aylık bir proje bile olsa en başından beri tanıdığım çocukların büyüdüğüne tanıklık etmiş oldum. Nasıl bilebilirsin sadece bir buçuk ay demeyin, gerçekten insanlar bir haftada bile çok değişebilirmiş bunu en derinlerine kadar yaşayarak tecrübe ettim. Geriye dönüp baktığımda projemdeki çocuklara duyduğum özlem kadar, bu ülkenin bana hissettirdiği diğer duyguları da oldukça özlüyorum. Attığım her adımda daha çok kendimi bulduğum bu ülkede, özgürlüğümün tadını çıkarıp kendime zaman ayırabilmenin, uzun soluklu geçen bir seneyi biraz olsun üstümden atabilmenin büyük hazzını yaşıyordum. Bazen insanın kendini dinleyebilmesi için yalnız kalması gerekir, sessizlik değil kastım çünkü ben de en çok kendi kendime kaldığımda asla susmaz düşüncelerim, hatta öyle ki birinden birine geçerim ve bir bakmışım ki yine kendi içimde kaybolmuşum. Demem o ki bir başıma çıktığım bu yolculuğumda kendimle çok fazla konuşma ve en önemlisi kendimi bulma şansı elde ettim. Şu anki Gülçin’i tanıyıp ona neyin iyi gelip gelmediğini keşfettim. Sanki ruhumda boşluklar varmış da bu ülke içini doldurmuş gibi bir histi bu. Tanıştığım ve hayatımı değiştiren bu güzel çocuklardan, hissettiğim duygulardan sonra bu güzel ülkeyi bırakmak çok zor gelmişti bana. Hala daha fırsat buldukça açıp fotoğraflara bakıyorum; bakıyorum ki hayatımın en güzel yazında yaşadığım hiçbir saniye silinmesin aklımdan. Kim bana en güzel ülkenin neresi olduğunu, en çok nerede keyif aldığımı sorsa, hiç düşünmeden İtalya diyorum onlara. Gitmemiş, görmemiş kimse kalmasın istiyorum, belki benim kadar olmaz ama bu ülkenin bir şekilde insanların kalbine dokunacağına inanıyorum. Beni ben yapan İtalya... KENDİ FİLMİNDE YAN ROLOYNAMAKAynı ortamda yetişmesine rağmen birbirinden farklı yolları tutmuş insanlarınöyküsüne şahit olmak, hayata olan bakış açısının ne derece önem teşkil ettiğini yenidengösterir bazen. Çoğu zaman insanı bir bitki gibi görme hatası yaparım; bitkiyi belli birsıcaklık ve su miktarıyla yetiştirince meyve verir. Benim gözümde insanın da bu canlıdan birfarkı yoktu. İyi yetişmiş ve güzel bir öğrenim görmüş hemen her bireyin iyi bir yeregeleceğine ve kaliteli yaşama çok çabuk ulaşacağına inanırdım. Bu fikrimin oluşmasında gözardı ettiğim bir gerçekliğin, yani hayata olan bakış açısının aslında yadsınamayacak kadarönemli olduğunu gösteren bir film izledim: Queen of Katwe. Uganda’da zorluklar içindeyaşamasına rağmen diğer üç kardeşin aksine kadere teslim olmayıp ilgi duyduğu satrançoyununda uluslararası başarı yakalayan Phiona Mutesi, gösterdiği mücadele dolayısıylaetkilemişti beni. Başarının bazen çoğunluğun zıddına göre hareket etmeyi gerektirdiğini veyaşamı ele alış tarzının onu ne derecede değiştirdiğini fark ettim. Satranç ustası PhionaMutesi’nin bende yarattığı bu büyük etki, aslında kendi yaşamımda da buna benzer birörneğin var olmasından kaynaklandı. Her insan, hayat dediği kendi filminde başroloyuncusudur. Ancak benim filmimdebugörev henüz bana ait değildi.Hemen hemen aynı şartlar altında yaşadığımız ağabeyim, kendi filmimin başroloyuncusu değildi elbette. Buna karşılık başrole benden çok daha yakın olduğunu da inkâredecek değilim. O çok fazla konuşmayan, sessiz sakin ancak buna karşılık olumludüşünebilen bir çocuktu. Fazla enerjik görünmez, hareketli davranmazdı. Onunla aramdaki enbüyük farklardan birisi de buydu. Sanki tabiat bu yaşam enerjisini bana hareket etmem için,ağabeyime pozitif düşünebilmek için vermişti. Ben hareketli olduğum için hemen her konudabir yere kadar uğraş veriyor, ardından işler rutine döndüğü zaman sıkılmaya başlıyordum.Buna karşılık o çok fazla meseleyle uğraşmazdı. Önem verdiği iki, üç konunun haricindeyaşamaya bile ilgisi yoktu. Bu manzarayı gören tanıdıklarımız büyüyünce benim çok başarılıolacağımı, ağabeyimin ise kaybedeceğini söylerlerdi. Benim enerjim, görünür olduğu içinyanıltmıştı onları. Aradan yıllar geçtikçe ağabeyimin benden çok daha başarılı olduğugörüldü.O kariyer basamaklarını beşer onar tırmanırken bana yaşamın olumsuz taraflarıyla uğraşmasıkaldı. Ağabeyimi hiçbir zaman kıskanmadım ancak nerede hata yaptığım sorusunu süreklisordum kendime. Ortada elbette çok büyük bir buhran yoktu lakin yine de cevaplanmasıgereken bir dizi sorular vardı: “Neden sürekli depresyondayım, niçin kendime güvenmiyorumve yaşamım neden bana çok kötü görünüyor?” Eğer bütün bu hikâye bir yanılgıdan ibaretolsaydı sonuçlar şimdikine görece daha iyi olurdu. Vaziyet iyiye gitmiyorsa burada bendenkaynaklı birşeyvar demekti.Bazı filmlerin başrolünde iki kişi olur ve bu durum izleyiciyi sürekli mukayeseyapmaya mecbur bırakır. Yaşadığım sorunları ele alırken de izlediğim yol buydu aslında.Ağabeyimde olup da bende olmayan şey onun gerçek bir özne olmasıydı ve bunu pozitifdüşünmesine borçluydu. Her şeyin iyi olduğuna inanan insan yaşamı kadere teslim etmediğigibi mücadeleden de kopmuyor. Yolun sonunda güzel şeyler olacağına yürekten inanırdı abimve bu ona savaşma enerjisi verirdi. Edindiği başarıların pek çoğu işte bu enerjiden türemiştir.Bende ise durum çok farklıydı; ergenliğe girer girmez yaşanan hayal kırıklığı ve bunun yolaçtığı mutsuzluk, çok küçük yaşta kabul edilmiş acı realitesi ve kötü kadere boyun eğiş…İtaatim beni nesne pozisyonuna indirgediği için hayatımı değiştirecek mücadele etmeenerjisini de kendimde bulamıyordum. İşte filmimin kötü gitmesinin nedeni buydu. Her şeyinbakış açısından geçtiğini öğrendiğimden beri hiçbir zaman başrolünde olmadığım o senaryoyuoynamayı bıraktım. Kendim yön verdiğim yeni bir hayata başlayınca filmim bir kez dahagösterime girecek; orada eskisinden farklıolarak ben başrol oynayacağım.Ferhat KORKMAZKaynakça:MiraNair.Queen ofKatwe.Walt Disney Pictures,2016.FilmGüloğlu 1 SONBAHARI KOVALAMAK Bu kez de ben mutsuzluktan, acıtanlardan söz etmek istiyorum üstat, hazır tam mevsimi gelmişken. Şehrimi aydınlatan güneş yok şu an üstümde. Ankara bu, şaşırtmıyor; yine kendine has o koyu griliği var sadece gökyüzünde. Sararmış birkaç da yaprak sokaklarda... Griden başka bir renk olduğuna sevinmeli mi yoksa bu yapraklara üzülmeli mi insan? Bir de durgunluk var havada, rengi yok bunun. Adım atsam üstüme yapışıyor, nefesimi verişimle ruhumu içine çekiyor. Bu mevsimin özelliği midir bu bezmişlik yoksa bizlerden çıkan bir uydurmaca mı, bilinmez. Ama biliyorum ki kimse yanıp tutuşmuyor mutsuz olmak için, acı çekmek için. Ne hikmetse elimizle koymuşuz gibi buluyoruz biz her koşulda. Öylesine benimsemişiz işte mutsuzluğu; acımızı, kederimizi dindiremiyor değiliz, dindirmiyoruz. Başı ağrırken bile en büyük acıyı çekiyor zannediyor bazılarımız. Kan verirken korkudan bayılıyor. Sigaranın son nefesi boğazımı acıtıyor diyor. Ne güzel acılarınız, mutsuzluklarınız var öyle diyesim geliyor. Hiç mi bitmeyecek içimizdeki bu sonbaharlar? “Mükemmel mutsuzluğundan insansoyunun…” diyor ise Uyar, “…sevgim acıyor”(86). Acıyor şiirinin her dizesi, hissettiklerimizi anlamama yetiyor. Görüyorum ki, tüm mutluluklarımızın üstünü örtmüşüz beyaz kefenle. Görüyorum ki, kendi gülüşlerimizi en çok biz öldürmüşüz. Sadece sevsek de olurdu bir şeyleri. Kendi küçük sevinçlerimiz için, karşılık beklemeksizin. Şiiri sevseydik ya da elmayı, o bile yeterdi, gülümsetirdi. “Yazık sevgime diyor birisi” diye anlatıyor yakarışı Turgut Uyar, sevmeyi becermiş bir avuç insanın birinden çıkan bir cümle tahminimce (86). O bile sonunda hüznü seçmiş, doğasına meydan okumadan. Oysa ne ışıklar yakardık gri gökyüzüne, sadece gülümseyerek. Bir küçük tebessüm bile dünyadan büyük gelirdi bize belki bir zaman. Mutsuzluklarımız devrik cümleler kurdurmazdı, gecenin en karanlık saatinde bizi uyanık tutmazdı, sevgimizi acıtmazdı. Bir pazar burukluğu gibi damağımızdaki, tadını sevmedim. Size bir gülümsemenin beni nasıl üzdüğünü bir anıyla anlatmak isterim. Bir gün metroda yanımdaki yaşlı amca lafa tuttu beni. Torunu varmış, o da sınava girecekmiş benim gibi, ama benimkinden farklı. Öğrenmiş yaşlı amca tüm sınavların adlarını, tek tek saydı, acaba benimki onlardan biri mi diye. “Hiçbiri değil amca” dedim, susup gülümsedi. Belki en son ne zaman böyle masum gülümsendiğini hatırlattı bana, belki güzel şeylerin kayboluşunu hatırlattı, bir şeyler, ne olduğunu şu an bilmediğim bir şeyler hatırlattı muhakkak. İçten gelen bir tebessüm böyle canımı acıttı. Alışmışım çünkü yolda yürürken solgun suratlar görmeye. Teşekkür beklememeye alışmışım. Hâlbuki sokakta tanımadığım bir insan hapşırsa, “Çok yaşa!”dememeyi hiç planlamazdım. Fark ediyorum ki; insanlığı içimize hapsetmişiz hepimiz. Küçük bedenlerimize tüm dünyayı sığdırmışız, üstüne bir de güzel perde çekip karartmışız. Biri görür diye ödümüz kopar olmuş. İçimize hapsettiğimiz dünyanınsa içini mutsuzlukla doldurup sevgiyi bile acı hale getirmişiz, geride güzel bir tat bırakmadan. Üzülmemek için mi üzmemek için mi tüm bu uğraş? Hangisi için olursa olsun başarısızız görünen o ki. Okyanuslar yarattık en baştan gözyaşlarımızla, çok yazık. Siyahtan daha karanlık bir renk bulduk kalplerimizde; adı mutsuzluk mu olsun acı mı? En kolay kaçışımızın bir şeylerle savaşmak değil, yenik düşmek olduğunu biliyorum. Hırs değil, üzülmek kolay geliyor. Hayatı Güloğlu 2 böyle baştan yarattık, yeni günün ilk ışıkları bile heyecanlandırmıyor. “Dağlar kararıp aydınlanacak ve o kadar” diye özetlenmiş Uyar tarafından, yirmi dört saatimiz ya da belki yıllarımız (86). Kocaman mutluluklar lazım şimdi bize. Şiirler yazdıracak kadar büyük ve içimize sığmayacak kadar fazla. İnsanlığın bir araya gelip üzerine tartışacağı derecede yoğun sevinçler ve en önemlisi ise hiçbir güzel duyguyu tüketmeyecek denli baskın. O zaman sonbahar sona erecek ve biz bir daha solmuş bir yaprak üzerine düşünmeyeceğiz. Bulutlar kararsa da içimizdeki gökyüzü hep aydınlık kalacak işte o vakit. Sonrasında biz, ne yatayda ne de dikeyde