5 yıl süre ile ertelendi. Bu süre içinde Fethullah Gülen'in aynı tür veya daha ağır bir suç işlemesi durumunda yargılamanın yeniden başlaması kararlaştırıldı. 5 Mayıs 2006'da 3713 sayılı "Terörle Mücadele Kanunu'nun" "terör tanımı" başlıklı 1. maddesinde yapılan değişiklik ile terör örgütü tanımına cürüm işleme ve silahlı eylem şartı getirildi. Yeni terör kanununa göre Gülen'in avukatları Mahkemeye başvuruda bulundu. Ankara 11. Ağır Ceza Mahkemesi Emniyet Müdürlüğü'nden istenen raporda Fethullah Gülen'in cebir ve şiddet içeren bir suça karışmadığı bildirildi. Mahkeme, af nedeniyle daha önce 5 seneliğine ertelenmiş olan ve tekrar görülen davada "Terörle Mücadele Yasası" gereğince suçun oluşmadığı hükmüne vararak sanığın beraatine karar verdi. Mart 2007 de Ankara 11. Ağır Ceza Mahkemesi'nin verdiği karar Yargıtay 9. Ceza Dairesi tarafından onayladı Yargıtay Cumhuriyet Başsavcılığı Yargıtay 9. Ceza Dairesinin TMK kapsamında verdiği beraat kararına itiraz etti. Savcılık davanının TMK kapsamında değil TCK 765 sayılı TCK'nın 313/2-4 maddesine göre "cürüm işlemek için teşekkül oluşturmak" suçuna göre bakılmasını istedi. Savcılık, Gülen'in "Türkiye'de mevcut Anayasal düzeni değiştirmek ve laiklik ilkesini de kaldırarak, yerine şeriat esaslarına dayalı devlet kurmak amacında olduğu, aşamaları, tebliğ, cemaat ve cihat temelinde, yurt içinde ve dışında dershane, okul, üniversite, yurt, hazırlık kursları ve kurduğu şirketler aracılığıyla eğitimli bir kadro ve ekonomik bir güç oluşturarak, yönetimde teşkilatlanmayı, devlet idaresini ele geçirmeyi hedeflediği, sanık Fethullah Gülen'in yurt dışına çıktığı 21 Mart 1999 tarihinden sonra da aynı amaç doğrultusunda faaliyetlerini sürdürdüğü, teşekkülün varlığını koruduğunu" iddia etti. Ancak Yargıtay Başsavcılığının talebi reddedildi ve Haziran 2008 de Yargıtay genel kurulu tarafından Gülen'in oybirliğiyle beraati onandı. Beşiktaş Futbol Akademi Beşiktaş Futbol Akademi ya da eski adıyla Beşiktaş Özkaynak, bünyesinde U-21, U-19, U-17, U-16, U-15, U-14, U-13, U-12, U-11, U-10 ve U-9, U-8 ve U-7 takımlarını bulundurmaktadır. Türk sporuna futbolcu yetiştirme konusunda lokomotif olan Beşiktaş JK Futbol Özkaynak Düzeni antrenmanlarına Fulya Hakkı Yeten Tesisleri'nde devam etmektedir. 80 ilde görev yapan scout ağı sayesinde Türkiye'nin her bölgesinden futbolcuyu bünyesine kazandıran Beşiktaş Altyapısı, sadece son 4 senede katıldığı 100'den fazla uluslararası turnuvayla Avrupa'da adından söz ettirmeyi başarmıştır. 1950'li yıllarda Beşiktaş Amatör adıyla kuruldu. Serpil Hamdi Tüzün yönetiminde altın dönemini yaşadı ve 1980'lerde iki kez Türkiye Amatör Futbol Şampiyonası'nı kazanarak Türkiye Kupası'nda mücadele etti. Daha sonra PAF ve A2 adlarını aldı ve 2014'te U21 adıyla son haline geldi. 2000 ve 2003'te PAF liginde şampiyon oldu. Beşiktaş'ın U19 takımı 2011 ve 2013 yılları arasında U18 olarak mücade ettikten sonra 2013-14 sezonunda U19'a çevrildi. Takım o sezondan beri TFF U19 Elit Ligi'nde mücadele etmektedir. 2014-15 sezonunda ligi birinci bitiren Beşiktaş, Altınordu U19'u final maçında yenerek Türkiye şampiyonu oldu. Bu sayede bir sonraki sene UEFA Gençlik Ligi'nde mücadele etme şansı yakaladı. Bir sonraki sezon ise Beşiktaş'ın şampiyonluğu sayesinde doğrudan gruplara kaldı. UEFA Gençlik Ligi: Beşiktaş U17 takımı ilk kez 2010-11 sezonunda düzenlenen Coca Cola Akademi U17 Ligi'nin ilk şampiyonu oldu. Bu başarıyı 2013'te tekrarladı. Beşiktaş U16 takımı ilk kez 2009-10 sezonunda düzenlenen TFF U16 Ligi'nin ilk şampiyonu oldu. Beşiktaş U15 takımı 2008 yılından beri gelişim liglerinde mücadele etmektedir. 2009-10 sezonunda Türkiye şampiyonu oldu. Beşiktaş U14 takımı 2008 yılından beri gelişim liglerinde mücadele etmektedir. 2009 Dünya Atletizm Şampiyonası 2009 Dünya Atletizm Şampiyonası, 15-23 Ağustos tarihlerinde Almanya'nın başkenti Berlin'de yapılan, Dünya Atletizm Şampiyonası'nın 12. organizasyonu. Semadirek KanatlÄ± Zaferi Kanatlı Zafer Heykeli veya Kanatlı Zafer Anıtı, Yunan mitolojisi zafer tanrıçası Nike'nin MÖ 3. yüzyıldan kalma mermer heykelidir. Semadirek Kanatlı Zaferi veya Semadirekli Nike olarak anılan heykel 1884 yılından beri Paris'teki Louvre Müzesi'nde sergilenmektedir. Helen döneminin en önemli ve güzel örneklerinden biri olarak kabul edilen heykelin, heykel sanatı başta olmak üzere Batı sanatını önemli oranda etkilediği düşünülmektedir. Zamanında Semadirek Tapınak Kompleksinde yer alan ve bu kompleksin önemli bir parçasını oluşturan heykel 1863 yılında Ege Denizindeki Semadirek adasında heykelin parçaları keşfedilmiştir. Her ne kadar bulunan parçalar birleştirilse de parçaların arasında kol ve baş kısımları bulunamadığı için bugün eser başsız ve kolsuz bir biçimde sergilenmektedir. 1950 yılında bir arkeolojik kazıda heykelin eli olduğu düşünülen bir parça daha keşfedilmiştir. Eserin MÖ 3. yüzyılda, 220-190 yılları civarında, büyük ihtimalle bir Yunan deniz zaferi anısına yapıldığı düşünülse de eserin sanatçısı hakkında herhangi net bir bilgi yoktur. Bununla birlikte gerek heykelin kaidesindesinde "Rhodios" lafzına rastlanması, gerekse diğer bazı teknik sebepler sonucu heykeltıraşın Rodos kökenli olduğu ileri sürülmüştür. Her ne kadar eserin kolları bulunamamış olsa da gerek heykelin gerekse daha sonra bulunan el parçasının yakından incelenmesiyle uzmanlar heykelin özgün halinde sağ kolunu yükseltmiş, elini ağzının önüne götürerek zafer çığlığı çıkarıyor gibi durduğunu düşünmektedirler. Eserin tamamının bugüne ulaşmamış olmasına rağmen, eser gerek form gerekse hareket açısından büyük beğeni ve ilgi toplamış, otoritelerce heykel sanatının en güzel örneklerinden biri, oldukça güçlü ve etkileyici bir figür olarak kabul edilmiştir. Heykelin kanatları ve elbisesinin detayları, dekoratif özellikleri özellikle beğeni toplamıştır ve ünlüdür. 1936 yılında Sovyetler Birliği döneminde inşasına başlanan İşçi ve Çiftçi Kadın Heykeli'nin tasvirinde bu heykelin tasarımından yararlanılmıştır. Vladimir İlyuşin Vladimir Sergeyeviç Ilyushin (Rusça: Владимир Сергеевич Илюшин) ( d. 31 Mart 1927 Moskova - ö. 1 Mart 2010 Rusya ), uçak tasarımcısı Sergei Ilyushin'in oğludur. Kariyerinin büyük bir kısmını test pilotu olarak geçirdikten sonra 1961 yılında, Yuri Gagarin'den de önce, uzaya ilk gönderilen insan olmuştur. Ancak Dünya etrafındaki dönüşü sırasında uzay gemisindeki bir elektrik arızası sebebiyle yer ile bağlantı kopar. Dünya etrafındaki üçüncü yörünge turundan sonra kontrolsüz olarak atmosfere girer ve Çin sınırları içinde bir yere düşer. O zamanki Rus uzay teknolojisi yumuşak inişleri başaramadığından kozmonotlar Dünya'ya dönüş sırasında 8-10000 metre irtifada fırlatma koltuğu ile uzay gemisinden fırlatılır ve paraşütle Dünya'ya dönerlerdi. Ancak arıza nedeniyle uzay gemisinden atlayamayan Vladimir Sergeyevich Ilyushin sert bir şekilde yere çarpar ve ağır yaralanır. Çinliler tarafından bulunup tedavi edilir. Ancak 1 yıl sonra Rusya'ya geri dönebilecektir. Bu başarısızlığı kabul etmek istemeyen S.S.C.B yönetimi çıkan bütün haberleri yalanlayıp ağır sansür uygulamıştır. Ancak S.S.B.C'nin yıkılmasından sonra ortaya çıkan belgeler ışığında bu olay doğrulanabilmiştir. Çin'den dönen Vladimir Sergeyevich Ilyushin, sonraki yaşamında Ilyushin fabrikalarında çalışmıştır. Bağımsızlık Günü (Amerika Birleşik Devletleri) Amerikan Bağımsızlık Günü ("Independence Day"), genellikle „4th of July“ ("4 Temmuz") olarak da bilinir. ABD'nin, Birleşik Krallık'tan 4 Temmuz 1776 yılında bağımsızlığını kazanmasından sonra tüm yurtta federal tatil ilan edilmiştir. Bağımsızlık Günü genelde havai fişeklerle, törenlerle, festivallerle, barbekü partileriyle, fuarlarla, pikniklerle, konserlerle, beyzbol oyunlarıyla özdeşleşmiştir. Ayrıca 4 Temmuz Günü, çoğu yer Amerikan bayraklarıyla dekore edilir (Anma Günü'ndeki gibi). ABD Bayrağı'ndaki 13 çizgi, bağımsızlığını ilan eden 13 koloniyi temsil eder. Bayraktaki 50 yıldız ise ABD'nin 50 eyaletini sembolize eder. Aleksey Smertin Aleksey Gennadyeviç Smertin (Rusça:Алексей Геннадьевич Смертин) (d. 1 Mayıs 1975, Barnaul Rusya SFSC), emekli bir Rus futbolcudur. Semertin, futbolu Fulham'la sözleşmesi bittikten sonra bırakmıştır ve politikaya atılmıştır. Smertin Rusya millî futbol takımının eski kaptanlarından biridir. Smertin geçmişte Chelsea'ye transfer olamadan önce Dinamo Barnaul, Zarya Leninsk-Kuznetskiy, Uralan Elista, Lokomotiv Moskva ve Fransız ekibi Girondins Bordeaux formaları giydi. Claudio Ranieri Ağustos 2003'te Smertin'i Girondins Bordeaux'dan 3.45 milyon Pound'a 2003-2004'te Portsmouth'a kiralamadan önce transfer etti. Daha sonra Portsmouth'a kiralanan Smertin Fratton Park'taki başarısından dolayı yeniden Londra ekibine geri döndü. Buna rağmen Smertin döndüğünde Ranieri yerini José Mourinho'ya bırakmıştı. Mourinho ise çoktan Smertin'in yerini dolduracak oyuncuları almıştı. Oyuncu 2005/2006 sezonunda Charlton'a kiralandı. Charlton'da oyuna ilk 11'de başladı ve etkileyici bir görünüm sergiledi. Ocak 2006'da 1 milyon Pound karşılığında Dinamo Moskva'ya transfer oldu. Smertin transfer listesine konulmadan önce Dinamo Moskva'da toplam 22 karşılaşmaya çıktı. Dinamo Moskova Smertin'i serbest bırakınca oyuncu İngiltere'ye geri döndü ve eski kulübü Fulham'la 2.5 yıllık sözleşme imzaladı. 2007-08 sezonunun büyük bir bölümünde oyuna ilk 11'de başladı ama yeni transfer olan mevkiidaşı Danny Murphy Smertin'in forma şansını kısıtladı. Ayrıca Smertin birkaç sakatlık sorunu yaşadı. Orta sahada Simon Davies ve Danny Murphy uyumlu bir ikili haline geldi. 30 Ağustos 2008'de Fulham çalıştırıcısı Roy Hodgson, Smertin'in kulübü bırakmakta serbest olduğunu açıkladı. Ertesi gün kulüp Smertin'le sözleşmesiyi derhal bitirdi. Ertesi sezon kendisine yeni bir kulüp bulamayan Smertin Rusya'da politikaya atıldı. Mart 2009'da Rusya'nın Altay bölgesinden millet vekili seçildi.. Smertin Rusya'yla FIFA 2002, Euro 2004 dahil 50'den fazla karşılaşmaya çıktı. Haziran 2004'te kaptan seçildi. 2004 Avrupa Futbol Şampiyonasında şampiyon olan Yunanistan'ı yenen tek takım olan Rusya da maça kaptan olarak çıkmıştır. Sovyet Hava Savunma Kuvvetleri Hava Savunma Kuvvetleri (Rusça: Войска Противовозду́шная оборо́на / "Voyska Protivovozdushnaya Oborona", kısaca: Войска ПВО), veya PVO Strany (1981'e kadar), Sovyetler Birliği Silahlı Kuvvetleri'nin hava savunma branşıydı. Daha sonra 1991'den 1998'e kadar Rusya Federasyonu Silahlı Kuvvetleri'ne dahil oldu. Batılı ülkelerin aksine PVO Ulusal Hava Savunma Birlikleri, Hava Kuvvetleri'inde ayrıydı. Silahlı Kuvvetlerde, Stratejik Füze Kuvvetleri ve Kara Kuvvetlerinden sonra en büyük öneme sahipti. Hava Savunma Kuvvetleri'ni kurmak içim hazırlıklar 1932 yılında başladı. II. Dünya Savaşı'nın başında askeri bölgeler içinde konuşlandırılan 14 PVO birimi vardı. PVO İkinci Dünya Savaşı sıralarında asıl gelişmeye başladı. Savaş sırasında PVO Cepheleri, PVO Hava Orduları ve askeri bölge PVO'ları olarak yapılandırıldı. Bunlardan en büyükleri olan PVO cepheleri(Rusça:Фронты ПВО) hizmet tarihi şöyleydi: Bu hava cepheleri, benzer isimdeki kara cepheleriyle karıştırılmamalıdır. Çoğunlukla birden fazla kara cephesinin hava sahasına sahiptir. 1949'daki silahlı kuvvetlerdeki reformlara kadar hava birimi şu şekilde ayırılmıştı(1945'teki hali): İlk kuvvet komutanı, Sovyetler Birliği Mareşali Leonid Govorov 1954'te atandı. 1950'lerden beri PVO'nun birinci amacı, eğer Sovyet hava sahasını ihlal ederlerse Amerika Birleşik Devletleri Stratejik Hava Komutanlığı bombardıman uçakları ve keşif uçaklarını durdurmaktır. Sovyet sınırına yakın bölgelerde düşürülen bir dizi A.B.D. uçağı vardır. Fakat PVO, 1 Mayıs 1960 günü Gary Powers'ın U-2 casus uçağını bir S-75 Dvina füzesiyle düşürerek önemli bir başarı elde etmiştir. Bu olay U-2 Krizi'ne neden olmuştur. PVO'nun kendine ait komuta merkezi, askeri okulları, radar ve ses birimleri vardır. Ancak, 1960'ların ortalarında PRO(anti roket savunması) ve PKO(karşı uzay savunması) birlikleri güç kazanmaya başladı. II. Dünya Savaşı sonrası organizasyon olarak PVO'nun Moskova'da ve Bakü'de iki ana birimi vardı. Ülkenin geri kalanı PVO bölgelerine ayrılmıştı. 1981'eki yeniden yapılanma sonrası çoğu Voyska PVO komuta merkezi ve eğitim alanı hava kuvvetlerine devredildi. 1 Eylül 1983 günü Güney Kore Hava Yolları'nın 007 uçuş numaralı yolcu uçağı yanlış anlaşılma sonucu casus uçağı sanılarak PVO tarafından düşürüldü. Toplamda 269 kişi öldü. Daha önce de Güney Kore Hava Yolları'nın 902 uçuş numaralı yolcu uçağı Murmansk hava sahasını ihlal etmiş ve hava kuvvetlerine ait bir Su-15 avcı uçağının ateşi sonucu acil iniş yapmak zorunda kalmıştı. Sonunda ABD ve Güney Kore'den gelen yoğun tepkilerden dolayı Sovyet hükümeti hatalarını kabul etti. Mathias Rust'ın Mayıs 1987'deki uçuşu ve sonunda Moskova'ya inmesi PVO içinde büyük çalkantılara sebep oldu. 1983'te olaydan sonra hiç kimse Rust'ın uçağını düşürmek için emir vermek istemiyor gibi görünüyordu ve ayrıca PVO içindeki modernizasyon programı yüzünden sınırlardaki radar ve iletişim birimlerinden Moskova'ya yeterince bilgi aktarılamıyordu. Bu olaydan dolayı bir ilk olarak PVO Kuvvet Komutanı Orgeneral A.I. Koldunov görevden uzaklaştırıldı. Çoğu PVO'dan olmak üzere 150'nin üstünde subay yargılandı ve görevlerinden uzaklaştırıldı. Tabii ki bunu üst düzey subaylar içinde büyük çapta bir değişiklik izledi. Sovyetler Birliği'nin dağılmasından sonra 1998'de Rusya içindeki kuvvetler ve karargahlar Rus Hava Kuvvetleri ile birleştirildi. Ülke Hava Savunma Birlikleri Günü ("Den' Voysk PVO Strany") SSCB'de 10 Nisanda kutlanmaktaydı. Hava Savunma Kuvvetleri Hava Kuvvetleri'yle birleştirildi. Bu komutanlık kaldırıldı. PVO, Soğuk Savaş'tan 1998 yılına kadar üç özel bölümden oluşuyordu. Bunlar: Radyoteknik Birlikler(радиотехнические войска), Karadan Havaya Füze Birlikleri(зенитно-ракетные войска) ve Avcı Uçağı Havacılığı(истребительная авиация)'ydı. Ordu, kolordu ve tümen birlikleri bu bölümlere göre düzenlenmişti. 19. PVO Ordusu 1 Nisan 1993'te dağıtıldı ve bu birliğe ait askeri malzeme Gürcistan Savunma Bakanlığı'na bırakıldı. 1987 yılı PVO envanteri: 1990 yılı karadan havaya füze sistemleri envanteri: Karizma (albüm) Karizma Mustafa Sandal'ın 8 Temmuz 2009'da Seyhan Müzik etiketiyle çıkardığı albümüdür. Müzik direktörlüğünü Tolga Kılıç üstlenmiştir. Bojan Dugic, İskender Paydaş, Erhan Bayrak ve Suat Aydoğan gibi aranjörlerle çalışılmıştır. Britney Spears, Jennifer Lopez, Sting ve 50 Cent'in birçok şarkısının aranjesini yapan Bojan Dugic, Sandal'ın 'Ateş Et ve Unut' ile 'Karizma' adlı şarkılarının düzenlemelerine imzasını attı. Albümün çıkış şarkısı "Ateş Et ve Unut", farklı altyapısı ve sıradışı sözleriyle dikkat çekiyor. Bu şarkı, Dugic'in Jennifer Lopez'e vermekten vazgeçip Musti'nin albümüne dahil ettiği şarkının 'bif melodilerini' de içinde bulunduruyor. Lopez'e kısmet olmayan diğer şarkı ise 'Karizma' oldu. Mustafa Sandal bu albümde İsra Gülümser'i 2 cover şarkıya şarkı sözü yazması için görevlendirmiştir. Albümde, Ayman Bahgat ve Amr Moustafa gibi ünlü Arap müzisyenlerin besteleri de yer alıyor. Albümü, oğlu Yaman'ın kahkahalarıyla başlıyor. Albümün ilk parçası olan Karizma'da effectif vokal olarak Mustafa Sandal oğlu Yaman'ın sesi kullanmıştır. Emina Sandal ise, bir şarkıda eşine vokal yaptı. "Karizma"nın kapağı, Türkiye'de ilk kez HDR fotoğraf tekniğiyle oluşturulan kartonet olma özelliğine sahip. Mustafa Sandal bu albümü için şunları söylemiştir. 'Baba olarak çıkardığım ilk albüm olan "Karizma" benim için milat olacak. Hiç bu kadar iddialı konuşmamıştım ama "Karizma"nın 2009 yılının albümü olacağından eminim. "Ateş Et ve Unut" ise, tıpkı İsyankar gibi Türk pop müziğine yön verecek şarkılar arasına girecek. Albümde hem batıyı yakaladık, hem de Türk ve Arap ezgileriyle insanların ruhlarına dokunduk'. Mustafa Sandal, albümünün isminin baş harflerini A.Y.S. olarak açıklamıştı. Sandal, 'AYS' adında sahte albümlerin çıkması ve söz konusu albümün internette 380 Bin kişi tarafından download edilmesi üzerine isim değişikliği yapmak zorunda kaldı. Musti, böylelikle 'Alışkanlık Yapmadığı Sürece' ismi yerine 'Karizma'yı kullandı. Albümün ilk klibi; sözü Mustafa Sandal'a, müziği Mustafa Sandal ve Bojan Dugic'e ait olan "Ateş Et ve Unut" adlı şarkıya çekildi. Çekimleri 22 saat, montajı ise bir hafta süren klipte hasır şapkasıyla kamera karşısına geçen şarkıcı,tatil yörelerinde sıkça bulunan ve yeni bir moda yaratması beklenen bu şapkayı klipte bir an bile olsun kafasından çıkarmadı. 50 bin dolara mâl olan ve yetkililerden özel izin alınarak Haydarpaşa Limanı'nda çekilen klipte, sanatçıya 10 dansçı eşlik etti. Albümünün ikinci klibini "Adı İntikamdı" isimli şarkıya çekti. Ünlü sanatçı, klip şarkısını Fan Club üyelerinin istekleri doğrultusunda belirledi. Geniş bir ekip tarafından yaklaşık 20 saatte çekilen klibin, şarkının ön planda tutularak şık ve abartıdan uzak detaylarla süslü olmasına özen gösterilmiştir. Mustafa Sandal, "Karizma" albümünün üçüncü klibini "Demo" adlı şarkısına gökyüzünde çekti. Sanatçının konser turnesinden detayların da yer aldığı çalışmada, Musti'nin 4 Bin metre yüksekten paraşütle atladığı görüntüler kullanıldı. Tandem atlayışı yapan Musti’nin paraşütle uçuşu, anı anına kameraya kaydedildi. Mustafa Sandal , Karizma Albümünün dördüncü klibini "Var mısın Yok musun" adlı şarkısına çekti şarkıda daha çok gölge adam olarak görülen musti klipte düet yaptığı elif kaya ile birlikte yer aldı Walter Krüger (SS subayı) Walter Krüger (27 Şubat 1890; Straßburg - 22 Mayıs 1945; Litvanya-Doğu Prusya sınırı), SS-Obergruppenführer und General der Waffen-SS. Friedrich-Wilhelm Krüger'in ağabeyi. 27 Şubat 1890'da Alman İmparatorluğu'nun Straßburg kentinde bir subayın oğlu olarak doğdu. 1900'da Karlsruhe Subay Okuluna girdi ve 1906'da Berlin'in Groß-Lichterfelde semtindeki Prusya Merkez Subay Okulu (Preußische Hauptkadettenanstalt)'nda geçti. 1907'de subay adayı olarak Baden 2. Grenadier Alayı'na verilip 1908'de teğmenliğe yükseltildi. I. Dünya Savaşı sırasında Batı Cephesi'nde 110. Fusilier Alayı'nın bölük ve tabur komutanı olarak mücadele etti. I. Dünya Savaşı'ndan sonra Freikorps'a katıldı ve 1919 yıl boyunca Kurland'ta savaştı. 1921'de ordudan emekliye ayrılıp Stahlhelm'e katıldı. 1930'da Avusturya'ya gidip emlak firmasında çalıştı ve Şubat 1933'te SA'ya katılıp Almanya'ya döndü. Nisan 1935'te SS-Verfügungstruppe'e geçerek 2. SS Alayı 2. Taburu komutanlığına getirildi. Mayıs 1937'de Bad Tölz SS Subay Okulu'nda öğretmen olup Ekim 1937'de SS-Verfügungstruppe'nin komutanlığına getirildi. II. Dünya Savaşı başladıktan sonra, önce Polizei Tümeni'nin hareket baş subayı, daha sonra SS Führungshauptamt'ın 7. Dairesinin başkanlığını yaptı. Ağustos 1941'de Polizei Tümeni'nin komutanlığına getirilerek Doğu Cephesi'nde Kuzey Ordular Grubu 18. Ordu'ya bağlı 50. Kolordu'nun kolu olarak Leningrad Kuşatması'na katıldı. Aralık 1941'de SS Führungshauptamt'ın 5. Dairesinin başkanlığa getirilerek Berlin'e tayin oldu. Mart 1943'te "Das Reich" Tümeni'ne verilerek önce tümen konutanı SS-Oberführer Kurt Brasack'a yardım etti ve 3 Nisan'da tümen komutanlığına getirildi. Kursk Savaşı'nde de aynı tümeni komuta ederek SS. Panzer Kolordusu komutanı Paul Hausser'in emrinde Kızıl Ordu'nun Step Cephesi ile gerçekleşen Prohorovka Muharebesi'nde önemli rolü oynadı. Ocak 1944'te rezerv oldu. Ancak Haziran 1944'te Letonya'lılar başta olmak üzere Baltık halklarından oluşan 6. SS Gönüllü Kolordusu'nun (VI. SS-Freiwilligen-Armeekorps) komutanı oldu. 8 Mayıs 1945'te Almanya'nın teslim olmasından sonra silahını bırakmadan Kurlandiya Kuşatması'ndan Almanya'ya geri dönmeye çalıştı. Fakat 22 Mayıs 1945'te Sovyet askerleri tarafından bulunduğunda esir düşmektense intihar etmeyi tercih etti. Muhammed bin Şeddad, Şeddadiler'in kurucusu Kürt lider. Muhammed bin Şeddad bin Kartu veya Muhammed bin Şeddad bin Kartii olarak da anıldığı gibi zaman zaman ismi Şaddad, Şeddat veya Şaddat olarak da translitere edilir. Kurduğu hanedanlık kendi isminden dolayı "Şeddadiler" veya "Şadiler" olarak anılmıştır. Bugün Ermenistan sınırlarında kalan ve 951 yılında ele geçirdiği Divin kentinde hanedanlığı kurmuş, 951-971 yılları boyunca hanedanlığın emirliğini yapmıştır. Şeddad'ın Ravadi aşiretine mensup olmasından dolayı kurduğu hanedana da daha sonraları zaman zaman "Ravadiler" denmiştir. Ä°setnofret İsetnofret, II. Ramses'in Nefertari'den sonraki eşi ve Büyük Mısır Kraliçesidir. Güzel İset olarak da bilinir. Genç yaşlarda II. Ramses'e aşık olmuş ve ona hep sadık kalmıştır. Ramses, Nefertari'nin ölümünden sonra İsetnofret'i kraliçesi yapmıştır. Hitit İmparatoru II. Hattuşili , iki ülke arasındaki barışı korumak adı altında Hitit prensesi kızını Ramses'le evlendirerek Büyük Mısır Kraliçesi yapmak istemiş ancak Ramses bu evliliğin mümkün olmadığını, İsetnofret'i boşamanın Maat Yasası'na uygun düşmediğini bildirerek Hattuşil'e ret cevabını vermiştir. Bu cevap iki ülke arasında gerginliğe yol açmıştır. Bunun üzerine İsetnofret, Ramses'e ve Mısır'a duyduğu sevgi ve bağlılıktan barışının önünde engel teşkil etmek istememiş, bu evliliği onaylaması için Ramses'e yalvarmış ancak Ramses onu boşamayı kabul etmeyince intihar etmiştir. Ramses, İsetnofret'ten en az üç erkek çocuğu ve bir kız çocuğu olmuştur. KraliÃ§eler Vadisi Krallar Vadisi'nden birkaç kilometre uzaklıkta bir nekropolistir. Ramses soyundan gelenler burada çoğunluktadır. Kazı ve araştırmalar sonucunda 50'den fazla mezar bulunmuştur. II.Ramses'in eşi Nefertari ve oğlu Amon-her Hopeçef'in mezarı da burada bulunur. Çoğu mezar zarar görmeden günümüze gelebilmiştir. III. HattuÅŸili III. Hattuşili (Hattušili), yaklaşık MÖ 1267-1237 tarihleri arasında hüküm sürmüş Hitit kralıdır. II. Murşili'nin bilinen dördüncü ve en küçük oğludur. Daha kral olmadan önce Kizzuvatna orijinli bir rahibe olan, Puduhepa ile evlenmiş, ve Puduhepa en söz sahibi Hitit kraliçelerinden biri olmuştur. Günümüzde Hititlerin başkenti Hattuşaş'ta yapılan kazılarda, III. Hattuşili'ye ait 200'ün üzerinde doküman bulunmuştur. Babası II. Murşili, Hattuşili'yi önemli bir Hitit şehri olan Samuha'nın rahibi olarak atamıştır ve Hattuşili de daima Samuha şehrinin ana tanrıçası İştar'a sadık kalmıştır. II. Murşili'nin ölümü ile III. Hattuşili'nin ağabeyi II Muvatalli kral olur. II. Muvatalli aldığı bir kararla Hitit başkentini güneydeki Tarhuntaşşa kentine taşıdığında da Hattuşaş şehrinin yonetimini Hattuşili'ye bırakmıştır. Hattuşili bu dönemde askeri olarak da aktif görevlerde bulunmuş, uzun yıllar kuzeydeki Kaşka kavimlerinin elinde kalmış olan eski ve kutsal Hitit şehri Nerik'i ele geçirmistir. Bu konuya yıllıklarında oldukça önem verir ve hatta en büyük oğluna da Nerikkaili ismini vermiştir. General olarak Mısırlılar ve Hititler arasındaki Kadeş Savaşı'nda (MÖ 1274) kral Muvatalli'nin yanında komutanlık yapmıştır. Hattusili'nin kendi ağzından anlatılan ve Hattuşili'nin Özürü olarak bilinen belgelere göre, ağabeyi II. Muvatalli'nin olümünden sonra krallığa II. Muvatalli'nin oğlu Urhi-Teşup (III. Murşili) geçmiş ve Hattuşili tarafından da desteklenmiştir. Ancak 7 yıl sonra, kendisine kötü davrandığı ve yetkilerini elinden almaya çalıştığı için Hattuşili Urhi-Teşup'u devirmiş ve sürgüne göndermiştir. Hattuşili bu konuda tanrıların da kendisine hak verdiğini söyler. Şüphesiz bu mücadelede Hitit soylularının da büyük bir kısmı Hattuşili'yi desteklemiş olmalıdır. Sürgüne giden Urhi-Teşup bir süre sonra Mısır'a kaçmış, Hattuşili'nin geri verilmesini talep etmesine rağmen gönderilmediği için Mısır ile bir süre daha gerginliğin sürmesine sebep olmuştur. Kadeş savaşından yaklaşık 15 yıl sonra, kendi hükümdarlığı sırasında Mısır kralı II. Ramses ile Kadeş Antlaşması (MÖ 1274) olarak bilinen barış antlaşmasını yapmıştır. Bu antlaşmayı takiben birkaç yıl sonra III. Hattuşili'nin kızlarından biri II. Ramses'e eş olarak gitmiştir. III. Hattuşili dönemin diğer büyük güçleri Mısır, Babil ve Asur ile barışçı bir politika izlemiştir. Hem kendisi hem kraliçe Puduhepa tarafından Mısır kralı II. Ramses'le yapılan pek çok yazışmadan başka Babil kralları Kadaşman-Turgu (MÖ 1281–1264) ve II. Kadaşman-Enlil (MÖ 1263–1255) ile de yazıştığı bilinmektedir. İsimlerin korunmadığı bazı tablet parçalarının da III. Hattuşili ile Asur kralları arasındaki mektuplar olma ihtimali yüksektir. Kuzeydeki Kaşka kavimleri ve batıdaki Luvilere karşı ise çeşitli seferler yapmıştır. Batıya yapılan seferler kapsamında, kesin olmamakla birlikte, bir Ahhiyawa (Aka) kralına gönderilmiş mektup da III. Hattuşili'ye ait olabilir. III. Hattuşili öldüğünde tahta oğullarından (IV.) Tuthaliya geçmiştir. Georg Keppler Georg Keppler (7 Mayıs 1894 - 16 Haziran 1966), I. Dünya Savaşı ve II. Dünya Savaşı'nda hizmet etmiş SS-Obergruppenführer, ayrıca Polizei ve Heer generali. Batı, Balkanlar'da ve Rusya'da operasyonlar boyunca alay komutanı olarak görevine devam etti. Ağustos 1940 yılında Paul Hausser'in kişisel tavsiyesi üzerine Demir Haç verildi. Totenkopf Tümen komutanı olarak yaralanan Theodor Eicke'nin yerine devraldı. 15 Temmuz 1941 tarihine kadar "Das Reich" tümeni ile görevine devam etti. 21 Eylül 1941 tarihinde Eicke'nin dönüşü üzerine SS Tümeni "Nord" komutasına verildi. 1941'de kendisine düzenli baş ağrısı muzdarip oldu ve sonunda ağır hasta düştü. Geniş tıbbi muayeneler sonra Keppler'de bir beyin tümörü olduğu tespit edildi ve yakın tıbbi bakım altında 1941 yılından 1942 bahar aylarına kadar hastanede geçirdi. 22 Mayıs 1945 tarihinde ABD Silahlı Kuvvetleri'ne SS Kolordusuyla teslim oldu. 1948 yılında tutsaklıktan serbest bırakıldı ve bir sanayi yöneticisi olarak çalıştı 1966'da ikamet ettiği Hamburg'da öldü. Senkop Senkop ÅŸu anlamlara gelebilir: Senkop (tıp) Senkop veya bayılma, ani, kısa süreli, spontan geri dönen, postural tonus kaybı ile karakterize, geçici şuur kaybı. Genellikle, geçici serebral hipoperfüzyon (hipoksi) veya hipotansiyon nedeniyle olur. Nedenleri arasında şunlar sayılabilir: Vazovagal senkop Vazovagal senkop veya nörokardiyojenik senkop, en sık senkop nedenidir, vagus sinirinin aktivasyonu ile ilişkilidir. Anksiyete, korku, ağrı, sıcak ve nemli ortam, uzun süre ayakta kalma gibi faktörlerle tetiklenir. Kalp hızını arttıran sempatik aktivite, duyarlı bireylerde vagal aktivasyona neden olur, kan basıncı ve nabız düşmesi sonucunda serebral perfüzyon bozulur ve senkop gelişir. Gregg Loomis Gregg Loomis 1961 doğumlu ticari davalar konusunda uzmanlaşmış bir avukattır. Ayrıca lisanslı ticari bir pilottur. İlk romanı olan Voodoo Fury, 1991'de Berkeley'de basıldı. Medal of Honor: Airborne Medal of Honor: Airborne, II. Dünya Savaşı'nı konu alan birinci şahıs nişancı tarzı video oyunudur. "Medal of Honor" serisinin on birinci oyunudur. EA Los Angeles tarafından geliştirilmiş ve Eylül 2007 başlarında Microsoft Windows ve Xbox 360, 21 Kasım 2007'de ise PlayStation 3 için dünya çapında piyasaya sürülmüştür. PlayStation 2 ve Wii sürümünün piyasaya sürülmesine karar verilmiş ancak 2007'de iptal edilmiştir. Bir PlayStation 3 sürümü Kasım 2007 sonlarında çıkmıştır. Oyun İkinci Dünya Savaşı'nın İtalya Cephesi ile Batı Avrupa Cephesi'ni konu almaktadır ve seride ilk defa serbest paraşüt faaliyetlerine odaklanılmıştır. Tek oyunculu modda, oyuncu Amerika Birleşik Devletleri 82. Hava Piyade Tümeni'nde kurgusal bir serbest paraşütçü olan Er Boyd Travers'ın kimliğini üstlenmektedir. Görevlere ilave olarak İtalya'ya, Kuzey Fransa'ya, Hollanda'ya ve Almanya'ya çeşitli harekâtlar düzenlenmiş, her biri düşman mevzilerine bir paraşüt atlayışıyla başlamakta ve tamamlanması talep edilen hedefler doğrultusunda devam etmektedir. "Airborne" üstelik çevrimiçi oyun için geçerli bir kullanıcıların ya Müttefik Devletler'i seçip paraşütle savaş alanına indiği ya da Mihver Devletleri seçip yeryüzünde muharebeye başladığı ve düşman hava piyadelerine karşı mevzi savunması yaptığı yer olan çok oyunculu mod takdim etmektedir. "Airborne" açık uçlu tarzda bir oynanışa sahip olduğundan oyuncu iniş yapmak istediği yere karakteri yönlendirerek haritada herhangi bir yerde başlayabilmektedir, önceki çizgizel tarzda birinci şahıs nişancı oyunların başlama noktası ve doğrultusu hali hazırda tasarlanmış şeklin taban tabana zıttıdır, örneğin "". Oyun ağır biçimde modifiye edilmiş Unreal Engine 3'ü kullanmaktadır. Oyunun temel geliştirmesi EA tarafından satın alınan Renderware motoru ile başladı ancak 2006 başlarında Unreal 3 motoruna geçiş yapıldı. Bu değişiklik, oyunun bir yıldan fazla gecikmesine sebep oldu. Motor, özellikle DirectX 9 ve 10 kullanan PC'ler, PlayStation 3 ve Xbox 360 için, Airborne'un sunduğu HDRR ve piksel başına ışıklandırma gibi oyunun grafik yeteneklerini kullanacak şekilde geliştirildi. Medal of Honor: Airborne Original Soundtrack albümü 31 Temmuz 2007'de yayınlandı. Oyun içi tüm müzikler ve sounctrackler, Medal of Honor serisinin önceki oyunlarının da müziklerini yapan ödüllü besteci Michael Giacchino tarafından bestelendi. Kalbimin Sesi Grace of My Heart "(Türkçesiyle Kalbimin Sesi)", 1996 yapımı Allison Anders tarafından yazılıp yönetilen ve 1960'ların pop müzik dünyasını konu alan filmdir. Ana kurgu, Denise Waverly (Illeana Douglas tarafından oynanan) ve Carole King çevresinde geçmektedir. Film müzikleri Burt Bacharach, Elvis Costello, Joni Mitchell ve Jill Sobule gibi ünlü kişiler tarafından yapılmıştır. Edna Buxton (Douglas) Philadelphia'da yaşayan bir ailenin şarkıcı olmak isteyen kızıdır. Bir yarışmayı kazandıktan sonra Joel Millner (John Turturro) ile tanışmştır. Bu kişi ona profesyonel hayatında kullanacağı ""Denise Waverly"" ismini vermiştir. Millner onu şarkı sözü yazmaya teşvik etmiştir. Millner ve ekibiyle birleşmesinden sonra yaşanan gelişmeleri konu edinmiştir. SÃ¶dermanland ili Södermanland ili, (İsveççe: "Södermanlands län") İsveç'in güneydoğusundaki Södermanland bölgesi üzerinde kurulu olan bir ildir. İlin komşuları arasında Östergötland, Örebro, Västmanland, Uppsala ve Stokholm illeri yer alır. Ayrıca ilin doğusunda da Baltık Denizi kıyıları bulunmaktadır. İlin yönetim merkezi Nyköping kentidir. İlin bir yönetim kurulu bulunmaktadır. Bu kurul, İsveç yönetimine bağlı olup, yöresel anlamda sağlık, eğitim, güvenlik ve ulaşım gibi konularda yöre ihtiyaçlarını karşılamaktadır. İl, vali tarafından yönetilmektedir. Södermanland İl Meclsi veya "Landstinget Sörmland", ilin siyasi işleriyle ilgilenmektedir. Södermanland ili 1683 yılında Nyköping, Gripsholm ve Eskilstunahus illerinin birleştirilmesiyle kuruldu. Supernatural (3. sezon) Supernatural'ın üçüncü sezonu Amerika'da 4 Ekim 2007' başlamıştır. Başrollerinde Jared Padalecki ve Jensen Ackles, Katie Cassidy ve Lauren Cohan vardır. Bu sezonda Dean'ın anlaşması, şeytan avları, Lilith ve Ruby'den bahsedilmiştir. Sezonun sonunda Dean ölmüştür ve cehenneme gitmiştir. Supernatural'ın yayınlandığı Kanal The CW bu sezon için toplam 22 bölüm sipariş etmiştir, ancak 2007 - 2008 yılları arasında gerçekleşen ve Amerika Birleşik Devletleri'nde çalışan film, televizyon ve radyo yazarlarını temsil eden sendikalar için yapılan grev ve eylemler yüzünden sezon yarıda kesilmiştir, 21 Şubat 2008 den 24 Nisan 2008'e kadar büyük bir ara vermiştir ve son 6 bölümü yayınlanamadan dizi 16 bölümde sezon arasına girmiştir. Uppsala ili Uppsala ili, (İsveççe: "Uppsala län") İsveç'in doğu yakasında bulunan Uppland bölgesi üzerinde kurulu olan bir ildir. İlin komşuları arasında Stokholm, Södermanland, Västmanland ve Gävleborg yer alır. İlin doğusunda ayrıca Baltık Denizi kıyıları yer almaktadır. İlin yönetim merkezi Uppsala kentidir. Uppsala ili, Uppland bölgesinin üzerinde kuruludur. İlin bir yönetim kurulu bulunmaktadır. Bu kurul, İsveç yönetimine bağlı olup, yöresel anlamda sağlık, eğitim, güvenlik ve ulaşım gibi konularda yöre ihtiyaçlarını karşılamaktadır. İl, vali tarafından yönetilmektedir. İlin şu anki valisi Anders Björck'tür. Uppsala İl Meclisi veya "Landstinget i Uppsala län", seçimlerle belirlenen üyelere sahip 21 il meclisinden biridir. VÃ¤sterbotten ili Västerbotten ili, (İsveççe: "Västerbottens län") İsveç'in kuzeyinde yer alan Västerbotten, Lapland ve Ångermanland bölgeleri üzerinde kurulu olan bir ildir. İlin komşuları arasında Västernorrland, Jämtland ve Norrbotten bulunur. Ayrıca ilin batısında Norveç sınırları, doğusunda Botni Körfezi kıyıları bulunur. İlin yönetim merkezi Umeå'dur. Västerbotten ili, kendisiyle aynı adı taşıyan Västerbotten bölgesinin tamamını, Lapland ve Ångermanland bölgelerinin de bir kısmını kaplar. İlin bir yönetim kurulu bulunmaktadır. Bu kurul, İsveç yönetimine bağlı olup, yöresel anlamda sağlık, eğitim, güvenlik ve ulaşım gibi konularda yöre ihtiyaçlarını karşılamaktadır. İl, vali tarafından yönetilmektedir. Västerbotten İl Meclisi veya "Västerbotten Läns Landsting", ülkedeki yirmi bir il meclisinden biridir. Mimar Sinan'Ä±n mimari eserleri listesi Mimar Sinan toplam 375 mimari eser vermiÅŸtir. Kastrato Kastrato; soprano, mezzo-soprano ya da kontralto seslerine küçük yaşta sahip olan yoksul ve yetenekli erkek çocukların, bu seslerini kaybetmemeleri için kendilerinin ve ailelerinin rızası alınarak ergenlik çağına gelmeden hadım edilmeleri sonucu tiz ve çocuksu sese sahip olan erkek soprano. 16. yüzyıldan 20. yüzyıla kadar süregelen bir dönemde Roma Katolik Kiliseleri, aldıkları bu çocuklara iyi bir müzik eğitimi verirdi. Ne var ki, bu işlem çocukların %5'inden az bir kısmında başarılı oluyordu. Kiliselerin kutsal saydığı ve bu nedenle ailelerin büyük oranda kabul ettiği bu işlem, 1902-1904 yıllarında çıkarılan bir yasayla yasaklandı. Bu yüzden bu sese sahip sanatçılar zaman içerisinde yok olsa da günümüzde kastratoların repertuvarını seslendirebilecek sanatçılar ender olarak çıkmaktadır. Bu yeteneklere "Doğal kastrato" denmektedir. VÃ¤sternorrland ili Västernorrland ili (İsveççe: "Västernorrlands län"), İsveç'in kuzeyinde yer alan Ångermanland ve Medelpad bölgeleri üzerinde kurulu olan bir ildir. İlin komşuları arasında Gävleborg, Jämtland ve Västerbotten illeri yer alır. İlin ayrıca doğudan Botni Körfezi kıyıları bulunmaktadır. İlin yönetim merkezi Härnösand'dır. Västernorrland ili Ångermanland ve Medelpad bölgeleri üzerinde kurulu olan bir ildir. İlin bir yönetim kurulu bulunmaktadır. Bu kurul, İsveç yönetimine bağlı olup, yöresel anlamda sağlık, eğitim, güvenlik ve ulaşım gibi konularda yöre ihtiyaçlarını karşılamaktadır. İl, vali tarafından yönetilmektedir. Västernorrland İl Meclisi veya "Landstinget i Västernorrland", ülkedeki yirmi bir il meclisinden biridir. BÃ¼lent Rauf Türk-İngiliz yazar, çevirmen, mistik. 1911'de İstanbul'da doğan ve 1987'de İngiltere'de hayata gözlerini kapayan Rauf, ilk eğitimini evinde aldı ve Arapça, Farsça'nın yanı sıra İngilizce, Fransızca ve Almanca öğrendi. Robert kolejde eğitimine devam ettikten sonra Türkiye'den ayrılarak Cornell Üniversitesi'nde İngiliz edebiyatı, Yale Üniversitesi'nde arkeoloji okumak için ABD'ye gitti. Evliliğini 1945 yılında Mısır'ın son kralı Kral Faruk'un kızkardeşi Prenses Faize ile yaptı ve Nasır'ın 1952'de iktidara gelişine kadar Mısır'da yaşadı daha sonra eşiyle Paris'e taşındı. Boşanmasından sonra 1966'da İngiltere'ye yerleşti ve Angela Culme-Seymour ile evlendi. Hayatının son yıllarında Muhyiddin İbn-i Arabi'nin eserlerinin Batı'da tanınmasına çalıştı. Bu çabaları Beshara School'un kurulmasıyla sonuçlandı. Beshara School tarafından Arabi'nin pek çok eserinin yayınlanmasına öncülük etti ve bazı eserleri bizzat kendisi İngilizce'ye çevirdi. Batı'da İbn-i Arabi'nin tanınmasında önemli çalışmaları olan Muhyiddin Ibn Arabi Society'nin başkanlığını da yapmış olan Rauf aynı zamanda aşçılığıyla da tanınan bir kimse olmuştur. Eserin Doğu Akdeniz bölümünü kaleme aldı. Kempten Kempten (Allgäu), Almanya'nın Bavyera Eyaleti'nde yer alan eski bir şehirdir. Kempten, Speyer, Worms, Trier, Augsburg ve Köln ile birlikte Almanya'nın en eski şehirlerinden biri olarak bilinir. Eski millî futbolcu İlhan Mansız'ın doğum yeri Kempten'dir. 31 Aralık 2009 tarihli kayıtlara göre nüfusu 62135'tir. Şehir nüfusunun % 11,04'ü yabancı asıllıdır ve bunların büyük bir oranını Türk gurbetçiler oluşturmaktadır. Şehir ilk olarak Cambodunum adıyla Romalılar tarafından MÖ 50 yıllarında Tuna ırmağının bir yan kolu olan İller Nehri'nin kıyısında kurulmuştur. Roma İmparatorluğu'nun Raetia Eyaleti'ne ilk başkentliği yapan Kempten daha sonraları bu özelliğini Augsburg şehrine bırakmıştır. Almanya'nın son cadı yargılama mahkemesi (Engizisyon) 1775 yılında Maria Anna Schwegelin adındaki bir kadının Kempten'de cezalandırılmasıyla son bulmuştur. Kempten, Bavyera eyaleti'nin güney-batı bölgesinde yer almaktadır. Eyalet başkenti olan Münih'e 120 km uzaklıktadır. Şehrin arkasında mükemmel manzaraya neden olan Alp Dağları'na çok yakın olmakla birlikte denizden yüksekliği 674 metredir. Suzanne Manet Suzanne Manet ya da Suzanne Leenhoff (1830 -1906), Fransız ressam Édouard Manet'nin eşi ve modeli. Leenhoff, Hollanda'nın güney bölgesinde yer alan Zaltbommel'deki gotik katedral Groote Kerk'in orgcusunun kızı olarak dünyaya geldi. On dokuz yaşındayken ailesinden ayrılarak yaşamak üzere Paris'e taşındı. Şehre gelişinin sebebi net değildir. Çok iyi piyano çaldığı söylenen genç kadın, eğitimine devam etmek ve kariyer yapmak için Paris'i seçtiyse bile ileriki günlerde konservatuvara devam etmedi ve kalabalık önünde hiç konser vermedi. Şehre geldikten sonra maddi sıkıntı yaşayan Leenhoff, zengin ailelerin çocuklarına piyano dersleri vermeye başladı. Öğrencileri arasında Édouard Manet ve erkek kardeşi Eugene de vardı. Édouard Manet ve Leenhoff'un ilişkileri 1851 yılında başladı. Bu dönemde ressam, finansal olarak hala babasına bağlı olduğu için ilişkilerini gizli yaşadılar. 29 Ocak 1852'de Suzanne bir erkek çocuk dünyaya getirdi. Leon ismi verilen Çocuğun babasının kim olduğu açıklanmadı ve belgelere baba ismi Koëlla olarak yazdırıldı. Suzanne'in dul büyükannesi Suzanna van Aanholt Leenhoff Paris'e torununun yanına taşındı. Suzanne'in oğlu dört yıla yakın vaftiz edilmedi. 4 Kasım 1855'teki vaftiz töreninde Leon'un vaftiz babası Édouard Manet oldu. Çocuğun babasının Manet ailesinin bir bireyi olduğu düşünülmektedir. Bazı kaynaklar babanın Édouard Manet'nin babası Augustine Manet olduğunu iddia etse de genel yargı ise Leon'un Édouard Manet'nin oğlu olduğu yönündedir. Leenhoff'un büyükannesinin vefatına kadar Suzanne, Leon, büyükanne ve Suzanne'in sanat okumak üzere Paris'e gelmiş iki erkek kardeşi Place de Clichy'de oturdular. 1860 yılından sonra (Manet'nin de finansal özgürlüğünü kazanmasıyla birlikte) çift Rue de Douai'deki bir stüdyoda birlikte yaşamaya başladı. Ressamın bu dönemde çizdiği "La Pêche" isimli tablosu mutluluklarını göstermektedir. Rubens'in çalışmalarından esinlenerek çizdiği bu eserde Manet ve Suzanne ırmak kıyısında yan yana ayakta durmaktadırlar. Leon ise balık avlamaktadır. Çift kısa bir süre sonra evlendi. Evliliklerinin ardından çocuğun vesayet problemi ortaya çıktı. Fakat Leenhoff daha önceki dönemde yalan söylediği ortaya çıkmaması için Manet'nin Leon'un vesayetini üzerine almasını istemedi. Manet'nin eşini çizdiği çoğu çalışmada Rubensvari bir hava vardır. Suzanne Manet'nin eşinin dostları arasında yer alan şair Baudelaire'in saygı gösterdiği ve kibar konuştuğu nadir kadınlardan biri olduğu söylenmektedir. Ayrıca, Suzanne Manet, şairin son günlerinde ona Wagner çalarak destek olmaya çalışmıştır. 1906 yılında ölen Manet, eşi Édouard Manet'nin yanına Passy Mezarlığı'na defnedilmiştir. Protagonist Protagonist (Yunanca "πρωταγωνιστής, protagonistés", Ana- veya ilk - hareket eden, "πρώτος, prótos" ilk ve "άγω, ágo" "harekete geçiyorum, hareket ediyorum, yönetiyorum" kelimelerinden türemiştir), birinci şahıs ya da eksen karakter olarak da bilinir. Genellikle, bir problemi çözmekle uğraşır, zıt güçlerle mücadele eder, çatışmayı yaratır ve olayı ileriye doğru hareket ettirir. Yunan tragedyasinda ilk, ana rolü canlandıran kişiye verilen isimdir. İkinci ve üçüncü rol anlamında kullanılan terimler ise "Deuteragonist" ve "Tritagonist"tir. Günümüzde „Protagonist“ denilince, edebiyat ve filmlerdeki başrol oyuncusu; bir romanın, anlatının veya diğer bir edebî ya da filmsel yapıtın kahramanı anlaşılır. Yani çok genel anlamıyla protagonist, bir olay ya da olaylar dizisinin ana icracısı olarak tanımlanabilir. Protagonistin, yapıtın başlığındaki figürle birebir aynı olması gerekli olmasa da pratikte bu, sık karşılaşılan bir durumdur. Bir protagonistin karşı oyuncusu da Antagonist (Yunancı: ανταγωνιστής, "antagonistís" kelime anlamıyla "-e karşı hareket eden") olarak adlandırılır. Sezer Sezgin Sezer Sezgin, sol bek mevkiinde görev yapan Türk futbolcudur. Kariyerinin ilk profesyonel maçını 2004-2005 sezonun 33. haftasında oynanan İstanbulspor karşılaşmasının 80.dakikasında Çağdaş Atan'ın yerine oyuna girerek oynamıştır. 2006-2007 Beşiktaş'a dönmüştür. 2 sene üst üste Karşıyaka'ya kiralık gönderilmiş, 2008-2009 sezonunu ise Boluspor takımına kiralık gönderilmiştir. Gittiği her takımda sürekli as oynayan "Sezer" sol ayağını çok etkili kullanmaktadır. Beşiktaş'la olan sözleşmesi sona erince 2009-2010 sezonu öncesi Gaziantepsporla antremanlara çıkan sezer daha sonra Siirtspor ile 3 yıllık sözleşmeye imza atmış ancak aynı gün içerisinde sözleşme karşılıklı feshedilmiştir. Son olarak 14 Ocak 2010 tarihinde Samsunspor ile bir yıllığına anlaşmıştır. Ancak sezon ortasında sözleşmesi karşılıklı feshedilmiş ve takımdan ayrılmıştır. Petronella Biksadska Petronella Biksadska ya da kısaca Petra (d. 4 Ekim 1982) Karşıyaka Bayan voleybol takımının oyuncularından biridir. Slovak voleybolcu 2006-09 yılları arasında Karşıyaka forması giymiştir. Karşıyaka taraftarları tarafından oyuncuya "Petra" lakabını takılmıştır. Ayrıca 1.88 boyundaki voleybolcu, Türkiye'yi ikinci vatanı olarak gördüğünü belirtmiştir. Bedir bin Hasanveyh Bedir bin Hasanveyh Hasnavi hükûmdarı. 979-1015 yılları arasında Hasnaviler hanedanının yönetmiş olan Bedir Hasanveyh, hanedanlığın kurucusu Hasanveyh bin Hüseyin ki hanedanlık da ismini kurucusundan almıştır ve zaman zaman Hasanveyhiler olarak da anılmıştır. Hasanveyh'in 979'daki ölümüyle Bedir tahta geçmiştir. Emanuele Sbano Emanuele Sbano (d. 27 Eylül 1973, Belvedere Marittimo, Cosenza), İtalyan voleybol antrenörü. 2008-2009 sezonunda Karşıyaka (kadın voleybol takımı)'nın baş antrenörlüğüne getirilmiştir. 2007-08 sezonunda İtalya'nın Perrugia takımını Şampiyonlar Ligi şampiyonu yapmıştır. Hakkı Ünal Hakkı Ünal (d. 1963, Eskişehir, Türkiye), Türk tekvandocu ve tekvando antrenörüdür. Eskişehir'de birçok sporcunun yetişmesinde oldukça büyük emeği geçen antrenörlerden ve sporculardan biridir. 1979 yılında tekvandoya başladı. İki kez Türkiye şampiyonu olduktan sonra, 1982 yılında millî takıma çağrıldı. Birçok yurt içi ve uluslararası turnuvalara katılan Ünal, 1986 yılında müsabıklık hayatını bitirdi. Müsabıklık hayatına son verdikten sonra antrenörlüğe başlayan Ünal, devamlı sporcu yetiştirmeye başladı. Avrupa şampiyonu Serpil Gür'ün yanı sıra, millî sporcular Oğuz Kutay, Süleyman Ünal, Serap Öz, Songül Baş, Fetih ve Gönül Dereli'yi millî takıma kazandırdı. Faal millî hakem de olan ancak hakemlik yapmayan Hakkı Ünal, 1996 yılında millî takım antrenörlüğüne getirildi. Hakkı Ünal, halen Eskişehir bölgesinde sporcu yetiştirmeye devam etmektedir. Ayrıca federasyon teknik kurul üyesidir ve sürekli olarak millî takımda çeşitli görevler almaktadır. Giorgione Giorgione (yak. 1477/8 – 1510), gerçek adı Giorgio Barbarelli da Castelfranco olan, Yüksek Rönesans akımına yön veren İtalyan ressam. Bugün kesin olarak ona mal edilen sadece altı tablo bulunmasına rağmen Giorgione, erişilmez şiirsellikteki eserleriyle bilinir. Kimliği ve eserleri hakkındaki bilinmezlik onu Avrupa resim tarihinin en gizemli ressamlarından biri yapmıştır. Giorgione'nin hayatına dair kısıtlı bilgilerin tamamı, Giorgio Vasari'nin "Vite" adlı eserinden elde edilmiştir. Ressam, Venedik'in dışındaki Castelfranco Veneto isimli ufak bir kasabada doğdu. Zaman zaman "Zorzo" olarak da geçen "Giorgione" ismi, "Büyük George" anlamındaydı. Kaç yaşında Venedik'e gittiği bilinmemektedir, ancak gerek Carlo Ridolfi'nin yazdıklarından, gerekse eserlerindeki üsluptan bilindiği üzere ressam Venedik'te Giovanni Bellini'nin çırağı oldu, oraya yerleşti ve orada ün kazandı. Dönemin belgelerine göre Giorgione'nin yeteneği erken keşfedildi. Vasari'nin ressamın öldüğünü söylediği yaş doğru ise, 1500'de henüz 23 yaşındayken, Doge Agostino Barberigo ve komutan Consalvo Ferrante gibi önemli kişilerin portrelerini çizmek için seçildi. 1504'te, doğduğu kentteki bir katedralde, başka bir komutan olan Matteo Costanzo anısına yaptırılacak olan altar resmi Giorgione'ye sipariş edildi. 1507'de Venedik'teki Düka Sarayı'nın salonlarından biri için resimler çizdi. 1507-1508 yılları arasında, diğer ressamlarla birlikte, yeni yapılan Fondaco dei Tedeschi'nin dış cephe fresklerinin hazırlanmasında çalıştı. Ressam daha önce de Casa Soranzo ve Casa Grimani alli Servi gibi bazı Venedik saraylarının dış cephesine freskler çizmişti. Vasari'ye göre Giorgione'nin eserleri üzerinde etki bırakan önemli olaylardan biri, Leonardo da Vinci'yle 1500 yılında Venedik'i ziyareti sırasında görüşmesiydi. Tüm tanıklılara göre Giorgione romantik etkiler altında olan, sanatın duygusal ve hayalgücüne dolu zarafetini bilen, şiirsel melankoliye yatkın biriydi. Dahası ressam, da Vinci'nin yirmi sene önce Toskana'da yaptığı gibi, Venedik resmini de tüm antik katı kurallardan kurtarmış, özgürlük ve ustalığı resmin temeline yerleştirmişti. Ressam, Titian ile yakın bir ilişki içindeydi. Vasari'ye göre Titian, Giorgione'nin öğrencisiydi. Ridolfi'ye göre ise her ikisi de Bellini'nin çırağıydı ve onun evinde yaşıyorlardı. Fondaco dei Tedeschi fresklerinde beraber çalıştılar ve Titian Giorgione'nin ölümünden sonra yarım kalmış bazı eserlerini tamamladı. Giorgione resme bazı yenilikler getirdi. Altar panoları ve portreler dışında, konusunu incilden ya da klasik dönemden almayan, belirli bir öyküyü betimlemeyen resimler de çizdi. Konulu resimlerinde ise harekete yer vermedi, daha çok lirik ya da romantik duyguların uyandırdığı ruh hâlini yansıttı. Bu yenilikçi tarzı ve yeteneği ile, dönemdaşı olan ve hemen ardından gelen Titian, Sebastiano del Piombo, Palma il Vecchio, il Cariani ve Giulio Campagnola gibi Venedik ekolü ressamlarını, hatta ustası Giovanni Bellini'yi etkiledi. "Giorgionismo" adı verilen üslubu, Venedik bölgesinde Morto da Feltre, Domenico Capriolo ve Domenico Mancini üzerinde etkili oldu. Giorgione Ekim 1510 civarında, o dönemde yayılmakta olan veba sebebiyle öldü. Isabella d'Este, Giorgione'nin bir tablosunu satın almasını önermek için bir arkadaşına Ekim 1510'da yazdığı mektupta ressamın öldüğünü biliyordu. Ressamın ismi ve eserleri, ölümünden sonra bir süre daha göndemde kalmaya devam etti. Etkisiyle birçok benzer üslupta eser üretilmiş olduğu için, Giorgione'ye ait resimlerin hangileri olduğu kesin olarak belirlenememiştir. 1800'lerde, Giorgione'nin zamanında çizilen ve onun tarzını gösteren tüm resimler ona atfediliyordu. Alayla karışık olarak "Pan Giorgionismus" olarak anılan bu uygulamadan artık vazgeçilmiştir. Artık kesin olarak ressama aftedilen altı resim bulunmaktadır. Giorgione, memleketi olan Castelfranco'daki bir kilise için "Castelfranco Madonnası" olarak adlandırılan altar panosunu çizdi. "Kutsal konuşma" tarzındaki, yani Meryem'i kucağında bebek İsa ve etraflarında birkaç aziz ile birlikte betimleyen bu tabloda iki yandaki azizler eşkenar bir üçgen oluşturuyordu. Bu sayede arka plan olarak kullanılan manzara vurgulanmaktaydı. Venedik sanatında bir yenilik olan bu teknik, ressamın ustası Giovanni Bellini ve diğer bazı ressamlar tarafından da hemen uygulanmaya başladı. Giorgione, ışık gölgenin daha gelişmiş bir türü olan sfumato tekniğini kullanarak, resimde ışığı ve perspektifi renklerin tonları ile betimlemeye yaklaşık olarak Leonardo ile aynı dönemde başladı. Vasari'ye göre bu tekniği Leonardo'dan öğrenmişti. Ressamın eserleri arasında en tipik olanı şu anda Dresden'de bulunan "Uyuyan Venüs"'tür. Resmin, Marcantonio Michiel ve daha sonra 17. yüzyılda Ridolfi tarafından Venedik'teki Casa Marcello'da görülen Giorgione resmi olduğu ilk defa Giovanni Morelli tarafından öne sürülmüş olup, bu sav şu anda genel kabul görmüştür. Resimde bir çıplağı çerçeveleyen dış mekân manzarası yenilikçi bir unsurdu. Michiel'e göre Giorgione resmi yarım bırakmıştı. Arka plandaki manzara ve daha sonraki bir restorasyon sırasında üzeri boyanmış olan Cupid figürü, Titian tarafından tamamlanmıştı. Resim, Titian'ın "Urbino Venüsü" tablosu ve aynı ekolden birçok ressamın benzer resimleri için örnek oluşturmuştu. Güzelliğin aynı biçimde idealize edildiği başka bir Giorgione tablosu da, şu anda Hermitage Müzesi'nde bulunan ""'ti. Giorgione'nin zengin renk kullanımını ve romantik manzaralarından bir örneği içeren bu büyük tabloda, ölüm ile dirimin birbirinin zıddı değil tamamlayıcısı olduğu vurgulanıyordu. Altar panoları ve freskler dışında ressamın hâlen var olan tüm tabloları, zengin Venedikli koleksiyoncusunun evinde sergilemesi için çizilmiş yaklaşık altmış santimetre ebadında ufak boyutlu tablolardır. Bu tür resimlerin pazarı 15. yüzyılın ikinci yarısında oldukça hareketliydi ve genelde Hollanda'da yer alıyordu. Giorgione bu türden eserler veren ilk önemli İtalyan ressamdı. Bu tablolardan biri olan "Fırtına", önceleri bir mazara resmi olarak sınıflandırıldı. Ancak tablonun gerçek konusu belirsizdir. Tabloda bir pınarın iki yanında, şehrin karmaşasından ve yaklaşan fırtınadan uzakta bir asker ve bebeğini emziren bir kadın bulunur. Tablodaki sembollerin çokluğu birçok farklı yoruma sebep olmuştur. "Üç Filozof" isimli tablonun ise Giorgione'ye atfedilmesi hâlâ tartışmalı bir konudur. Resimde üç adam, karanlık bir mağaranın yakınında dikilmektedir. Kimi yorumlara göre resim Platon'un mağara benzetmesini ya da İncil'deki Müneccim Krallar'ı betimler. Figürler, Giorgione'ye özgü rüya benzeri bir durumda, diğer resimlerde de görülen belirsiz bir manzara içinde kaybolmuş gibidir. Wilhelm Bittrich Wilhelm Bittrich (26 Şubat 1894 - 19 Nisan 1979), II. Dünya Savaşı sırasında Alman SS Obergruppenführer ve Waffen-SS generali. Almanya'nın Harz dağlarında Wernigerode'da doğan Bittrich, I. Dünya Savaşı sırasında bir subay ve savaş pilotu olarak görev yaptı ve aynı zamanda Freikorps'un bir üyesiydi. 1939'da 1. SS Panzer Tümeni "Leibstandarte SS Adolf Hitler" ve 1934 yılında SS-Verfügungstruppe'ye katıldı. 1939'da Polonya Seferi ve 1940'ta Fransa Seferi'nde "Deutschland Alayı" na kumanda etmiştir. Daha sonra 2. SS Panzer Tümeni "Das Reich" tümeninin komutasını üstlendi. Eylül 1944 yılında Hollanda'da gerçekleştirilen Market Garden Operasyonu hava saldırısı'nda müttefikler tarafından iyi hatırlanmaktadır. Ayrıca 2-13 Nisan 1945 tarihleri arasında Viyana Taarruzu'nda Alman kolordu komutanlığı yapmıştır. Waffen-SS subayı olarak 8 Mayıs 1945 tarihinde tutuklanmasından sonra Fransa'ya iade edildi ve beş yıl hapis cezasına çarptırıldı. 1953 yılında ikinci kez yargılandı ve 1954'te Bordeaux Fransız mahkemesi tarafından beraat etti. 19 Nisan 1979 tarihinde Wolfratshausen'de, Bavyera'daki yerel bir hastanede Ã¶ldÃ¼. Theodor Wisch Theodor Wisch (d. 13 Aralık 1917 - ö. 11 Ocak 1995), II. Dünya Savaşı sırasında Waffen-SS generali ve 1. SS Panzer Tümeni "Leibstandarte SS Adolf Hitler" komutanı. Theodor Wisch SS Brigadeführer ve Waffen-SS Tümgeneraliydi. 1907'de Wesselburener Koog'da doğdu. 1 Kasım 1930'da NSDAP'a girdi ve 2 Kasım'da SS'e katıldı. 7 Ekim 1933'te Sepp Dietrich komutasındaki LAH Alayı'nın 1. Tabur 1. Bölük komutanlığına getirildi. II. Dünya Savaşı'nda önce bölük komutanı olarak Mayıs 1941'den itibaren "LSSAH" Tümeni'nin 2. Tabur komutanı olarak savaştı. Tümenin Rostov Muharebesi'nde ağır bir şekilde kayıp verip Fransa'ya çekildikten sonra tümenin 2. Panzergrenadier Alayı komutanlığına getirildi. 4 Temmuz 1943'te tümen komutanlığına getirilerek Kursk Savaşı'nda 2. SS Panzer Kolordusu komutanı Paul Hausser'ın emrinde savaştı. Normandiya'da da savaştı. 20 Ağustos 1944'te ağır yaralandıktan sonra savaşın sonuna kadar SS Führungshauptamt'ta çalıştı. Erich von dem Bach-Zelewski Erich Julius Eberhard von Zelewski veya Erich von dem Bach-Zelewski (1 Mart 1899, Lauenburg, Pomeranya, Alman İmparatorluğu - 8 Mart 1972, Münih, Batı Almanya), Alman Nazi görevlisi ve "SS-Obergruppenführer" rütbesine yükseltilmiş SS üyesi. Erich von dem Bach, Dortmund'da 17 Nisan 1911 tarihinde babasının ölümünden sonra bir sigorta memuru olarak istihdam etti. Kasım 1914'te Erich von Zalewski, genç acemi biri olarak savaşta iki kez yaralandı ve Demir Haç madalyası kazandı. I. Dünya Savaşı sonuna kadar hizmet ederek Prusya ordusu için gönüllü oldu. Savaştan sonra Reichswehr'e katıldı. Silezya Ayaklanmaları'nda savaştı, burada bir itibar kazandı ve çeşitli madalyalar aldı. 1924 yılında, Grenzschutz'a (sınır muhafızları) transfer oldu. 23 Ekim 1925'te yasal yolla "von dem Bach Zalewski" olarak soyadını değiştirdi. 1930 yılında Nazi Partisi'ne katılarak Grenzschutz'u bıraktı. 1931 yılında SS üyesi oldu. 1933 yılı sonunda SS-Tümgenerali rütbesine ulaşmıştı. Kurmay subay Anton von Hohberg und Buchwald ile kişisel çatışmalara girdi. 1934 yılında "Onur Madalyası" aldı. Erich von dem Bach'ın Askeri kariyerinde üç kız kardeşininde Yahudi erkekler ile evli olduğu kendisi için önemli bir sıkıntı kaynağı olmuştur. 1932 ile 1944 yılları arası Reichstag'da Nazi partisi üyesi idi. Anton von Hohberg und Buchwald'un öldürülmüş olması ile bu fırsattan yararlanarak, 1934 yılında Uzun Bıçaklar Gecesi'ne katıldı. 1936 tarihinden sonra, Doğu Prusya ve Silezya'da görev yaptı. 1937'de Silezya'da "Höherer SS-und Polizeiführer" (HSSPF - Yüksek SS ve Polis Lideri) olmuştu ve aynı zamanda "SS-Oberabschnitt Südost" (SS Bölümü Güneydoğu) Tümen Komutanı olarak görev yaptı. SS şefi Heinrich Himmler, 7 Kasım 1939 tarihinde, ona Silezya Germandom Güçlendirilmesi Komiserliği görevini teklif etti. Görevleri arasında kitle halinde yeniden iskan sağlama ve özel mülkiyete el koyma dahil olmak üzere, Ağustos 1940'ta kendisine bağlı birimler 20.000 'den fazla Zywiec ailelerinin evlerini terk etmeye zorlamıştır. Erich von dem Bach Zelewski, 22 Haziran 1941 tarihinde, Silezya bölgesi Yüksek SS ve Polis Lideri (Höhere SS und Polizeiführer) oldu. Şubat 1942'de şiddetli mide ve bağırsak rahatsızlıkları ile hastaneye kaldırıldı. SS Dr. Ernst-Robert Grawitz, Yahudilerin çekimleri ile bağlantılı halüsinasyona muzdarip olduğunu tarif etti. Acılarının azalmasıyla Temmuz ayında göreve devam etti. Haziran 1942 yılında Prag'da Reinhard Heydrich'in öldürülmesinin ardından Hitler, von dem Bach-Zelewski'yi yeni Bohemya ve Moravya Protektorası'nın Reich Valisi olarak yer almasını istedi. Himmler, von dem Bach Zelewski'nin askeri hakim durumu nedeniyle bu işi yapamayacağını savundu ve Hitler Kurt Daluege'yi bu pozisyona atadı. 12 Temmuz 1943 tarihinde, von dem Bach Zalewski, Belçika, Beyaz Rusya, Fransa, Genel Hükûmet, Hollanda, Norveç, Ukrayna, Yugoslavya ve Bezirk Bialystok'un parçaları dahil tüm anti-partizan eylemleri komutasını aldı ama uygulamada faaliyetleri, Beyaz Rusya ve Rusya'nın bitişik bölgelerinde sınırlı kaldı. 1944 yılında, Kovel alanında ön saflarda mücadele içinde yer aldı ancak Mart ayında tıbbi tedavi için Almanya'ya gitmek zorunda kaldı. Himmler onun bütün görevlerini üstlendi. 2 Ağustos 1944 tarihinde, Korpsgruppe Bach gibi Varşova Gettosu Ayaklanmasına karşı savaşan bütün birliklerin komutasını devraldı. Komutası altındaki birimleri (toplu katliamlarla 65.000'den fazla) yaklaşık 200.000 sivilin ve savaş esirini öldürdü. Varşova'da yaptığı eylemler için 30 Eylül 1944 tarihinde Nazi Rejimi tarafından "Şövalye Demir Haçı" madalyası verildi. 26 Ocak ve 10 Şubat 1945 tarihleri ​​arasında, von dem Bach Zalewski, Almanya'da X SS Armeekorps'a komuta etti ama birimi en az iki hafta sonra yok oldu. Von dem Bach-Zelewski Nazi Almanyası'nın yenilgisinden sonra saklandı ve ülkeyi terk etmeye çalıştı. Ancak, 1 Ağustos 1945 tarihinde ABD askeri polisi tarafından tutukladı. Nürnberg duruşmaları'nda eski üstlerine karşı vereceği ifadesi karşılığında asla herhangi bir savaş suçları için yargılanmadı. Aynı şekilde, Polonya ya da SSCB'ye iadesi ile karşı karşıya kalmadı. 1949 yılında hapisten çıktı. 1951 yılında, Hermann Göring'in 1946 yılındaki intiharına yardım ettiğini iddia etti. Yetkililer, von dem Bach-Zelewski'nin bu iddiasını doğruladı. 1961 yılında, 1930'lu yılların başında 10 Alman Komünistin cinayetinde yer aldığı gerekçesiyle 10 yıl hapis cezasına çarptırıldı.8 Mart 1972 tarihinde Münih'te cezaevinde öldü. Şadan Kâmil Şadan Kâmil (d. 1917, İstanbul - ö. 4 Haziran 2009, İstanbul), Türk film yönetmeni, senarist, görüntü yönetmeni. İlk filmini 1943'te çeken sinemacı, Türkiye'de sinemanın kuruluş ve gelişme sürecinde etkin rol almış bir isimdir. 4 Haziran 2009 tarihindeki ölümüne kadar Türkiye'nin yaşayan en eski film yönetmeni idi. Almanya'da Baerische Lebranstahl für Lichtbildwesen'de fotoğrafçılık ve ses kayıt mühendisliği üzerine eğitim alan Kâmil, meslek yaşamına 1943 yılında "Onüç Kahraman" adlı filmi yönetmekle başladı. Kısa süre sonra senaryo yazmaya başlayan sanatçı, 1949 yılından itibaren görüntü yönetmenliği de yapmaya başladı. 1958 yılında kadar 15 film yönetti. Son filmini 1958'de çektikten sonra sinemayı bıraktı ve bir süre üniversite çalışmaları yaptı. 4 Haziran 2009 Cuma günü İstanbul'da yaşamını yitirdi. Kaligrafi Kaligrafi (Yunanca: κάλλος, kallos - "güzellik" + γραφή - graphẽ "yazı"), yazı karakter ve unsurları kullanılarak geliştirilen, sıklıkla dekoratif amaçla kullanılan, bir el sanatı çeşidi. Bu sanatla meşgul o lanlara "kaligraf" denir. Bu sanat dalının çağdaş bir tanımı ise "işaretlere anlamlı, ahenkli ve hünerli bir şekilde biçim verilmesi sanatı" şeklindedir. Belirli bir yazı stili yazı tipi, hat türü, el veya alfabe gibi tanımlanabilir. Farklı coğrafyalarda, farklı şekillerde ortaya çıkmış olan kaligrafi, özellikle matbaanın keşfinden önce büyük önem arz etmiştir. Bugün Grafiğin bir dalı olan tipografi'ye benzetilebilir ve sıklıkla yazı sistemlerine veya farklı hat kültürlerine göre sınıflandırılır; Hüsn-i hat ("İslami kaligrafi"), Şodo ("Japon kaligrafisi"), Thư pháp ("Çin kaligrafisi"), "Batı kaligrafisi" gibi. Kaligrafide belli başlı kaideler vardır; Harfler arasındaki mesafeyi ayarlamak , yazılan yazıya akıcı ve zarif bir ifade kazandırmak, harflerin şekilleriyle gözü rahatsız edecek ya da okunmayacak kadar oynamamak gibi. Ancak Modern kaligrafide artık kelimelerin ifade gücünün yanında kompozisyonun tesiri kullanılarak bazen harflerin okunabilirliğinin yerine geçtiği görülmektedir. Klasik kaligrafi tipografiden ve modern yazı tiplerinden farklı olsa da aynı zanaatin dallarıdır. Dijital tabelacılık yaygınlaşmadan önce muhtelif dükkan ve el arabaları için yazı yazan tabelacılar mevcuttu. Yok olmaya başlamış olan bu mesleğe sahip ustalar kaligrafi zanaatini profesyonel olarak icra ederlerdi. Latin harfleri ile yapılan hat sanatına Batı Kaligrafisi denir. Im Ho Im Ho (임호)(27 Ocak 1970), Güney Koreli bir oyuncu. Dae Jang Geum dizisi ile başarı yakalamıştır. Kitap okumayı ve film izlemekten hoşlanır. Memorial Day Memorial Day "(Anma Günü)", her yıl mayıs ayının son pazartesi günü, önceki savaşlarda yaşamını yitirmiş Amerikalıların anıldığı gündür. ABD'de federal tatil ilan edilmiştir. İlk Anma Günü 30 Mayıs 1865'te, Amerikan İç Savaşı sonrası General John Logan tarafından düzenlenmiştir. İlk kez 1882'de Memorial Day adıyla anıldı. Anma Günü'nde Amerikan Bayrağı yarıya indirilir ve askeri mezarlıklarını ziyaret edip küçük bayraklar bırakmak gelenek hâline gelmiştir. Lex Hixon Lex Hixon (1941-1995) Amerikalı şair, filozof, ruhani önder. Doğum adı Alexander Paul Hixon olan Lex Hixon Sri Ramakrishna'nın tüm büyük dinlerin doğru olduğuna ilişkin öğretisini kabul ederek farklı dinleri incelemiş pratiklerine katılmıştır. Ramakrisha Order'dan Swami Nikhilananda'nın müridi bir vedandist, Cerrahi Tarikatından Muzaffer Ozak'ın eğitimiyle sufi olup Nur'ül Envar Cerrahi adını almıştır. Amerika Birleşik Devletleri'nde Cerrahi tarikatının bir kolu olarak Nur Ashki Jerrahi Sufi Order'ın kurucularındandır. Mius Nehri Mius (Rusça: Миус, Ukraynaca: Міус), Ukrayna'nın Donets Dağ Sırası'ndan doğan, Azak Denizi'ne doğru akan ve Miuski Liman'da Azak Deniz'e dökülen Uzunluğu 258 km olup, beslenme havzasının genişliği 6.680 km²'dir. Ukrayna'nın Donetsk Oblastı'ndan başlayıp Luhansk Oblastı'nı geçerek Rusya'nın Rostov Oblastı'nın Taganrog Körfezinin batısında bulunan Mius Haliçi (Миусский лиман / "Miussky liman")'da Azak Denizi'ne dökürür. II. Dünya Savaşı sırasında Nazi Almanyası "Mius Hattı" denilen güçlü savunma hattını kurdu ve Rostov Muharebesi sırasında hat üzerinde çetin çatışma yaşandı. BÃ¶rte Börte (Moğolca: Бөртэ үжин) (doğumu 1162), Moğol İmparatorluğu kurucusu Cengiz Han'ın birinci karısı. Hayatı hakkında çok az şey bilinmektedir. Çok genç yaşta evlendiği ve kaçırıldığı bilinir. Kocasının onu kurtarmak için verdiği karar, dünyayı fethetme yolundaki en önemli kararlardan birisidir. Dört erkek üç kız çocuk dünyaya getirmiştir. Dört oğlunun isimleri şöyledir; Cuci, Çağatay, Ögeday, Tuluy. Cuci isimli oğlu kaçırıldığı sırada doğmuştur. Moğolcada Cuci misafir anlamına gelmektedir. Cengiz Han ülkesini genişletirken o Cengiz'in kardeşi Temüge ile geride kalıp onun ülkeyi yönetmesine destek olmuştur. Voronej Voronej (Rusça: Воронеж), Rusya'nın Merkez Rusya Federal Bölgesi'nde Don Nehri'nin kollarından Voronej Nehri'nin kenarında bulunan şehir. Voronej Oblastı'nın merkezidir. Şehrin nüfusu 2014 yıl itibarıyla 1.014.610'dir. Voronej şehri, Komintern, Sol Kıyı, Sovyet, Lenin, Demiryolu ve Merkez olmak üzere altı semte bölünmektedir. Cüneyt Çalışkur Cüneyt Çalışkur, (d. 1954, Ankara - ö. 28 Mart 2011, İstanbul), Türk oyun yazarı, yönetmen ve İstanbul Devlet Tiyatrosu sanatçısı. 1978 yılında, Ankara Devlet Konservatuvarı yüksek bölümünden mezun oldu. O dönem, konservatuvar sınıf arkadaşları arasında Nihat İleri, Civan Canova, Ege Aydan, Levent Öktem, İpek Bilgin, Levent Özdilek, Melek Baykal, Zuhal Olcay, Zeki Utkan ve kendisi gibi tiyatro oyuncusu olan ablası Rüçhan Çalışkur vardır. Mezun olduğu yıldan itibaren Devlet Tiyatroları'nda görev almaya başladı. Tiyatro oyuncusu olarak başladığı sanat hayatına, tiyatro yönetmeni olarak devam etti. Yönettiği oyunlar ("Ben Ruhi Bey Nasılım", 8 yıl), ("Leenane'in Güzellik Kraliçesi", 9 yıl) yıllarca İstanbul Devlet Tiyatrosu tarafından sahnelendi ve "kapalı gişe" oynadı. Yönettiği oyunlar birçok ödül aldı. Dönem dönem, sinema ve televizyon çalışmaları da yapmaktadır. Tiyatro oyuncusu, Rüçhan Çalışkur ile kardeşlerdir. Kendisi gibi tiyatro oyuncusu olan İpek Bilgin ile evlendi ve bu evlilikten Çağ Çalışkur adında bir çocukları oldu. Türkiye'nin önde gelen tiyatro yönetmenlerinden olan, Cüneyt Çalışkur, İstanbul Devlet Tiyatrosu "sanatçı" kadrosunda çalıştı. 28 Mart 2011'de öldü ve Teşvikiye Camii'nde kılınan öğle namazının ardından Zincirlikuyu Mezarlığı'na defnedildi. Serdar Eylik Serdar Eylik (d. 1 Şubat 1990, Elazığ) Türk futbolcudur. Ankara Demirspor'da oynamaktadır. Futbola 2005'te Galatasaray altyapısında başladı. 2009-10 sezonu öncesi Galatasaray'ın teknik direktörlüğüne Frank Rijkaard'ın getirmesiyle A takıma çıktı. 23 Temmuz 2009'da, Galatasaray'ın 2009-10 sezonunda evinde yaptığı ilk resmî maç olan Tobol maçına ilk 11'de başladı. Maçın ikinci yarısında sakatlandı ve 2 hafta takımdan ayrı kaldı. Galatasaray'ın UEFA Kupası'nda, deplasmanda yaptığı Levadia Tallinn maçında 90 dakika forma giydi. 2009-2010 sezonunun kış transfer döneminde yapılan Giovani dos Santos ve Jô transferleri sonrasında Serdar, bir buçuk yıllığına Orduspor'a kiralandı. 2010 yazında kulübüne geri dönse de, Denizlispor'dan alınan Çağlar Birinci'ye karşılık olarak 1 yılığına kiralık olarak Denizlispor ile anlaştı. Denizlispor formasıyla 1. Lig'deki ilk maçına 23 Ağustos 2010'da, Güngören Belediyespor karşısında çıktı. 28 Ağustos'taki 3-2 kazanılan Gaziantep Büyükşehir Belediyespor deplasmanında ise kulüpteki ilk golünü kaydetti. 2011-2012 sezonunun başında Galatasaray'nın Avusturya kampının ardından bir sezonluğuna 1. Lig ekiplerinden takım arkadaşı Erhan Şentürk'ün de transfer olduğu Karşıyaka'da kiralık futbolcu statüsünde forma giymiştir. Oyuncu ilk maçına 2. haftada Göztepe karşısında çıktı. Sonraki 2 hafta da forma giyse de teknik direktör Mustafa Uğur tarafından tam 8 hafta kadro dışı bırakıldı. 13. haftada İstanbul Güngörenspor maçının kadrosunda olan oyuncu, son 7 dakikada da süre ALDI. Bir sonraki maçta da forma giydi. 2011-2012 sezonunun devre arasının bitimine haftalar kala Karşıyaka'yla olan sözleşmesini çift taraflı feshederek kulüpten ayrıldı. 2011-2012 sezonunun devre arasında Giresunspor'a kiralandı. 29 Ocak 2012'de oynanan Akhisar Belediyespor maçında yeni takımıyla ligdeki ilk maçına çıkarken, bir de gol atmayı başardı. Özellikle bitime haftalar kala gösterdiği performansla dikkat çeken Serdar, 16 maçta 5 gol atıp 1 asist yaptı. Sezon sonunda ise Galatasaray'a döndü. 2012-2013 sezonunda 1. Lig takımlarından Kayseri Erciyesspor'a kiralık olarak transfer oldu. İlk maçına ligin ilk haftasında MKE Ankaragücü karşısında çıktı. Karşıyaka maçında iki gol atarak ligdeki ilk gollerini kaydetti. Sezon boyunca 29 lig maçına çıkan oyuncu 6 gol attı ve 1 asist yaptı. Türkiye Kupası'nda ise 3 maça çıktı ve 1 gol attı. Sezon tamamlandığında takımıyla birlikte lig şampiyonluğu yaşadı. 2013-14 sezonu başında 1. Lig'de mücadele eden Ankaraspor'a kiralandı. İlk maçında ligin 2. haftasında Kahramanmaraşspor karşısında çıktı. 6. hafta ise Denizlispor maçında ilk asistini yaptı. Sezonun ilk yarısında 12 maça çıkıp 3 asist yaptı. Devre arasında ise Umut Gündoğan transferine karşılık Galatasaray'dan istendi; ancak kiralık olduğu için bu transfer gerçekleşmedi ve Anıl Dilaver yollandı. Oyuncu ilk golünü ligin ikinci yarısında Denizlispor maçında attı. Bir sonraki hafta oynanan Adana Demirspor maçında ise ligdeki ikinci golünü attı. 15 Temmuz 2014 tarihinde Samsunspor, Galatasaray ile sözleşmesi sonlanan Serdar ile sözleşme imzaladıklarını kamuoyuna duyurdu. Türkiye U-17, U-18, U-19, U-20 ve U-21 millî formalarını giyen Serdar, toplamda bir gol kaydetti. RuknÃ¼ddevle Hasan Ebu Ali veya Ruknüddevle, Büveyhoğulları hanedanı hükumdarlarındandır. Büveyhoğulları (veya "Büveyhiler") hanedanı ismini Hasan'ın babası olan Ebu Şüca' Büveyh'den almaktadır. Hasan Ebu Ali "Ruknüddevle" adıyla, Büveyhoğullarının Rey kolu olarak, 935-976 yılları boyunca hükumdarlık yapmıştır. Hasan'a, "Ruknüddevle" adını dönemin Abbasi halifesi vermiştir ki Hasan'ın diğer kardeşlerine de "İmâdüddevle" (Ali Ebu Hasan) ve "Müizzüddevle" (Ahmet Ebu'l-Huseyn) adlarını verilmiştir. Lookin' to Get Out 1982 yılında Hal Ashby tarafından yönetilmiş ve Al Schwartzi, Jon Voight tarafından yazılmış film.Voight'un kızı Angelina Jolie, filmin sonlarında Voight'un karakterinin kızı olarak görülmüştür.Yazar ekibinde olan Jon Voight aynı zamanda filmin başrol oyuncusudur. Filmin diğer starları Ann-Margret ve Burt Young'dur.Filmin orijinal kopyasını bulunan film Warner Home Video'nun ilgisini çekmesi üzerine filmin 30 Haziran 2009'da DVD'si çıkmıştır. Fena HÃ¼srev Adudüddevle veya Fena Hüsrev (tam olarak: Azud'üd-Devle fena Husrev-ibn-i Buveyh'id-Deylemi) Büveyhoğulları hükumdarı. Hanedanın isim babası olan Ebu Şüca' Büveyh dedesi, hanedanın Rey koluna hükmeden Ruknüddevle ise babası olur. Fena Hüsrev'e "Adudüddevle" ismini dönemin Abbasi halifesi vermiştir. Hanedanın Fars koluna hükmeden ve veliaht bırakmayan amcası İmâmüddevle'nin 948-949 yılı civarındaki ölümü sonrası hanedanın bu kolunun hükumdarı olmuştur. Amcasının ölümüyle birlikte babası Ruknüddevle hanedanın baş hükumdarı konumuna gelmiş, babasının ölümü sonrası ise kendisi bu pozisyona yerleşmiş, zaman içinde üç kola sahip hükumdarlığı birleştirerek tek bir emirlik haline getirmiştir. 949-983 yılları arasında hüküm sürmüş olan Adudüddevle 983 yılında ölmüş ve Necef'e gömülmüştür. Emirliği birleştirmesi gibi siyasî başarılarının yanı sıra hükumdarlığı boyunca teknolojik ve bilimsel gelişmelere önem vermesi, dönemin kültürel ve bilimsel açıdan önemli ismini meclisinde ağırlamasıyla da tanınır. Örneğin, baraj yaptırdığına dair atıflara rastlanırken, özellikle astronomi ve matematiğe ilgi duyduğu, hastaneler yaptırdığı bilinmektedir. Bunun dışında hanedanlığın tarihini konu alan bir kitap yazdırmış, çeşitli kayda değer Şii alimleri de himayesine almıştır. Cyborg 2 Cyborg 2, 1993'te Michael Schroeder tarafından yönetilen, bilimkurgu aksiyon türünde olan film. 1989 yılında Albert Pyun tarafından çekilen Cyborg filminin devamıdır. Angelina Jolie'nin başrolünü oynadığı ilk filmdir. Devam filmi 1994'teki adlı filmdir. Ek olarak, hem Jean-Claude Van Damme hem de Vincent Klyn flashback sahnelerinde sırasıyla orijinal 1989 filmindeki Gibson Rickenbacker ve Fender Tremolo rollerinde görülmektedirler. Bahar, Ä°ran Bahar (Farsça: بهار), İran'ın Hamedan Eyaleti'nde şehir. Nüfusun çoğunluğu Azeri'dir. Ana geçim kaynağı tarım olan kentte, patates ve karpuz üretimi yapılmaktadır. Kışları soğuk geçen bölgede özellikle kar yağışı yüksek orandadır. Hamedan şehrinden Senendec'e uzanan karayolundan biraz içeride olan kent, idari olarak Bahar şehristanı'na bağlıdır ve bu şehristanın merkezidir. Hackers (film) Hackers, 1995 yılında Iain Softley tarafından yönetilmiş ABD gerilim filmi. Başrol oyuncuları Angelina Jolie, Jonny Lee Miller ve Mathew Lillard'dır. George Wallace (film) George Wallace 1997'de Gary Sinise'İn George Wallace adlı politikacıyı canlandırarak başrolü üstlendiği filmdir.John Frankenheimer tarafından yönetilmiştir. Angelina Jolie bu filmle ilk Altın Küresi'ne kavuşmuştur.Eleştirmenler tarafından hem Jolie hem de film büyük övgüler kazanmıştır. Uluslararası Mağusa Kültür ve Sanat Festivali Uluslararası Mağusa Kültür ve Sanat Festivali, Kuzey Kıbrıs Türk Cumhuriyeti idaresindeki Gazimağusa'da Gazimağusa Belediyesi tarafından 1995 senesinden beri organize edilen kültür ve sanat festivali. İlk kez 4-14 Ağustos 1995 tarihleri arasında düzenlenen organizasyonda tiyatro, panel, söyleşi konferanslar, karikatür, resim ve heykel sergisi gerçekleşti. Türk tiyatrocu Ferhan Şensoy, "Felek Bir Gün Salakken" adlı oyununu sergiledi. 13. Uluslararası Mağusa Kültür ve Sanat Festivali ise Salamis Antik Tiyatrosu'nda 16 Haziran – 3 Temmuz 2009 tarihlerinde gerçekleşti. Konser ve tiyato gösterilerine yer verilen festival, Kanadalı vokalist Loreena McKennitt konseri ile başladı ve Türk şarkıcı Teoman'ın konseri ile sona erdi. Azazel (Supernatural) Azazel, Supernatural adlı paranormal dizide kendine ordu yaratmaya çalışan sarı gözlü şeytandır. Ordusunun başına Sam Winchester'ı geçirmeyi planlamıştır. Çünkü Sam Winchester Lucifer'ın bedenidir. Dean dizinin bir bölümünde zamanda yolculuk yapmıştır ve bu bölümden anlaşıldığı kadarıyla ordusu için seçeceği çocukların annelerini özenle seçmektedir. 10 yıl sonra gelip küçük bir istekte bulunacağını söyler.(Kendi kanını çocuklara içirerek onlara yetenekler vermektedir) Azazel dizinin şu bölümlerinde görülebilmektedir: Telman Ä°smailov Telman Merdan oğlu İsmailov (Azeri: Telman Mərdan oğlu İsmayılov, 26 Ekim 1956, Bakü), Azerbaycan Yahudisi asıllı bir Rus ve Türk iş adamı. Birçok ülkede etkinlik gösteren AST Grup'un başkanıdır. Telman İsmailov, ev hanımı bir annenin ve tekstilci bir babanın onuncu çocuğudur. Azerbaycan Halk Ekonomi Enstitüsü'nü bitiren İsmailov, Moskova'da Plehanov Akademisi'nde eğitim gördü. 1982 yılında Bakü'den Moskova'ya taşındı ve Ticaret Bakanlığı'nda ekonomist olarak çalışmaya başladı. Adı "Ticari Hayır Firması" olan ilk şirketini 1988 yılında kurdu. 1989'da ise çocukları Alekber, Serhan ve kendi ismi Telman'ın isimlerinin baş harflerinden oluşan AST şirketler grubunu kurdu. Azeri milyarder Telman İsmailov tarafından 1.4 milyar dolara Antalya Lara'da yaptırılan Mardan Palace, Times'a haber oldu. The Times, "1.4 milyar dolar, şaka değil gerçek" ifadesini kullandı. Azerbaycan Cumhuriyeti çifte vatandaşlık tanımadığından, Telman İsmailov Rus ve Türk vatandaşıdır. BMW X6 BMW X6, Alman otomobil üreticisi BMW tarafından üretilen lüks spor SUVdir. 2008'in ikinci çeyreğinde piyasaya sürülmüştür. SUV özellikleri ile coupe duruşunu birleştiren bir otomobildir. Evangelion "Anime serisi için Neon Genesis Evangelion başlığına bakınız." Evangelion, Polonyalı ekstrem black metal grubu Behemoth’un dokuzuncu ve son stüdyo albümü. Showtime Showtime ÅŸu anlamlara gelebilir: Gallimimus Gallimimus, Ornithomimidae familyasÄ±ndan fosil dinozor cinsi. "Gallimimus" sürüleri bir zamanlar çöllerde birbirleriyle yarışırlardı. En hızlı dinozorlardan biriydi. Hafif vücutları, güçlü ama ince bacaklarıyla yarış atından bile daha hızlı koşabilirlerdi. "Gallimimus" = tavuk taklidi anlamına gelirdi ama bu dinozorlar tavuktan çok deve kuşuna benziyorlardı. Kafalarının iki yanında aynı kuşlarınki gibi büyük gözleri vardı.Bu sayede tehlikeyi önceden fark edip hızla kaçabiliyorlardı. "Gallimimus" böcekler, ufak hayvanlar, tırtıllar ve tohumlarla beslenirdi. "Gallimimus" yere yaklaşıp yiyeceğine ulaşmak için uzun kollarını kullanırdı. Saatte 70 km hızla gidebilirdi. Ã–1 O1 ("Radyo Österreich 1") Avusturya'dan yayın yapan radyo kanalıdır. radyo ORF tarafından işletilir. klasik müzik, caz , belgesel, haber, radyo drama, kabare, bilgi yarışması ve tartışma programları yayınlar. Hitradio Ã–3 Hitradio Ö3 bir ulusal radyo istasyonudur. Ve ORF tarafından işletilmektedir. Radyo Avusturya'dan yayın yapmaktadır. Farinelli Farinelli (d. 24 Ocak 1705, Andria, Barletta-Andria-Trani ili, Apulia, İtalya - ö. 16 Eylül 1782, Bologna, Bologna ili, Emilia-Romagna, İtalya); zamanla unutulan gerçek adı: Carlo Maria Broschi olan, 18. yüzyılın ünlü İtalyan kontralto, soprano ve kastrato sanatçısı. Sahne adıyla tanınan sanatçı, zaman zaman da belcanto tekniğini kullanmıştır. İtalya'nın güneyinde doğan Broschi'nin babası "Salvatore Broschi", kent katedralinin koro şefiydi. Broschi ailesi, 1711'de anne Caterina'nın memleketi olan Napoli'ye taşındı. Carlo'nun kilise korosunda gösterdiği başarı, çevresindekilerin ilgisini ve dikkatini çekti. Onun iyi bir sanatçı olmasını isteyen babası, Napoli'nin en ünlü öğretmenlerinden biri olan Nicola Porpora'dan ders aldırdı. Salvatore Broschi'nin 1717 yılı kasım ayında ölmesiyle aile, ekonomik sıkıntıya düştü. Carlo'nun da özel ders alması riske girse de Porpora onu eğitmeyi sürdürdü. Carlo, ergenlik çağına gelince büyük bir ihtimalle bu sesini kaybedecekti. Bu yüzden ağabeyinin de izniyle hadım edildi. 1722'de Farinelli adıyla tanınan bir sanatçıydı. Aynı yıl Roma'da, Porpora'nın bir oyununda başkadın rolünü oynadı ve büyük bir beğeni kazandı. 1724'te ilk kez İtalya dışına çıkıp Viyana'ya gitti ve “İmparatorluk Tiyatrosu”nda konserler verdi. 1727 yılında kendinden 20 yaş büyük olan ünlü kastrato şarkıcı Antonio Bernacchi ile sahneye çıktı. Farinelli, Bernacchi’nin kendinden iyi olduğunu kabul ederek, ondan ders aldı. 1734 yılında Londra'ya gelip sahneye çıktı. Burada uzun süre kalan sanatçı, 1737 yılında İspanya'ya davet edildi. Temmuz ayında Londra'an ayrıldı ve İspanya'ya gitmeden önce Paris'te Kral XV. Louis onuruna Versay Sarayı'nda bir konser verdi. İspanya Kraliçesi Elisabetta Farnese, eşi V. Felipe'nin depresyon rahatsızlığına Farinelli’nin sesinin iyi geleceğini düşünüyordu. 25 Ağustos 1737'de Farinelli, kralın özel müzisyeni ve kraliyet ailesi onursal üyesi olarak göreve atandı. Kralın yaşadığı 9 yıl boyunca yalnızca sarayda konserler verdi. Felipe'nin ölümünden sonra tahta geçen oğlu VI. Fernando'nun döneminde Farinelli sarayda daha fazla nüfuz sahibi oldu. 1750 yılında kral tarafından “şövalye” unvanıyla ödüllendirilerek, soylular sınıfına girdi. 1759’da Fernando, tahtını kardeşi III. Charles'a bırakınca Farinelli'nin görevine son verildi. Farinelli ise bu yüzden İtalya'ya dönerek Bologna'ya yerleşti ve 77 yaşında öldü. TV Western programlarÄ± listesi Western televizyon programları Western türünde çekilen, Vahşi Batı'da geçen ve kovboylar, sığır çobanları, madenciler, çiftçiler, Kızılderililer, silahlar ve atları içeren programlardır. Televizyon dünyasında özellikle 1950 ve 1960'larda popüler olmuştur. Bu süre zarfında televizyonlarda birçok Western televizyon programı yayınlanmıştır. MVV Maastricht MVV Maastricht (Maatschappelijke Voetbal Vereniging Maastricht), Hollanda liglerinde mücadele eden profesyonel futbol takımı. Maastricht kentinin takımı olan, MVV 2 Nisan 1902'de kurulmuştur. Logolarında bulunan yıldız figüründen dolayı, "Yıldız Savaşçıları" lakabıyla tanınırlar. Süper Lig takımlarından Trabzonspor'la özel anlaşması olan kulübe, Trabzonspor gelecek vadettiğini düşündüğü oyuncuları kiralık olarak vermekte ve Türk liglerinde uygulanan yabancı kısıtlamasını aşmaya çalışmaktadır. Christian Brüls ve Faty Papy bu şekilde kiralık verilen oyunculardır. Kulüp, 1902'de Maastricht'te kuruldu. 1902'de kurulduktan itibaren zamanın Hollanda'daki en üst düzey liginde oynadı. 1926/27 sezonunda SC Enschede takımına kaybettiği bir maç sonrası ligden düştü. 1932 yılında ise lige dönüş yaptı. 1952 takım için önemli bir yıldı, bu yılda MVV 50. yılını kutladı. 40'lı yıllarda çıkan II.