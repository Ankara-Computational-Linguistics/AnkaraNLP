bir Koordinasyon Komitesi oluşturur. Komite’nin diğer iki üyesi cezaevindeki Oruçoğlu ve Kılıç’tır. Giderek etkisizleşen Mercan bir süre sonra Koordinasyon Komitesi’nden çıkarılarak yerine Ziya Ulusoy alınır. Kısa bir örgütlenme faaliyetinin ardından kimi örgütsel ve ideolojik sorunları çözmek amacıyla İskenderun’da konferans niteliğinde bir toplantı yapılır. Bu toplantıda Türkiye’nin sosyoekonomik yapısının kapitalist olduğu tespit edilerek örgütün de bir parti değil partileşme yolunda bir hareket olduğu tespit edilerek TKP-ML Hareketi ismi benimsenir. Ancak bu değişikliklerin tepeden inme bir şekilde yapıldığı ve Kongre yapılmaksızın örgüt görüşlerinin değiştirildiğini öne sürerek Koordinasyon Komitesi’ne başkaldıran genişçe bir taraftar topluluğu cezaevindeki fahri üyelerin de desteğini alarak örgütten kopar. Ahmet ve Süleyman Cihan kardeşlerin başını çektiği ayrılan grup TKP/ML adını sürdürür. Eski kadroların ezici çoğunluğu Hareket tarafında kalsa da bu bölünme birçok yerde faaliyeti zayıflatır. 1977’da yayımlanmaya başlanan yasal yayın organı Halkın Birliği’nin ismiyle anılmaya başlanan örgüt, Maocu bir çizgide yer alıyordu. 1977 başlarında Halkın Birliği’nin (TKP/ML Hareketi) çağrısıyla Halkın Yolu (THKP-C/ML) ve Halkın Kurtuluşu (THKO)’nun dahil olduğu birlik görüşmelerine bir süre sonra Halkın Yolu’nun ısrarıyla Halkın Sesi (TİİKP) grubu da katılır. Ancak görüşmeler kısa sürede sonuçsuz kalır. Yine 1977’de, o sırada örgütün fiili lideri konumundaki İrfan Çelik kısa süreli bir tutukluluk sebebiyle hapisteyken Hareket bir İleri Militanlar Toplantısı düzenler. İlk kez örgütsel normların şekillenmeye başladığı bu toplantıdan bir süre sonra 1 Ağustos 1978’de Üç Dünya Teorisi tartışmaları sürecinde daha sonra TKP/ML Yeniden İnşa Örgütü adını alacak olan grup hareketten kopar. Yasal yayın organının sahibi görünen Hayrabet Honca’nın da (Mayıs 1980’de ülkücü bir grup tarafından Kayseri’de öldürüldü) ayrılanlar arasında olması sebebiyle Halkın Birliği ayrılan tarafta kalır. Bunun üzerine Hareket, Devrimci Halkın Birliği adıyla yeni bir dergi yayımlamaya başlar. Bu süreçte TKP/ML Hareketi’nin büyük iller dışında güçlü olduğu bölgeler arasında Dersim ve Elbistan, Antep, Adana, Mersin gibi güney illeri öne çıkıyordu. 1979’da Maoculuğu reddederek AEP çizgisine yakınlaşan Hareket aynı yılın Nisan ayında ilk konferansını toplar. Bu süreçte MK düzeyindeki isimlerden Aziz Vatan ve yine Hareketin önde gelen isimlerinden Feryal Sarıoğulları çeşitli nedenlerle Hareketten ayrılır. Konferansta MK’ya seçilen Münir Dışkaya ise Adana’da yüzerken boğularak ölür. Daha önce MK dışına çıkarılmış olanlardan Ali Taşyapan 1981’de, örgütün 1976 sonrası çizgisini belirleyenlerden Hikmet Şenses de cezaevinden çıktığı 1983’te Hareketten ayrılır. 12 Eylül’e yaklaşırken ciddi bir tedbir alamayan Hareket Temmuz 1980’de eşi Mukaddes Erdoğdu’yla birlikte yakalanan Genel Sekreteri İrfan Çelik’in darbeden iki gün sonra Davutpaşa Askeri Cezaevi’nde kendini asmasıyla sarsılır. Darbe sonrası peşpeşe gelen operasyonlarla faaliyeti ciddi bir darbe alan Hareket militanlarından Yücel Hazar 2 Kasım 1980’de Antep'te polis tarafından öldürüldü. Yine Hareket taraftarı Cennet Değirmenci 22 Mayıs 1982’de Gaziantep Emniyet Müdürlüğü’nde işkence sonucu öldü. İskenderun bölgesinden Ali Aktaş da 23 Ocak 1983’te idam edildi. 1986’da 2. Konferansını düzenleyerek faaliyetlerine hız verdi. 1988’de yasal yayın organı Emeğin Bayrağı yayımlanmaya başladı, onu 1989’da teorik yayın organı Doğru Seçenek izledi. 1989’da 3. Konferansını yapan Hareket kendisi dışında da TKİH, TİKB, TDKP ve o süreçte henüz örgütlenmekte olan TDKİH’i komünist olarak gördüğünü açıkladı ve söz konusu örgütlere birlik çağrısı yaptı. Çağrı TİKB ve TDKP tarafından olumsuz yanıtlanırken TKİH ve TDKİH ile görüşmeler başladı. Kurulan KBEK (Komünist Birlik Eşgüdüm Komitesi) yönlendirmesiyle sürdürülen süreçte bazı ilerlemeler ve eylem birlikleri sağlansa da 1991’in yaz aylarında Hareket’in 1972-79 dönemini komünist olarak nitelemekte ısrar etmesi nedeniyle tıkandı ve aynı süreçte TKİH ile TDKİH birleşti. TKP/ML Hareketi de aynı süreçte 4. Konferansını düzenledi. Bu süreçte bir cenazeye gitmek üzere aynı araçta bulunan beş Hareket taraftarı (Elif Tuncer, Hasan Üzüm, Celal Ölçmez, İmam Turan, Yusuf Üzüm) 10 Temmuz 1991’de bir trafik kazasında öldü. Hareketin gençlik içindeki önde gelen isimlerinden Hüseyin Toraman 27 Ekim 1991’de evinin önünden kaçırıldı ve gözaltında kaybedildi. Gerilla mücadelesi yürütmek üzere Kilis’ten ülkeye giren Hareket militanları Erdoğan Tatar, Ertan Uzunyayla, Hasan Çiçek, Mehmet Beşgen, Müslüm Akyol ve Saim Bozkurt da 27 Ekim 1992 tarihinde devlet güçleri tarafından öldürüldü. Kasım 1992’de Hareket ciddi bir polis operasyonuna maruz kaldı. MK üyesi oldukları iddia edilen Ziya Ulusoy, Celal Meral ve Mehmet Üstündağ ile Hareketin gençlik örgütü GKH’ın (Genç Komünistler Hareketi) MK üyesi oldukları iddia edilen Mustafa Peköz, Ahmet Erkan, Hasan Polat, Zeki Gürbüz ve Ufuk Tan yakalandılar. İlk görüşme sürecinin olumsuz sonuçlanmasına ve iki Hareket arasındaki güvensizlikleri artıran bazı yayınlara rağmen 1993’te birlik görüşmeleri yeniden başladı ve her iki örgütün Kongre ve Konferanslarını yapmalarının ardından süreç hızlandı. Birlik İradesi adlı iç yayın organında sürdürülen tartışmalar Ağustos 1994’te MLKP-K’nın (Marksist Leninist Komünist Parti-Kuruluş) kurulmasıyla tamamlandı ve TKP/ML Hareketi’nin örgütsel varlığı sona erdi. Geçiş ekonomisi Geçiş ekonomisi devlet güdümlü ekonomi’den (planlı ekonomi) serbest ekonomi’ye geçiş yapmakta olan ekonomilere verilen teknik bir isimdir. Geçiş ekonomisine sahip ülkeler ekonomik liberalleşme sürecinde merkezi bir organizasyon yerine serbest piyasanın fiyatları belirlediği bir ortama geçiş yaparlar. Bu süreçte ticari engeller kaldırılır, kamu kurum ve kuruluşları özelleştirilir ve de ticarette serbestleştirme yapılır. Bu süreç farklı şekillerde de olsa Çin’de, eski Sovyetler Birliği ülkelerinde, eski Varşova Paktı’na üye ülkelerde ve birçok gelişmekte olan ülkede gerçekleşmiş veya devam etmektedir. El-Ehli (Mısır) El-Ehli () ya da tam adıyla El-Nadi El-Ehli Lilriyada el-Bedeniye (), Mısır'ın Kahire şehrini temsil eden futbol kulübü. El-Ehli Arapça'da "millî" anlamına gelir, Afrika'nın önde gelen kulüplerindendir, Mısır Ligi'ni 38 kez kazanmıştır, ayrıca Mısır Kupası'nı da 35 kez kazanmıştır. El-Ehli 2000 yılında Afrika Konfederasyon kupalarındaki başarısı nedeniyle "20. Yüzyılın CAF kulübü" olarak adlandırılmıştır. Mısır'da 50 milyon taraftara sahiptir. El-Ehli 1907 yılında Kahire'deki öğrenciler tarafından kuruldu. El-Ehli 1940'lı yıllarda Mısır futboluna hakim oldu. 1980'li yıllarda kıtasal başarılara imza attılar, 1982 ve 1987'de o zamanki adıyla CAF Şampiyon Kulüpler Kupası'nı kazandı. Turnuvanın adı CAF Şampiyonlar Ligi olduktan sonra 2001, 2005, 2006, 2008, 2012 ve 2013 yıllarında şampiyon oldu. Bunların yanında Portekizli Manuel Jose'nin teknik direktörlüğünde dört kere Afrika Kupa Galipleri Kupası, altı kez CAF Süper Kupası ve bir de Afro-Asya Kulüpler Şampiyonası'nı kazandı. El-Ehli bu başarıların yanında FIFA Kulüpler Dünya Kupası'nda 2005 ve 2006'da iki kez bronz madalya aldı. Toplam kupa sayısı: 131. Mısır Futbol Federasyonu (EFA) kuralları gereği takım sadece 5 yabancı oyuncu bulundurabilir. El-Ehli, futbolun dışında hentbol, atletizm, voleybol ve basketbol takımlarına da sahiptir. Coventry City FC Coventry City Football Club, Coventry merkezli İngiltere futbol kulübü. League One'da mücadele eden mavi-beyazlı kulüp, renklerinden dolayı sıklıkla "Sky Blues" tek adıyla anılmaktadır. Coventry City, 1992'de kurulan Premier League'in kurucu kulüpleri arasında yer alır. 1967'den 2001'e kadar, 34 sezon boyunca en üst düzey liglerde oynamıştır. Kulüp tarihinin en büyük başarısı, 1987'de, Tottenham Hotspur'u 3-2 yenerek elde edilen FA Cup şampiyonluğudur. Bununla birlikte 1981 ve 1990 yıllarındaki Lig Kupası müsabakalarında yarı finale kadar yükselmişlerdir. 1883'te kurulan Coventry City, 1899'den 2005'e kadar iç saha maçlarını Highfield Road'da oynadı. 2005'te kulüp adına inşa edilen 32,609 kişi kapasiteli Ricoh Arena'ya, aynı yılın Ağustos ayında geçildi. Lynn Greer Lynn Terence Greer Jr. (d. 23 Ekim 1979, Philadelphia) Amerikalı profesyonel eski basketbolcudur. 1.88 m (6 ft 2 in) boyundaki oyuncu, 2009-2011 yılları arasında Fenerbahçe Ülker'de oynadı. Mız Mız tutulmuÅŸtur. Video klip şımarık bir genç'e aşık olan kızı anlatıyor.Klip'de Eylem genelde dans ederek şarkı söyler ve yakın çekimler vardır.Duvara yüzünü dönerek kameraya sırtını dönerek söyler.Sonra kırmızı bir badi ve kırmızı incisi ile turuncu bir gökyüzünün önünde söyler.Sonra siyah bir dar kıyafetle mavi gökyüzü ve alttan çekim yaparlar.Sonra erkek bir modelle kendilerini küçük düşürek sözler söyleyip yüz yüze gelirler ama Eylem galip çıkır.Klibin sonuna doğru iki erkek dansçı ile dans ederler ve klip gökyüzündeki pozu ile biter. "Mız Mız" adlı şarkının Söz ve Müziği Eylem 'e aittir Eylem - Mız Mız https://web.archive.org/web/20090228181929/http://www.eylems.net/ Türkiye kadın millî goalball takımı Türkiye Kadın Millî Goalball Takımı, Türkiye Cumhuriyeti'ni uluslararası arenada temsil eden Kadın Goalball takımıdır. Rehine (film, 2005) Hostage Yönetmenliğini Florent Emilio Siri'nin yaptığı ve Bruce Willis'in başrolde oynadığı 2005 yılı yapımı ABD filmidir. Jeff Talley, Los Angeles'ta rehineler için arabuluculuk yapan bir polistir. Bir gün bir çocuğu rehin almış bir adamın intiharına ve çocuğu öldürmesine engel olamayınca bunalıma girer ve ufak bir kasabaya tayinini ister. Karısı ve çocuğu ile geldiği kasabada kaybettiği huzuru arayan Talley'i büyük sorunlar bekliyordur. Bir araba çalmak derdinde olan üç genç kasabada yine çalıntı bir kamyonetle dolaşırlarken bir markette lüks bir jeep görürler. Jeep'i gözlerine kestiren üç genç jeep'e gideceği evine kadar takip ederler. Duvarı aşıp gizlice eve girerler ve Jeep'in sahibi olan Walter Smith ve çocuklarını rehin alırlar. Smith'in oğlu Tommy evdeki gizli alarmı çalıştır. Kasaba karakolundan bir bayan polis memuru evi kontrole gider fakat tam bir psikopat olan Marshall (Ben Foster) tarafından öldürülür. Bunun üzerine tüm kasaba polisi ve helikopterler evi kuşatır. Ancak Walter Smith'in evinde bir mafya babası olan Sonny Benza'nın milyonlarca doları bulunmaktadır. Durumu öğrenen Benza da adamlarına talimat vererek, Polis Şefi Talley'in karısını ve kızını rehin alır ve karşılığında Smith'in evinde bir DVD kapağında şifrelerin bulunduğu CD'yi alıp getirmesini ister. Werner Best Dr. Werner Best (d. 10 Temmuz 1903 - ö. 23 Haziran 1989), Alman Nazi, hukukçu, polis şefi, Darmstadt Nazi Partisi lideri ve SS-Obergruppenführer. Nazi Almanyası II. Dünya Savaşı sırasında çeşitli ülkeleri işgal ederken Werner Best Fransa ve Danimarka'da sivil yönetici olarak görev yaptı. 1948 yılında, Danimarka mahkemesi tarafından idama mahkûm edildi sonra cezası 12 yıl hapise çevrildi fakat 1951 yılında serbest bırakıldı. 1958 yılında Berlin mahkemesi tarafından para cezası verildi daha sonra 1972'de daha fazla savaş suçu işlediği iddialarıyla suçlandı. Savaş'dan sonra Nazi suçlularının yargılanması olanaklarını önemli ölçüde kesmek için, gizli lobi çalışmalarıyla önemli ve başarılı bir rol oynadı. Kendisine karşı açılacak olan davanın başlamasından kısa bir süre önce öldü. Franz GÃ¼rtner Franz Gürtner (26 Ağustos 1881 - 20 Ocak 1941), Adolf Hitler'in kabinesinde Üçüncü Reich içinde hukuk koordinasyonundan sorumlu Alman Adalet Bakanı oldu. 1932 yılından ölümüne kadar bu görevde kaldı. Gürtner bir motor sürücüsünün oğlu olarak doğdu. Mezuniyetinden sonra Münih'te hukuk okudu. 1909 yılından bu yana Adalet Bakanlığı'nda aktif oldu. Birinci Dünya Savaşı'nda Batı Cephesi'nde savaştı ve kendsine Birinci ve İkinci Sınıf Demir Haç verildi. 1920 yılında ve 1922 yılında Bavyera Adalet Bakanı oldu. Birahane darbesi başarısız olduktan sonra Bavyera partisi kaynakları (Alman Ulusal Halk Partisi Bavyera Eyalet Birliği) ve bir üyesi olarak, bir yıl deneme sırasında Hitler için olumlu bir atmosfer yarattı. Gurtner da Landsberg Hitler bir erken tahliyesini sağladı. Franz von Papen tarafından Gürtner 1932 adalet bakanlığına atandı. Hatta Kurt von Schleicher ve Hitler altında bu görevini korudu. Ulrich von Hassell Ulrich von Hassell (d. 12 Kasım 1881 - ö. 8 Eylül 1944), Alman diplomat. Adolf Hitler'e karşı Alman direnişinin bir üyesiydi. Hassell başarısız olan 20 Temmuz suikast girişiminin ardından idam edildi. Hassell 1911 yılında, Ilse von Tirpitz, Büyük Amiral Alfred von Tirpitz'ın kızı ile evlendi. Çiftin dört çocuğu oldu. Ayrıca 1911 yılında Cenova'da Muavin Konsolos seçildi. Hassell I. Dünya Savaşı'nda 8 Eylül 1914 tarihinde Marne'de göğsünden yaralandı. Savaşın sonlarına doğru Alfred von Tirpitz'in danışmanı ve özel sekreteri olarak çalıştı. Daha sonra babasının biyografisini yazdı. 1918 yılında sona eren savaştan sonra Hassell Alman Ulusal Halk Partisi'ne ("Deutschnationale Volkspartei"veya DNVP) katıldı. İzleyen yıllarda Dışişleri Bakanlığı'na döndü ve Roma, Barselona, Kopenhag ve Belgrad'da 1930'ların başına kadar çalıştı. 1932 yılında, Hassell Almanya'nın İngiltere ve İtalya büyükelçisi yapıldı. 1933 yılında, Hassell Nazi Partisi'ne katıldı. Hassell Almanya'nın, Japonya ile ve 1937 yılında İtalya ile Anti-Komintern Paktı'nı imzalamasına karşıydı. Bunun yerine kendisi Batı yanlısıydı. II. Dünya Savaşı çıktıktan sonra, Hassell Hitler'i devirme planlarında yer aldı. Carl Friedrich Goerdeler ve Ludwig Beck hakkında merkezli muhafazakâr muhalefet grupları arasında bir irtibat olacaktı. Önümüzdeki birkaç yıl içinde, Hassell Almanya'da olası bir darbe ortaya çıkabilmesine olanağında Müttefik yetkililerle görüşmek üzere Orta Avrupa Ekonomik Kongresi Yürütme Kurulu görevini kullandı. Almanya'da Hitler rejimi sonrası başarılı bir askeri darbesinde iç organizasyonu planlamada, Ludwig Beck ve Johannes Popitz ile birlikte kendisi öngörülmekteydi. Öngörülen geçiş hükûmetinde Hassell Almanya Dışişleri Bakanı olacaktı. Yine de, 29 Temmuz 1944 tarihinde, Hassell 20 Temmuz suikast girişiminde yer aldığı için Gestapo tarafından tutuklandı. 8 Eylül günü Roland Freisler başkanlığında Alman Halk Mahkemesi'nde ("Volksgerichtshof") iki günlük bir yargılamadan sonra ölüm cezasına çarptırıldı ve aynı gün Berlin'in Plötzensee Hapishanesi'nde idam edildi. 2011 Eurovision Şarkı Yarışması'nda Letonya Letonya, "2011 Eurovision Şarkı Yarışması"'na katılacak kişiyi belirleyecek "Eirodziesma 2011" kamusal yayın kurumu olan LTV tarafından yapılmaktadır. Letonya, yarışmaya ikinci yarı finalden başlayacak. Monosodyum glutamat Sodyum glutamat veya MSG olarak da bilinen monosodyum glutamat; doğal olarak en fazla ortaya çıkan esansiyel olmayan amino asitlerden biri olan glutamik asidin sodyum tuzudur. A.B.D.Gıda ve İlaç Dairesi MSG'yiGenellikle Güvenli Kabul Edilir (GRAS) olarak sınıflandırırken Avrupa Birliği de gıda katkı maddesi olarak sınıflandırmıştır. MSG'nin HS kodu 29224220 olup E numarası E621'dir. MSG glutamatı, diğer gıdalardaki umami tadınının aynısını vermektedir. Kimyasal olarak her ikisi de aynıdır. Endüstriyel gıda üreticileri, diğer tatların genel algısını dengelediği, harmanladığı ve birleştirdiği için MSG’yi aroma artırıcı olarak pazarlamakta ve kullanmaktadır. Monosodyum glutamatın ticari adları arasında AJI-NO-MOTO®, Vetsin ve Ac'cent bulunmaktadır. Profesör Kikunae Ikeda 1908 yılında glutamik asidi yeni bir tat maddesi olarak deniz yosunu Laminaria japonica olan kombu'dan suyla çıkarma ve kristalleştirme yöntemiyle ayrıştırmıştır ve bu tadı umami olarak adlandırmıştır. Japon katsuobushi ve kombu suyunun, o zamana kadar bilimsel olarak tanımlanmayan ve tatlı, tuzlu, ekşi ve acıdan farklı, kendine özgü bir tadı olduğunu fark etmiştir. Profesör Ikeda, iyonize glutamatın umami tadını ortaya çıkardığını kanıtlamak için kalsiyum, potasyum, amonyum ve magnezyum glutamat gibi çok sayıda glutamat tuzunun tat özellikleri üzerinde çalışmalar yapmıştır. Tüm tuzlarda diğer mineraller nedeniyle belirli bir metal tadına ek olarak umami tadı ortaya çıkmıştır. Bu tuzlar arasında en fazla çözülebilen, yenilebilir lezzette ve kolaylıkla kristalize olanı sodyum glutamattır. Profesör Ikeda bu ürünü monosodyum olarak adlandırmış ve MSG üretim patentini almıştır. Suzuki kardeşler 1909 yılında Japonca'da tadın özü anlamına gelen AJI-NO-MOTO® adı altında MSG üretimini başlatmıştır ve monosodyum glutamat dünyada ilk kez üretilmiştir. MSG'nin ilk kez piyasaya sürüldüğü zamandan bu yana MSG üç yöntem kullanılarak üretilmektedir: Başlangıçta buğday gluteninin hidrolizde kullanılmasının nedeni; 100 gr proteinde 30 gr'dan fazla glutamat ve glutamin olmasıydı. Giderek fazlalaşan MSG üretim talebini karşılamak için yeni üretim süreçleri üzerinde çalışılmıştır: kimyasal sentez ve fermantasyon. Poliakrilik elyaf sanayi Japonya'da 1950'li yılların ortalarında başlamıştır ve akrilonitril MSG'yi sentetik hale getirmeyi amaçlayan bir başlangıç materyali olarak kullanılmıştır. Şu anda dünyada MSG üretimi; şarap, sirke, yoğurt ve hatta çikolataya benzer bir süreçten geçerek bakteriyel fermentasyonla gerçekleştirilmektedir. Sodyum daha sonraki nötrleştirme aşamasında eklenmektedir. Fermentasyon sırasında, seçilmiş bakteri (coryneform bakteriler) L glutamatının izole olduğu kültür suyuna amino asit bırakan, şeker pancarı, şeker kamışı tapyaka veya melastan elde edilen amonyak ve karbonhidrat ile kültürlenir. L-glutamatı ortaya çıkaran ilk endüstriyel fermentasyonu Kyowa Hakko Kogyo Co Ltd şirketi gerçekleştirmiştir. Günümüzde şeker ürünlerinden glutamata dönüşme eğilimi ve üretim oranı MSG'nin endüstriyel alandaki üretiminde artış olmasını sağlamaya devam etmektedir ve bu durum da mevcut talebin karşılanmasını sağlamaktadır. Filtreleme, konsantrasyon, asitleştirme ve kristalleştirme sonrasında ortaya çıkan son ürün saf glutamat, sodyum ve sudur. Çözelti içinde ayrışarak glutamat ve sodyum olan beyaz ve kokusuz bir kristal toz görünümündedir. Su içinde serbestçe çözülebilir ancak higroskopik olmayıp eter gibi genel organik çözücülerin içinde pratik olarak çözülemez. MSG, genel olarak düzenli gıda işleme koşulları altında istikrarlıdır. Pişirme sırasında MSG çözülmez, ancak diğer amino asitlerde olduğu gibi çok yüksek ısılarda şekerin varlığında esmerleşme veya Maillard reaksiyonları ortaya çıkar. Uyumlu ve güzel bir kokuyla birleştirilmediği sürece, saf MSG hoş bir tada sahip değildir. Bir aroma olarak ve doğru miktarda kullanıldığında MSG, tatla etkinleşen diğer bileşenleri iyileştirerek belirli yemeklerin genel tadını dengeleyip birleştirme özelliğine sahiptir. MSG; kırmızı et, balık, tavuk eti, çok sayıda sebze, sos, çorba ve terbiye karışımlarıyla iyi uyumludur ve sığır eti konsome gibi belirli gıdaların genel olarak daha çok tercih edilmesini sağlar. Ancak, sakaroz dışındaki diğer temel tatlar gibi MSG de tadın güzelliğini yalnızca doğru konsantrasyon kullanıldığında artırır. MSG'nin fazla olması yemeklerin tadını hemen bozabilir. Bu konsantrasyon yiyecek türüne göre farklılık gösterse de, et suyunda güzellik puanı her 100 ml için 1 gr'dan daha fazla MSG ile hızla düşer. Buna ek olarak MSG ve tuz (sodyum klorür) ile nükleotidler gibi diğer umami maddeleri arasında bir etkileşim vardır. Maksimum lezzet için tümünün optimum bir konsantrasyonda olması gereklidir. MSG, bu özellikleriyle hipertansiyon, kalp hastalıkları ve kalp krizine neden olan tuz alımını (sodyum) azaltmak amacıyla kullanılabilir. Tuz oranı düşük olan gıdaların tadı, tuz %30 oranında azaltılsa da MSG ile iyileşir. MSG'deki sodyum içeriği (kütle yüzdesi olarak) sodyum klorüre (%39) oranla yaklaşık olarak 1/3'üdür (%12). Tuz oranı düşük olan çorbalarda diğer glutamat tuzları kullanılmış olsa da lezzetlilik oranı MSG'ye göre daha azdır. MSG, 100 yıldan daha uzun bir süredir yiyeceklere lezzet vermek için kullanılmaktadır. Bu süreçte MSG'nin önemi, sağladığı avantajlar ve güvenliğini açığa kavuşturmak için kapsamlı çalışmalar yapılmıştır. Bununla bağlantılı olarak yiyecek katkı maddelerinin güvenliğiyle ilgili olan ulusal ve uluslararası kuruluşlar MSG'nin bir aroma artırıcı olarak insanlar tarafından tüketilmesinin güvenli kabul etmektedir. "MSG belirtisi kompleksi"; adını bir Amerikan-Çin yemeği yedikten sonra belirtiler hissettiğini öne süren Robert Ho Man Kwok'tan alan "Çin Restoranı Sendromu" olarak adlandırılmıştır. Kwok, bu belirtilerin arkasında pişirme sırasında kullanılan şarap, sodyum içeriği veya MSG çeşnisinin de içinde bulunduğu bazı sebepler sunmuştur. Ancak MSG'nin asıl neden olduğu üzerinde durulmuş ve o zamandan başlayarak bu belirtiler MSG ile ilişkilendirilmiştir. Şarap veya tuz içeriğinin etkisi üzerinde hiçbir zaman çalışma yapılmamıştır. Yıllar geçtikçe özel olarak belirtilmeyen belirtilerin listesi anektodlarla uzamaya başlamıştır. Normal koşullar altında, zehirlilik seviyesi akut olarak çok düşük olan glutamatı metabolize etme kapasitemiz vardır. Deneklerin %50'sinin oral öldürücü dozu (LD50) sıçanlarda ve farelerde sırasıyla 15 ve 18 gr/kg vücut ağırlığıdır; bu da LD50Tuz'dan (sıçanlarda 3 g/kg) 5 kat daha fazladır. Bu nedenle de MSG'nin gıda katkı maddesi olarak alınması ve gıdalardaki doğal glutamik asit seviyesi insanlarda zehirlenmeye neden olmamaktadır.Amerika Birleşik Devleri Gıda ve İlaç İdaresi (FDA) adına 1995 yılında hazırlanmış olan bir Amerika Deneysel Biyoloji Toplulukları Federasyonu (FASEB) raporunun sonucuna göre MSG "normal seviyelerde yendiğinde" güvenlidir ve yemekle birlikte verilmediğinde 3 gr MSG alarak MSG belirtisi kompleksi tepkisi veren ve sağlıklı bireylerden oluşan bir alt grup olsa da, MSG Belirti kompleksi listesinde belirtilenlerin deneyim raporlarına dayanması nedeniyle MSG'nin ölümlere neden olduğu öne sürülmemiştir. Bu raporda, aynı zamanda kronik ve güçsüzleştiren hastalıklarda glutamatın rolünü destekleyecek bilgilerin olmadığı belirtilmektedir. Kontrollü, çift kör, çok merkezli klinik deney; MSG Belirti kompleksi ve MSG'nin MSG aldığında kendisinde ters etkiler gözlemlenen bireyler tarafından tüketilmesi arasında bir bağlantı ortaya çıkaramamıştır. Yalnızca birkaç yanıt verilmiş olması ve bunların tutarsız olması nedeniyle istatistiksel bir ilişki ortaya koyulamamıştır. MSG gıdalarla birlikte verildiğinde söz konusu belirtiler gözlemlenmemiştir. Glutamatların ağızda kalan tadının keskin ve özgün olması nedeniyle deneysel ön yargı kontrolü; çift kör plasebo kontrollü deneysel tasarımı (DBPC) kapsüllerde uygulamayı kapsamaktadır. Tarasoff ve Kelly (1993) tarafından yapılan bir çalışmada perhizde olan 71 katılımcıya 5 gr MSG verildikten sonra standart bir kahvaltı verilmiştir. Yalnızca MSG hassasiyeti olduğu kendisi tarafından belirtilen bir kişide reaksiyon görülmüştür . Geha ve çalışma arkadaşları tarafından gerçekleştirilen farklı bir çalışmada da (2000) MSG hassasiyeti olduğu belirtilen 130 denekte reaksiyon testi yapılmıştır. Birden çok çift kör plasebo kontrollü (DBPC) deney yapılmış ve yalnızca en az iki belirti görülen denekler deneye devam etmiştir. Çalışmanın tamamında yalnızca 2 kişi dört aşamanın tamamında tepki vermiştir. Söz konusu tekrarlama sıklığının düşük olması nedeniyle araştırmacılar MSG'ye gösterilen tepkinin tekrarlanabilir olmadığı sonucuna varmışlardır. MSG'nin obeziteye neden olup olmadığını inceleyen diğer çalışmaların sonuçları da farklılık göstermektedir. MSG ile astım arasında bir bağlantı olup olmadığını araştıran çok sayıda çalışma yapılmıştır ancak mevcut deliller bunlar arasında nedensel bir ilişki olduğunu göstermemektedir. Glutamatlar insan beynindeki önemli nörotransmiterler olduğu için öğrenme ve hafıza açısından kritik bir öneme sahiptir. Nörologlar MSG'nin gıdalardaki olası yan etkileri üzerinde çalışmaya devam etmektedir ancak bir bağlantı olduğunu gösteren kati bir çalışma yoktur. Avustralya ve Yeni Zelanda Gıda Standartları'na (FSANZ) göre, "çok sayıda bilimsel çalışma sonucunda ortaya çıkan ciddi deliller" MSG ile "ciddi ters etkiler" veya "uzun süren etkiler" arasında bir bağlantı olduğu açıkça reddedilmektedir. Ancak, nüfusun %1'inden daha az bir kısmına dahil olan hassasiyeti olan kişilerde tek bir öğünde fazla miktarda MSG alındığında "baş ağrısı, uyuşma/karıncalanma, kızarma, kas gerginliği ve genel halsizlik" gibi "geçici" yan etkiler görülebilmektedir. MSG hassasiyeti olduğunu düşünen kişiler, bunu uygun klinik değerlendirmelerle teyit edebilir. Avustralya ve Yeni Zelanda Gıda Standartları Yasası kapsamındaki Standart 1.2.4'e göre MSG gıda katkı maddesi olarak kullanıldığında bunun gıda paketlerinin üzerinde bilgi olarak belirtilmesi gereklidir. Bu bilginin; gıda katkı maddesi sınıfı adı (örn. aroma artırıcı), gıda katkı maddesinin adı, MSG, veya Uluslararası Numaralandırma Sistemi (INS) numara, 621 olarak belirtilmesi zorunludur. Monosodyum glutamat (MSG),doğada yaygın bir amino asit olan glutamik asidin nüfuz eden bir yapıda olması nedeniyle birçok gıdada bulunan glutamik asit formlarından biridir. Glutamik asit ve tuzları; aralarında hidrolize bitkisel protein, otolize maya, hidrolize maya, maya özü, soya özü ve protein izolatı dahil olmak üzere diğer birçok katkı maddesinde bulunabilir ve bunların genel ve olağan isimlerle etikette belirtilmesi zorunludur. MSG, 1998 yılından bu yana "baharatlar ve tatlandırıcılar" terimi kapsamına dahil edilememektedir. Ribonükleotid olan gıda katkı maddeleri disodyum inosinat ve disodyum guanilat, genellikle monosodyum glutamat içeren içeriklerde birlikte kullanılmaktadır. Ancak, gıda sektöründe glutamik asit kullanıldığında da 'doğal lezzet' terimi kullanılmaktadır (sodyum tuzu içermeyen MSG). FDA yasalarındaki eksiklik nedeniyle glutamik asidin yüzde kaçının 'doğal lezzet' olduğunu belirlemek mümkün değildir. FDA, gıdanın hidrolize protein gibi serbest glutamat kaynağı olan maddeleri içermesi durumunda "MSG yoktur" veya "MSG eklenmemiştir" gibi etiketleri yanlış yönlendirici bulmaktadır. FDA, 1993 yılında "(glutamat içerir)" ifadesini; önemli miktarlarda glutamat içeren protein hidrolizatlarının genel veya olağan isimlerine eklemeyi önermiştir. Gıdalar ve Pişirme adlı kitabının 2004 yılı versiyonunda gıda uzmanı ve yazar Harold McGee "[çok sayıda çalışma sonrasında], toksikoloji uzmanları MSG'nin yüksek miktarlarda bile olsa birçok kişi için zararsız bir içerik olduğu sonucuna ulaşmıştır." Gayri safi millî hasıla GSMH (Gayri Safi Millî Hasıla), bir ülke vatandaşlarının verilen bir yıl için ürettikleri toplam mal ve hizmetlerin, belli bir para birimi karşılığındaki değerinin toplamıdır. "Vatandaşlık" ayrımının yapılmasındaki sebep GSYİH'den farklı olduğunu belirtmek içindir. GSYİH, o ülkede faaliyet gösteren yabancı ülke yurttaşlarının ürettiği nihai mal ve hizmetleri de kapsar. Başka bir deyişle gayri safi millî hasıla (GSMH), bir ülkenin yurt dışında çalışan vatandaşlarının ülkeye gönderdikleri faktör gelirlerinin GSYİH’ya eklenip, ülkede çalışan yabancıların kendi ülkelerine gönderdikleri faktör gelirlerinin GSYİH’dan düşülmesi ile elde edilen değerdir. 1990'ların başından itibaren, küreselleşmenin ivme kazanıp, üretim faktörlerinin ve sermayenin, ülke sınırlarının dışına taşması sonucu, makroekonomik analizlerde ilgi, bir ülkenin yurttaşlarının gelirini ifade eden GSMH yerine, bir ülkenin sınırları içerisinde yaratılan toplam geliri ifade eden GSYİH üzerine yoğunlaşmıştır. Fakat yine de ülkelerdeki kişi başına gelir ve bunların karşılaştırılması gibi konularda GSMH hala önemli bir kavram ve ölçüdür. GSMH, genellikle bir yıllık zaman birimi içinde hesaplanır. Kişi başına Millî Hasıla hesaplamalarında nüfus artışı gözönünde bulundurulur. Millî Gelir hesaplamalarında iki çeşit uygulama vardır. Gelirler yöntemi ile hesaplamada, gelir niteliği taşıyan üretim ve hizmet alanındaki kalemler esas alınır. Kullanılan ana kalemler şu şekilde sıralanabilir: GSYİH (Gayri Safi Yurt İçi Hasıla) = Tarım + Sanayi + İnşaat + Ticaret + Ulaştırma, Haberleşme + Mali Kuruluşlar + Konut + Hizmetler Toplamı (Kamu ve Özel) + İthalat Vergisi GSMH = GSYİH + Yurt dışında bulunan vatandaşların gelirleri - Yurt içindeki yabancıların gelirleri GSMH ile İlgili Formüller: GSMH ve büyüme oranları, ülkenin ekonomik performansının göstergesidir. GSMH büyüme oranlarının üç çeyrek üst üste düşük olması, resesyon başlangıcı sinyali olarak görülür. Masum Masum Masum Masum Eylem'in Aman albümünün 3. video klibidir. Video, 2007 Mayıs aylarında ilk kez Kral TV de yayınlanmıştır. "Masum Masum" adlı şarkının Söz ve Müziği Eylem'e aittir Video klip Yalçın Gündüz Salih Yalçın Gündüz (d. 4 Şubat 1966, Bursa), Eski Türk Futbolcu, Teknik Direktör. Bursaspor'un eski futbolcularındandır. Defans mevkinde oynamaktaydı. Son olarak 2009-10 3. Lig'de Oyak Renaultspor'u çalıştırdı. Bursaspor'un altyapısından yetişip 1984-85 sezonunda profesyonel takıma yükseldi ve bu sezondan itibaren 1993-94 sezonunun sonuna kadar burada oynadı. Bunun ardından Petrolofisi'yle iki sezonluk mukavele imzaladı ve bu Petrol Ofisi'nde yarım sezon oynadıktan sonra 1995 senesinde geçirdiği bir trafik kazası neticesinde aktif futbolu daha 30'una bile gelmeden bırakmak zorunda kaldı. Futbolu bıraktıktan sonra aralıksız teknik direktörlük yapmaya başladı. İlk antrenörlük deneyimini 1996 senesinde Kütahya Seramikspor'da yaptı. Bunun ardından 2001'den 2004'te kadar memleketi Bursa'nin ikinci güçlü ekibi olan Bursa Merinosspor'da teknik direktörlük yaptı. Mart 2005'te itibaren teknik direktör Hüseyin Kalpar ile yollarını ayıran Bursaspor'un başına getirildi ve sezon sonuna kadar bu görevi üstlendi. Bunun ardından Aralık 2005'ten sezon sonuna kadar Muğlaspor'un teknik direktörlüğünü üstlendi ve daha sonraki seneler Bursa'da Bursa Nilüferspor ve Bursa Merinosspor'u çalıştırdı. Son olarak 2009-10 3. Lig'de Oyak Renault'u çalıştırdı. Mage Manga World of Warcraft: Mage, Richard A. Knaak tarafından yazılan ve Ryo Kawakami tarafından resmedilen, Blizzard Entertainment ve Tokyo POP ortaklığıyla piyasaya sürülen, henüz Türkçe çevirisi bulunmayan mangadır. World of Warcraft, Sınıf Serisi'nin, Shaman ve Death Knight'tan sonraki kitabıdır. Altı bölümden oluşan manga, sonundaki kitap tanıtımları, yaratıcı biyografileri ve ekstra resimlerle toplam 180 sayfadır. Aodhan, çok başarılı savaşçılar yetiştirmiş soylu bir aileden gelmektedir. Babası dahil tüm akrabaları, onun da güçlü bir savaşçı olmasını istemekle kalmaz, zorunlu kılar. Fakat Aodhan, başından beri farklı bir şey istemektedir. "Büyü." Güçsüz kolları ve savaş eğitimlerindeki beceriksizlikleri, onu iyice büyü dalına iter ve ailesinden gizli büyü çalışmaya başlar. Ardından bir gün, amcasının da bir büyücü olmak istediğini fakat ailesinden tepki gördüğü için "Dalaran" isimli büyü kentine kaçtığını ve orada öldüğünü öğrenir. Ardından Aodhan da amcasının yarattığı yoldan ilerler ve Dalaran'a kaçar. Aodhan, Dalaran'daki büyü okulunda her günkü eğitimine devam ederken, birden kente Mavi Ejderhalar'ın lideri Malygos ve emrindeki birkaç ejderha saldırır. Büyüyle havada uçan kentin koruma kalkanları gitgide zayıflamaktadır. Bu sırada Aodhan, kimden geldiğini anlayamadığı bir telepatik iletişimle şehrin, "Violet Hall" kısmına çağrılır. Oradaki hapishaneye giren Aodhan amcasının ölmediğini, orada tutsak edildiğini öğrenir ve onu kurtarır. Amcası ne kadar ona ve kente yardım ediyor gibi gözükse de, Malygos'un ajanıdır ve Aodhan'ı kendisi için kullanır. Şehir düşmek üzereyken, Aodhan akıllıca planlarıyla amcasını durdurur ve şehri kurtararak savaşı sonlandırır. Böylece Aodhan gerçek büyü'nün ne demek olduğunu öğrenir ve güç aşığı amcasının da öğrenmiş olmasını diler. 1798 İrlanda Ayaklanması 1798 İrlanda Ayaklanması (İrlandaca: Éirí Amach 1798) veya Birleşik İrlandalılar Ayaklanması (İrlandaca: Éirí Amach na nÉireannach Aontaithe), 1798 yılında İrlanda’daki Büyük Britanya egemenliğine karşı aylarca süren ayaklanmadır. Ayaklanmanın ardındaki temel örgütlü güç Birleşik İrlandalılar Örgütü adlı gruptu. Grup Amerikan ve Fransız Devrimlerinin bağımsızlıkçı ve devrimci ideallerinden etkilenmiştir. 1688 yılında III. William tarafından tahttan indirilen İngiltere kralı II. James 1690 yılı Temmuz ayındaki Boyne Muharebesinde kesin olarak yenildikten sonra James’e destek veren İrlanda, Katolik olmasına rağmen Protestanlık esaslarına göre Britanya tarafından yönetilmeye başlandı. 18. yüzyılın sonlarına doğru Amerikan Devriminin örneğinden hareketle bazı İrlandalı yöneticiler Katolik toplumun Britanya’dan bazı haklar alması gerektiğini ileri sürerler. Bu reform yanlıları adada bulunan ancak gerekli mal varlığına sahip olmayan Protestanlar tarafından da desteklenir. Amerika Devrimi sırasında Fransa’ya karşı da savaşan Britanya, İngiltere’nin olası bir Fransız işgalinden korunması için İrlandalıları silah altına çağırır. 1782 yılında kurulan İrlandalı alayları Britanya için önemli bir silahlı güç haline geldiği için İrlandalıların bazı hak talepleri yerine getirilmeye başlanır. Henry Grattan önderliğindeki İrlanda Yurtsever Partisinin de çabalarıyla 1793 yılında İngiltere Parlamentosu mal varlığını kanıtlayabilen Katoliklere oy hakkı tanırken, İrlandalı Katoliklerin devlet görevlerine atanmaları veya seçilmelerini yasaklar. Adada bu gelişmeler yaşanırken Katolik bir ülke olan Fransa’da meydana gelen devrim bağımsızlık yanlılarını heyecanlandıracaktır. İrlanda’da reform ihtiyacını dile getiren örgütlerden birisi de 1791 yılında Belfast’taki Protestan liberal aydınların kurduğu Birleşik İrlandalılar Örgütüydü. Örgüt dini ayrımları aşarak bünyesinde Katoliklerin yanı sıra Protestanlığın farklı kolları olan Metodizm ve Presbiteryan inancına sahip olanları da kapsar. Örgüt, Britanya yanlısı İrlanda Parlamentosunun vermeye niyeti olmayan reformları talpe eder. Fransız Devriminin güçlenmeye başladığı dönemde ve özellikle 1793 yılında kral XVI. Louis’nin idam edilmesinin ardından İngiltere ile çıkan savaş sırasında örgüt yeraltına çekilmek zorunda kalır. Kırda örgütlenmesine rağmen örgüt Fransa devrimci hükümetinden askeri destek almadan ayaklanmama kararı alır. Örgütün önde gelen isimlerinden Theobald Wolfe Tone Fransızlarla görüşmek üzere ABD’ye gider. Tone'nin girişimleri başarılı olur ve Fransız General Lazare Hoche komutasında 15 bin Fransız askeri 1796 yılının Aralık ayında İrlanda’ya çıkartma yapmak için yola çıkarlar. Britanya Donanmasına yakalanmayan filo çok kötü hava şartları yüzünden kıyıya çıkamaz. Fransız askerleri geri dönüş yolunda kayıplar verse de Fransa’ya dönebileceklerdir. Adadaki Britanya idaresi gelişmeler üzerine 2 Mart 1797 tarihinde itibaren sıkıyönetim ilan eder. Britanya idaresinin Katolik, Protestan ayrımı yapmadan tüm İrlandalılara uyguladığı baskı, işkence, ev yakma ve idam uygulamaları İrlandalıları birleştiren önemli bir etken olur. Buna rağmen dini ayrımları körükleyerek amaçlarına ulaşmak isteyen Britanyalılar Protestanlar arasında İngiliz yanlısı örgütler oluşturmaya başlayarak İrlandalıları bölmeye çalışırlar. 1798 yılına gelindiğinde Birleşik İrlandalılar örgütü Dublin başta olmak üzere tüm adada ciddi kovuşturmaya uğramaktadır. Ülkedeki sıkıyönetim artık örgütü hareketsiz bırakmakta ve artık her şey tükenmeden ayaklanmaya zorluyordu. Samuel Neilson ve Edward FitzGerald gibi önderlerin bastırmasıyla 23 Mayıs günü Fransız yardımı olmaksızın ayaklanma kararı alınır. Esas plan önce Dublin’in alınması sonrasında da çevre eyaletlerin alınmasıydı. Ancak örgütün içine iyice sızmış durumda olan İngiliz istihbaratı ayaklanma öncesinde silahı İrlandalıların toplanma bölgelerine askeri yığınak yapmıştır. Ayaklanma bölgelerindeki yığınağı gören ayaklanmacılar paniğe kapılıp kaçacak ve silahlarını geride bırakacaktır. Dublin’deki ayaklanma başarısız olsa da çevre eyaletler planlandığı gibi ayaklanacak ve çarpışmalar başlayacaktır. Özellikle Kildare’de yoğun çarpışmalar yaşanacak ve eyaletin çoğunda ayaklanma başarı kazanacaktır. Ancak Carlow, Meath gibi eyaletlerde yaşanan başarısızlıklar önemli olacaktır. Britanya yanlısı olarak örgütlenen İrlandalılar ise ayaklanma haberlerinin ardından şüpheli gördükleri İrlandalı önderleri gizli örgüte üye olma suçlamasıyla yakalarak öldürmeye başlayacaklardır. Bu tür bir uygulamayla yaklanan asilzade Edward Crosbie de idam edilecektir. Wicklow’da ayaklanma kırsal bölgede sürecek olan kanlı bir gerilla savaşına evrilecektir. Antrim’de ise Henry Joy McCracken önderliğindeki ayaklanmacılar kısa süreliğine de olsa eyalette iktidarı ele geçireceklerdir. Down’da ise Henry Munro komutasındaki İrlandalılar ilk aşamada kazandıkları başarıya rağmen Ballynahinch Muharebesi’nde yenileceklerdir. Güneyde ise Wexford’daki başarıların ardından yaşanan Arklow ve Bunclody Muharebelerindeki yenilgiler belirleyici olur. Ayaklanma için belirleyici muharebe ise 21 Haziran 1798 günü olan Vinegar Hill Muharebesi olur. Yaklaşık 20 bin İrlandalının katıldığı muharebede İngilizler topçu birliklerinin ve deneyimli piyadelerinin sayesinde galip gelirler. Bundan sonra da az sayıda muharebe yaşanacak ancak Vinegar Hill mağlubiyeti belirleyici olacaktır. Ayaklanma doğası gereği adada neredeyse bir iç savaşın yaşanmasına yol açtı. Özellikle İngiliz yanlısı İrlandalılar ile bağımsızlık yanlısı İrlandalılar arasında katliama dönüşen çatışmalar yaşanmıştır. Ayrıca nesiller boyu biriken Katolik–Protestan çekişmesi bu dönemde etkili olmuştur. İngiliz galibiyetiyle sonuçlanan her muharebenin ardından yaralı ve esir İrlandalıların öldürülmesi yaygın uygulama haline gelmiştir. Ayrıca İngilizler özellikle Gibbet Rath Katliamında İrlandalılara tarifsiz işkenceler yapmış, hatta insanları diri diri yakmışlardır. İrlandalılar daha sınırlı sayıda savaş suçu işlemişlerdir. Bu tür olaylar genelde Wexford eyaletinden görülmüş ve İngilizlerle işbirliği yapan İrlandalılar çoğunlukla cezalandırılmış ve esir alınan işbirlikçi İrlandalılar öldürülmüştür. Bu tür olaylar nadiren de olsa Protestanların cezalandırılmasına yol açmıştır. 22 Ağustos günü, asıl ayaklanmanın bastırılmasının iki ay ardından Fransız General Jean Joseph Amable Humbert komutasındaki yaklaşık 1.000 asker adanın kuzeybatısındaki Kilcummin’de karaya çıkar. Onlara katılan 5 bin İrlandalı’yla beraber ilerleyen kuvvet Castlebar Muharebesi’nde İngilizleri yener. Ancak 8 Eylül 1798 günü Ballinamuck Muharebesi’nde yenilen kuvvet ayaklanmanın sonunu işaret eder. Esir alınan Fransız askerleri İngiliz askerleriyle takas edilse de İrlandalı esirler asi sayıldıkları için öldürülecektir. Bağımsızlık mücadelesinde Fransa tarafından verilen destek İrlandalılar tarafından nesiller boyu hatırlanacaktır. 12 Ekim günü 3 bin Fransız askeriyle birlikte karaya çıkmak isteyen Wolfe tone Donegal açıklarında Kraliyet Donanması tarafından fark edilir. 3 saat süren deniz muharebeden sonra Fransız birlikleri İrlanda’ya çıkamadan teslim olur. Tutuklanarak Dublin’e götürülen ve buradaki mahkemede suçlu bulunan Tone idam edilmek üzereyken kendi boğazını keserek intihar eder. 1798 yılının ardından irili ufaklı direnişçi gruplar kırsal bölgelerde varlığını sürdürecektir. Son ayaklanma girişimi 1803 yılında Robert Emmet tarafından yapılsa da kısa sürede bastırılır. Direnişçilerin sonuncusu 1804 yılı Şubat ayında ele geçirilen James Corocoran grubu sayılır. 1800 yılında yasalaşan ve 1 Ocak 1801 tarihinden itibaren yürürlüğe giren birlik yasasıyla ayaklanmanın sebepleri ortadan kaldırılmaya çalışılır. Bu tarihten sonra İrlanda’da İngiliz egemenliğine karşı muhalif hareket daha çok dini hattan ilerleyecek ve tarif edilecek, Birleşik İrlandalılar Örgütünün attığı temeller ancak 20. yüzyılda tekrar inşa edilebilecektir. 1798 Ayaklanması İrlanda tarihinde kitlesel şiddetin en yoğun olarak ortaya çıktığı tarihsel dönemlerin başında gelir. Üç ay gibi kısa bir süre içinde binlerce asker ve sivil hayatını kaybetmiş, yine binlerce İrlandalı hapishanelerde öldürülmüştür. Ayaklanma sırasında iki taraf da savaş suçu işlemiş olsa da bunlar çoğunlukla İngilizler tarafından gerçekleştirilmiştir. Ayaklanmanın bastırılmasının ardından yazılan tarihi değerlendirmeler genellikle İngiliz yanlısı olmuş, ayaklanmanın Katolik unsurları gereğinden çok abartılmıştır. Bu yanlış durum ayaklanma sırasında İngilizlerle işbirliği yapmış olan İrlanda Katolik Kilisesi’nin işine gelmiş ve 20. yüzyılda yeniden uyanan İrlanda milliyetçiliğinde Katolikliğe vurgu yapılmış, İrlanda’nın bağımsızlığı için savaşan Protestanlar unutturulmuştur. Kuzey İrlanda’daki barış görüşmeleri kapsamında 1998 yılında imzalanan Belfast Antlaşması görüşmelerinde ayaklanmanın dini ayrılıkları örten ve demokratik ideallerle örtüşen yanına vurgu yapılmıştır. Bernard Cornwell’in Sharpe's Battle adıyla televizyon filmi olarak uyarlanan eserinde 1798 Ayaklanması’ndan görece kısa bir süre sonra Britanya Ordusu içinde görev yapan İrlandalıların Birleşik Krallık’a bağlılıkları ve bununla ilgili olaylar ele alınır. Maclean's Maclean's, Kanada'daki olaylaı, politikayı, popüler kültürü ve güncel havadisleri yazan haftalık haber dergisidir. Torontolu gazeteci/girişimci John Bayne Maclean tarafından 1905 yılında "The Business Magazine" adıyla kuruldu ve 6.000 kopya sattı. Derginin adı Aralık 1905'te "The Busy Man's Magazine" olarak değiştirildi ve göç, ulusal savunma, ev yaşamı, kadınların oy hakkı gibi konuları ele almaya başladı. Maclean, 1911 yılında dergiye kendi adını vererek derginin adını değiştirdi. Velikiye Luki Muharebesi Velikiye Luki Muharebesi, II. Dünya Savaşı'nda Sovyet Kalinin Cephesi kuvvetlerinin, Sovyet 1942 - 1943 Kış Seferi sırasında, Alman 3. Panzer Ordusu'na karşı, Velikiye Luki'yi geri almayı amaçlayan bir harekâttır. Operasyonun ayrıca Rjev-Syçevka Stratejik Taarruzu Harekâtı'nın (Mars Harekâtı) kuzey kıskacını oluşturması da düşünülmüştür. Hitler'in Sovyet yönetimini yıkmak amacıyla Barbarossa Harekâtı kapalı adıyla 22 Haziran 1941'de başlattığı askeri harekât, bir dizi son derece parlak askeri başarıların ardından Ekim ayı başında Alman kuvvetlerini Moskova önlerine getirmişti. Ancak Alman kuvvetlerinin Moskova'ya genel taarruzu, Sovyet savunmasını aşıp kente giremedi. Hemen ardından cephenin merkez kesiminde başlayan Kızıl Ordu karşı taarruzları karşısında Alman kuvvetleri, ana ulaşım hatlarının ulaştığı yerleşim yerleri civarında tutunmayı başardılar. Fakat ara bölgelerde yer yer 100 – 250 km. geri atıldılar. Ancak bu karşı taarruzlarda Kızıl Ordu'nun kayıpları da fazlasıyla ağırdı. Sonuçta, ağır kış koşullarının da etkisiyle Doğu Cephesi istikrara ulaştı. 1942 yılı baharına gelindiğinde Alman kuvvetleri Lovat Nehri'nin doğu kıyılarında bir köprübaşı elde ettikleri Velikiye Luki'yi hâlen elde tutuyorlardı. Kuzey güney doğrultusunda önemli bir demiryolu hattı, Lovat'ın batı kıyıları boyunca uzanmaktadır. Alman cephe hattının gerisinde kalan ve Vitebesk, Novosokolniki gibi önemli merkezlerden geçen bu demiryolu hattı, Alman kuvvetleri için önemli ikmal merkezlerini birbirine bağlamaktadır. Ayrıca Merkez Ordular Grubu ile Kuzey Ordular Grubu arasındaki yoğun bir şekilde kullanılan ulaşım hattı durumundadır. Kentin hemen kuzeyinden Peipus Gölü'ne uzanan bataklık arazi, Alman 16. Ordu'su tarafından savunulmaktadır. Esasen bu bölgeden bir taarruza girişmek her iki taraf için de oldukça güçtür. Dolayısıyla Velikiye Luki, Sovyet komutanlığı yönünden bu Alman köprübaşının ortadan kaldırılması, nehrin batı yakasında bir köprübaşı oluşturulması ve her iki Alman ordular grubu arasındaki ulaşım ve iletişim hattının kesilmesi için olağan bir taarruz hattıdır. Bu stratejik önemi göz önüne alınarak Velikiye Luki 1942 yılı boyunca Alman kuvvetlerince yoğun biçimde tahkim edildi. Kenti Alman için 1942 yılı Kasım ayı ortalarında yürütülen Sovyet taarruzunda 3. Vurucu Ordu, 4. Vurucu Ordu ve hava gücü olarak da 3. Hava Ordusu kullanıldı. Tüm ilgi ve dikkati Rijev Muharebeleri'nde olan Alman komutanlığı Velikiye Luki bölgesini gerçekten zayıf kuvvetlerle tutmuştur. Kent, General Thedor Scherer komutasındaki 83. Piyade Tümeni tarafından savunulmaktaydı. Hattın güneyi 3. Dağ tümeni, kuzeyi ise 5. Dağ Tümeni tarafından tutuluyordu. Ancak kent yoğun savunma hazırlıklarıyla tahkim edilmişti. Topçu, istihkam ve destek birlikleriyle beraber kent garnizonu toplam 7 bin kişilik bir kuvvettir. Sovyet klasik kanatlardan kuşatma taarruzu, 24 Kasım'da güneyden dört piyade tümeni, kuzeyden ise bir piyade tümeniyle başlatıldı. Ağır kayıplara karşın kenti 27 Kasım'da kuşatmayı başardılar. Ertesi gün, "Cephe" Komutanı 2. Mekanize Kolordu'yu, Alman 3. Dağ Tümeni ve 83. Piyade Tümeni arasında açılmış olan gedikten ileri sürdü. Böylece kentin güneyindeki Alman birlikleri, kolordunun diğer unsurlarıyla irtibatlarının kesilmesi tehdidi altına düşmüş oldu. Merkez Ordular Grubu Komutanı, Alman hatları 16 km. kadar geri çekildiği bir aşamada, durum hâlen nispeten değişkenken, bir yarma operasyon düzenlemek için OKH'den onay istedi. Bu manevrayla hem yaşamsal önemdeki demiryolu hattını örtmüş olacak hem de Sovyet çıkıntısını, bir karşı taarruz için uzatmış olacaktı. Esasen bir karış bile geri çekilmeye yanaşmayan Hitler, bu öneriyi geri çevirdi. O'nun çözümü, Holm'deki gibi dışarıdan bir kuvvetle çemberin yarılmasını gerektiriyordu. Kuşatma altındaki birlikler hareketsiz kalacaktı, kuzeyden 20 Motorize Tümen, güneyden ise General Kurt von der Chevallerie komutasında oluşturulan Chevallerie Görev Grubu taarruz ederek kuşatmayı yaracaktı. General Von Saß ve emrindeki kuvvetler kenti ne pahasına olursa olsun savunma emri verildi. Bu arada kurtarma kuvvetleri aceleyle oluşturulmaktaydı. Velikiye Luki'nin güneyinde kuşatılmış olan 83. Piyade Tümeni ve 3. Dağ Tümeni'nden sağ kalanlar, kurtarma kuvvetlerine ulaşabilmek için batı yönünde muharebe ederek ilerlemeye çalıştılar. Merkez Ordular Grubu'nun kuvvetlerinin büyük bir kısmını Rijev'de bulundurması nedeniyle Velikiye Luki mevzilerinde derhal kullanılabilecek tek asker mevcudu zaten bölgedeydi. Bu kuvvet, Wöhler Grubu (291. Piyade Tümeni) olarak bir köy kulübesinde acilen oluşturulan birliklerdir. Daha sonra diğer tümenler muharebeye hazırlandı. Bunlar, Chevallerie Görev Grubu'ndan eksik kadrolu 8. Panzer Tümeni, Merkez Ordular Grubu ihtiyatından 20. Motorize Pİyade Tümeni ve 6. Luftwaffe Sahra Tümeni ile aceleyle harekete geçirilen 707. ve 708. Güvenlik Tümenleri, 205. ve 331. Piyade Tümenlerdir. Aralık ayı boyunca, kurtarma birlikleriyle telsiz temasını sürdüren kuşatma altındaki Alman birlikleri, çemberi daraltmak için tekrarlanan Sovyet taarruzlarına karşın mevzilerini tutmayı -özellikle de kentin güney banliyölerindeki demiryolu istasyon ambarlarını- başardılar. Güçlü tahkimatlardaki savunmaya sert kış koşullarında saldıran Sovyet kuvvetleri son derece ağır kayıplara katlandılar. Öte yandan kent savunmasında durum, havadan yapılan mühimmat ve malzeme ikmaline karşın giderek kötüleşti. Bu arada Sovyet kuvvetlerinin Novosokolniki demiryolu hattını kesmek şeklindeki asıl operatif hedeflerine ulaşma girişimleri, Alman kurtarma kuvvetlerinin karşı taarruzuyla boşa çıkarıldı. Velikiye Luki'ye ulaşmak için Aralık ayı sonlarında girişilen bir Alman taarruzu, inatçı Sovyet savunması önünde durduruldu. Kızıl Ordu kuşatmasını yarmak için diğer bir girişim, Totila Harekâtı kod adıyla (bir Ostrogot kralının anısına) 4 Ocak 1943 tarihinde başlatıldı. İki Alman hücum grubu kente 8 km. kadar yaklaşabilmiş olmakla birlikte kanatlarına yönelen Kızıl Ordu taarruzlarıyla durduruldular. Ardından, savunmayı kırmak ve kenti geri almak için Sovyet taarruzlarına devam edildi. Bu noktadan itibaren herhangi bir yarma hareketinin başarı şansı pek görünmüyordu. Luftwaffe'nin yenilediği itirazlara karşın kentin 32 km. güneydoğusundaki 7. Paraşütçü Tümeni'nden bir tabur, operasyona destek olmak için harekete geçirildi. Alman Tank imha edicilerle desteklenen piyadenin kale içlerine yönelik 10 Ocak'taki sürpriz bir hücumu başarılı oldu ve burada tecrit edilmiş birlikle birleşmeyi başardı. Yine de General von Saß kuvvetleri, cebin doğusundan batı yönünde bir yarma harekâtı yaparak kurtarma kuvvetleriyle temas kurabilmeleri için gereken olanaklardan yoksundur. Alman planı, paraşütçü taburunun 14 Ocak gecesi "kale"ye ilerlemesini ve buradaki birliklerin, yürüyebilecek yararlılarla birlikte girişilecek yarma harekâtını desteklemesini gerektirmekteydi. Paraşütçüler karla kaplı arazide yollarını kaybettiler ve "kale"ye ulaşamadılar. Bu arada "kale"deki kuvvetler karanlıktan yararlanarak bir çıkış denemesinde bulundular ve içerinden 150 kişi Alman hatlarına ulaşmayı başardı. Velikiye Luki'nin doğu kesimiyle telsiz teması 15 Ocak'ta kesildi. Saat 04:40'ta General Saß'nin verdiği bilgi, "Bir yarma girişimi söz konusu olamaz, çünkü hemen hemen 2 bin yaralı bu durumda Ruslar'ın eline düşecektir. Acilen dışarıdan yardım gelmeli." şeklindedir. Ertesi gün, 16 Ocak'ta 3-4 bin adamıyla birlikte teslim oldu. General von Saß, General Fritz von Rappard ve altı subay yargılanarak, kent civarındaki sivillere ve partizanlara karşı işledikleri savaş suçlarından dolayı suçlu bulundular ve 1946 yılı Ocak ayında Velikiye Luki meydanında idam edildiler. Savaş, "kuzeydeki küçük Stalingrad" olarak da anılmaktadır. Doğu Cephesi'nin güney kesiminde birbirine yakın tarihlerdeki, ama daha büyük çaplı ve daha iyi bilinen Stalingrad Muharebesi'ne benzetilmektedir. Bihter Ziyagil Bihter Ziyagil, Halid Ziya Uşaklıgil'in romantik drama romanından uyarlanan aynı adlı "Aşk-ı Memnu" dizisinin başrol karakteridir. Soylu bir kız olan Bihter, 1975 yılındaki TRT yapımı televizyon dizisinde Müjde Ar, 2008 yapımı televizyon dizisinde ise Beren Saat tarafından canlandırılmıştır. Babasının ölümünden annesini sorumlu tutan Bihter, ona kin duymaktadır. Annesini mutsuz etmek için zekasını ve güzelliğini kullanmaktan çekinmez. Ancak yalnızlık ve hüzün içinde Adnan Bey'le karşılaştığında, onun güvenli elini tutar ve yeni hayatına doğru yürümeye başlar. Bu yolda Adnan Bey'in uzaktan yeğeni Behlül Haznedar ile tutkulu bir ilişki yaşar. Bihter, sevgilisi Behlül Haznedar'ın, farklı biri ile evlenmesine katlanamaz ve farklı sebepler ile de beraber intihar eder. Yiğit İncedemir Yiğit İncedemir (d. 9 Mart 1985, İzmir), Türk millî futbolcudur. Sivasspor'da oynamaktadir. Futbola Güraltay Spor Kulübü'nün altyapısında başladı ve burada iki sene oynadıktan sonra İzmirspor'lu yetenek gözlemcilerinin dikkatini çekerek İzmirspor'un altyapısına geçti. Burada kendini sürekli geliştirdi ve 2001 senesinde Türkiye U-15 forma giyerek ilk defa millî oldu. Ardından 2002 senesinde İzmirspor'un profesyonel takıma yükseldi ve burada bir sene oynadıktan sonra İzmirin köklü ekiblerinden Karşıyaka'ya transfer edildi. Burada dört sezon oynadıktan sonra Adana Demirspor'a transfer edildi. Adana Demirspor'da bir sezon kaldıktan sonra Manisaspor'a geçti ve burada takımın vazgeçilmez futbolcusu oldu ve 2009-10 Süper Lig sezonundan beri takım kaptanlığına getirildi. İstikrarlı oyun biçimiyle 17 Kasım 2010 Hollanda ile oynanacak Hazırlık maçı için Türkiye A millî takımına davet edilmiştir. Kendisi gibi bu hazırlık maçı için ilk defa A millî takım çağrılan Yekta Kurtuluş ile beraber İzmirspor'nun altyapısından yetişmiştir. 2011-2012 sezonunda ise 34 maçın 29'unda görev yapan İncedemir, 18 sarı kart ve kırmızı kart görmüştür. Ayrıca Yiğit takımının Manisa'da Fenerbahçe ile karşılaştığı maçta kendi kalesine 90+6'da gol atmış ve takımının mağlup olmasına neden olmuştur. Manisaspor'un küme düşmesinin ardından sözleşmesi biten Yiğit sözleşmesini uzatmamıştır. 2012-13 sezonu öncesi yaz transfer döneminde Kardemir Karabükspor ile anlaşmıştır. Futbol şube sorumlusu İsmail Durak ile görüşerek sözleşmeyi imzalayan Yiğit İncedemir, "Karabük ve Kardemir Karabükspor'a layık olmaya çalışacağım. Kardemir Karabükspor ile birlikte ben de büyük bir çıkış içerisine girip hem A millî takımda forma giymek, hem de Karabükspor'u çok iyi yerlere getirmek istiyorum" açıklamalarında bulunmuştur. Geldiği ilk sezon ilk 3 maç 2011-12 sezonunda aldığı kırmızı kart cezası nedeniyle forma giymemiştir. Kart cezasından sonra sürekli forma giymiş ve sezonu 28 maçla tamamlamıştır. Görmüş olduğu 13 sarı kart ile 2012-13 sezonunun en çok kart gören futbolcusu olmuştur. 2013-13 sezonunu ise 30 maç 2 gol ile tamamlamıştır. 2014-15 sezonunda defans bölgesinde forma giymeye devam etmektedir. Iki kez Türkiye U-15, 4 kez Türkiye U-18, 10 kez Türkiye U-19 ve 2 kez de Türkiye A millî olmak üzere 18 kez genç millî takımlarda forma giymiştir. 17 Kasım 2010 Hollanda ile oynanacak hazirlik maçi için Türkiye A millî takımına davet edilmiştir. 1-0 kaybedilen bu müsabakada 91. dakikada oyundan çıkan Selçuk İnan yerine oyuna girdi ve ilk sefer millî takım formasını giydi. Klasik bir ön libero'dur. kendi takımının oyun kurucularının arkasında top çevirir ve ani kontraataklara karşı emniyeti sağlar ve rakip oyun kurucularının oyununu bozar. Bu özellikleriyle takımını çok rahatlatır ve oldukça faydalı olur. İkili mücadelelerde üstünlüğüyle bilinir ve maç esnasında savaşçı ve hırçın kişiliğiyle dikkat çeker. Nitekim TFF'nin yayınladığı istatistiklere göre 13 sarı kart ile 2009-10 Süper Lig sezonunun en çok sarı kart gören futbolcusu olmuştur. 2011-2012 sezonunda da 18 sarı kart ve 2 kırmızı kart gören Yiğit, ligin en çok kart gören oyuncusu olmuştur. 2010 Dünya Kadınlar Voleybol Şampiyonası 2010 Bayanlar Dünya Voleybol Şampiyonası, 29 Ekim-14 Kasım tarihleri arasında Japonya’da düzenlendi. Maçlar Tokyo , Matsumoto , Hamamatsu , Nagoya ve Osaka kentlerinde oynandı. Metin SÃ¶zen Metin Sözen (d. 24 Mayıs 1936, Harput, Elazığ) Türk bir mimar, öğretim görevlisi. Hâlen ÇEKÜL’ün (Çevre ve Kültür Değerlerini Koruma ve Tanıtma Vakfı) başkanlığını yürütmektedir. Türkiye’deki, başta tarihi yapılar olmak üzere, kültürel mirasın korunması üzerine yaptığı çalışmalarla tanınmış bir mimar, öğretim görevlisi ve sivil toplum kuruluşu yöneticisidir. Mehmet Muhsin Sözen ve Ülfet Sözen’in çocukları olarak Elazığ’ın Harput şehrinde 24 Mayıs 1936’de dünyaya gelen Metin Sözen, babasının devlet memuru olması nedeniyle ilk ve orta öğretiminin Türkiye’nin farklı şehirlerinde yaptı. İlkokulu Malatya ve Konya’da okuduktan sonra; orta ögrenimine Konya’da başladıysa da Antalya, Adana, İzmit ve Kabataş’ta devam etti. Yüksek eğitime İstanbul Üniversitesi Fen Edebiyat Fakültesi’nde başladı ve aynı üniversitesinin Tarih Kürsüsü'ne 1960 yılında asistan olarak kabul edildi. 1967 yılından itibaren ise İTÜ Mimarlık Fakültesi Mimarlık Bölümü’nde Tarih ve Restorasyon Kürsü’sünde asistanlığa devam etti. Aynı üniversitede 1973 yılında doçentlik, 1979 yılında ise profesörlük unvanını aldı. Hâlen İTÜ’deki öğretim üyesi görevine ek olarak, Türkiye'nin doğal ve kültürel mirasını korumak amacıyla 1990 yılında vakıf statüsünde kurulmuş sivil toplum kuruluşu olan ÇEKÜL’ün başkanlık görevini yürütmeye devam etmektedir. Ayrıca TBMM'ye bağlı olan saray, köşk ve kasırların ve içindeki tarihi eşyaların daha iyi korunması için oluşturulan ve de Millî Saraylar Daire Başkanlığı bünyesinde olan Bilim ve Değerlendirme Kurulu başkanıdır. Metin Sözen’in İstanbul Üniversitesi’nde asistanlığa başladığı dönemden günümüze kadar birçok alanda basılı yayınları vardır. IV. Aleksios (Trabzon imparatoru) IV. Aleksios Megas Komninos ya da Alexius IV (), (1382 - 1429), 5 Mart 1417 tarihinden Ekim 1429 tarihine kadar kadar Trabzon İmparatorluğu'nun imparatoru. III. Manuil ile Gürcü Gulkhan-Eudokia'nın oğludur. Tahta geçtiğinde babasından kalan Ceneviz ihtilafı ile uğraştı. Cenevizliler bir filo ile bir manastırı almış ve kaleye çevirmişlerdi. 1418 yılında onlarla bir anlaşma yaptı. Venedikliler ile ilişkileri göreceli olarak daha iyiyidi. Timur'un ölümünden sonra, Küçük Asya'nın büyük bir bölümü kargaşa içindeydi. Karakoyunlu Devleti hükümdarı Kara Yusuf, Arsinga Emir'i ve Akkoyunlu hükümdarlarını yenmiş ve Ermenistan'a hakim olmuştu. Aleksios, bu güçlü komşunun düşmanlığından sakınmak için kızlarından birini Kara Yusuf'un oğullarından Cihan Şah ile yaklaşık 1420 yılında evlendirdi. Aleksios evlilik politikasını Hristiyan komşuları ile de devam ettirdi. Kızı, Maria'yı 1428 yılında Bizans İmparatoru VIII. İoannis ile evlendirmiştir. Diğer kızı Eudokia, İtalyan asıllı Syros Lordu Niccolò Crispo ile evlenmiştir, Kıbrıs'ın son kraliçesi Catherine Cornaro bu çiftin biyolojik büyük ebeveynleridir. 1395 yılında, Aleksios, Theodora Kantakuzini ile evlenmiştir.: Başka anneden iki kızı daha vardır:. IV. Ä°oannis (Trabzon imparatoru) IV. İoannis Megas Komninos (, "Iōannēs IV Megas Komnēnos"), (yaklaşık 1403 - 1459), 1429 yılından 1459 yılına kadar Trabzon İmparatorluğu'nun imparatoru. Trabzon İmparatoru IV. Aleksios ile karısı Theodora Kantakuzini'nin oğludur. 1426 yılında babasına saldırmış ama saldırı başarısızlığa uğramıştır. Bunun üzerine Gürcistan'a çekilmiştir. Orada Gürcistan Kralı I. Aleksandros'un kızı Bagrationi ile evlenmiştir. Ancak bu evlilik Trabzon için gerekli desteği sağlamamıştır. 1427 yılında Kırım'da bulunan Ceneviz kolonisine gemiyle gitmiş,burada hazirladığı bir kadırga ile 1429 yılında Trabzon'a hareket etmiştir. Babası Aleksios ona karşı yürümüşse de, İoannis bazı asillerin desteğini kazanmayı başarmıştır. Bu asiller, babası çadırında uyurken İoannis'in ajanları tarafından öldürülmesine izin vermişlerdir. İoannis'in kardeşi Aleksandros tahta geçmeyi başaramamış, Ekim 1429 tarihinde İoannis, Trabzon İmparatoru olarak ilan edilmiştir. İoannis, hükümdarlığına babasını öldürenleri cezalandırıp, babasını Metropolitan kilisesine gömerek başlamıştır. Hükümdarlığı, komşu Türkmen ve batıdan gelen Osmanlı akınları ile geçmiştir. 1442 yılında II. Murat, sahilleri yağmalayıp, şehri ele geçirmek üzere bir donanma yollamıştır. Bu saldırı, Trabzon üzerinde çok büyük etki göstermemiş ama ona bağlı Kırım'a saldırılmış ancak Kırım'dan dönerken yaşanan bir fırtına donanmaya hasar vermiştir. Osmanlılar, II. Mehmet'e kadar başka bir saldırıda bulunmamışlardır. 1451 yılında, Bizans İmparatorluğu diplomatı ve tarihçi Georgios Frantzis, Trabzon'a İoannis'in ailesi ya da Gürcü Krallığı ile XI. Konstantinos arasında bir evlilik ayarlamak üzere gelmiştir. Ancak başarılı olmamıştır. 1453 yılında İstanbul'un Fethi'nden sonra Trabzon'a ve Venedik Cumhuriyeti'ne boğazları kullanmasına karşılık ağır vergiler koymuştur. İoannis bu konuda iş birliği yapmamıştır. Bunun üzerine Sultan 1456 yılında Amasya valisini hem kara hem de deniz üzerinden Trabzon'a sefere çıkarmıştır. Bu durumda vergi ödemeyi kabul etmiştir. Osmanlıya karşı komşu presliklerle ailesi ile evlikler yaptırmıştır. Bunun yanında Roma Katolik Kilisesi ile birleşmeyi kabul etmek karşılığı destek aramıştır. Daha önceki imparatorların aksine Papa IV. Eugenius'un mektubuna cevap vermiştir. 1430'lu yılların sonunda Trabzon Metropoliti, Basel Konsili'ne Bizans din adamları ile beraber katılmıştır. Fakat, Papalığa bu yaklaşımlar, diğer en önemli Batı güçleri olan ilişkilerle parallellik taşımamıştır. Ceneviz ve Venedik Cumhuriyetleri ile sorunlar yaşanmıştır. 22 Nisan 1459 tarihinden önce yerine David geçmiştir. İoannis, iki kere evlenmiştir: Gürcistan Kralı I. Aleksandr'ın kızı Bagrationi ile ismi günümüze ulaşamamış Dawlat Berdi'nin kızı. İlk evliliğinden: Aşkın Ateşi "Aşkın Ateşi", Hande Yenerin dördüncü stüdyo albümü "Apayrı"dan (2006) bir şarkı. Mete Özgencil tarafından yazılıp bestelenmiştir. Düzenlemesi Erdem Kınaya aittir. Prodüktörlüğü Yener tarafından yapılmıştır. Klibi, albümünün ikinci klibidir ve Luca Tommassini yönetmenliğinde İtalyada çekilmiştir. "Aşkın Ateşi", müzik eleştirmenlerinden farklı tepkiler almıştır. Bazı eleştirmenler, şarkının yalnızca nakaratının melodik yönünün akıllarda kalacağını ifade ederken, bazıları ise ilk dinleyişte eşlik edilmeye başlanacak bir şarkı olduğunu ifade etmiştir. "Apayrı" albümünün yayınlanması ile ilk kez dinlenebilen şarkı, "Billboard" tarafından hazırlanan Türkçe Top 20 listesinde 1 numaraya ulaştı ve Euro Airplay Top 100 listesinin 84 numarasına kadar yükseldi. 2007 yılında düzenlenen Powertürk Müzik Ödüllerinde, En İyi Şarkı kategorisinde aday olarak gösterildi. "Aşkın Ateşi", "Apayrı" albümünde yer alan yedi Mete Özgencil bestesinden bir tanesidir. Söz yazarlığı da Özgencil tarafından yapılmış olup, prodüktörlüğü Hande Yener, düzenlemesini Erdem Kınay üstlenmiştir. Toplamda 3 dakika 52 saniye süren şarkı; albüm sıralamasında "Şefkat Gibi" şarkısından sonra, "Kanat" şarkısından önce yer alır. Nakarat kısmı "Aşkın ateşi yakarmış ateşi, duydunuz mu aşkın ateşi(ni)? Hangi ateşte yanmayı dilerdin, pişmeyene söyle ne denirdi? Çiğ mi? Hı, hı." sözlerinden oluşur. Kayıtları Almanya'nın Hamburg şehrindeki Booya Music Studios'da yapılmıştır. Müzik eleştirmenleri, "Aşkın Ateşi" hakkında görüş ayrılığına düşmüştür; bazıları olumlu, bazıları ise olumsuz yönde eleştirmiştir. Radyocu Michael Kuyucu, şarkının yalnızca nakaratının melodik yönünün akıllarda kalacağını, yorucu bir düzenlemeye sahip olduğunu ifade etmiştir. "Sabah" gazetesi yazarlarından Can Sayın, şarkının albümün hitlerinden biri olacağını ve ilk dinleyişte eşlik edilmeye başlanacağını yazmıştır. "Hürriyet" gazetesi yazarlarından Tolga Akyıldız, şarkının albümün genel yapısından uzak olduğunu söylemiştir. Müzik sitesi Gerçek Pop ise şarkının "Apayrı" albümünün çizgisini aşağıya çektiğini belirtmiştir. "Apayrı" albümünü yayınladıktan sonra yaptığı röportajlarda albümün ikinci klibi "Kim Bilebilir Aşkı" şarkısına çekeceğini belirten Hande Yener, daha sonra resmî web sayfası üzerinden ikinci klibin çekileceği şarkıyı belirlemek için bir anket yaptı ve ankette en fazla oyu alan "Aşkın Ateşi" şarkısına klip çekmeye karar verdi. Şarkıcı, klip yönetmeni olarak daha önce "Acele Etme" ile "Armağan" şarkılarının video kliplerinde çalıştığı İtalyan yönetmen Luca Tommassini'yi seçerek İtalya'da klip çekimlerini gerçekleştirdi ve Nisan 2006da klibi yayınladı. Klip, Yener'in giydiği kıyafeti eteğinden tutarak kumsalda koştuğu sahne ile başlar. Birkaç saniye sonra Yener'in ampuller ile etrafının sarıldığı sahne gelir ve "Hı, hı" sözlerinin söylenmesi ile şarkı başlar. Bu sahnenin ardından bir taşın üzerinde yatan ve arkasından siyah sarmaşıklar çıkan smokin giymiş bir adam belirir. Sonrasında, saydam camlar ile oluşturulmuş bir kafesin içinde oturan beş dansçı gösterilir. Arkasından smokin giyen adam tekrar belirir ve bu görüntüden sonra Yener'in bir köprü üzerinde, balonlar takılmış olan kıyafetini giydiği bir sahne gelir. Kamera, kıyafetin eteğinde bulunan "Y" harfine yakınlaşır ve uzaklaşır. Bu sahneden sonra şarkıcının yatarak şarkıyı söylediği bölüm gösterilir. Ardından Yener, bir köprünün üzerinde balonlar takılı kıyafetini tutarak yürür ve şarkıyı söyler. Köprülü sahne bitince dokuz yuvarlak boşluktan oluşan bir tahtanın üzerinde dans eden dansçıların efektler ile iç içe giren görüntülerinden oluşan bir bölüm gösterilir. Nakarat kısmına gelindiğinde smokin giymiş olan adam tekrar belirir. Nakarattan sonra gelen müzik kısmında ise üç erkek dansçı, efektler ile oluşturulan küçültülmüş gökdelenlerin arasında dans eder. Şarkının ikinci sözlü bölümü, Yener'in dokuz yuvarlaklı tahtanın üzerinde belirmesi ile başlar. Bu sırada Yener'in köprüde yürüdüğü görüntüler ve smokin giymiş adam gösterilmeye devam eder. İkinci sözlü bölümün nakarat kısmında Yener ile birlikte dansçıları dans eder. Dans sırasında smokinli adamın elinde kamera ile yürüdüğü, daha sonra ise fotoğraf çektiği görüntüleri araya girer. Şarkıdaki son sözler söylenmeden önce, efektler ile kumsala yazılan "Hande" yazısı gösterilir. Son saniyelerde ise smokinli adam bir tepeye doğru yürür ve Yener'de arkasından onu takip eder. İkisi yan yana geldiğinde klipteki dansçıların balonlar ile kumsalda koştuğu sahne gösterilerek klibe son verilir. "Aşkın Ateşi" video klibi, Eurovision Şarkı Yarışmasının fan kulüp organizasyonu olan OGAE Video Yarışmasında Türkiyeyi temsil ederek ikinci oldu ve Türkiye'nin yarışmadaki en iyi derecesini almasını sağladı. Şarkının personel bilgileri "Apayrı" albüm kitapçığından alınmıştır. "Apayrı" albümünün yayınlanması ile ilk kez dinlenebilen "Aşkın Ateşi", Türkçe Top 20 listesine ve Euro Airplay Top 100 listesine giriş yaptı. Şarkı, "Billboard" tarafından hazırlanan Türkçe Top 20 listesinde 1 numaraya yükselerek, 14 Mayıs 2006'da Euro Airplay Top 100 listesine 88 numaradan giriş yaptı ve 84 numaraya kadar yükseldi. Alem FM, Best FM, Kral TV, İstanbul FM, Olay FM, Powertürk TV, Radyo D ve Süper FM tarafından hazırlanan listelerinin ise ilk beş sıralaması içinde yer aldı. Acorns Children's Hospice Acorns Children’s Hospice, hayati durumdan zorluk içindeki çocuklar ve gençler ile onların ailelerine yardım amacıyla çalışan yardım kuruluşu. 1983'te, İngiltere'de kurulan kurumun Birmingham, Walsall ve Worcester'da olmak üzere üç bakımevi vardır. Bunun yanında ailelere, evlerinde destek sağlamak amacıyla oluşturulan bir ekip de bulunur. Vakfın İngiltere genelinde 44 mağazası olup, 2009 ile 2010 yılları arasında bu mağazalardan yaklaşık 1.000.000 sterlin gelir elde etmişlerdir. 2006 yılından beri Acorns'u destekleyen Aston Villa, kurumun en az 230 günlük bakım masraflarını karşılayacak kadar maddi destekte bulundu. Kulübün bazı oyuncuları bakımevlerinde kalan çocukları ve onların ailelerini sıklıkla ziyaret etmektedir. 7 Temmuz 2008'de, 2008-09 sezonu için hazırlanan kulüp formalarının ön kısımlarında Acorns'un logosu yer aldı. Bu sayede kulüp, hiçbir ücret talep etmeden kurumun tanıtımını yapmış oldu. Anlaşma, 2009-10 sezonunda da devam etti. 2010-11 sezonu için ise Acorns, Villa'nın resmî ortaklarından biri konumundadır. Martha Scott Martha Scott (d. 22 Eylül 1912, Jamesport - ö. 28 Mayıs 2003, Van Nuys), Amerikalı oyuncu. Amerikan sinemasında daha çok şefkatli anne rollerinde oynamıştır. Oyunculuk kariyerine lise yıllarında başlamış ilk ciddi rolünü 1933'te Chicago'daki Dünya Fuarında Shakespeare oyunlarında almıştır. Daha sonra New York'a giden Scott, 1940'ta Our Town filmindeki başarısıyla En İyi Kadın Oyuncu Akademi Ödülü adayı olmuştur. Daha sonra Hollywood yapımlarında görünmeye başlamış On Emir, Ben-Hur, Havaalanı 1975 ve Turning Point gibi filmlerde rol almıştır. On Emir ve Ben-Hur'da Charlton Heston'ın annesi rollerindeydi. Cathy O'Donnell Cathy O'Donnell (6 Temmuz 1923, Siluria - 11 Nisan 1970, Los Angeles), Amerikalı oyuncu. Sinema üzerine yükseköğretim yapmıştır. Pek çok sinema filminde oynasa da önemli roller alamamıştır. En önemli rolü 1959 yapımı Ben-Hur filminde "Judah Benhur"'un kız kardeşi "Tirza" rolüdür. 1960'tan sonra genellikle televizyon şovlarında görünmüştür. 1970'te beyin kanaması nedeniyle ölmüştür. Sam Jaffe Sam Jaffe (d. 10 Mart 1891, New York - ö. 24 Mart 1984, Beverly Hills), Amerikalı oyuncu, öğretmen, müzisyen ve mühendis. 1951 yılında The Asphalt Jungle filmindeki performansıyla En İyi Yardımcı Erkek Oyuncu Akademi Ödülü'ne aday gösterildi. Ben-Hur (1959) ve The Day Earth Stood (1951) gibi diğer klasik filmlerde oynadı. Aslı Rusya Yahudileri'ne dayanır. 1950'li yıllarda bir komünizm sempatizanı olduğu için yapımcılar tarafından dışlansa da William Wyler tarafından sahiplenildi. Tommy Lee Wallace Tommy Lee Wallace (d. 6 Eylül 1949) Amerikalı film yapımcısı, yönetmen ve senarist. Wallace, Tommy L. Wallace, Tommy Wallace ve Tom Wallace olarak da bilinir. Robert G. Wallace ve Kathleen Wallace'ın oğlu olarak Kentucky eyaletinde Somerset'te doğdu. Bowling Green’de büyüdü. Ohio Üniversitesi tasarım bölümünden mezun oldu. Los Angeles'taki Güney Kaliforniya Üniversitesi film yapımcılığı bölümünde yüksek lisans eğitimi aldı. Wallace hayali olan film çalışmalarına 1976 yılında "Assault on Precinct 13" filminin sanat yönetimi ve ses efekti düzenleme görevi ile başladı. Bu ilk filminde tanıştığı yönetmen John Carpenter arkadaş oldu ve uzun yıllar birlikte çalışma fırsatı buldu. Film endüstrisinde farklı alanlarda çalıştı, zamanla ağırlığı senaristliğe ve yönetmenliğe verdi. İlk yönetmenlik deneyimini 1982 yapımı filmi ile yaşadı. 1990 yılında bir Stephen King romanından senaryolaştırdığı ve yönettiği "It" adlı televizyon mini dizisi tanınırlığını arttırdı. 1998 yapımı "Vampirler" filminin devam çalışması olan 2002 yapımı "Vampirler 2 (Vampires: Los Muertos)" filmini yönetti. Ardından film çalışmalarına 8 yıl ara verdi ve 2010 yılında "Helliversity" filmini yönetti. Yabancı (Halloween) ile Cadılar Bayramı II (Halloween II) filmlerindeki "Annie" ve filmindeki "Challis" rolüyle tanınan Nancy Kyes ile olan evliliğinden iki kızı olmuştur. Bu evliliği boşanma ile son bulmuştur. Metropol FM Metropol FM 1999 yılından beri Berlin'den Türkçe yayın yapan bir radyo istasyonudur. Tamer Ergün Yıkıcı yönetiminde 1999'da "Metropol FM, Kalbinin Sesi..." sloganı ile yayın hayatına başlayan ve Almanya'nın birçok şehrinde yayınına devam eden bir Türkçe radyo kuruluşudur. Türkçe ve Almanca haber yayını yapmaktadır. Yayınlar FM, internet üzerinden veya DVB-C'den takip edilebilmektedir. Levent Marina Levent Marina, Türkiye'nin İzmir şehrinde yer alan bir marinadır. Balçova ilçesinde, Üçkuyular Vapur İskelesi'nin batısında bulunmaktadır. İzmir Körfezi'ndeki tek marina olma özelliğini taşımaktadır. İrtifak hakkı Türk Silahlı Kuvvetlerini Güçlendirme Vakfına ait olan Levent Marina, 1987 yılında hizmete girdi. 2005'te iş adamı Mehmet Ali Duğles'e ihale yoluyla kiralandı. Haziran 2010'da düzenlenen kiralama ihalesini Dirinler Grup kazandı. İhalenin ardından marinada bir yıl boyunca yenileme çalışmaları gerçekleştirildi. Haziran 2020'de yapılan kiralama ihalesini İzmir Büyükşehir Belediyesi iştiraki olan İZDENİZ kazandı. On dönüm alan üzerine kurulan Levent Marina, yetmiş yat bağlama kapasitesine sahiptir. 2012-2018 yılları arasında Mavi Bayrak almaya hak kazandı. Yekta Kurtuluş Yekta Kurtuluş (d. 11 Aralık 1985, İzmir), Türk millî futbolcudur. Süper Lig ekiplerinden, Antalyaspor'da forma giymektedir. Yekta Kurtuluş, 11 Aralık 1985'te gazeteci bir ailenin çocuğu olarak dünyaya geldi. Özel okullarda eğitim alan Yekta, eğitimine Ege Üniversitesi BESYO'da devam etti. Futbola ise İzmirspor'nun altyapısında başladı ve burada İzmirspor'un çeşitli altyapı ve amatör takımlarından oynadıktan sonra 2004 senesinde İzmirspor'un A takımına geçti ve burada üç sezon boyunca düzenli olarak oynama fırsatı buldu. Genç yaşına rağmen takımın vazgeçilmezleri arasına girmesinden ötürü birçok Süper Lig ekibinin dikkatini çekti. O sezon ilk maçına ise 10 Ekim 2004'te Nazilli Belediyespor karşısında çıktı. Sezon boyunca 20 maça çıkan Kurtuluş, o sezonki tek golünü de 19 Aralık 2004 günü Küçükköyspor'a attı. 2005-06 sezonuna da 28 Ağustos günü oynanan Muğlaspor maçı ile başladı takımı bu maçta 3-1 mağlup oldu. O sezon 21 maça çıkan Yekta, tek golünü ise 19 Mart günü Aydınspor'a attı. 2006-07 sezonunda ise ilk maçına Ağustos 2006'da Fethiyespor karşısında çıktı. Bu maçtaki performansıyla birçok Süper Lig kulübünden teklif alsa da kulübü kendini bırakmadı. O sezon tam 30 maça çıkan Kurtuluş, ilk golünü ise 30 Eylül 2006'da Marmaris'e attı. Sezon boyunca 4 gol atan Yekta, 8 tane de asist yaptı. Bu performansıyla da en etkili sezonunu geçirdi ve dolayısıyla 2007-08 sezonunda Süper Lig'e yeni yükselmiş Kasımpaşa'ya transfer oldu. Bu transferin ardından ise " Kasımpaşa'ya gelmeden önce birçok takım beni istemişti. Ben de ayrılmayı istiyordum çünkü İzmirspor'daki gelişimimi tamamlamıştım. Artık gerilemeye başladığımı hissediyordum. İzmirspor'un niyeti ise benden daha fazla para kazanmaktı. Bu nedenle transferim biraz uzadı. Son sezonumda yine de iyi futbol oynadım ve Kasımpaşa'ya transfer oldum." ifadelerinde bulundu. Kasımpaşa'daki ilk sezonunda Ömer Kadri Özcan yönetimindeki ilk maçına Türkiye Kupası'nda Sarıyer karşısında çıktı ancak takımı 2-0 yenilerek turnuvaya veda etti. Bu teknik adam tarafından lig'de uzun bir süre şans bulamayan Yekta, Werner Lorant'ın takımın başına gelmesiyle ilk maçına "35" numaralı formasıyla 25 Kasım 2007 günü çıktı. Lorant'ın gönderilmesinin ardından ise takımın değişilmezi olan Yekta, Uğur Tütüneker yönetimindeki ilk golünü ise 22 Aralık 2007 günü Konyaspor'a attı. Yekta sezon boyunca 16 lig müsabakasında görev aldı ve geneldesağ kanat mevkiinde forma giydi. MKE Ankaragücü maçında da o sezonki tek asistini yaptı. 2008-09 sezonunda ise Kasımpaşa SK bir alt lige düştü. Bu ligde Yekta ilk maçına 30 Ağustos 2008 günü Adanaspor karşısında çıktı. Yekta o sezon ilk golünü ise 6 Aralık 2008 günü Diyarbakırspor'a kafasıyla attı. O sezon birde Çaykur Rizespor'a gol atan Yekta, takımıyla birlikte playofflara katılma hakkı kazandı. Final'de ise Altay ile eşleşen takım seri penaltılarda rakibini devirdi ve bu penaltıların biri Yekta'dan geldi. Kasımpaşa bir senelik aranın ardından tekrar Süper Lig'e yükseldi. 2009-10 sezonu öncesinde Trabzonspor ve Beşiktaş gibi kulüplerden teklif alan Yekta, maddi şartlardan dolayı kulübünde kaldı.O sezon ilk maçına Bursaspor karşısında çıktı ve takımı rakibine 2-1 mağlup olurken Yekta ön libero mevkiinde forma giydi. Yılmaz Vural yönetimindeki takımda ilk golünü ise Gençlerbirliği deplasmanında 14 Şubat 2010 günü attı. Bu maçtan sonra Gaziantepspor'a da gol atan Yekta, 28 Şubat 2010 tarihinde ise Galatasaray deplasmanındaki etkili oyun ve attığı gol ile bu kulübün de dikkatini çekti. Sezonun bitimine az bir süre kala Kayserispor'a da gol atan Kurtuluş, sezon boyunca Süper Lig'de 28 maça çıktı ve 4 gol attı. Türkiye Kupası'nda ise 5 maça çıktı. 2009-10 sezonunda segilediği olumlu perfomansla takımının kümede kalmasını sağlayan futbolcuların başında geldi ve sezon sonunda Galatasaray bu futbolcu için transfer teklifi yaptı. 2010-11 sezonunda da takımında ayrılmayan Yekta, zaman zaman forvet arkasında zaman zamanda Razundara Tjikuzu'nun yanında forma giydi. O sezon ilk maçına 14 Ağustos 2010 günü Gaziantepspor karşısında çıktı. İlk golünü ise 14 Kasım 2010 günü Sivasspor'a kafasıyla attı. Sezonun ilk yarısında 17 lig maçının tamamında oynayan Yekta, 2 gol attı ve 1 asist yaptı. Kupa'da ise 2 maça çıkıp 1 gol attı. Yekta, istikrarlı oyun biçimiyle 17 Kasım 2010 Hollanda ile oynanacak Hazırlık maçı icin Türkiye A millî takımına davet edildi. Kendisi gibi bu hazırlık maçı için ilk defa A millî takım çağrılan Yiğit İncedemir ile beraber İzmirspor'nun altyapısından yetişmiş ve bu takımda da birlikte forma giymiştir. Devre arasında ise Trabzonspor, Bursaspor ve Beşiktaş'tan teklif alan Yekta, bu teklifleri kabul etmedi ve kendi taraftarı olduğu Galatasaray'ın yolunu tuttu. 2010-11 sezonunun devre arasındaki transfer döneminin aranan futbolcusu oldu. Özellikle dönemin teknik direktörü Gheorghe Hagi'nin istediği Yekta için Kasımpaşa tarafından 3.75 milyon € bonservis ücreti biçildi. Uzun pazarlıklar sonrası 20 Ocak 2011 tarihinde Galatasaray'a transfer edildi. Emmanuel Culio, Bogdan Stancu ve Robinson Zapata gibi yabancılardan sonra ilk yerli transfer olan Yekta, ilk maçına Türk Telekom Arena'nın ilk resmi maçı olan Sivasspor karşısında çıktı ve "25" numaralı formasıyla sağ kanat mevkiinde 90 dakika görev yaptı Galatasara 1-0 galip geldi. O sezon zaman zaman sağ zaman zamn orta, zaman zamanda forvet arkası oynayan Yekta, 28. haftada oynanan Trabzonspor maçında henüz 5. dakikada aldığı darbe sonrası ciddi bir sakatlık geçirdi ve oyunu terk etti. Yekta bu sakatlıktan dolayı 3 hafta forma giyemedi Galatasaray formasıyla 13 lig maçına ve 2 Türkiye Kupası maçına çıktı. Galatasaray ise o sezonu tarihinin en kötü sezonu olarak tamamladı. 2011-12 sezonu öncesinde ise Galatasaray kadrosuna Trabzonspor'dan Selçuk İnan ve Ceyhun Gülselam'ın yanı sıra Juventus FC'tan da Felipe Melo'yu kattı ve Yekta'nın forma şansı azaldı. O sezon ilk maçına ligin ilk haftasında 45. dakikada oyuna girerek çıkan Yekta, Fatih Terim yönetimindeki takımda sadece 3 Süper Lig maçına çıkabildi. Sezon boyunca Selçuk İnan ve Felipe Melo'nun yanı sıra Ayhan Akman ve Ceyhun Gülselam gibi isimler de ortasaha'da görev yaptılar. Galatasaray sezonu Süper Lig şampiyonu olarak tamamlarken. Fenerbahçe Şükrü Saracoğlu Stadyumu'nda oynanan final maçı niteliğindeki Süper Final maçından sonra ise Yekta'nın bu sahaya bayrak dikmek istediği ancak görevlilerin buna izin vermediği iddia edildi. Yekta böylelikle ilk tam sezonunda ilk şampiyonluğunu yaşadı. 2012-13 sezonunda ise Ayhan Akman futbolu bırakırken Yekta'nın forma şansı biraz daha arttı. İlk olarak Fenerbahçe ile oynanan Türkiye Süper Kupası maçında kadroda olan Yekta, Galatasaray'ın 3-2 galip geldiği karşılaşmada ilk kez Süper kupa sevinci yaşadı. Süper Lig'in 4. haftasında sonradan girdiği Antalyaspor maçında şans bulan "35" numaralı oyuncu, 9. hafta oynanan Kayserispor maçında ise ilk kez 90 dakika forma giydi. Süper Lig'in 13. haftasında ise takımının formasıyla ilk resmi golünü Elazığspor'a 2012-13 sezonunda atan Yekta, takımına 1-0'lık galibiyeti getirdi. 15. hafta oynanan Sivasspor maçında ise ilk asistini