Bu yöntem faz bozukluklarına karşı bir önlemdir.Çünkü faz bozukluğu hep aynı yönde olduğundan iki satırın birinde artı yönde kayan faz ikinci satırda eksi yöne kaymakta ve ortalama alınarak doğru faz bulunmaktadır. (PAL sisteminin ilk zamanlarında ortalamanın insan gözü tarafından alınabileceği düşünülmüş ve buna PAL S adı verilmişti. Günümüzde ise ortalama elektronik olarak alınır.) PAL ve NTSC de renk sinaylini görüntü sinyalinin bir parçası olarak iletmenin bir bedeli vardır. Aydınlık bilgisi genlik ile iletildiği için renk sinyali de televizyon alıcısı tarafından aydınlık bilgisinin bir parçası olarak algılanabilir. Bunun görüntüde kırpışmaya yol açmamsı için iki önlem alınır. Renk taşıyıcıları üç sistemde şu şekilde seçilmiştir : (Hz cinsinden) NTSC...: 3 579 545 PAL...: 4 433 618.75 SECAM..: 4 406 250 ve 4 250 000 NTSC ve PAL da renk türü faza bağlı olduğu için alıcı ile kamera arasında faz senkronizasyonu yapılmalıdır. Bunun için bileşik görüntü işaretinin art karartma eşiği süresince renk taşıyıcısı frekansında ve % 30 tepe tepe genlikte 10 periyotlık bir sinüs sinyali gönderilir. Bu yardımcı sinyale "burst" adı verilir. "Burst" ayrıca renksiz yayın sırasında alıcının renk işleme devrelerini de durdurarak parazit sebebiyle oluşabilecek renkli noktaların önüne geçer. Hayati Tabanlıoğlu Hayati Tabanlıoğlu (1927, Ankara - 1994, İstanbul), Türk mimar. Çağdaş Türk Mimarlığı’nın önde gelen büyük isimlerinden Hayati Tabanlıoğlu 1927 yılında Ankara’da doğdu. İstanbul Teknik Üniversitesi Mimarlık Fakültesi'nde Emin Onat, Paul Bonatz, Clemenz Holzmeister gibi büyük mimarların 25-30 kişilik sınıflarda eğitim verdiği yıllarda eğitim gördü, 1950 yılında mezun oldu. 1955 yılına kadar Almanya ve İsviçre’de çalıştı, Zürih E.T.H da asistanlık yaptı. 1954 yılında Hannover Teknik Üniversitesi’nde o yılların ünlü Alman mimarı Prof. Graubner’in yanında opera ve tiyatro konularında doktora yaptıktan sonra yurda döndü. İlk mesleki başarısını 1957 yılında E. Tokay, A. Tayman ve B. Çinici ile birlikte birincilik ödülü aldığı Erzurum Üniversitesi Uluslararası Mimarlık Projesi'yle kazandı. 1946 yılında temeli atılan ancak Bayındırlık Bakanlığı tarafından sorunlarıyla baş edilemeyen İstanbul Opera Binası projesi için Hayati Tabanlıoğlu göreve getirildi; 1956 yılında üçüncü kez değiştirilen proje ile Atatürk Kültür Merkezi, 1969 yılında tamamlanabildi. Bina yapımından 1,5 yıl sonra Kasım 1970’te yandı ve yapının yeniden yapımı gündeme geldi. Aynı göreve bir kez daha davet edildi ve yapısını yeniden yapması istendi ve Cumhuriyet Mimarlığı’nın en önemli yapılarından Atatürk Kültür Merkezi’nin ikinci açılışı 1977’de gerçekleşti. Bunu Türkiye’nin ilk modern çağdaş terminal binasını olan Yeşilköy Havalimanı düzenlemesi ve dış hatlar terminal binası projesi izledi. Devletten emekli olduktan sonra Barbaros Ticaret Merkezi, Galleria Alışveriş Merkezi, Yat Limanı, Regatta Çarşısı, Holliday Inn Crowne Plaza gibi projelerini kapsayan Ataköy Turizm Kompleksi projelerini yaptı. 1989 yılında “Galleria” ile ICSC (Alışveriş Merkezleri Uluslararası Konseyi) en iyi mimari tasarım ödülünü kazandı. 1990 yılında oğlu Dipl. Ing. Murat Tabanlıoğlu’nun ortaklığı ile şirketleşen Tabanlıoğlu Mimarlık bünyesinde Doğan Medya Center İstanbul projesini gerçekleştirdi. Son olarak Bakırköy’de Carousel Alışveriş Merkezi ve Çocuk ve Kadın Doğum Hastanesi projesinde avan proje safhasında bir süreden beri mücadele ettiği hastalığa yenik düştü ve 1994’te vefat etti. 1950 İstanbul Teknik Üniversitesi Mimarlık Fakültesi’nden mezun oldu. 1950-56 Almanya ve İsviçre’de yardımcı mimar olarak çeşitli çalışmalar: Stadttheater Bremerhaven, Stadttheater Bochum, National Theater München, Verwaltungsgebaeude Preussag, Kraftwerk, Schaffhausen binaları mimari projeleri, Technische Hochschule Hannover ve Zürih E.T.H'te asistanlık. 1954 Technische Hochschule Hannover, Dr. Ing. Unvanı 1957 Erzurum Atatürk Üniversitesi Kampüsü Uluslararası mimari proje yarışması 1.’lik ödülü (E. Tokay, A. Tayman, B. Çinici ile) 1958- 1970 Erzurum Atatürk Üniversitesi, çeşitli fakülte binaları, kitaplık, öğrenci yurtları ve lokali, öğretim üyeleri konutları mimari projeleri 1964 Antalya Arkeoloji Müzesi mimari proje yarışması 3.’lük ödülü (Y. Ergüleç’le) 1967 Koç Holding Genel Yönetim Binası mimari projesi, İstanbul 1972 İTÜ’den Doçentlik unvanı 1973 Sofya Opera Uluslararası Mimari Proje Yarışması 4.’lük Ödülü (A. Boysan’la) 1956-1977 Atatürk Kültür Merkezi, İstanbul 1956-1981 Bayındırlık Bakanlığı Büyük Yapılar Projeleri İstanbul Bölge Müdürü 1983 Sedat Simavi Vakfı Mimarlık ve Kent Düzenlemesi Büyük Ödülü 1969-1984 Uluslararası İstanbul Atatürk Hava Limanı, (Genel Yerleşme Planı, Teknik Blok ve Kontrol Kulesi, Elektrik, Enerji Santralları, İdare Binası, Yeni Terminal Binası, 1. Ünitesi) 1971-1984 İTÜ, MSÜ, YÜ öğretim görevliliği 1984 Türk Eğitim Vakfı, İşhanı Binası, Ankara 1985 Barbaros Ticaret Merkezi Binası, İstanbul 1986 Türk Eğitim Vakfı, Kocabaş İşhanı Binası, İstanbul 1986 Ataköy Turizm Kompleksi - Genel Yerleşme Planı 1988 Ataköy Turizm Kompleksi - Galleria Alışveriş Merkezi ve Katlı Otoparkı 1989 Ataköy Turizm Kompleksi - Yat Limanı 1990 Ataköy Turizm Kompleksi - Yat Otelleri (Holiday Inn) 1991 Ataköy Turizm Kompleksi - Sağlık Kulübü, Kulüp Binası 1993 Ataköy Turizm Kompleksi - Holiday Inn, Crowne Plaza Oteli 1987 Karadeniz Teknik Üniversitesi, Fahri Doktorluk Unvanı 1989 Alışveriş Merkezleri Uluslararası Konseyi, En İyi Tasarım Ödülü, Viyana (Galleria ile) 1992 T.M.M.O.B Mimarlar Odası En İyi Yapı Ödülü Doğuş İstinye Turizm ve Ticaret Merkezi (Murat Tabanlıoğlu ile) 1993'te: 1994'te İstanbul’da vefat etti. http://www.tabanlioglu.com Oskarshamn Oskarshamn, İsveç'in güneydoğusunda bulunan bir kenttir. Şehir, Baltık Denizi'nin kıyısında, ormanlık bir arazide kuruludur. Oskarshamn, uzun yıllar boyunca "Döderhultsvik" olarak bilinmekteydi. Kalmar kentine bağlı olarak yüzyıllar geçiren kent, sonraları tüccarların merkezi haline geldi. 1786, 1798, 1800, 1815, 1818, 1823, 1825, 1830 ve 1838 yıllarında toplam dokuz kere kent olma talebinde bulunan Oskarshamn halkı, 1843'teki onuncu başvuruda bazı ayrıcalıklar elde etti. 1854 yılında İsveç kralı I. Oscar, her şehirde olması gereken kilise, kale gibi yapıları yaptıracağına söz verdi. Şehir en sonunda 1 Mayıs 1856'da kent konumuna getirildi. Kentte ilk sanayi adımları Nässjö kentinden gelen demiryolu hattıyla atıldı. Kentteki liman sürekli genişletilip büyütüldü. O dönemde 1500 kadar işçi çalıştıran liman, 1970'lerde patlak veren bir kriz ile beraber kapatıldı. Ancak kentteki diğer sanayi dalları gelişimini sürdürdü. Şehirde bir adet nükleer santral bulunmaktadır. C/2007 N3 C/2007 N3 (Lulin) Kuyrukluyıldızı, diğer bilinen ismiyle Lulin Komet. Belirli yörüngesi bulunmayan bir kuyruklu yıldızdır. Çinli astronomlar Ye Quanzhi ve Lin Chi-Sheng tarafından Lulin Gözlemevinde keşfedilmiştir. 24 Şubat 2009 tarihinde Dünya'dan gözlemlenebilen en parlak noktasına , +4 ve +6 magnitüt olarak ulaşacaktır. Lulin kuyrukluyıldızı 23 Şubat'ta Satürn, 26 Şubat, 27 Şubat 2009'da Aslan Takımyıldızı içindeki Regulus yakınlarından ve 12 Mayıs 2009'da Kardinal kuyrukluyıldızı yakınlarından geçecektir. Lulin kuyruklu yıldızının belirgin özelliği, arka kısmında yer alan çatal kuyruğun karşısında, ilerleme yönünde de bir kuyruğunun bulunmasıdır. Kuantum noktacıkları Kuantum noktacıkları adını ilk kez şu anda Yale Üniversitesinde uygulamalı fizik profesörü olan Mark REED’den almış olmakla beraber, ilk kez Bell Laboratuvarında çalışırken Louis E.Brus tarafından keşfedilmişlerdir. Kuantum parçacıkları yarı iletkenler olarak bilinen malzeme sınıfının çok özel ve de benzersiz bir alt sınıfını oluştururlar. Boyutlarının atomik düzeyde olması nedeniyle (2 ila 10 nanometre ya da 10 ila 50 atom çapından) bilime ve de teknolojiye daha önce hiç görülmemiş özellikler sunar. Bu atomik yapıları nedeniyle bilinen klasik yığın haldeki yarı iletkenler ve de klasik atom veya moleküller arasında bir yerde bulunurlar. Aynı nedenden dolayı nano-kristaller olarak bilinen kuantum parçacıkları (KP ya da QD) klasik yarı iletkenlerin gösterdiği özellikleri göstermekle beraber bu özelliklere ek olarak daha üstün nitelikleri de sergiler. Halihazırda yarı iletkenleri bu denli kullanışlı ve de vazgeçilmez yapan özelliklerin başında gelen üretim sonrasında bazı dış uyarılarla (voltaj ve ısı farkı, foton bombardımanı vs.) kullanım esnasında değiştirilebilir elektriksel iletkenliklerine ek olarak QD'lerin buna ek olarak gösterdikleri özellikler yarı-iletkenlerin sıkça kullanıldığı görüntüleme endüstrisinde kullanılan LED'lerde kuantum parçacıklarının kullanılabilirliğini gündeme getirmiştir. İlk olarak 2006 yılında QD Vision adında bir şirket, kuantum parçacıklarını görüntüleme dünyasında kullanabileceğini ispatlayarak bu endüstride bir dönüm noktasına imza atmıştır.Klasik yarı iletkenler bilindiği üzere periyodik tabloda 2-6, 3-5 ve 4-6 grubu elementlerin bileşiklerinden üretilen kristal yapıdaki malzemelerdir. Benzer kimyasal yapıya sahip olan kuantum parçacıklarının o çok küçük yapısı ise tek bir elektrondan binlerce elektron kümesine dek uzayan minik bir serbest elektronlar damlacığından oluşan bir araç görevi görür. Bu denli küçük boyutlarda malzemeler çok farklı şekilde davranırken, kuantum parçacıklarının içerdeği elektron sayısının, yapısı ve şeklinin kontrol edilebilirliği onlara daha önce görülmemiş “tunability” denilen bir özellik kazandırır. Aynı sebeplerden dolayı QDlerin davranışları doğada bulunan atom ve çekirdekte görülen kuantum sistemleri ile de benzerlik gösterir. Bu konuda yapılan araştırmaların sonucu, kuantum parçacıklarının bilinen 3 boyutlu gerçek atomların iki boyutlu yapay benzeşimleri olduğunu da göstermiştir. Ne var ki gerçek atomlardan daha büyük boyutlarının olması itibarıyla atomik fizikte uygulanamayan deneyler için mükemmel denekler olduğunu da kanıtlamıştır. Özellikle, manyetik alan altındaki davranışlarının şaşırtıcılığı ve Columb blokajına karşı gösterdiği davranışlar araştırma konusudur. Please Don't Leave Me "Please Don't Leave Me", Amerikalı şarkıcı Pink'in "Funhouse" albümünden çıkardığı üçüncü teklidir. Şarkı yalnızca Avrupa ve Avustralya'ya mahsus olarak LaFace Records tarafından satışa sunuldu. Sober, "Funhouse" albümünün üçüncü teklisi olarak sadece satışa sunuldu. Sözlerini ve bestesinin Max Martin'in yazdığı şarkı, orta tempolu olup aşk-nefret ilişkisini konu almaktadır. Şarkı için çekilen video ABD'de 2008 sonlarında çekildi. Dave Meyers tarafından yönetilen video, 2009 başlarında internete sızdı. Şarkı bugüne kadar Avustralya listelerinde 32 numaraya kadar yükseldi. İkiöküz İkiöküz veya İkki Öküz (Arapça: اكى اكز) Kâşgarlı Mahmud,Divân-ı Lügati't-Türk'te adı geçen Oğuzların bir şehridir. O devirde Türk ülkesinde bulunan birçok sular, dereler "öküz" adıyla anılır. Bu şehir "İla" ile "Yafınç" dereleri arasında bulunur. "Terinğ köl" İki Öküz sınırında bir göl adıdır. "Kamlançu" İki Öküz'e yakın iki küçük kasaba adı. Flaman Fransisken Hristiyan misyoner ve kâşif Rubruck ("Guillaume de Rubrouck" veya "William of Rubruck") Karakurum seyahati sırasında 18 Kasım 1253 yılında ziyaret ettiği Latince ismi Equius şehri İkiöküz'dür. Keşiş Rubruck gezi notunda; Equius güzel bir kent, burada Farsça konuşan Sarazenler ("Müslümanlar") bulunur. Equius şehrinden sonra Cailac ("Kayalık" günümüz Kazakistan'da Balkaş Gölü'nün güneydoğusundaki Kazakça: Талдықорған, Taldıqorğan) isminde büyük bir şehre geldiklerini burada bir pazar ve birçok tüccarların bulunduğundan bahseder. LaFace Records LaFace Records, 1989 yılında Arista Records'un ve Antonio Reid-Kenneth Edmonds ikilisi tarafından kurulan bir müzik kayıt şirketidir. Şirketin adı, Reid'in lakabı olan "L.A." ve Edmons'ın lakabı olan Baby"face" sözcükleriyle oynanarak elde edilmiştir. 1990'lar boyunca önemli sanatçıların kayıtlarını üstlenen LaFace Records, 2004 yılında "Zomba Music Group" adlı bir başka şirketi bünyesine dahil etti. TLC, Toni Braxton, OutKast, Pink, Usher, Goodie Mob, Ciara, Donell Jones, Pressha ve Cee-Lo gibi isimlerle çalışan şirket, birçok platin etiketle ödüllendirilmiş albüme sahiptir. Caught in a Moment "Caught in a Moment", İngiliz grup Sugababes tarafından üçüncü stüdyo albümleri "Three" için kaydedilen bir şarkıdır. Yazarlığını grup üyeleri Mutya Buena, Heidi Range ve Keisha Buchanan ile Marius De Vries, Jony Lipsey ve Karen Poole; yapımcılığını Jony Rockstar üstlenmiştir. Şarkı, albümün dördüncü ve son teklisi olarak yayımlanmış ve İngiltere listelerinde 8 numaraya ulaşmıştır. Şarkının video klibi Howard Greenhalgh yönetmenliğinde çekilmiştir. One of the Boys (şarkı) "One of the Boys", Katy Perry'nin "One of the Boys" adlı ilk albümünden çıkan promo teklidir. Sadece Kasım 2008'de Avustralya'da albümün dördüncü teklisi olarak yayımlanan promo tekli, sanatçının kendisi tarafından yazılıp bestelenmiştir. Şarkı, Avustralya listelerine girdiği hafta Beyoncé, Coldplay ve Miley Cyrus gibi sanatçıların üstünde bir durumda yer almıştır. Şarkı, şimdiye kadar Avustralya'da 40 numaraya kadar yükselebilmiştir. Alatau Alatau (Kazakça:Алатау , Türk Dilleri'ndeki anlamı: "Rengarenk Dağ") Kazakistan'da, Almatı Eyaleti'nde , Almatı'dan 15 km uzaklıkta olan bir kenttir. Kent; deneysel bir nükleer reaktör ve Siklotron'a sahip olan nükleer fizik enstitüsü , Kazakistan Ulusal Nükleer Enerji Merkezi ile ünlüdür. (Eski adıyla Kazakistan Sovyet Sosyalist Cumhuriyeti Bilim Akademisi) Thinking of You (Katy Perry şarkısı) "Thinking of You", Katy Perry'nin "One of the Boys" adlı ilk albümünden çıkan üçüncü single'dır. Albümün önceki single'lardan farklı olarak yavaş bir ballad olan şarkı, sanatçının kendisi tarafından yazılıp bestelendi. Billboard dergisi, şarkıyı albümdeki en ciddi ve kararlı şarkısı olarak tanıttı. Şarkı, 12 Ocak 2009'da büyük radyolara dağıtıldı. Şarkı için iki farklı video mevcuttur. Amerikan müzik listelerinde ilk haftasında 79. sıradan giriş yapan şarkı, sonraki hafta 50 numaraya kadar yükseldi. Yıllanmış Lanet Yıllanmış Lanet (İngilizce: "The Amityville Curse", Türkçesi: Amityville Laneti), "Amityville Dehşeti" serisinin beşinci bölümüdür. Tom Berry tarafından yönetilen filmin başrollerinde Kim Coates, Cassandra Gava ve Jan Rubes vardır. Marvin ve Debbie, terkedilmiş bir ev satın alarak burayı arkadaşları Frank, Bill ve Abigail'in yardımı ile düzenlerler. Ardından evin içinde garip olaylar yaşanmaya başlar. Evin eski kâhyası Bayan Moriarty öldürülür. 12 yıl önce de bu ev yerel bir papaz evi iken de bir papaz öldürülmüştür. Frank habis ruhlar tarafından çarpılmıştır ve Bayan Moriarty de o öldürmüştür. Ardından Marvin ve Bill'i de öldürür. Debbie, Frank'in saldırısına karşı Abigail'den yardım alır. Filmin konusu genel olarak, Hans Holzer'ın "The Amityville Curse" adlı romanına dayanmaktadır. Filmde, serinin diğer filmlerindeki evden tamamen farklı bir hayaletli ev vardır ve DeFeo cinayetlerine ile kasabanın olağandışı hikâyesine kısaca değinilirken, film diğer "Amityville" filmleri ve romanlarıyla bağlantılı değildir. Filmin çekim yerinin Amityville'de olduğu düşünülsede, çekim yeri önceki Amityville filmlerinin çekildiği yer değil, başka bir evdir. Filmin kendine ait bir olay örgüsü vardır. 1989 yılında çekilmiş ve Mayıs 1990'da video olarak yayınlanmıştır. Türkiye'de filmin videosunu Er-Vid isimli şirket "Yıllanmış Lanet" adıyla yayınlamıştır. One of the Boys One of the Boys ÅŸu anlamlara gelebilir: Loopback Loopback terimi ("bazen loop-back şeklinde de kullanılır)" genel olarak modemin elektronik sinyallerinin bazı metotları ve presödürleri tanımlaması şeklinde açıklanabilir. Dijital veri akışları veya diğer maddelerin akmasını bundan kaynaklanan fasilitelerin kasıtlı işlemede ve modifikasyon dışında hızlı bir şekilde benzer kaynaklara aktarılmasıdır. Loopback testi sinyallerin haberleşme cihazlarına gönderildiği ve geri dönüldüğü (looped back olarak da adlandılır) testtir. Amacı bir yoldan geçen verileri bulup her ne ise belirlemek ve aletin doğru çalıştıp çalışmadığını anlamak veya bir şekilde ağ bağlantılarının bir zaafından yararlanarak ağ bağlantılarını haraketsiz kılmaktır. Telefon sistemlerinde, loopback testi için bir parti sinyal gönderilir. = Sanal Loopback Kurulumu = Öncelikle bu bir test yoluyla aktarma veya altyapı taşımasına yönelik bir işlemdir. Donanım Ekleme Sihirbazı açılacaktır. "Bundan sonraki işlemleri dinamik İnternet IP'si olanların modemlerini her açıp kapadıklarında (IP'leri değiştiğinde) tekrar yapması gereklidir." Donanım Ekleme Sihirbazı açılacaktır. "Bundan sonraki işlemleri dinamik İnternet IP'si olanların modemlerini her açıp kapadıklarında (IP'leri değiştiğinde) tekrar yapması gereklidir." I. Andronikos I. Andronikos Komninos (Yunanca adı "Ανδρόνικος Α’ Κομνηνός" "Andronikos I Komninos") (d. 1118, Konstantinopolis- ö. 12 Eylül 1185, Konstantinopolis), 1183-1185 arasında Bizans imparatoru olmuştur. İmparator I. Aleksios ve İrini Dukena'nin oğlu sebastokratōr İsakios Komninos'un oğludur. Komninos Hanedanı'nın son temsilcisidir. Devlet düzeninde reform yapmaya çalıştıysa da Batı Hıristiyanlığına karşı gösterdiği büyük düşmanlıkla Norman istilasını hızlandırmıştır. Andronikos Komninos yaklaşık 1118 yılında doğmuştur. Hem akıl ve hem vücut bakımından yetenekliydi. Yakışıklıydı, çok iyi ve inandırıcı bir şekilde konuşurdu, hareketli, zorluğa dayanıklı, cesur bir kişi idi. Ancak ahlak bakımdan biraz zayıflık göstermişti. Büyük bir askeri general ve çok yetenekli bir siyaset adamıydı. Andronikos'un gençlik yılları askerlik ile geçmiş olmakla beraber bu askerlik sırasında eğlencesi eksik olmamıştı. 1141' de Selçuklular tarafından esir alındı ve bir yıl onların elinde esir kaldı. Sonra fidyesi ödemedi ve Konstantinopolis'e gitti. Orada kuzeni olan İmparator I. Manuil 'un gözüne girip sarayda yaşamaya başladı. Burada yeğeni olan prenses Evdoksiya'yi kandırdı ve prenses onun metresi oldu. 1152de Evdoksiya ile birlikte önemli bir askeri komutanlık görevi ile Kilikya'ya gitti. Bu görevde iken Mopsuesta şehrine onun planlaması ve komutası altında yapılan kuşatma ve hücumda başarısız oldu. Yine Konstantinopolis'e döndü. İkinci defa bir başka bir themaya askeri vali olarak görevlendirildi. Fakat bu görevi de kısa zaman sonra bırakıp tekrar Konstantinopolis'e döndü. Burada Evdoksiya'nin erkek kardeşlerinin hazırlamış olduğu bir pusudan bir şans eseri kurtulabildi. Bu sırada 1153' de Andronikos İmparator aleyhine hazırlanan bir komploya katıldı. Ama bu komplo İmparator tarafından öğrenildi. Andronikos dahil komplo liderleri uzun hapis cezasına çarptırıldılar. Andronikos 12 yıl hapis kaldı ve bu hapislik sırasında bir sıra başarısız kalan kaçma girişimlerinde bulundu. En sonunda 1165'te hapishaneden kaçmayı başardı. Serüvenli bir kaçıştan sonra Galiçya'daki Prens Yaroslav'ın sarayına erişti. Burada Prens tarafından koruma altında iken Prens ve İmparator I. Manuil arasında bir ittifak yapılmasına alet oldu. Bu başarısı dolayısıyla I. Manuil'in tekrar desteğini kazandı. Bir Rus ordusu ile I. Manuil'in Macaristan istila seferine katıldı ve Semlin şehrinin kuşatılmasında bulundu. Bu başarılı askeri sefer 1168' de bittiği zaman Andronikos İmparator ile birlikte Konstantinopolis'e geri döndü. Fakat bir yıl sonra I. Manuil'in kendine halef olarak seçtiği, sonradan Macaristan Kralı III. Béla adını alacak, kişiye sadakat yemini vermediği için İmparatorla arası açıldı. Kilikya theması valisi olarak atanarak Konstantinopolis'teki saraydan sürgün edildi. Fakat İmparator'un gazabından kurtulmak için theması başına gitmeyen Andronikos Antakya Prensi olan Raymondo'ya sığındı. Onun sarayında yaşarken Prensin güzel kızı ve Bizans İmparatoriçesi Antakyalı Maria'nın kız kardeşi olan Prenses Filippa'ya aşık olup onu baştan çıkardı. Bunu duyan Bizans İmparatoru bu baştan çıkarmayı bir onur davası olarak gördü. Andronikos'a olan kızgısının artması haberi ta Antakya'ya ulaştı. Bunun üzerine Andronikos Kudüs'e Haçlılar Devleti Kralı "I. Amalrik" sarayına kaçtı ve o da Andronikos'u Beyrut'a vali tayin etti. Andronikos Kudüs'te Bizans İmpartoru'nun yeğeni olan ve vefat etmiş Kudüs Kralı III. Baoudin'in dul karısı olan Theodora Komnini ile karşılaştı ve 56 yaşında olmakla beraber onu da baştan çıkarmayı başardı. Bizans İmparatoru'nun buna olan kızgınlığından kaçmak için Theodora ile birlikte Şam'a geçip Şam Hükümdarı Nureddin Mahmud Zengi'ye sığındılar. Orada da kendilerini güvenli görmeyip birlikte serüvenli bir uzun yolculuğa başladılar. İran'ı batıdan doğuya geçip Türkistan'a girdiler ve oradan Hazar Denizi'nin etrafını dönerek Kafkaslardan güneye geçerek Karadeniz kıyısına geldiler. Komninos Hanedanı'nın ortaya çıktığı yer olan Ünye (o zamanki Oinaion) civarındaki bir kaleye yerleştiler. Andronikos'un kalede bulunmadığı bir gün Bizans Trabzon theması valisi kaleye bir baskın verdi ve Theodora ve iki çocuğunu esir alıp Konstantinopolis'e gönderdi. 1180 başlarında ailesini kurtarmak için Andronikos Konstantinopolis'e geldi. Çok yalvarıcı dramatik tavırlarla ellerini zincirle bağlamış şekilde İmparator'un huzuruna çıktı ve ondan kendinin ve ailesinin affını istedi. İmparator bu affı verdi; ama Andronikos'u Theodora ile birlikte tekrar Ünye'de yaşamak üzere sürgüne gönderdi. 1143-1180 arasında hüküm süren İmparator I. Manuil'un kuzeni olan Andronikos, Manuil'in ölümünden sonra, halk tarafından sevilmeyen dul imparatoriçe Antakyalı Maria'nın, imparator naibi olarak ülkeyi yönetmesine karşı çıktı. 1182 baharında bir ordu toplayarak, küçük yaştaki imparator II. Aleksios'u korumak bahanesiyle Konstantinopolis'e (İstanbul) girdi ve iktidarı ele geçirdi. Bunun başlıca sonuçlarından biri çoğunluğunu Venediklilerle Cenevizlilerin oluşturduğu Batılıların kentte topluca öldürülmesi oldu. Andronikos, hemen ardından dul imparatoriçe Maria'yı da öldürttü. Eylül 1183'te Aleksios'la birlikte hükmetmek üzere taç giydi. İki ay sonra Aleksios'u boğdurttu. Zorbalığını yasallaştırmak için de Aleksios'un 13 yaşındaki dul karısı Fransalı Agnes ile evlendi. Bu sırada 65 yaşındaydı. Başkenti bir kan gölüne çevirmesine karşın, yozlaşmış siyasal sistemde giriştiği reformlar, mevki ve makam satışını yasaklaması, rüşvet alan görevlileri cezalandırması, en önemlisi de ayrıcalıklarıyla imparatorluğun birliğini zayıflatan büyük feodal soyluların ve toprak sahiplerinin gücünü kırması, eyaletlerdeki yaşam koşullarını iyileştirme yönünde sonuçlar verdi. I. Manuil'in Batı yanlısı siyasetine karşı çıkarak, Doğu Kilisesi'nin bağımsızlığını vurguladı; böylece Batı Hristiyanlarının düşmanlığını pekiştirdi. Aynı yıl, Macar kralı III. Béla, Batı yanlısı olan dul imparatoriçenin intikamını almak gerekçesiyle imparatorluk topraklarına girerek birçok kenti yağmaladı. II. Guglielmo komutasındaki Sicilya Normanları Ağustos 1185'te, Yunanistan üzerine yürüyerek imparatorluğun ikinci önemli kenti olan Selanik'i ele geçirdiler. Normanların yaklaşmakta olduğu yolundaki haberler üzerine başkentte bir ayaklanma patlak verdi.II. İsaakios imparator ilan edildikten sonra Andronikos isyancı bir grup tarafından öldürüldü. I. Andronikos iki defa evlendi ve birÃ§ok metresleri oldu. Birinci karısının ismi bilinmemektedir ama bu ilk karısından üç çocuğu olmuştur: Metresi olan Theodora Komnini'den iki çocuğu olmuştur: Lamia Malaya KomÃ¼nist Partisi Malaya Komünist Partisi (MCP) kurulduğu 1930 yılından itibaren yasa dışı konumda İngiltere’nin Malaya Yarımadasındaki sömürge yönetiminin sona ermesi için mücadele etmiş olan siyasi parti. Malaya Yarımadasının Japon işgalinde bulunduğu 1942-45 yılları arasında Malaya Halkları Japonya Karşıtı Ordusunu kurmuş ve işgalci Japon Ordusuna karşı gerilla savaşı vermiştir. II. Dünya Savaşının Japonya’nın teslim olmasıyla bitişiyle beraber bölgeye İngilizler geri gelince MCP’nin faaliyetlerine izin verilmiştir. Ancak 1948 yılında taraflar arasında çatışmalar başlayınca ve parti tarafından Malaya Halkları İngiltere Karşıtı Ordusu kurulunca ilişkiler bozulur. Ordu daha sonra Malaya Halkları Kurtuluş Ordusu ismini alacaktır. Gerilla savaşı ilk başlarda İngiltere sömürge yönetimini zorlasa da MCP’nin silahlı mücadele yerine siyasi mücadeleye ağırlık vermesi, İngiliz yönetiminin gerillaların halk desteğini kesmek için toplu tutuklamalar, toplama kampları gibi uygulamalar yapması savaşı İngilizlerin lehine çevirecektir. Gerillalarla mücadele etmek için ilan edilen olağanüstü hal uygulamaları 12 yıl boyunca sürecek, 1960 yılında sona erdirilecektir. İngiliz kontr-gerilla savaş metodları karşısında yenilgi yaşayan komünist parti Tayland sınırında 500 kişilik bir grup olacak kadar küçülmüştür. 1960 ve 70'li yıllarda parti yeniden örgütlenip silahlı mücadele başlatsa da her seferinde bastırılacaktır. 1989 yılında parti Malezya ve Tayland hükûmetleriyle barış anlaşması imzalar, buna göre parti üyeleri hiçbir takibata uğramadan Malezya ve Tayland’da sivil hayata dönerler. Hollandalı komünistler Borneo’ya Karl Marx’ın fikirlerini ve marksizm öğretisini 1900’lü yılların başlarında getirir. Malaya bölgesinde yine Avrupalı komünistler sosyalizm fikirlerini getirse de asıl ilham kaynağı 1920 yılından sonra Çin iç siyasetinde önemli bir güç haline gelen Çin Komünist Partisi olur. 1922 yılında Çin Komünist Partisi bölgeye açılım yapmak için Singapur’da gizli bir ofis açar. Bu örgütlenme Güney Denizleri (Nanyang) Komünist Partisi olarak bilinir. Faaliyet alanı Hollanda sömürgesi olan Doğu Hint Adaları (bugünkü Endonezya) ve Fransa sömürgesi olan Hindiçiniydi. (bugünkü Vietnam) Singapur’daki faaliyet çoğunlukla sendikal faaliyet olarak yürür. Java’daki komünistler Hollanda sömürge idaresini atmak için 1925 yılında ayaklansalar da başarısız olunca birçok komünist Singapur’a kaçacaktır. Sovyetler Birliğinin öncülüğünde 3. Enternasyonal Komintern üyesi komünistler bu şekilde bölgeye dahil olur. 1927’de Çin’deki milliyetçi parti olan Kuomintang ülkedeki komünistleri yakalayıp katlettikten sonra bunun etkileri Malaya’da hissedilecektir. Burada Malayalı komünistler Kuomintang’ın Malaya şubesiyle beraber siyasi faaliyet göstermekteydi. Bu katliamdan sonra Kuomintang ile ilişkiler kesilecek ve yeraltı faaliyeterine ağırlık verilecektir. Nisan 1930’da Nanyang Komünist Partisi kapatılacak ve yerine Malaya Komünist Partisi açılacaktır. Parti, faaliyet kapsamında Malaya ve Singapur’un yanı sıra henüz ayrı komünist partisi olmayan Tayland ve Hollanda Doğu Hint Adalarında da faaliyet gösterecektir. Malaya Komünist Partisi Komintern ile örgütün Şangay’daki Uzakdoğu bürosu aracılığıyla ilişkiliydi. Malaya Komünist Partisi Haziran 1931’de kendilerine mesaj getiren Komintern temsilcisinin polis tarafından yakalanmasıyla önemli bir darbe yer. Üzerindeki belgeler ve sorguda itiraf ettiği iddia edilen bilgiler partinin örgüt yapısını ortaya çıkartacak ve Malaya, Singapur, Hong Kong ve Şangay dahil olmak üzere tüm bölgedeki önemli lider kadronun tamamı ele geçecektir. Bu felaket Komintern ile parti arasındaki ilişkiyi kesintiye uğratacak ve parti ülke içinde 12 ay boyunca faaliyet gösteremeyecek kadar zarar görecektir.Komintern’in Uzakdoğu bürosu 1933 yılına kadar açılmayacaktır. Temsilciden alınan bilgiler ışığında partiye dair bazı sayısal bilgilere ulaşılır, buna göre partinin üye sayısı 1.500, sempatizan sayısı ise 10.000 civarındadır. 1935 yılına gelindiğinde parti kadroları artık önemli sendika liderleri haline gelmiş sayısız grev ve işçi eylemi düzenlemiştir. Bazı işyerlerinde ise yönetimi ele alacak işçi temsilcileri konseyi kurulmaya çalışılmıştır. İşyerlerindeki işçi örgütlenmeli sürekli olarak asker ve polis güçleri tarafından bastırılmaktaydı. Özellikle Batu Arang grevinden sonra ülkede yerel halktan olarak kabul edilmeyen Çinli sendiakacılar Çin’e geri gönderilmekteydi. Ülkelerindeki Kuomintang rejimi tarafından karşılanan bu işçi önderleri komünist oldukları gerekçesiyle derhal infaz edilmekteydi. Çin’in 1937 yılında Japonya tarafından işgal edilmesi Çin’deki Kuomintang ile komünistler arasında yakınlaşmaya yol açacak, öncelik ortak düşmanın yenilgiye uğratılmasına verilecektir. Bu sayede Malaya Koumintang ile Malaya Komünist Partisi arasındaki ilişkiler de normalleşecek, komünist parti yasa dışı olmasına rağmen Kuomintang bünyesinde hareket edebiliyor ve polis tarafından görmezden geliniyordu. Malaya’daki Çinlilerin varlığı bu bölgede de Japon karşıtı duyguların kabarmasına yol açmış, bu sayede Çin’de Japon işgaline karşı verilen savaş için kaynak toplanmış, kampanyalar düzenlenmiştir. Bu sırada Annamlı Lai Teck isimli Fransız ajanı İngilizler tarafından işe alınacak ve komünist partiye sızması istenecektir. Partide kendisine karşı cephe alanları İngiliz polisine yakalatan ve bu sayede partide yükselen bu ajan 1939 yılında parti genel sekreterliğine kadar yükselecektir. Onun güdümünde parti İngilizlerle çatışmadan kaçınan bir tavır takınacak, bu siyaset Komintern’in Nazi Almanyası ve Japonya’ya karşı ABD ve Batılı ülkelerle iyi geçinme politikasına uyacaktır. Partinin önderliğinde yer almasına rağmen tüm partinin işleyişinin denetleyemez ve ülke içi siyasi koşullar gözönüne alındığında parti oldukça verimli bir şekilde faaliyet gösterir. 1939 yılında 40.000 üye sayısına ulaşır, üyelerinin yarısı Singapur’da bulunmaktadır. Parti 12 ila 15 üyeli Merkezi Yürütme Komitesi tarafından yönetilmekteydi. Bu yapı kendi içerisinden 6 üyeli bir Politik Büro (Politbüro) seçiyor ve Merkezi Yürütme Komitesi toplantıları arasındaki dönemde partininişletilmesi için kararlar alıyordu. Örgütlü olunan her bölgede ayrı bölge komiteleri bulunmaktaydı. Partinin en küçük yapısı hücreydi, bu hücreler aynı işyerinde çalışan veya aynı yerde oturan kişilerden oluşurdu. Sık ısk geniş çaplı parti kongreleri düzenlenir, yerel örgütler bu toplantılara delege göndererek katılırlardı. 8 Aralık 1941 günü Japonya Ordusu Malaya Yarımadasını işgal eder, kuzey sahilindeki Kota Bahru’ya asker çıkartır ve Singapur’u bombalar. Bu olaydan önce komünist parti bölgedeki İngiliz yönetimine askeri olarak işbirliği önerisiyle gitmiş ancak reddedilmişti. Ancak Japon işgalinin başlamasıyla birlikte İngiliz yönetimi karar değiştirir ve cephe gerisinde gerilla kuvveti olarak savaşacağı öngörülen tüm solcu siyasi mahkûmlar salıverilir. 15 Aralık günü tüm sol mahkûmlar salıverilince İngiliz Ordusu komünist gerillalara savaş eğitimi vermeye başlar. İlk grup 20 Aralık günü Singapur’daki 10 günlük kursa başlar. 2 ay içinde İngiliz Ordusu yenilinceye kadar 165 komünist parti üyesi silahlı savaş eğitimi görür. Aceleyle eğitim alan ve silahları kısıtlı bu savaşçılar işgalci orduya karşı taciz saldırıları düzenleyecektir. Şubat 1942’de parti yürütmesi yeraltı çalışmasına geçmeyi ve silahlı direnişi sürdürmeyi karar altına alır. 15 Şubat günü Singapur düştüğü sıralarda Johore bölgesinde direniş ordusu kurmaya başlanır bile. Silahlı eğitim almış olanların çekirdek kadro olarak görev yaptığı birlik seviyesinde dört silahlı grup oluşturulacaktır. Bünyesine bazı İngiliz ve Hint askerler de alabilen gruplar olmuştur. Gruplar Mart 1942’de artık Malaya’daki Japon Karşıtı Kurtuluş Ordusu anılmaktadır. Ordu Japonlara karşı sabotaj gerçekleştirip pusu kurmaktadır. İlk saldırılar Japonlara ciddi kayıp verdirmese de, Japonlara ordunun varlığını göstermiştir. Japonlar bu saldırılardan sonra acımasızca ordu mensuplarının peşine düşecek ve genelde etnik Çinli halka karşı intikam saldırılarında bulunacaktır. Çinli isvillerin saldırılara maruz kalmaları ve giderek güçleşen hayat koşulları bir araya gelince köye göç başlar. Köyde rahatsız edilmeyen ve dilediğince yiyecek yetiştirebilen halk kıra yerleşir. Bu Çinli nüfusu Japonlara karşı koruyan komünist parti silahlı mensuplarıyla Çinliler arasında bir samimiyet başlayacak ve dayanışmaya evrilecektir. Silahlı birlikler arasındaki komutayı ve genel idareyi sağlayan Merkezi Askeri Komite bulunmaktadır. Partiyle de iletişim bu kurul aracılığıyla sağlanmaktaydı. İlk başlarda birlikler arası eşgüdüm Japon işgalinden ötürü çok büyük zorlukla sağlanabilirken ormanlık araziden gönderilen ulaklar sisteminin yetkinleşmesiyle bu sorun aşılacaktı. Balta girmemiş ormanlarda üslenen birlikler herhangi bir saldırı durumunda acil kaçış yollarıyla bölgeyi terk edebiliyordu. Ordu içinde kadınlar da bulunmaktaydı. Birlikler sadece birer askeri birlik olarak değil Mao’nun örneğinde olduğu gibi aynı zamanda birer devrimci önderlik gibi değerlendirilmekteydi. Siyasi tartışmalar yapılır, okuma yazma öğretilir ve devrimin taşıyıcılığını üstlenmeleri istenirdi. Partinin üst kademe yöneticileri Singapur’un Japonlar tarafından işgal edilmesinden önce kaçsalar da kenti terk etmeyen genel sekreter Lai Teck bir süre sonra yakalanacaktır. Ajan genel sekreter Japonlar tarafından birkaç gün sonra serbest bırakılacaktır. Japonlar ellerindeki komünistleri en tehlikeli düşman olarak gördüklerinden hemen öldürmekteyken komünist parrtinin genel sekreterinin salıverilmesi Lai Teck hakkındaki iddiaları güçlendirecektir. İddialara göre partiyi çökertmek için Japonlarla anlaşan Lai Teck serbest bırakılmıştır. 1 Eylül 1942 günü 100 civarında parti yöneticisinin katıldığı gizli bir toplantı Kuala Lumpur’da toplanır. Ancak toplantıdan Japonların da haberi vardır ve düzenlenen saldırıda partinin ve silahlı grupların çoğu üst düzey yöneticisi öldürülür. Toplantıda olması gereken Lai Teck ilginç bir şekilde yine orada değildir. Parti yönetici toplamının çoğu bu saldırıda öldüğü için silahlı birliklerdeki siyasi komiserlik sistem kaldırılır ve askeri komutanlar yönetimi devralır. Bu dönemde parti ve bağlı silahlı gruplar Japonlarla saldırmaktan çok kendi iç konsolidasyonlarını sağlamaya öncelik verirler. 1943 sonbaharında partiye bağlı 4.500 silahlı askerin olduğu bilinmektedir. Ayrıca 1944 yılından itibaren müttefiklerle iletişim kuran ordu birlikleri 1945 yılı ortalarına doğru silah ve ekipman takviyesi alabilecektir. 1945 yılında artık savaşı müttefiklerin kazanacağı belli olduğundan dolayı savaştan sonra bölgede hakim olabilmek için komünist parti ile İngilizler arasında rekabet yaşanmaktaydı. Savaşın daha uzun süreceğini sanan taraflar 16 Ağustos 1945 tarihindeki Japonya’nın teslim olmasına hazırlıksız yakalanırlar. İngilizler Malaya’ya askeri çıkartma yapmayı planlamakta, savaştan sonrası için hiçbir planalrı bulunmamaktadır. Bu yüzden Malaya’ya ilk askeri birlikleri 8 Eylülde gelecektir. Malaya’daki Japon birlikleri yenilgi haberini duyduklarına inanamayarak karşılarlar. Özellikle Asya’daki Japonya ordusu kendi açılarından bakıldığında hakim konumdadırlar. Hiçbir askeri mağlubiyet yaşamamışlar ve ezici üstünlükte bir konumda bulunmaktadırlar. Ancak buna rağmen imparatora bağlılıkları gereği yenilgiyi kabul edecekler, teslim olacakları müttefik askeri yetkililer gelinceye kadar bulundukları bölgede asayişi ve emniyeti sağlayacaklardır. Komünistler de hazırlıksız yakalansalar da İngilizlerden daha örgütlü davranacaklardır. Tüm ülkede iktidarı alabileceklerini gören komünistler saklandıkları ormanlardan çıkıp Japonların hakim oldukları şehir merkezleri hariç çoğu kırsalda iktidarı alacaklardır. Özellikle Çinlilerin bulunduğu bölgede krtarıcı olarak karşılandılar, halkın haber alma imkânları sınırlı olduğu için Japonların nasıl yenildiklerini bilmiyorlardı. Buna rağmen karşılarında Japonlarla savaşmış ve iktidarı almış bir ordu vardı. Komünistler yönetimlerini kurarken öncelikle önemli yerel kişilerin dahil olduğu Halk Komiteleri kurdular. Bu kurulların resmen bir yetkisi olmasa da sorunlarla veya siyasi konularla ilgili tartışmalr buralarda yapılıp sonuç alınırdı. Kurullarda komünistler bulunmasına rağmen tamamen komünist etkisinde oldukalrı söylenemez. Bu durum karşısında İngiliz ler bu kurulları tanımak durumunda kalırlar. Bu kurula katılıma kendilerinin seçeceği kişilerin de katılmasını zorlamak isterler. Komünist partiye bağlı ordu teslim olan Japon birliklerine ait çok sayıda silah ve ekipmanı alacaktır. Teçhizat olarak güçlenen ordu, kamuoyundaki olumlu etkiyle de yeni asker bulmakta sıkıntı çekmez. Silahlı kuvvetlerinin sayısı 6.000 seviyesini aşan ordu sekiz ayrı birlik şeklinde örgütlenir. Ordunun iktidarı almasıyla güç dengesi değişecek, ülkede barbarca yönetim kurmuş olan Japonlar silah bırakmış olmalarına rağmen ülkelerine hızla döndükleri için halkın intikam eylemleriyle karşı karşıya kalmazlar. Ancak Japon işgali sırasında işbirliği yapan Malaya polisi o kadar şanslı olmayacaktır. O sıralarda dağınık yapısı ve moral çöküntüsü içindeki yerel polis kuvveti ordunun şiddetli saldırılarına hedef olacak, kimi zaman ormana çekilecek, kimi zaman karakollarından dışarıya çıkamayacalardır. Ordu birlikleri ayrıca düşmanla işbirliği yaptığı bilinen ve anti-komünist Çinli, Malayalı veya Hintlere karşı da saldırılarda bulunacaktır. Bu geçiş döneminde atılacak adımlarla ilgili olarak partide ve orduda farklı görüşler hakimdi. Üst yönetim daha tedbirli davranma eğilimindeyken, parti ve ordunun alt kademelerinde iktidarın hemen İngilizlerden alınması beklentisi vardı. Malaya’daki İngiliz asker sayısı çok azdı ve halk arasında İngiltere’nin popülaritesi çok azdı. İngilizlerin duruma hakim olması beklenmeden harekete geçilmesi önerilmkteydi. Merkezi Askeri Komite iyesi Lau Yew’in bu politikayı savunduğu bilinmektedir. Şaibeli genel sekreter Lai Teck ve parti önderliğinin çoğunluğu ise buna karşı durmakta, İngiltere’yi karşıya almamak gerektiğini savunmaktadır. Sonunda tedbirli davranan grubun desteklediği siyaset uygulanır. Tarihçilere göre Malaya Komünist Partisi iktidarı almak için eline geçen tarihi bir fırsatı bu şekilde kaçırmıştır. Bu fırsatın kaçmasını Lai Teck’e bağlayanlar da azınlıkta değildir. Örgütsüz durumdaki İngiltere uzun süre bu durumda kalmayacak ve komünistlerin kaçırdığı fırsattan sonra hızla askeri yönetimlerini kuracak ve sivil bir yönetim kuruluna kadar ülkeyi denetimleri altına alacaklardır. Kurulan askeri yönetimin ilk kurumu 12 Eylül 1945 günü Kuala Lumpur’da oluşturulur. Malaya Komünist Partisi bu dönemde sömürge yönetimlerine karşı üçüncü dünya ülkelerinde verilen mücadelede olduğu gibi ulusal cephe veya birleşik cephe siyaseti güdecektir. Buna göre ulusal bağımsızlık yolunda yerel patronlardan oluşan burjuvaziyle işbirliği yapılacak, parlamentoda ve sendikalarda yasal bir mücadele yürütülecek, sömürge yönetiminden bağımsızlık süreç içinde reformlarla alınacaktır. Yerel bir burjuva yönetiminde bile olsa bağımsızlık dünyada hakim olan emperyalist sisteme sekte vuracak ve sosyalist devlete geçişe doğru bir ilerleme sağlanmış olacaktı. Savaşın hemen ardından Malaya’daki durum içaçıcı değildir. Ekonomi kötüye doğru gitmekte, yiyecek sıkıntısı yaşanmakta, işçi ücretleri çok alt düzeylerde seyretmekteydi. Bu yüzden İngiliz yönetimine yönelik sürekli olarak eylemler ve gösteriler yaşanmaktaydı. Bu eylemlerin çoğu silah zoruyla bastırılmakta ve eylemin liderleri bölgeden uzaklaştırılmaktaydı. Komünist parti bu durumdan yaralanmak amacıyla sendikal faaliyetlerde ve düzenlenen gösterilerde öncü rol oynamaya başlar. Federasyon şeklinde örgütlenen sendikalar artık genel grev gibi ülkeyi sarsıcı eylemleri planlamaya başlayınca İngiliz yönetimince önce 1946 yılında engellenecek, daha sonra 12 Haziran 1948’de de tamamen yasa dışı ilan edilecektir. Malaya Komünist Partisi ayrıca parlamenter yolla da siyasi mücadele verecektir. Kurulan Halk Komitelerini İngilizlerin tanıyacağını ve yeni kurulan yönetime dahil edeceğini ummuştur. Ancak İngiliz yönetimi bu kurumları reddedecek ve görmezden gelecektir. Komünist parti üyeleri Malaya Demokratik Birlik ve Malaya Ulusal Partisi gibi partilerde çalışma yürütüerek solu tek bir çatı altına toplamaya çalışacaktır. Ancak komünistler bu alanda sendikal alana göre daha başarısız olur. 1947 yılında Malaya Federasyonunu ilan eden anayasa sürecinde sadece komünistler değil tüm sol partiler göz ardı edilecek ve sürece dahil edilmeyecektir. Patri bu süreçte yazılı basın alanında etkindir. Yayınlarında yoğun olarak sömürge karşıtı yorumlar hakimdir, bu yüzden sık sık yayınları toplatıldı, yayın işleri müdürleri gözaltına alındı ve yayınevi kapatıldı. İngiliz yönetimini endişelendiren savaş sonrası konulardan bir tanesi de ordunun silahsızlandırılmasıydı. İngilizler orduyu bir anda tasfiye edip silahlı bir isyana yol açmaktansa kendi silahlı kuvvetlerinin sayısının artmasını beklediler. İngiliz ordusu teçhizat olarak ve asker sayısı olarak üstün duruma geçtiği zaman yapılan ordunun dağıtılması isteği reddedilemedi ve isteksizce bile olsa ordu dağıtıldı ve silahlar teslim edildi. İngilizler savaş sırasında gösterdikleri yararlılıkların da vurgulandığı silah teslim törenleri düzenleyerek halkı kendi taraflarına çekmeye çalışırlar. Silahını teslim edene ödül olarak para ve erzak verilmekte, işsizlere iş vadedilmekteydi.Buna rağmen komünistler ellerindeki kayıtlı olmayan silahların bir kısmını teslim etmeyip ellerinde tutmayı başaracaklardır. Ayrıca komünistler bazı silahlı gruplarını hiç çatışmaya sokmamış, bu grupların varlığından habersiz olan İngiliz yönetimi bu askerlerin silahlarını teslim etmediğini ve hala faal olduğunu öğrenememiştir. Silahların tesliminden ve ordunun dağıtılmasından sonra komünist parti eski ordu mensupları için bir sosyal yardımlaşma derneği kuracaktır. Bu sayede eski gerillalarla irtibat kopartılmamış olacak ve ihtiyaç halinde iletişim kurulabilecekti. Dernek ayrıca Charn Yew Pao (Savaşçının Dostu) isimli bir dergi de çıkaracaktır. Dergi, Min Sheng Pao isimli yüksek tirajlı komünist gazetesinin basıldığı matbada basılır. Parti savaştan sonra yasal ilan edilmemesine rağmen pratikte faaliyet göstererek engelleme girişimlerini delmişti. Partinin işgal sırasında savaşması kamuoyunda olumlu karşılanmasına sebep olmakta, ayrıca demokrasi söylemiyle hareket eden sömürge yönetimi parti kapatarak kamuoyundaki durumunu tehlikeye atmak istemezdi. 1946 yılında parti içinde Lai Teck’in sadakati konusundaki iddialar yüksek sesle konuşulur olacak ve partinin özellikle genç kadroları arasında savaştan hemen sonra kaçırılan fırsat karşısında Lai Teck yönetiminin durumu sorgulanacaktır. Önemli görevlerinden alınan Lai Teck hakkında soruşturma başlatılır. 6 Mart 1947 günü planlanan Merkezi Yürütme Komite toplantısı Lai Teck huzurunda ona karşı dile getirilen şikayetlerin ele alındığı bir toplantı olacaksa da zamanının dolduğunu anlayan Lai Teck toplantıya katılmayacaktır. Partinin parasının büyük kısmını çalarak önce Singapur’da saklanacak sonra Hong Kong ve Tayland’a gidecektir. Durumun vehametini anlayan parti Merkez Yürütme Komitesi tamamen şoka girecek, Lai Teck’in kaçışını ve ortadan kayboluşunu bir yıl boyunca gizli tutarak, güvenlik güçlerinin eline ne kadar bilginin geçtiğini anlamaya çalışacaklardır. Parti içi yapılan soruşturma sonucunda, Lai Teck’in sistematik olarak partiye ihanet ettiği, hem Japon işgali sırasında hem de 1942 Batu Caves olayında sorumluluğu bulunduğu, İngilizlerle sürekli temas halinde olduğu ortaya çıkar. Soruşturma sonucunda ortaya çıkan metin 1948 yılında partililerle paylaşılacaktır. Partinin yeni genel sekreterliğine Perak bölgesinden 26 yaşındaki Chin Peng getirilir. Peng 1930’lu yıllarda partiye katılmış, Japon işgaline karşı fiilen savaşmıştır. 1945-46 yıllarında Çin’e giderek mao ile görüşmüş, partinin yayın organı Demokrat’ın yayın işleri sorumluluğunu yapmıştır. Lai Teck’in partiden uzaklaşması sonucunda partinin İngiliz karşıtı siyaseti ağırlık kazanmaya başlar. 1948 yılıyla birlikte ayaklanma planlaması yapılmaya başlar. Partiyi ayaklanmaya iten bazı etkenler de bulunmaktadır; yeni kurulan Malaya Federasyonunda söz hakkı verilmemiş, Federasyon ise 1 Şubat 1948’de komünistlerin katılımı olmaksızın kurulmuştur. Partinin sendikalardaki etkisi kesilmeye çalışılmış, işçi karşıtı yasalar yürürlüğe konuşmuş, her türlü işçi eylemi ve grev asker ve polis tarafından bastırılır olmuştur. Partinin uyguladığı ortayolcu birleşik cephe siyaseti iflas etmiştir. Uluslararası komünist harekette de sömürge yönetimlerine karşı militan siyaseti destekleyen bir eğilim bu dönemde hakimdir. Komintern’in devamı olan Kominform toplantılarında da bu eğilim sürmüştür. Partide bu gelişmeler yaşanırken hükûmetin de partiye karşı tavrı sertleşmekteydi. 12 Haziran 1948 tarihinde işçi sendikaları yasa dışı edildi. Hükûmet yeni yasalar ve basın vergileri planlamaktayken 16 Haziran günü üç Avrupalı Perak bölgesinde öldürülünce sıkıyönetim ilan edildi. Sıkıyönetim altında polise ve askeri kuvvetlere olağanüstü yetkiler verildi, ayrıca yargılama süreci kısaltılarak adi suçlara bile ölüm cezası verilebilen bir sistem uygulanmaya başlandı. Bu döneme İngiliz yönetimi Malaya Ayaklanması diyecek, Malaya Komünist Partisi ise İngiltere’ye Karşı Kurtuluş Savaşı olarak adlandıracaktır. Sıkıyönetim ilanından sonra yüzlerce parti üyesi tutuklandı, parti ise 23 Temmuzda yasa dışı ilan edildi. Hükûmetin bu saldırısına karşı parti hazırlıksız yakalanmadı, partili militanlar ormanlardaki sığınaklarına tekrar dönmeye başladı. Kendilerine Malaya Halklarının İngiliz Karşıtı Ordusu diyen ordunun mensupları arasında Japon işgaline karşı savaşmış olanlar çoğunluktaydı. Komutanlar arasında Lau Yew bulunmaktaydı. Japon işgaline karşı da savaşmış olan deneyimli komutan savaşın ilk günlerinde 16 Temmuz 1948’de Selangor’da çıkan çatışmada öldürülecektir. Ordu ilk haftalarda sessizliğini korusa da zaman ilerledikçe polis karakollarına baskınlar, Avrupalılarca işletilen maden ocaklarına saldırılar yapılmaya başlandı. Ordunun orta vadeli amacı önce şehir merkezlerinden uzaktaki bölgelerde İngiliz yönetiminden kurtarılmış bölgeler oluşturmak, buralardaki üslerine yaslanarak da ekonomik olarak ayakta kalabilmekti. İlk saldırılar genelde 200 civarı askerle yapılıyordu ancak kırda bu kadar büyük sayılarla yapılan geniş operasyonlar başarısız oluyordu. Ordu henüz yeterince iyi örgütlenemişti. Parti yerel halkın polisle veya askerle işbirliği yapmaması için korkutma yöntemine zaman zaman başvurduğu için bu eylemler doğal olarak partinin sempatizanlarını partiden uzaklaştırıyordu. Parti bunun farkına varacak ve 1951 Eylülünde özeleştiri yapacaktır. 1949 yılından sonra parti ve ordu için savaş iyi gitmemeye başlar. Verilen kayıp sayısı çok artmış ve hiçbir bölge İngiltere hakimiyetinden kurtarılamamıştır. Parti halk arasında Malaya Demokratik Halk Cumhuriyetinin propagandasını yapmaktadır. Bu cumhuriyetin sınırları içinde Singapur da bulunmaktadır. 1 Şubat 1949 itibarıyla ordunun adı Malaya Halkları Kurtuluş Ordusu olur. Ordunun adındaki halklar Malay, Çinli ve Hintleri içermektedir. Ordunun yönetiminde parti politbürosundan Chin Peng, Yeung Kwo ve Lau Lee’nin yanı sıra üst düzey komutanlar bulunmaktadır. Bu sırada ordunun mevcudu 4.000 civarındadır, askerlerin yaklaşık olarak %10’u kadındır. Toplamdaki 10 birlikten 9 tanesi ağırlıklı olarak Çinli askerlerden oluşurken sadece 1 birlik ağırlıklı olarak Malayalılardan oluşmuştu. Özellikle Malayalıların oluşturduğu birlik hükûmet tarafından takibata uğramış ve büyük zayiat vermiştir. Ordudaki partili sayısı yaklaşık 1.000’dir. Orduya destek için kurulmuş olan Min Yuen adlı örgütün amacı orduya lojistik destek ve iaşe sağlamaktı. Kırda ve şehirde halkın arasında faaliyet gösteren bu örgüt bilgi, gıda ve erzak sağlamaktaydı. Örgütün yaklaşık 40.000 üyesi olduğu tahmin edilmektedir. Ordunun mensuplarının uyması gereken belli başlı kurallar Mao’dan esinlenerek aşağıdaki gibi belirlenmişti: 1950 yılından itibaren ordu üniforma giymeye başlayacak, Malaya’daki üç halkı temsilen üç kızıl yıldız simge olarak kullanılacaktı. Ordunun en büyük sıkıntısı mühimmat temini ve ekonomik sıkıntılar olur. Bunun yanı sıra hükûmetin de gerillaların yakalanması için koyduğu ödül sisteminin de etkili olmaktan uzak olmuştur. Malaya’daki İngiliz hükûmeti Çin’de Mao önderliğindeki komünistler Aralık 1949’da iktidarı aldıktan sonra yakalanan Çinlileri Çin’e iade etmez ve Malaya’da infaz eder. Ayrıca 1949 yılında İngilizler daha sonra Vietnam’da da kullanılacak olan köylerin yerini değiştirme ve korunaklı kamplarda izole etme politikasına başlar. Böylece gerillaların köylülerden yardım alması engelenecek ve gerillalar izole edilmiş olacaktır. yeniden yerleştirme stratejisi General Briggs tarafından 1950’de kabul edilecek ve General Templar tarafından şiddetle savunulacak ve uygulanacaktır. 1950’li yılların ortalarına gelindiğinde Malaya’nın nüfusunun yüzde onuna karşılık gelen 500.000 kişi zorla yer değiştirme işlemine maruz kalmıştır. Yeni köyler yüksek dikenli tellerle çevrili ve polis koruması altındadır. Kamplara giriş çıkış saatleri belli olup, köyün dışına çalışmaya çıkan köylüler gerillalara erzak götürmemeleri için her giriş çıkışta aranmaktadır. Malaya Komünist Partisi yeni köylerin gerilla ordusuna karşı ciddi bir tehdit olduğunu belirtip, destekçisi olan köylülere programa karşı durmalarını salık verir. Bu kararın etkisi sınırlı olacaktır çünkü İngiliz yönetimi yeniden yerleşmeye direnen köylere operasyon düzenleyip zorla yer değiştirmekteydi. Uygulama 1951 Haziranında daha da sıkı hale getirildi. Açlık Operasyonu adındaki uygulamada köyün dışına çalışmak için çıkan köylülerin yanlarına yiyecek almalarına izin verilmiyordu. Yiyecek satan kafe ve lokantalar kapatıldı ve insanlara sadece evlerinde yiyebilecekleri kadar yiyecek verildi. İngiliz yönetimi başka bir kontrol yöntemi bulacak ve işyerinde yaşayan köylülerin hareketini kısıtlayacaktır. Özelllikle maden veya geniş malikanelerde bir arada çalışan ve yaşayan köylülerin dış dünyayla ilişkisi kesilecektir. Bu şekilde yaklaşık 650.000 kişi hükûmetin ayrımcı uygulamalarına maruz kalacaktır. Bütün bunların yanı sıra asker veya polis gerillaları desteklediğini düşündüğü köyleri yakabilmekteydi. Bunun örnekleri arasında bazı köyler anılabilir; 2 Kasım 1948 günü Kachau, 12 Aralık 1948’de Batu Kali, 19 Ocak 1949 günü Hilam Kiang. Komünist partiyle halkın arasını açma politikası askeri açıdan başarılı olmuştur. 1953 yılında partiye bağlı ordu birlikleri sürekli olarak açlık çekmektedir. Yeni asker orduya katılmamakta ve asker sayısı sürekli düşmektedir. 1953 yılında 4.000 civarındaki sayı, 1956 yılında 2.000’e 1961 yılında ise 500’e kadar düşecektir. Savaşın ilk dört yılında 1948-1952 kurtuluş ordusu 3.149 ölü, 915 esir, 752 teslim olan ve 1.643 yaralı verecektir. Toplamda yaklaşık 6.500 savaşçısını kaybeden ordu eksiklerini karşılayamayacak ve güçten düşecektir. Lojistik sorunları yaşayan ordu askeri olarak da başarılı olamamıştır. Malaya’nın maden ve plantasyon sektörleri çalışmaya devam etmiş, hiçbir bölge kurtarılamamıştır. Parti artık saldırı amaçlı değil var olma mücadelesi vermeye başlayacaktır. Sendikal ve siyasal alanda faaliyetlere tekrar ağırlık verilmeye çalışılır. Ordu kendi yiyeceğini yetiştirebilmek için büyük bahçelerde üretim yapmaya çalışsa da İngilizler havadan yaptıkları biyolojik saldırıda buraları hedef alarak yiyecek üretimini baltalayacaktır. Ordu yoğunluklu olarak Malaya’daki yerel aborjin halkla iyi ilişkiler içinde olacak ve desteklenecektir. İngilizler tarafından köle yerine konan aborjinler, parti tarafından önemsenmiş ve değer verilmiştir. Aborjinlerin yeni köylere zorla toplanması hem çok güç olmuş hem de boşalan cangıl gerillalar için daha uygun saklanma koşulları yarattığı için bu politikadan vazgeçilmiştir. Aborjinlere ait bölgelere karadan ulaşım zor olduğu için bölgeye sık sık hava saldırıları düzenlenecektir.1955 yılında Malaya Kurtuluş Ordusu olarak barış görüşmeleri çağrısı yapılsa ve sürece tüm siyasi partilerin dahil edilmesi önerilse de çağrı yanıtsız kalır. Hükûmet barış görüşmelerinin avantajına olmayacağını düşünür ve öneriyi reddeder. Temmuz 1955'te Malaya’daki ilk seçimler yapılır. Seçim sonuçlarına göre Prens (Tunku) Abdul Rahman Malaya’nın parlamento başkanı olur. İlk icraatı kısmi af çıkarmak olur. Buna göre suç işlememiş olan gerillalar teslim olmaları durumunda affedilecektir. Af 8 Şubat 1956’ya kadar geçerli olur ancak sadece 73 kişi teslim olacaktır. 24 Eylül 1955 günü Chin Peng, Tayland sınırındaki Klian Intan köyünden Prens ve diğer hükûmet üyelerine bir mektup yazarak partinin barış görüşmeleri için bir elçi göndermeye hazır olduğunu bildirdi. Teklif kabul edilecek ve 17 Ekim günü iki hükûmet yetkilisi Eğitim Bakanı Yardımcısı Too Joon Hing ve Emniyet Genel Müdür Yardımcısı I.S. Wylie Klian Intan’a gelerek Chin Peng ve diğer parti yetkilileriyle görüşür. Toplantı çok başarılı olmasa da, daha sonraki toplantıların önünü açtığı için olumlu olmuştu. Bu görüşmeler 17 ve 29 Kasım tarihlerinde Klian Intan’da gerçekleşir. Böylece Chin Peng ve Prens Abdul Rahman arasında Aralık ayı sonunda Tayland sınırına 20 mil uzaklıkta gerşekleştirilecek toplantı için adım atılmış olur. 22 Aralık günü hükûmet birliklerine 10 gün boyunca toplantının olacağı 1.000 km²lik Kuzey Perak bölgesinde ateşkes emri verilir. 24 Aralık günü parti Malaya gazetelerine gönderdiği mektupta Sekiz Maddeli Programın kabul edilmesini istediğini yazar. Buna göre sıkıyönetim sona erdirilmeli, saldırıların durdurulması, Malaya siyasi sisteminin reformu, demokratik hakların sağlanması, dünya barışının desteklenmesi ve eğitim, sağlık ve sosyal güvenlik ile sanayi üretiminin yapılandırılması istenir. Baling toplantısı 28 ve 29 Aralık günleri yapılır. Hükûmeti temsilen Prens Tunku Abul Rahman, Singapur Başbakanı David Marshall ve Malaya Çin Derneği lideri Sir Chen Lock Tan katılırken Malaya Komünist Partisi adına Chin Peng ile MYK üyesi Chen Tian ve Abdul Rashid bin Maidin toplantıya katılır. Chin Peng partinin yasal olarak tanınmasını ve status quo ante bellum’a dönülmesini ister. Hükûmet ise Malaya Komünist Partisinin kapatılmasını ister ve görüşmeler bu aşamada tıkanır. Parti cangıla tekrar döner ve savaş tekrar başlar. Ordunun ise yavaş bir şekilde kan kaybı sürmektedir. Mart 1956’da Chin Peng, Tunku Abdul Rahman’a bir mektup göndererek görüşmelerin sürmesini önerir. Öneri 2 Nisan günü radyoda konuşan Rahman tarafından reddedilir. Nisan 1957’de Politbüro üyesi ve Güney bölgesi sorumlusu Hor Lung aldığı ödül ücreti karşılığı güvenlik güçlerine teslim olur. Bu dönemde hükûmet partiden koparak ajanlık yapmayı kabul edenlere büyük ödüller vermekteydi. İhbarlar sonucu özellikle üst düzey bir komünist lider yakalanırsa ajana hayatı boyunca yetecek paralar verilmekteydi. Bunun gibi yöntemlerin de sayesinde Temmuz 1957’ye gelindiğinde hükûmet yaklaşık 80 bin km² Malaya arazisini (toplam yüzölçümü 130 bin km²) beyaz yani komünistlerden arındırılmış ilan eder. Ağustos 1957’de Kuala Lumpur ve bölgesi beyaz ilan edilir. 31 Ağustos 1957 günü Malaya İngiltere’den bağımsızlığını teknik olarak kazanır. Yeni ülkenin başbakanı Tunku Abdul Rahman olur. Komünistlere karşı silahlı faaliyeti yürüten Harekat Başkanlığının İngiliz komutanı ise General Archibald Cassels’dir. 4 Ekim 1957’de Chin Peng Singapur’daki gazetelere ve basın kurumlarına gönderdiği yazıda eğer Malaya Komünist Partisine yasal parti olanakları sağlanırsa partinin savaşı sona erdirerek hükûmete destek vereceğini belirtir. 12 Ekim ve 19 Aralık 1957 tarihlernde Bşabakan Rahman’a barış görüşmeleri için ayrıca mektup yazacaktır. Bu mektuplara verdiği cevapta Rahman, partinin silah bırakarak teslim olmadan hiçbir görüşmeye katılmayacağını bildirir. Parti teslim olmaya karşı olduğu için görüşmeler yapılamayacaktır. 1959 yılına gelindiğinde parti sadece Tayland sınırındaki küçük bir bölgede etkili durumdaydı. 31 Temmuz 1960 günü hükûmet yayınladığı bildiride ayaklanmanın resmen sona erdiğini ilan etti. Buna rağmen Tayland sınırında sıkıyönetim durumu sürecektir. Parti ve ona bağlı kurtuluş ordusu yaklaşık 500 kişilik bir kadroyla Tayland sınırının her iki tarafında da bulunmaktaydı. 1969 ve 1970 yıllarında parti tekrar bir örgütlenme hamlesi yapacak ve askeri olarak Tayland sınırının dışında da faaliyet göstermeye başlayacaktır. Bir süre sonra bu askeri faaliyet de sınır bölgesine doğru püskürtülecektir. Parti 1989 yılında silahları bırakacak aynı yılın 2 Aralık günü ise Tayland’daki Haad Yi kentinde Chin Peng önderliğindeki partili heyet Malezya ve Tayland hükûmetleriyle görüşecek ve ayrı ayrı barış antlaşmaları imzalanacaktır. Parti dönemsel olarak kamuoyuna bazı önemli siyasi konularla ilgili açıklamalr yapmıştır. Aşağıda bunlardan bazılarını bulabilirsiniz: Paul Gray Paul Gray (8 Nisan 1972, 24 Mayıs 2010) Slipknot'ın kurucularındandır. Grubun bas gitaristi söz yazarı ve arka vokalidir. Sol elle çalar. Gruptaki numarası #2'dir. 24 Mayıs 2010'da hayatını kaybetmiştir. Grubun Iowa'da doğmayan üyelerindendir.(Diğerleri Chris Fehn ve James Root) Los Angeles'ta doğmuş fakat sonra ailesiyle Des Moines, Iowa'ya taşınmışlar.İlk zamanlarda Anal Blast, Vexx, Body Pit and Inveigh Catharsi gibi gruplarda bas çalmıştır. Shawn Crahan ve Joey Jordison ile birlikte Slipknot grubunu kuruculuğunu üstlenen Paul Gray, grupta bas gitarın yanında geri vokal ve bazı parçalarda elektro gitar yardımı da yapmaktadır. Konserlerde Corey Taylor'ın sesinin kesildiği ya da onun yorulduğu zamanlarda vokali kendisinin üstlendği de görülmüştür. Bu parçalardan bazıları; ""Spit It Out"", ""Get This"", ""People = Shit"", ""Disasterpiece"", ""Three Nil"", ""Pulse of the Maggots"", ""Before I Forget""'tir. Ayrıca Slipknot'ta olduğu zamanlarda Unida adlı grupta bir sene bas gitarda çalmıştır. Ayrıca Drop Dead, Gorgeous ve Reggie and the Full Effect adlı gruplarda da bas çalmıştır. Kendi plak şirketlerinin Roadrunner Records'un özel grubu olan Roadrunner United'te çoğu şarkılarda bası vardır. Haziran 2003'te Gray kendi arabasıyla başka arabaya çarpmıştır. Polislerin yaptığı arama sonucunda arabasında belli miktarda uyuşturucu ve esrar bulunmuştur. Bu yüzden karakolda çekilen yüz fotoğrafı bir şekilde internete sızarak Gray'in suratı görülmüştür. Bu olayın ardından grup üyelerinden Corey Taylor ve James Root'un tamamen gösterdiği suratlarının haricinde diğer üyelerde suratlarını resimlerle çok nadir göstermeye başlamıştır. Gray'in Slipknot'ın ilk yıllarında kullandığı maskesi kendi kişiliği ile ilgili olan lateksten yapılmış bir domuz maskesiydi. Daha sonra ilk çıkardıkları albümde onun değişik bir versiyonuyla kafasında kemer olan burnunda da piercing olarak bir kilit olan domuz maskesini takmaya başladı. 2. albümlerinin maskesinde başka bir maskeyle, demirden yapılmış siyah göz kısımları büyük (gözlerini siyaha boyayarak) ağız ve burun kısımları kapalı siyah çiziklerle açılmış bir maske giyerek sahneye çıkmaya başladı. 3. albümlerinde eski maskeye biraz benzeyen yüz hatlarını daha çok kavrayan alnında sanki ateş edilmiş ve çatlaklar oluşmuş olan, ağız kısmı açık ancak demir çubuklarla kapatılmış koyu gri Hannibal maskesi takmaya başladı. En son Gray, All Hope Is Gone albümleri için eski maskenin aynısının parlak siyah ve göz etrafından yanak bölümlerine uzanan silik beyaz çizgili ve yüzeyinde daha derin çatlaklar olan versiyonunu giymektedir. Ayrıca Gray, maskelerle ilgili şunu demiştir; "Radyolara röportaj vermeye gittiğimizde bile maskeleri çıkartmıyoruz ve inanın her seferinde insanları ürkütmeyi başarıyoruz. Maskeler bir tür fetişse ben bu fetişin tamamen destekçisiyim." 24 Mayıs 2010'da The Des Moines Register, Urbandale, Iowa'daki Towneplace Suites otelinde Gray'in ölü bulunduğunu bildirdi. Cesedi, ölümü sırasında ilk çocuklarını bekleyen karısı Brenna tarafından bulundu. Yapılan ilk otopsiye göre olayın cinayet ya da travma nedeniyle gerçekleşmediği ortaya çıktı. Ertesi gün, 25 Mayıs 2010'da, The Des Moines Register gazetesi, WOI-TV tarafından elde edilen bir 911 teybine göre, şişeler dolusu ilaç ve bir şırınga Gray'in otel odasında cesedinin yanında bulunduğu duyurdu. 25 Mayıs 2010'da, Slipknot üyeleri, Des Moines, Iowa'da resmi bir basın toplantısı düzenlediler. Medyadan hiçbir soru almadılar. Grup üyeleri ve Gray'in eşi Gray'i takdir ettiler. 21 Haziran 2010'da , otopsi sonuçlarına göre Gray'ın kazayla aşırı dozda morfin ve fentanil aldığı ve ayrıca ciddi kalp rahatsızlıkları olduğu belirlendi. Bir ay sonra, 30 Temmuz 2010'da Paul Gray öldükten sonra Kerrang! dergisi tarafından "Services to Metal" ödülü ile ödüllendirildi, ödülü onun adına Corey Taylor aldı. Slipknot, Gray'in ölümünün ardından onun yerine bas gitaristlik için eski bir Slipknot üyesi olan Donnie Steele ile anlaştılar. Oxelösund Oxelösund, İsveç'in güneydoğusunda bulunan bir kenttir. Şehir, Baltık Denizi'nin kıyısında, ormanlık bir arazide kuruludur. Oxelösund, oldukça eski bir limana sahiptir. 500 yıldan fazla bir tarihe sahip olan kent, 19. yüzyılda çevre illerde madenciliğin gelişmesiyle beraber bir ticaret merkezi haline geldi. Yöresel bir demiryolu şirketi 1873'te açıldı. Bu şirket Stjärnholm Kalesi'ne ait olan yarımadayı aldı. 1913'te demir madeninin inşa edildiği Oxelösund, bu süreçten sonra hızla nüfus artışına sahne oldu. 1950 yılında kent konumuna alınan Oxelösund, günümüzde yaklaşık 10,000'lik bir nüfusa sahiptir. Souad Massi Souad Massi (Arapça: سعاد ماسي) Cezayir'li şarkıcı, gitarist, söz yazarı. Doğumu 23 Ağustos 1972. Cezayir’in kuzeyinde Cezayir vilayetinde yer alan Bab el-Oued dünyaya geldi. İşçi bir ailenin 7 çocuğundan birisidir. Souad Massi, müzik kariyerine 1989 yılında Cezayir'de başladı. Flamenko grubu Triana d'Alger ile çalması için teklif aldı ve bu grupla uzun süre sahnelerde ve TV şovlarında yer aldı. Cezayir’in 1994-1996 yılları arasındaki çalkantılı döneminde kısıtlamalarla karşılaştı, politik içerikli müzik yapması sebebiyle Cezayir'de fazla barınamadı ve Fransa'ya gitti. Ağırlıklı olarak Arapça ve Fransızca müzik yapmakla birlikte, İngilizce ve Berberice şarkı söylemektedir. 1999'da Paris'te gerçekleştirilen 'Femmes d'Algerie' (Cezayir'den Kadınlar) Festivali'ndeki performansıyla halk, chaâbi, rock gibi farklı türleri bir araya getirdiği ilk albümü 'Raoui'ye uzanan yol da açılmış oldu. Massi, en sevilen şarkısıyla aynı adı taşıyan ilk albümü "Raoui" ile dünya çapında tanındı. https://web.archive.org/web/20080828172941/http://www.souadmassi.com.fr/ Mustafa Pektemek Mustafa Pektemek (d. 11 Ağustos 1988, Akyazı) Santrafor mevkinde forma giyen Türk millî futbolcudur. Süper Lig ekiplerinden Alanyaspor'da ve Türk millî takımınde forma giymektedir. Futbola genç yaşta başlayan Pektemek, okul takımıyla katıldığı bir turnuvada amatör takımlardan Topağaçspor'a transfer oldu. 1999'dan 2004'e kadar bu takımın altyapısında forma giydi. 2004'te yine yerel takımlardan AS Akyazıspor'a transfer oldu. Burada da bir sezon kaldıktan sonra Sakaryaspor altyapısına transfer oldu. 2006-07 sezonunda Sakaryaspor, PAF takımında forma giymeye başladı. 13 maçta 7 gol kaydetti. 2006-07 sezonunda PAF takımı performansı ile dikkat çekince Nejat Biyediç tarafından A takımında antrenmanlarına alındı ve Kasım 2006'da profesyonel sözleşme imzaladı. İlk Süper Lig karşılaşmasını 18 Kasım 2006 tarihinde MKE Ankaragücü'ne karşı oynadı. Burada 4 maç forma giydi ve ikinci devre Sarıyer'e kiralandı. 1. Lig'e düşen Sakaryaspor'a sezon sonu geri döndükden sonra A takımda kendine yer edindi ve bir sezonda 29 1. Lig karşılaşmasında forma giydi. Bu karşılaşmalarda 4 gol kaydetti. Süper Lig'e dönmek için play-off'lara kalsalar da penaltılarla elendiler. 2006-07 sezonunun ikinci yarısı Lig B takımı Sarıyer'e kiralandı. Burada genç yaşına rağmen birkaç hafta sonra takımın düzenli oyuncusu olmayı başardı ve 15 maçta 4 gol kaydetti. 2008-09 sezonunda Süper Lig'in köklü takımlarından Gençlerbirliği'ne transfer oldu. Gençlerbirliği'nde de adapdasyon sorunu yaşamadan takımın önemli oyuncuları arasına girmeyi başardı ve ilk sezonunda 27 Süper Lig müsabakasında 8 gol kaydetti. Gençlerbirliği'ndeki ikinci sezonu olan 2009-10 sezonunda performansını daha da yükselterek 29 Süper Lig maçında 11 gol atmıştır. 2010-11 sezon öncesi oynanan Türkiye Spor Yazarları Derneği Kupası karşılaşmasında ağır bir sakatlık geçirerek 6 ay sahalardan uzak kalacağı bildirildi. Geçirdiği ağır sakatlık döneminde sonra ilk resmî karşılaşmasını 12 Şubat 2011 tarihinde İstanbul Büyükşehir Belediyespor'a karşı oynanan Süper Lig karşılaşmasında oynadı ve bu karşılaşmada 1-0 galibiyeti getiren golü kaydetti. 27 Mayıs 2011 tarihinde Gençlerbirliği'nden 4 milyon €+Ali Kuçik karşılığında Beşiktaş'a transfer olmuştur. ilk sezonunda lig maçlarında 35 maçta 8 gol 3 asist toplamda ise 44 maçta 9 gol atmış bu maçlarda 4 asist yapmıştır. 2012-13 sezonunun 2. maçı olan Beşiktaş-Galatasaray maçında sakatlanmış ve sahalardan 6 ay boyunca uzak kalacağı açıklanmıştır. 30 Ocak 2014 tarihinde Beşiktaş ile sözleşmesini 4 yıl uzatmıştır. Beşiktaş'tan Kamuyu Aydınlatma Platformu'na gönderilen açıklamada; 2015-16 Sezonunda, Teknik Direktör Şenol Güneş yönetimindeki Beşiktaş'ta, Mario Gomez ve Cenk Tosun ile birlikte forma rekabeti yaşadı. Süper Lig de 4 maç, Türkiye Kupasında 7 maç, UEFA Avrupa Liginde 1 maç olmak üzere toplam 12 maçta (1 gol 1 asist) performans sergiledi.Sezonu lig şampiyonu olarak tamamladı. Sezon sonunda, Başakşehir FK kiralık olarak transfer oldu. 2016-17 Sezonunda, Abdullah Avcı yönetimindeki İstanbul Başakşehir FK kulübüne sezon sonuna kadar (Beşiktaş'tan kiralık) olarak transfer olmuştur.. 27 kez millî takıma çağrılan Mustafa Pektemek, 11 kez millî formayı giydi , 15 kez de Türkiye 21 Yaş Altı millî takım formasıyla başarılı bir kariyer yapmıştır. Bir de U-19 forması 6olmak üzere toplam 26 kez millî ataformayı giydi. 2007 senesinde Türkiye 19 yaş altı millî futbol takımıyla Avrupa 19 Yaş Altı Futbol Şampiyonasına katıldı. 14 Kasım Pazartesi 2011 tarihlerinde Belarus ile Antalya'da oynanacak özel karşılaşmalarda ilk kez Türkiye A2 millî takımı aday kadrosuna davet edilmiştir. Bu karşılaşmanın 45. dakikada Cenk Tosun'un yerine oyuna girerek ilk kez A2 millî takım için forma giydi. 29 Şubat 2012 Çarşamba tarihinde Slovakya ile Bursa'da oynanan özel karşılaşmalarda ilk kez Türkiye A millî takımı formasını giydi. Slovakya maçının ardından Abdullah Avcı tarafından millî takımın Slovakya kampına çağrılan Pektemek; Gürcistan,Finlandiya,Bulgaristan,Portekiz ve son olarak ise Ukrayna maçında forma giymiştir ve Kampın son maçı olan Ukrayna maçında 1 gol atmış ve Caner Erkin'in golünde de asist yapmıştır. Mustafa Pektemek, kendisi gibi futbolcu olan Sinan Pektemek'in kardeÅŸidir. Haematospiza Kırmızı çütre ("Haematospiza sipahi"), ispinozgiller (Fringillidae) familyasından ötücü bir kuş türü. Tümüyle kıpkırmızı olan bu kuşların yalnızca kanat ile kuyruk kahverenğidir, gaga pembedır, boz olan dişi kuyruksokumu sarıdır, uzunlukları 18 cm kadardır. Himalaya bölgelerinde yaşayan kırmızı çütreler 1.600 . 3.000 m yükseliğindeki kenarlı ve açık çamlık ormanlarda görülür. Kışın 600 m yüksekliğine kadar meşelik ve bambuluk ormanlara iner. Hesperiphona Hesperiphona, ispinozgiller (Fringillidae) familyasından "Fringilla" cinsinden ötücü kuş türlerine verilen ad. Caydee Denney Caydee Denney (d. 22 Haziran 1993; Ocala, Florida) Amerikalı buz patenci. Ulusal düzeyde teklerde, uluslararası düzeyde çiftlerde partneri Jeremy Barrett ile birlikte yarışmaktadır. Takım birlikte 2010 ABD Şampiyonudur ve 2010 Kış Olimpiyatlarına katılacaktır. Küçük kızkardeşi Haven Denney ulusal düzeyde yarışan bir buz patencidir. Denney ve Barrett 2006'da birlikte kaymaya başladı. 4 ay kaydıktan sonra Denney'nin tekler kariyerine yoğunlaşmak istemesi sebebiyle devam etmediler. Daha sonra 2008 yılına tekrar bir araya gelen ikili 2008-2009 sezonunda yarışmalara girmiştir. Yaz aylarında yapılan yarışmalarda gösterdikleri iyi performans sonucunda 2008 Nebelhorn Trophy'de kayma şansı buldular ve çift 4. sırada yer aldı. 2009 ABD Şampiyonasında aldıkları gümüş madalya ile ve ABD'de yapılan 2009 Dünya şampiyonasında ülkesini temsil etme şansı buldular. "(Barrett ile birlikte)" MÃ– 243 Neal McDonough Neal McDonough (d. 23 Şubat 1966, Dorchester, Massachusetts, ABD), Amerikalı dizi, sinema ve seslendirme oyuncuü. HBO TV dizisi "Band of Brothers" da (2001) Teğmen Lynn "Buck" Compton; "Boomtown" da (2002-2003) Bölge Savcı Yardımcısı David McNorris ve "Desperate Housewives" da (2008-2009) Dave Williams karakterleriyle tanınır. Kara kukuletalı kocabaş Kukuletalı kocabaş ("Hesperiphona abeillei"), ispinozgiller (Fringillidae) familyasından ötücü bir kuş türü. Zeytun sarısı erkek kafa, göğüs, alt kanat ve kuyruk siyahtır ve üst kanat beyazdır, gaga pembedır, daha mat olan dişi alt kafa ile göğüs siyah yoktur, uzunlukları 15–18 cm kadardır. Meksika ve Guatemala'da yaşayan kukuletalı kocabaşlar 1.000 - 3.500 m yüksekliğindeki meşelik ve çamlık ormanlarda, orman kenarlık, bahçe ve parklarda görülür. MÃ– 242 MÃ– 244 MÃ– 245 Neospiza São Tomé kocabaşı ("Neospiza concolor"), ispinozgiller (Fringillidae) familyasından ötücü bir kuş türü. Koyu kestanei kahverenği kuşlardır, koyu pembe gaga büyük ve güçlüdür, uzunlukları 19 – 20 cm kadardır. Güney batı São Tomé adasında bulunur. Pyrrhoplectes Altuni enseli çütre ("Pyrrhoplectes epauletta"), ispinozgiller (Fringillidae) familyasından ötücü bir kuş türü. Tümüyle simsiyah olan bu kuşların yalnızca arka tepe ile ense turuncu sarıdır, gaga siyahdır, zeytin renği olan dişi kafa bozdur, uzunlukları 15 cm kadardır. Himalaya bölgelerinde yaşayan altuni enseli çütreler 2.800 - 3.900 m yüksekliğindeki bambuluk veya rododendronluk ormanlarda görülür, kışın 1.400 ve 3.300 m arasında iner. Rhynchostruthus socotranus Altuni kanatlı kocabaş ("Rhynchostruthus socotranus"), ispinozgiller (Fringillidae) familyasından ötücü bir kuş türü. Boz kahverenği olan kuşlar kafa ve üst göğüs siyah, yanak beyaz, siyah kanatın ön ve ortası sarı, siyah kuruğun orta tarafları sarıdır, yapılı ve güçlü gaga siyahtır, dişi daha mattır, uzunlukları 14 – 15 cm kadardır. 1.060 ve 2.800 m arasında yüksekliğindeki çalılık ve ardıçlık ormanlarda görülür. Sokotra adası, Kuzey Somali, Güney batı Suudi Arabistan ve Yemen'de yaşar. Uzun kuyruklu çütre Uzun kuyruklu çütre ("Carpodacus sibiricus", eski "Uragus sibiricus"), ispinozgiller (Fringillidae) familyasından ötücü bir kuş türü. Kırmızı renkli bu kuşların, alın, yanak ve boğazı beyazımsı, kahverengi koyu çizgili sırtlı, 2 bantlı beyaz kanatlı, uzun kuyruğu siyah ancak kenarda olanlar beyazdır. Gagası konik, kısa ve bozdur, dişinin kuyruk sokumu dışında kırmızı yerine boz renk hakimdir, alt türlerine göre değişmekle birlikte uzunlukları 14–18 cm kadardır. Yoğun çalılıklarda, sulak bölgelerde ve vadilerde görülür. "U.s.sibiricus", Güney Rusya, Doğu Kazakistan ve Kuzey Moğolistan "U.s.ussuriensis", DoÄŸu Rusya ve Kuzey Kore "U.s.sanguinolentus", Kuzey Japon "U.s.lepidus:", Kuzey batı Çin "U.s.henrici", Batı, Orta ve Güneydoğu Tibet 1973 NBA Seçmeleri 1973 NBA Seçmeleri, 20 turdan oluşmuştur ve toplamda 211 oyuncu seçilmiştir. Seçilen oyuncular arasında eski NBA koç ve hâlen TNT'de NBA analizleri yapan Doug Collins, New York Knicks koçu Mike D'Antoni, "NFL Today" sunucusu James Brown, George McGinnis, Kermit Washington, Denver Nuggets baş koçu George Karl, eski NBA koçu Jim O'Brien ve M.L. Carr vardır. Yanında yıldız olan oyuncular Basketball Hall of Fame'e seçilen oyunculardır. Koyu şekilde yazılan oyuncular ise All-NBA Team kadrosuna seçilen oyunculardır. UHT UHT (Fransızca: "Ultra-Haute Température", İngilizce: "Ultra-High Temperature"), genellikle uzun ömürlü sütlerde kullanılan bir işleme teknolojisidir. UHT sterilize süt, buhar püskürtülerek yaklaşık bir saniye süreyle 140-150 derecede işlenir. Daha sonra, sterilizasyon için kullanılan buhara eşit miktarda buhar çıkacak biçimde vakum altında hemen soğutulur. Bu şekliyle soğutulan süt, gerekli ambalajlama koşullarına uyulduğunda uzun ömürlü hale gelir. Bunun nedeni, içindeki bütün zararlı mikroorganizmalardan arınmış olmasıdır. Süt önce 70-80 derece sıcaklığa normal plakalı ısı değiştiricileri aracılığı ile çıkartılır. UHT sıcaklığı 140-150 derece santigrat sıcaklığı yaklaşık 6 atosfer basıncındaki doymuş buhar püskürtülür. Doymuş buhar düşük basınçtaki ortama girdiğinde buharlaşma sıcaklığı (su-buhar fazı geçiş enerjisi) direkt olarak ortama verir. Bu enerji çok kısa süre içinde, yaklaşık olarak saniyenin onda birinde bütün ortamın sıcaklığını 70-80 dereceden 140-150 derecelere çıkartır. Soğutma işlemi de ani buharlaşma yöntemi ile yapılır. 140-150 derecedeki süt-buhar-su karışımı düşük basınçtaki bir odaya püskürtülür. Düşük basınçta ani olarak buharlaşan su yine saniyenin onda biri kadar sürede ortamı soğutur. Steril ve içinde zararlı mikroorganizma barındırmayan süt, önündeki tam steril ortamı olan paketleme makinalarında paketlenir. Eğer paketleme hattının sterilizasyonu bozulursa bütün zincir kırılır ve temizliğe geçilir. 1974 NBA Seçmeleri 1974 NBA Seçmeleri, 10 turdan oluşmuştur ve toplamda 178 oyuncu seçilmiştir. Seçilen oyuncular arasında iki adet ESPN basketbol yorumcusu (Bill Walton ve Len Elmore) çıkmıştır. Walton Portland Trail Blazers'ın 1976-77 NBA şampiyonluğunda, 1974 draftının ilk turunda seçilen bir başka oyuncu Maurice Lucas ile önemli rol oynamıştır ve daha sonra aynı başarıya 1985-86 sezonunda Boston Celtics ile ulaşmıştır. Bir başka ilk turda seçilen oyuncu Brian Winters, WNBA ligi takımlarından Indiana Fever'da koçluk yapmaktadır. Yanında yıldız olan oyuncular Basketball Hall of Fame'e seçilen oyunculardır. Koyu şekilde yazılan oyuncular ise All-NBA Team kadrosuna seçilen oyunculardır. Mutlu Ölüm Mutlu Ölüm, Albert Camus'nün 1930'ların sonunda tasarlayıp oluşturduğu, ancak ölümünden sonra yayımlanan/yayımlanabilen romanıdır. Bunun sebebinin yazarın Yabancı romanı üzerinde çalışması olduğu ve konu yakınlığı nedeniyle de "Mutlu Ölüm"ü ertelediği düşünülmektedir. Mutlu Ölüm'de yazar, çocukluğunun geçtiği Belcourt'taki yoksul mahallenin, deniz taşımacılığı şirketindeki memurluğunun, 1936'daki Orta Avrupa yolculuklarının izlenim ve anılarından yararlanmıştır. Aynı şekilde, ilk eşi Simon Hié ile evliliğine bir gönderme yapılmıştır. Romanda, dönemin moda akımı (varoluşçuluk) gereği yapısal özellikler ve üslûp inceliği ön plana çıkmaktadır. Ali Ä°pin Ali İpin (d. 21 Aralık 1955, Ankara), Türk tiyatro oyuncusu. 1975 yılında girdiği ankara devlet konservatuvarı tiyatro bölümünden 1978 yılında mezun olan Ali İpin, 1981'de Devlet Tiyatrosu'ndan ayrılarak İsviçre'nin Cenevre şehrindeki Conservatoire de Genéve'nin drama bölümüne misafir öğrenci olarak eğitim kariyerine devam etti. 1982 yılında Türkiye'ye dönerek tekrar Devlet Tiyatroları Genel Müdürlüğü'ne giren Ali İpin, 1985 yılında altı ay süre ile Cenevre'ye gönderildi. Bu süre içinde La Cour des Miracles tiyatrosunda reji asistanlığı yapan sanatçı Devlet Tiyatrosu bünyesinde kırkın üzerinde oyunda rol alıp, 6 oyunda da yardımcı yönetmen olarak görev aldı. 1974 NBA All-Star Maçı 1974 NBA All-Star Maçı, 15 Ocak 1974 tarihinde Seattle'da bulunan Seattle Center Coliseum'da oynanan yirmidördüncü All-Star maçıdır. Detroit Pistons takımının pivot oyuncusu Bob Lanier maçın MVP ödülünün sahibi oldu. Doğu takımının koçluğunu Boston Celtics takımından Tom Heinsohn yaparken, Batı'nın koçluğunu ise Milwaukee Bucks takımından Larry Costello yaptı. Maçı 14.360 biletli seyirci izledi. Bob Lanier Robert Jerry "Bob" Lanier, Jr. (10 Eylül 1948), lakabı The Dobber, emekli Amerikalı profesyonel basketbolcudur. Pivot pozisyonunda oynayan oyuncu NBA takımlarından Detroit Pistons ve Milwaukee Bucks'da forma giymiştir. 1995 yılında Golden State Warriors takımını çalıştırmıştır. Lanier, 1948 yılında Buffalo, New York'ta doğdu. Buffalo'da Bennett Lisesi'ndeki rekabet ortamında takımda forma şansı buldu ve 1966 yılında mezun oldu. Daha sonra Olean, New York'taki St. Bonaventure Üniversitesine kabul edildi. 1968-1970 yıllarında üç kez "Converse All-America" kadrosuna seçildi ve 1970 yılında St. Bonaventure basketbol takımını NCAA Final Four'una taşıdı. Ancak, son bölgesel şampiyona maçlarından birinde sakatlandı ve okulu Artis Gilmore'un önderliğindeki Jacksonville Üniversitesi ile oynaynan yarı final maçına onsuz çıkarak yenildi. Lanier, o yıl "Coach and Athlete Magazine" tarafından seçilen "Eastern College Athletic Conference" Yılın Oyuncusu ödülünün sahibi oldu. Lanier, 1970 NBA Seçmeleri'nde Detroit Pistons tarafından ilk tur birinci sıradan seçildi ve ilk sezonu olan 1970-71 sezonunda, All-Rookie Team kadrosuna seçildi. 1979-1980 sezonunda Milwaukee Bucks'a takas edilene kadar, Detroit'in yıldız oyuncusu oldu. Bucks'ta forma giydiği beş sezonda takımı her sezonu grup birincisi olarak tamamladı. Oscar Robertson Liderlik Ödülü'nün aldığı 1984'te basketbolu bıraktığını açıkladı. NBA'de oynadığı 14 sezonda, Lanier maç başına ortalama 20.1 sayı ve 10.1 rebound oranı yakaladı ve saha içinden yüzde 51.4 gibi oldukça bir yüzdeyle sayı attı. Sekiz kez NBA All-Star Maçı kadrosuna seçildi ve 1974 All-Star'da MVP ödülünün sahibi oldu. Lanier 1992 yılında Basketball Hall of Fame'e girdi ve giydiği #16 numaralı forma hem Pistons hem de Bucks tarafından emekliye ayrıldı. 1994-95'te, Don Nelson'ın ayrılması ile geçici olarak 37 maç için Golden State Warriors'a baş koç olarak getirildi ve 12-25 galibiyet-yenilgi oranı yakaladı. Bill Sharman William Walton "Bill" Sharman (25 Mayıs 1926; Abilene, Teksas - 25 Ekim 2013, Redondo Beach) Amerikalı eski profesyonel basketbolcu ve koçtur. Sharman yüksek okulu Porterville, Kaliforniya'nın kırsal bölgesinde tamamladı. Ünlenmesi 1950'li yıllarda Boston Celtics'teki performansı ve özellikle Bob Cousy ile oluşturdukları ikili sayesinde olmuştur. Sharman ve Cousy ikilisi pek çok otoriteye göre tüm zamanların en iyi "backcourt" ikilisi kabul edilir ve Cousy daha çok oyuncu kurucu olarak oynarken, Sharman şutör forvet pozisyonunda oynamıştır. University of Southern California'dan mezun oldu ve 1944 ile 1946 yılları arasında II. Dünya Savaşı boyunca Amerika Birleşik Devletleri Donanması'nda görev aldı. 1950'den 1955 yılına