Hollandalı mikrobiyolog Martinus Beijerinck tarafından keşfedilmiştir. Moleküler azotu amonyağa çevirmek için özgül enzimler kullanılır. Biyolojik azot fiksasyonu aşağıdaki şekilde gerçekleşir. Fadime Uslu Fadime Uslu (d. 1978, Adana), Türk öykü ve çocuk kitabı yazarı, öğretmendir. Ege Üniversitesi Edebiyat Fakültesi Sanat Tarihi Bölümü'nden mezun olduktan sonra Dokuz Eylül Üniversitesi Eğitim Fakültesi'nde sınıf öğretmenliği eğitimini tamamladı. 2010'da "Büyük Kızlar Ağlamaz" adlı ilk öykü kitabı yayımlandı. "Gölgede Yaşamak" adlı öykü dosyasıyla 2011 Yunus Nadi Öykü Ödülü'nü kazandı. Uslu, öğretmenlik görevini sürdürdüğü Ankara'da yaşamaktadır. On First Looking into Chapman's Homer On First Looking into Chapman's Homer İngiliz romantik şair John Keats'in (1795-1821) 1816 Ekim'inde yazdığı bir sonedir. Şiir, genç yazarın Elizabeth devri şairi George Chapman tarafından serbest biçimde çevrilmiş olan Homeros'un eserlerini okurken duyduğu hayranlığı anlatmak için yazılmıştır. Şiir, büyük sanat eserlerinin yarattığı duygusal gücü anlatmak ve bu eserlerin seyreden kişilerde nasıl bir epifani yaratabildiğini göstermek amacıyla sık sık alıntılanır olmuştur. The Stolen Earth "The Stolen Earth", Büyük Britanya bilimkurgu dizisi "Doctor Who"nun dördüncü sezonunun on ikinci bölümü. Bu bölüm BBC One'da 28 Haziran 2008 tarihinde yayınlanmıştır. "Journey's End" adlı bölüm bu bölümün devamı niteliğindedir. Baş yazar Russell T Davies tarafından yazılan bu bölümün yönetmenliğini Graeme Harper üstlenmiştir. Doktor ve onun yol arkadaşı Donna Noble, TARDIS'te "Turn Left" bölümünün sonundaki Rose Tyler hakkında konuşurlarken Dünya kendi konumunun dışına ışınlanır. Bunu öğrendikten sonra Doktor, Dünya'yı bulmak için Donna'yla evrensel bir polis gücü olan Gölge Bildirgesi'ne gider. Dünya, Adipoz III, Pyrovilya, ve Poosh'un kayıp Ay'ı dahil 27 gezegenin kaybolduğunu öğrenirler. Donna, Dünya'daki arıların ortadan kaybolduğunu söyler. Bunun üzerine Doktor, Donna'yı alıp evrenlerarası bir çatlak olan Medusa Şelalesi'ne gider. Ancak gezegenler konsoldaki ekranda görünmez ve Doktor umutsuz bir şekilde durur. Davros ve kırmızı renkli Yüce Dalek önderliğindeki bir Dalek ordusu, insanlığın sert direnişine rağmen hızlıca Dünya'ya boyun eğdirir. UNIT'in New York şehrindeki merkezleri ve onların "Valiant" adlı uçak gemileri yok edilir. Dalek Caan, acil durum geçici vardiyasıyla Zaman Savaşı'na gitmiş ve oradan Davros'u kurtarmıştır. Tüm savaşın zamana kilitlenmesine rağmen Zaman Savaşı'na giren Caan aklını yitirip kâhin özellikleri kazanmıştır. Doktor'un eski yol arkadaşları Kaptan Jack Harkness, Martha Jones, Sarah Jane Smith ve Rose Tyler farklı yerlerde gizlenir. Jack, takımıyla Torchwood Merkezi'nde () gizlenmektedir. Martha, Sontaranlardan geriye kalan bir deneysel ışınlanma cihazı olan Indigo Projesi'ni kullanarak "Osterhagen Anahtarı" ile UNIT'in New York merkezinden kaçar. Bu anahtar son çare olan nükleer silah sistemini çalıştırmaktadır. Sarah Jane, oğlu Luke Smith ve süper bilgisayarı Bay Smith ile evde kalır. Rose, Donna'nın annesi Sylvia Noble ve büyükbabası Wilfred Mott'u bularak onların evine gelir. Başbakan Harriet Jones, Bay Copper (Doktor'un "Voyage of the Damned" bölümünde tanıştığı insansı uzaylı) tarafından tasarlanan gizli bir "altdalga ağı" sayesinde acil olarak Rose hariç hepsi ile bağlantı kurar. Daha sonra hep beraber ağın sinyalini güçlendirerek Doktor'la bağlantı kurmaya çalışırlar. Sarah, Bay Smith'in bilgisayar gücünü kullanır ve Torchwood, Cardiff'teki uzay-zaman yarığının tüm gücünü kullanır. Böylelikle sinyal Doktor'a iletir. Ağ güçlendiği için Dalekler'e de iletilmiş olur. Sinyalin merkezini takip eden Dalekler, ağı Torchwood'a transfer eden Harriet Jones'u öldürür. Doktor, zamansal bir senkronizasyonun dışında cep evrene konan Dünya'nın yerini saptar. Bölümün sonuna doğru TARDIS, Dünya'ya iner. Doktor da ağa katılır. Sonra sinyali çalan Davros da ağa katılır ve Doktor'a sataşarak zafer kazandığını söyler. Doktor iletişimi kesip yol arkadaşlarıyla toplanmaya hazırlanır. Doktor, cep telefonuyla kendisini arayan Rose'un da olduğu sokağa çıkar. Rose'u bir anda karşısında gören Doktor, ona doğru sarılmak niyetiyle koşar. Ama koşarken bir Dalek tarafından vurulur. Anında oraya ışınlanan Jack, Dalek'i vurur. Rose ve Donna'dan Doktor'u TARDIS'e taşımak için yardım ister. Doktor'u TARDIS'e taşırlar. Jack ve Rose, durumu Donna'ya anlatmaya çalışırken Doktor rejenerasyon geçirmeye başlar. Novarupta Novarupta (Rusça: "Вулкан Новарупта"), ABD'nin Alaska eyaletinin güneybatısında ve Alaska Yarımadası üzerinde bulunan bir aktif yanardağdır. Novarupta Dağı çok volkanik faaliyet görülen Alaska Yarımadası'nda Katmai Dağı yakınlarında 6 Haziran 1912'de ortaya çıkan çok şiddetli patlamalar ve volkanik püskürmeler ile ilk defa ortaya çıkmıştır. Bu yeni yanardağ (0-7 arasında ölçülen) "Volkan Patlama Endeksi" ile 6 şiddette olarak ölçülmüştür. İlk 60 saatlik patlama ve püskürmede 13 ile 15 km³ magmayı yeryüzüne çıkartmıştır, Bu magmanın 17 km³ kısmı havaya püsküren maddeler halinde ve satıhta 11 km³ hacmi tufa, kul akışı seklinde olmuştur. Yeni ortaya çıkan Novarupta Dağı'ndaki bu 1912 tarihli büyük patlama ve püskürmeden daha fazla faaliyet gösteren yanardağlar 19. yüzyılda (150 km³ ile) 1815'de Endonezya "Küçük Sunda Adaları"ndaki Tambora Yanardağı patlaması, (20 ile) Endonezya'da Krakatoa patlaması ve 20. yüzyılda 1991'de (11 Filipinler'de Pinatubo Dağı püskürmesidir. Novarupta Dağı patlaması 20. yüzyılda büyük patlamalardan olan 1980 St. Helens Dağı patlamasından 80 daha şiddetli olmuştur. Bu kadar büyük miktarda magmanın Katmai Dağı altından çekilip yeryüzüne çıkması 2 km genişlikte huni şekilli bir yanardağ bacasının ortaya çıkmasına; Katmai Dağı zirvesinin çökmesine ve 600 m derinlikte, 3kmx4km büyüklükte bir kalderanın ortaya çıkmasına neden olmuştur. Püskürme bir lav kubbesinin çıkıp bacayı kapatması ile son bulmuştur. Bu 90 m yükseklikteki ve 360 m genişlikteki kubbe ve ortaya çıkan kaldera yeni Novarupta Dağı olmuştur. Bu 1912 yılı patlama ve püskürmenin gayet büyük ve şiddetli olmasına rağmen bulunduğu mevkiin gayet ıssız ve insan nüfusundan hemen hemen yoksun olması nedeniyle bu patlama için doğrudan doğruya insan zayiatı sıfır olmuştur. Novarupta Dağı Anchorage'şehrinin 432 km güneybatısındadır. Alaska Yarımadası üzerinde bulunan diğer yanardağlardan Katmai Dağı'nın batısında ve Trident Dağı'nın kuzey-kuzey-batısındadır. Katmai Dağı Ulusal Parkı içinde bulunan On Bin Duman Vadisi bu yanardağın 1912'de ortaya çıkışı sırasında meydana gelmiştir. Günümüzde Novarupta Dağı 2 km derinlikte bir kaldera şeklinde olup ortasında bir lava kubbesi bulunmaktadır. Bu lava kubbesi 400 m çapında ve 65 m yüksekliktedir. Lava kubbesi lavlar ve volkan küllerinden oluşmuştur. Dağın rakımı ise 841 m olmaktadır. Novarupta Dağı'nın 1912'de patlayıp, püskürüp yeni olarak ortaya çıkması dolayısı ile bu yeni dağın ve yanındaki volkanik bazı dağların ve yeni ortaya çıkan "Ten Thousanda Smokes Vadisi"nin korunması için 1918'de bu arazilerde bir "Ulusal Anıt" kurulmuştur. 1980'de bu korumalı araziler ve ek arazilerin statüsü Katmai Ulusal Parkı ve Koruma Bölgesi'ne değiştirilmiştir ve bu ulusal parkın merkezi "King Salmon" merkezinde kurulmuştur. Journey's End (Doctor Who) "Journey's End", Büyük Britanya bilimkurgu dizisi "Doctor Who"nun dördüncü sezonunun on üçüncü bölümü. Bu bölüm BBC One'da 5 Temmuz 2008 tarihinde yayınlanmıştır. "The Stolen Earth" adlı bölümün devamı niteliğindedir. 65 dakika süren bölüm standart süreden 20 dakika fazla sürmüştür. "The Eleventh Hour" bölümüyle beraber "Doctor Who" dizisinin en uzun iki bölümü olmuştur. Bölüm, Doktor (David Tennant), TARDIS'in içinde rejenerasyon geçirirken başlar. Doktor, vücudu yenilenirken rejenerasyon enerjisini daha önce kesilen ve kap içinde bulunan eline (The Christmas Invasion) transfer eder. Böylece yüzü değişmez. Bu arada Dalekler TARDIS'in etrafını çevirir ve TARDIS, Dalek gemisi "Crucible"'a taşınır. Daleklerin zorlamasıyla Doktor, Jack Harkness (John Barrowman) ve Rose Tyler (Billie Piper) TARDIS'ten çıkar. Ancak Donna Noble (Catherine Tate) içeride kilitli kalır. Yüce Dalek, TARDIS'i imha etme emri verir. İşlem sırasında Donna, Doktor'un kesilmiş elinin olduğu kaba dokunur. Elde depolanan enerji ile yeni bir Doktor oluşur. Aynı zamanda, Torchwood'da Gwen Cooper (Eve Myles) ve Ianto Jones (Gareth David-Lloyd) aşılmaz bir zaman balonunda güvenli şekilde kalır. Daha sonra Crucible gemisine kendilerini Daleklere yakalatan Sarah Jane Smith (Elisabeth Sladen), Rose'un eski erkek arkadaşı Mickey Smith (Noel Clarke) ve Rose'un annesi Jackie Tyler (Camille Coduri) getirilir. Osterhagen Anahtarı'yla beraber Martha Jones (Freema Agyeman) Nünrberg'de bir kalenin yakınlarına ışınlanır. Doktor ve Rose, Davros (Julian Bleach) tarafından görünmez bir tutukevinde tutulmaktadır. Davros, atomların elektrik enerjisini iptal edebilen bir sıkıştırma alanından çalınan yirmi yedi gezegeni açıklar. "Gerçeklik Bombası" ile her evrendeki tüm maddeleri yok etme potansiyelinin olduğunu söyler. Cihaz test edildikten sonra Dalekler iki sinyal alır. Sarah, Mickey, Jack ve Jackie, Sarah Jane'in "Warp yıldızı"nı kullanarak Crucible'ı yok etmekle tehdit ederken Martha, kullanılacağı takdirde Dünya'nın yok olmasına neden olacak Osterhagen Anahtarı ile tehdit eder. Böylece Doktor'a duydukları güvenle yol arkadaşları, Davros'a meydan okur. Yüce Dalek, meydan okuyan yol arkadaşlarını Crucible'a, Davros'un önüne ışınlar. Davros, gerçeklik bombasını patlatmaya hazırlanmadan bir anda karşısına TARDIS cisimlenir. Doktor'un klonu ve Donna, gerçeklik bombasını Daleklere yönlendirmeye çalışır. Ama Davros, ikisini de elektrikle etkisiz hâle getirir. Cihazı da yok eder. Bu, Donna'ya Zaman Lordu bilgilerinin yüklenmesine neden olur. Aslında Doktor'un klonu oluşurken olan bu işlem Donna da gizliyken Davros bilmeden bunun açığa çıkmasını tetiklemiştir. Donna, gerçeklik bombasını devredışı bırakır. İki Doktor, Daleklerin etkisizleştirilmesine yardım ederken gezegenler yerine geri yollanır. Dünya da taşındıktan sonra kontrol panelini yok ederler. Klon Doktor, Dalek Caan'ın kehanetine göre hareket ederek Dalekleri ve Crucible'ı imha eder. Gerçek Doktor Davros'a yardım teklif eder, ama Davros teklifi geri çevirir. Doktor'u "Evren'in Yok Edicisi" olarak anacağını söyler. Yol arkadaşları TARDIS'e girer ve TARDIS'i Sarah'nın süper bilgisayarı Bay Smith, robot köpeği K-9 ve Cardiff'in uzay-zaman yarığı yardımıyla yedekler. Bölümün sonunda yol arkadaşları kendi yoluna gider. Sarah evine oğlu Luke'un yanına döner. Martha ve Mickey, Jack ile beraber gider. Doktor, Rose ve Jackie'ye dönerek onları paralel evrene ("Doomsday") geri yollar. Dünya'nın paralel evrenler arasındaki duvarları yeniden kapanacaktır. Doktor, yarı insan olan klonunun soykırım yaptığı için ve ayrıca duyguları da aynı olduğu için Rose'la beraber paralel evrende kalmasını ister. Bir kalbi olan klon Doktor, Rose ile yaşlanıp ölebilecektir. Doktor, onları bırakıp TARDIS'e döner. Donna'nın insan beyni Zaman Lordu bilgilerini kaldıramadığı için başı ağrımaya başlar ve bu Donna'yı öldürecektir. Bu yüzden Doktor, Donna'dan kendisiyle ilgili tüm anıları silmek zorunda kalır. Donna'yı eve götürür. Bunu Donna'nın annesi Sylvia (Jacqueline King) ve büyükbabası Wilfred Mott'a (Bernard Cribbins) açıklar. Donna'nın kendisini kesinlikle hatırlamaması gerektiğini, yoksa öleceğini söyler. Doktor ayrılırken Wilfred, torununun adına Doktor'u hatırlayacağına söz verir. Bölüm, "Doctor Who"nun Russell T Davies'in yapımcılığını üstlendiği ilk dört sezonunda doruğa ulaşmıştır. Bölümdeki diyaloglarda, "The Christmas Invasion" bölümünde Doktor'un elinin kesilmesine, yeniden çıkan eliyle Sycorax ile savaşmaya devam etmesine ve Ood'un "Planet of the Ood bölümünde Donna'ya "Doctor-Donna" denmesine gönderme yapılmıştır. Davros'un Sarah Jane'i tanıyıp Skaro'da bulunduğunu bahsetmesi "Genesis of the Daleks" bölümüne göndermedir. Kurgusal olan Dårlig Ulv Stranden ("Kötü Kurt Körfezi"nin Norveççesi) en son "Doomsday" bölümünün sonunda görünmüştür. Doktor'un "Doomsday" bölümünde Rose'a aşkını ilan edeceği ancak söyleyemediği repliği Rose, iki Doktor'a da sormuştur. Yürütücü yapımcı Julie Gardner, "Doomsday" açıklamasında ve "Doctor Who Confidential" "Journey's End"e özel bölümünde Doktor'un aşkına karşılık verdiğini söylemiştir. Davros'un Doktor'a yakınındaki insanlarının ölümüne veya değişmesine sebep olduğunu söylerken bir flashback serisi görünmüştür. Flashback serisinde Jabe ("The End of the World"), Uzay 5 Kontrolcüsü ("Bad Wolf"), Lynda Moss ("The Parting of the Ways"), Sir Robert MacLeish ("Tooth and Claw"), Bayan Moore ("The Age of Steel"), LINDA grubu ("Love & Monsters"), Boe'nun Yüzü ("Gridlock"), Chantho ("Utopia"), Astrid Peth ("Voyage of the Damned"), Luke Rattigan ("The Poison Sky"), Jenny ("The Doctor's Daughter"), River Song ("Forest of the Dead"), Hostes ("Midnight") ve önceki bölümde ölen Harriet Jones gösterilmiştir. Davros, Doktor'a "Evrenlerin Yok Edicisi" demiştir. Bu ifade ilk kez "Remembrance of the Daleks" romanında Daleklerin dilinden "Ka Faraq Gatri", çevirisi de "Karanlığı Getiren" ve "Evrenlerin Yok Edicisi" olarak yer almıştır. Doktor, Sarah Jane'in Luke adında çocuğu olduğunu öğrenince şaşırmıştır. Sarah Jane bunun "uzun hikâye" olduğunu söylemiştir. "The Sarah Jane Adventures" dizisinin "Invasion of the Bane" bölümünde onu evlat edinmiştir. Doktor'la "School Reunion" bölümündeki son karşılaşmasında henüz evlat edinmemiştir. Doktor ve Luke yine aynı yan dizinin "The Wedding of Sarah Jane Smith" hikâyesinde tanışmıştır. Dünya'nın yerine geri dönerken "Planet of the Ood" bölümünün sonunda çalan "Song of Freedom" müziği duyulmuştur. Bu müzik sezonun soundtrack albümünde yer almıştır. "Victory of the Daleks" bölümünde On Birinci Doktor, Winston Churchill'a Daleklerin asıl özelliğini bahsetmesi için Amy'ye "The Stolen Earth"/"Journey's End" bölümünde olanları hatırlatmasını istemiştir. Ancak, Amy gizemli bir şekilde bunları hatırlamamıştır. Daha sonra buna nedeninin "Flesh and Stone" bölümünde evrendeki çatlaklardan dolayı Dalekler'in emilerek tarihten silinmesi olduğu anlaşılmıştır. "The Waters of Mars" bölümünde Adelaide Brooke'un "The Stolen Earth"/"Journey's End" olayları sırasında çocukluğuyla ilgili bir flashback gösterilmiştir. Onuncu Doktor'un yüzünü değiştirmemesine rağmen bir rejenerasyon hakkını harcadığı 2013 yılında "The Time of the Doctor" bölümünde belli olmuştur. Aynı bölümde "The Deadly Assassin" hikâyesinde geçen 12 rejenerasyon hakkından da bahsedilmiştir. Time Crash "Time Crash", Britanya bilimkurgu dizisi "Doctor Who"nun kısa bölümü. 16 Kasım 2007 tarihinde BBC One kanalında, çocuklara yardım amacıyla düzenlenen "Children in Need" programında yayınlanmıştır. Steven Moffat tarafından yazılan bölümün başrollerinde Doktor rolleriyle David Tennant ve Peter Davison yer almıştır. Bir önceki bölüm olan "Last of the Time Lords" bölümünün son sahneleri sırasında, Doktor'un beşinci yüzünü oynayan Davison ve onuncu yüzünü oynayan Tennant arasında geçen mizahi bir sahne çekilmiştir. Birleşik Krallık'ta 11 milyon kişinin izlediği bölüm, eleştirmenler tarafından olumlu karşılanmış ve 2005 yılından beri en çok izlenen "Doctor Who" bölümü olmuştur. "Last of the Time Lords" adlı bölümün devamı olan bu kısa bölümde Martha (Freema Agyeman), TARDIS'ten ayrılır. Onuncu Doktor (David Tennant) TARDIS'i havalandırmaya çalışırken, TARDIS çılgınca dönmeye başlar ve bir alarm sesi gelir. Doktor sistemleri kontrol etmeye çalışırken bir anda ortaya çıkan ve aynı işi yapmaya çalışan Beşinci Doktor (Peter Davison) ile çarpışır. Onuncu Doktor, geçmiş rejenerasyonunu tanır ve onu gördüğüne memnun olur. Beşinci Doktor; Onuncu Doktor'un, giydiği kıyafetler, ceketinin üzerindeki kereviz dalı ve bazen taktığı gözlükle alay etmesine sinirlenir. Sonrasında TARDIS'le ilgilenmeye başlar. Doktor olduğunu söylemeye çalışan Onuncu Doktor'u kendisinin bir hayranı sanır. Beşinci Doktor, büyük bir kara deliğin bir paradoks oluşturarak iki TARDIS'in birleşmesine yol açtığını anlar. Onuncu Doktor kara deliğe, TARDIS'i havaya uçurarak bir süpernova ile karşı koyar. Onuncu Doktor, Beşinci Doktor iken geçmişte Onuncu Doktor'dan gördüğü için çözümün bu olduğunu hatırlamıştır (yazgı paradoksu). Beşinci Doktor, Onuncu Doktor'un gerçekten kendisinin geleceği olduğuna inanır. Beşinci Doktor kendi zaman döngüsüne girmeye başladığı için silikleşmeye başlarken Onuncu Doktor onu bu sözlerle anar: İki Doktor vedalaşırken Beşinci Doktor şapkasını çıkarıp "gelecek günlere" diyerek selam verir. Onuncu Doktor "geçmişe tüm sevgilerimle" diyerek eğilir. Kendi zaman döngüleri ayrılırken Beşinci Doktor Onuncu Doktor'a kalkanları kaldırmasını unutmamasını söyler. Ama çok geçtir ve "Titanic", TARDIS ile çarpışır. Bu son sahne "Voyage of the Damned" adlı bölümün başlangıcı niteliğindedir. 2007'de yayınlanan "Children in Need"de gösterilmesi için özel bölüm oluşturma fikri Julie Gardner ve Russell T Davies'ten çıktı. Gardner, Steven Moffat'tan bölümün senaryosunu yazmasını, senaryonun bir sahnede geçmesini, en fazla bir günde çekilecek bir biçimde oluşturulması ve CGI efektinin olmamasını istedi. Temmuz 2007'de Beşinci Doktor rolünü oynaması teklif edilen Peter Davison, "çocuklarını etkilemek" için teklifi kabul etti. Bölüm, 21 Ekim'de BBC tarafından resmî olarak açıklandı. Moffat, senaryosuna Martha'nın ayrılışını tekrar ederek başladı. Senaryo, Doktor'un yalnız kalması ve bir an durup sonra TARDIS'i çalıştırmaya başlamasıyla devam etti. Moffat, daha sonra ortaya çıkan Beşinci Doktor'un görünümünü "ceket, kriket forması ve yakasındaki bir kereviz" ile tasvir etti. Senaryoda Beşinci Doktor'un kıyafetlerine ve onun sonik tornavida kullanmamasına gönderme yapılmıştı. Peter Davison bu rolü en son yirmi yıl önce oynadığı için daha yaşlı görünüyordu. Moffat bunun nedeninin TARDIS'in kaza yapmasıyla oluşan paradoksun etkisiyle zamanın değerlerinin dışına çıkmak olduğunu açıkladı. Ayrıca klasik seride Beşinci Doktor'un "Earthshock" hikâyesindeki ve "The Five Doctors" bölümündeki yol arkadaşları Tegan Jovanka ve Nyssa'ya, "Kinda" ve "Snakedance" hikâyelerindeki Mara'ya, "Arc of Infinity" hikâyesindeki Zaman Lordlarının şapkasına ve Beşinci Doktor döneminde çeşitli bölümlerde Usta rolleriyle görünen Ainley'ye göndermelerde bulunuldu. "Time Crash", 7 Ekim 2007'de Cardiff'teki Upper Boat Studios'ta dördüncü sezonun dördüncü blogunun parçası olarak ("Partners in Crime" bölümüyle beraber) çekildi. Davison'ın oynadığı son bölüm olan "The Caves of Androzani" hikâyesini yöneten Graeme Harper bu bölümü yönetti. Beşinci Doktor'un kıyafetlerinin klasik seridekiyle aynı olması için prodüksiyon ekibi Blackpool'daki "Doctor Who" sergisinden gerekli kıyafetleri ödünç aldı ve "Castrovalva" hikâyesinden "Warriors of the Deep" hikâyesine kadar giydiği tarzı yansıtacak yeni bir kriket kazağı örüldü. "Time Crash"ta Davison, Colin Baker'ın "The Caves of Androzani" hikâyesinde rejenerasyon sonrası giydiği pantolonu giymişti. Önceki yıllarda da "Dimensions in Time", "Doctor Who and the Curse of Fatal Death" ve olmak üzere yardım amacıyla "Doctor Who" özel bölümleri yapılmıştır. 20. yıl dönümü için yayınlanan "The Five Doctors" adlı bölüm "Children in Need" gecesinde yayınlanmıştı. "Children in Need", "Time Crash" bölümünün yayınlandığı gece 9,4 milyon izleyiciyle gecenin en çok izlenen programı oldu. "Time Crash" bölümü gösterildikten sonra programın izlenmesi 11 milyona ulaştı. Böylece 2005 yılında yeniden yayınlanmaya başlayan "Doctor Who"nun ilk bölümü olan ve 10,8 milyon seyirci tarafından izlenen "Rose" bölümünü geçmişti. Bölüm yayınlandığı sırada bağışlar artış gösterdi. Dört saat sonra yeniden yayınlanan bölüm 2,5 milyon izleyici tarafından izlendi. En çok izlenen "Doctor Who" bölümü rekoru daha sonra 13,3 milyon kişinin izlediği "Voyage of the Damned" bölümüne geçti. Bölüm, eleştirmenlerden olumlu eleştiriler aldı. TV Squad'dan Martin Conaghan bölüm için "akşamın en parlak olayı" derken, Moffat'ın yazdığı bölümlerle ilgili olarak paradoks tarzı senaryolarını ustalıkla yazdığını belirtti. Özellikle bölümdeki veda sahnesini övgüyle karşıladı. Digital Spy'dan Dek Hogan, Moffat'ın senaryosu için "esprili" tanımlamasında bulundu ve Davison'ın uzun bir bölümde dönmesini umduğunu söyledi. Green Irmağı (Utah) Green Irmağı, ABD'nin batısında yer alan ve Kolorado Nehri'nin ana kolunu oluşturan akarsudur. Havzası 124.578 km² olup Wyoming, Utah ve Kolorado eyaletlerinin bir bölümünü kaplamaktadır. Wyoming'deki Wind River Dağları'ndan doğan ırmak 1170 km uzunluğundadır. Yıllık ortalama akış miktarı saniyede 173,3 m³'tur. Ana kolları soldan "New Fork Irmağı", "Blacks Fork Irmağı" ve sağdan "Yampa Irmağı" ve "White Irmağı"'dır. The Next Doctor "The Next Doctor", Büyük Britanya bilimkurgu dizisi "Doctor Who"nun 2008-10 yılları arası özel bölümüdür. Bu bölüm BBC One'da 25 Kasım 2008 tarihinde yayınlanmıştır. 2005 yılında modern serinin başlamasından beri dördüncü Noel özel bölümüdür. Russell T Davies tarafından yazılan bölümün yönetmenliğini Andy Goddard yürütmüştür. Daha önce 2. sezondaki "Army of Ghosts"/"Doomsday". bölümlerinde görünen Siberler (Paralel evrende Cybus Endüstrisi tarafından üretilen Siberler) geri dönmüştür. David Tennant'ın oynadığı Onuncu Doktor'un yol arkadaşları Jackson Lake (David Morrissey) ve Rosita Farisi (Velile Tshabalala) olmuştur. Doktor, TARDIS'le 1851 yılına Noel arifesindeki Londra'ya iner. Yardım çığlıkları duyan Doktor oraya gittiğinde kendisinin "Doktor" olduğunu söyleyen bir adam ve onun yol arkadaşı Rosita ile karşılaşır. Bir Sibergölgeyi yakalamaya çalışırlar. Sibergölge üçünden kaçar. Doktor, gelecekteki bir rejenerasyonu olduğunu düşündüğü adamla konuşur. Adam hafıza kaybı geçirmiştir. Doktor ona "Sonraki Doktor" der. Sonraki Doktor, Doktor ile beraber bir süre önce ölen bir adamın yakındaki evine giderler. Adam, Sibergölge ve Londra'daki kaçırılmaları buna bağlamaktadır. İçeride bir çift Siber veritabanı bulurlar. Sonraki Doktor anılarını kaybettiği geceyi hatırlar. Siberler tarafından saldırıya uğrarlar. Doktor bir kılıçla onlarla savaşmaya çalışır. Ama Sonraki Doktor veritabanlarının elektrik boşalımını kullanarak Siberleri öldürür. İki Doktor, Rosita ile Sonraki Doktor'un geçici yerinde bir araya gelir. Sonraki Doktor, "TARDIS"in yerini söyler. Doktor, orada "TARDIS" adlı bir balonla ile karşılaşınca şaşırır. Sonraki Doktor, TARDIS'in "Tethered Aerial Release Developed In Style" (Bağlanmış Hava Salınımlı Gelişmiş Biçim) olduğunu söyler. Aslında Sonraki Doktor, Londra'da ilk kaybolan insan Jackson Lake'tir. Doktor, Jackson'ın Siberlerle karşılaştığını ve onlara karşı veritabanını kullandığını, sonra Doktor ile ilgili bilgilerle bağlantı kurduğunu düşünür. Lake, karısı öldürüldükten sonra veritabanının zihnine karşı uyguladığı bir yan etkiyle kendisini Doktor olarak bilmektedir. Jackson bunları düşünürken Doktor ve Rosita Siberlerin kaynağını bulmaya çalışır. Doktor, Siberlerin Daleklerden çaldıkları Boyut Atlayıcı ile Boşluk'tan kaçtıklarını düşünür ("Doomsday"). Doktor ve Rosita, bir yeraltı kompleksine girer. Çok sayıda çocuk iş gücü olması için Siberlerin komutasında çalışmaktadır. Çocukları getiren, Siberlerin insan müttefiki Bayan Mercy Hartigan ile karşılaşırlar. Doktor, bozulmuş veritabanını Siberlere karşı kullanmak ister, ama buna kanmayan Siber veritabanını tamir edip Doktor'un asıl kimliğini tanımlar. Sonra Doktor'u ve Rosita'yı silmeye hazırlanırlar. Jackson bir anda karşılarına çok sayıda veritabanıyla kuşanmış şekilde çıkar ve oradaki Siberlerin dikkatini dağıtır. Üçü kaçar. Siberler Bayan Hartigan'a döner. Amaçları onu dönüştürüp çocukların oluşturduğu nerejiyi kullanarak dev mekanik bir Siber makinesini yöneten bir "Siberşah" olmasını sağlamaktır. İlk başta Siberler ona asla dönüştürülmeyeceğini söylemiştir. Bu yüzden karşı çıkar. Siberlider yalan söylediğini açıklar. Jackson, Doktor'a anılarını hatırlamaya başladığını ve karısıyla yeni evlerinde Siberlerle karşılaştıklarını hatırladığını söyler. Bunun üzerine Doktor, Jackson'ın evinin Siberlerin üssü olabileceğini düşünür. Oraya ikinci girişi keşfeder. Siberşah şehirde yükselmeye başlar. İşçi çocuklara buradan kaçmalarını söylerler. Çocuklar kaçarlarken Jackson, ilk saldırıda kaçırılan ve füj yüzünden unuttuğu oğlunu görür. Doktor, Jackson'ın orada son kalan oğlunu da kurtarır. Siberşah şehirde adım atmaya başlar. Doktor, Jackson'ın balonunu kullanarak Siberşah'ın makinenin kafasındaki kontrol odasına ulaşır. Bayan Hartigan ile anlaşmaya çalışır. Onu oradan almayı ve Siberlerle kendisine yeni bir gezegen bulacağını teklif eder. Ancak, Bayan Hartigan bunu reddeder. Doktor, birkaç tane veritabanını kullanarak Siberşah ile bağlantı kurar. Bayan Hartigan'ın asıl duygularını serbest bırakır ve Siberler, Bayan Hartigan'ın çığlıklarıyla oluşturduğu geri bildirimi ile imha edilir. Sonra Bayan Hartigan parçalara ayrılır. Siberşah devrilmeye başlarken Doktor, boyut atlayıcıyı kullanarak Siberşah'ı ve Siber kalıntılarını Zaman Girdabına yollar. Böylece Londra'yı kurtarır. Aşağıda insanlardan oluşan bir kalabalık, Jackson'ın tezahüratlarıyla Doktor'u alkışlayıp ona teşekkür eder. En son Jackson, Doktor'a yaptıkları için teşekkür eder ve Doktor'a bir Noel yemeğine katılma teklifi eder. Doktor teklifi ilk başta reddeder. Ardından Jackson, gerçek TARDIS'in içini görmek ister. Memnun bir şekilde TARDIS'in içini görüp dışarı çıkar. ve Doktor bunu kabul eder. Jackson, veritabanında öğrendiği bilgilerle Doktor'un daha önce hep bir yol arkadaşıyla olduğunu söyler. Ama neden bu sefer tek başına olduğunu sorar. Doktor neden yalnız dolaştığını söyler ve repliğinin sonunda "...kalbimi kırıyorlar." der. Jackson, teklifinin artık rica değil talep olduğunu söyler ve ikisi kaybettiklerinin anısına Noel yemeğine gider. Bölüm yayınlandığı gece 11,71 milyon kişi tarafından izlenmiştir. %50,5 reyting payı almıştır. 2008 Noel günü Wallace ve Gromit'in "A Matter of Loaf and Death" filminin ardından en çok izlenen ikinci yapım olmuştur. Bölümün son izlenmesi 13,1 milyon seyirci olarak kaydedilmiştir. Bölüm 86 Appreciation Index skoru almıştır. 88 skor alan "A Matter of Loaf and Death"'ten sonra en çok skor alan yapım olmuştur. 25 Ocak 2009 tarihinde Avustralya'nın ABC, 14 Mart 2009 tarihinde Kanada'nın Space kanalında yayınlanmıştır. ABD'de ise 27 Haziran 2009 tarihinde BBC America'da yayınlanmıştır. "The Next Doctor", HD olarak çekilmemesine rağmen 30 Aralık 2010 tarihinde BBC One HD'de Dolby Surround sesi içeren HD boyutuna yükseltilerek yayınlanmıştır. Bölüm "Doctor Who" dizisinin Birleşik Krallık'ta bu şekilde yayınlanan üçüncü bölümü olmuştur. Bölümün DVD sürümü 19 Ocak 2009 tarihinde Birleşik Krallık'ta çıkmıştır. DVD setinde bölümün yanında özel Doctor Who Confidential bölümü, Freema Agyeman'ın yer aldığı bir "Doctor Who" Prom bölümü ve yedi dakikalık "Music of the Spheres" özel bölümü yer almıştır. DVD, 11 Ocak 2010 tarihinde 2008-10 özel bölümlerini barındıran "The Complete Specials" seti olarak tekrar çıkarılmıştır. 19 Ekim 2015 tarihinde "The Christmas Invasion" bölümünden "Last Christmas" bölümüne kadar olan tüm Noel bölümlerinin olduğu "Doctor Who – The Ten Christmas Specials" DVD seti satışa sunulmuştur. Bölüm, HD olarak çekilmemiştir. Ama DTS HD 5.1 Audio ile Blu-ray kalitesine yükseltilerek 2008-2010 özel bölümleriyle beraber "Doctor Who: The Complete Specials" adlı Blu-ray setinde yer almıştır. Planet of the Dead "Planet of the Dead", Büyük Britanya bilimkurgu dizisi "Doctor Who"nun 2008-10 yılları arası özel bölümüdür. Bu bölüm 11 Nisan 2009 tarihinde BBC One ve BBC HD kanallarında yayınlanmıştır. Russell T Davies tarafından yazılan bölümün yönetmenliğini James Strong üstlenmiştir. Christina Londra'da bulunan bir müzeden altın bir kupa çalar. Kaçmak için gelen bir otobüse atlar. O otobüste Doktor da oradadır. Daha sonra otobüs bir anda başka bir gezegenin olduğu başka bir boyuta gider. Aşk Yazı Aşk Yazı ya da Hippi Yazı 1967 yılı yazında ABD'de oluşan hippi hareketi tanımlamak için kullanılan terim. 1960'lı yıllarda Beat kuşağı yerini Hippilere bıraktı. Hippi kuşağının temsilcileri alışılmışın dışında giyiniyor, o günlerde alışılmamış bir müzik sayılan rock dinliyor, uyuşturucu içiyorlardı. Bu yeni kuşak ABD'nin birbirinden tamamen uzak iki bölgesinde odaklandı. Birisi doğuda New York'ta Beat hareketinin doğduğu Greenwich Village, diğeri ise ABD'nin en batısında San Fransisco'nun Haight-Ashbury bölgesi. 1967 yazında Monterey'de yapılan Monterey Pop Festivaline ABD, Kanada ve Avrupa'dan 100.000'i aşkın kişi katıldı. 3 gün süren festivale en fazla 20-30 bin kişinin katılması beklenirken, 100.000'den fazla kişi katıldı ve başlangıçta ücretli olan girişler tamamen ücretsiz hale çevrildi. Festivalin bir felaket yaratabileceğinden korkan New York Times "Catskills’de kâbus" başlığıyla çıkarken, 3 gün 3 gece süren festivale Jimi Hendrix, Joe Cocker, Santana, Grateful Dead, Joan Baez, Arlo Guthrie, Janis Joplin, Jefferson Airplane ve daha onlarca grup katıldı. Festival, hippilerin yarattığı kültürün yaygın şekilde duyulmasını sağladı. Cins eşitliği, komünal yaşam, özgür aşk, savaşa karşı olma gibi özellikleri ile tanındılar. Casus uydu Casus uydu veya diğer adıyla keşif uydusu, yer gözlem uydusu veya iletişim uydusu gibi geliştirilmiş ve askerî ve/veya istihbarat donanım ve uygulamaları içeren bir yapay uydu türüdür. Esasen uzay teleskopları gibi fakat farklı bir görüntü mekanizmasıyla uzaya doğru değil yeryüzüne doğru görüş alanına sahiptir. İlk nesil casus uyduları uzay yarışı ile 60'ların teknolojisiyle geliştirilen, sadece fotoğraf çekebilen (Amerikan Corona ve Rus Zenit fotografik keşif uyduları gibi) uydulardı. Fotografik film malzemesi yeryüzüne indirilerek keşif görüntüleri elde edilmişti. Paraşütle süzülerek yeryüzüne inen kapsüllerinden bilgilerin havada alınarak elde edildiği uydular yerlerini daha sonraları bir tür uzay aracı olarak da tanımlanabilecek (yeri değiştirilebilen uydular) sayısal görüntüleme yapan ve verilerini şifreleyerek radyo linkleri ile aktarabilen gelişmiş uydulara bırakmıştır. Kullanılabilir bilgilerin bir kısmı 1972'ye kadar ABD'nin var olan programları ile ilgiliydi. O dönem öncesi programların bazı bilgileri hala gizliliğe sahiptir ama küçük bir sızma ile daha sonraki görevleri hakkında bilgiler mevcuttur. Gizliliklerinin kaldırılmasıyla veya bilgilerin sızdırılması yoluyla keşif uydu görüntülerinden birkaçı hakkında Ağustos 1984'te Jane's Defence Weekly yayınından KH-11 uydusu fotoğrafları gibi bilgiler edinilmiştir. 16 Mart 1955'te ABD Hava Kuvvetleri olası bir düşmanın savaş yapma yeteneğinin durumunu belirlemek için ilgili birimlerden gelişmiş bir keşif uydusu sipariş etti. Ekim 1957'de Sovyetler Birliği dünya yörüngesine ilk yapay nesne olan Sputnik 1 peykinin yerleştirilmesinde başarılı oldu. Soğuk Savaş döneminde, 1950'li yıllarda, bir Sovyet bombardıman uçağı bir aldatmaca ile sahte Amerikan korkularına yol açmıştı. Amerika Birleşik Devletleri'nde uydu fotoğrafları kazanımından sonra kendi istihbarat örgütleri 1968'de ""...geçen yıl SSCB yeni bir kıtalararası balistik füze üretim tesisi kurmuştur, bilgi elde etmede bununla başardık"" demişlerdir. Keşif uydularının birkaç ana türü vardır. The Waters of Mars "The Waters of Mars", Büyük Britanya bilimkurgu dizisi "Doctor Who"nun 2008-10 yılları arası özel bölümüdür. Bu bölüm 15 Kasım 2009 tarihinde BBC One kanalında yayınlanmıştır. Russell T Davies tarafından yazılan bölümün yönetmenliğini Graeme Harper üstlenmiştir. Bu bölümde Doctor, 21 Kasım 2059 yılındaki Mars'a yolculuk yapar. Marsta bir ekibe rastlar. Daha sonra bu tarihte nükleer patlama sonucu ölecek insanların geleceğini görür. Daha sonra Marstaki bir su kalıntısında olan virüs, ekipteki bazı kişilere bulaşır. Doctor son anda buradaki insanları kurtarma kararı alır fakat yine sorunlarla karşılaşır. Ayrıca bu bölümde Doctor öleceğini görmüştür. Himni i Flamurit Himni i Flamurit (), Arnavutluk'un ulusal marşıdır. Arnavut şair Asdreni ("Aleksandër Stavre Drenova") tarafından yazılan marş, Romen besteci Ciprian Porumbescu tarafından bestelenmiştir. İlk defa 21 Nisan 1912 tarihinde Sofya'da çıkarılan bir Arnavut gazetesinde, Liri e Shqipërisë (Türkçe: "Arnavutluk'un Özgürlüğü") ismiyle bir şiir olarak yayınlanmıştır. Şiirin orijinal ismi, "Betimi mi flamur" (Türkçe: "Bayrak Sözü")'dur. Marşın uzun ve kısa olmak üzere iki versiyonu vardır. Aşağıdaki metin uzun versiyonudur. İkinci dörtlük kaçınmak olarak kabul edilir ve sonunda tekrarlanır. Kısa sürümünde sadece ilk iki kıta kullanılır ve 2. kıtada son iki mısra tekrarlanır. Genellikle, millî takımlar arasındaki spor olaylarında, kısa versiyonu kullanılır. Perverso Perverso ya da Xverso (Türkçe: Sapık), İtalyan kökenli Latin şarkıcı Tiziano Ferro'nun 2003 yılının ekim ayında çıkarttığı bir parçadır. Bu şarkının bestecisi ise Tiziano Ferro'nun erkek arkadaşı Davide Tagliapetra'dır. Şarkı, 111 - Centoundici albümünde de yer almıştır ve Küba'da çekilen klibi yayınlanmıştır. Ayrıca bu şarkı ; İtalya'da Xverso adıyla İtalyanca olarak ,İspanya'da ve Meksika'da Perverso adıyla İspanyolca olarak; Fransa'da da Un Pour Toi Et Un Pour Moi adıyla Fransızca olarak yayımlanmıştır. Harry Cohn Harry Cohn (23 Temmuz 1891, New York - 27 Şubat 1958, Phoenix, Arizona), Amerikalı film yapımcısı. Columbia Pictures stüdyolarının kurucusudur. Harry John, Almanya'dan ABD'ye göç etmiş 5 çocuklu bir Yahudi terzinin oğluydu. Birkaç iş değiştirdikten sonra, ki bunların arasında Vodvillerde oynamak da vardı, film sektöründe karar kıldı. Erkek kardeşi Jack Cohn zaten Carl Laemmle'ın Independent Moving Pictures Company'sinde çalışıyordu. Jack bu şirkette "Traffic in Souls" filminin yapımını üstlenmişti. Jack sayesinde Harry'de Laemmle ile tanıştı ve onun sekreteri olarak Hollywood'a gönderildi. Fakat bu birliktelik kısa sürdü ve iki kardeş, avukat arkadaşları Joe Brandt ile birlikte kendi film şirketlerini kurdular. Böylece 1919'da New York'ta "C.B.C. Film Sales" şirketi kurulmuş oldu. Kısa süre sonra Harry tekrar Hollywood'a döndü ve orada önce küçük prodüksiyonlara girişti. Firmanın bulunduğu yer Hollywood'un hiç cazip olmayan bir bölgesiydi ve bu yüzden de "Poverty Row" (yoksul sıra) olarak adlandırılıyordu. Firma 10 Ocak 1924'te "Columbia Pictures Corporation" adını aldı. Stüdyo finansal olarak oldukça zayıftı. O dönemler yapımcı şirketlerin kendisine ait sinema zincirlerine sahip olması modaydı ve Columbia'nın kendine ait hiçbir sineması yoktu. Ancak bu onun işine yaradı. 1929'da başlayan ekonomik kriz, kendi sinemaları olan Paramount Pictures Corporation, Warner Bros. gibi büyük yapımcı şirketleri sarsarken, Columbia büyük finans problemlerinden sıyrılmayı başardı. Harry John, yapım firmasını Hollywood geleneklerine hiç uymayan bir şekilde, oldukça otokratik bir tarzda yönetiyordu. Oldukça görgüsüzce, en temel nezaket kurallarına dahi uymayan, kadın çalışanlarına sürekli sarkan Cohn, kısa süre içinde tüm film endüstrisinin en nefret edilen erkeklerinden biri haline geldi. Ancak mükemmel bir finans adamı olarak, Columbia'nın 1958'e kadar zarar etmeyen tek stüdyo olmasını sağlamayı başardı. Henrique Sereno Henrique Sereno Fonseca (d. 18 Mayıs 1985), Portekiz'li futbolcu Defans pozisyonunda görev almakta olup, Indian Super League ekiplerinden Atlético de Kolkata'da oynamaktadır. The End of Time The End of Time, Büyük Britanya bilimkurgu dizisi "Doctor Who"nun 2008-10 yılları arası iki parçadan oluşan özel bölümüdür. 25 Aralık 2009 ve 1 Ocak 2010 tarihlerinde BBC One kanalında yayınlanmıştır. David Tennant'ın Onuncu Doktor olduğu son bölümdür ve yerine on birinci rejerasyonu olarak Matt Smith seçilmiştir. Russell T Davies'in yazdığı son Doctor Who bölümüdür. En son "Voyage of the Damned" bölümünde Donna Noble'ın büyükbabası Wilfred Mott rolünde oynayan Bernard Cribbins geri dönmüştür. Bu iki bölümde Doktor'un yol arkadaşı olmuştur. Ayrıca Catherine Tate, John Simm, Jacqueline King, Alexandra Moen, Billie Piper, Camille Coduri, Freema Agyeman, Noel Clarke, John Barrowman, Elisabeth Sladen, Tommy Knight, Jessica Hynes ve Russell Tovey bu bölümde oynayan diğer oyunculardır. Bu bölümde Usta, Zaman Savaşı'nda Doktor'un öldürmek zorunda kaldığı tüm Zaman Lordlarının geri dönmesine neden olmuştur. Usta, Doktor'u ve Wilfred'i yakalamıştır ve dünyadaki tüm insanları kendisine dönüştürmüştür. Lord Rassilon ve geri kalan zaman lordları ise Doktor ve Usta'yı takip ederek dünyaya gelmeye çalışırlar. Doctor, CACTI türünden dostlarıyla beraber dünyadan kaçmayı başarır ama yörüngedeki asteroid gemisinde sıkışıp kalırlar. Usta, zaman lordlarının dünyaya gelmesi için bir geçit yapar ama kaynak yoktur. Zaman lordları ise sadece Gallifrey gezegeninde bulunan beyaz noktalı elması dünyaya yollar. Usta bu elması kaynak olarak kullanır ve açık frekanstan uzaya yayın yapar. Doktor'a hâlâ orada olduğunu bildiğini ve elinde beyaz noktalı elmas olduğunu söyler. Doktor bunu duyunca gemiyi tamir eder ve hemen dünyaya döner. Ama zaman lordları da geçidi açmış ve dünyaya geliyorlardır. Doktor, Wilfred'in silahını alır ve gemiden aşağıya atlar. Ancak yere düşen Doktor yara bere içerisinde kalır. Rassilon ile Usta konuşurken Doktor Rassilon'a silahı doğrultur. Rassilon ona Usta'nın tek başına olduğunu ve Usta'yı öldürmesini söyler. Doktor silahı Usta'ya çevirir. Usta'yla konuştuktan sonra tekrar Rassilon'a silah doğrultur. Rassilon onun aklını çeler ve tam o sırada Doktor, annesini görür ve silahı Usta'ya çevirir. Tam ateş edecekken "Yolumdan çekil." der ve geçit boyutuna ateş eder, geçit kapanır ve zaman lordları ile Usta geçmişe gider. Büyük bir patlama olur. Doktor hâlâ hayatta olduğu için sevinir. Ancak, Wilfred dört kez cama tıklar. Nükleer mekanizmada kalmıştır. Doktor, ona bağırarak bunun haksızlık olduğunu söyler. Wilfred kendisini feda etmek istese de Doktor, Wilfred'i kurtarır ve 500.000 rad radyasyona maruz kalır. Mekanizma çöker ama tüm radyasyonu emdiği için rejenerasyon döngüsü başlar. Doktor, yol arkadaşlarıyla sıra sıra vedalaşır ve TARDIS'e girer. TARDIS'i Dünya'nın yörüngesinde durdurur. Rejenerasyon geçirmeye başlarken "Gitmek istemiyorum." der. Rejenerasyon sırasında büyük bir patlama olur ve TARDIS bu patlama yüzünden kontrolden çıkar ve Dünya'ya doğru düşmeye başlar. Doktor yeni hâline alışmaya çalışırken "Geronimo!" diye bağırır ve TARDIS'i kontrol etmeye çalışır. Davide Tagliapetra İtalyan besteci ve prodüktör olup aynı zamanda Tiziano Ferro'nun erkek arkadaşı olan Davide Tagliapietra,1977 yılında İtalya'da dünyaya geldi.Tagliapetra,İtalya'da bilinen bestecidir.Tagliapetra,Tiziano Ferro'nun müziklerinin dışında Eros Ramazzotti,Giana Nannini,Elias,Suriye,Nina Zilli gibi ünlü İtalyan müzisyenlerin bazı şarkılarını bestelemiştir.Ayrıca Davide Tagliapetra,ünlü İtalyan şarkıcı Alto Tagliapetra'nın da oğludur.Tiziano Ferro'ya ait olan Perverso şarkısının da bestecisidir. Music of the Spheres (Doctor Who) "Music of the Spheres", Büyük Britanya bilimkurgu dizisi "Doctor Who"nun mini-bölümüdür. 27 Temmuz 2008 tarihinde BBC One kanalında "Doctor Who" Prom adlı programda gösterilmiştir. BrabanÃ§onne Brabançonne, Belçika Krallığı'nın ulusal marşıdır. 1830 yılında Alexandre Dechet tarafından yazılan marş, aynı yıl François Van Campenhout tarafından bestelenmiştir. 1860 yılında Belçika'nın ulusal marşı kabul edilen marş, 1921 yılında değiştirilmiş sürümü kabul edilmiştir. Fransızca, Almanca ve Felemenkçe olmak üzere 3 farklı dilde yazılmıştır. Laura Harring Laura Harring (d. Laura Elena Herring Martínez; 3 Mart 1964, Los Mochis), Amerikalı-Meksikalı oyuncu ve eski model. 1985 yılında Miss USA seçilmiştir. 3 Mart 1964 tarihinde, Meksika'nın Sinaloa eyaletinin Los Mochis şehrinde doğdu. Annesi María Elena Cairo psikoterapistlik, emlak danışmanlığı ve sekreterlik; Alman-Avusturyalı asıllı babası Raymond Herring ise çiftçilik yapmaktaydı. On yaşına kadar Meksika'da yaşamasının ardından Amerika Birleşik Devletleri'nin Teksas eyaletinin San Antonio şehrine taşındı. On iki yaşındayken, bir kaza sonucu kafasından .45'lik mermiyle vuruldu. Merminin ufak bir farkla beynine gelmemesi neticesinde hayatta kaldı. On altı yaşında, eğitimine Aiglon Koleji'nde devam etmek üzere İsviçre'ye gitti. Buradan mezun olmasının ardından önce Avrupa ve Asya'yı dolaştı, sonrasında Amerika Birleşik Devletleri'ne dönerek, Teksas'ın El Paso şehrine yerleşti. 1985 yılında sırasıyla şehrinin güzellik yarışması olan Miss El Paso County, eyalet genelindeki yarışma olan Miss Texas USA, en sonunda ise ülke genelindeki güzellik yarışması Miss USA'yi kazandı. Harring, bu birincilikle birlikte Amerika Birleşik Devletleri'nde doğmadığı hâlde yarışmayı kazanan ilk isim olmuştu. Güzellik yarışmasının ardından ikinci kez Avrupa'ya gitti ve burada tanıştığı kont unvanlı Alman Carl-Eduard von Bismarck ile 1987 yılında evlenerek kontes unvanına sahip oldu. Ancak 1989 yılında çiftin boşanmasıyla bu evlilik sona erdi. Harring, ilk oyunculuk deneyimini 1987 yılında, "" isimli televizyon filminde küçük bir rolde yer alarak yaşadı. 1990-1991 yılları arasında "General Hospital" dizisinde ilk kez sürekli bir karakteri canlandırdı. "Sunset Beach" adlı dizinin 1997 yılında yayınlanan sezonunda ikinci kez sürekli bir rolde yer aldı. Genelde küçük rollerde boy gösteren Harring, 2001 yapımı David Lynch'in yönetmenliğini üstlendiği "Mulholland Çıkmazı" ("Mulholland Drive") adlı filmin baş rol oyuncularından biri olarak yer aldı. Bu filmde gösterdiği performansla 2002 yılında, En İyi Kadın Sinema Oyuncusu dalında ALMA Ödülü kazandı. Harring, daha sonraları Lynch'in kısa filmlerinden olan 2002 yapımı "Rabbits"te rol aldı ve 2006 yapımı "Inland Empire" adlı filmde cameo olarak göründü. Bu yapımın ardından daha büyük rollerde oynamaya başlayan Harring; 2002'de "John Q" ve "Derailed", 2003'te "Willard", 2004'te aynı isimli çizgi romandan uyarlanan "İnfazcı" ("The Punisher"), 2005'te "" ve "The King", 2007'de "Kolera Günlerinde Aşk" ("Love in the Time of Cholera") ve "Nancy Drew", 2008'de "The Caller" ve "Drool" adlı filmlerde yer aldı. Son olarak 2013 yapımı "Return to Babylon" adlı siyah-beyaz ve sessiz filmde Alla Nazimova'yı canlandıran oyuncu, çalışmalarına devam etmektedir. Dreamland (Doctor Who) Dreamland, Büyük Britanya bilimkurgu dizisi "Doctor Who"nun animasyon bölümüdür. Altı bölüm olarak 21 Kasım 2009 tarihinden itibaren BBC'nin Red Button programında, resmî "Doctor Who" sitesinde ve BBC iPlayer'da yayınlanmıştır. 5 Aralık 2009 tarihinde BBC Two ve BBC HD kanallarında yayınlanmıştır. Hiçbir kamera çekimi Doktor’un fantastik dünyasını bir animasyon filminden daha iyi ekrana yansıtamaz. Dreamland adlı bu çok özel animasyon bölümünde Doktor kendini 1950’lerde uzaylı aktiviteleriyle meşhur olan Amerika’daki Nevada çölünde bulacak ve bela peşini burada da bırakmayacak. Herhangi bir Doctor Who bölümü gibi bir TARDIS’i dolduracak kadar aksiyon, gizem ve heyecana sahip. Kanuni Ãœniversitesi Kanuni Üniversitesi, Çukurova Eğitim ve Kültür Vakfı tarafından 2013 yılında Adana'da kurulmuş ve 2016 yılında kapatılmış bir vakıf üniversitesi. Üniversitenin kurulmasına ilişkin karar 18 Haziran 2013 tarihli ve 28681 sayılı resmî gazetede yayınlanmıştır. 23 Temmuz 2016 tarihinde, Olağanüstü Hal (OHAL) Kapsamında Alınan Tedbirlere İlişkin Kanun Hükmünde Kararname'yle üniversite kapatılmıştır. Kanuni Üniversitesi, 15 Temmuz 2016'da gerçekleştirilen askerî darbe girişimi sonrasında kararlaştırılan 667 Sayılı Kanun Hükmünde Kararname doğrultusunda, "milli güvenliğe tehdit oluşturduğu tespit edilen Fethullahçı Terör Örgütüne (FETÖ/PDY) aidiyeti, iltisakı veya irtibatı belirlenen" kurumlar arasında yer aldığı gerekçesiyle, eğitim öğretime başlamadan kapatıldı. Kde domov můj? Kde domov můj? (; Türkçe: "Evim nerede?"), Çek Cumhuriyeti'nin ulusal marşıdır. František Škroup tarafından yazılan marş, Josef Kajetán Tyl tarafından bestelendi. 1992 yılında Çek Cumhuriyeti'nin ulusal marşı olarak kabul edildi. Bir komedinin özgün müziği olarak yapılan parça, 21 Aralık 1834 tarihinde Prag'da Estates Tiyatrosu'nda Karel Strakatý tarafından söylendi. Orijinal şarkı iki parçadan oluşur. Parça, oyunun dışında da söylenmeye başladı. Çekler arasında çok popüler oldu ve Habsburg İmparatorluğu içinde kendi kimliğini canlandırmak isteyen bir milletin gayri resmi marşı olarak kabul edildi. 1918 yılında Çekoslovakya'nın kurulmasından kısa bir süre sonra, şarkının ilk kıtası, Slovak şarkısı Nad Tatrou sa blýska'nın ilk kıtasının ardından milli marş haline geldi. Fakat Birinci Cumhuriyetin dilsel ve etnik çeşitliliği nedeniyle Macarca ve Almanca için de resmi çeviriler yapıldı. 1993 yılında Çekoslovakya'nın ikiye ayrılmasından sonra Çekoslovak marşı da ikiye bölündü. Slovakya ikinci bir kıta ekleyerek marşı genişletti. Çek Cumhuriyeti ulusal marşı ise tek kıta sürümünde, genişletilmemiş olarak kabul edildi. Der er et yndigt land Der er et yndigt land () ("Bir Güzel Ülke Vardır") Danimarka'nın ulusal marşıdır. 1819 yılında Hans Ernst Krøyer tarafından yazılan marş, 1835 yılında Adam Oehlenschläger tarafından bestelendi. Aynı yıl ülkenin ulusal marşı olarak kabul edildi. Yaygın olarak sadece ilk kıta ve dördüncü kıtanın son üç mısrası söylenir. Mu isamaa, mu õnn ja rõõm Mu isamaa, mu õnn ja rõõm ("Vatanım, mutluluğum ve sevincim") Estonya'nın ulusal marşıdır (). 1920 yılında Estonya'da kabul edilen marş 1990 yılında tekrar kabul edildi. Şarkısı 1848 yılında Fredrik (Friedrich) Pacius tarafından oluşturulan marşın güftesi 1869 yılında Johann Voldemar Jannsen tarafından yazıldı. Marşın bestesi, Finlandiya ulusal marşı olan "Maamme" ile aynıdır. Maamme Maamme (Fince) veya Vårt land (İsveççe) (“bizim yer”) Finlandiya'nın ulusal marşıdır. 1848 yılında Johan Ludvig Runeberg tarafından yazılan marş Fredrik Pacius tarafından bestelendi. Marşın bestesi, Estonya ulusal marşı olan "Mu isamaa, mu õnn ja rõõm" ile aynıdır. Le cose che non dici Le cose che non dici (Türkçe: Sen, şeyleri söyleme), İtalya kökenli Latin şarkıcı Tiziano Ferro'nun 2001 yılında yayımladığı Rosso Relativo albümünden bir parçadır. Bu şarkının klibi ise 2003 yılının Şubat ayında yayımlanmıştır. Bestesi Tiziano Ferro'ya aittir ve dili İtalyanca'dır. İspanyolca versiyonu ise Las cosas que no dicesdir.Bu şarkının klibi 4 Şubat 2003 Salı günü yayımlanmıştır.Tiziano Ferro'nun ilk albümü olan Rosso Relativo albümünün son single parçası olan Le Cose Che Non Dici,2003 yılına ait bir parçadır. 1. Raymond Barre Hükûmeti 1. Raymond Barre Hükûmeti, Beşinci Cumhuriyet'in 12. hükûmetidir. Başbakan Jacques Chirac'ın istifası üzerinde Raymond Barre, 25 Ağustos 1976'da ve hükûmetin diğer üyeleri 27 Ağustos 1976'da atanmışlardır ve 1977 belediye seçimlerinin ardından hükûmet 29 Mart 1977 tarihinde istifa etmiştir. Başbakan, Maliye ve Ekonomi Bakanı : Raymond Barre BaÅŸbakan nezdinde, Maliye ve Ekonomiden sorumlu Bakan : Michel Durafour (RAD) 20 Aralık 1976 tarihli atama Adana milletvekilleri Adana milletvekilleri, 23 Nisan 1920 tarihinden beri Türkiye Büyük Millet Meclisinde Adana şehrini temsil eden milletvekilleri ve senatörlerin listesidir. Emin GÃ¼rsoy Emin Gürsoy, (d. 12 Mayıs 1968), Güney, Denizli), Türk oyuncu. Emin Gürsoy, 12 Mayıs 1968'de Denizli'nin Güney ilçesinde dünyaya geldi. Anadolu Üniversitesi Devlet Konservatuvarı Tiyatro Bölümü'nden 1994 yılında mezun oldu. Antalya ve Van Devlet Tiyatroları'nda görev aldı. Ardından İzmit Şehir Tiyatrosu'na katılarak çeşitli oyunlarda roller üstlendi. 2018 yılında 25. Uluslararası Adana Film Festivali'nde "Sibel" filmindeki rolü ile Altın Koza En İyi Yardımcı Erkek Oyuncu Ödülü'nü aldı. Chesapeake Muharebesi Chesapeake Muharebesi veya diğer adıyla Virginya Burnu Muharebesi, 5 Eylül 1781 tarihinde gerçekleşmiş bir deniz muharebesidir. Amerikan Bağımsızlık Savaşı'nda önemli bir yer tutmaktadır. Fransız üstün geldiği muharebede, İngilizler Yorktown'daki garnizonunu destekleyemediler. Bu yüzden Lord Cornwallis, Yorktown Kuşatması'nda teslim olmak zorunda kaldı. Kemal Ã‡elik Kemal Çelik adlı kişiler: Kemal Çelik (1905 doğumlu siyasetçi) Kemal Çelik (d. 1905, Kozan) - (ö. 8 Ekim 1974), Türk siyasetçi. Ankara Hukuk Fakültesi mezunudur. Karaman Aza Mülazımlığı, Geyve Ceza Hâkimliği, Gaziantep Müddeî-i Umûmî Muavinliği, Mersin ve İstanbul Hâkimlikleri, Serbest Avukatlık, Türk Hava Kurumu Adana Şubesi Fahri Avukatlığı, Vilâyet İdare Heyeti Azalığı, Belediye Meclisi ve Daimî Encümen Azalığı, Seyhan Barosu İdare Heyeti Azalığı ve 2. Başkanlığı, Adana İnhisârlar Avukatlığı, Seyhan Hazine Avukatlığı, TBMM VII. ve VIII. Dönem Seyhan Milletvekilliği yapmıştır. Evli ve beş çocuk babasıdır. Kheiron Kheiron, Yunan Mitolojisinde sentor olarak da bilinen yar覺 at, yar覺 insanlar覺n en bilgili ve yeteneklisidir. Ebeveynleri Kronos ve Philyra'd覺r. Kheiron bütün sentorların en akıllısı ve bilgesidir. Eli her işe yatkındır. Başta Akhilleus ve Asklepios olmak üzere birçok kahramanı hekimlik, cerrahlık, ahlak, erdem, müzik bilgisi, savaş ve av konusunda eğitmiştir. Hatta Apollon'un bile ondan ders aldığı söylenir. Hercules, Achilles, Jason gibi tanrı çocuklarına da savaş eğitimi veren Chiron günün birinde zehirli ok ile çalışırken okun yanlışlıkla ayağına saplanması sonucu zehirlenir. Bu ok ona dayanılması çok güç acılar yaşatır. Tanrılar ise onun bu durumuna üzülüp ölümlü olmasına izin verirler. Ve böylece huzur içinde ölür. Yarı insan-yarı at olan yaratıkların genel adı Centaur (Kentaur)dur. Chiron ise Centaur'un bir türüdür.Ama aralarındaki ölümsüzlüğe sahip olan tek Centaur olduğu için Zeus O'na Chiron dedi ve hep öyle anıldı. Okeanos ile Tehtys'in kızı Philyra'yı elde etmek isteyen Kronos, yakalanmamak için bir ata dönüşür ve Philyra ile birlikte olur. Bu birliktelikten at adam Kheiron dünyaya gelir. Kimilerine göre de Philyra, Kronos'tan kaçarken kısrak biçimine girer Kronos ise aygıra dönüşür ve bu birleşimden at adam (sentor) Kheiron doğar. Kheiron Asklepios'a hekimliğin tüm ayrıntılarını öğretir. Asklepios çok güçlü ilaçlar yapar ve ölümcül pek çok hastalığı iyileştirir. Hatta gün gelir Asklepios Athena'nın verdiği gorgon olan Medusa'nın kanı ile ölmüş kişileri hayata döndürür. Kimi söylenenlere göre Peleus ile tanrıça Thetis'in evlenme fikrini de ortaya atan Kheiron'dur. Peleus'un düğününde dişbudak ağacından elleriyle yaptığı özel bir mızrağı Akhilleus'un babası Peleus'a hediye etmiştir. (Sonraları bu mızrağı Truva Savaşı olduğunda oğlu Akhilleus'a verecektir.) Thetis doğurduğu çocukları ölümsüz yapabilmek için ateşe tutup onların ölümlülük tohumlarını yok etmeye çalışır. Böylece doğurduğu çocuklar hep ölmekteydi. Peleus; Thetis, bebek Akhilleus'u yanlışlıkla öldürmek üzereyken son anda bebeği kurtarmıştı. Peleus; ayağı yanık, yaralı Akhilleus'u Kheiron'a iyileştirmesi ve eğitim vermesi amacıyla vermiştir. Kheiron yanık ayğı iyileştirmek için bir devin iskeletinden kemik alıp Akhilleus'un ayak kemiğinin yerine koymuştu. Akhilleus bu cerrahi operasyondan sonra herkesten hızlı koşabilir oldu. Akhilleus'a her türlü savaş sanat tekniklerini öğretmiş, ona yaraları iyileştirmeyi ve tıbbı öğretmiştir. İzberbaş İzberbaş (Rusça:Избербаш), Kuzeydoğu Kafkasya'da yer alan Dağıstan'da bir kent. Hazar (Kaspi) denizinin batı kıyılarında ve Dağıstan Cumhuriyetinin başkenti Mahaçkala kentinin güneyinde, tarihi ve turistik kent Derbent'in kuzeyinde yer alır. Nüfusunun çoğunluğunu Türki kökenli Kumuklar ile Kafkas kökenli Dargiler oluştururlar. Şehir 1932'de bir petrol çıkarma yeri olarak kurulmuştur. Şehir statüsü ise 1949 yılında verilmiştir. Şehir Nüfusu 2010 yılı Nüfus sayımına göre 55,649'dur.Kentin idari alan etnik gruplar (2002 nüfus sayımı): Şehir etnik gruplar (2002 nüfus sayımı): Blessthefall Blessthefall, 2003 yılında Phoenix, Arizona'da kurulmuş olan post-hardcore grubudur. İlk albümleri "His Last Walk" 10 Nisan 2007, ikinci albümleri "Witness" 6 Ekim 2009, üçüncü albümleri "Awakening" 4 Ekim 2011; son ve yeni çıkan albümleri olan "Hollow Bodies" ise 20 Ağustos 2013 tarihinde yayımlandı. Hollow Bodies albümünün ilk single'ı "You Wear A Crown But You’re No King"’in klibi 23 ağutosta Fearless Records’un Youtube sayfasına yüklenmiştir ve albüm ilk hafta içinde Billboard 200'de 15. sıraya yükselmeyi başarmıştır. Blessthefall; gitarist Mike Frisby, Miles Bergma, baterist Matt Traynor, bas gitarist/vokalist Jared Warth ve vokalist Craig Mabbitt’ten oluşan grubun lise dışındaki çalışmaları sonucu kuruldu. Bergsma okul sebebiyle gruptan ayrılmak zorunda kaldı. Bunun ardından grup 2005 yılının ortalarında 3 parçadan oluşan bir EP yayınladı ve düzeni sağlamak adına Eric Lambert’ı gruba dahil etti. Greeley Estates ile birlikte Phoenix’te sahne almaları, yerel basında yer almalarını ve Warner’ın yan kuruluşu olan Science Records ile anlaşma yapmalarını sağladı. Grup daha sonra Amerika-Kanada genelinde Norma Jean ve Alesana ile sahne aldı. İlk albümleri olan "His Last Walk", 10 Nisan 2007 tarihinde yayınlandı. 65.000’den fazla satan albüm, Amerika Billboard Heatseekers Chart’ta 32. sıraya yerleşerek zirve yaptı. Single’lar ise 100.000 kopyanın üstünde sattı. 2007 yılının Eylül&Ekim ayı boyunca Escape The Fate, LoveHateHero, Dance Gavin Dance ve Before Their Eyes ile Black On Black tour’da sahne alan grup, aynı zamanda All That Remains ve Protest The Hero gruplarının ön grubu olarak Underground Operations tour’da yer aldı. Grup ilk Avrupa turnesinin İngiltere ayağındayken vokalist Craig, ailesiyle daha fazla vakit geçirmek istediğini sebep göstererek gruptan ayrıldı. Jared ise turnenin geri kısmında bas gitar çalmaya devam ederken vokal boşluğunu da doldurdu. Craig daha sonra yeniden gruba dahil olmayı istedi, ancak grup bunu kabul etmedi ve onsuz devam etmeye karar verdiklerini söyledi. Kasım 2007’de Craig, MySpace sayfasından gruba geri dönme kararı verdiğini belirtti ancak blessthefall da kendisiyle yollarının ayrıldığını duyurdu. Buna rağmen Craig ve grup üyeleri iyi arkadaş olarak kaldı. Craig, Escape The Fate ile birlikte kaydettikleri "This War Is Ours" albümünün tamamlandığını bildirdikten sonra, Blessthefall yönetiminden gruba geri dönmesi için açılan bir telefon aldı,ancak bu teklifi geri çevirdi. Bundan kısa bir süre sonra, 26 Eylül 2008 tarihinde grup yeni vokalistlerinin Beau Bokan olduğunu duyurdu. (Beau o zamanlar Take The Crown grubunu kurmuştu fakat yönetimdeki sıkıntılar sebebiyle grup dağılmak zorunda kalmıştı.) 13 Mayıs 2009 tarihinde Fearless Records ile anlaşma imzalayan grup, albümlerinde prodüktör Michael Baskette ile çalıştı. 3 Haziran’da MySpace’ten albüm kaydının tamamlandığını ve sonbaharda yayınlanacağını açıkladılar. Aynı zamanda Enter Shikari ve August Burns Red gibi gruplarla yaz turnesinde olan grup, temmuz ayında MySpace sayfasından "God Wears Gucci" şarkısının video klibini yayınladı. Albümden yayınlanan bir diğer şarkı "What’s Left Of Me" ise Eylül ayında MySpace’e yüklendi. Yeni albüm "Witness", 6 Ekim 2009 tarihinde yayınlandı. Albümün yayınlanmasının ardından Kasım 2009’a kadar Atticus Fall turnesinde olan grup, bu sırada YouTube’dan "What’s Left Of Me" şarkısının klibi için çalıştıklarını açıkladı. 27 Nisan 2010 tarihinde Aerosmith-"Dream On" şarkısının coverını yaptıkları "Punk Goes Classic Rock" albümü yayınlandı. "To Hell And Back" şarkıları ubisoft’un "Tom Clany’s Splinter Cell: Conviction" oyununda soundtrack olarak kullanıldı. 15 Şubat 2011 tarihinde Mike Frisby’nin başka bir yol izlemek amacıyla ayrıldığını açıklayan grup, kalıcı üye olarak Elliott Gruenberg’i gruba dahil etti. Beau, bu sırada Warped Tour ‘11’de yer alamayacaklarını, bunun sebebinin üçüncü albüm hazırlıklarına başlamak için olduğunu açıkladı. Albüm kayıtları 17 Mayıs 2011 tarihinde Orlando’ da başladı. Bu albümün prodüktörlüğünü de Michael Baskette üstlendi. Albümde yer alan şarkılar için ilk başta Ronnie Radke ve Tim Lambesis ile düet yapılması düşünülüyordu ancak daha sonra hiçbir vokalin albüme konuk olmayacağı belirtildi. Grup, yaz sonunda Motionless In White ve Alesana gibi gruplarla All Stars Tour’da sahne aldı. 4 Ekim 2011 tarihinde "Awakening" albümü, 11 Kasım 2011 tarihinde ise albümden bir başka şarkı olan "Promised Ones"’ın klibi yayınlandı. 2012’nin Ekim ayında yeni albüm için bir şeyler yazmaya başladıklarını açıklayan grup, 2013 yılının Nisan ayında kayıtlara başladı. Joey Sturgis yeni albüm için prodüktör olarak seçildi. 21 Mayıs’ta ise albümün kayıtları sona erdi. 10 Haziran’da albüm kapağı yayınlandı, şarkıların isimleri açıklandı. 25 Haziran’da albümden ilk single "You Wear A Crown But You’re No King", 30 Temmuz’da ise "Dèja Vu" iTunes ve diğer sitelere yüklendi. 8 Ağustos tarihinde albümden bir diğer parça "See You On The Outside" Hot Topic sitesinde yayınlandı. 13 Ağustos tarihinde ise Hollow Bodies’teki tüm şarkılar Billboard resmi internet sitesine yüklendi. 20 Ağustos 2013'te yayınlanan albümün 2. Şarkısı "You Wear A Crown But You’re No King"’in klibi 23 Ağustos 2013'te Fearless Records tarafından "Youtube" sayfasına yüklendi. 17 Haziran 2014'te grup Hollow Bodies albümünü tanıtmak için bir Kuzey Amerika turnesine çıkacaklarını açıkladı. 10 Aralık 2014'te ise Warped Tour 2015 için sahne alacakları açıklandı. Grup, 2015 Mayıs ayının ilk gününde yeni albüm üzerinde çalıştıklarını duyurdu. 11 Haziran'da ise albümün ismi ""To Those Left Behind"" olarak belirlendi ve 18 Eylül 2015 tarihinde piyasaya sürüleceği açıklandı. 14 Haziran'da yeni albümden "Up In Flames" için audio yayınlandı. 7 Ağustos'ta ise "Walk On Water"'ın klibini yayınladı. 16 Eylül'de ise farklı siteler üzerinden albümün tüm şarkılarını yayınladılar. Jandarmalar listesi Jandarma, gendarmerie veya gendarmery, sivil toplum arasında polis görevlerini yürüten askerî bir organdır. Bu organın üyelerine ise jandarma denir. Bu terim bazen günümüzde nadiren de olsa maréchaussée (veya marshalcy) olarak da kulanılabilir ("örnek", Royal Marechaussee). 1995-96 3. Lig 3. Lig 1995-96 3. Lig'in 25. sezonudur. 3 Eylül 1995'te başladı ve 19 Mayıs 1996'da bitti What Now (şarkı) What Now (Türkçe: Şimdi Ne Olacak?), Barbadoslu şarkıcı Rihanna'nın "Unapologetic" adlı yedinci stüdyo albümünden bir şarkıdır. Amerikan ve İngiliz radyolarına gönderilen beşinci teklidir. Şarkı Rihanna, Olivia Waithe, Parker Ighile ve Nathan Cassells tarafından yazıldı. "What Now" altyapı olarak piyano tınılarıyla öne çıkan bir şarkıdır. Davullar ve elektronik gitar da mevcuttur. Şarkı fazla olumlu tepki aldı ve hayranları şarkının tekli olmasını istedi. Şarkının sözleri yoğun duygu içerikli "çaresizlik" temalıdır. Rihanna'nın duygu yüklü vokal sesleri birçok eleştirmen tarafından olumlu tepkiler aldı. Rihanna henüz Mart 2012'de albüm kayıtlarına başlamamışken "albüm için yeni sesler" aramaya başladı. 12 Eylül 2012'de Def Jam Fransa, Rihanna'nın yeni bir single yayınlayacağını twitter üzerinden duyurdu. Kısa süre sonra tweet silindi ve yerine "yarın daha fazla bilgi verilecektir, tekli Perşembe günü, 13 Eylül'de yayınlanacak" diye duyuruldu. iHeartRadio gösterisinden sonra Rihanna bir röportajı sırasında Diamonds'tan söz etti. Ertesi hafta da albüm adını ve albüm kapağını Twitter'dan duyurdu. . "What Now", İngiliz şarkıcı-söz yazarı Livvi Franc, Rihanna, Parker Ighile ve Nathan Cassells ile birlikte yazıldı. Ighile ve Cassells müziği İngiltere, Londra'daki Metropolis Stüdyolarında kaydetti, enstrümantal hali ve diğer stemsleri orada ayarlandı. "What Now" son üç dakikası ve dokuz saniyesi piyano sesi ağırlığında bir şarkıdır. Şarkının nakaratını PopCrush'da Michael Gallucci "Onlar sanki farklı iki gezegendeler," olarak yorumladı. Davullar ve elektronik gitar ile beraber duygu yüklü bir şarkıdır. Unapologetic satışa sunulduğundan itibaren 'What Now', Fransa ve İngiltere'de dijital ortamda çok fazla satıldı. AÄŸul rayonu Ağul Rayonu (Rusça:Агульский район) Dağıstan Cumhuriyetinin 41 Rayonundan birisidir. Bölge tamamen dağlarla kaplıdır ve Dağıstan güneyindedir. Bölgenin yerlisi Kafkas halkı olan Agullardır. Ağul Rayonu 1934 yılında Agul etnik meraları kapsayacak şekilde kurulmuştur. Agulların nüfusu Dağıstan'da 2002 yılında nüfusu 23.314'du. 2010 Nüfus sayımına göre Ağul rayonunun nüfusu 11,204'dür. Bunun tamamını Ağullar oluşturmaktadır. Bölgenin tamamen dağlarla kaplı olmasıda hem diğer milletlerle olan ilişkiyi kesmekte hem de yerli halkın çoğunlukta olmasını sağlamaktadır. Baksan Baksan (Kabardeyce ve Rusça:Баксан, ), Kabardey-Balkaryanın 8 büyük şehrinden biridir. Baksan Rayonu içinde kurulmuş olan şehir Kabardeylerin en önemli şehridir. 1860 yılında, Kuchmazukino en büyük Kabardey yerleşimi olan Baksan doğusunda kurulmuş bir Rus askeri üssüydü. 1920 yılında batıda Staraya Krepost kuruldu.Baksan ve Staraya Krepost 1960 yılında birleştirilmiştir. Şehir statüsü 1967 yılında verildi. 2002 Etnik Nüfus Sayımına göre: Jandarma (anlam ayrımı) Jandarma genellikle bir ülkenin silahlı kuvvetlerinin (veya askeri bir biriminin) bir parçası olan ve aynı zamanda sivil halkın güvenliğini de sağlamaktan sorumlu olan polis gücüdür. İsimlerinde "jandarma" geçen kuruluşlar şunlardır; Kerem Işık Kerem Işık (d. 1976, İzmir), Türk öykü yazarı ve çevirmendir. Üniversitede kimya mühendisliği eğitimi aldı ve fizik üzerine yüksek lisans yaptı. "Kitap-lık", "Varlık", "Notos Öykü", "Eşik Cini", "Özgür Edebiyat" gibi dergilerde öyküleri yayımlandı. İlk öykü kitabı "Aslında Cennet de Yok", 2010 yılında Yapı Kredi Yayınları tarafından yayınlamdı. "Toplum Böceği" adlı ikinci öykü kitabıyla 2012 Haldun Taner Öykü Ödülü'ne layık görüldü. Işık, serbest çevirmenlik yapıtığı İzmir'de yaşamaktadır. AyÅŸe Kilimci Ayşe Kilimci (d. 1954, İzmir), Türk çocuk kitabı ve öykü yazarıdır. Sosyal hizmetler uzmanı olarak çalıştı. Öyküleri "Varlık", "Türk Dili", "Sanat Olayı", "Cönk", "Argos", "Yansıma", "Oluşum", "Yaba", "Gösteri", "Milliyet Sanat" ve "Kitap-lık" dergilerinde yayımlandı. 1976'da ilk öykü kitabı "Yapma Çiçek Ustaları", Bilgi Yayınevi tarafından yayımlandı. "Yeni Moda Aşklar Destanı" adlı öykü kitabıyla Yunus Nadi Armağanı'na layık görüldü. "Yıldızları Dinle" ve "Aktör" adlı öykü kitaplarıyla 1999'da ve 2000'de Haldun Taner Öykü Ödülü'nü kazandı. Grand Theft Auto: London, 1969 Grand Theft Auto: London 1969, Grand Theft Auto için yapılan görev paketidir ve serinin ikinci oyunudur. London 1969, 31 Mart 1999'da DOS ve Microsoft Windows için çıkmıştır. 1999 Nisan ayında, PlayStation sürümü çıkarılmıştır. Oyun, "Grand Theft Auto" ile aynı oyun motorunu kullanmaktadır. Böylece "Grand Theft Auto" ile aynı grafik ve oynanışa sahiptir. "Grand Theft Auto" gibi, bu görev paketi de kısa kısa kesilmiş sahneler taşımaktadır. London 1969, PlayStation için çıkarılan ilk genişleme paketidir. Karakterimizin adı Sid Vacant'tır (Sid Vicious adlı kişinin ve Sex Pistols grubunun Pretty Vacant adlı şarkısının isim parodisidir). Bu genişleme pakedi oyuna 30 yeni araç, 32 yeni görev ve kurgusal olmayan gerçek şehirler katar. Sibel K. TÃ¼rker Sibel K. Türker (d. 1968, Ankara), Türk roman ve öykü yazarıdır. Ankara Üniversitesi Hukuk Fakültesi mezunudur. 2005'te yayımlanan "Öykü Sersemi" adlı öykü kitabıyla Yunus Nadi Öykü Ödülü'nü kazandı. 2006'da yayımlanan "Ağula" adlı öykü kitabıyla Haldun Taner Öykü Ödülü'nü elde etti. 2012'de yayımlanan "Hayatı Sevme Hastalığı" adlı romanıyla Yunus Nadi Roman Ödülü, Duygu Asena Roman Ödülü ve Ebubekir Hazım Tepeyran Roman Ödülü'ne layık görüldü. Bora Abdo Bora Abdo, 1977 İstanbul doğumlu Türk öykü yazarıdır. 1995 yılından beri etkin olan yazar 1997-2009 yılları arasında bir süre yazamaya ara vermiştir. Öyküleri "Kitap-lık", "Sarnıç" ve "Notos" gibi edebiyat dergilerinde yayımlandı. 2012'de Alakarga Sanat Yayınları tarafından yayımlanan "Öteki Kışın Kitabı" adlı ilk öykü kitabıyla 2013 Yunus Nadi Öykü Ödülü'ne layık görüldü. Ödül sahibini belirleyen seçici kurulda Hikmet Altınkaynak, Metin Celâl, Cemil Kavukçu, Osman Şahin ve Celâl Üster yer aldı. Yazar 2015 yılında da "Bizi Çağanoz Diye Biri Öldürdü - Beni Unutma Dörtlemesi I" adlı eseri ile 61. Sait Faik Hikâye Armağanı'nı kazanmıştır. Zeynep Aliye Zeynep Aliye (d. 1952, Samsun), Türk öykücü, şair ve çocuk kitabı yazarıdır. Asıl adı Aliye Dündar olan yazar, Aliye Yavuz, Aliye Erkan ve Deniz mahlaslarını da kullanmıştır. İstanbul Atatürk Eğitim Enstitüsü'nden mezun olduktan sonra 1979 ve 1983 yılları arasında İstanbul ve Almanya'da Türkçe ve edebiyat öğretmenliği yaptı. "Diş İzleri" adlı öykü kitabıyla 1996 Orhan Kemal Öykü Ödülü, "Raylardaki Merdivenler" adlı öykü kitabıyla 1998 Sabahattin Ali Öykü Ödülü ve "Vahşi Kelebek" adlı öykü kitabıyla 2001 Yunus Nadi Öykü Ödülü'ne değer bulundu. Gönül Çolak Gönül Çolak (d. 1971, Serik, Antalya), Türk yazardır. Orta ve lise öğrenimini Antalya'da tamamlayan Çolak, Anadolu Üniversitesi Yabancı Diller Fakültesi İngilizce Bölümü'nden mezun oldu. İlk öykü kitabı "Komi ve Kemikler" ile 2009 Yunus Nadi Öykü Ödülü'ne değer görüldü. "Yılanın Gözünden İçeri" adlı romanı 2012'de yayımlandı. Sihirli Annem (3. sezon) Sihirli Annem 3. Sezon, 12 Eylül 2004 ile 30 Temmuz 2005 tarihleri arasındadır ve bu sezon boyunca 41 bölüm yayımlamıştır. 3.sezonda Pazar ve Cumartesi günleri ekrana gelmiştir. Beyaz Rusya Cumhuriyeti Devlet Marşı Beyaz Rusya Cumhuriyeti Devlet Marşı (; Дзяржаўны гімн Рэспублікі Беларусь) veya şarkı sözlerinin ilk kısmının kullanıldığı resmî olmayan adıyla Mı, Byelarusı (; ), Beyaz Rusya'nın devlet marşı. Ülkenin devlet sembolleri arasında yer alır. Marş ilk olarak 1940'lı yıllarda yazıldı ve 1955'te Beyaz Rusya Sovyet Sosyalist Cumhuriyeti'nde kullanılmak üzere kabul edildi. Marşın müziği Nestser Sakalouski tarafından bestelendi, sözleri Mihas Klimkoviç tarafından yazıldı. Sovyetler Birliği'nin dağılmasından sonraki dönemde 1995'ten 2002'ye kadar marşı resmi törenlerde sözsüz olarak Sakalouski tarafından bestelenen müzikle birlikte kullanılmaya devam etti. Klimkoviç ve Uladzimir Karızna tarafından yazılan yeni şarkı sözleri, 2 Temmuz 2002'de yayınlanan devlet başkanlığı kararnamesiyle kabul edilirken, Beyaz Rusya ile olan tarihi bağlantılarından dolayı bestede değişikliğe gidilmedi. Bu açıdan Beyaz Rusya, Rusya (Rusya Federasyonu Devlet Marşı), Özbekistan (Özbekistan Ulusal Marşı) ve Tacikistan ("Surudi milliy") ile birlikte Sovyet marşlarının müziğini kullanımdan kaldırılmadan devam eden eski Sovyet ülkelerinden biridir. Sovyet cumhuriyetlerinin kendi devlet marşlarının oluşturulma tarihi Tahran Konferansı'na dayanır. Dönemin ABD başkanı Franklin D. Roosevelt Birleşmiş Milletler yaratma fikrini ortaya koyduğunda Sovyetler Birliği yönetimi Sovyet nüfuzunu güçlendirme amacının bir yansıması olarak birlik cumhuriyetlerine kendi savunma ve dışişleri bakanlıkları oluşturmalarını, bununla birlikte ulusal bayrak, amblem ve marşlar oluşturarak tam teşekküllü devletlerin maksimum niteliklerinin verilmesine karar verdi. 3 Şubat 1944'te Sovyetler Birliği Yüksek Sovyeti tarafından "Sovyet Cumhuriyetlerinin Devlet Marşları Hakkında" adlı kararname yayınlandı ve birlik cumhuriyetlerinin hükûmetleri çalışmalara başladı. Yeni devlet marşının oluşturulması üzerine Beyaz Rusyalı şair ve bestecilerle gerçekleştirilen ilk toplantı 8 Nisan 1944'te Moskova'da yapıldı. Bu toplantıdan sonra şairler ve besteciler yeni marş için çalışmalara başladı. Yıllar süren çalışmaların ve elemelerin ardından "Mı, Byelarusı" Beyaz Rusya Sovyet Sosyalist Cumhuriyeti'nin yeni devlet marşı seçildi ve 24 Eylül 1955'ten itibaren resmî olarak kullanılmaya başlandı. Marşın müziği Nestser Sakalouski tarafından bestelendi ve sözler Mihas Klimkoviç tarafından yazıldı. 1944'te devlet yetkililerinden oluşan jüriye sunuldu ancak resmî olarak kabul edilmeden önce 11 yıl boyunca değişiklikler geçirdi. Sovyetler Birliği'nin dağılmasıyle birlikte Beyaz Rusya'nın bağımsızlığını ilan etmesinden sonra marşın melodisi aynı kalırken, sözleri kaldırıldı. 1995'te Natallya Arsenneva'nın "Mahutnı Boja"" () şiirini devlet marşı olarak kabul etmek için bir girişimde bulunuldu, öneri bir parlamento komitesi tarafından desteklenmesine rağmen yürürlüğe koyulmadı. 2002'den önce marşa dair Beyaz Rusya Anayasası'ndaki tek ifade, birinci bölüm 19. maddede yer alan "Beyaz Rusya Cumhuriyeti'nin egemen bir devlet olarak sembolleri devlet bayrağı, devlet arması ve devlet marşı olacaktır" şeklindeydi. Anayasada arma, bayrak ve marşın devlet sembolleri olarak kullanılmasından bahsedilirken, her sembolün kanunla tanımlanması gerekiyordu. 350 numaralı Devlet Başkanlığı Kararnamesi, Beyaz Rusya'nın bağımsızlık gününden önceki gün 18 Temmuz 2002'de yürürlüğe girinceye kadar bir marşı tanıtan bir yasa çıkarılmadı. Kararnamenin temel amacı, marşın yeni sözlerini ve bestesini oluşturmaktı. Kararname ile ayrıca marşın ne zaman, nerede ve nasıl kullanılacağı da belirlendi. Marş ile ilgili toplanan devlet komisyonu, marş ile ilgili kararını 12 Haziran 2002'de Sakalouski'nin bestesi ile birlikte Klimkoviç ve Karızna'nın güftesini Devlet Başkanı Aleksandr Lukaşenko'nun onayına sundu. Karar, 118 binden fazla kişinin katıldığı interaktif bir ankette söz konusu esere 50.271 kişinin verdiği oya binaen ortaya çıkan tabloya dayandırıldı. Marşın yürürlüğe girmesi ilk kez 2 Temmuz 2002'de gerçekleşen toplantıda duyuruldu ve marşın ilk performansının 3 Temmuz'da gerçekleştirilmesine karar verdi. Bu tarih, Nazi Almanyası'nın Beyaz Rusya'yı işgalinin ardından 1944'te Wehrmacht'ın Kızıl Ordu tarafından Minsk'ten uzaklaştırıldığı Beyaz Rusya Bağımsızlık Günü'dür. Lukaşenko yeni bir devlet marşı seçme kararını verdiğinde, Sovyet dönemi marşında yalnızca küçük değişiklikler yapıldı. Rusya, Sovyetler Birliği Komünist Partisi ve Vladimir Lenin'e yapılan atıflar değiştirilerek "halkların dostluğu" teması işlendi ve Sakalouski tarafından bestelenen orijinal müzik korundu. Bununla beraber "halkların dostluğu"nun yanında "Biricik ana vatanımız Beyaz Rusya, sen çok yaşa!" ifadesi de marşta yer aldı. Hükûmet, Sakalouski'nin müziğini tarihsel sürekliliği sağlamak ve ayrıca popülerliği ile müzik kalitesi nedeniyle kullanmaya karar verdi. Yeni devlet marşının kabul edilmesinden sonra, 1995 Beyaz Rusya referandumunun ardından kabul edilen kararlarla birlikte Beyaz Rusya devlet sembollerinin benimsenmesi süreci tamamlandı. Aralık 2002'de marşın ses ve görüntü kaydının yapılması için Minsk'de yer alan Bağımsızlık Meydanı'nda yaklaşık 3.000 kişi toplandı. Bu kayıt ilk olarak 2003 yılına girilen yılbaşı akşamında televizyonda naklen yayınlandı ve o zamandan sonra da sabah açılış ve akşam kapanış vakitlerinde Beyaz Rusya devlet televizyonunda yayımlanmaya devam etti. Sovyet propaganda tekniklerinin uygulandığı kayıtta panoramik görüntüler eşliğinde farklı yaş gruplarından oluşan 5-6 kişilik gruplar yer almakta ve "halkların dostluğu" ile ilgili sözler sırasında eski Sovyet cumhuriyetlerinin geleneksel kıyafetlerini giyen kişiler gösterilmektedir. Eser, Beyaz Rusya Anayasası'nın 1. bölümü 19. maddesi uyarınca devleti marşıdır. Devlet Başkanı Aleksandr Lukaşenko 2 Temmuz 2002 günü "Belarus Cumhuriyeti Devlet Marşı" adlı kararnameyi imzaladı. Kararnameye göre marş yasa ile belirlenmiş sözlere ve notalara uygun olarak gerçekleştirilmelidir. Her gün devlete ait televizyon ve radyo istasyonlarının sabah 6'da açılması ve kapanması sırasında devlet marşının çalınması zorunludur. Marş; spor müsabakaları ve hükûmet toplantıları gibi devlet başkanlığı açılışlarından önce de çalınabilir. Marş çalınırken, vatandaşların dikkatini vermeleri, askeri veya polis üniformalı olanların ise selam durmaları gerekir. Marşın kararnameye uygun olmayan şekilde çalınması halinde Beyaz Rusya yasalarına göre cezaya tabidir. 17 Mayıs 2011'de alınan karara göre marş, telif hakkına tâbi değildir. Freedom House, 2003 yılında yayınlanan Beyaz Rusya hakkındaki raporunda marşın kabulü hakkında görüşlerini bildirdi. "Beyaz Rusya Raporu" nun 125. sayfasında, Devlet Başkanı Lukaşenko'nun eski Sovyet devletinin sembollerini yeniden tanıttığı belirtildi. Raporda ayrıca Lukaşenko 1991 yılında Belarus'un bağımsızlığından bu yana kullanılan Pahonya arması ve Nazi Almanyası'nın Beyaz Rusya'yı işgali döneminde Beyaz Rusya Merkez Konseyi tarafından kullanılan beyaz-kırmızı-beyaz bayrak gibi sembollere yasak getirdiği ifade edildi. 2003 yılında Taras Kuzio Özgür Avrupa Radyosu'nda Lukaşenko'nun "Sovyet nostaljisinde hüküm süren gerçek bir Sovyet Beyaz Rusyası yurtseveri" olduğunu belirerek Rusya ve Beyaz Rusya'nın Sovyet dönemi sembollerini yeniden benimseme konusundaki tavırlarını bu nostaljinin yeniden geri getirme düşüncesinin bir parçası olduğunu söyledi. "Oginski Polonaise", Sovyetler Birliği'nin dağılmasının ardından eski Beyaz Rusya marşına alternatif olarak düşünüldü ancak yürürlüğe konulmadı. "Vayatski marş" (), Belarus Halk Cumhuriyeti'nin yıkılmasının ardından yazılan marştı. I. Dünya Savaşı sırasında 1918'de Alman İmparatorluğu işgali sırasında kurulmuş olan devlet 10 ay hüküm sürdü. Eserin yazıldığı tarihte cumhuriyet fiilen sona ermişti ve Belarus Demokratik Cumhuriyeti Radası sürgündeydi. 1919'da sonra şarkı, Batı Avrupa ve Kuzey Amerika'daki Beyaz Rus antikomünist göçmen toplulukları tarafından Beyaz Rusya'nın marşı olarak kabul edildi. Sovyetler Birliği döneminde bu marş Sovyet düşmanlığının simgesi kabul edildi, Basında Devlet Sırlarını Koruma Genel Müdürlüğü 3 Kasım 1939'da yayınladığı bildiride bu marşın kullanımının yasak olduğunu yazdı. Günümüzde Belarus Demokratik Cumhuriyeti Radası tarafından resmi marş olarak kabul edilmektedir. Benzer olarak "Mahutnı Boja" da Lukaşenko'ya karşı olanlar tarafından zaman zaman kullanılmaktadır. Beyaz Rusya ve Rusya hükûmetlerinin birbirleriyle daha yakın bir ilişki kurma çabaları sonucu 1997 yılında Birlik Devleti adlı devletler üstü bir yapı kuruldu. Buna göre Beyaz Rusya ve Rusya kendi sembollerini de kullanmasının yanı sıra Bağımsız Milletler Birliği marşı adlı gayri resmi kullanımda olacak olan bir marş önerildi. Sovyetler Birliği Devlet Marşı'ndan uyarlanan marşın iki ulusun daha geniş birliğini ifade ettiği düşünülmektedir. Rusça, Beyaz Rusça ile birlikte Beyaz Rusya'nın ikinci resmî dilidir. Tavisupleba Tavisupleba () Gürcistan'ın mevcut ulusal marşıdır. Türkçe "Özgürlük" anlamına gelen marş, 2004 yılında yeni bayrak ve arma ile birlikte kabul edilmiştir. Sembollerin değişimi kansız Gül Devrimi'nden sonra yapıldı. Gürcü besteci Zakaria Paliaşvili (ზაქარია ფალიაშვილი, 1871–1933) tarafından Gürcü operası Abesalom da Eteri ("Abesalom ve Eteri") için yazılan şarkı, Ioseb Keçakmadze (იოსებ კეჭაყმაძე) tarafından ulusal marş için uyarladı. Sözlerini David Magradze (დავით მაღრაძე) yazdı. Intolerable Cruelty Intolerable Cruelty, 2003 yapımı romantik kara komedi filmidir. Yapımcıları ve yönetmenleri Joel Coen ve Ethan Coen'dur. Başrollerinde, George Clooney, Catherine Zeta-Jones, Geoffrey Rush, Billy Bob Thornton, Cedric the Entertainer ve Paul Adelstein vardır. Universal Stüdyoları tarafından gösterime çıkarılmıştır. Erkekler Federasyon KupasÄ± Erkekler Federasyon Kupası, Türkiye Basketbol Ligi'nde yer alan 16 takımın katılımı ile oynanan kupa organizasyonudur. Eleme Turu müsabakaları dört takımlı dört grupta tek devreli lig usulü olarak oynanır. Gruplarının tespiti kura ile sezon öncesinde belirlenir. Eleme grubu müsabakaları sonunda gruplarında ilk iki sırayı alan sekiz takım çeyrek final müsabakalarını oynamaya hak kazanır. Çeyrek final müsabakaları sekiz takım arasında tek müsabaka üzerinden eleme usulü olarak oynanır. Yarı final müsabakaları, çeyrek final müsabakaları sonunda tur atlayan dört takım arasında oynanır. Lijepa naša domovino "Lijepa naša domovino" ("Güzel Vatanımız") Hırvatistan'ın ulusal marşıdır. Orijinal sözleri Antun Mihanović tarafından yazıldı ve ilk olarak 1835 yılında Horvatska Domovina ("Hırvatistan vatanı") adıyla yayınlandı. 19. yüzyılın sonlarında bu geleneği amatör besteci Josip Runjanin (1821-1878) temsil ettiğinden besteyi onun yaptığını göstermekte olsa da bu tam olarak belirlemedi. Şarkı Hırvatistan Meclisi tarafından hemen ulusal marş olarak kabul edilmedi.