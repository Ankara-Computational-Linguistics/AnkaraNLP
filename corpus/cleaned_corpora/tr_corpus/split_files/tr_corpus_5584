misonun diğer yiyeceklere tat vermek için kullanıldığı yeni yemek hazırlama yöntemleri ortaya çıkmış oldu. Miso Japonya'da "miso şiru" ( 味噌汁 - miso çorbası) içinde kullanılır. Nüfusun çoğunluğunca her gün tüketilen bir yiyecektir. Çoğu aşçı misonun birkaç dakikadan fazla pişirilmemesini ve besin değerini düşürmemek için kısık ateşten daha sıcakta pişirilmemesini önerir. Özellikle Japon olmayanlar misoyu hazırladıkları yemeğe ancak diğer içerik soğuduktan sonra eklerler. Miso ve soya fasulyesi Japon mutfağında önemli rol üstlendiği için çeşitli pişirilmiş miso yemekleri de vardır: Balık da, miso ve sake içinde gece boyunca terbiye edildikten sonra ızgarada pişirilebilir. Japonya'da, mısır hazırlamanın standart şekli mısırı misoya bulayıp alüminyum folyoya sarmak ve ızgarada pişirmektir. Misonun yemek yapımında bır diğer kullanımı da miso ve teriyakinin karıştırılmasıyla ortaya çıkan karma "misoyaki" aromasıdır. Miso yapımında arpa, darı, pirinç, çavdar, buğday ve diğer tahıllar kullanılır. Son dönemlerde Japonya dışındaki ülkelerde üreticiler nohut, buğday, adzuki fasulyesi, yabani kadife çiçeği, kenevir, kuinoa eklenmiş ürünler satmaktadır. Fermantasyon süresi beş günden birkaç yıla kadar değişir. Misonun çeşitliliği onu sınıflandırmayı güç kılar, ama genelde bu, kullanılan tahıl türüne, rengine, tadına ve yapıldığı bölgeye göre yapılır. Pirinçle yapılan miso ("şinşu" ve "şiro" miso çorbası dahil) "kome" miso olarak adlandırılır. Aşık Aşık kelimesi, çeşitli anlamlara gelebilir. Yenilenme Yenilenme ("Rejenerasyon"), Bazı doku ve hücrelerinin yenilenmesi ya da verilen kayıpların tekrar yerine konmasına verilen ad. Yaşlanma Her canlının belirli bir yaşam süresi vardır. Döllenen hücre, gelişimi tamamlayıp yeni döller verdikten sonra yaşlanmaya başlar. Yaşlanma sonucu ölüm meydana gelir. Yaşam uzunluğu türlere göre değişkenlik gösterir. Ömür ile vücut büyüklüğü arasında herhangi bir bağlantı bulunamamıştır. Yapıları benzer olan hayvanların hayat süreleri arasında büyük farklılıklar olabilir. Bazı hayvanların yaşam süreleri şöyledir: Eklembacaklılarda ömür gün olarak ölçülürken, birgün sinekleri denilen sinekler birkaç saat, en fazla bir gün yaşabilmektedir. Çoğu hayvanın ergini, beslenme yapmadan sadece üremek için meydana gelir. Yaşlanmanın nedenini araştıran bilim dalı gerontolojidir. Yaşlanan bireylerde meydana gelen yapısal ve ruhsal bozuklukları, yaşlanmanın belirtilerini inceleyen bilim dalına simptomatoloji denir. Yaşlanma, doğumdan önce başlar ve belli bir süre sonra hızlanır. Canlıların yaşlanma sürecini endojen ya da ekzojen faktörler belirler. Olguya insanlar açısından bakıldığında, endojen faktörler arasında en önemlisi serbest radikallerdir. Çevresel (ekzojen) ya da yapısal (endojen) faktörler akut ve güçlü olduklarında ölüme, küçük miktarlarda ve kronik etkilerini birikerek gösterdiklerinde ise yaşlanmaya neden olurlar. İnsanların yaşlandıkça çok sayıda dejeneratif hastalıklarla karşılaşmalarının temelinde bu faktörlerin etkisi vardır. Yaşlanma hızı bireysel farklılıklar gösterir. Bireysel farklılıklara neden olan çok sayıda faktör vardır. Bunlara arasındaki en önemli faktör "genetik eğilim"dir. Anne ve baba ile onların atalarındaki yaşam süresi çocuklarının yaşam süresini önemli düzeyde etkiler. Kalıtsal olabilen hastalıklar (metabolizma hastalıkları; örneğin diabet), kanser oluşumunda etkili gen mutasyonları mutasyonları, vb yaşam süresini kısaltırlar. Çevresel (ekzojen) faktörler başlıcaları şunlardır; Model sistemler üzerinde yalpan çalışmalar, yaşlanmanın bir gen grubu tarafından kontrol edildiğini göstermektedir. Bu kapsam içinde; Gerontoloji Gerontoloji veya jerontoloji (Antik Yunanca γέρων ("géron"), “ihtiyar” + λόγος ("lógos"), “ilim”) yaşlanmanın ve yaşlılığın bilimi anlamına gelmektedir . Bu terimi ilk defa 1903’te tıp dalında Nobel Ödülü alan Rus bilim adamı İlya Meçnikov kullanmıştır. 1930'lu yıllardan beri ABD ve Avrupa'da anabilimdalı olarak çeşitli üniversitelerde okutulmaktadır. Gerontolojinin bu konuma gelişinin başlıca sebebi, sürekli uzayan yaşam süresine bağlı yaşlı nüfusun artışıdır. Gerontoloji interdisipliner bir bilim dalıdır, yani farklı bilim dallarında yaşlanma ve yaşlılık incelenmektedir. Teorik çalışmaların yanı sıra gerontoloji aynı zamanda uygulamalı bir bilim koludur. Öncelikle yaşlıların yaşam koşullarını iyileştirme hedefi takip edilmektedir. Yeni teknolojik veya ekonomik gelişmeler, bu hedefe yaklaşabilmek açısından birçok olanak sunmaktadır. Yaşlanma ve yaşlılığı sosyal bilimler bünyesinde tartışmaya açan ilk Gerontoloji kürsüsü 2006 yılında Antalya Akdeniz Üniversitesi'nde kurulmuştur. Simptomatoloji Simptomatoloji ya da Semptomatoloji.Yaşlanan bireylerde meydana gelen yapısal ve ruhsal bozukluk zayıflıklarını, yaşlanmanın belirtilerini (semptomları) inceleyen bilim dalı. Muzaffer BuyrukÃ§u Muzaffer Buyrukçu (1 Şubat 1928, Niğde - 26 Ağustos 2006, İstanbul), Türk hikâye, roman ve günlük yazarı. Buyrukçu bir yaşındayken, ailesi Yalova'ya yerleşti. Yalova'nın Koruköy İlkokulu'nda, İstanbul'da Yenikapı Ortaokulu'nda, bir süre Pertevniyal Lisesi'nde okudu. Aşçılık, sütçü yamaklığı, kunduracı çıraklığı, gazetecilik, inşaat işçiliği, fresecilik, pedalcılık kalorifercilik, kâtiplik ve İstanbul Toprak Mahsulleri Ofisi'nde memurluk yaptı (1950-1970). Sanat hayatına, kapıcı olarak çalıştığı Son Telgraf'ta yayımlanan öyküleriyle başlayan Muzaffer Buyrukçu'nun hikâyeleri 1945 yılından itibaren Gece Postası, Son Telgraf, Yeditepe, Yenilik, Yeni Ufuklar, Varlık, Mavi, Seçilmiş Hikâyeler, Mülkiye, Türk Dili, Dönem, Yansıma, Türkiye Yazıları, Papirüs, Milliyet Sanat, Cumhuriyet Kitap, Gösteri, Soyut, Ataç, Tanin, Yeni Sabah, Akın, Hürses, Vatan, Akşam, Milliyet, Hürriyet, Cumhuriyet ve Aydınlık gibi dergi ve gazetelerde tefrika edilmiş ve yayımlanmıştır. Korkunun Parmakları (1958 Dost Dergisi Birincisi), Kuyularda (Otağ Dergisi 1962 birincisi), Bulanık Resimler'le 1962 Türk Dil Kurumu Öykü Ödülü'nü, Kavga ile 1968 Sait Faik Armağanı'nı kazandı. Yüzün Yarısı Gece ile de Haldun Taner Öykü Ödülü ve Yunus Nadi Öykü Armağanı'nı aldı. Edebiyat dergilerine geçişi ise 1953 başlarındadır. Konularını İstanbul'un kenar mahallelerinde yaşayan dar gelirli ailelerin dertli, çekişmeli hayatlarından alan Buyrukçu'nun yaşarken 21 öykü, 10 günlük ve 8 roman olmak üzere toplam 39 kitabı basıldı. Son zamanlarında akciğer yetmezliği çeken Buyrukçu, 26 Ağustos 2006 günü İstanbul Gaziosmanpaşa'daki evinde hayatını kaybetti. Sigmar Polke Sigmar Polke (13 Şubat 1941, Oels - 10 Haziran 2010), uluslararası üne sahip Alman ressam ve fotoğrafçıdır. Çalışmaları postmodern realizmin içinde görülmektedir. 1982'de Will Grohman Ödülü'nü ve 1986'da, 42. Venedik Bienali'nde ressamlar için önemli olan Goldener Löwe Ödülü'nü aldı. Hamamatsu Hamamatsu ( "Hamamatsu-shi") Japonya'nın Shizuoka prefektörlüğünde bulunan bir şehirdir. Yüzölçümü 1,558.06 km² olan şehrin nüfusu 1 Eylül 2015 tarihi itibarı ile 789,407 olup Shizuoka'nın en büyük şehridir. Hamamatsu, başkent Tokyo'nun 260 km güneybatısında, güneyde düz ova ve Mikatahara Yaylası ile kuzeyinde dağlık alan arasında yer almaktadır. Batıda Hamana Gölü, doğuda Tenryū Nehri ve güneyde Pasifik Okyanusu'na kıyısı bulunmaktadır. Hamamatsu, 1 Temmuz 1911 tarihinde şehir statüsü almıştır. 1 Temmuz 2005 tarihinde Japonya'da Hensei'nin büyük birleşmeleri olarak bilinen belediye birleşmeleri akımı sonucu çevresindeki 11 şehir ve kasaba ile birleşerek Shizuoka prefektörlüğünün en büyük kenti durumuna geldi. Birleşmeden sonra Inasa ve Iwata ilçeleri lağvedilmiştir. 1 Nisan 2007 tarihinde belirlenmiş şehir statüsü almıştır. Hamamatsu idari olarak yedi semte ayrılmaktadır. Hamamatsu özellikle müzikal aletler ve motosiklet endüstrisi ile bilinen bir sanayi şehri olup Hamamatsu Photonics K.K., Kawai Musical Instruments Mfg., Roland Corporation, Suzuki Motor Co., Tōkai Gakki ve Yamaha Corporation gibi şirketlere ev sahipliği yapmaktadır. Ayrıca Honda Motor Co. Hamamatsu'da kurulmuştur. Hamamatsu'ya JR Central'in Tōkaidō Shinkansen, Tōkaidō ve Iida hatları ile Enshū ve Tenryū Hamanako demiryolları hizmet vermektedir. Gündüz Kılıç Gündüz Kılıç (29 Ekim 1918, İstanbul - 17 Mayıs 1980, New York, ABD), Türk futbolcu, teknik direktör. Atatürk'ün yakın arkadaşı ve koruması Kılıç Ali'nin oğlu ve Altemur Kılıç'ın ağabeyidir. 1918'de İstanbul'da doğdu. Galatasaray Lisesi'ne girdi ve futbol kariyerine Galatasaray'da forvet olarak başladı. Futbola ara verip üniversite eğitimi için 1938'de Almanya'ya gitti. Türkiye'ye döndüğünde Ankara Demirspor'da oynadığı 1945-1947 arası hariç, yeniden Galatasaray formasını giydi ve iki lig şampiyonluğu yaşadı. 11 kez Türk millî futbol takımında görev aldı ve bu karşılaşmalarda 5 gol kaydetti. 1952'de Galatasaray futbol takımının ilk Türk teknik direktörü olarak, 1934 ile 1952 yılları arasında 18 yıl şampiyon olamayan Galatasaray'ı şampiyon yaptı. Takıma aralarında Metin Oktay' ın da bulunduğu birçok yetenekli futbolcu transfer etti. Teknik direktörlüğü döneminde Galatasaray, 1962-63 sezonunda Şampiyon Kulüpler Kupası'nda çeyrek finale kadar yükseldi. "Baba" lakaplı Gündüz Kılıç 17 Mayıs 1980'de New York'ta vefat etti. Aşiyan Mezarlığı'nda yatmaktadır. -loji -loji son eki, İngilizcedeki -ology veya -logy den Türkçeye girmiştir. Bir çalışma alanını veya akademik bir disiplini tanımlar. Benzer şekilde -olojist son eki de, bu alan üzerinde çalışan kişiyi tanımlar. "-loji" genel anlamıyla; "herhangi bir alanındaki çalışmalar" demektir. Bu tür sözcükler genellikle Yunanca veya Latince köke sahip olup, son ek "-loji", Yunancadaki "-λογια" ("-logia") dan gelir. Eski Yunanca, légō, log- λέγω, λογ- söz söylemek demektir. Bu ek buradan evrilmiştir. "-oloji" son eki, bu anlamda yanıltıcı olabilir, zira buradaki 'o', -loji ekini alan asıl sözcükten de geliyor olabilir. Örneğin, "biyoloji" deki 'o' Yunanca "βιος" ("bios"), "yaşam"'ın sonunda zaten vardır. Bu nedenle, örneğin "mineraloji" gibi bazı sözcükler "-oloji" ile bitmez. NebikÃ¶y, YataÄŸan Nebiköy, Yatağan, Muğla ilçesine 7 km mesafede, Yatağan ile Aydın Çine ilçesi arasında bulunan bir mahalledir. Çok eski bir yerleşim merkezi olduğu, hatta Yatağan ilçe merkezinden daha önce kurulduğu, çoğu çevre köylerin Nebiköy muhtarlığının mahalleleri olduğu, ancak zamanla mahalleden şehre göç olayından etkilendiği, bu nedenle nüfusunun %70'ini kaybettiği, mahallenin geçim kaynağının tarıma (tütün, zeytin, mısır, susam) dayandığı bilinir. Köy arazisinin çoğunluğunu da ormanlar kaplamaktadır, Yatağan çayı’nın asıl kaynağı mahallenin sınırları içerisinde Dipsiz mevkiinde bulunmaktadır. Tüm çevre köyleri ve Yatağan Merkez de bu suyu içme suyu olarak kullanmakta ayrıca termik santralinin soğutma suyu olarak da kullanılmaktadır. Geniş bir ovaya sahip bulunmaktadır. Nebi köy okuma yazma oranı en yüksek köylerimizden biridir, göç vermesinin bir sebebide budur,okuyan yeni nesil gençlerin tarıma dayalı köy yaşam biçimini benimsememesi ve bu yüzden köye geri dönmek istememeleri göç sebebi olmuş,mahalle nüfusu bu yüzden azalmıştır. Kurtuluş Savaşında'ise Şeyh Mehmet Efe önderliğinde Nebi köylü Zeybekler KASRALI Mehmet Efe, Hamdi ÇOTUR, Mehmet DEMİRARSLAN, Ömer ERKUL,Yusuf DAL, Ali KARATAŞ, Mustafa BAŞARAN, Ali KOCASARI, Ali ÖZEN, Mustafa DEMİRCİOĞLU, Durmuş MUTLU, Eyüp Efe, Hasan Efe, Çakırcalı Mehmet Efe, Muhammet KOÇ ve Milis Kamil ŞARLAK ve diğer birçok kızanları Aydın'da başlatılan Düşmanı durdurma harekatına destek olmak amacıyla Yörük Ali Efe'nin kızanlarına katılmış olup,buralarda savaşarak büyük başarı kazanmışlardır. Ayrıca düşmanın Muğla'ya ilerlemesini durdurarak, Aydın'ın kurtuluşunda Muğlalı kuvvayıcılar olarak büyük yararlılıklar göstermişler,Yörük Ali Efe'nin yanında yer alıp,savaşmışlardır. Böyle mücadele vermiş bir mahallede eskiden her şey vardı. Ama şimdi mahallede bir bakkal bile yok lütfen durumu olanlar bu köye birazcık yardımda bulunsunlar.:) Hiç olmazsa bir bakkalı olsun mahallesimüzün. Sigorta (anlam ayrımı) Sigorta, aşağıdaki anlamlara gelebilir: Robert Venturi Robert Venturi (d. 1925 Philadelphia, ABD-), Amerikalı mimar ve mimarlık teorisyeni. Princeton Üniversitesi'nden mezun oldu. Eero Saarinen ve Louis I. Kahn ile birlikte çalıştı. 1958 yılında kendi bürosunu kurdu. Venturi, mimari tasarımlarında olduğundan daha çok teorik alanda etkili olmuştur. "Karışıklık ve Karşıtlık" fikrine dayanan bir mimari anlayışı geliştirmiştir. Yapı ve dekorasyonun birbirinden ayrı şeyler olarak kalmalarını, dekorasyonun içinde yer aldığı kültürü taşıması gerektiğini öne sürer. Modernist mimarinin aksine, eski modelleri sembolik olarak dekorasyonda kullanır. Temel mimari kurallarının değiştiğine inanmaktadır. Teorileri ve yapıtları postmodernizmin popülist estetiğine örnekler olarak ele alınmaktadır. Venturi sadece işlevselin tartışmalı bir eleştirmeniydi ve Modern Ortodoks mimarlığının yedek dizaynları ve bir counterrevolutionaryı düşünüldü. O bildirisi, karmaşıklık ve 1966 'da mimarlıkta ayrılığı yayımladı. KÄ±tmir Kıtmir, katmir, ketmir; yedi uyurlar olarak da bilinen Eshab-ı Kehf'in köpeğinin ismidir. Bu köpeğe Al-Rakim, kratim isimleri de verilir. Aynı zamanda Hurmanın çekirdeğinin ortasındaki küçük zara da kıtmir denir. Cennet'e gideceğine inanılan hayvanlardan biridir. Radius (kemik) Radius, önkoldaki kemiklerden biridir. Anatomik duruş pozisyonuna göre radius önkolun lateral (başparmak tarafında) kısmındadır . Dirsekte humerusla, el bileğinde ise skafoid kemik ve lunatum kemiği ile eklem yapar. Önkoldaki iki kemikten hareketli olan kemiktir. Pronasyon (iç rotasyon) ve supinasyon (dış rotasyon) hareketlerinde ulna sabitken radius hareket eder. Radiusun proximal kısmında bulunan caput radii (humeroradial eklemle ilgilidir)'nin üstünde bir adet çukurluk bulunmaktadır. Bu çukurluğun adı fovea capitis radiidir. Bu çukurluk humerusun capitulum humeri adı verilen kısmıyla eklem yapar. Ayrıca kaput radiiyi çepeçevre saran ve circumferentia articularis adı verilen kısım ulna kemiğinin incisura radialis denilen çentik kısmıyla eklem yapar. Caput radiinin altında kalan kısma radiusun boynu anlamına gelen collum radii adı verilir. Collum radiinin hemen altında, radius iç rotasyonda iken içe; radius dış rotasyonda iken öne bakan yumru şeklindeki yapıya tuberositas radii adı verilmektedir. Tuberositas radii kolun flexor kaslarından biri olan musculus biceps brachiinin sonlanma yeridir. Radiusun gövde kısmında Musculus pronator teres kasının sonlandığı tuberositas pronatoria adı verilen yumru şeklinde ve tuberositas radiiye benzeyen bir yapı mevcuttur. Radiusun distal kısmında ise musculus brachioradialis'in tutunduğu bir çıkıntı bulunmaktadır. Bu çıkıntının adı processus styloideus'tur. Radius distal kısımda karpal kemiklerle eklem yapar. Bu eklem yüzeyi facies articularis inferior adını alır. Radius hem proximalde hem de distalde ulnayla eklem yapar. proximalde bulunan eklem articulatio radioulnaris proximalis, distaldekinin adı articulatio radioulnaris distalistir. Thomas Bernhard Nicolaas Thomas Bernhard (d. 9 Şubat 1931, Heerlen, Hollanda - ö. 12 Şubat 1989, Gmunden, Avusturya), Avusturyalı yazar. Thomas Bernhard, İkinci Dünya Savaşı sonrası Alman Edebiyatı'nın en önemli yazarlarından biri sayılmaktadır. Genel olarak eserlerinde ülkesi Avusturya'ya karşı büyük bir öfke görülür. Taşranın dar kafalı tutuculuğu, düşünsel gelişime sekte vuran bencilliği ve dışlayıcılığı yazarın üzerinde en çok durduğu temalardır. Thomas Bernhard 1931'de gayrimeşru bir çocuk olarak Hollanda'da dünyaya geldi, çocukluğunu annesi ve onun ailesiyle birlikte Avusturya'nın çeşitli şehirlerinde geçirdi. Bu dönemde yazar olan dedesi Johannes Freumbichler'in himayesinde edebiyat ve müzik zevki gelişti. Okula devam ederken bir yandan da bir bakkalda çırak olarak çalıştı. Ancak çocukluğundan beri muzdarip olduğu akciğer hastalığı yüzünden 1949'dan itibaren 2 yılı aşkın bir süre sanatoryumda yattı. Doktorların fazla ömür biçmediği Bernhard, hastalığının kritik evresini atlattıktan sonra, bir süre Salzburg'daki Mozarteum'da müzik eğitimi gördü, bir yandan da gazeteler için adliye muhabirliği yapmaya başladı. 1957'den başlayarak serbest yazarlık yaptı. Hayatı boyunca geçimini yazarlık sayesinde kazanmış olan yazar, 1989 yılında Gmunden'deki (Yukarı Avusturya) evinde öldü. Yazarlık hayatına şiirle başlayan Bernhard, ilk romanı olan Frost'u ("Don") 1963 yılında yayınladı. Bu ilk romanında bile sonradan geliştireceği üslubunu müjdeleyen bir anlatı tekniğinin izleri görülür. Türkçeye de çevrilen eserleri otobiyografik özellikler taşır. Örneğin Der Untergeher ("Bitik Adam") adlı eseri ünlü piyanist Glenn Gould'u merkeze alan kurgusal bir romandır ve yazarın Salzburg'daki müzik eğitiminden izler taşır. Holzfällen ("Odun Kesmek") adlı romanında tiyatro yazarlığı vesilesiyle içine girdiği tiyatro çevresi; Alte Meister'de ("Eski Ustalar") sanat ve felsefeye ilgisi; Der Stimmenimitator'da ("Ses Taklitçisi") adliye muhabirliği yaptığı dönemle ilgili izlenimleri; Wittgensteins Neffe'de ("Wittgenstein'ın Yeğeni") sanatoryum günleri; Auslöschung'da ("Yok Etme") ise Nazilere, onlara direnmeden riayet eden Avusturyalılara ve Kiliseye karşı öfkesi bu eserlerinin temel motivasyonudur. Genelde tiyatro yönetmeni Claus Peymann'ın yönettiği oyunları Avusturya'da ses getirmiştir. Thomas Bernhard'ın romancılığının en ayırt edici özelliği üslubudur. Romanları genellikle tek bir paragraftan oluşur ve cümleleri sürekli ara cümlelerle uzar. Zaman zaman birinci tekil şahıs anlatımdan saparak monologlara, söylenmelere dönüşen romanlarının yapısı da iç içe geçmiş eliptik bir görünüm sunar, bir olay roman boyunca tekrar tekrar karşımıza çıkabilir. Söz konusu söylenmelerin temel hedefi Avusturya'nın toplumsal ve düşünsel hayatıdır. Sanatçılardan politikacılara ve felsefecilere uzan geniş bir yelpazedeki insanlar Bernhard'ın tavizsiz öfkesinden nasiplerini alırlar, üstelik bu kişiler her zaman kurgusal da değildir. Örneğin "Odun Kesmek" romanında bizatihi birlikte çalıştığı tiyatro çevresinden insanlara hakaret ettiği gerekçesiyle hakkında davalar açılmıştır. Bernhard, ülkesine karşı sert tavrı yüzünden "yemek yediği yere ihanet ettiği" gerekçesiyle suçlanmıştır. Yine de Thomas Bernhard'ın belli bir ideolojinin sözcülüğünü yaptığını söylemek zordur, çünkü romanlarında her politik ve ideolojik grubun söylemini acımazsızca eleştirdiği söylenebilir. Thomas Bernhard'ın roman tekniği, kimisi başka dillerde kendinden önce yazmakta olan bazı yazarları bile etkilemiştir. Örneğin Amerikalı romancı William Gaddis'in son romanı Agape, Agape belirgin Bernhard etkileri taşır. Bununla birlikte El Salvador'lu romancı Horacio Castellanos Moya, İngiliz romancı Tim Parks ve Nobel Edebiyat Ödülü sahibi Avusturyalı yazar Elfriede Jelinek'in eserlerinde ve W.G. Sebald'ın özellikle son romanı Austerlitz'de de Bernhard'dan izler görülür; İspanyol romancılar Javier Garciá Sánchez ve Félix de Azúa'nın da "Bernhardesk" üslubun takipçisi olduğu söylenmektedir. Türkiye'de ise Mahir Öztaş'ın Bernhard'dan etkilendiği söylenebilir; gazeteci yazar Ahmet Tulgar'sa köşe yazılarında sık sık Bernhard kitaplarına atıflarda bulunur ve ondan alıntılar yapar. Fatih Balkış ise Fars ve Baht Dönüşü adındaki romanlarında Bernhardyen bir üslup kullanmıştır. Yazar Selçuk Altun Kitap İçin(2) de (1302 no.lu madde) Thomas Bernhard'ın 10 gözde kitabının yazarı olduğunu ifade etmiştir. Radius Radius ÅŸu anlamlara gelebilir: Riparia Riparia, kırlangıçgiller (Hirundinidae) familyasından bir kuş cinsi. 11–17 cm uzunluğunda küçük veya orta büyüklükteki kırlangıç türleridir. Üst yüzeyleri kahverengi ve çoğunlukla göğüs kısımları beyaz, bunun yanında göğüse doğru inen koyu bir bant ortak özellikleridir. Bu kuşlar suya yakın alanlarda görülürler. Doğal bir kum yığınında açtığı tünellerde yuva yaparlar. Her iki ebeveyn tarafından sap, saman, ot ve tüylerden hazırlanan yuvaya dişi beyaz yumurtalar bırakır. Beyazıt Kulesi Beyazıt Kulesi, yangınları gözetlemek ve haber vermek amacıyla İstanbul'un Beyazıt semtinde ilk olarak 1749 yılında ahşap olarak inşa edilen 85 metre yüksekliğinde kule. Yapılan ilavelerle kulenin yüksekliği 118 metreye ulaşmıştır. Gözetleme yerine kadar çıkan merdivenler 180 basamaktan ibarettir. Başlangıçta ahşap olarak inşa edildi. 1756'daki Cibali yangınında yandı. 1826'da yeniden yapılan kule yeniçeri ayaklanmasında tekrar yandı. Kule üçüncü kez Sultan II.Mahmut zamanında, 1828 yılında Senekerim Balyan'ın mimarlığı altında tekrar yapıldı. Beyazıt Yangın Kulesi, Yangın, Beyazıt Kulesinden gündüz sarkıtılan sepetlerle, gece ise fener yakılarak haber verilirdi. Kulenin Beyazıt meydanına bakan bölümünde Sultan II. Mahmud tuğralı kitabe bulunmaktadır. Yesarizade Mustafa İzzet Efendi tarafından yazılan kıta nazım biçiminde kaleme alınmış olan kitabenin hat yazısını da yine Yesarizade Mustafa İzzet Efendi yapmıştır. Uzun süre geceleri farklı renklerde aydınlatılarak İstanbullulara ertesi günün hava tahminin duyurulması için kullanıldı. Kulenin mavi renkte aydınlatılması ertesi gün havanın açık olacağını, yeşil yağmuru, sarı sisi ve kırmızı karı haber verir. Bu uygulamaya 1995 yılında son verildi, 2010 yılında İstanbul Büyükşehir Belediyesi'nin girişimiyle tekrar başlandı. 1997 yılında başlayan restorasyon çalışmalarına kadar kullanılamayacak durumda olan kule iki yıl süren çalışmalar sonucunda eskiden olduğu gibi yangın gözetleme, meteoroloji ve yol durumunu bildirmek amacıyla kullanılmaktadır. Günümüzde İstanbul Üniversitesi'nin Merkez Kampüsü içinde yer alır. Sergio Cragnotti Sergio Cragnotti, (d. 9 Ocak 1940, Roma) Veron, Crespo, Stam, Couto gibi yıldızları takıma kazandıran, 1999-2000 yılındaki şampiyonlukta payı olan, görevde bulunduğu süre içerisinde kulübü tabeladan düşürmeyen ve Şampiyonlar Ligi'ne abone olunmasını sağlayan efsanevi SS Lazio başkanı. Poincaré hipotezi Topolojide Poincaré hipotezi, Fransız matematikçi, fizikçi ve filozof Henri Poincaré'nin 1904 yılında ortaya attığı teoremdir. Bu teoreme göre tıkız, kenarı olmayan, deliği olmayan ("basit bağlantılı") üç boyutlu bir çok katlı, yalnızca üç boyutlu bir küre olabilir. Poincaré hipotezi, her noktası çevresinde yerel olarak üç boyutlu Öklit uzayına benzeyen topolojik uzaylara ilişkin bir önerme ifade etmektedir. Kenarsız (bir çemberin kenarı yoktur) ancak tıkız (ucu bucağı olan) böyle bir uzay düşünelim. Eğer bu uzayın içine atılmış her çember uzayın içinde kalarak bir noktaya büzülebiliyorsa (deliği yoksa), Poincaré hipotezine göre bu uzay dört boyutlu Öklit uzayında yatan üç boyutlu bir küre olmalıdır. Deliği olmayan bir uzay iki boyutlu şu basit örnekle canlandırılabilir: bir elmanın kabuğuna gerilmiş paket lastiği, lastiği koparmadan ya da kabuğu parçalamadan kabuk üstündeki bir noktaya büzülebilir, ancak ortası delik bir simitte bu olanaklı değildir, delik var oldukça bazı lastikler simit yüzeyinde "kalarak" bir noktaya büzülemez. Bu hipotezin ispatıyla evrenin oluşumu, açık evrenin geleceği, evrenin içindeki mevcut uzay zaman dokusundaki görülemeyen madde olan karanlık maddenin evrenin genişlemesi üzerindeki etkileri konularında pek çok yeni teori ve varsayım geliştirilecektir. Matematikçileri yaklaşık bir asır boyunca uğraştıran bu problem 44 yaşındaki Rus matematikçi Grigori Perelman tarafından çözülerek 2002-2003 yıllarında çizimler hâlinde kamuoyuna sunuldu. O zamandan bu yana çeşitli önemli matematik heyetleri tarafından, 2006 yılında da resmî olarak doğruluğu tasdik edildi. 18 Mart 2010 tarihinde kendisine Milenyum Ödülü verildi. Topolojinin en büyük problemlerinden biri olan Poincaré hipotezi, ödüllü Yedi Milenyum Problemi'nden birisiydi ve bugüne kadar çözülen ilk problem oldu. Clay Matematik Enstitüsü ilk doğru çözüme 1 milyon dolar vadetmişti ancak Perelman ödülü kabul etmedi. Perelman bu çözüm nedeniyle Fields Ödülü'ne de layık görüldü ancak reddetti. Sigorta Sigorta, risklerin gerçekleşmesi sonucu doğabilecek zararları gidermek için kullanılan mali araçtır. Sigorta sözleşmesi, sigorta yapılması için hukuken gerekli sözleşmedir. Sigorta şirketi, sigorta işlerinin yönetilmesi, işletilmesi, satışı ile ilgilenen şirkettir. Sigortacılık, bu işlerle ilgilenen meslektir. İnsanların tüm varlık ve girişimleri risk (riziko) adı verilen belirsizliklerin tehdidi altındadır. Sigorta, risklerin gerçekleşmesi halinde doğan zararı karşılar, böylece geleceğin maddi açıdan belirli hale gelmesini sağlar. Sigorta kişi ve kurumlara güven sağlar, böylece geleceğin planlanmasını mümkün kılar, girişimciliği teşvik eder. Sigorta, temelde, benzer riske maruz kalan kişilerin ("sigortalılar") maddi güçlerini birleştirerek yardımlaşmasıdır. Sigorta şirketlerinin işlevi, bu kişilerin birbirlerini bulmasını ve gerçekleşen zararların giderilmesini organize etmektir. Aynı riske maruz kalan kişiler bir araya gelerek gerçekleşen riskleri hep birlikte karşıladıklarında, kişi başına düşen ödeme miktarı düştüğünden büyük bir risk bile herkes için karşılanabilir hale gelebilir. Bir araya gelen kişi sayısı ne kadar fazla olursa, kişi başına düşen zarar miktarı o kadar tahmin edilebilir hale gelir. Olasılık hesaplarında büyük adetler kanunu (veya "büyük sayılar kanunu") adı verilen kanuna göre, aynı riske konu olan kıymetlerin sayısı ne kadar fazla olursa, gerçekleşecek hasar, riskin oluşma ihtimaline o denli yakın olacaktır. Bir sigorta şirketinin organizasyonu altında bir araya gelen sigortalılar gelecekteki hasarları karşılamak için "prim" adı verilen ücreti öderler. Prim tutarına, hasarlar için yapılacak ödemelerin yanı sıra, sigorta şirketinin işletme masrafları, kârı, vergiler, acente komisyonları gibi kalemler de dahildir. Sigorta, öngörülemez ve maddi zarar doğuracak olaylara (yani risklere) karşı yapılır. Ne zaman olacağı önceden bilinen olaylara karşı sigorta yapılmaz. Kumar, hisse senedi alım-satımı gibi spekületif riskler ve kanuna aykırı olarak yapılan işler sigortalanamaz. Keza, kanunlardan kaynaklanan cezalara karşı sigorta olmaz. Sigorta teminatının işlemeye başlaması için sigortalı ile sigorta şirketi arasında "sigorta sözleşmesi" yapılır. Poliçe, sigorta sözleşmesinin koşullarını içeren ve ispatlayan belgedir. Poliçe üzerinde sigorta şirketinin unvanı, adresi, sigortalının adı, riskle ilgili bilgiler, prim, sigorta başlangıç ve bitiş tarihleri, sigorta koşulları vs. yer alır. Sigorta satışları bazen doğrudan sigorta şirketleri tarafından yapılmakla birlikte, genellikle sigorta aracıları tarafından yapılır. Sigorta aracıları belli bir sigorta şirketine bağlı çalışan acenteler ve sigorta şirketlerinden bağımsız çalışan sigorta brokerleridir. Aracıların başlıca görevleri, sigorta müşterisini riskler ve buna uygun çözümler hakkında bilinçlendirmek, prim ödemelerini, hasarların tazmin edilmesini ve poliçenin yenilenmesini takip etmek, gerektiğinde hatırlatmada bulunmaktır. Prim tahsil etme yetkisi bulunan acenteler, müşterilerden aldıkları primleri sigorta şirketine öderler. Bu hizmetlerine karşılık aracılar komisyon alırlar. Komisyon genellikle prim tutarına dahil edilir. Sigorta edilmiş bir riskin gördüğü zarara hasar denir. Bir hasar gerçekleştiğinde, sigortalı, sigorta şirketinde ihbarda bulunur. Sigorta şirketi, hasarı kendisinden bağımsız bir eksperin incelemesini sağlar. Daha sonra eksper raporunu inceleyerek, sigorta teminatı içindeki zararı tazmin eder, sigortalıya tazminat öder. Can sigortalarında ve bedeni hasarlarda ise tazminat, aktüer denilen uzmanların yaptığı aktüerya hesaplarının sonucuna göre ödenir. Eğer bir hasar üçüncü bir şahsın kusuru sonucu oluşmuşsa ve sigortalının o şahıstan tazminat talep etme hakkı veya daha başka hakları doğduysa, halefiyet denilen hukuki ilke uyarınca bu haklar ödediği hasar oranında sigorta şirketine geçer. Sigorta şirketinin bu hakkını kullanarak kusurlu taraftan tazminat talep etmesine rücu adı verilir. Örneğin, A ve B araçlarının karıştığı bir kazada, B aracı kusurlu ise, A'nın sigortacısı önce A'ya tazminat öder, daha sonra, ödediği tazminatı B'den talep edebilir. Sigorta şirketleri önce bu haklarını kusurlu kişilerle anlaşarak (sulhen) kullanmayı denerler. Sulhen giderilemeyen sorunların çözümü için mahkeme yoluna gidilir. Çağdaş sigorta şirketlerinde rücu ve hukuk işlerinde uzmanlaşmış bölümler bulunur. Deprem gibi büyük felaketler sonucu ödenen hasarların sigorta şirketlerinin mali güçlerini aşan tutarlara ulaşması nedeniyle, sigortacılar da kendi üstlendikleri riskleri sigortalarlar. Bu "yeniden sigortalama" işlemine reasürans denir. Reasürans konusunda çalışan şirketlere reasürör adı verilir. Reasürörler, verdikleri teminat karşılığında sigorta şirketlerinden prim alırlar. Reasürans, uluslararası bir iştir. Bir sigorta şirketi, risklerini pek çok reasüröre devredebilir. Böylece, deprem gibi felaket boyutlarındaki riskler bile dünya çapında pek çok şirkete dağılarak ödenebilir hale gelir. Bu durumun bir yansıması olarak, dünyanın herhangi bir yerinde meydana gelen bir felaket, tüm sigorta piyasasını etkiler. Örneğin, ABD'de meydana gelen 11 Eylül Saldırıları sonucunda, Türkiye'deki sigorta primleri de (Dünya çapında olduğu gibi) arttı. Artan rekabet sonucu, çağdaş sigorta şirketleri müşterilerine tazminat ödeyerek yardımcı olmanın dışında sayısı giderek artan bazı "yardım hizmetleri", örneğin yolda kalan araçlar için çekici, bozulan musluklar için tesisatçı temini gibi ek hizmetler vermektedir. Sigorta şirketleri çoğu ülkede (ve Türkiye'de) hayat ve hayat dışı branşlarda çalışan şirketler olarak ikiye ayrılır. Türkiye'de sigortacılık sektörü, Hazine Müsteşarlığı bünyesinde faaliyet gösteren Sigorta Denetleme Kurulu tarafından denetlenmekte, Sigortacılık Genel Müdürlüğü tarafından düzenlenmektedir. Türkiye'deki sigorta müşterileri, sigorta şirketi ile anlaşmazlığa düştüklerinde, Sigorta Tahkim Komisyonu'na, Türkiye Sigorta ve Reasürans Şirketleri Birliği'ne veya Hazine Müsteşarlığı'na başvurabilir. Kanunen "sigortalanamaz" olarak nitelenen riskler dışındaki tüm riskler sigortalanabilir. Başlıca sigorta türleri şunlardır: Sigorta türleri, zorunlu olup olmamasına göre de sınıflanabilir. Türkiye'de başlıca zorunlu sigortalar Trafik Sigortası ile Zorunlu Deprem Sigortasıdır. Babilliler'in M.Ö. 1800 yıllarında geliştirdiği Hammurabi Kanunları, sigortanın bilinen ilk hukuki şeklini içeriyordu. Buna göre, bir kervana haydutların saldırması halinde, zarar kervan sahipleri arasında bölüşülür. Antik Yunan ve Roma medeniyetlerinde bir tür nakliyat sigortası vardı. Gemi sahipleri, ticaret seferine çıkacakları zaman sermaye olarak "deniz ödüncü" denilen bir borç alırlardı. Eğer gemi sağ salim geri dönerse, gemi sahibi "deniz ödüncü"nü misliyle geri öderdi. Ancak gemi yolda batarsa, "deniz ödüncü" gemi sahibinde kalırdı. Yine aynı dönemde, Rodos Kuralları denilen bir düzenlemeyle müşterek avarya kavramı ortaya çıktı. Buna göre, kaptan bir tehlikeyle karşılaştığında gemisini kurtarmak için yükün bir kısmını denize atarsa, bu zarar gemi ve yük sahipleri arasında paylaşılırdı. 14. yüzyılda, Cenevizliler tarihte sigortaya özgü (diğer ticari konuları içermeyen) ilk sözleşmeleri yaptılar. 15. yüzyılda İspanya'da sigorta hukukuna ilişkin ayrıntılı düzenlemeler yapıldı. 1435 ve 1436 yıllarında kabul edilen iki kararname ile nakliyat sigortalarına dair kurallar kondu. 17. yüzyıldan itibaren İngiltere'de ilk sigorta şirketleri kurulmaya başladı. O zamana dek sigorta işi tüccarlar tarafından yapılıyordu. Ancak 1666'da 13.200 ev ve 87 kiliseyi yok eden Büyük Londra Yangını sonrasında öyle büyük zararlar oluştu ki, sadece yangın sigortası üzerine uzmanlaşan sigorta şirketleri kuruldu. Önemli bir ticaret merkezi olan Londra, bu yüzyıldan itibaren dünya sigortacılığının önde gelen şehri haline geldi. 17. yüzyılın sonlarına doğru, Londra'nın dünya ticaretindeki artan önemi nedeniyle, bu şehirde nakliyat sigortacılığı konusunda da önemli bir talep doğmaya başladı. 1680'lerin sonuna doğru Edward Lloyd, Londra'da denizcilerin gittiği bir kahvehane açmıştı. Kahve, zamanla gemilerini veya yüklerini sigorta ettirmek isteyenler ile bu riskleri kabul etmek isteyenlerin buluşma noktası halini aldı. Lloyd's, zamanla kahvehaneden nakliyat ve özel riskler konusunda uzmanlaşmış dünya çapında bir sigorta borsası haline dönüştü. Mucit ve siyaset adamı Benjamin Franklin, ülkesi ABD'de sigortacılığın gelişmesi için çaba gösterdi. Kurduğu sigorta şirketi, yangına karşı sigorta yaptığı gibi, sigortalıları yangın riskine karşı bilinçlendiriyor, yüksek riskli ahşap binaları sigortalamıyordu. Sigorta kelimesi, Türkçeye İtalyanca "sicurta" kelimesinden geçmiştir. Ahilik teşkilatı gibi mesleki loncalar, kurdukları yardım sandıklarıyla Osmanlı İmparatorluğu'ndaki ilk sigorta örneklerini verdiler. Bu sandıklar yangın ve ölüm gibi bugün de sigorta konusu olan risklere karşı üyelerini koruyordu. Bu ilk örnekler dışında, Türkiye'de sigortacılık geç gelişti. Bunun nedeni olarak İslam dininin kadercilik anlayışı gösterilir. Belki de daha önemli bir neden, ticaretin ve mali yapının Batı Avrupa'ya kıyasla geri kalmış olmasıydı. 1870 yılında özellikle İstanbul'daki azınlıkların ve yabancıların mallarını etkileyen Beyoğlu yangını, sigorta düşüncesinin yaygınlaşmasına ve ilk sigorta şirketlerinin kurulmasına neden oldu. Bunların çoğu yabancı kökenliydi. İlk yerel sigorta şirketi, 1893 yılında kurulan Osmanlı Umum Sigorta Şirketi oldu. 1864 tarihli Deniz Ticareti Kanunu'nda sigortacılıkla ilgili ilk düzenlemeler yapıldı. Bu düzenlemeler 1906'da kara sigortacılığına özel hükümler kanunlaşıncaya kadar kıyas yöntemiyle kara sigortalarında da kullanıldı. Yabancı sigorta şirketlerinin başına buyruk çalışmalarını düzenlemek amacıyla 1914'te sigorta denetimi konusunda ilk kanun çıkarıldı. Türkiye Cumhuriyeti'nin kurulmasıyla birlikte, millî iktisat anlayışı doğrultusunda, sigortacılık alanında da yerel sermayenin varlık göstermesi için yeni sigorta şirketleri kuruldu. 1929 yılında, sigortacıların "meslek kuruluşu" olarak Sigortacılar Cemiyeti Daire-i Merkeziyesi kuruldu. Bu kuruluş, bugün de varlığını Türkiye Sigorta ve Reasürans Şirketleri Birliği adıyla devam ettirmektedir. 1956 yılında düzenlenen Türk Ticaret Kanunu'nun beşinci kitabında, sigortacılıkla ilgili düzenlemeler yapıldı. 2007 yürürlüğe girecek yeni Türk Ticaret Kanunu'nun taslak çalışmasında sigortacılıkla ilgili önemli düzenlemeler öngörülmüştür. 1980'li yıllarda Turgut Özal'ın başbakanlığı döneminde uygulanan liberal siyaset sayesinde yabancı şirketler Türk sigorta sektörüne dönmeye başladı. 1990 yılında, o zamana kadar devlet tarafından belirlenen sigorta tarifeleri serbest bırakıldı. Bunun sonucu olarak sigorta primleri ve şirket kârları hızla düştü, rekabet zorlaştı. Düşen kârlar ve 90'lı yıllarda yaşanan ekonomik krizler nedeniyle yabancı şirketler yavaş yavaş Türk sigorta piyasasından çekildiler. Ancak Türk sermayeli banka ve holdinglerin öncelikle kendi grup risklerini sigortalamak üzere çok sayıda şirket kurması nedeniyle sektörde bir daralma yaşanmadı. 1990'ların son yıllarından itibaren Türkiye'ye yabancı sermayeli sigorta şirketlerinin yeniden geldiği ve pazar paylarını giderek büyüttükleri görülmektedir. 2006 yılında sektörde yabancı sermayeli şirketlerin pazar payı %50'yi geçmişti. İzleyen yıllarda bu eğilim devam etti ve Türk sigorta sektörü, büyük oranda yabancı sermaye etkisi altına girdi. 3 Haziran 2007'de sektörün uzun süredir beklediği Sigortacılık Kanunu kabul edildi ve yürürlüğe girdi. Kanun, özellikle Türk sigorta sektörünün Avrupa Birliği'ne uyumlu hale gelmesine yönelik hükümler içeriyordu. Keiichi Morisato Sapporo Sapporo ( "Sapporo-shi"), Japonya'nın Hokkaidō prefektörlüğünün merkezi ve bölgenin en büyük şehridir. Sapporo Japonya dışından her şeyden önce 1972 Kış Olimpiyatları'nın ev sahibi olarak tanınır. Bundan başka yıllık olarak düzenlenen Kar Şenlikleri ile "yuki matsuri" olarak tanınır ki dünyanın her yanından 2 milyondan fazla gezmenin ilgisini çeker. Sapporo, Ishikari Ovası'nın güneybatı kısmında ve Ishikari Nehri'nin bir kolu olan Toyohira Nehri'nin alüvyon yelpazesinde yer almaktadır. Şehrin batı ve güney kısmı Teine, Maruyama ve Moiwa dağları ve Ishikari, Toyohira ve Sōsei nehirleri ile çevrilidir. Sapporo, Ishikari, Ebetsu, Kitahiroshima, Eniwa, Chitose, Otaru, Date şehirleri ile Tōbetsu, Kimobetsu, Kyōgoku kasabaları ile komşudur. Sapporo'nun başlıca ekonomik kaynakları bilgi teknolojisi, perakende ve turizmdir. Sapporo serin iklimi nedeniyle kış sporları ve etkinlikleri ile yaz etkinlikleri popülerdir. Şehirde dört devlet ve 14 özel üniversite bulunmakta olup Hokkaidō Üniversitesi Japonya'nın en önemli üniversitelerinden biridir. Sapporo'nun dünyada birçok şehir ile kardeş şehir anlaşması bulunmaktadır. Saitama Saitama ( "Saitama-shi"), Japonya'nın Saitama prefektörlüğünün merkezi ve en büyük şehridir. Şehir 1 Mayıs 2001 tarihinde Urawa, Omiya ve Yono şehirlerinin birleşmesiyle kurulmuş olup 1 Nisan 2003 tarihinde belirlenmiş şehir statüsü almıştır. 2005'te de Iwatsuki şehri Saitama ile birleşti. Şehir Büyük Tokyo Metropolü'nün bir parçası olup birçok sakini Tokyo'ya iş için gidip gelmektedir. Yüzölçümü 217.43 km olan şehrin nüfusu 1 Şubat 2016 tarihi itibarı ile 1,266,656'dır. Saitama idari olarak 10 semte ayrılmaktadır: Saitama Mitsubishi'nin sahip olduğu Urawa Red Diamonds ile NTT'nin sahip olduğu Omiya Ardija olmak üzere J1 League'de mücadele eden iki futbol takımına ev sahipliği yapmaktadır. Yeni Saitama Stadyumu 2002 FIFA Dünya Kupası'nda biri yarı final karşılaşması olmak üzere birçok karşılaşma burada oynanmıştır. Saitama'nın aşağıdaki şehirler ile kardeş şehir antlaşması bulunmaktadır. Henri Rousseau Henri Julien Félix Rousseau (21 Mayıs 1844 - 2 Eylül 1910), naif veya primitif üslupta resimler yapan Fransız post-empresyonist ressam. Mesleği yüzünden "Le Douanier" (gümrük memuru) olarak da bilinir. Rousseau hayatı boyunca alaya alınmasına karşın, ölümünden sonra, yüksek sanat değeri taşıyan resimler yapmış ve kendi kendini eğitmiş bir dâhi olarak kabul edilmiştir. Ressam, bir muslukçunun oğlu olarak Loire Vadisi'ndeki Laval'da dünyaya geldi. Laval Lisesi'ne devam eden Rousseau, babası borçlandıktan ve evlerine el konulduktan sonra ebeveynleri şehri terk edince okulda yatılı okumaya başladı. Lisede bazı derslerde başarısız olsa da müzik ve resim derslerinde ödüller kazandı. Bir avukat için çalışıp hukuk öğrenmeye başlayan ressam, yalancı şahitlik yapmaya kalkınca 1863 yılından başlayarak dört yıl boyunca orduya hizmet etti. Babasının ölümünden sonra, Rousseau dul annesine bakmak için 1868 yılında Paris'e taşındı ve devlet memuru oldu. 1871 yılında, terfi alarak vergi tahsildarı oldu. Ciddi olarak resim yapmaya kırklı yaşlarının başında başladı, 49 yaşında da işinden emekli olarak sanatına yoğunlaştı. Karısı 1888 yılında ölünce tekrar evlendi. Doğadan başka kimseden bir şey öğrenmediğini açıklayan Rousseau, sonraları iki okullu ressam olan Félix Auguste-Clément ve Jean-Léon Gérôme'dan tavsiyeler aldığını itiraf etti. Gene de kendi kendini eğitmiş, naif veya primitif bir ressam olarak kabul edilir. Hiçbir zaman Fransa'yı terk etmemiş veya bir vahşi orman görmemiş olmasına rağmen, en ünlü resimleri vahşi orman resimleridir. Sevenlerinin iddia ettiği gibi, askerdeyken Fransa-Meksika savaşına katılmış olduğu gerçek değildir. Resimli kitaplardan, botanik bahçelerden ve doldurulmuş vahşi hayvanlardan ilham almıştır. Fransa'nın Meksika işgalinden gelen askerlerle de ordudayken tanışmış ve onların karşılaştığı tropik hayat hikâyelerini dinlemiştir. Eleştirmen Arsène Alexandre'a sık sık gittiği Jardin des Plantes'ı (Bitki Bahçesi) şu şekilde anlatmıştır: "Seralara girip egzotik diyarların yabancı bitkilerini gördüğümde, sanki bir rüyaya girmiş gibi oluyorum." Egzotik manzaralarla beraber şehri ve banliyölerinin ufak topografik resimlerini de yapmıştır. "Manzaralı portre" adını verdiği bir tür geliştirmiş olduğunu iddia etmiştir; bu resimlerde şehrin en sevdiği yer gibi bir yerin manzarasını çiziyor, sonra da manzaranın önüne birinin portresini yapıyordu. Rousseau'nun donuk, görünüşte çocuksu olan tarzını eleştiren çoktu; resimleri insanları dehşete düşürmüş, Rousseau alaya alınmıştı. Aşırı marifetli olmasına karşın, eğitimli sanatçıların onu cahil gördüğünden habersizdi. Her zaman halkın beğenisini kazanmaya çalışmış, ama başarılı olamamıştır. Çoğu gözlemci bir çocuk gibi resim yaptığını söylemişse de, çalışmalarına bakılırsa kendi tekniğini ilerletmiş olduğu görülebilir. 1886'dan itibaren resimleri Salon des Indépendants'da düzenli olarak sergiledi. Çalışmaları çok göz önünde bulunmasa da, yıllar geçtikçe takipçileri de arttı. "Tropik Fırtınada bir Kaplan (Şaşkın!)" isimli tablosu 1891 yılında sergilendi; genç ressam Félix Valotton şu satırları yazdığında Rousseau ilk ciddi eleştirisini aldı: "Kaplanın avını şaşırttığı ifadeyi kaçırmayın; bu, resmin başlangıcı ve sonudur." Ancak Rousseau, vahşi ormanlara ancak 10 yıl sonra dönecekti. 1893 yılında, Rousseau 1910 yılındaki ölümüne kadar Montparnasse'da yaşadığı ve çalıştığı bir stüdyoya taşınmıştır. 1897 yılında en ünlü resimlerinden olan "La Bohémienne endormie"'yi (Uyuyan Çingene) yapmıştır. 1905 yılında "Antilopun Üzerine Atlayan Aç Aslan" adlı büyük vahşi orman resmini yapmış ve Salon des Indépendants'da, o zamanın Henri Matisse gibi genç avangart ressamlarının eserleriyle birlikte sergilemiştir. Bu sergide Fovist resmin ilk örneklerinin sergilendiği kabul edilmektedir. Belki de bu isme ilham kaynağı olan bir eleştirmenin "fauves" (vahşiler) sözü, Rousseau'nun bu resmi için söylenmiştir. 1907 yılında ressam Robert Delauney'in annesi Delauney Kontesi Berthe, Rousseau'nun "Yılan Oynatıcısı"nı yapmasını istedi. Pablo Picasso, bir Rousseau resminin üzeri boyanıp tuval olarak kullanmak üzere satıldığını gördüğnde Rousseau'nun dehasını fark etmiş ve onunla tanışmaya gitmiştir. Picasso, 1908 yılında stüdyosu "Le Bateau-Lavoir"'da Rousseau'nun onuruna yarı ciddi, yarı burlesk bir ziyafet vermiştir. Rousseau 1893 yılında emekli olduktan sonra, kirasını ödemek için yarı-zamanlı işlerde çalışmış ve sokaklarda keman çalmıştır. Kısa bir süreliğine "Le petit journal"'de çalışmış, resimlerinden bazıları dergiye kapak olmuştur. Henri Rousseau, 2 Eylül 1910 günü Paris'te Necker Hastanesi'nde ölmüştür. Cimetière de Bagneux'deki cenazesine yedi arkadaşı katılmıştır: ressam Paul Signac ve Manuel Ortiz de Zárate, Robert Delaunay ve karısı Sonia Delaunay, heykeltıraş Constantin Brancusi, Rousseau'nun ev sahibi Armand Queval ve Brancusi'nin yaptığı mezartaşına şu satırları kazıyan Guillaume Apollinaire: New York Times sanat eleştirmeni Roberta Smith, Rousseau'nun çalışmalarının Picasso'yla başlayarak Léger, Max Beckmann ve sürrealistlere büyük bir ilham kaynağı olduğunu söylemiştir. "Örneğin Beckmann'ın inanılmaz otoportreleri Rousseau'nun yaptığı Pierre Loti portresinin kaba saba, yoğun üslubundan gelmektedir," diye yazmıştır. 1911 yılında Salon des Indépendants'da Rousseau'nun çalışmalarından oluşan bir retrospektif sergisi yapılmıştır. Resimleri aynı zamanda ilk Blaue Reiter sergisinde de gösterilmiştir. Çalışmalarından oluşan iki büyük müze sergisi 1984-85 yıllarında Paris'te Grand Palais'de ve New York Modern Sanat Müzesi'nde ve 2001'de Almanya'da Tübingen'de yapılmıştır. Resimlerinden oluşan büyük bir sergi Kasım 2005'ten itibaren dört ay boyunca "Henri Rousseau: Paris'te Vahşi Ormanlar" adıyla Londra'da Tate Modern'de ve Paris'te Musée d'Orsay'de sergilenmiştir. Rousseau'nun 49 resminden oluşan sergi, 17 Temmuz-15 Ekim 2006 tarihleri arasında da Washington Millî Sanat Müzesi'nde sergilenmiştir. Rousseau'nun resimlerinden oluşan bir koleksiyon 15 Mart-19 Haziran 2006 arasında Paris Grand Palais'de sergilenmiştir. 2007'de Rousseau'nun 60 resmi, Eczacıbaşı Sanal Müzesi'nde sergilenmeye başlanmıştır. Chemnitz Chemnitz [ˈkɛmnɪts], Almanya'nın Saksonya eyaletine bağlı bir şehir. Eyaletin üçüncü en büyük şehridir. Herhangi bir hükûmet kesimi ya da bir bölgenin parçası olmayan bağımsız bir şehirdir. Chemnitz Teknik Üniversitesi 10.000 civarında öğrenciye sahiptir ve bilimsel yaşamın merkezidir. 10 Mayıs 1953'ten 21 Haziran 1990'a kadar şehrin resmî adı Karl-Marx-Stadt idi. Chemnitz adı Zwickauer Mulde'a dökülen bir nehirden gelir. Chemnitz kelimesi Sorb dilinde taşlı dere anlamına gelir. Çek dilinde "Saská Kamenice" olarak bilinir. Eski bir Slav kabilesinin yerleşim yeri "Kamienica"dadır ve Chemnitz adının yazı dilinde ilk kullanımı bir uygarlığın çevresinde yetiştiği Benedictine Manastırı'nda, 1143 yılındadır. I. Friedrich (Kutsal Roma İmparatoru), imparatorluk şehri olma hakkı verdi. 1307 yılında kasaba Sakson eyaletinin ataları olan "Markgrafschaft Meißen" emri altına girdi. Orta Çağ'da Chemnitz bir tekstil üretim ve ticaret merkezi haline geldi. Ülke nüfusunun üçte birinden fazlası tekstil üretiminde çalıştı. 19. yüzyılın başlarına doğru Chemnitz sanayi merkezi oldu (bazen Sakson Manchester olarak anıldı). 1913 yılında Chemnitz'in 320.000 nüfusu vardı ve o zamanlar bugünküne kıyasla daha geniş olan birkaç şehirden biri oldu. II. Dünya Savaşı sırasında Chemnitz askeri mühimmat üreten fabrikalara ve Astra-Werke AG için 500 kadın içeren Flossenbürg kuvvetleri kampına sahipti. Petrol Rafinerisi, II. Dünya Savaşı petrol kampanyası ve bir sonraki saldırıları içeren "Thunderclap" operasyonları boyunca bombacıların hedefi haline geldi. 14/15 Şubat 1945: Chemnitz'e ilk büyük saldırıda 717 RAF bombardıman uçağı kullanıldı. Fakat sis nedeniyle bombaların çoğu kentin açık arazisine düştü. 2/3-5 Mart: USAAF bombardıman uçaklarının saldırısı gerçekleşti. 5 Mart: 760 RAF saldırısı gerçekleşti. Otomobil üreticilerinin merkezi olan Oto Birliği aynı zamanda 1932'ten beri Chemnitz'e bağlıydı ve binaları da ağır hasar gördü. Savaşın sonunda şirket yönetimi kaçtı ve günümüzdeki Audi şirketinin geliştiği Ingolstadt, Bavyera'da bir şirkete yerleşti. II. Dünya Savaşı bombardımanı şehrin büyük bir kısmını enkaz haline getirdi ve savaş sonrası Doğu Almanya'nın (DDR) restorasyonunda önce alçak binalar sonra yüksek binalar inşa edildi. Bazı turistik yerler DDR çağı sırasında ve Alman birleşmesinden sonra tekrar restore edildi. Almanya'nın birleşmesinden sonra Sakson nüfusu önemli derecede azaldı. 1990'dan beri Chemnitz'te yaşayanların %20'si göç etti. 2006'da BBC, Chemnitz'in dünyada en düşük doğum oranına sahip olduğunu açıkladı. Ore Dağları'nın kuzeyinde yer alan Saksonya üçlü buyuk metropol bölgesinin bir parçasıdır ve bu bölge 3.5 milyon insandan oluşur. Yüzölçümü 220,86 km²'yi bulan Chemnitz'in 30 Haziran 2006 itibarıyla nüfusu 246.146 olarak tespit edilmiştir. 1.114 kişi düşmektedir. Turistik yerler 18. ve 19. yüzyıldaki binaları ve yerlilerden takma adı Nischell (Baş için bir Sakson diyalekti)Levkerbel tarafından yapılan Karl Marx anıtı ile Kassberg çevresini içerir. Abideler Rönesans döneminden (15. yüzyıl) Eski şehir merkezini, eski manastırdaki kaleyi ve opera evi ve eski üniversitenin etrafındaki bölgeyi içerir. En göze çarpan abide 12. yüzyılın sonu veya 13. yüzyılın başında şehir duvarının bir bölümü olarak inşa edilen kırmızı kuledir. Taşlaşmış orman Kulturkaufhaus Tietz bölgesinde bulunabilir. Ender görülen ormanlardan biridir ve varlığı birkaç milyon yıl öncesine dayanır. Aynı zamanda şehrin sınırları dahilinde Burg Rabenstein bölgesinde en küçük Sakson kalesidir. Şehir, Alman birliğinden beri dikkate değer ölçüde gelişmiştir. Sanayisinin çoğu yok olmuştur ve şehrin çekirdeği büyük alışveriş merkezleri dahil olmak üzere birçok küçük mağaza ile tekrar inşa edilmiştir. Zara, H & M, Esprit, Galeria Kaufhof, Leiser Shoes ve Peek & Cloppenburg'u da içeren bu mağazaların çoğu ünlü isimlere sahiptir. Büyük "Galerie Roter Turm" (Red Tower) alışveriş merkezi genç insanlarıyla ünlüdür. Chemnitz Sanayi Müzesi sanayi mirasının Avrupa'daki rotası olan ERIH'in başlangıç noktasıdır. Önceden bir banka olan Gunzenhauser Müzesi, 1 Aralık 2007'de açılmıştır. Münih'te yaşayan Dr Alfred Gunzenhauser; Otto Dix, Karl Schmidt-Rottluff tablolarını ve çizimlerini içeren 2500 parça modern resim koleksiyonuna sahiptir. Botanischer Garten Chemnitz; belediyeye bağlı botanik bir bahçedir ve Arktisch-Alpiner Garten der Walter-Meusel-Stiftung; Kuzey Kutbu ve Alpin bitkileri alanında uzmanlaşmış kâr amacı gütmeyen bir bahçedir. Tamamen sosyalistik şehir merkezini ortadan kaldırmaya yönelik savaş sonrası yıkımın yanında II. Dünya Savaşı sırasındaki ağır tahribat etrafında şehrin kalbinin olduğu şehir merkezinin etrafında geniş, açık bir arazi bıraktı. Birleşmeden sonra şehir içi ve dışındaki büyük alışveriş yatırımı nedeniyle 1999 yılına kadar ana bina aktiviteleri merkezde başlamadı. Berlin'deki Potsdamer Platz ile karşılaştırıldığında şehrin bütün bir yeni çeyreği son yıllarda inşa edildi. Yeni binalar Helmut Jahn tarafından yapılan Kaufhof büyük mağazasını da içerir. Şehrin ekonomisi hizmet sektörü ve üretim sanayiine dayanır. Chemnitz, Chemnitz-Zwickau bölgesinin en geniş şehridir ve Almanya'nın yeni federal devletleri arasında en önemli ekonomik bölgelerden biridir. Chemnitz 2004'te 6.3 milyar civarında GSYİH'ya sahiptir. 2000 yılından beri şehrin ekonomisi her yıl artan GSYİH büyüme oranları kaydetti. Chemnitz büyüme hızı açısından en iyi 10 Alman şehri arasındadır. Yerel ve bölgesel ekonomik yapı makine mühendisliği, metal işleme ve araç üretimi gibi en önemli endüstrilerle birlikte orta büyüklükteki şirketlerle karakterize edilir. Birkaç yıldır işsizlik oranı düzenli olarak %13.9 a kadar geriledi.(Temmuz 2007)46.000'i diğer belediyelerden olmak üzere yaklaşık 100.000 iş sahibidir. Chemnitz'deki çalışanların %16.3'ü üniversite ya da kolej mezunudur. Bu da Almanya'nın ortalama iki katıdır. Chemnitz, A4 Erfurt - Dresden adında iki otoyol ile ayrılır. Otoyol kavşağı Kreuz Chemnitz şehrin kuzeybatısında bulunur. Leipzig ile Niederfrohna arasındaki A72 otoyolunun yapımı hâlâ devam etmektedir. Yönetim bölgesi dahil Chemnitz'de 8 otoyol mevcuttur. Chemnitz'de toplu taşıma Stadtbahn ile olduğu gibi tramvay ve otobüsle sağlanır. Günümüzde şehir ve çevresi bir Stadtbahn güzergâhı 5 tramvay hattı, birkaç bölgesel otobüs hattı ile birlikte 27 şehir otobüsü hattı ile hizmet vermektedir. Haftasonunda ve banka tatillerinden önce şehir gece 2 otobüs, 2 tramvay hattı ve Stadtbahn hattı ile hizmet verir. Chemnitz yakınında Dresden ve Leipzig'deki 2 uluslararası Sakson havaalanı dahil olmak üzere 3 havaalanı vardır. Hem Leipzig- Halle Havaalanı hem de Dresden Havaalanı Chemnitz'e 70 km uzaklığındadır ve sayısız kıta içi ve kıtalar arası uçuş imkânı sunar. Chemnitz aynı zamanda 13.5 km civarında şehrin güneyinde küçük bir ticari havaalanına da sahiptir. Bugünkü gelişimi tamamlandığında 1400 m (4600 feet) uzunluğunda ve 20 m genişliğinde asfalt inme-kalkma pistine sahip olacaktır. Zwickau Zwickau, Almanya'nın Saksonya eyaletine bağlı şehir. Yüzölçümü 102,54 km²'yi bulan Zwickau'un 30 Haziran 2006 itibarıyla nüfusu 97.232 kişi olarak tespit edilmiştir. Km² başına 948 kişi düşmektedir. GÃ¶rlitz , Almanya'nın Saksonya eyaleti'ne bağlı şehir. Yüzölçümü 67,22 km²'yi bulan Görlitz'in 31 Aralık 2012 itibarıyla nüfusu 54,114 olarak tespit edilmiştir. Km² başına 810 kişi düşmektedir. Plauen Plauen, Almanya'nın Saksonya eyaletine bağlı şehir. Yüzölçümü 102,12 km²'yi bulan Plauen'in 2017 itibarıyla nüfusu 65.148 olarak tespit edilmiştir. Km² başına 672 kişi düşmektedir. Radomir AntiÄ‡ Radomir Antić (; 22 Kasım 1948, Žitište - 6 Nisan 2020), Sırp eski millî futbolcu ve teknik direktör. 22 Kasım 1948'de Yugoslavya'nın Žitište kasabasında doğdu. Partizan takımında yılıdızı parladıktan sonra ülkesinde 11 kez millî forma giydi. 1977-78 sezonunda Fenerbahçe'ye transfer oldu. Özellikle hava toplarındaki hakimiyetiyle Sarı-Lacivertli takımın o sezon şampiyon olmasında önemli rol oynadı. Daha sonra İspanyolların dikkatini çeken Antić, 1978'de Real Zaragoza'nın yolunu tuttu. Futbola İspanya'da nokta koyan futbolcu, başta Atlético Madrid, Real Madrid, Celta Vigo ve FC Barcelona'da teknik direktörlük yaptı. Son olarak 27 Ocak 2015'te China League One takımı Hebei China Fortune ile üç yıllık bir sözleşme imzaladı. 18 Ağustos 2015'te görevden alındı. Moonblade Moonblade. Sadece elfler tarafından kullanılabilen, nesilden nesile geçen ve her nesilde yeni bir özellik kazanan kılıçlara denir. Sadece kılıç kendi sahibini seçebilir. Sahip olunmayan bir moonblade'i kullanmak ölümcül olabilir. Kennet Andersson Bernt Kennet Andersson (d. 6 Ekim 1967, Eskilstuna), İsveçli eski millî futbolcudur. Futbola doğduğu kentin takımlarından Tunafors'ta 9 yaşında başlayan Andersson, 1982'de IFK Eskilstuna'nın altyapısına geçti ve 1985'te A takımda oynamaya başladı. Üç sezonda 76 maça çıktığı Eskilstuna'da 20 gol attı ve 21 yaşına geldiğinde IFK Göteborg tarafından transfer edildi. 1989-91 sezonunda formasını giydiği Göteborg'da 63 maçta 29 gol atarken iki lig, bir de kupa şampiyonluğu yaşadı. 1991'de Belçika'nın o dönemdeki güçlü temsilcilerinden KV Mechelen'in de dikkatini çekti. Ancak oraya transfer olduktan sonra iki sezonda 33 maçta oynayıp 8 gol atabildi. Bekleneni veremeyen Andersson, 1993'te ülkesine döndü, IFK Norrköping'de 13 maça çıkıp 8 gol atınca bir kez daha dikkatleri üzerinde topladı ve bu kez de Fransa kulübü olan Lille'e transfer oldu. Lille'de 32 maçta 11 gol atarken ertesi sezon Caen formasıyla 31 maçta 9 gol kaydetti. 1995'ten itibaren İtalya günleri başlayan Andersson, önce Bari'de bir sezon oynadı ve 33 maçta 12 gol kaydetti. Ardından 1996-99 arasında formasını giydiği Bologna'da 86 maçta 26 gollük bir performans gösterdi ve 1998'de UEFA Intertoto Kupası'nı kazanan takımın bir parçası oldu. 1999-2000 sezonunun başında 2 maçlık bir Lazio tecrübesi yaşayıp yeniden döndüğü Bologna'da sezonu 28 maçta 7 golle tamamladı. 33 yaşına gelen Andersson, 2000-2001 sezonunda Mustafa Denizli'nin isteği üzerine Fenerbahçe'ye transfer edildi. 73 maçta giydiği sarı-lacivertli formayla 19 gol kaydeden Andersson, Fenerbahçe'de bir Süper Lig şampiyonluğu yaşadı ve bir kez de kupa finali oynadı. 2001-2002 sezonunda da Fenerbahçe'de futbolu bırakmıştır. Futbol hayatına 2002 yılında Fenerbahçe'de nokta koyduğunu açıklasa da, 2005 yılında sahalara geri döndü ve son futbol oynadığı kulüp Gårda BK oldu. 83 kez formasını giydiği İsveç millî futbol takımında 31 gol atan Andersson, takımının yarı final oynadığı 1992 Avrupa Futbol Şampiyonası finallerinde ve üçüncü olduğu 1994 FIFA Dünya Kupası kadrolarında yer aldı. Kennet Andersson, 1994'teki kupada Brezilyalı Romario, Alman Jürgen Klinsmann ve İtalyan Roberto Baggio ile birlikte 5 gollü oyuncular arasına girerek ikinci sırada yer aldı. Son katıldığı resmi turnuva ise 2000 Avrupa Futbol Şampiyonası oldu. Lang Buzulu Lang Buzulu, Lötschen Vadisi 'nin en arka kısmında bulunan bir vadi buzulu. İsviçre 'nin Wallis Kantonu'nda Bern Alpleri 'nde bulunur. 6 km uzunluğunda olan Lang Buzulu, 9 km² lik bir alanı kaplar. Lang Buzulu iki kenar koldan oluşur. Bu iki koldan büyük olanı "Anen Buzulu" adını taşır ve kaynağı deniz seviyesinden 3890 m yüksekteki buzul kaplı Mittaghorn'un güney kanadıdır. Bu kol 1 km genişliğinde buz akıntısı olarak kuvvetli bir eğim ile güneyden yamaş aşağı akar. İkinci kol 3173 m yüksekliğindeki buzul geçidi "Lötschen Boşluğu" 'ndan başlar ve Schinhorn 'un kuzey etekleri boyunca güneybatıya akar. Aşağı kısımlarında Lang Buzulu sadece yaklaşık 500 m genişliğindedir. Büyük kısmı sürüklediği materyal ile kaplı Buzul dili deniz seviyesinden 2.050 m yüksekliktedir. Buzul dili , "Lötschen Vadisi" 'nden "Rhône Nehri" 'ne akan Lonza Nehri'ne açılır. 19. Yüzyıl ortalarındaki Küçük Buz Çağı süresince en yüksek seviyesine ulaştığı zamandan beri Lang Buzulu yaklaşık 1 km geri çekilmiştir. Lang Buzulu 'nu Aletsch Buzulu sisteminden doğuda ayıran, Anen Sırtı'daki kayalık düzlemde , Lötschen Boşluğu kıyısında, İsviçre Alpler Kulübü 'nün 3240 m yüksekte "Hollandia Kulübesi" bulunur. Burası Lötschen Vadisi'nden Jungfraujoch'a veya daha doğuda "Grimselpass" 'a giden buzul turu rotaları için önemli bir etap noktası olarak hizmet eder. Kana Kana (), Japonca'nın yazımında kullanılan heceyazılarıdır. Kana hiragana ve katakana olmak üzere ikiye ayrılır. Hiragana pek çok Japonca kökenli sözcük ve dil bilgisinin yazımında, katakana ise yabancı dil kökenli sözcüklerin ve ses yansımalarının (şap şap, pat pat gibi) yazımında kullanılır. /n/ sesini karşılayan 'ん' karakteri ve /a/ あ, /i/ い, /u/ う, /e/ え, /o/ お ünlü sesleri dışında her karakter bir ünlü ve bir ünsüzden oluşmak üzere hece şeklinde bir okunuşa sahiptir. Normal yalın halde kırk altı karakterden oluşurken yazımda bazı karakterlerin üzerinde " (tenten, 点々, ""noktalar""), veya sonrasında bir o (maru, 丸, ""çember"") vardır. Tenten ve maru, iki alfabedede sert bir sesi yumuşak bir sese çevirmek istediğiniz zaman kullanılır. Sedad HakkÄ± Eldem Sedad Hakkı Eldem (1908, İstanbul - 7 Eylül 1988, İstanbul), Türk mimardır. 1908 yılında İstanbul'da doğmuştur. 1928'de İstanbul Devlet Güzel Sanatlar Akademisi mimarlık bölümünü bitirdi. 1932'de İstanbul’da kendi bürosunu açtı, bir yandan da Güzel Sanatlar Akademisinde ders vermeye başladı, 1978'de emekli oluncaya değin Akademi öğretim üyeliği görevini sürdürdü. Osmanlı dönemi evleri ve 18.-19. yüzyıl saray ve köşkleri üzerinde yaptığı çalışmalar ve klasik Osmanlı mimarisi üzerine araştırmalara yaparak, mimari tasarımda geleneksel motiflerin yeniden kullanılmasına öncülük etti. Tarihi yapıların korunmasıyla ilgili olarak 1941-1945 arasında Eski Eserleri Muhafaza Encümeninde, daha sonradan 1962-1978 arasında Gayrimenkul Eski Eserler ve Anıtlar Yüksek Kurulunda görev aldı. II. Dünya Savaşı'ndan sonra kurulan ve ilk genel kurul toplantısını 1948’de Lozan’da yapan Uluslararası Mimarlar Birliği’nde (UIA) Türkiye’yi temsil etti. 1986’da Uluslararası Ağa Han Mimarlık Ödülü kazandı. 7 Eylül 1988'de İstanbul’da öldü. Ä°skandinav mitolojisi Nors veya İskandinav mitolojisi, İskandinavya'da yaşamış Kuzey Cermen halklarının Hristiyanlık öncesi dinleri, inanışları ve efsaneleri. Cermen mitolojisinin bir parçası olan İskandinav mitolojisi, Anglosakson mitolojisi ve Kıtasal Cermen mitolojisi ile yakından ilişkilidir. MÖ 1000 yıl sonrasında, Avrupa'nın büyük bir kısmına Hint-Avrupa dilleri ve kültürü yayılmıştı. MÖ ilk bin yılın ortalarında Cermen kabilelerinden Güney İskandinavya ve Kuzey Almanya bölgesinde yaşamışlardı. Bu halkların yayılmaları ve ilerlemeleri MÖ 2. yüzyılla kadar devam etti. Bu nedenle İskandinav ve Kıtasal Cermen mitolojileri aynı temeller üzerindedir ve birçok ortak noktası vardır. Snorri Sturluson'un Eddası (1179-1241) bu efsanelerin çoğunu içerir. Mitolojinin yaratılış detaylarını çok çeşitli kaynaklara dayanarak sadece Snorri kaleme almıştır. Başlangıçta boşluk vardı ("Ginnungagap"). Dünya daha var olmadan önce 11 nehir akan Niflheim'da ölüm var oldu. Niflheim'ın güneyinde başka bir sıcak dünya daha oluştu; Muspell; Devlerin koruduğu yer. Devler buraya Stur yani Siyah dediler. Niflheim'ın nehirleri donmuştu. Bu nehirlere Ginnungagap dendi. Günün birinde Muspell'deki kıvılcımlar nehirlerin üzerine düştü ve nehirleri eritti. Erimiş nehirlerden oluşan damlacıklar Ymir'i şekillendirdi ve Ymir'in terinden diğer dişi ve erkek devler oluştu. Yaratılış efsanesinin bir başka versiyonu daha vardır: Eriyen damlalar en ilkel inek şeklini aldılar. Audhumla; sütüyle Ymir'i besleyen inek. Audhumla aynı zamanda tuz parçalarını yalayarak bu bloklara ilk insan şeklini verir. İlk insan Buri. Buri'nin, bir devin kızı olan Bolthor ile evli bir oğlu vardır; Borr. Bolthor'u Odin, Vili ve Ve birleşerek Borr'a uygun bir biçimde yarattılar. Ve şeklinden dolayı Ymir'i öldürdüler. Ve sonra iki tane ağaç yarattılar. Düşünen, nefes alan, duyan ve de görebilen iki ağaç. Bu ağaçlar insan ırkının ilk modelleriydi. Erkeğe Askr (dişbudak), dişiye de Embla (karaağaç) dediler. Ardından Asgard'ı yarattılar. Tanrıların meskenini. Snorri diğer birçok versiyonda kader ağacı Ygdrassil'den bahseder. Onun ne kadar ihtişamlı olduğunu, dünyanın merkezinde nasıl görkemli bir şekilde yükseldiğini tasvir eder. Ağacın altındaki kader feminen formu olarak tasvir edilir ve insan hayatının buradan başladığı düşünülür. Bazı versiyonlarda da Tanrıların büyük meclisinin burada toplanıp kararlar aldığından bahsedilir. Bu ağaç üç köklüdür; Bu köklerden biri cehenneme kadar uzanır, diğeri devler ülkesine gider ve sonuncu kök de insanların dünyasına gider. Bütün dünyanın mutluluğu bu ilk ağaca bağlıydı. İskandinav tanrıları iki grupta toplanır; Aesir ve Vanir tanrıları. Aesir'in en önemli tanrıları; Odin, Thor ve bazen de Tyr, Vanir'deki önemli tanrılar ise Njord, Frey ve Freya'dır. Vanir; Zenginlik, verimlilik ve doğurganlığı simgeler. Vanir doğurganlığı sembolize eden toprak ve denizle sembolleştirilmiştir. Aesir; Diğer bütün değerlerle sembolleştirilmiştir. Odin bir büyücüdür, tanrıların şefidir ve tüm kahramanların başıdır. Thor, çekicin tanrısıdır ve havaya hükmeder. Birçok öyküde bu ikili barış içinde yaşarlar ve birbirlerine yardım ederler. En önemli mitolojik hikâyeler uzak geçmişte bir zamanda, Vanir ve Aesir arasında çok vahşi bir savaşın çıktığından bahseder. Bazı bilginler bu savaşın Cermen ırkının diğer ırklarla karşılaşmasının bir yansıması olarak görürler. Georges Dumezil ve Jan De Vries, tanrılar arasındaki savaş ve bölünmenin Hint-Avrupa mitolojisinin bir parçası olduğunu ortaya çıkardılar. Bilinen üçlü; sihirsel güçleri adilce kullanan Odin ve Thor tarafından yaratılmıştı. Tyr savaş tanrısı ve Vanir bolluk tanrısı beraberce hiyerarşiyi bozguna uğratmışlardı. İskandinav mitolojisinde Odin ve Thor arasındaki çelişki, bütün tanrılık statülerinin Vanir'de kalmasıyla başladı. Aesir'e bir kadın olan Gullveig'i (Altın sarhoşu) göndererek yalvardılar. Daha sonra da savaş çıktı. Her iki tarafta tükendikten sonra, iki taraf kendi grup üyelerini değiş tokuş etti. Vanir Njord ve oğlu Frey'i ,Aesir ise Mimir ve Hoenir'i verdi. Bu geçici barış tüm tanrıların toplanarak Kvasir'i yaratmalarıyla kutlandı. Kvasir barış ve mutluluğun sembolü daha sonra kurban edildi. Ve kanından tanrılar için bir içki yaratıldı. Böylece Kvasir Tanrıları sarhoş eden ve ozanlara ilham veren bir içecek olmuştu. Önemli bir başka mitolojik efsane de Balder ve Loki'yi anlatır. Odin'in oğullarından Balder burada akıl, sevgi ve bilginin tanrısı olarak karşımıza çıkar. Cennette Glitnir denilen bir yeri korumaktadır. Her türlü anlaşmazlıkta bütün tanrılar onun adaletine güvendiklerinden ona gelirler ve burada Balder'in adaleti sağlaması beklenir.Ve Balder adaleti yerine getirir. Loki Aesir tarafından evlat edinilmiş bir devdir. Loki ve Odin aralarında bir dostluk antlaşması yapmışlardı. Bir gece Balder kendi ölümü hakkında çok rahatsız edici bir rüya görür. Annesi Frigg, su, ateş, doğadaki bütün elementlere, kuşlara, canavarlara, toprak ve taşlara, Balder'a zarar vermemeleri için yemin ettirir. Böylece Balder Ölümsüz olur. Bundan sonra Aesir Balder'ı ortalarına alıp onunla eğlenmeye başlar. Ona küçük ok, taş vs. şeyler atarlar. Bu yeminden dolayı Balder sadakatsizliklle karşı karşıya kalmıştır. Loki bu dramayı görünce merak eder ve kadın kılığında Frigg'in yanına giderek ona neler olduğunu sorar. Frigg de ona yeminden bahseder ve yeminin içine katılmayan tek şeyin ökse otu olduğunu da sözlerine ekler. Bunu duyan Loki hemen Aesir'e sunulmak üzere ökse otu getirir. Bunu kör tanrı Hoder'e kendi isteği ile verecek ve böylelikle Balder'a acı çektirme oyununa o da katılabilecektir. Balder'a ökse otundan yapılmış ok atılır ve Balder ölür. Aesir bu olayın suçlusundan intikam almak ister ama bulundukları yerin kutsallığından dolayı bunu yapamazlar. Balder Hel'e gidecektir, yani tüm ölülerin gittiği yere çünkü o bir savaşçı değil ve bir savaşta ölmemiştir dolayısıyla da kahramanların yeri olan Valhalla'ya gidemez. Balder Hel'den ancak Odin onun çıkmasına izin verdiğinde ve aynı zamanda yaşayan ve ölü olan her canlının onun için gözyaşı döktüğü zaman çıkabilecektir. Aksi takdirde sonsuza dek orada kalmaya mahkûm olacaktır. Bu kehanet üzerine Aesir bütün dünyaya elçiler yollar. Doğaya, insanlığa, tanrılara ve onlara Balder için gözyaşı dökmelerini emreder. Bunu tüm yaşayanlar kabul eder. Tabii ki Devlerin kraliçesi Thork (kılık değiştirmiş Loki) hariç. Ve ağlamamak için de kesin kararlıdır. Aesir Thork'un Loki olduğunu fark ettiğinde, onun bu şeytanca oyunlarına son vermesi için zincire vurur. Kehanete göre Loki bir gün bir şekilde zincirlerini kıracak ve bu bütün şeytanların canavarların ve devlerin tanrılara karşı olan büyük savaş Ragnarok'ta kaybedeceğinin işareti olacaktır. Ragnarok'ta Odin kurt Fenrir tarafından yenilir. Daha sonra da Fenrir Odin'in oğlu Vidar tarafından öldürülür. Bu olaydan sonra tanrılar arasındaki korkunç savaşlar başlar. Tanrı Heimdall ve Loki karşı karşıya gelip birbirlerini öldürene kadar savaşırlar. Ve daha sonra Dünya bir ateşle yok edilir. Evren denizin dibine batmaya başlar. Bu son tekrar doğuşla kendini devam etirir. Dünya denizden tekrar yükselir, yeşillenir, bitkilerle dolup taşar. Aesir'in ölü oğulları Asgard'a geri döner ve atalarının yolunu izlerler. Progne Progne, kırlangıçgiller (Hirundinidae) familyasından bir kırlangıç cinsi. Norn Nornlar (Eski Norsça: "norn", çoğul: "nornir"), Norse mitolojisindeki üç "dísirdir": Urd (geçmiş), Verdandi (şimdiki) ve Skuld (gelecek). Skuld aynı zamanda bir Valkyrienin ismidir. Grek mitolojisindeki Mireleri andırmaktadır. Nornlar'a ÅŸu nitelikler verilir: Küçük Buz Çağı Küçük Buz Çağı, 15. yüzyıldan 19. yüzyılın ortalarına kadar süren görece serin iklim periyodudur. Bugünkü iklim tartışmalarında, kısa süreli iklimsel değişmelerin, doğal iklim farklılıklarına verdiği şekil konusunda klasik bir örnektir. Küçük Buz Çağı süresince hatırı sayılır iklim değişiklikleri olmuştur. Örneğin bu şekilde, 1570–1630 veya 1675-1715 arasında kalan zaman aralığında, özellikle soğuk zaman dilimleri meydana gelmiştir. Grönlandda buzulların ve Kuzey Atlantik’te deniz buzlarının güneye doğru ilerlediği ve Kuzey Avrupada ortalama sıcaklıkların 1 °C’ye kadar düştüğü dönemdir. 1315 yılında başlayan şiddetli yağışlar, daha serin geçen yaz mevsimleri ve 1315- 1317 yıllarında Avrupa’da yaşanan “büyük kıtlık” bu kötü hava koşullarının bir yansıması olarak kabul edilebilir. Araştırmacılar Küçük Buz Çağı’nın yaşanmasını kesin bir nedenle gösterememekle birlikte bazı olasılıklara ve teorilere bağlamışlardır. Dünya yörüngesine güneş etrafındaki döngülerden gelen orbital zorlama, son 2000 yılda Orta Çağ ve Küçük Buz Devri boyunca kuzey yarımkürede devam eden uzun vadeli bir soğuma eğilimine neden oldu. Bu eğilim de buzul çağına neden olabilir ancak; yirminci yüzyıl enstrümantal sıcaklık kayıtları, bu eğilimin ani bir şekilde tersine döndüğünü göstermektedir ve sera gazı emisyonlarına atfedilen küresel sıcaklıklarda bir artış bulunmaktadır. Güneş lekesi döngüsünde ve Küçük Buz Devri'nin zamanlamasında çarpıcı bir tesadüf bulunmaktadır. Küçük Buz Devri sırasında, güneş lekelerinde minimum etkilenme ve muhtemelen daha serin bir güneş bulunmaktaydı. Güneş lekelerinin yokluğu Maunder Minimum olarak adlandırılır. Maunder Minimum, 1645-1915 yılları arasında Küçük Buz Çağı'nın en soğuk, güneş lekelerinin sayısının çok düşük olduğu dönemde meydana gelmiştir. Bu dönem boyunca güneş lekesi sorununu keşfeden, İngiliz gökbilimci E.W. Maunder'ın ismini almıştır. Bilim adamlarına göre iklim, volkanik patlamaların artışı nedeniyle değişebilir ve atmosferdeki karbondioksit konsantrasyonunu azaltabilir. Küçük Buz Devri boyunca dünya yüksek volkanik aktivite yaşamıştır. Bir yanardağ patladığında, külü atmosfere yükselir ve bütün toprağı örterek yayabilir. Kül bulutu gelen güneş radyasyonunun bir kısmını bloke ederek, dünya genelinde patlamadan sonra iki yıla kadar sürebilecek soğumaya yol açmıştır. Patlamaların yaydığı kükürt, dioksit gazı formundadır. Stratosfere ulaştığı zaman, güneş ışınlarını yansıtan sülfürik asit parçacıklarına dönüşür ve bu da Dünya'nın yüzeyine ulaşan radyasyon miktarını azaltır. Yakın tarihli bir araştırmaya göre Endonezya'nın Lombok kentinde bulunan, Rinjani Dağı yakınlarındaki Samalas Dağı’nda, 1268, 1275 ve 1284'te meydana gelen üç küçük patlama ve 1257'de meydana gelen büyük bir volkanik patlama iklimin düzelmesine izin vermemiştir. Yapılan bazı araştırmalar Küçük Buzul Çağının yaşanma sebebini, o zamanlarda oldukça yaygın olan veba hastalığına bağlıyor. Büyük Veba Salgını olarak da bilinen hastalık nedeniyle tüm Avrupa nüfusunda azalma olduğundan, terk edilmiş tarım arazileri de zamanla yeşil bitkiler ve ağaçlarla kaplanmaya başlamıştı. Bu da atmosferde önemli miktarda karbondioksit soğurulmasına sebep oldu ve bir çeşit “anti-sera etkisi” oluştu. Bilindiği gibi sera etkisi, gezegeni bir ısı kalkanı gibi sarıp soğumayı önlüyor. Anti-sera etkisi de bu kalkanın zayıflamasına ve ısının düşmesine sebep oluyor. Başka bir ihtimal ise mevcut olan okyanus akıntısının yavaşlamasıdır. Akıntı, Ortaçağ Sıcak Dönemi olarak bilinen Küçük Buz Çağı öncesinde sıcaklığın artması nedeniyle Kuzey Atlantik'e büyük miktarda tatlı su götürememiş ve kesintiye uğramış olabilir. Hild Valkür Valkürler ("Katledilmiş Seçenleri") İskandinav mitolojisinde Odin'in yardımcıları olan, miğfer ve mızrakla silahlanmış genç ve güzel bakirelerdir. Gökten kanatlarıyla savaş alanına inip Einherjar denilen savaştaki cesur kahramanları Valhalla'ya götürürler. Buraya götürmelerinin nedeni Ragnarok'da yani dünyanın sonunda olacak savaşta Odin'in yanında savaşacak güçlü savaşçılar toplamaktır. Modern ve antik sanatta Valkürler bazen muazzam güzellikte, zırh kuşanmış, kasklı, mızraklı dişilerdir.Asıl adları Valkyrjalar olmakla birlikte sanat eserlerinde ata binmiş bir şekilde olmalarının nedeni kurt için mecaz olan bir terimin Valkryja atı olarak yanlış çevirilmesidir. İngilizcede Valkyrie Almancada Walküre olarak adlandırılan bu kavram II. Dünya savaşı sırasında bir grup üst düzey Alman subayın Hitler'i öldürme planının adı olmuştur. Bombalı saldırıdan Hitler şans eseri kurtulmuştur. Suikasti tertipleyen başta Albay Klaus von Stauffenberg olmak üzere Alman subaylar idam edilmiştir. Bu konuda çeşitli sinema filmleri yapılmıştır. Bunları sonuncusu 2008 yapımı ve başollerinde Tom Cruise'ın oynadığı Valkyrie'dir.Marvel Comics'in Thor çizgi romanlarında Valkürler önemli bir yer tutmaktadır. Valkür Brunhilda en önemli karakterlerrden biridir. En meşhur Valkülerden bazıları Alruna, Brynhildr, Eir (Aynı zamanda sağlık tanrıçasıdır) Geiravör, Göndul, Gunnr, Herfjötur,Herja, Hlaðguðr, Svanhvít, Hildr, Hervör, Alvitr, Hlökk, Kára, Mist, Reginleif, Róta, Sigrdrífa, Sigrún, Skögul, Geirskögul, Skuld, Svipul ve Thor'la Sif'in kızı Thrúd'dur. Command & Conquer: Red Alert 2 Command & Conquer: Red Alert 2, bir 2.5D Gerçek zamanlı strateji bilgisayar oyunudur. Westwood Studios tarafından "Command & Conquer: Red Alert" serisi devamı olarak 16 Eylül 2000'de piyasaya sürüldü. Oyun 1970'lerin başlarında geçmektedir. Oyunun bu serisinde Müttefikler (Allieds) ve Sovyetler (Soviets) eski serilere oranla daha yeni ünitelerle karşımıza çıktığını gördük. "Red Alert" hikâyesinin devamı olan oyunda multiplayer özellikleri de artırılmış olarak karşımıza çıkarılmış."Command & Conquer: Red Alert 2" için bir genişletme sürümü de çıkarılmıştır (Yuri's Revenge). Oyunun hala müdavimleri mevcuttur ve oynanabirliği ile en çok tutulan oyunlardan biridir. "Red Alert 2" de çıkan dünya savaşı sonucu dünya iki ayrı kutupta yoğunlaşmıştır. Müttefikler (Allies) ve Sovyetler (Soviets). Avrupa Devletleri (Birleşik Krallık, Fransa, Almanya) çıkan savaşta Müttefikler safındadır. Hikâyenin önceki bölümlerinde büyük yıkıma uğrayan Yunanistan ise Amerika Birleşik Devletleri'ne katılmıştır. Müttefiklerin tarafındaki bir diğer devlet ise uzak doğudaki Güney Kore'dir. Müttefikler hava ve denizde üstünken karada güçsüzdür ancak teknolojik üstünlükleriyle bunu kapatmaktadırlar örneğin müttefiklerin son bölümünde "Chronosphere" adlı bir makina ile Moskovaya askeri kuvvet ışınlayıp Kremlin'i kuşatmışlardır. Müttefik Devletlerin Kendilerine özel üniteleri: Sovyetlere bağlı devletler tam olarak açıklanmamaktadır. Sovyetlerin Soğuk Savaş Döneminde denizaltı teknolojisi oldukça gelişmiştir. Bu dönemde Orta Doğu da Irak, Kuzey Afrika da Libya ve yine bu dönemde oldukça güçlenen ayrıca Sovyetlere en büyük yardımı yapan Küba'da bu safta yer almıştır. Sovyetler Karada güçlü iken hava ve denizde güçsüzdür. Havada güçsüz olmalarının nedeni Red Alert'ın sonunda herhangi motorlu savaş uçağı üretiminin yasaklanmasıdır. Sovyetler bu açığı Kirov adında ağır bombardıman zeplini ile kapatmaya çalışmıştır. Sovyet yandaşı Devletlerin Kendilerine özel üniteleri: Serinin önceki oyunu Red Alert'in olaylarından sonra Müttefikler kazanmış kabul edilir. Red Alert 2'de ise Stalin yok edilmiş yerine Sovyetler Birliği'ni yönetmesi için Müttefikler tarafından Alexander Romanov kukla olarak başa geçirilmiştir. Bu komünist parti üyesi asilzade, barışın avukatı olduğunu beyan etmektedir. Fakat Romanov'un başka planları vardır. Meksika’da çıkan iç savaşı bastırmak bahanesiyle Sovyet Kuvvetlerini ve Yuri’nin savaş birimlerini, General Vladimir Komutasında bu ülkeye yollar. Meksika’da büyük bir işgal kuvveti oluşturulur ve Amerika Birleşik Devletleri’ne sürpriz bir saldırı ile taarruz başlar. Amerika Birleşik Devletleri Güneyden beklemediği bir saldırıya maruz kalmıştır. Aynı anda tüm Sovyet Kuvvetleri Atlas Okyanus’u ve Büyük Okyanus’tan da saldırıya geçmiştir. Bu saldırıya karşı Amerikan yönetimi Sovyetlere karşı nükleer füzeleri ateşleme emrini verir. Fakat Yuri zihin kontrol teknolojisini kullanarak bu nükleer misillemeyi sabote etmiştir. Bunun üzerine ABD Başkanı Dugan ordusuna savunma ve aynı zamanda Müttefik kuvvetler ile bir araya gelme emrini vermiştir. Amaç Müttefiklere karşı saldırıların zaferle bitmesidir. Sovyet fetihleri tüm dünyada sürerken gelişen olaylar zarfında, Yuri Sovyetler Birliğini eski yerine koymak için Romanov'u hasta göstererek hastaneye kapatmıştır. General Vladimir'i ise Beyaz Sarayda öldürtmüştür. Ve Sovyetler Birliği’nin idaresini ele geçirmiştir. Sonunda Bu olayların Yuri'nin yüzünden olduğu açığa çıkmıştır. Bütün bu olayların Yuri’nin yüzünden olduğu gerçeği tüm dikkatleri Moskova’ya Kremlin’e çevirmiştir. Sovyetler Birğinin ve etkisindeki dünyanın başındaki oyuncu Yuri’yi Moskova’ da devletin idaresini ele geçirdiği, Kremlin’de kuşatır. Sovyet Ordusu Kremlini Yuri ile birlikte yokeder. Alaska'daki son Müttefik üssündeki Cronosphere yok edildikten sonra Sovyet egemenliği tüm dünyaya yayılır ancak Romanov ölmüştür ve serinin diğer oyunlarında (Yuri's Revenge hariç) olduğu gibi Sovyetlerin başına oyuncu geçmiştir. Müttefik ilerlemesinde ise Sovyetlere karşı savaşılır. Dünyayı Sovyetlerden koruma mücadelesi verilir. Sovyet işgali etkisiz kalmaya başlar. Sovyetler saldırılarında hüsranla karşılaşır. Tüm dünyada Sovyet işgali durdurulur ve karşı atak başlar. Sovyetlerin yeterince güçsüz kaldığı durumda Moskova’ya düzenlenen bir operasyonla Alexander Romanov Kremlin’de Tanya tarafından tutuklanır ve devlet başkanlığından indirilir ve barış yeniden dünyaya hükmeder. Fakat Yuri saldırılardan kurtulur ve kendi ordusunu kurarak ilerde yeniden tüm dünyada kaos başlatır. Bu hikâyenin devamı oyunun ek paketi de devam etmektedir. Red Alert 2 oyuncunun hem maden toplamak, üsler yapmak gibi ekonomik, hem de asker üretip oluşturulan orduyu kontrol etmek gibi askeri görevleri üstlendiği gerçek zamanlı strateji serisi'nin bir parçasıdır. Red Alert 2 kullanıcı arabirimi sayesinde oldukça övülen bir oyun oldu, zira zamanın oyunları Red Alert serisine oranla teknik açıdan çok geriydiler. Ayrıca RA1'in aksine daha sonra üretilmesi için üniteye birden fazla tıklanabiliyor. Red Alert 2'de savaşlar hava, kara ve deniz olmak üzere üçe ayrılmıştı. İki taraf da (Müttefik ve Sovyetler) hava, kara ve denizde savaşabilecek üniteler üretebiliyordu. Ayrıca Red Alert 2 oyuncusuna özgün üniteler sunuyordu. İki tarafın da kendine özgü üniteleri vardı, bu üniteler kesinlikle birbirlerine benzemiyorlardı. Birbirinin aynısı tek ünite mühendislerdi. Oyundaki taraflar arası denge oyunun çıkış tarihine göre inanılmaz derecede başarılıydı. Sovyetler Tiberian Dawn'dan GDI'a benzer bir biçimde, elindeki ateş gücüne, saf saldırıya ve teknolojiye güvenirken, Müttefikler de Brotherhood of Nod'a benzetiliyordu. Müttefikler ünitelerine verdikleri sabotaj görevleri ile düşmanlarına darbe vurmaya çalışıyordu. Taraf açısından bakılınca, dünyayı Brotherhood of Nod'un yarattığı terörizmden kurtarmaya çalışan GDI ile Sovyetlerin zulmüne karşı çıkan müttefikler benzetilse de, bu kesinlikle gerçek dışı bir bilgi değildir, zira II. Dünya Savaşı'nda Müttefikler M4 Sherman gibi güçsüz olmasına rağmen sayısı sayesinde üstünlüğünü sağlayan ünitelere sahipti. Fakat Müttefikler bugün M1 Abrams , Leopard 2 ve Challenger 2 gibi ağır zırhlı tanklar üreterek tehdit içeren ülkelere üstünlüğünü sağlamaya çalışmaktadır. Müttefiklerin II. Dünya Savaşındakine daha yakın çizilmeye çalışıldığı barizdir, zira Müttefik güçleri kara ünitelerinin kalitesine değil sayısına güvenir. Sovyetler ise II. Dünya Savaşı Almanyası gibi düşünülmüştür askeri açıdan, karşı tarafa göre daha iyi tankları, geniş menzilli roketler ve denizaltılar kullanma gibi özellikleriyle göze çarpar. Red Alert serisi "taş-kâğıt-makas" dengesini kuran eski oyunların aksine, oyuncunun seçtiği tarafı en iyi biçimde kullanmasının ve tarafının güçlü ve zayıf yanlarını bilmesinin zafer getirdiği oyundur. Açık savaş ile kazanmak isteyen generaller sovyetleri seçerken, Müttefikler sunduğu hız ve gizlilik daha taktiksel bir seçim olur. Sarpedon Sarpedon, Yunan mitolojisinde Zeus ile Laodamia'nın oğlu, Likyalı prenstir. Truvalıların başkahramanlarından birisidir. Adaletseverliği ile