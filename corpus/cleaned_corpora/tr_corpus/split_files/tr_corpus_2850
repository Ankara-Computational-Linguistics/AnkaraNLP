Sözcükler ya soyut ya da somut kavramları sembolize eder. Bir grup insana ağaç resmi çizmesini söylediğinizde herkes kendi ağacını çizer, bir bakarsınız ne çok ağaç şekli varmış. Somut kavramlarda bile bu kadar ayrıştığımıza bakılacak olursa varın siz soyut kavramlarda (özgürlük, adalet, siyaset vs.) nasıl farklı hallerdeyiz. Dolayısıyla öncelikle kullandığımız sözcüklerin diğer kişideki karşılığının ne olabileceğini bilmediğimizi kabul ediyoruz. En büyük kavgalar yanlış anlamaktan doğmaz mı zaten. Sözcükleri değil de bizdeki anlamları yüzünden yanlış anladığımız, yanlış anlaşıldığımız, hiç anlaşılmadığımız ve hiç anlamadığımız zamanlar öyle çok ki… 14 Hani bir laf vardır, insanlar onlara ne söylediğin ya da ne yaptığını değil, kendilerini nasıl hissettirmiş olduğunu hatırlarlar. İnsanlara kendilerini iyi hissettirmek ise sahte bir şekilde mümkün değil. Zira yalan herkes tarafından kolayca algılanan bir enerji. İstersen telefonun bir ucunda ol, diğer ucu da Amerika'da olsun, sen buradan yalanı söyle, o da anında anlasın. İçimizdeki bilen tarafımız yanlış enerjiyi tanır. Tabii çoğunlukla yalan anlamamazlıktan gelinir, anlamamış gibi yapılır, hem karşındaki anladığını anlamasın diye çaba harcanır hem de fark etmenin verdiği üzüntü hafifletilmeye çalışılır. Kendini kandırma bölümüne geçilir ve yalan orada da devam eder, ta ki duvara toslayıncaya kadar. Kendini kandırmanın iki yolu vardır biri olan bir şeyi olmamış gibi var saymak, uyuşturucu kullanan çocuğunun her türlü veriyi vermiş olmasına rağmen böyle bir şey olabileceğini aklına bile getirmemek gibi. Bir diğer yol da, olmayan bir şeyi olmuş gibi kabul etmek, çok kıskandığın eşinin hiçbir ilişkisi yokken var olduğuna inanmak gibi. İçimizde bir mekanizma bizi acı çekmekten korumak için devrededir. Gerçeklerin acısına dayanamaya15 cağımıza karar vermiştir. Oysa dünyada dayanılmayacak hiçbir acı yok, çünkü acıyı da yaratan biziz. Bu yalan dünyadan çıkmanın bir yolu var mıdır. Vardır ve tüm güzelliklerin kapısı o zaman açılır. Nasıl olduğunu bu kitapta elimden geldiği kadar anlatmaya çalışacağım. Kendini ve başkasını kandırmak çok şeye mal olur, öfkeler, isyanlar, şiddet, hastalıklar kaçınılmaz olur. Doğduğumuz andan itibaren içimizde doğruyu bilen bir tarafımız var, o yüzden çocuklar çok doğrucudur, yalanı büyüklerden öğrenirler. O doğruyu bilen tarafımıza ben ‘allah' diyorum. (Herkesin ‘Allah' dediğiyle ilgili ne düşündüğümü ilerleyen sayfalarda yazacağım.) İçimizdeki allah tarafımız bizim fabrika ayarlarımız doğuştan getirdiğimiz, içinde korku barındırmayan, doğruyu, adaleti, güveni, koşulsuz sevgiyi biliyor ve anda yaşıyor. İşte o bilen tarafımız başkasının da kendimizin de söylediği yalanın yalan olduğunu biliyor ve başlıyor sinyal vermeye. O sinyaller bize uyanıkken ulaşamazsa uykumuzda ulaşıyor, bizi huzursuz ediyor, sabah yorgun kalkmamıza neden oluyor. Gün boyu sersem gibi dolaşırken içimizden gelen sinyalleri daha da anlamaz oluyoruz, sonra da gelsin hastalıklar. 16 Hastalık bize dışarıdan gelmiyor. Bazı insanlar sigara içmez, spor yapar, sağlıklı beslenir yine de hastalanırken, bazıları yüz küsur yaşına kadar yaşayıp hiç hastalanmıyor. Yukarda birinin/ birilerinin zar atması sonucu başımıza gelen ya da yukarda birinin/birilerinin cezalandırmak için bize gönderdiği bir şey olmadığına göre her türlü hastalık kendimize sinyal verebilmek için kendimizin yarattığı arızi bir durumdur. Nereden mi biliyorum. Kendi yarattığım hastalıkların bana ne demek istediklerini çözdükten sonra hepsinin birer birer geri dönüşümsüz bir şekilde iyileştiğini bizzat deneyimledim de ondan. İnsanın doğal hali sağlıklı olmak. ‘Eskimek' sadece kendini yenileyemeyen makinalara ait. İnsan ise muazzam bir değişim ve dönüşüm mucizesi. Bütün hayvanların hayatta kalabilmek için çeşitli becerileri var, kimi hızlı koşar, kiminin pençeleri vardır, kiminin dişleri, kiminin gözleri keskindir. Biz insanların böyle belirgin bir özelliği niye yok. Çünkü demin sözünü ettiğim değişim kabiliyeti öyle yüksek ki, aklını rasyonalize ettiği andan itibaren yalandan sıyrılabiliyor ve dönüşüm başlıyor. 17 Aklı rasyonalize etmek doğru soruları sorabilmek ile mümkün. Bizim gibi Ortadoğu ülkelerinde hakim söylem günah ve ayıp üzerine olduğu için çocukların soru sorma özgürlükleri ya ellerinden alınır ya da saçma sapan cevaplarla konu kapatılır. Soru soramayan çocuk kendi aklını kullanma becerisini de kısmen kaybeder, bu bir çeşit sakatlanmadır. Zihinsel sakatlanmanın ve kendini kandırmanın içinden çok uzun yıllar kendi üzerimde çalışarak çıkmış biri olarak söyleyebilirim ki bunu aşmak mümkün. Kolay mı. Hayır, çünkü sabır ve disiplin istiyor ama mümkün ve işin daha da önemlisi başka çare yok. Bazen çareyi modern hayattan kaçmakta görenler var bazen de yurtdışına taşınarak olacak zannedenler… Oysa ben ne kadarsam o kadarım, nereye gidersem gideyim o kadarım. Geçenlerde bir Japon çizgi filmi izledim. Çocuk evden kaçıyor ve koskoca Japonya'da küçücük bedenini sığdıracak bir toprak parçası bulamıyor, çünkü her yer birilerine ait olmuş. O da tutup zamanda yolculuk yapıyor. Öyle bir durum olur ki gidecek yer de bulamaz insan. Ancak iyi haber şu ki, zamanda gidip gelmek için hiçbir makineye ihtiyacımız yok, her şeyi zihnimizden yapabiliyoruz. 18 Sağlıklı, huzurlu, güvende, iyi ilişkiler içinde, refah içinde yaşamak istiyorsak başka çare yok. Dışımda her yolu denedim olmadı, o yüzden kendimle yüzleşmek ve en doğru soruları sormayı öğrenmek zorunda kaldım. Bu kitapta kendi hayatımda neleri nasıl değiştirdiğimle ilgili size örneklerle en basit şekilde anlatmaya çalışacağım. Bilginin aktarılmadıkça bilgi olmadığına inanıyorum. Bir de Söz uçar, yazı kalır lafına. Annem, babam ve üvey babam elit ailelere doğmuşlar ve kendileri de ülke ortalamasının çok üstünde eğitim almışlar. Annem İzmir Amerikan Kolejini bitirmiş olduğundan harika İngilizcesinin yanı sıra çok iyi de Fransızcası vardı. Babam Galatasaray Lisesi'ni bitirmiş, Lozan Üniversitesi'nde siyaset bilimi ve hukuk dalında lisans ve lisansüstü eğitim almış, İngilizce, Fransızca, Almanca, İtalyanca ve Latinceye çok hakimmiş. Üvey babam da iki yaşımdan itibaren birlikte olduğum ve hayatıma kendi babamdan daha çok etki etmiş biri olarak İstanbul Alman Lisesi'ni bitirmiş, arkadan Paris Sorbonne'da ekonomi okumuş, Almanca ve Fransızcası o kadar iyi imiş ki İngilizceyi sadece kitap okuyarak öğrenmiş biriydi. 19 Ancak görünen o ki onların bu durumları pek çok benzerleri gibi onların da mutlu, sağlıklı, huzurlu, refah ve iyi ilişkiler içinde olmalarını sağlayamamış olduğu gibi benim zihinsel sakatlanmama da engel olamamış. Zira eğitimden çok daha önemli bir konu olan kültür meselesi bu ülkede herkesin arka planında oynayan bir film, attığımız her adımın, söylediğimiz her sözün arka iz düşümünde yüzyılların birikimi söylemler, davranış kalıpları, inançlar ve ifadeler var. Bu yüzden iletişim becerilerimiz de sakatlanmış durumda, ağzımızdan çıkan cümleler sorgulanmadan ezberlenmiş düşüncelerimizin uzantısı olarak bu defa da çocuklarımızı sakatlamaya devam ediyor. Salıncağa binen bir çocuk annesine Anne bak diye seslendiği zaman A anne Aferin dediğinde çocuk onay ve takdir budalası olarak B anne Dikkat et düşersin dediğinde çocuk eğlenmekten bile korkan, endişe içinde C anne Hızlı sallanma, korkuyorum dediğinde çocuk Annemin ne hissettiği önemli, benimki değil diyerek büyüyor. 20 Peki bizim anneler niye böyle yapıyor. Çünkü arkada oynayan kültür filmi annelere böyle şeyler yaparlarsa iyi anne olunur diye buyurmuş bir defa. Halbuki çocuk ne diyor. Bak diyor, sadece bak, gör ve senin gördüğünü çocuk görsün. Yeterli ve tamam. İşte harika bir iletişim. Harika iletişim kendine ne söylendiğini tam olarak anlamakla başlıyor, duymakla ve dinlemekle başlıyor, tıpkı bu örnekteki Bak sözcüğü gibi. Bak dedi, bakayım, sevgiyle, gülümseyerek, sadece bakayım. Bu kadarcık bir farkındalık bile çocuğumuzu bilinçli bir şekilde yetiştirmemiz için çok önemlidir. Bilinçli anne ve babaların çocukları kendi sorumluluklarını erken yaşlarda almayı başarmış, yaşama sevinci dolu, kendisi için olduğu kadar etrafındakiler için de iyilikler isteyen, liderlik kurguları yapabilen, takım oyunculuğunu bilen, toplum önünde rahatlıkla konuşan, öğrenmeye açık, yaratıcılığının farkında, özgüveni yüksek kişiler olurlar. Bilinçli olmanın eğitimli olmak ile bir alakası yoktur. Anne ve babam çok eğitimliydi ama bilinçli değillerdi. 21 İçsel çalışmalara başladığım zamanlara kadar ben de bilinçli değildim ve olumsuz ne varsa hepsini yapardım. Karşımdaki kişi konuşurken ya ona vereceğim cevabı kafamda hazırladığımdan ya da konuşanın kusurlarını kaydetmekten ya da konuştuğu şeyi zaten bildiğimi düşündüğümden dinlemezdim/dinleyemezdim. Dolayısıyla iletişim başlamadan biterdi ya da yan yollara sapar çatışmaya kadar varabilirdi. Neymiş. İnsanca anlaşmaya çalışıyormuşuz. Aslında yapmış olduğum çalışmalar bana kısaca ‘insan' olmayı öğretti diyebilirim, onu öğrenmeden başka bir şeye sıra gelmiyor ışık beden, melek, reiki master, zırt pırt olmayı denediğim de bir zamanlar var ama onlarla olmadığını görmem çok vaktimi almadı neyse ki. Her ne kadar bu kitabı yazana kadar altmış yaşıma gelmem gerekmiş olsa da hiç sorun değil, görenler beni kırk- elli arası sanıyor, bense kendimin en fazla kırk olduğumu hissediyorum, yaş denen şey de böyle göreceli bir şey, sayılar doğada yok, sadece zihnimizde bizim yarattığımız kavramlar, diğer birçok şey gibi. 22 Yalan Biz insanların enteresan bir özelliği var bir şeyi yapmayacağım dediğimiz zaman içimizden onu daha çok yapmak geliyor. Mesela Bugün kimseyi suçlamayacağım deyin ve görün neler oluyor. Ben böyle dediğimde hem diğer insanları her zamankinden fazla suçlarken hem de bunu yapmama kararı almış olduğum için bir de üstelik kendimi deli gibi suçlarken bulurdum. Çünkü beynimiz böyle çalışıyor, onun dikkatini neye çekersek ona odaklanıyor. Kimseyi suçlamayacağım dediğimde cümlenin içinde suçlamak kavramı var ve benim odağım orada. Bu Pembe bir fil düşünmeyeceğim dediğimde zihnimde beliren pembe file benziyor. Bir gün torunum koşup koşup balkon camına elleriyle kuvvetli bir şekilde vuruyordu. Ben ona Cama vurma diyordum o da tekrar tekrar dönüp koşup 23 cama vuruyordu, birden ezberlenmiş kalıpta olduğumu fark ettim ve ne yapmaması gerektiğini söyleyeceğime ne yapmasını istediğimi söyledim. Cama bir adım kala dur o sırada koşuyordu, cama bir adım kala zınk diye durdu. Odağını durmaya çevirmişti. Yalan söylemeyeceğim dediğimde de odağım ‘yalan'da. Sadece doğruyu söyleyeceğim deyince oluyor mu. Maalesef başlangıçta o da olmuyor. O zaman en başa dönelim Bir defa yalan söylemeyi bırakabilmek için önce ne kadar yalancı olduğumuzu fark etmemiz gerekiyor. Fark etmediğin bir şeyin nesini bırakacaksın. İkibinli yılların başlarıydı, ben de nüfus kağıdıma göre kırklı yaşlarımdaydım, kendimi dürüst, akıllı, çalışkan, verimli, her işi kotaran, çok arkadaşı olan biri olarak görüyordum. Bana göre ben doğrucu Davut dedikleri cinsten dobra bir kadındım. Hatta Ne kazanırsam doğru söylemekten, ne kaybedersem de doğru söylemekten derdim. Merttim, güvenilirdim, açık sözlüydüm, korkusuzdum. Altta kalmazdım, hak edene hak ettiği cevabı verirdim, hatta fazlasını verirdim ki bir daha yapmasın. Diğer insanlar mı. Onlar yeter24 li terbiye almamış, yalancılar, sahtekarlar, tembeller, aşağılıklardı. Hayat ise zor mu zor bir mücadele alanı, ayakta kalmak bir meseleydi. Yaşlar ilerledikçe insanlar hastalanır, yaşlanır, işe yaramaz, kısaca çöp olurdu, o zaman da intihar edecek cesarete sahip olmak gerekirdi. Başkalarına yük olacak değillerdi ya intihar etsinler, olsun bitsindi. Çok küçük yaşlarımdan beri işlerimi kendim yapıyordum, ilk evliliğimde her ne kadar birçok yardımcım olduysa da her yere yetişme ve mükemmel olma çabamın sonucu olarak çok gergin bir insan olmuştum, kendimi tutamıyor, evde, işte, sokakta insanlara avaz avaz bağırmaya başlıyordum. Bir ara terapiye gitmiştim, ancak birkaç ay sonra kendi çabalarımla toparlamış, o uzun ve sıkıcı seanslara gitmeme gerek kalmamıştı. Kırklı yaşlarımda ise hala öfkeliydim, çabuk parlıyordum, üçüncü evliliğim de iyi gitmiyordu ama çaktırmıyordum işte, işlerim de çok kötü gidiyordu ama ekonomi kötüydü canım. Bir takım hastalıklarım vardı ama doktor doktor dolaşıp çare arıyordum, elbet bir çaresi bulunacaktı. Derken bir gün eşini kaybetmiş olan bir akrabamla bir araya geldim. Bana bir seminerlere gittiğini ve 25 ona çok iyi geldiğini anlattı. Gerçekten çok daha iyi görünüyordu. Böyle şeylere benim hiç ihtiyacım yok zannediyordum, bir yandan da o günkü eşim için aynı şeyi düşünmüyordum. Eşimi zorlayarak o seminerlere götürdüm. Ve hiç bilmeyerek öyle bir yola girdim ki şu anda bütün insanların hayata sadece bunun için gelmiş olduklarını fark edecek kadar isteyerek, severek, bilerek her gün yürüdüm. 2006'da ilk seminerlerimi vermeye başladım, 2007'de ilk kitabım, 2008'de ikinci ve üçüncü kitabım çıktı. Onları o zamanki bilişimle, yapmış olduğum geçmiş hayat çalışmalarını anlatarak yazdım. Bugün ise farklı teknikler uyguluyorum, basit, anlaşılır, kolay uygulanır yöntemlerden yanayım, asıl meselenin insanların bu çalışmaları kendi kendilerine yapmaları gerektiği konusu olduğunu biliyorum. Bunun birkaç sebebi var 1. Bir kişi başka birine kendisiyle ilgili bir şeyi anlattığında kendi filtrelerinden geçirip anlatıyor (dolayısıyla eksik ya da abartılı olabiliyor). 2. Dinleyen kendi filtrelerinden geçirip dinliyor, 26 kendi korkuları, hayatındaki izdüşümleri doğrultusunda dinliyor (dolayısıyla eksik ya da yanlış anlıyor, tanı koyuyor, yönlendiriyor). 3. İnsanlar dertlerini anlatırken yazmıyor, halbuki yazıya döktüğünüzde çok şey fark ediyorsunuz (hatta mümkünse el yazısı, zira o esnada sürekli işleyen zihin yavaşlıyor). 4. İnsanlar dertlerini anlatırken onları büyütüp acıyla beslenme gibi bir yola sapabiliyor. 5. Anlatım süresi bittiğinde insan o konuyla bir daha ilgilenmesinin gerekmediğini sanıyor. 6. Anlatacak kişi bulamayanlar ne yapacak. 7. Anlatacak kişileri otorite konumuna koyma tehlikesi var. 8. Çok kolay hoca-mürit ilişkisi ortaya çıkabiliyor ve bu başlı başına bir açmaz. 9. En önemlisi de kişi genellikle gözleri açık anlatıyor (oysa iç bağlantı için gözleri kapatmak gerekir). 10. Derin nefes alıp vermeyi ve beklemeyi unutuyor. 27 Kendinizi keşfetmek ve iyileştirmek ise zannedildiğinden çok daha kolay. Önce kendinizi iyileştirmeye niyet edin, sonra Diyelim bugün veya geçmişte acı verici bir olay yaşadınız. Önce olayı yazın, tam olarak ne oldu ve siz neler hissettiniz. Neler yaptınız ya da yapamadınız. Sonra gözlerinizi kapatıp kendinizi rahat bırakın ve bir tiyatro salonunda oturup sahnede demin yazmış olduğunuz (başınızdan geçmiş olan olayın) oynandığını görün, oynayan olarak da yine kendinizi görün. Biraz izledikten sonra (yine gözleriniz kapalı) o sahne bir süreliğine dursun ve siz düşünmeye başlayın, senarist siz olsanız o sahneyi nasıl baştan yazardınız. Ancak burada dikkat etmeniz gereken şey, sadece kendi rolünüz için senaryoyu baştan yazabilirsiniz. Diğerleri yine aynı oyunu oynuyor olsunlar. Bulduklarınızı gözlerinizi açıp yazın, sonra yine gözlerinizi kapatıp senaryonun yeni şekli ile oynanan oyunu izleyin. Sizin değişmiş senaryonuzu sahnedeki siz oynarken diğer oyuncuların da sizin oyununuza uyum sağladıklarını ve kendi oyunlarını size göre değiştirdiklerini görün. Burada yine dikkat edin, siz onların oynamalarını istediğiniz gibi hayalinizde oynat28 mayın, onların kendiliğinden değiştiğini görene kadar kendi oyununuzu değiştirin. Tam olarak sahne sizin istediğiniz gibi olduğunda sahnedeki siz olduğunuzu hissedin ve oradaki siz neler hissediyorsa onları duygu olarak hissedin. Bu çalışmayı yaparken tıkandığınız yerlerde bir kere derin nefes alıp verin ve kendinizi rahat bırakın. Tarafsız ve yargısız olmaya özen gösterin. Kendinizi dışarıdan görebildikçe Ben yapmıyorum ki dediğiniz birçok şeyi yaparken göreceksiniz kendinizi ve gördükçe iyileşme başlayacak. İlk gittiğim seminerlerde hocamızın Gözlerinizi kapatın ve yalan söylediğiniz zamanlara bakın dediğinde gözümü de kapattığım halde, derin nefes alıp verdiğim halde ilk günlerde hiçbir sahnemi göremedim, e ben doğrucu Davut'tum ya, ne yalanı. Önce ufak ufak beyaz/pembe yalan dediğimiz cinsten olan yalanları söylerkenki hallerimi gördüm. Mesela bir arkadaşım bana telefon açıp Sinemaya gidelim mi. diye sormuş, ben de Yok canım bana misafir gelecek demişim. Aslında misafir filan gelmeyecek, sadece onunla gitmek istemiyorum ya da onun dediğini yapmak istemiyorum ya da sinemaya gitmek 29 istemiyorum, her ne ise, doğrusu bunlardan biriyken ben tutup Misafir gelecek yalanını uyduruyorum. Peki neden. Gözüm kapalı bakmaya devam ediyorum, burada kendime dışarıdan bakıyorum, sanki o günkü ben canlanmış karşımda duruyormuş gibi, merakla bakıyorum neden doğrusunu söylemiyor da, yalan söyleme ihtiyacı duyuyor diye. Başlıyorum fark etmeye (işte farkındalık denen şey bu, kendini fark edebilmek) o günkü ben Bugün sinemaya gitmek istemiyorum derse arkadaşını reddettiği için karşısındakinin ona kızacağını veya alınacağını zannediyor. Kızarsa/ alınırsa eylem olarak ya küsecek ya da arkasından konuşacak ya da huzursuzluk çıkaracak ya da kinlenecek ya da beni artık eskisi kadar sevmeyecek vs vs gibi bu liste uzayıp gidiyor. Bütün bunlar benim o andaki korkularım ve korkularımın bana zannettirdiği gelecek senaryolarım. O zaman gözlerim kapalı, karşımda duran o günkü kendime bakıyorum ve o benim canım, ciğerim mesela kızım olsaydı onun neyi bilmesini isterdim diye kendime soruyorum. Bu tıpkı küçük bir çocuk elindeki legoları doğru düzgün takamadığında şefkatle bakarsınız ve Ah, şu küçük parçayı bir ters çevirse takıverecek dersiniz ya, ona benziyor. Karşımdaki kendim o gün daha bir çocuk benim gözümde, o neyi bilse rahatça ve sevgiyle sadece ve sadece doğru30 yu söyleyebilir. Zira dangıl dungul, sırf söylemiş olmak için doğruyu söylemek-altta bütün bu korkular olduğu için- karşımızdakinin gerçekten kırılmasına/ alınmasına/kızmasına yol açar. Gözlerimin önündeki kendim bütün bu korkuların sanal olduğunu fark etse sevgiyle doğruyu söyleyebilecek, haydi o zaman onun duygusuna gireyim (o olduğumu hissedeyim) ve bunların birer zannetme olduğunu hissedeyim. Hücrelerim doğruyu ve sevgiyi hatırlasın. Şimdi tekrar oturduğum yerden kendime (hep gözlerim kapalı) bakayım ve şimdi telefonda o günkü arkadaşıma tam içimden geçeni rahatlıkla ve gülümseyerek söyleyebiliyor muyum diye bakayım. Söyledim, peki arkadaşım ne yaptı. Peki canım dedi. Tamam o zaman oldu. Eğer hayalimde ben doğruyu söylediğimde arkadaşımın yumuşak bir şekilde benim cevabımı kabul etmemiş olduğunu hissediyorsam demek ki bende düzeltilmesi gereken bir zannetme daha var, oraya bakıyorum. Mesela zihnimde Kendine başka bir sinema arkadaşı bulacak, bir daha bana teklif etmeyecek gibi bir düşünce yakalayabilirim ve onun da sanal olduğunu, gerçekle alakası olmadığını kendime anlatırım. Yine hayalimde arkadaşıma sevgiyle Hayır demeyi denerim. Olduysa tamamdır. O zaman gerçek31 liğim değişir hem evren benim o gün doğruyu söylemiş olduğumu zanneder hem de ben bir sonra gelen deneyimde farklı bir insan olarak neyi nasıl diyeceğimi hücrelerime tanıtmış olurum. Bu çalışma yazdığımda uzun gibi durdu ama aslında çok basit, sadece bir kere deneyin, göreceksiniz. Yapacaklarımızı adım adım yazacak olursam 1. Önce rahat bir yere oturup gözlerimi kapatıyorum. 2. Kendime dışarıdan bakıyorum (hangi konuda istersem, tercihan etrafta gördüğüm ve beni rahatsız eden olaylar esnasındaki hislerime bakıyorum ve önce bir genel resmi görmeye çalışıyorum). 3. Ya karşımdakinin yaptığından ne anlayacağıma ya da kendimde bulduğum saçma (mantığa ve doğal dengeye uymayan) davranışı neden yaptığıma bakıyorum. 4. Sadece ve sadece kendime bakıyorum, Diğerleri şöyle şöyle yapsaydı diyorsam bu, diğerlerine baktığımdandır. Sadece kendime bakıyorum. 5. O günkü ben olarak neyi bilirsem öyle davranmam. 32 6. Bilişim değiştiğinde oradaki ben olarak doğal (rasyonel akılcı) davranışa geçtiğimi (duygusuna girerek) hissediyorum. Böylece geçmişteki o anım değişmiş olur, o taktirde buradaki bende değişim başlar. Ben bunu Icloud dedikleri bulut sistemine benzetiyorum. Bireyin bütün bilgileri (DNA'sına kayıtlı tüm bilgiler) bulutta saklıyken siz yukarıda anlattığım bu çalışmayı yaptığınızda tüm aletlerde kayıtlarınız değişiyor. Böylece sadece fark etmekle kalmıyorsunuz, her ne kadar fark etmek çok değerli ise de, değişmeye başlıyorsunuz. Değişmenizle birlikte yaydığınız enerji değişiyor ve sizin gerçekliğiniz, bir anlamda paradigmanız değişiyor ve olayların akışı başka bir hal alıyor. Çalışmalarımı bu şekilde yaptıkça üç konuda temel değişiklikler yaşadım Sağlık, para ve ilişkiler. Dünyada hangi probleme bakarsanız bu üç konu içinde döndüğünü görürsünüz Sağlık, para, ilişkiler. 33 Özgürlük En büyük özgürlük bana göre Hayır demek istediğiniz yerlerde Hayır Evet demek istediğiniz yerlerde de Evet diyebilmektir, tıpkı üç yaşında bir çocuk gibi. Gözlerimizi kapatıp yapacağımız çalışma bu konuda içimizden geleni diyememiş olduğumuz birçok sahne bulmamıza sebep olabilir maalesef ama ne kadar çok bu konuda zaman harcarsanız o kadar geleceğinizi kurtarmış olursunuz. Bir sahneyi dönüştürmek bile bir an sonranızı değiştiriyor. O sırada kapıdan giren patron size ücretsiz olarak mesaiye kalmanızı rica etmekten vazgeçti, bir anda sizi fazla sömürdüğünü fark etti bile. Icloud devrede. Icloud için bundan sonraki bölümlerde üst akıl terimini kullanacağım. 35 Aslında kötü insan diye biri yok bence, herkes (ne yaptığını bile bilmeden) bir başkasının enerjisine göre davranıyor. Siz değişince etrafınızdaki kötü (.) İnsan da ya kendiliğinden hayatınızdan yok oluyor ya da tamamen değişiyor, başkalarına eskisi gibi olsa da. Denedim ve hep öyle oldu. Bu noktada çocukların maruz kaldığı kötü muameleyi sorduğunuzu duyar gibiyim. Bu konuda da iki türlü bakmanızı öneriyorum 1. Sizi etkileyen ne varsa, hayatınızda başa çıkamadığınız bir kişi ya da televizyonu açtığınızda gördüğünüz bir sahne savaş, tecavüz, intihar, her ne varsa, sizi etkiliyorsa, yani acı, korku, hüzün, öfke hissediyorsanız bilin ki sizin o konuda oturup içsel olarak çalışmanız gerekiyor. Olan hiçbir şey boşuna olmuyor ve tesadüfen karşımıza çıkmıyor. Dolayısıyla evrenin/üst aklın size içinizi işaret etme yöntemi olarak konuyu ele alın ve kendinizi dönüştürün. Şöyle bir örnek vereyim Diyelim TV'de tecavüze uğramış bir çocuğun haberini gördünüz ve içinizden bunu yapanı neredeyse öldürmek geldi 36 Neye üzülmüş/sinirlenmiş iseniz (buradaki örnekte çocuğun durumuna olduğunu görüyoruz) o durumu ben hayatımda nerelerde yapıyorum diye bakacaksınız. Önce yapılan işlemi tarif edelim Tecavüz Bir kişiye rızası olmadan zorla bir şey yapmak. Şimdi oturdunuz bir yere ve gözlerinizi kapatıp derin bir nefes alıp verdiniz ve kendinizi görmeye niyet ettiniz. Siz bu hareketin aynısını nerelerde yapıyorsunuz. (Bir kişiye rızası olmadan zorla bir şey yapmak hareketini) Bir de baktınız, çocuğunuza şimdilerde veya geçmişte (hiç fark etmez) zorla yemek yediriyorsunuz, alın size aynı enerji, onun rızası olmadan ona zorla bir şey yapıyorsunuz. Oradaki kendinize fark ettirin ki iyi bir şey yapmıyor, bakın bakalım, oradaki siz ne zannediyor, çocuk yemezse açlıktan ölür mü zannediyor. Bu doğru mu peki. Yememiş ve ölmüş mü. Demek ki bu sizin zannetmenizmiş, haydi bu zannetmeyi bırakın bir kenara. Sonra bakmaya devam edin, oradaki siz neyi bilse o yemekleri çocuğunun ağzına öyle tıkıştırmayacak. İyi bir şey yapmadığını bilse, değil mi. Oradaki haliniz otomatiğe takmış, iyi bir şey yaptığını zannediyor. Şimdi derin 37 bir nefes alın verin ve oradaki kendinizin bunları anlamış haliyle hayalinizde çocuğunuza istediği kadar yeme izni verin. 2. Diğer bir bakış açısı da çocukları çocuk zannetmeyi bırakmaktan geçiyor, onlar da evrende çok gelişmiş ruhlardır. Üstelik sizden ve benden daha çok her şeyin farkındadırlar. Üstlendikleri rolleri bilerek ve isteyerek (içsel ve ruhsal olarak) üstlenirler. Ancak bu konu bu kitabın konusu değil. Biz dönelim yine özgürlüğümüze açılan kapıda evet ve hayır larımızı incelemeye. Bazen sırf sorumluluk almamak için istediğimizin arkasında durmayız ve ne evet ne de hayır deriz. Mesela eşinizle bir seyahate çıkacaksınız, ne istediğinizi tam olarak ifade etmezsiniz de (çünkü istediğinizden emin olmamışsınızdır ya da eşiniz gittiğinde beğenmezse diye bir endişeniz vardır) eşinizin yaptığı programa (biraz da burun kıvırarak ve ağzınızın içinden başka bir program mırıldanarak) razı olursunuz. Sonra da gittiğinizde en ufak bir terslikte Ben sana demiştim kartınızı kullanırsınız ve eşinizin başının etini yemeyi sorumluluk almaktan daha kolay bulursunuz. Hatta hep onun istedikleri oluyor diye de ayrıca sinirlenirsiniz. Oysa 38 hayatta hiçbir şey yoktur ki bizim isteğimiz dışında olsun. Bir keresinde Bakırköy Cezaevi'nde bir seminer vermiştim. Çok kalabalık bir salonda kadın mahkumlara İstemediğiniz hiçbir şey gerçekleşmez, ne yaşıyorsanız siz içsel olarak istemiş olduğunuz içindir diye anlattım. O zaman okuma yazması bile olmayan bir sürü kadın gözlerini kapatıp gerçekte neden kendilerini oraya attırdığını bulmaya başladı, kimi orayı dışarıya göre daha güvenli bulduğunu, kimi sosyal ortamından, kimi bedava yaşamak istediğinden kimi de kocasından kurtulmak için olduğunu buldu. Seminerin başlangıcı ile sonunda öyle farklıydılar ki, hepsini tek tek öpmek geldi içimden. Adeta derin uykulardan uyanmışlardı, gözlerinde tüm evrenin yıldızları parlıyordu. Nörologların tespitlerine göre beynimiz altı katmanda çalışıyor ve biz fark etmeden bir sürü plan ve program yapıyor. Bu konuda ‘Descartes' Error' adlı kitabın yazarı olan ünlü beyin cerrahı Antonio Damasio'nun Youtube'da da harika açıklamaları var. Descartes'ın yanıldığı noktanın duygu ve düşüncenin birbirinden bağımsız olduğu noktası. Damasio kitabında bu ikisinin birbiriyle olan alakasını anlatıyor. 39 Ben de hep duygularımdan yola çıktım, beni rahatsız eden bir duyguyu yakalayıp onun hangi düşünce kalıplarımdan kaynaklandığını buldum. Zira zihnimizden geçen olumsuz düşüncelerin farkında bile değiliz, onlar kafamızdaki saçlar gibi bize doğal geliyor. Oysa beynin ‘celebral cortex' denilen tabakası bir ağacın kökü ve dalları gibi, bir çekirdek düşüncenin saçakları uzayıp gidiyor. Neyi hayal edersek edelim ve olmuş gibi o hayali yaşayalım, bir başka deyişle o hayali gerçekleştirelim, o dallar gibi uzanan sinyalizasyon sistemi kendi içindeki olumsuzluk yüklü zihin kalıpları ile yarattığımızı da bozacaktır. Beynimizin çalışma prensibi doğrultusunda zekamız gelişiyor, kısaca dört işlem gerçekleşiyor, çıkarım, planlama, hafıza, algı. Böylece inanç sistemimiz oluşuyor, her konuda bazı şeylere inanıyoruz. Bunların bir kısmı iyi ve faydalı, Ben ne yersem yiyeyim, kilo almam diyen bir kişi buna inanmış olduğu için kilo almaz ve ne güzel. Ancak birçok inancımız da faydasız ve zararlı, Dünya çok tehlikeli bir yer gibi. Bütün inançlarımıza göre de davranış kalıpları geliştiriyoruz. Sonra da herhangi bir olumsuzlukta kendimizin şanssız olduğundan ya da haksızlığa uğ40 radığından filan söz edebiliyoruz. Ben bunu şöyle tarif ediyorum hepimizin içinde bir manyak var ve yaptığımız içsel çalışmalar o manyağı ebelemekten ibaret. Burada önemli bir ayrıntı O manyak aslında bizim iyiliğimiz için çalıştığını zannediyor, haydi gelin ona da ego akıl diyelim. Başlangıçta onun kaygısı sadece hayatta kalmak, sonraları güvende olmak kadar var olmak, önemli olmak, güçlü olmak, saygıdeğer olmak da onun başlıca dertleri oluyor. Bu da dünyanın tehlikelerle dolu bir yer olduğu varsayımından geliyor. Anne ve babalar bir ebeveynlik okulu olmadığından bilinçsizce çocuğunu korumak adına sürekli uyarılarda bulunuyor. Koşma düşersin Kenara gitme , Üfleyerek ye , Sarkma , Zıplama, kusacaksın şimdi gibi komutlarla yetişen çocuk yaşam sevincini kaybettikçe ve kendisi için endişelenmeye başladıkça anne/baba artık o çocuğun kendisine bakabileceğine kani olur ve uyarılarını bir miktar azaltır. Hatta kendini alamayıp hiç azaltmayanlar da vardır. Bu tutumun çocuğun iyiliğine olduğu zannedildiği için çocuğun aslında korkularla bezendiğini ve hayat boyu içindeki o korkularının ego akıl olarak iş başında olacağını bilmezler. Bu şekilde zannetmelerimiz alır başını gider. Zannetmelerimiz ya çok tekrar edildikçe ya da fik41 rine çok önem verdiğimiz biri tarafından söylendiğinde şekil alıyor. Çok sevdiğimiz ve fikirlerine saygı duyduğumuz biri bir şeyi bir kere bile söylese, diyelim Bu sene grip çok salgın diyor, bir an onun dediğine inanırsak, bu bizim gerçekliğimiz oluyor ve bilin bakalım o sene griple ne kadar boğuşuyoruz. Dolayısıyla bunun farkında olun. Bir yandan içsel temizlik yaparken bir yandan da kirlenmeyin. Bunun en kolay yolu da antenlerinizin açık olmasıyla mümkün. Mesela ben böyle negatif bir cümle duyduğumda onu içime almak yerine hayalimde tenis raketiyle o cümleye bir vuruyorum, artık nereye giderse, uzaya mı gider, başkası beğenir alır mı, o benim konum değil. Burada belirtmek istediğim bir konu daha var Kendimizi incelerken aynı konuya meraklı bir arkadaşınız/tanıdığınız/yakınınız/ akrabanız olur ise hayat sizin için çok güzel olur, zira kendinizde bulduklarınızı birbirinizle paylaşırsınız, böylece bir sinerji oluşur, konuyla ilgili konuşmak da farkındalığınız açısından çok faydalıdır. Ancak unutmayın ki bu bir yarış değildir ve en aydınlanmış olan kişi diye biri yoktur. Her ne kadar Krişna Murtiler, Dalai Lamalar, Osholar bu konuda üstatlar olarak gözüküyorlarsa da gelip şehrin ortasında akrabalarının içinde yaşasınlar 42 veya Maslak'taki işyerlerinde çalışsınlar da öyle görelim üstatlıklarını derim. Yoksa öyle dağların tepesinde küçük dağları ben yarattım diye dolaşırken üstatlık kolay. Onu öyle yapma, daha çok sev, kızma, evin yansa sakin kal vs vs İyi, güzel de babam, ne yapacağız yani. Bir zahmet ne ve nasıl yapacağımızı birisi de yumurtlamış olsa... Özlü sözlerle doğruyu söylemek yetmiyor. Mesela bana dünyadaki 7 milyar kişi karşıma geçip İyi insan ol ya da İyi insan olmak gerekir dese ne fayda. Ben olmadığımı fark etmedikçe ve daha da önemlisi nasıl olacağımı bilmedikçe... Çok uzun bir yoldan geldim anlamak, bilmek, uygulamak ve sonucunu almak benim için iğneyle kuyu kazmak gibi oldu. Bu kitap bütün anladıklarımı ve kendi üzerimde uygulayarak mükemmel sonuçlar aldıklarımı sizlerle paylaşarak ve adeta sizlere hap yapıp vererek yazılıyor, gerisi size kalmış. İster Osho okuyorum diye hava atın, isterseniz de sessiz sedasız içinize dönüp kendinizi keşfedin. 43 Kendinizi keşfetmek için öyle çok veri var ki diyelim uçağı kaçırdınız, Kader, kısmet deyip gülebilirsiniz, kendinize kızıp öfke ve çaresizlikle kıvranabilirsiniz ama asıl sormanız gereken soruyu ıskalamış olursunuz. Burada en doğru soru Oraya neden gitmek istemiyorum. Gözlerinizi kapattığınızda size cevaplar gelmeye başlayacaktır. Bilinçaltı, bilinçüstü diye ayırmayı bıraktım, bütün cevaplar benim içimde, soruyu sorduğum anda işlemci çalışmaya başlar ve kendimden gizlediğim zannetmelerim ve onlara bağlı korkularım bir bir su yüzüne çıkar, ben de onları dönüştürürüm. İyi olmak da kötü olmak da benim elimde, bundan daha büyük özgürlük olabilir mi. 44 Buraya nasıl geldim. Küçüklüğümden beri kitap okumayı çok severdim. Türkçe kitapların yanı sıra İngilizce ve Almanca da okurdum, yurt dışına gittikçe Türkiye'de olmayan kitaplardan almak isterdim. Seksenli yıllarda Türkçe'ye çevrilmiş ya da Türkçe olarak yazılmış kişisel gelişim kitapları yoktu. Sonradan Shirley MacLain'in kitapları gelmeye başladı. En çok sevdiklerim arasında The Road Less Travelled - Az Seçilen Yol/M. Scott Peck vardı. O kitapların ufkumu genişlettiği bir gerçekti ancak herhangi bir yöntem vermedikleri için bende pek de bir değişiklik olmamıştı. Daha çok bilgi seviyesinde, ayaklı kütüphane gibi gezmiştim bol bol. 45 Aradan yıllar geçti ve ben ilk eşimden boşandıktan sonra doksanlı yıllardan 2002'ye kadar sağlık, ilişkiler ve para konusunda düşüşe geçtim. Yaş ilerledikçe sağlığımın bozulmasını normal karşılıyordum. Marmara bölgesi 1999 yılında büyük bir deprem felaketi geçirmişti ve genel olarak kötü olan ekonomi daha da kötüleşmişti. Hem sağlık hem de ekonomik problemlerim varken nasıl doğru dürüst ilişkilerim olabilirdi ki. Yine de bir şekilde hayatla başa çıkabildiğimi, güçlü ve donanımlı olduğumu düşünüyordum. Doksanlı yıllarda Almanya'dan gelmiş bir reiki hocasıyla tanışmıştım. Onun seminerine katıldım ve inisyasyon ile tanıştım, henüz reiki diye bir şeyi dünya pek de bilmiyordu. Daha sonra hızımı alamadım, reiki master oldum. O zamanlar ellerimden çıkan enerji ile hem kendimi hem de başkalarını iyi edebildiğime inanıyordum. Sonraları anladım ki, bu da değil. O enerji meselesi bir müddet insanı rahat ettiriyordu, aspirin almak gibi bir etkisi vardı, ancak asıl problem herkesin zihninde yattığı için bir müddet sonra sağlık yeniden bozuluyordu. Reiki su basmakta olan bir odayı havlularla temizlemeye çalışmak gibiydi, suyun aktığı vanayı gidip kapatmıyordu. Bunun farkındaydım ama 46 yerine koyacak herhangi bir alet kutum olmadığından bununla idare ediyordum. Bir gün bir arkadaşım üç günlük bir seminer tavsiye etti, hocaları yurtdışından gelmişti ve arkadaşıma çok faydası dokunmuştu. O zamanki eşimle birlikte o seminerlere katıldık. Orada bazı süreçler yaşadık ve insan denen varlığın ne kadar karmaşık olduğunu fark ettik. Mesela eve gittiğimizde aynanın karşısına geçip kendi gözlerimizin içine bakmamızı söylemişlerdi, denemiştim ve çok zorlanmıştım, tuhaf bir şekilde kendi gözlerime bakamıyordum. Başka bir süreçte de mesela katılımcıların tümü ayağa kalkıp salonun içinde dolaşmaya başlıyordu ve karşılaştıkları kişilere bakıp Sana güveniyorum Sana güvenmiyorum Sana güvenip güvenmeyeceğimi bilmiyorum diyordu. Süreç sona erdiğinde neler hissettiğimizi paylaşırken fark ediyorduk ki bu güven denen mesele neye göre, kime göreydi. Seminer boyunca kafamızda bir sürü soru işareti oluşuyordu. Bu, bir bakıma bizde bir farkındalık yaratması açısından çok iyi bir şeydi ama diğer taraftan da bu farkındalık ile ne yapacağımızı bilememenin verdiği huzursuzluğa yol açmıştı. O zamanki eşim eskiden de içki içerdi ama bu seminerlerden sonra içki konusunu abarttı ve geceleri sabahlara kadar sokaklarda dolaşmaya başladı. 47 Yine o günlerde üniversitede profesör olan bir akrabam eşini kaybetmişti, bir gün onunla bir araya geldik ve bana gitmiş olduğu bir başka seminerlerden bahsetti. Ona iyi gelmişti. Neden denemiyorduk. Tek düşündüğüm benim ihtiyacımın olmaması, eşimin gitmesi gerektiğiydi. Böylece eşimin kendini geliştirmesi ve iyileştirebilmesi için onunla birlikte seminerlere gitmeye başladım. Başlangıçta söylenilenleri yapsam da sadece orada bulunduğum için yapıyordum. Haftada bir akşam iki saat olan bu seminerler benim hoşuma gitmeye başlamıştı, onun ise pek alakası yoktu, birkaç seferden sonra bıraktı zaten. Bense anladıkça uyguluyor, uyguladıkça sonuçlarını görüyor, gördükçe devam ediyordum. Önüme gelene bu seminerleri tavsiye eder olmuştum. Anladıklarımın başında her şeyin tek sebebinin kendim olduğu geliyordu. Bu bakış açısı benim için (o kadar kitap okumuş olmama rağmen) çok yeniydi. Yıllarca bu anlayışın ışığında kendi üzerimde çalıştım. Kendimi suçlamadan sadece o günkü beni inceleyerek, anlayarak ve dönüştürerek yola devam ettim. Önce sağlığımda iyileşme başladı, midemdeki ülser 48 sonsuza kadar bana veda etti. Sonsuza kadar olduğunu biliyorum, çünkü hastalığı kendimin nasıl oluşturduğunu anladım ve buna gerek olmadığına ikna oldum. Uyku kalitemin eksikliğinden dolayı Restless leg syndrome/Huzursuz bacak sendromu dedikleri bir hastalığım vardı, bebek gibi uyumaya başladığım için hiçbir yerimde ağrı kalmadı. Sık sık grip olurdum, aşı da olsam fayda etmezdi, gribin aslında içsel ağlama olduğunu anladıktan sonra neye ağladığımı bulmayı öğrenince gribe ihtiyacım kalmadı . Hayatım boyunca kabız olduğum ve denemediğim ilaç, bitki, yağ kalmadığı halde bu konuda bir arpa boyu yol gidememişken geçmişi bıraktıkça bağırsak sistemimin normale döndüğünü gördüm. Ben sadece bana denilenleri kendime göre bir disiplin içinde uyguluyordum, bir yandan hastalıklarım geçiyordu, bir yandan işlerim ve ilişkilerim düzeliyordu. O zamanlar bir emlak şirketim vardı ve işlerim çok yoğun olduğu halde finansal bir krizin içine girmiştik. Gün boyu bir yandan yeniden kazanmak için, diğer yandan birikmiş borçları kapatmak için ve eleman açığımızdan dolayı çok ama çok koşturuyordum. Yine de sabah uyandığımda veya akşam uyumadan önce biraz kendime bakıyordum. Bakacak çok konum vardı, so49 nuçta problemli bir aileden gelmiş, bir evliliği iki çocuğum elimde kalarak bitirmiş, sonraki evliliklerimi de becerememiş biriydim. İş hayatım ve sağlığım berbattı ve ben çok ama çok sinirliydim. Sokaklarda insanlarla kavga etmem yetmezmiş gibi, polislerle kavga edip karakollara bile düşmüşlüğüm vardı. Oldum olası yanımda çalışanlar evde, iş yerinde benden çok korkarlardı. Ne kendime ne de başkasına nefes alacak alan bırakmazdım, son derece kontrolcü, mükemmeliyetçi, kısaca delinin tekiydim. İşin en kötü tarafı bu çalışmalarla kendimi inceleyene kadar bunun normal olduğunu zannederdim, hayat zor bir şeydi ve çok mücadele gerektiriyordu, bir de insanlar beş para etmezdi. Baktım ki çok konum var, ben de her gün olan olaylardan (beni kızdıran, üzen olaylar) yola çıkmaya ve onları incelemeye karar verdim. Mesela o gün birisiyle kapışmışım, akşam duşumu alıp odama çekiliyordum ve rahat bir yere oturup gözlerimi kapatıyordum. Biraz rahat nefesler alıp veriyordum ve gözümün önüne o günkü olayı getiriyordum. Tarafsız bir gözle önce olayı bir tiyatro gibi izliyordum. Bu çalışmada ne olduğunu incelemek ve anlamak için tarafsız olmak (olayın duygusuna kapılmamak) çok önemli. Sonra hangi noktada sinirlenmeye başladığımı tespit 50 ediyordum, o sinirimin altında hangi korkularımın olduğunu fark ediyordum. Görüyordum ki öfke tamamen korkularımızın sonucu oluşan bir tepki. Mesela haksızlığa uğrama (haklı çıkamama) korkusu, yenilme (kazanamama) korkusu vs. gibi korkularım var, onları tek tek sevgiye dönüştürüyordum. Her ne kadar bugün o yöntemle çalışmıyorsam da o zamanlar işe yarıyordu, en azından neyi neden yaptığımı fark ediyordum ve korkularımın sanal olduğunu, beni ele geçirdiklerinde onları sevgiye dönüştürmenin elimde olduğunu anlıyordum. Bugünkü yöntemimde ise yine günlük yaşadığım olayları ele alıyorum, ancak korkuları değil düşünce kalıplarını inceliyorum, Kimse beni dinlemiyor gibi. Bu sefer o kalıplardan dolayı o aksiyonları almış olduğumu fark ediyorum ve o kalıpların da aslında gerçek olmadığını, sadece bir yerlerde benim gerçeğim haline gelmiş olduğunu fark edene kadar çalışıyorum. Rahat bir yere oturup, gözlerimi kapatıyorum, derin nefes alıp veriyorum. Sanki bir tiyatro koltuğunda oturuyormuşum gibi kendimi hayal ediyorum. Perde açılıyor, oyun başlıyor, o günlerde benim canımı sıkmış olan olay sahnede oynanıyor. Sahnede kendimi bir oyuncu olarak seyrediyorum. Bakıyorum, bu oyun 51 ne üzerine. Senaryo nasıl yazılmış. Beni oynayan başka türlü davranabilir miydi. Neyi bilse başka türlü davranırdı. Birden fark ediyorum, oradaki ben diyelim kendine biraz daha güvense ve söylediğini inanarak söylese oyunun akışı değişecekti. O zaman yine oradaki beni inceliyorum, neden söylediğine inanmıyor. Laf olsun diye mi söylemiş. Bu sefer oradaki benin asıl niyetini fark ediyorum, diyelim sadece ilgi çekmek için konuşmuş. Peki ilgi çekebilmiş mi. Hayır mı. O halde neyi bilse lüzumsuz konuşmazmış. Hımm, öyle ilgi çekemeyeceğini bilse, ilgi çekmeye ihtiyacının olmadığını bilse, ilgi çekmek için yapılan her hareketin sonunda ilgisizliğe yol açtığını bilse, çünkü altında ilgi görememe korkusu olduğu için onu ektiğini ve ilgi görememeyi biçtiğini anlasa… Hım, hım hımmm… anladım. Şimdi de o sahnedeki benin duygularına girip yani ben o olup, o günkü halimi içimde hissedip bu yeni anlayışımı hissedeyim. O günkü anımın doğru bilişi ile duygusunu hissettiğim an bütün hücrelerim bunu hatırlar ve sanki ben o günkü olayda doğru tepkiyi vermişim gibi evren kabul eder. Böylece geçmişim değişmekle kalmaz ben değişirim, benzer bir olayda bütün hücrelerim bu tepkimeyi hatırlar. Böylece ben bir gün öncekinden daha iyi ve rasyonel biri olarak yoluma devam etme imkanı bulurum. 52 Mutluluk Hani atların önüne bir havuç bağlanır ve ona erişeceğini zanneden at daha hızlı koşar ya, işte mutluluk da tıpkı onun gibi… Var zannettiğimiz ve bizim ancak dış koşullarımız iyileşirse erişeceğimizi zannettiğimiz bir haldir mutluluk. İyi okursak, iyi bir işimiz olursa, çok paramız olursa, iyi bir eş bulursak, iyi çocuklarımız olursa, iyi bir evimiz, iyi bir arabamız, iyi kıyafetlerimiz, iyi dostlarımız… Hatta bunların hepsi bir arada olursa mutlu olacağımızı sanırız. Genelde de hepsi bir arada olmaz ve biz hep olmayanlara takılırız. Hepsi bir arada olduğu bir zamanımda öyle mutsuz öyle mutsuzdum ki bir terapiste gitmek zorunda kaldım. Yirmi beş yaşlarımdaydım, zamanın en zengin ailelerinden birinin oğluyla evliydim. İki çocuğum vardı, şahane bir evimiz, arabalarımız, yatımız, dostlarımız, harika bir işim vardı. Kısacası hayatta sahip 53 olmayı arzu edebileceğim her şeye sahiptim. Ama bir o kadar da mutsuzdum. Eşimi on beş yaşımdan beri tanıyordum ve on yıl içinde ilişkimiz bayatlamıştı. O daha çok erkek arkadaşlarıyla program yapıyordu, av, poker, futbol gibi benim uyum sağlayamayacağım merakları vardı ve evli bir erkekten ziyade yurtta kalan bir öğrenci havasında takılıyordu. Akşamları evde poker partileri düzenleniyordu ve biz hanımlar koltuklarda uyuyakalıyorduk. Terapistim psikiatri alanında bir profesördü, ABD'de Erik Erikson'un yanında psikiyatri ve psikanalitik eğitimi almıştı ve kendi yazdığı kitapları vardı. Onun kitaplarını alıp okumaya başlamıştım ve beni çözmesi konusunda adeta ona yardımcı olmaya çalışıyordum. O kadar yavaş ilerliyorduk ki, ancak sekiz ay sonra benim üzüldüğüm zaman neden ağlamayıp bağırdığım konusuna gelebilmiştik. Şimdi benim için bu süreçte geçirdiğim sekiz ayı sekiz dakikada almak mümkün. Psikoloji bilimi ile ilgili düşüncelerimi ise ilerleyen zamanda paylaşacağım. Sonunda boşuna para verdiğimi fark edip terapiyi bırakmıştım. O sıralarda doktorumun eşi intihar etmişti, Terzi söküğünü dikemedi diye düşünmüştüm. 54 Aradan yıllar geçti, bayat evliliğimi bir on yıl daha sürükledikten sonra otuz beş yaşımda boşandım. O sırada kızım 14, oğlum da 10 yaşındaydı, onların konuyla ilgili en az derecede sıkıntı çekmesi için Thomas Gordon'un etkili ana-baba eğitimi kurslarına katıldım. Orada ‘sen' yerine ‘ben' diliyle konuşmayı öğrendim. Sonradan bu konuda birçok kitap çıktı ve kurslar açıldı. İstediğiniz birini alabilirsiniz. Burada o tekniklere girmeyeceğim, zira bana biraz sahte geliyor. Başkalarını suçlamamayı öğrendiğimde zaten ‘sen' diliyle konuşmaz oldum, sadece konuyla ilgili kendi duygu ve düşüncelerimi 'ben' diliyle ifade edebilir oldum. Ne kadar teknik öğrenirseniz öğrenin neyi neden yaptığınızı incelemeden, o kalıbı nereden aldığınızı bulup dönüştürmeden hiçbir davranışınız sizin gibi olmuyor ve her türlü öğreti yama gibi duruyor. Aynı zamanlarda reiki hocası olma yolunda ilerliyordum. Ancak aradığım mutluluk ile bir türlü buluşamamıştım. Yıllarla birlikte kızgınlıklarım, çaresizliklerim, hastalıklarım çoğalmıştı. Hala genç ve güzeldim ama içim yüz yaşında gibi hissediyordu ve yaşlanıyordum. Bu durumda zaten nasıl mutlu olabilirdim ki. Yaşlanıyordum. 55 Öylesine andan uzaktım ki, zihnim sürekli ya geçmişle kavga ediyordu ya da gelecek kaygısı taşıyordu. Gelecek için endişelenmezsem plan yapamam, kendimi çalışmaya şartlandıramam gibi geliyordu. Endişe sanki benim kamçımdı, hani o koşsun diye atlara vurulan… Ne okuduğum kitaplar ne gittiğim kurslar ne de reiki benim bu durumumu düzeltmişti. Bir avuç mutluluk için defalarca evlendim, iş, ev değiştirdim. Ama mutluluk sanki sabun köpüğü gibi ellerimde sönüverdi her defasında… Yeniden başlama cesaretimden dolayı kendimi için için kutluyordum ve Ben bir bırakma ustasıyım diye de övünüyordum. Ta ki, kendimi ciddi olarak ele aldığım yıllara kadar bu böyle sürdü gitti. Elli yaşıma yaklaşırken nihayet ayıldım. Birçok şekilde kendimi çalıştırmaya başladım. İlk başlarda regresyon (geçmiş hayat) çalışmaları yapıyordum. Geçmiş hayatlarımı olduğu gibi bu hayatta anne karnındaki benden başlayarak içinde olduğum güne kadar bütün anlarımdaki beni çalıştırıyordum. Sonraları geçmiş hayat çalışmayı bıraktım. Çünkü bunun da çok uzun bir yol olduğuna karar verdim. İğney56 le kuyu kazmak gibiydi ve buradaki beni yeteri kadar dönüştürmüyordu. İçinde olduğum anda beni rahatsız eden bir şey varsa, onu anlamak için gözlerimi kapattığımda ve içime sorular sormaya başladığımda karşıma bu hayatımdan bir sahne gelirse onu çalışıyorum sadece. Bundan önceki hayatlarımla ilgilenmiyorum artık. Onların var olduğunu biliyorum, çünkü gözümü kapattığımda öyle çok başka hayatlardan sahnelerimi duygusuna girerek gördüm ki… erkek olduğum, sakat olduğum, savaşçı olduğum bir sürü sahnem var, ancak onlarla ilgilenmeme kararı aldım sadece. Bu hayatım bana hepsinin toplam verisini veriyor zaten. Ve böyle çalışmak çok daha kolay. Mutluluğun ise yakalanacak bir şey olmadığını nihayet anlamıştım. Çok mutlu olduğum, uçtuğum anlar vardı elbette, ancak bir o kadar da mutsuzluğun dibine vurduğum anlarım… Zira mutlu olan korkularımdı, onlar olduğu sürece mutsuzluğu da koyu koyu yaşıyordum. Çalışmalarımı yaparken fark ettim ki ben bir öfke bağımlısıyım, acıdan zevk alıyorum ve en çok da kendime acıyorum. Kurban rolünü pek sevmişim. Bununla yüzleşmek canımı yakmıştı, kendimi güçlü, becerik57 li zannederken meğer içimden acınası haldeymişim. O zaman oturdum bu huyumu nasıl edindiğime ve ne işime yaradığına (yaradığını zannettiğime) baktım. Dedim ya, işimize yaradığını zannettiğimiz şeyleri yapıyoruz ve yaratıyoruz sadece. Dolayısıyla en iyi soru Bu (hastalık/öfke/kavga/ nefret/ parasızlık vs) benim ne işime yarıyor. En iyi çalışma yazarak yapılıyor, önce gözlerimi kapatırdım ve kendime sorular sorar, o soruları ve cevaplarını gözümü açıp kağıda yazardım, sonra tekrar gözlerimi kapatır, duygularımı hissetmeye çalışır, o duyguyu nerelerde hissettiğime bakar, gözümün önüne gelen sahnelerdeki beni anlamaya, dinlemeye çalışırdım. Sonra da oradaki benin zannetmelerini fark eder, O neyi bilirse rahat eder. diye sorardım. Diyelim bir utanç yaşamışım, oradaki ben o konunun kimseyi ilgilendirmediğini bilse o utancı içinde hissetmeyecek, o halde oradaki beni bunu bilmiş haliyle hissederdim. Yani oradaki ben olarak ve yeni bilişimle duygusuna girer hissederdim. Böyle böyle, sahne sahne çalışarak kendimi dönüştürdüm. Ne gerek var bu kadar uğraşmaya. diye soracak olursanız, ancak şunu diyebilirim Yeni ben ile birlikte bütün enerjim, yaşa58 dıklarım, sağlığım, maddi durumum, ilişkilerim pozitif yönde öyle bir değişti ki, anladım ki, ben değiştikçe her şey ama her şey, benim dünyam değişiyor. Olayların içinden sürünerek geçmek yerine su gibi akmaya başladım. Mutluluğun Polyannacılık oynamakla, olayların iyi tarafını görmekle, Ben zaten pozitif düşünüyorum , Hiç kimse için kötü düşünmüyorum vs demekle bir ilgisi olmadığını anladım. Bütün insanlık hallerinin bütün insanlarda olduğunu anladım. İçimde kabaran duyguları tanımayı, onların hangi hatıralarımdan dolayı tetiklendiğini ve beni hangi kalıplara sokmuş olduğunu bulmayı öğrendim. Doğal olmayı, saf aklı öğrendim. Çocuk gibi sevinebilmeyi, soru sormayı öğrendim. Kendimden ve herkesten razı olmayı öğrendim. O an ne yaşıyorsam hayrıma olduğunu, bende tatsız bir duygu uyandırmışsa çalışma konumun gelmiş olduğunu fark etmeyi öğrendim. Hani Mevlana demiş ya, Ya olduğun gibi görün ya da göründüğün gibi ol. Bunu söylemek kolay, bir de nasıl olacağını söyleseymiş. Dinler tarihini, din kitaplarını, felsefe ve psikoloji kitaplarını, çeşitli spiritüel kitapları, kişisel gelişim ki59 taplarını okuyordum, öyle çok bilgi ve öyle az yöntem vardı ki. Yaptığım çalışmalarda çoğunlukla el yordamıyla devam ettim. Bazen bir karıncayı izledim saatlerce, karınca çok yüksekten de düşse yürümeye devam ediyor, onda düşünce yaralanma bilgisi yok. Ben de bildiklerimi bırakmayı, öğrendiklerimin yanlış olduğunu anlamayı çalıştım. Kendime kızmayı, acımayı bıraktım. Bunu bir başkası bana yapsa hoşuma gitmediğine göre neden kendi kendime yapayım ki. Eskiden çok dalgın ve dağınık bir tiptim. Mesela buzdolabını açar uzun bir süre bakar, ne yapacağımı unutur kapatırdım. Hatta bir keresinde ayakkabılarımı ayakkabı dolabına koyacakken buzdolabına koymaya çalışırken yakalamıştım kendimi. Ofiste masamın üzeri darmadağındı ve o dağınıklığın temizleyici tarafından bozulmasını istemezdim, aradığımı bulamazdım o zaman. İnsanların isimlerini aklımda tutamazdım. Zihin temizliği de tıpkı yeni bir eve taşındığınız zaman yapmış olduğunuz temizliğe benzediği için, fazlalıkları, lüzumsuzları attığınız için doğal olarak zihnimde çok yer açıldı ve zihnimdeki düzen bütün hayatıma yansıdı. Hayatımda tanımış olduğum insan60 ların ki sayıları binlere varıyor, isimlerini hatırlar oldum. Hatta çok eskiden tanıdıklarımın bile isimlerinin aslında bende olduğunu ama ekrana yansımadığını  fark ettim. Hepsini hatırlıyordum. Evim, ofisim kendiliğinden çiçek gibi tertemiz ve düzenli oldu. Benim fazladan bir çaba harcamama gerek kalmadı. Yapılması gereken işleri zamanında ve tam yapar oldum. En güzeli de yaptığım her işi kolayca yapar oldum. Sanki bir sihirli değnek değmiş gibi. Tek fark o değnek bir anda değmiyor, uzun süren içsel temizlik sonucu oluyor. Bir gün değişimi fark ediyorsunuz sadece ve o an içiniz gerçek mutlulukla doluyor. Kendinizin başarmış olduğunu fark ediyorsunuz. Kimse için değil, kendiniz için yaptığınızı ve kimse fark etmese de kendinizin fark etmesinin önemli olduğunu fark ediyorsunuz. Dünyada başka hiç bir insan yaşamasa da sizin için sorun olmadığını da… Bir de şu başkasını mutlu etme çabalarımız var. Diyelim birisine yardım ettik, mesela parasız bir ailenin çocuğunu okuttuk, böylece onu mutlu ettik zannederiz, aslında bilemeyiz o bu şekilde mutlu mu oldu, dağda kalıp çoban olsa daha mı mutlu olacaktı. Küçükken çocuklarım mutlu olsun diye mesela çarşıya çıkardık, onların istediği şeyleri alırdık ama dük61 kandan çıktıktan iki dakika sonra kavga edip mutsuz olmayı becerirlerdi. Dolayısıyla kendimizi bile mutlu etmenin yolunu bulamamışken bir başkasını nasıl mutlu edeceğiz ki. O kişi mutlu olmaya karar vermişse oluyor, mutsuz olmaya karar vermişse de mutsuz oluyor. Benim ise burada bakmam gereken konu onu niye mutlu etmek istiyorum. Daha çok sevilmek için mi. Kontrol edebilmek için mi. Yalnız kalmamak için mi. İleriye dönük yatırım yaptığım için mi. Huzursuzluk çıkmasın diye mi. Ya da başka bir sebepten mi. Sadece işimize yaradığına inandığımız şeyleri yaparız. Yapımız böyle. Mesela sigara içen biri Sana ne faydası var. diye sorduğumda bana iyi geliyor diyor ve başlıyor saymaya, Rahatlıyorum, Daha iyi nefes alıyorum, Daha iyi düşünüyorum, Bana eşlik ediyor vs. Sonra her söylediğine gözlerini kapatıp bakıyor ki aslı astarı yok, hepsi sadece birer zannetme. Ancak o zannetmeler ona sigarayı içirtiyor. O cümlelerin aslında gerçeklikle alakası olmadığını, kendi kendine bunlara inandığını fark edince kişinin canı sigara istemez oluyor. Yani işine yaraması bitince sigara da bitiyor. Dolayısıyla bir başkasının mutlu olmasının bana ne faydası var diye bakıyorum. O fayda zannettiklerim 62 de birer zannetme, o yüzden de kimseleri istediğimiz gibi mutlu edemiyoruz. Yaptığımız çalışmaları artık hayatımızda olmayan kişiler için de yapabiliriz. Bir zamanlar onlarla yaşadıklarımız, onlar ölmüş bile olsa, bizim zihnimizde kalmıştır ve Geçti, gitti değildir. Bizde enerjisi kaldığı sürece zihnimizin trafiğini alt üst etmeye devam edecektir. Hayatımdaki geçmiş anları inceleyerek kendimdeki dönüşümleri sağlamak benim için gerçek mutluluk oldu. Paradigma öyle bir değişti ki, mesela yolda elimi ne zaman havaya kaldırıp bir taksi durdursam şehrin en temiz arabası en efendi şoförüyle birlikte nazikçe önümde duruyor. Veya metroya bindiğimde ki çok biniyorum, etrafımda sadece birbirine gülümseyen, yer veren, o an içi güzel, dışı güzel insanlar oluyor sadece. Bazen bu durumu fark ediyorum ve gözüme yaş geliyor, mutluluktan. Dışarıda gördüğüm her şey benim yansımam, içimde olan biteni dışarıda görüyorum. 63 Aşk Bir zannetme daha. Kafamdaki bir hayali karşımdaki kişide bedenlendi zannetme hali. Tam da bu sebepten başlangıçta kusurları görmeyiz, görmek istemeyiz çünkü, hepsine ya geçer diye bakarız ya hafife alırız ya da o kadar hevesliyizdir ki gerçekten de kusurları görmeyiz, gözümüze adeta perde iner. Ne de olsa kendimizi kandırma ustasıyızdır. Aşık olduğumu zannettiğim kişinin ve o duygusal ruh halimin bana bir faydası var zannederim. Oysa aslında mutlu olan korkularımdır. Bazen bulunduğum çevreden kurtuluştur, bazen yalnızlık korkumun, bazen değersizlik, bazen de seçilmeme korkumun mutlu olma halidir bu. Haliyle korku enerjisi ile harekete geçtiğim için de korku ekip korku biçerim ve değersizlik korkumu mutlu eden aşık olma hali ile çıktığım yolda tam da değersizlik korkumla burun buruna gel65 meme sebep olur, kendimi o ilişkinin içinde hayatımda hiç olmadığım kadar değersiz hissetmeye başlarım. Zira içinde olduğumuz dünya oyunu böyle bir oyun ve dualite dediğimiz ikilik bu oyunun temel kurallarından biridir değerlilik hissedip havalara uçmak bir uç ise değersiz hissedip dibe vurmak da o korkunun diğer ucudur. Yani bir ucu yaşıyorsak diğer uç da o işin içindedir ve kendini gösterecek zamanı kollamaktadır. Çare ne değerlilik ne değersizlik olduğunu anlamaktadır. Evrendeki tüm varlıklar, canlı veya cansız tüm varlıklar değerlidir ve biri diğerinden daha değerli diye bir şey yoktur, çare bunu gerçekten içselleştirerek anlamakta yatar. Bir katil değerli midir. Evet, evrende onun işgal ettiği yeri, onun kimlere hangi huylarını gösterdiğini, onun asli görevinin ne olduğunu bilmiyorum, büyük resmi görmüyorum çünkü, ama bildiğim bir şey var, evrende her canlının tıpkı parmak izimiz gibi sadece ve sadece kendisine ait bir kimliği var ve bu sebepten çok değerli. Çocuğunuz tecavüze uğrarsa o tecavüzcüyü ne yapmak istersiniz. Yoksa sizin içinizde de bir katil potansiyeli mi var. O halde bir katil belki de size bu potansiyelinizi gösteriyordur. Sonuçta bir başkasında sinir olduğumuz her huy 66 aslında kendimizde olup da kendimizden ustaca gizlemiş (kendimizi kandırmış) olduğumuz huyumuzdur. Nereden mi biliyorum. Öyle çok huyumla Bende yok dediğim halde burun buruna geldim ki. Huylarımızın altında da korkularımız vardır. Bir başka deyişle huylarımız korkularımızın üstünü örten bir örtü gibidir, mesela kıskançlık huyumun nereden geldiğine baktığımda altından yetersizlik, sevilmeme, istenmeme, tercih edilmeme, seçilmeme gibi korkularım çıktı. Bu korkularımdan dolayı kıskançmışım meğer, bir de üstelik Ben hiç kıskanç değilim derdim Eşim çok kıskanç , eşler bana benim kendimden sakladığım huyumu işaret ederlermiş meğer. Sonunda gördüm kendimin ne kadar kıskanç olduğunu… kıskanmıyormuş gibi yapmak için de hangi yollara başvurduğumu... eşimi aşağılamak, terslemek, inatlaşmak bunlardan bir kaçıydı. Dönüyorum tekrar aşık olma konusuna. Aslında bütün insanlar kendilerini iyi hissetmek ister ve kendilerini en iyi hissettikleri zamanlar bebeklik ve erken çocuklukları dönemidir. Dolayısıyla o dönemde hissettiklerimizi bize hatırlatan ve o hislere yakın hisler yaşatan kişilere aşık olduk zannederiz. Burada bizim 67 ülkemizin kültüründe önemli bir sorun vardır, bunun için aşağıdaki hikayemi anlatayım Bir gün bir tatil beldesinde denize girmek üzere iskeleye doğru yürüyordum, şöyle bir sahneye tanık oldum Avrupalı bir çift şezlonglarında oturmuş iki metre ilerlerinde denizin kenarında oynayan bir yaş civarındaki bebeklerini izliyorlardı. Bebek o sırada ayağa kalktı ve annesiyle göz göze geldi, ellerini ileriye uzattı ve annesine ulaşmak istedi, anne eliyle gel işareti yaparak ve kendi dillerinde Gel, gel diyerek bebeği yanına çağırdı, bebeğin ayakları çıplak, kumlar o kadar sıcaktı ki, öğle güneşi yakıp kavuruyordu, merakla durdum, ne olacağını izlemeye koyuldum. Bebek yürümeyi yeni öğrenmiş olmalıydı, biraz tereddütten sonra annesine doğru adımlar atmaya başladı ve yolu yarılamış gibiyken birden yüzünde acı ifadesiyle ağlamaya başladı, belli ki ayakları yanmıştı, anne ve baba aynı anda Gel, gel diyordu. Bebek kısa bir tereddütten sonra ağlayarak yoluna devam etti ve kendini annesinin kollarına attı. Anne ve baba aynı anda alkışlamaya başladılar, bebek ayağının acısını unuttu, ağlaması durdu, gülümsedi. 68 Bu sahneyi izleyen ben ağzım açık, bizim ile onlar arasındaki farkı görmüştüm. Benim de çocuklarım vardı ve bir kere denizin kenarında kolluksuz ve yanında durmadan bebeğimi bırakmak aklıma bile gelmezdi, hadi iki dakika geldi diyelim, o ayağa kalktığında uçarak onu kollarıma alır ayaklarım yana yana şezlonga götürürdüm. Bunu iyi annelik zannederdim. Aksi bir durum benim suçlanma korkumun tavan yapma sebebi idi. Başkasına bile gerek yoktu ben kendimi öyle bir suçlardım ki, bütün hayatım boyunca o enerjiyi yayar, sonra da çocuklarım beni herhangi bir konuda suçladığı zaman da üzülürüm. Hiç aklıma gelmez ki o enerjiyi ben yayıyorum ortalığa, çocuklarım da etrafımdaki herkes gibi ne yaptıklarını bile bilmeden beni suçluyor. Biz ne kadar isek herkes bize o kadar davranır. Dünyada hiç değişmeyen bir enerji kuralı da budur. Hangi enerjideysek karşımıza aynıları çıkar. Ya sizdeki enerjinin karşılığı (anahtar-kilit gibi) ya da aynısının tıpkısı çıkar. Yani değersizlik korkunuz varsa karşınıza size hakaret eden biri çıkacaktır. Siz istediğiniz kadar nazik biri olun o kişi bütün kabalığıyla sizin değersizlik korkunuza hizmet eder, tıpkı bir anahtarın kilide uyması gibi. Ya da sizin enerjinizin aynısının tıpkısıdır Diyelim siz çok sessiz bir tipsiniz ve eşiniz sürekli 69 bağıran biri, nasıl aynı olabiliriz diyebilirsiniz. Bakın bakalım, siz de içinizden mi bağırıyorsunuz. Kafanızın içi kavga dolu olduğu için uyuyamıyor musunuz. O zaman sessiz olmanız bir şey ifade etmiyor, aynı şekilde öfkelisiniz demektir. Bu da karşınızdaki kişi ile aynı enerjide olduğunuzu gösterir. Dönüyorum kendimizi iyi hissetme konusuna, yukarıdaki örnekte Avrupalı çift öyle bir yaklaşımda bulununca o bebeğin büyüdüğü zaman kendini iyi hissedeceği zamanlar bir şeyi başardığı zamanlar olacaktır büyük ihtimalle. Bizim ülke evlatlarının ise kendisini paralayan birileri etrafında olduğunda kendilerini iyi hissetmeleri doğaldır. İyi de kim sonsuza kadar kendini bir başkası için paralar ki. Anne bile çocuğu belli bir yaşa gelince paralama faslını azaltıyor. Sevgili bunu nasıl yapsın. Üstelik kendisi de aynısını beklerken nasıl yapsın. Böylece ilk günler kendimizi kandırabilsek de sonraki günler gerçeklerle burun buruna gelmeye başlarız. Gerçek karşımızdaki kişinin tam bizim kadar olduğu, ancak kendimizden sakladığımız yönlerimiz ve huylarımızın sadece onda olduğunu zannetme halimizdir. İlişkiyi yürütmek istiyorsak hayatımızda hiç 70 olmadığımız kadar dürüst olmamız ve dönüp kendimize bakmamız gerekmektedir. Toplum olarak acıyı, mazlumu oynamayı, şikayet etmeyi pek severiz. Oysa büyüme zamanı gelmiştir ve ergen hallerimizi bırakmak gerekmektedir. Kendi sorumluluğumuzu almanın vakti gelmiş de geçiyor gibidir. Bahsettiğim sorumluluk bir işte çalışmakla, evlenmekle, anne-baba olmakla alınmıyor, onların hepsi sorumluluk tabii, ancak benim burada anlatmaya çalıştığım sorumluluk alma şekli, yaptığınız iş için gerekmedikçe başkasından yardım istememek, kendi kararlarını iç huzuruyla kendin verebilmek, yapmak istemediğin şeylere Hayır , yapmak istediklerine Evet diyebilmekle ilgili. Bunu diyemediğimizde yaptığımız şeyin adı Fedakarlık oluyor ve adı üstünde bir şeyleri feda ediyoruz ki kar edelim diye. Aslında hesap kitap yapmış oluyoruz, o hesap da hiçbir zaman tutmuyor, zira bizi beklentiye sokuyor ve her türlü ilişkiyi berbat ediyor. Ayrıca kendimizi hiçbir kimlikle özdeşleştirmemiz gerekmiyor, ben şuyum, buyum, öyle severim, böyle severim vs ler bitiyor. Anda ve o anın doğrusunda oluyorsun. Alma ve verme dengesine giriyorsun. Tıpkı nefes alıp vermek gibi, düşünmeden, hiç hesapsız… 71 Hayat tıpkı nefes alıp vermek gibi, verdiğin kadarını almak, aldığın kadarını vermekle ilgili bir denge oyunu. Kimden alıp kime vereceğimiz ise tamamen o anın doğrusuna bağlı. Çoğu zaman aldığımız kişilere değil de başkalarına veririz veya verdiklerimizden değil de başkalarından alırız. Burada önemli olan bizim hiç hesap yapmadan, karşılıklılık ilkesi gözetmeden, verme zamanı geldiğinde verebilmeyi, alma zamanı geldiğinde alabilmeyi doğallaştırmamızdır, nefes alıp verirken düşünmeden yapmak gibi. Önemli olan o an hangi zamanın içinde olduğumuzu fark etmek ve her iki eylemi de severek, isteyerek, sonuna kadar elimizden gelenin en iyisini uygulayarak yapabilmektir. O zaman aşık olma halini sürekli yaşamaya başlıyorsun, ancak birine değil de sisteme, bu ulu tasarımı yapmış olan üst akla, dönüştükçe yeni sana, evrenin sendeki yansımasına aşık oluyorsun. Kendini hafif çok hafif hissediyorsun. O zaman anne-babanın, büyükanne-büyükbabanın hayatlarının tıpkısını yaşamaktan çıkıyorsun. O zaman dönüp dolaşıp aynı motif karşına gelmez oluyor, değişen sen kadarı ile karşılaşıyorsun. 72 Sevgi Yüzyıllardır ana-baba okulu diye bir kavram olmadığından dolayı insanlık yalan yanlış bugünlere kadar gelmiştir. Kaç nesil çocuklarını iyi yetiştirmek istediyse bildiği kadar ve kendi anne-babasından gördüğü kadar yapmıştır. İnsan denen varlık bakarak öğreniyor, taklit ediyor. Çocuklar kendilerine verilen nasihatlara Peki dese de yine de gördüğünü yapıyor. Mesela siz çocuğunuza Yalan söyleme, çok ayıptır, öyledir, böyledir diye nutuklar çekseniz de siz yalan söylüyorsanız o bunu gözlemleyecektir ve o da kaçınılmaz olarak söyleyecektir. Çocuklara yapabileceğimiz en büyük iyilik onlara iyi birer örnek olmaktır. Anne- babanın görevi çocuk doğduğu andan itibaren yetişkinliğine kadar olan dönemde her aşamada bir adım geri gitmektir. Çocuk kendi kendine yemek yemek istediğinde bırakmak bir adım geri git73 mektir. Her aşamanın çocuğa bağlı olarak kendi zamanı vardır. Merdiven çıkmak, ayakkabılarını giymek onun yapabileceği şeyler olmaya başladığında büyük bir sabırla beklemek gerekiyor, hatta gideceğiniz yere bunları da hesap ederek zaman tanırsanız ancak oluyor. Böyle böyle her konuda geri gitmek için uygun zaman kollanır ve zamanı gelince geri gidilir, ta ki iki yetişkin insan olarak yan yana durana kadar. Bunun dışında yapılan yanlış davranışlar arasına aşırı korumacılık, bağımlılık, ilgisizlik, tutarsızlık, fazla otoriterlik, şiddet, sözlü veya fiziksel taciz girer. Nasıl ki yalanın pembesi beyazı yoktur, yalan yalandır. Tıpkı onun gibi bu saydığım yanlışların da azı/çoğu yoktur. Bazen otorite kurma uğruna (altında bol miktarda güçsüzlük, değersizlik, sevilmeme, sayılmama, önemsenmeme korkuları vardır) çocuğumuzla inatlaşırız. Konuyu gereksiz yere uzatır, sözümüzü dinlemedi diye cezalar yağdırırız. Sonra da televizyonda savaşta ölmüş bir çocuk haberi duyduğumuzda sinirleniriz, başta da demiştim sinirleniyorsak bu bize bir işarettir. Kendimizin farkına varma zamanı gelmiş demektir. Bir çocuğu/kişiyi 74 illa fiziksel olarak öldürmüş olmamız gerekmez, sözle, bakışla, cezayla, küsmeyle, şiddet uygulayarak, yoksun bırakarak, hoşlanmadığı şeyler yaparak, dinlemeyerek, ona bakmayarak aynı hareketi biz yapıyoruzdur ve bize de küçükken yapılmıştır, sakince bir yere oturup çalışma vaktimiz gelmiş demektir. Gözlerimizi kapatıp bizi sinirlendiren şeyin bizdeki karşılığını bulmaya ve dönüştürmeye başlarız. O zaman içimizdeki öfke enerjisi sevgi enerjisi ile yer değiştirmeye başlar. Bazen de ona öyle bir alan açarız ki, çocuk her istediğini yapmaya başlar, gücü ele geçirir, sonra da o güçle ne yapacağını şaşırır. Ben bu duruma Ataerkil aile yapısından çocuk- erkil yapıya geçtik diyorum. Çocuğumuzun bazen otoriteye, bazen özgürlüğe, bazen de uzlaşmaya ihtiyacı vardır. Bu üçünü ne zaman ve ne şekilde uygulayacağımız konusu kendimizi değiştirdikçe doğal olarak mümkün. Çocuğumuzu ne gözümüzde büyütmeliyiz ne de küçültmeliyiz. Kendimizi düzelttikçe doğru zamanda doğru hareketleri de kendiliğinden uygulamaya başlarız. Artık akış başka türlüdür, nehrin yatağı değişmiştir, doğal olarak olaylar başka türlü akıyordur. 75 Anne-babanın enerjisi değiştiğinde çocuk hemen bunu algılar, öyle hassastır ki onlar, tıpkı bir radar gibi her hareketimizi ince ince süzerler ve bazı kanılara varırlar, işte buna çıkarım diyoruz. Olumsuz çıkarımlarının sonucunda insanlar ya ömür boyu kendilerini ezik hissederler ya da asi olurlar. Her iki durumda da korkular içindedirler ve o korkularla nasıl başa çıkacaklarını bilemezler. Ta ki benim gibi kendi üstünde çalışmaya karar verene kadar. Kendi üzerinizde çalıştığınızda kendi cevaplarınızı kendi içinizden buldukça (bir başkası size söylemeyecek, o zaman yama gibi oluyor) ne kadar feci ana-babalara sahip olmuş olursanız olun koşulsuz sevgiye dönüşebiliyorsunuz. Anne-babalar hangi sözleri söylerse söylesin, hangi davranışlarda bulunurlarsa bulunsunlar verdikleri mesaj açısından dört tipe ayrılırlar. 1. Ben kötüyüm-sen kötüsün (bu mesajı alanların işi gerçekten zor) 2. Ben kötüyüm-sen iyisin (bu mesaj kişinin narsistik gelişimine sebep oluyor) 3. Ben iyiyim-sen kötüsün (bu kişiler kendilerini suçlu ve utanç içinde buluyorlar) 76 4. Ben iyiyim- sen iyisin (bu en doğrusu, ancak öyle az ailede denk geliyor ki, hem anne hem babanın aynı tip aileden gelmiş olması gerekiyor) Kendinizin hangi tip bir aileden geldiğinizi hiç düşünmemiş olabilirsiniz, bu kitapta yazılan çalışmaları kendi üzerinizde uyguladıkça fark edersiniz. Bizler davranış olarak anne ve babamızın ya kopyası oluyoruz ya da tam tersi. Hiç fark etmez nasıl olursak olalım hepimizde başa çıkamadığımız negatif zihin kalıpları ve o kalıpların bizi yönlendirdiği davranış şekilleri var. Dolayısıyla onları keşfettikçe, irdeledikçe, dönüştürdükçe, başta da söylediğim gibi, hem sağlığımız hem bolluğumuz hem de diğer insanlarla ilişkimiz ve iletişimimiz iyileşiyor. O zaman sevgi zannettiğimiz bir sürü şeyin altında aslında korku olduğunu ve bağımlılık olduğunu anlıyoruz. Koşulsuz sevgi ise her ne kadarsa, o haliyle gönülden, hem kendini hem de temas halinde olduğun herkesi tam olduğu haliyle kabul etmektir. Edemediğim yerlerde ben hep kendimi inceledim. Başlıca sorularım Bana ne oluyor. Ben bu duyguyu nereden biliyorum. Onda ne görüyorum ve bende yok zannediyorum. Ben onda gördüğümü nasıl tarif ederim. 77 Bu huy bende olmasa nasıl bu kadar güzel tarif edebilirim. Neyi bilirsem rahat ederim. gibi oldu. Bulduğum cevapları daha önceki bölümlerde anlattığım gibi tiyatro çalışması şeklinde, kendime önce dışarıdan bakıp sonra da bulduğum yeni bilincimdeki halimin duygusuna girip hissederek kendime hep çalıştırdım. Bu hayatımda geçmiş günlerimdeki bazı kararlarıma ve o kararları vermiş olan kendime çok kızardım. Hepsini oturup tek tek çalıştım. O zaman öyleydim, o korkularla, endişelerle, zannetmelerle başka türlü karar veremezmişim ki… Kararın kötü olduğu sonucunu yaşadığımda belli oluyordu, zaten korku ile girdiğim yoldan iyi bir yere çıkmayı bekleyemezmişim. Dolayısıyla bütün hallerimi sevdim. Sevmek öyle bir şey kendimin başarısız, kötü, aptal hallerini de sevdim. O zaman bilmiyordum ve doğrusunu yapıyorum zannediyordum, tıpkı bir çocuk gibi… Kendimi sevdikçe büyüdüm, yetişkin oldum. Kendimi sevdiğimde sevilebilir bir insan olduğuma inandım. Şimdi bütün insanların beni sevdiğine inanıyorum. Sağlıklı nesiller yetiştirmek istiyorsak işe çocuklardan değil kendimizden başlamamız gerekiyor. Ço78 cuklar zaten bize koşulsuz sevgiyi hatırlatmak için geliyorlar. Onların zaman algıları bile farklı, bir oyuna dalmış bir çocuk zamanın sınırlarının dışında yaşıyordur, onu oradan çekip alıp kendi hızımıza ayak uydurmasını bekliyorsak önce kendimizin değişmesi gerekiyor. Sokaklarda çocuklarına sürekli ve lüzumsuz komut veren anne ve babalar görüyorum. Zaten yürüyen çocuğa Yürü diyenler, gelene Gel , durana Dur diyenler, inanılır gibi değil, o kadar alışmışlar ki komut vermeye adeta bir köpek muamelesi yaptıklarının farkında bile değiller. Köpeğe bile habire komut vermek gerekmiyor, siz hiç bir köpeğin tek başına caddeyi nasıl geçtiğini gördünüz mü. Önce sağına, sonra soluna, sonra tekrar sağına bakıp arabaların durumundan emin olup öyle geçiyor. Çocuklar da böyle, canlarının kıymetini biliyorlar ve öyle anne-babasının elinden caddeye fırlayan çocuk yok gibi bir şey, o fırlayanlar da baskıdan fırlıyor. Çocuk sahibi olmak insana sorumluluk yüklüyor, ancak bu sorumluluğun ne olabileceği konusunda kafa yormamız gerekiyor, zaten sokağa fırlamayacak olan çocuğun sıkı sıkı eline yapışmak ona kendisinin aptal olduğu duygusunu veriyor sadece. 79 Bence asıl sorumluluk anne ve babanın birbirini sevmesidir. Anlaşamamış olabilirsiniz, boşanmış bile olsanız eşinizi sevin, onda sevecek bir şeyler bulun, zira o sizin çocuğunuzun annesi/babasıdır. Sizin eşinizi sevmeniz çocuğunuza iyi gelecektir. Çalışmalarımı yaptıkça çok daha sakin, olgun, sağlıklı olmaya başladım. İçime yayılan koşulsuz sevgi öyle bir enerji ki, sizi bulunduğunuz çöplükten alıp başka bir boyuta taşıyor. Paradigma değişiyor. Eskiden beni tanıyanlar ve uzun zaman görmemiş olanlar şimdiki beni görünce gözlerine inanamıyorlar, değişim öylesine kuvvetli oldu. Sanki eski ben öldü, yerine yepyeni bir ben doğdu. Oldum, bittim, ben tamamım demiyorum, dediğim zamanlar oldu ve burnumun üstüne çakıldım, onu da anlatayım. 80 Fanatizm Kendimi ciddi olarak ele aldığım zamanlar gittiğim seminerlerde o zamanki hocamı çok beğenirdim ve hep onun gibi olmaya çalışırdım. Onun bir ilişkisi yoksa Bu oyunda ilişki yok demeye kadar vardırmıştım işi. Oysa ‘ilişki' içinde ruhsal olarak büyüyebileceğimiz büyük bir alan. Bense zaten hiçbir ilişkiyi yürütememiş halimle kendimi dönüştürmeyip ilişkiden kaçmayı tercih etmiştim. Herkesin deneyimi farklı yerden geliyordu. Aynı duyguları paylaştığımız için aynı hamurdan olsak da parmak izimizin faklılığı gibi tek ve biricik bireyleriz. Diyelim aile bireyleri ile yapış yapış olan biri bağlarını gevşetmeyi öğrenmesi gerekirken ailesinden kaçan bir başkası onları kucaklamayı öğrenmesi gerekiyor. Bir kişinin yapması gereken şeyi bir diğeri onun yerine yapamadığı gibi kör noktalarımızı da görebilmemiz gerekiyor. 81 Bir hocanın peşinden gitmenin sakıncası ise şöyle Hoca ne kadar ruhsal olarak gelişmiş olsa da, peşinden gidenler bir zaman sonra tehlikeli bir çukura düşüyor ister istemez hocaya biat etme durumu ortaya çıkıyor. Çünkü henüz dışlanma, istenmeme, yanlış yapma korkuları tamamen bitmemiş olduğundan o toplulukta saygın bir yer edinmek ve o yere tutunmak için tıpkı bir tarikatta olduğu gibi olay hoca-mürit ilişkisine dönüşüyor. Bu durumun bir futbol takımının fanatikliğinden hiçbir farkı kalmıyor. Hocanın yanlışlarını görmezden gelmeye ya da istediğin gibi yorumlamaya başlıyorsun. Tıpkı küçük bir çocukken ana-babamızın yanlışlarını görmezden geldiğimiz gibi, tıpkı onun gibi bu da bir alışkanlık. Bu dönemi yaşadım, çalışmaların bir bölümünde böyle bir faza geldim çünkü. Burada patinaj yapmaya başladım. Hem kendimi Oldum artık diye ikna etmeye çalışıyordum (ne olunuyorsa) hem de hala kendi ayaklarımın üstünde sağlam basamıyordum. Bir gün yine seminer vardı ve ben Oldum artık diye katılmamıştım. O gün şehir dışındaki kardeşime gidiyordum, araba kullanmayı hem severim hem de onsekiz yaşında ehliyetimi aldığımdan beri her gün kullandığım için çok rahat kullanırım ve o güne kadar hiç büyük kazam yoktu. O 82 gün küçücük arabamın arkasından tır çarptı, çarpmak değil aslında sol arkaya dokundu ama adeta bir ayının paralamış gibi olduğu araba çalışmaz hale geldi, yolda bırakmak zorunda kaldım. Bana bir şey olmamıştı ama doğal olarak çok korkmuştum. Daha da önemlisi bunu neden yaşamış olduğum idi. Zira yaptığım çalışmalar kendime hep bu tarz sorular sorarak evrenin bana ne anlattığını bulmak üzerine idi. Ertesi gün bir hoca arkadaşımla yapmış olduğum çalışmada seminer hocasını Allah yerine koymuş olduğumu ve onun seminerine katılmadığım için evrenin beni cezalandırdığını zannettiğimi, ancak her şeyi kendim yarattığımı bildiğim için Allah ceza vermeden kendime o tırı çarptırdığımı ve kendi cezamı vererek hocamın da bana acıyacağını, böylece affedeceğini zannettiğimi buldum. İçimdeki manyak ego akıl böyle bir yaratım yapmıştı. Kendimizin farkında olmadığı öyle çok yaratım yapabiliyoruz ki bazen fark ettiğimde yeniden ve yeniden dehşete düşüyorum. Böylece gruptan ve o hocadan uzaklaştım, bir yandan çalışmalarıma devam ediyordum ama