edilmiş ve babasının kayıp kitabını arşivlemek için çaba harcamayan kötü ve görünmeyen karakter olarak işlenmiştir. Tom Stoppard’ın oyunu Arcadia'da büyümüş de küçülmüş dahi genç Thomasina Coverly (karakter belli ki Ada Lovelace’ı baz almış, oyun ayrıca Lord Byron’ı da içermektedir.) kaos teoremini ve termodinamiğin ikinci yasasının teoremlerini ikisi de resmî olarak kabul edilmeden önce anlıyor . ABD Savunma Bakanlığı yararına yaratılmış bilgisayar dili Ada, Ada Lovelace isminden gelmiştir. Bu dil referans el kitabı ve ABD Askeri Standart‘ı (Department of Defence Military Standard) için kabul 10 Aralık 1980'de kabul edilmiştir. Onun doğum yılı MIL-STD-1815‘a verilmiştir. 1998 den beri, İngiliz Bilgisayar Topluluğu (British Computer Society) onun adında bir ödül vermektedir. Ve 2008’de bilgisayar bilimindeki kadın öğrenciler için onun adında yıllık bir yarışma başlatmıştır. İngiltere’de kadın üniversite öğrencileri için verilen yıllık konferans BCSWomen Lovelace Colloquium adını Ada Lovelace’dan almıştır. Ada Lovelace Günü ocağın ortasında kutlanan yıllık etkinliktir ve amacı bilimdeki, teknolojideki, mühendislikteki ve matematikteki kadın profilini arttırmaktır. Ada İnisiyatifi (Ada İnitiative) kar amacı olmayan bir kuruluştur ve açık kaynak hareketlerinde ve serbest kültürde kadınların katılımını arttırmaya adamıştır kendini. Ada’nın 197. Doğum yıldönümünde, Google, Google Doodle’ı ona ithaf etmiştir. Doodle Lovelace’ı bilgisayarın evrimini gösteren bir formül üzerine çalışırken resmeder. Zaragoza Üniversitesi’ndeki Bilgisayar Bilimleri Mühendisliği ve Telekomünikasyon Koleji binası “Ada Byron Binası” olarak anılır. Ada Lovelace’ın yaşadığı yerin yakınındaki Porlock köyündeki bilgisayar merkezi adını ondan alır. Kirkby-in-Ashfield‘deki binanın ismi de "Ada Lovelace Evi"dir. Londra’nın Crossrail projesi için tünel kazan tünel açma makinelerinden birinin adı Ada Lovelace anısına Ada konmuştur. Kronik Kronik ya da süreğen, müzmin, Vücudun herhangi bir parçasında var olan, uzun süreli devam eden, kimi zaman hayat boyu düzelmeyen ve tedavi imkânları daha sınırlı kabul edilen hastalık türüdür. Onlar Grubu Onlar Grubu, Bedri Rahmi Eyüpoğlu'nun öğrencilerinin kurduğu, 1947-1955 arasında aktif olmuş bir ressamlar grubudur. Grup, Türk resmine kendine özgü bir üslup kazandırmak ve Batının sanatını Türk motifleriyle harmanlayarak halkı sanata özendirmek amacı ile kurulmuştur. Elif Naci’nin ""Türk resminin kaynakları Alpler'ın ötesinde değil, Toroslar'ın eteğinde aranmalıdır."" sözü, grubun sloganı idi. Akademi'nin salonunda açılan ilk sergisinin girişinde bir yanda El Greco'nun bir resminin röprodüksiyonu, bir yanda da Anadolu kilimi nakışının asılmış olması grubun genel eğilimini ortaya koymaktadır. Onlar Grubu, 1942'de Bedri Rahmi Eyüboğlu'nun atölyesinden on öğrenci tarafından kuruldu. Bu on öğrenci Ivy Stangali, Leyla Gamsız, Hulusi Sarptürk, Mustafa Esirkuş, Nedim Günsür, Fahrünnisa Sönmez, Turan Erol, Orhan Peker, Mehmet Pesen ve Fikret Otyam idi. İlk sergiden sonra üye sayısı bir yıl içinde otuza ulaşan topluluğa katılan sanatçılar; Adnan Varınca, Nevin Demiryol (Çokay), Perihan Ege, Özden Ergökçen, Naim Fakihoğlu, Fuat İgbelli, Remzi Raşa, Gönül Tiner, Hayrullah Tiner, İlhan Uğhan, Sedat Uslu, Cafer Yazdıran, Sema Akdağ, Necmi Başkurt, Cezmi Çelebioğlu, Aliye Kara, Osman Yenisey ve İlkay Üçkaya'dır. Bedri Rahmi'nin teşviki ile kurulan Onlar, Türk resim sanatında belli bir sanat anlayışı çevresinde toplanarak ortak bir sanat biçemi oluşturmaya çalışan ilk topluluktur ve bir öğrenci hareketinin çok ötesine geçerek Türk resim sanatı tarihinde önemli bir yer edinmiştir. Sekiz yıl boyunca sergiler açan topluluk 1955 yılında dağılmıştır. 1937 yılında Akademi'de göreve başlayan Bedri Rahmi, atölyesinde öğrenim gören ve 1946'da Akademi'nin lise dengi ilk bölümünü tamamlayacak olan öğrencilerine bir sergi düzenleme öğüdünü vermişti. Çoğu bir yıl sonra diploma konkuruna girecek olan genç sanatçılar akademinin yemekhanesinde 1947 yılının baharında sergi açmayı kararlaştırdılar ve on kişi olmalarından ötürü "Onlar" adını aldılar. İlk Onlar Grubu sergisi Turan Erol'a göre 1947 yılında gerçekleşmiştir; Kaya Özsezgin ise sergi tarihini 1946 olarak ifade etmektedir. Grup üyeleri; ne yalnızca Batı'ya, ne de yalnızca ülkeye bağlı kalınarak özgün bir Türk Sanatı oluşturulamayacağı düşüncesini taşımaktaydı. "Onlar Grubu"nun manifestosu, Akademi yemekhanesinde düzenledikleri serginin girişine sağlı sollu asılmış her biri iki metre boyunda iki resimde simgelenmiştir. Bu resimlerden biri, Anadolu'dan "saf bir kilim nakışı" diğeri ise "El Greco düzenlemesi"nden alınmış bir figürden ibaretti. Böylece Doğu ve Batı sanatlarının birleşimini aradıkları; kilim nakışıyla, bir Avrupalı ressamın yapıtını eşdeğer düzeyde gördüklerini ifade etmişlerdir. Onlar Grubu, Akademi yemekhanesinde açılan ilk sergiden sonra ikinci sergisini ressam Leyla Gamsız'ın Beyoğlu Asmalımescid Balyoz Sokak'taki ""2,5 Odalık Dairecik"" diye adlandırdığı dairesinde açtı. Bu ikinci sergide üye sayısı yirmiye çıkmıştı. Grup bu iki sergi sonrasında her yıl bir sergi açtı. 1948 yılı İstanbul sergisini, 1949 Beyoğlu Sanatseverler Kulübü sergisi izledi. 1949’daki 10. Devlet Sergisi'ne de grup üyeleri toplu olarak katıldı. Onlar Grubu, 1950 yılında elli sayfadan oluşan bir katalog yayınlamıştır. Bedri Rami Eyüboğlu, Şekip Tunç, Fikret Adil, Şevket Rado'nun yazılarının da olduğu katalogda kırk yedi resim yer aldı. 1951 yılında Fransız Konsolosluğu'nda; 1952 ve 1953'te Beyoğlu Amerikan Haberler Bürosu'nda sergi açıldı. Grup, Ankara'daki ilk sergisini 1953 yılı Nisan ayında Helikon Sanat Galerisi'nde düzenledi. Son on toplu sergilerini 1954 yılında, İstanbul Amerikan Haberler Merkezi'nde açan Onlar Grubu üyeleri, bu serginin ardından bireysel çalışmalara öncelik vererek, öznel görüşlerini sergileyen eserler üretmeye yöneldi. Topluluk herhangi bir dağılma kararı almamış olsa da bu tarihte grubun işlevini tamamlamış olduğu izlenimi doğmuş ve öncesinde topluluktan ayrılmalar olmuştu. Antik Yunan tiyatrosu Yunan tiyatrosu veya Yunan draması MÖ 550 ile MÖ 220 arasında antik Yunanistan'da gelişen bir tiyatro geleneğidir. Bu çağ esnasında Yunanistan'ın siyasal ve askeri gücü olan Atina, antik Yunan tiyatrosunun da merkeziydi. Trajedi (MÖ altıncı yüzyılın sonları) komedi (yaklaşık MÖ 486) ve satirik oyunlar dünyada ortaya çıkan bazı tiyatro formlarıydı. Yunan tiyatrosu ve oyunları Batı draması ve kültürüne daimi bir etki bıraktı. Antik Yunan tragedyasının tanımını ilk kez MÖ320 yıllarında Poetika adlı eseriyle Aristoteles yapmıştır. Ona göre,"tragedya ahlaki yönden ağırbaşlı,başı ve sonu olan belli bir uzunluğu bulunan bir hareketin taklidi idi".Aristoteles'e göre tragedyaanın göreviseyirciye acıma ve korku duyguları aşılayarak "ruhu tutkulardan" arıtmaktır. Batı tiyatrosunun kökenleri antik Yunanistan'da bulunmaktadır. Antik Yunan tiyatrosu şarap tanrısı Dionysus'u onurlandırmak için yapılan devlet festivallerinden doğdu. Louis van Gaal Louis van Gaal, (d. 8 Ağustos 1951, Amsterdam), Hollandalı eski futbolcu ve teknik direktör. Şu an herhangi bir takımın teknik direktörlüğünü yapmamaktadır. 1973-1977 arasında Belçika'nın Royal Antwerp FC, 1977-1978 sezonunda ise Hollanda'nın Telstar ve 1978-1986 arasında Sparta Rotterdam ve 1986-1987 sezonunda AZ takımlarında orta saha oyuncusu olarak oynamıştır. Teknik direktörlük kariyerine 1986 yılında Ajax takımında Leo Beenhakker'in yardımcısı olarak başlamıştır. Beenhakker 1991 yılında görevi bırakınca umut vaaden bir genç teknik adam olarak takımın başına getirilmiştir. 1997'ye kadar sürdürdüğü Ajax teknik direktörlüğünde önemli başarılar kazanmıştır. Ajax altyapısından yetiştirdiği genç futbolcularla, 1992 yılında UEFA Kupası'nı finalde Torino takımını geçerek kazannmış, 1994, 1995 ve 1996'da Hollanda şampiyonluğunu, 1993'te Hollanda Kupası ve 1994, 1995 ve 1996'da Hollanda Süper Kupası'nı almıştır. Bu takımla UEFA Şampiyonlar Ligi'nde 1995 ve 1996'da iki yıl üst üste final oynamıştır. 1995'te bir önceki yılın şampiyonu olan Fabio Capello'nun çalıştırdığı AC Milan'ı yenerek bu kupayı kazanmış, 1996'da ise finalde Marcello Lippi'nin çalıştırdığı Juventus'a penaltılarla kaybetmiştir. 1995 yılında ise yine Ajax ile UEFA Süper Kupası'nı da kazanmıştır. Bu başarısı ile Hollanda millî takımının 1990'lı yıllarda Patrick Kluivert, Marc Overmars, Frank ve Ronald de Boer, Edgar Davids, Winston Bogarde, Michael Reiziger ve Edwin van der Sar gibi Ajax'ın altyapısından yetişmiş oyunculardan oluşan bir kadro ağırlıklı kurulmasında rol oynamıştır. 1997-2000 yılları arasında FC Barcelona'nın teknik direktörlüğünü yapmıştır. Barcelona'daki görev süresinde, 1997/98 sezonunda UEFA Süper Kupası, 1998/99 sezonunda ise hem La Liga hem de İspanya Kral Kupası şampiyonluklarını kazanmıştır. Van Gaal, 2000/01 yılları arasında Hollanda millî futbol takımının teknik direktörlüğü yapmıştır. Ancak millî takım 2002 FIFA Dünya Kupası'na katılma hakkı elde edememiş ve yerine Dick Advocaat getirilmiştir. 2002/03 sezonunda bir süre yeniden FC Barcelona'da görev yapmıştır. 2003/04 sezonunda Ronald Koeman'ın hocası olduğu Ajax takımında teknik menajerliğe getirilmiş ve kısa bir süre bu görevde bulunmuştur. 2005 yılından itibaren, AZ takımının teknik sorumluluğuna getirilmiştir. 2007/08 sezonunda son olarak takımının UEFA Şampiyonlar Ligi kazanma hakkını kaybetmesi ile başarısız sonuçlar nedeniyle sezon sonunda takımdan ayrılmaya karar verdi. Ancak daha sonra bu kararından vazgeçti ve 2008/09 futbol sezonunda AZ'yi Hollanda lig şampiyonluğuna taşıdı. Ünlü teknik adam, Hollanda'da geçirdiği başarılı sezonun ardından Alman devi Bayern Münih ile anlaştı. Bayern Münih'te de başarılı bir sezon geçiren Van gaal,Bundesliga ve Almanya kupasını kazanıp Şampiyonlar liginde final oynamıştır.Kariyerine Bayern Münih'te devam etmekteyken kötü sonuçlar alıp yönetim tarafından bu görevden alınmıştır .Hollanda millî takımı ile anlaşan van Gaal burada iki yıl geçirmiş olup 2014 Dünya kupasında 3.luk elde etmiştir.2014 Dünya kupasının ardından millî takımı bırakacağını duyuran Van Gaal Manchester United ile anlaşmıştır. Burada geçirdiği 2 yıl boyunca 2015-2016 sezonunda kazandığı FA Cup dışında herhangi bir başarı gösterememiştir. 23 Mayıs 2016'da buradaki görevi sonlandırılmıştır. 2007 Dünya Artistik Patinaj Şampiyonası 2007 Dünya Artistik Patinaj Şampiyonası 19 Mart-25 Mart 2007 tarihleri arasında Tokyo, Japonya'da gerçekleştirilen yarışma. Mao Asada serbest programda elde ettiği 133.13 puan ile yeni puanlama sistemindeki en yüksek puanı elde etmiştir. Kim Yu-Na ise kısa programda elde ettiği 71.95 ile yeni puanlama sistemindeki en yüksek puanı almıştır. Yukari Nakano ve Carolina Kostner toplamda 168.92 puan elde etmiştir. Nakano serbest programdan daha fazla puan aldığı için 5.liği Kostner ise 6.lığı almıştır. Googlebot Googlebot, Google tarafından kullanılan bir arama botudur. Bu bot web'deki dokümanları toplar ve Google Arama Motoru için aranabilir bir içerik listesi ( index ) oluşturur. Eğer site yöneticiyseniz ve sitenizin Google aramalarında ya da herhangi bir arama motoru botunun indeksleme işleminde çıkmasını istemiyorsanız sitenizin dizininde bir robots.txt adlı dosya yaratarak ,ya da sadece Googlebot için aşağıdaki meta etiketini kullanarak botların indekslemesini engelleyebilirsiniz. Googlebot'un indeksleme yapabilmesi için , sunucularda "googlebot.com" içeren bir web sitesi (host address )ve içinde Googlebot kelimesinin geçtiği bir user-agent kodlu metine ihtiyaç duyarlar. "Bakınız :" robots.txt Googlebot'un iki sürümü vardır: "Derinbot" ("deepbot") ve "yenileyici bot" ("fresh bot"). Googlebot bir sayfayı , o sayfa üzerinde bulunan bütün bağlantıları ziyaret ederek işler, sonra da o bağlantılardan başka web sayfalarına geçer. Bu nedenle ayrıca yeni web sayfaları indekslenmek için başka bilinen web sayfalarından ulaşılabilmelidir. Site yöneticileri, Googlebot'un tarama yaptığı sırada siteye ayrılan bant genişliğinin çoğunu kullandığını ve bu nedenle web sitelerinin zaman zaman bant genişliği limitlerini aştığını ve geçici olarak sitelerinde çökmeler olduğunu belirtmektedirler. Bu durum özellikle onlarca gigabyte veri barındıran yansıma—ayna-- (ing. mirror ) siteler için sorun olmaktadır. Google ayrıca site yöneticilerini tarama ( indekslenme ) oranlarını yükseltmek için çeşitli yolların anlatıldığı bir Webmaster Tools sayfasına sahiptir. Çaşnigirbaşı Çaşnigirbaşı, Osmanlı saray teşkilatında sofra hizmetlerini gören garsonlar için kullanılan bir tabirdir. Bazıları yemeklerin malzemelerini temin eder, bazıları da pişen yemeklerin dağıtımında hizmet görürlerdi. Bunlara "Zevvakin-i hassa" da denirdi. Divan-ı Hümayun toplantılarında çaşnigirbaşı, çaşnigirlerin önlerine düşüp yemeklerin dağıtımına nezaret ederdi. Has odaya verilecek yemeklerde de çaşnigirbaşı önde bulunduğu halde çaşnigirler yemekleri getirirlerdi. Devlet büyüklerinin sofrasını çaşnigirler kurar, kendilerine mehter eşlik ederdi. Böyle günlerde başlarına mücevveze ve çatma üst elbisesi giyerek matbah-ı amire tarafında oturup sırası gelince vezirlere yemek verirlerdi. Çaşnigirbaşlarına bayram yemeklerinden sonra birer kaftan giydirilmesi adet olunduğundan, bu yemek sırasında arkalarındaki çatmaları çıkarır, orta kuşağıyla hizmet ederlerdi. Çaşnigirliğe, has oda ile hazine ve kiler odalarında hizmet eden iç oğlanlarından gelinirdi. Sayıları, önceleri kırk iken daha sonra 117'ye kadar yükselmişti. XVIII. yüzyılın son yarısında 50'ye yakın yaşlı çaşnigire bölük ağalığı verilmiştir. Çaşnigirlerin kademelerine göre yevmiyeleri vardı. Yevmiye XVII. yüzyılda kırk akçe idi ve küçük ruznamçeden ödenirdi. Ayrıca, iki yılda bir laciverdi kuşak ve pamuklu kaftan ücreti verilirdi. Yorgos Samaras Yorgo Samaras (Yunan: Γιώργος Σαμαράς, 21 Şubat 1985) Yunan eski futbolcudur. Son olarak 1. Lig takımı Samsunspor'da oynamıştır. Yunanistan'ın da 2010 FIFA Dünya Kupası kadrosunda yer almıştır. Landsknecht Landsknechtler, 15. ve 16. yüzyıllar arasında, çoğunlukla Alman olan Avrupalı paralı mızrakçı asker ve destekleyici piyadelerdir. Avrupa’da Rönesans’ın başlamasıyla uluslararası paralı askerler olarak ün kazanmışlardır. Terim Almanca kökenlidir. 1480'lerde "Land" “ülke, memleket” ve "knecht" “hizmetçi“ olarak kaydedilmiştir.Almanca'dan "toprak hizmetkârı" olarak da çevrilebilir. 1500'ler kadar öncelere değin, “Lanze” (Almanca; mızrak) kelimesinin mızrakla olan bağı nedeniyle yanıltıcı bir şekilde "Lanzknecht" olarak telaffuz edilmiştir. “Landser” terimi doğrudan Landsknecht’e dayanılarak, Fransız kart oyununun adı olmuştur. Kutsal Roma İmparatoru I. Maximilian'ın reformlarından sonra kurulmuştur. Kuruluş amaçları İsviçrelilerin meşhur mızrakçı askerlerine (pikeman) karşı durabilecek bir birim oluşturulması isteğidir. Kısa sürede Avrupa'nın en iyi Pikemanleri olarak ünlenen Landsknechtler 16. yüzyıllara kadar varlığını sürdürmüştür. I. Mary I. Mary (d. 18 Şubat 1516, ö. 17 Kasım 1558) İngiltere ve İrlanda kraliçesi. Tahta geçtiğinde İngiltere hala Protestanlığın etkisi altındaydı. Kraliçe katı kurallar uygulayarak protestanları idam ettirdi hatta canlı canlı yaktırdı ve koyu katolik olan İspanya kralı II. Felipe ile evlendi, hiç çocuğu olmadı. Protestanları idam ettirmesinden dolayı Kanlı Mary olarak anılır. Mary VIII. Henry ve ilk karısı Aragonlu Catherine'nin kızı olarak 1516 yılında doğdu. Annesinin ülkeye veliaht verememesi üzerine babası annesinden boşandı ve Anne Boleyn ile evlendi. Mary de gayrimeşru ilan edildi. Ülke Protestan kurallarla yöneltilse de katolik inancını yıllarca korudu. Annesi ölene kadar onu görmesine izin verilmedi. Kral ölmeden önceki yıllarda Mary saraya davet edildi ve kaybettiği itibarı geri kazandırıldı. VIII. Henry'den sonra tahta üvey kardeşi Edward geçmiştir. VI. Edward ülkeyi ancak 6 yıl yönetebildi ve akciğer yetmezliğinden ölümü üzerine tahta Dük John Dudley tarafından oğlu Guilford Dudley ile evlenmek şartıyla VIII. Henry'nin kardeşinin torunu Leydi Jane Grey geçirildi. Ama Mary 9 gün sonra tahtı ondan büyük bir halk desteğiyle aldı ve Jane'le beraberindekiler Londra Kulesi'ne kapatıldı. I. Mary'nin kız kardeşi Elizabeth, ilk isyanını Mary tahta çıktıktan birkaç ay sonra çıkardı. İsyana karışan iki grup vardı: Bu gruplardan ilki Jane Grey'i, diğeri ise Prenses Elizabeth'i tahta geçirmek için uğraştı. Ancak isyan başarısız oldu ve isyanın ele başı John Dudley idama mahkûm edildi. Robert Dudley ile birlikte Prenses Elizabeth de kuleye kapatıldı. Fakat idam emirleri verilmedi ve bir yıl sonra ablası Kraliçe Mary tarafından affedildiler. İsyanla doğrudan ilişkileri olmamasına rağmen Jane Grey ve kocası Guilford Dudley idam edildi. Kraliçe'nin uzaktan kuzeni Jane'i idam ettirmemek için direndiği fakat evlilik hazırlıkları yaptığı II. Felipe'in ülkeye, çıkan iç karışıklıklar yüzünden gelmeyi reddetmesi üzerine infaz kararını vermek zorunda kaldığı söylenmektedir. Kraliçe 37 yaşında iken hem ülkesini beraber yönetmek hem de veliaht vermek amacıyla koca arayışlarına başladı. Mary'ye birçok öneri sunuldu ve Mary İspanya Prensi II. Felipe ile evlenmeye karar verdi. Elizabeth ve Jane Grey'i tahta çıkarmak isteyenlerin isyanının hezimetle sonuçlanmasının ardından Kraliçe ve Prens evlendiler. Böylece İngiltere'nin katolikleşmesinin önünde bir engel kalmamakla birlikte Aragon'lu Catherine'in Henry VIII tarafından reddinin ardından yarım kalan İngiltere-İspanya müttefikliği kaldığı yerden devam etme fırsatı buldu. Mary evliliklerinden birkaç ay sonra hamile kaldı ama dokuzuncu ayda doğması beklenen çocuk gecikti ve hamileliği on bir aya kadar uzadı. Çocuğun düştüğünü anlayan kraliçe ikinci hamileliğinde de aynı duruma düştü. Kraliçe saltanatının beşinci ve son yılında kocasının İspanya'ya gitmesi ve üvey kardeşi I. Elizabeth ile olan ilişkisini öğrenmesi, Fransa ile yapılan savaşta Calais'in kaybedilmesi ve çocuklarının olmaması gibi durumlar gerekçesiyle hastalandı. Mary, 17 Kasım 1558 günü sarayında vefat etti. Yerine üvey kardeşi ve Protestan Prenses Elizabeth geçti. Kocası, II. Felipe I.Elizabeth tahta geçince evlilik teklifinde bulunmuştur. Hazal Åženel Hazal Şenel (d. 17 Haziran 1992; Şişli, İstanbul) Türk oyuncu. Paten, yüzme ve voleybol gibi sporlar yapmaktadır. Ayrıca tiyatro oyunlarında oynamakta, bale eğitimi almakta ve Halk oyunları ile ilgilenmektedir. Birçok tiyatro oyununda oyunculuk yapmıştır. İlk olarak atv'de yayınlanan Sinem Kobal'ın baş rolünde oynadığı "Selena" adlı dizide Kıvılcım Aykar adlı bir karakteri canlandırmıştır. Ardından Show TV'de yayınlanan "Türk Malı" adlı güldürü dizisinde ailenin kız çocuğu olan Melodi Kuzu'yu oynamıştır. Show Tv'de yayınlanan "Pis Yedili" dizisinde Salça karakterini canlandırmıştır. Mehdi bin Dayfullah Mehdi Ben Dhifallah (d. 6 Mayıs 1983, Kelibia), Polonya 1. ligi takımlarından Widzew Łódź'da forma giyen Tunuslu futbolcudur. Étoile du Sahel forması ile ilk golünü 2007-08 sezonu ikinci yarısında Jendouba Sport'a karşı atmıştır. Bu sezonda Étoile du Sahel ile aynı zamanda CAF Şampiyonlar Ligi maçlarında forma giymiştir., Bu takımda gösterdiği performans ile AJ Auxerre, Nantes ve SV Werder Bremen’in yanı sıra Trabzonspor tarafından da takip edilmektedir. Cubomedusae Cubomedusae Galatasaray Atletizm Åžubesi Galatasaray Atletizm Şubesi 1908 yılında liseye bağlı olarak kuruldu. 14 kez Türkiye Kulüplerarası Atletizm Şampiyonası, 16 kez İstanbul Kulüplerarası Atletizm Şampiyonası ve 1 kez de Türkiye Atletizm Süper Ligi şampiyonu oldu. Türkiye'nin atletizm ile tanışması, bugünkü Galatasaray Lisesi’nin 1868 yılında Mekteb-i Sultani adıyla tamamen batılı bir eğitim sistemine geçmesiyle başladı . Galatasaray Lisesi'nde öğretim veren başta Monsieur Curel olmak üzere Fransız öğretmenlerin beden eğitimi derslerinde öğrencilere modern sporlar arasında addedilen jimnastik ve atletizm öğretmeye başlamalarıyla adıgeçen okul Türkiye'de atletizmin en önemli yuvalarından biri oldu . 20. yüzyılın hemen başlarından itibaren organize edilen ilk atletizm yarışlarına da katılan sarı-kırmızılı sporcular muhtelif dereceler alırken, Çanakkale Savaşı'nda şehit düşmesi nedeniyle sonradan "şehit" lakabıyla anılacak olan İbrahim Celal, 100 metrede 11 saniye ile rekor kıran "Silifkeli" Şükrü Dölek ve uzun atlamacı Fuat Salih ilk göze çarpan Galatasaraylı atletler oldular. 1922 yılında kurulan Türkiye İdman Cemiyetleri İttifakı'na (TİCİ) dahil olan Türkiye Atletizm Federasyonu'nun faaliyete geçmesiyle Galatasaray, Fenerbahçe, Beşiktaş ile azınlık kulüpleri Kurtuluş ve Beyoğluspor'un katıldıkları resmi yarışlar düzenlenmeye başladı. 1920'li yıllarda giderek güçlenen Galatasaray takımı rakiplerine üstünlüğünü kabul ettirirken, söz konusu yarışlarda büyük kudret gösterdi. Türk atletizm tarihinde ilk Türkiye Ferdi Atetizm Şampiyonası 5 Eylül 1924 tarihinde Eskişehir’de yapıldı ve Ömer Besim Koşalay, Rauf Hasağası, Şekip Engineri, Adil Giray ile Unvan Tayfuroğlu gibi sarı-kırmızılı sporcular Türkiye'nin ilk resmi şampiyonları arasında yer aldılar . Aynı yıl Paris'te düzenlenen Yaz Olimpiyatları'na Galatasaray'dan Koşalay, Hasağası, Engineri ve Tayfuroğlu ve Mazhar Nazım Resmor katılırken , sarı-kırmızılı kulüp millî takıma en çok sporcu verme gururunu yaşadı. 1920'li yıllar boyunca bu rekortmen atletlere Vildan Aşir Savaşır, Semih Türkdoğan, Şinasi Şahingiray ve komple sporcu Nihat Bekdik'in de eklenmesiyle sarı-kırmızılı sporcular birçok dalda rekorları ve bireysel birincilikleri sarı-kırmızılı formaya malettiler . 1928 yılında Amsterdam'da düzenlenen Yaz Olimpiyatları'nda da millî takımın tamamını oluşturan Galatasaraylı atletler (Ömer Besim Koşalay, Şinasi Şahingiray, Mehmet Ali Aybar, Semih Türkdoğan ve Haydar Aşan), 1929 yılında ilk kez düzenlenen İstanbul Kulüplerarası Atletizm Şampiyonası'na katılmayınca ilk şampiyonluğu esasen daha güçsüz bir kadroya sahip olan Beşiktaş Jimnastik Kulübü'ne kaptırdı . Oysaki spor hayatında 29 Türkiye rekoru kırarak, 14 İstanbul, 10 da Türkiye birinciliği kazanan Ömer Besim Koşalay ve 9 Türkiye rekoru kırarak 28 İstanbul ve 12 Türkiye birinciliği kazanan Semih Türkdoğan gibi belki de zamanlarının ötesinde atletlere sahip olan takım Galatasaray'dı. Ferdi olarak düzenlenen 1931, 1933 ve 1934 yıllarının şampiyonalarında Bahriye ve Fenerbahçe ile çekişen Galatasaray ilk kulüplerarası İstanbul şampiyonluğuna 1935 yılında ulaşırken Rıza Maksut İşman, Cezmi Or, Semih Türkdoğan, Faik Önem, Mehmet Ali Aybar ve Naili Moran gibi aradan yıllar geçse de unutulmayan Galatasaraylı atletler pistlere damgasını vurdu . 1930 yılında Atina’da yapılan Balkan Oyunlarında 100 metrede 11.1 saniyelik derecesiyle ikinci gelen Semih Türkdoğan’ın kazandığı gümüş madalya Türkiye'nin uluslararası yarışmalarda atletizm dalında kazandığı ilk madalya oldu. 14 Temmuz 1933 tarihi ise atletizmde en güçlü konumda bulunan Galatasaray ile bu sporda giderek güçlenen Fenerbahçe'nin ilk ikili karşılaşmalarına da sahne oldu ve sarı-kırmızılı ekip ezeli rakibini 56-52 mağlup etti . Ancak Galatasaray Spor Kulübü'nün tarihindeki en önemli sarsıntılardan biri olan "Ateş-Güneş Olayı" sonucunda birçok değerli sporcunun Galatasaray'dan yeni kurulan Ateş-Güneş takımına geçmesi sonucunda 1933 yılından itibaren Galatasaray atletizm takımı, futbol takımı gibi, güç kaybetmeye başladı. "Ateş-Güneş Olayı"nın olumsuz etkilerini daha ziyade futbol ve atletizmde hisseden Galatasaray, futbolda 1931'de 1949'a kadar İstanbul şampiyonluklardan uzak kalırken , atletizmde de 1935 yılından 1951'e dek İstanbul şampiyonluğu yaşayamadı. 1940'ların sonundaki hamle sarı-kırmızılı takımın eski yıllarındaki kudretini bir ara tekrar ortaya çıkarır gibi oldu. Nitekim uzun mesafeci Cahit Önel ve orta mesafeci Kemal Horulu Londra'da düzenlenen 1948 Yaz Olimpiyatları'nda başarılı sonuçlara imza atarken , Galatasaray İstanbul Şampiyonaları'nda da ikincilikler almaya başladı. 1950 yılında eski kulübüne dönerek yeniden 1953'e kadar başkanlık koltuğuna oturan Yusuf Ziya Öniş bu çabaları daha ileri taşıdı ve 1951 Ocak ayında, 1938 yılına kadar Galatasaray atletizm takımında forma giymiş eski sporculardan müteşekkil bir "atletizm şurası" oluşturdu. Birçok ulusal sporcunun da transferleriyle güçlenen takım 21-22 Temmuz 1951 tarihlerinde Mithatpaşa Stadı'nda gerçekleştirilen İstanbul Şampiyonası'nda 1939'dan beri şampiyonlukları elinde tutan ezeli rakibi Fenerbahçe'nin 82 puanına karşı 93 puan toplayarak 16 yıl aradan sonra şampiyon oldu . Galatasaray'ın başarısı, 4-5 Ağustos 1951 tarihlerinde Fenerbahçe Stadı'nda düzenlenen ilk Türkiye Kulüplerarası Atletizm Şampiyonası'nda da sürdü ve sarı-kırmızılı armada Fenerbahçe'nin Fenerbahçe'nin 26, Harbokulu'nunsa 6 puanına karşı 67 puan toplayarak ilk Türkiye şampiyonu unvanını da kazandı. Aynı dönemde Sevim Con, Necla Evren ve Mesude Dinçcan pistlerdeki ilk Galatasaraylı kadın atletler olarak adlarını duyurdular. 1951 yılında futbolda profesyonelliğin resmen kabulü sonucunda futbol takımının masraflarının artmasına bağlı olarak meydana gelen maddi sıkıntılar sonucunda, 16 yıl aradan sonra kazanılan bu başarıların devamı gelmedi. Galatasaray 1952 yılında Helsinki'de düzenlenen 1952 Yaz Olimpiyatları'nda mücadele eden ulusal takıma Emin Doybak, Kemal Horolu, Cahit Önel ve Erdal Barkay'ı verirken Türkiye'de İstanbul ve Türkiye şampiyonluklarını büyük puan farklarıyla tekrar ezeli rakibi Fenerbahçe'ye terketti. 1954 yılında ise bu branşta faaliyetler durma noktasına geldi. Öyle ki, takım İstanbul Şampiyonası'nda dereceye giremezken, Türkiye Şampiyonası'nda ise 4 puanla yedinci olabilmişti. Oysaki kulüp 1950'li yıllarda salon ve su sporlarında arka arkaya şampiyonluklar almaktaydı. 22 Eylül 1955 tarihinde Yönetim Kurulu'nun atletizm takımının yeninden kalkındırılması için aldığı kararlar sonucu eski şampiyon ve rekortmen atletlerden Semih Türkdoğan şube kaptanı olarak tam yetkiyle görevlendirilmek istenmişse de Türkdoğan bu görevi kabul etmemiş, atletizm takımı ise Fenerbahçe'nin bu branşına tahsis ettiği 25.000 TL'lik bütçenin karşısında 1.200 TL ayrılmasıyla daha da gerilemiştir. Kaçınılmaz son 1957 yılında gerçekleşmiş ve o yıl atletizm şubesi tamamen kapanmıştır. Uzun süren sessizlikten sonra Galatasaray Spor Kulübü Yönetim Kurulu 1961 yılında nihayet şubenin canlandırılmasına karar verdi ve 29 Eylül 1961 tarihinde alınan kararla bu görevi eski atletlerden Refik Tiryakioğlu'na havale etti. 1962 yılından itibaren güçlü bir kadroyla resmi müsabakalara katılmaya başlayan Galatasaray takımı, 8-9 Haziran 1963 tarihinde Mithatpaşa Stadı'nda gerçekleştirilen İstanbul Şampiyonası'nda Fenerbahçe'nin 76 puanına karşılık 93 puan toplayarak şampiyon olurken ezeli rakibinin 1939'dan beri sürdürdüğü üstünlüğe de son veriyordu . 1966 yılında ise Galatasaray bu defa Türkiye Kulüplerarası Atletizm Şampiyonası'nda Fenerbahçe'nin 1952'den beri sürdürdüğü hegemonyayı sonlandırdı. Ağustos ayında Ankara'da düzenlenen şampiyonada, Seyfi Alanya'nın önderliğinde 1964 yılında kurularak atletizmde büyük bir kuvvet haline gelen Mersin Amatör Atletizm Kulübü'nün 24.388 puanına karşı, 24.897 puan toplayan sarı-kırmızlı ekip 1983'e kadar sürecek üstünlük dönemini başlattı. 1967-1975 dönemi Galatasaray'ın Türkiye şampiyonalarındaki en önemli rakibi Mersin takımı oldu. Galatasaray bu dönemde rakibinin 1967, 1968, 1972 ve 1975 yıllarındaki 4 şampiyonluğuna karşılık 1969, 1970, 1971, 1973 ve 1974 yıllarında 5 Türkiye şampiyonluğu aldı. 1976 yılından sonra ise Galatasaray atletizm takımı pistlerde adeta rakipsiz hale geldi. Devlet kuruluşlarında kadrosuz memur çalıştırılmamasının Mayıs 1975'te TBMM'de yasalaşması üzerine, Beden Terbiyesi Genel Müdürlüğü'ne bağlı bölgelerde fahri olarak hizmet yapan müdürler görevden alınmaya başlandı. Bu bağlamda, Mersin Amatör Atletizm Kulübü'nü dönemin en güçlü atletizm takımlarından biri haline getiren Seyfi Alanyalı da görevden ayrılmak zorunda kaldı. Mersinli atletler 1975 Türkiye Şampiyonası'nda bu kararı pankart açarak ya da yarışları boykot ederek protesto eden 20 Mersin atleti 10 Ağustos 1976'da 6 ay hak mahrumiyeti cezasına çarptırılınca . Galatasaray 1976 Türkiye Şampiyonası'nda rahat bir şampiyonluk aldı ve 1980 yılına kadar hemen hemen rakipsiz şampiyon oldu. Sprinterler Ömer Şakar ve Murat Akman, orta mesafeci Necdet Ayaz, uzun atlamacı Gürol Dinsel, gülleci ve diskçi Turan Kahraman, üç adım atlamacılar Temel Erbek ve Tayfun Demiralay, çekiççi Uğur Sel, sırıkla atlamacı Gürsel Akay ve ciritçi İbrahim Kabal 1976, 1977, 1978, 1979 ve 1980 yıllarındaki şampiyonlukların yıldızları olurken Galatasaray müteakip şampiyonluk için 1983'ü beklemek zorunda kaldı. Zira, 1981 şampiyonasının en büyük favorilerinden olan olan Galatasaray, Atletizm Şube Kaptanı Türker Aslan'ın şampiyona öncesinde 3 Ekim 1981 tarihinde yaptığı basın toplantısında "masabaşı oyunlar oynandığını" öne sürmesiyle, şampiyonadan çekildiğini açıkladı . 1982 yılında ise Galatasaray Şampiyonayı ilk sırada bitirmesine rağmen, uzun atlamacı Temel Erbek'in Ankara Amatör Atletizm Kulübü'nden İhsan Duygulu ile kavga etmesi sonucu iki sporcunun da diskalifiye edilmesi nedeniyle tüm atlayışlarında kulübüne kazandırdığı puanlar silindi. Puanlama konusunun iletildiği Avrupa Atletizm Federasyonu tarafından yapılan sıralama sonucunda Galatasaray üçüncülüğe düşürüldü. Silahlı Kuvvetler Gücü şampiyon oldu. İstanbul Şampiyonalarında ise 1965 yılından 1983 yılına kadar 12 şampiyonluk kazanan Galatasaray, iki şampiyonluğu 4x400 metre bayrak yarışında rakibine dirsek attığı için diskalifiye olan sporcusunun kaybettirdiği puanlar nedeniyle 1968 yılında Fenerbahçe'ye ve Türkiye Şampiyonası'na daha iyi hazırlanmak amacıyla iştirak etmediği 1979 yılında İTÜ'ye kaybetti. 1975, 1976, 1977, 1980 ve 1982 yıllarında ise bu şampiyonanın çeşitli nedenlerle düzenlenememesi Galatasaray'ı kazanabileceği beş muhtemel şampiyonluktan etti. 1981 ve 1982'de Türkiye şampiyonluğundan uzak kalan sarı-kırmızılı takım 1983 yılında ilk kez iki kademeli düzenlenen Türkiye Şampiyonası'nda Silahlı Kuvvetler Gücü'nün 64.565 puanına karşı 64.578 puanla kıl payı şampiyon oldu. 1984 yılı ise Galatasaray'ın atletizmdeki ikinci altın dönemin son ermeye başladığı yıl oldu. Önce 4-5 Ağustos 1984 BJK İnönü Stadyumu'nda yapılan İstanbul Şampiyonası'nda 29.896 puan toplayan sarı-kırmızlı takım, 29.921 puan toplayan ezeli rakibi Fenerbahçe'ye şampiyonluğu kıl payı kaybederken., 22-23 Eylül 1984 tarihlerinde BJK İnönü Stadyumu'nda tamamlanan Türkiye Şampiyonası'nda da 63.095 toplamasına rağmen, 63.211 toplayan Fenerbahçe'ye bu şampiyonluğu da kıl payı yitiriyordu . 1986 yılında Mehmet Terzi ve Mehmet Yurdadön gibi önemli uzun mesafe koşucularını Şişecam Paşabahçe'ye kaybeden Fenerbahçe'ye karşı kapanan İzmir Yu-Pi takımının ulusal sporcularını alınca kuvvetlenen Galatasaray 24-25 Mayıs 1986'da İnönü Stadyumu'nda düzenlenen İstanbul Kulüplerarası Atletizm Şampiyonası'nda 30.053 puanla, 2-3 Ağustos 1986'da İzmir'de tamamlanan Türkiye Kulüplerarası Atletizm Şampiyonası'nda da 64.140 puanla özlediği şampiyonluklara ulaştı. 1987 yılında kurulan Türkiye Deplasmanlı Atletizm Ligi'nde Galatasaray ilk ve tek şampiyonluğunu 1988 yılında aldı. 28 Ağustos 1988 tarihinde 6. kademe müsabakalarında 5. kademeye kadar liderliğini sürdüren Fenerbahçe'yi geçen sarı-kırmızlılar son kademelerde de liderliği kaptırmadı ve şampiyonluğa ulaştı. 1989'dan itibaren ulusal sporcularını tek tek Fenerbahçe'ye kaptıran Galatasaray'ın atletizmdeki ikinci altın dönemi bu şekilde sona ermiş oldu. Galatasaray 1989 yılından 1992 yılına kadar Fenerbahçe ile rekabetini sürdürdüyse de 1993'ten itibaren iyice güç kaybına uğradı. Anılan yılda Atletizm Ligi'nde ilk kez ilk üçe giremedi ve bu durum futbol takımının Manchester United'ı eleyerek UEFA Şampiyonlar Ligi'nde oynamaya hak kazanan ilk Türk takımı olduğu dönemde Kongre'de Yönetim Kurulu'nun eleştirilere uğramasına yolaçtı . Alınan kararlar doğrultusunda altyapıya daha büyük önem veren Galatasaray genç erkekler kategorisinde 1994, 1995 ve 1996 yıllarında Türkiye şampiyonu olurken, Avrupa Şampiyon Kulüpler Kupası'nda B Grubunda 1995 ve 1997 yıllarında sırasıyla Belçika ve Hırvatistan'da dördüncülüğe ulaştı; 1996 yılındaysa İstanbul'da Bayer Uerdingen'in ardından çok küçük bir puan farkıyla Avrupa B Grubu Gençler ikincisi oldu . Ancak A takımı etkileyen bütçe sorunları bu dönemde genç takımın bazı sporcularının protesto amacıyla bazı yarışmalara katılmamaları gibi olaylara da rastlanmasına yolaçtı. 1990'lı yılların ikinci yarısı Galatasaray Spor Kulübü'nün futbol ve sutopunda hem Türkiye hem de Avrupa'da büyük başarılarına sahne olurken, basketbol, voleybol, kürek ve yüzmede gerileme başladı. Bu durumdan atletizm takımı da nasibini alırken Fecri İdin ve Fatih Eryıldırım gibi rekortmen atletler yetiştiren Galatasaray 1997 yılında gençler şampiyonluğunu da Çimentaş'a kaptırdı . Genç takımın gerilemesi A takıma da yansıdı. 2002 yılında Atletizm Ligi'nde ilk üçte yer bulamayarak dördüncülüğe gerileyen sarı-kırmızılı ekip , 2003 sezonunda ise 11-12 Ağustos 2003 tarihlerinde Ankara'da yapılan finallerde Eskişehir Amatör Atletizm Kulübü ile birlikte son iki sırada yer alarak küme düştü. Kulüp başkanlığını Özhan Canaydın'dan 2008 yılında devralan Adnan Polat'ın atletizme kaynak ayırmasıyla tekrar canlanan Galatasaray atletizmi 30-31 Ağustos 2010'da tamamen genç sporculardan kurulu kadrosuyla Türkiye üçüncülüğüne ulaşmayı başardı. Takım, 2011 yılında ise Türkiye dördüncüsü, 2012, 2013, 2014 ve 2015 yıllarında ise Fenerbahçe ve Enka'nın ardından tekrar Türkiye üçüncüsü oldu. Galatasaray Atletizm Şubesi'nde spor yapmış önemli sporcular şu şekildedir: (*) Galatasaray 1982 Şampiyonası'nı ilk sırada bitirmesine rağmen, uzun atlamacı Temel Erbek'in Ankara Amatör Atletizm Kulübü'nden İhsan Duygulu ile kavga etmesi sonucu iki sporcunun da diskalifiye edilmesi nedeniyle tüm atlayışlarında kulübüne kazandırdığı puanlar silindi. Puanlama konusunun iletildiği Avrupa Atletizm Federasyonu tarafından yapılan sıralama sonucunda Galatasaray üçüncülüğe düşürüldü. Silahlı Kuvvetler Gücü şampiyon oldu. (**) Galatasaray Atletizm Şubesi kapalı olduğundan 1957-1961 arasındaki şampiyonalara katılamadı. (***) 1965 yılında İstanbul Kulüplerarası Atletizm Şampiyonası'nda birinciliğe ulaşan Galatasaray, Türkiye şampiyonluğunun da en büyük favorilerinden biriyken, şampiyona öncesinde organizasyon komitesine hiçbir sporcusunun lisansını ibraz etmeyince puantajdan çıkarıldı . (****) 1981 şampiyonasının en büyük favorilerinden olan olan Galatasaray, Atletizm Şube Kaptanı Türker Aslan'ın şampiyona öncesinde 3 Ekim 1981 tarihinde yaptığı basın toplantısında "masabaşı oyunlar oynandığını" öne sürmesiyle, şampiyonadan çekildiğini açıkladı . Galatasaray'a destek olan Fenerbahçe'nin de çekilmesiyle Türkiye Kulüplerarası Atletizm Şampiyonası tarihte ilk ve son kez iki ezeli rakibin yokluğunda yapıldı . (*) 4x400 metre bayrak yarışında rakibine dirsek atan Galatasaraylı sporcu diskalifiye edilince sarı-kırmızılıların aldığı puan silindi ve Fenerbahçe şampiyon oldu. (**)Dönemin en güçlü kadrosuna sahip olan Galatasaray, 1929 ve 1930 şampiyonalarına katılmayınca İstanbul birinciliğini Beşiktaş Jimnastik Kulübü kazandı. (***) Galatasaray Atletizm Şubesi 1957-1961 arasında kapalı kaldığından, sarı-kırmızılı takım bu dönemdeki şampiyonalarda boy gösteremedi . (****) Galatasaray, Türkiye Şampiyonası'na daha iyi hazırlanmak amacıyla 1979 Şampiyonasına katılmadı. (*****) Galatasaray, önemi kalmadığı için 1987 ve 1988 Şampiyonalarına katılmadı. 1987 yılında çok kademeli Türkiye Atletizm Ligi kurulduğundan 1989 yılından itibaren İstanbul Kulüplerarası Atletizm Şampiyonası düzenlenmedi. Fiziksel programlama Fiziksel veya gömülü programlama en geniş anlamıyla yazılım ve donanım kullanarak analog dış dünyayla veri alışverisi yapan fiziksel sistemler tasarlama işine verilen isimdir. Her ne kadar bu açıklama akıllı trafik kontrol sistemleri veya fabrika otomasyonu gibi şeyleri de içerse de aslında bu terim bu gibi şeyler için kullanılmamaktadır. Fiziksel programlama aslında insanların dijital dünyayla ilişkilerini anlamaya yardımcı bir yaratıcı çerçevedir. Günlük kullanımda bu terim algılayıcılar ve mikrodenetleyiciler ile analog dünyadan bilgi alarak bu bilgiyi işleyip motor, servo gibi elektromekanik sistemler veya ışıklandırma aygıtları gibi çıkış cihazlarına ileten el yapımı sanat nesneleri, tasarımlar ve "kendin yap" hobi projelerini kapsamaktadır. Abdullah Durak Abdullah Durak (1 Nisan 1987, Niğde) Kasımpaşa'lu Türk millî futbolcudur. Abdullah Durak, futbol kariyerine Kemerhisar Belediyespor'da başlamıştır. 2002 yılında bu kulüp ile amatör sözleşme imzalamış ve aynı yıl içinde Niğde Belediyespor'a transfer olmuştur. Burada 2 sezon futbol oynamış ve Kayserispor altyapısına transfer olmuştur.Kayserispor Altyapısı'nda 2 sezon futbol oynadıktan sonra 2007 yılında profesyonel sözleşme imzalamıştır. 2007-2008 sezonunun 2.yarısında Kastamonuspor'a kiralık olarak gönderilmiştir. 2008-2009 sezonundan itibaren Kayserispor takımında forma giymeye başlamıştır. Gösterdiği başarılı performans ile gelecek vadeden bir futbolcu olduğunu göstermiş Türkiye 21 yaş altı millî futbol takımı forması giymeye başlamıştır. Süper Lig'deki ilk golünü 2008-2009 sezonunun 16.haftasında oynanan Hacettepe-Kayserispor maçında atmıştır.Kayserispor ile 2012 yılının Haziran ayına kadar sözleşmesi bulunmaktadır. 5 kez millî takımlara çağrılan Abdullah Durak, 5 kez Türkiye 21 yaş altı millî futbol takımı formasını giymiştir ve müsabakalarda 1 gol kaydetmiştir. Humppa Humppa, Finlandiya'ya özgü bir müzik türüdür. Caz ve fokstrot'la benzerlikler taşır. Dakika başına 200 ile 260 arası bir ritmi vardır. Humppa ayrıca humppa müziğiyle dans edilen dansın adıdır. Danslar müziğin inişli çıkışlı ritmine ve yüksek basına uyar. Fincede Humppa sözcüğü ayrıca toplu danslara da verilen bir isimdir. Humppa sözcüğü Antero Alpola tarafından 1950'lerde bir radyo programı için icat edilmişti. Bu sözcüğü Oktoberfest'de çalan bir gruba verilen isimden almıştı. Grup büyük ihtimalle tuba kullanıyordu, çünkü tubanın ilk ritmi "humpa, ikinci ritim'de "paya benzer bir ses çıkarır. Finlandiya'da toplu danslar, 1960larda popüler olmaya başlayan Tvist ve diğer tekli danslar yanında sönük kalmaya başlamışlardır. Ama hala yaşatılıyor ve birçok kişi tarafından seviliyor. Fin grup Eläkeläiset humppa tarzında yorumladıkları popüler müziklerle bilinir. Diğer bir Fin Folk Metal grubu olan Finntroll de müziklerinde humppa'dan yararlanmışlardır ve müziklerini Trollish Humppa Metal olarak tanımlarlar. Dijital elektronik Sayısal(Dijital) elektronik, sayısal işaretler kullanan elektronik dizgeleriyle ilgilenir. Bool cebirine dayanarak yapılırlar ve cep telefonu, bilgisayar gibi yerlerde kullanılırlar. Sayısal (Dijital) devreler bir dizi ayrık gerilim düzeyine dayalı elektrik devreleridir. Sayısal devreler Boole cebrinin en yaygın temsilcileri ve bilgisayar, elektronik saat gibi dijital aygıtların temel yapıtaşlarıdır. Genel olarak sayısal devreler, gerilim seviyeleri "0" ve "1" ifadeli bir, ikili sistem kullanır. Genellik mantık "0" iken düşük gerilim olur ve düşük olarak ifade edilir. Mantık "1" iken yüksek olarak ifade edilir. Bazı sistemler tam tersini de kullanmaktadır. Mühendisler "dijital sistem" ve "mantık" terimlerini sayısal devre bağlamında kullanabilmektedir. Üçlü mantıkta incelenmiş prototip bilgisayarlar yapılmıştır. Atmel Atmel Corporation 1984'te kurulmuş bir yarı iletken üreticisidir. Ürün çeşitleri genel olarak 8051 türevleri, AT91SAM, AT91CAP, ARM tabanlı mikroişlemciler ve kendi AVR ve AVR32 mimarileri, radyo frekans cihazları, EEPROM ve Flash bellek cihazları ve birkac uygulama spesifik üründen oluşmaktadır. Microchip firması tarafından 2015 yılında 3,4 Milyar dolar karşılığında satın alınmıştır. Sint Eustatius Sint Eustatius (Statia olarak da anılır), yaklaşık 2500 kişilik yaşayanıyla Hollanda'ya bağlı BES Adalarının bir parçasıdır. Başkenti Oranjestad'dır. Toplam alanı 21 km² kadar olan adanın, yeni bir yönetimsel yapılanma ile Hollanda Antilleri'nden ayrılıp doğrudan Hollanda'ya baglı bir "özel belde" olması gündemdedir. Ada, Avrupalılarca ilk kez Kristof Kolomb tarafından 1493'te görülmüş, sonraki 150 yıl boyunca da birçok ulusun egemenliğine girmiştir. 1636'dan beri, arada başka ülkelerce ele geçirilmesine karşın, Hollanda'nın egemenliğinde kalmıştır. Adanın adı, katolik Aziz Eustatius'dan gelmektedir. Ada, eyer biçiminde olup, güneydoğusunda 602 metre yüksekliğindeki (sönmüş bir yanardağ olan) Mazinga Dağı (bilimsel adı "Quill"), kuzeybatısında ise daha küçük Signal Hill/Little Mountain ("Küçük Dağ") dağları vardır. Mazinga dağındaki yanardağı ağzı, gezginlerin ilgisini çeken bir yerdir. Sint Eustatius yerlileri ABD'yi tanıyan ilk "ulus" olmakla övünürler. Bu tanıma adaya 1775'te gelen USS Andrew Doia adlı Amerikalı gemisinin top atışıyla selamlanmasıyla olmuştur. O zamanlar adanın şeker kamışı üretim yeri olmasının yanı sıra kuşatılmış Amerika sömürgelerine mal kaçırılan yerlerden birisi olması önemini daha da arttırmıştır. Bir ara insan sayısı 20 bine dek çıkmışsa da, sonradan Kurasao ile Ermiş Martin (Sint Maarten) adalarının gölgesinde kalmıştır. 1964 NBA All-Star Maçı 1964 NBA All-Star Maçı, 14 Ocak 1964 tarihinde Boston'da bulunan Boston Garden'da oynanan on dördüncü All-Star maçıdır. Cincinnati Royals takımının oyuncusu Oscar Robertson maçın MVP ödülünün sahibi oldu. Doğu takımının koçluğunu Red Auerbach yaparken, Batı'nın koçluğunu ise Fred Schaus yaptı. Maçı 13,464 biletli seyirci izledi. Ferry Corsten Ferrry Corsten ya da diğer ismiyle System F (d.4 Aralık 1973) Hollandalı trance prodüktörü, DJ ve remixçi. İngiliz dergisi DJ Magazine sıralamasında geçici olarak 18. sırada bulunmaktadır. Ferry Corsten, 4 Aralık 1973'te Rotterdam'da doğdu. İlk DJ'liğe 15 yaşında okul partilerinde başladı. O, elektronik mühendisi olmak istiyordu fakat müziğe olan ilgisi bu isteğini bitirdi. O, daha sonra Moonman, Pulp Victim, Vera Cocha, Gouryella (Tiesto'yla), ve System F adı altında büyük başarılar yakaladı. 1997’de Purple Eye ile birlikte günümüz dans müziğinin en önemli plak şirketlerinden biri olan Tsunami’yi kurdu. 1999 yılında Ferry Corsten’in solo projesi System F Tsunami etiketiyle yayınlandı. Bu proje kapsamındaki son derece melodik ve güçlü “Out Of The Blue” parçası 1999 yılının en çarpıcı trance örneklerinden biri oldu. Out Of The Blue albümü U.K'da Top-20'ye girdi. Trance türüne duyulan uluslararası ilginin bir başka çarpıcı örneği Ferry’nin William Orbit’in “Adagio for Strings” adlı parçasına getirdiği yorumdu. Tüm dünyada büyük bir yankı uyandıran bu yorumu Ferry’nin müzik listelerindeki yerini daha da pekiştirdi. Ekim 1999’da Ferry Corsten Londra’da gerçekleştirilen Ericsson Müzik Ödülleri yarışmasında, Puff Daddy ve Rodney Jerkins gibi adayları geride bırakarak, “Yılın Yapımcısı” seçildi. 2000 yılında Ferry, Hollanda dans müziğine üstün hizmetleri ve katkılarından ötürü, ülkesinin en saygın ödüllerinden biri olan “Gümüş Arp” ödülüne hak kazandı. 2001 Dance Valley Festivali için “Dance Valley Theme 2000” adlı parçayı özel olarak hazırladı. 80 bin kişinin katıldığı ve Ferry Corsten’in DJ olarak etkinliğin odak noktasını oluşturduğu bu open-air festival dünya çapında bir yankı uyandırdı. Anında tüm avrupa single listelerine giren “Dance Valley Theme” Ferry Corsten’in bir yapımcı olarak çok yönlülüğünü de kanıtlamış oldu. Ferry Corsten aynı zamanda çok ses getiren remiks çalışmalarına imza atmış ve bu alanda da kendine saygın bir yer edinmeyi başarmıştır. Dünya çapında 2 milyon satış rakamına yaklaşan Ferry Corsten Trance Nation 2002 adlı toplama albümü Ministry of Sound tarafından yayınlandı ve İngiltere listesinde 1 numaraya yerleşti. Corsten, 2003 yılında Japon süperstar Ayumi Hamasaki'nin bazı şarkılarına remix yapma projelerine girişti. O "Connected" şarkısının remixini ağıt trance versiyonunu oluşturdu, bu single Almanya'da 4 milyon kopya sattı. 2004'te ilk albümünü çıkardığı Heineken Musical Hall ile birlikte 4,500 kulüpte 8 saatlik bir çalışmayla '"Rock Your Body Rock"' teklisini hazırlamıştır. Bu şarkı TMF Hollanda Müzik Ödülleri'ne aday gösterildi. Right of Way Trance / Elektronik tarzlı bir albümdür. Bu albümdeki üç tekli "Punk (UK 29), Rock Your Body, Rock (UK 11) ve It's Time (UK 51) dir. Ferry Corsten, 2005 yılında L.E.F. albümünü Flashover Recordings'den çıkardı. Onun "Fire" şarkısı en iyi trance videosuna aday gösterildi. Ağustos 2007'de son zamanlarda ilişkili olduğu L.E.F. stiline binaen, İngiliz kulüp sitesi HarderFaster.net tarafından "King of Crossover" adı verildi. Bazılarına göre bu dans müziğinde yeni bir yön olarak kabul edilmektedir. Corsten bunu "elektro house, trance ve techno alanından her şey" olarak değerlendirdi. Corsten'in üçüncü ve yeni albümü, Twice In A Blue Moon, Ahoy, Rotterdam'daki "Full On Ferry" eventinde 2. kez geliştirildikten sonra 1 Kasım 2008 tarihinde yayınlandı. Albümdeki ilk tekli "Radio Crash", Tiësto, Armin van Buuren, Paul van Dyk, Above & Beyond ve diğer DJ'ler tarafından tekrar tekrar yorumlandı. Şarkı dünya çapında tanınır oldu ve gece kulüplerinde çok tanınır oldu. Bu iyi haberler Corsten'de yeni bir albüm için başlangıç oldu. Ayrıca Markus Schulz'un sunduğu Global DJ Broadcast programına katıldı, Markus Schulz'la birlikte 1 saatlik bir mix yaptı. Paul Arizin Paul Joseph Arizin (d. 9 Nisan 1928 - ö. 12 Aralık 2006), "Pitchin' Paul," lakaplı Amerikalı profesyonel basketbol oyuncusudur. NBA'deki 1950'dan 1962'ye kadarki tüm sezonlarını Philadelphia Warriors takımı ile geçirmiştir. Emekli olduğunda 16.266 sayı ile NBA tarihinde en çok sayı atan üçüncü oyuncuydu. 1996 yılında ligin 50. yılı anısına verilen NBA tarhinin en iyi 50 oyuncusu arasına seçildi. Arizin, Warriors tarafından draft edilmeden önce yüksek sayı potansiyelli bir forvet oyuncusu olarak Villanova University'de forma giymekteydi. Philadelphia, Pensilvanya'da doğdu. Liseyi okuduğu La Salle College High School'da son senesinda takıma girmeye çalışsa da, bu okulun takımında forma giyemedi. Bu okuldan bir başka NBA hall of famer oyuncu Tom Gola okula çaylak olarak girdiği sene mezun oldu. Villanova'da, ikinci sezonunda takıma girdi ve kısa sürede kendini geliştirerek, 25.3 sayı ortalaması ile sayı kralı oldu ve 1950 yılı Yılın Kolej Basketbolcusu seçildi. 1949 yılında oynanan bir maçta, Azirin "Naval Air Materials Center" takımına karşı 85 sayı attı. 1950 NBA Draftında Warriors tarafından ilk sıradan seçildi ve 1951-52 ve 1956-57 sezonlarında ligin sayı kralı olarak 1950'lerin en iyi oyuncularından biri durumuna geldi. 1952-53 ve 1953-54 NBA sezonlarında Kore Savaşı'nda ABD Deniz Piyadeleri'ne bağlı olarak görevli olduğu için basketboldan uzak kaldı. "Jump shot" stili şutları ile ünlenen Arizin, takım arkadaşı Neil Johnston ile iyi bir ikili olmuş ve takımı Warriors'u döneminin en iyi savunma yapan takımlarından biri durumuna getirmiş ve 1956 NBA Finali sonunda gelen şampiyonlukta önemli rol oynamıştır. Ayrıca kariyerinin ilk döneminde skorer star Joe Fulks'la aynı takımda oynayan Paul Arizin, 1960'ların başında kariyerinin sonlarına doğru Philadelphia'nın efsane oyuncuları Tom Gola ve Wilt Chamberlain ile de aynı forrmayı giymiştir. Warriors takımının San Francisco'ya taşınması sonucunda şehir değiştirmektense basketbolu bırakmayı tercih etmiştir. Basketbolu bıraktığı dönemde, bu kadar oyuna etki eden ve skor yapan (maç başına 21.9 sayı) başka oyuncu basketbolu bırakmamıştır. Bu rekor bir sonraki sezon, 1965 yılında, Bob Pettit'in maç başına 22.5 sayı attığı sezonun ertesinde basketbolu bırakmasıyla geçilmiştir. NBA'de oynamayı bıraktıktan sonra, üç sezon Arizin CBA ligi takımlarından Camden Bullets'ta forma giydi ve 1964 yılında bu takımla şampiyonluk kazandı. 10 kez NBA All-Star Maçı'nda forma giyen Arizin, 1952 NBA All-Star Maçı'nda All-Star MVP ödülünü almıştır. 1952, 1956 ve 1957 yıllarında All-NBA ilk takımına seçilmiştir. 1978 yılında Basketball Hall of Fame'e girmiştir. Paul Arizin, 78 yaşında iken, 12 Aralık 2006 tarihinde, in Springfield, Pensilvanya'da uykusunda ölümüştür. 2008-09 sezonu snooker dünya sıralaması Bu s覺ralama 2008-2009 sezonunun snooker s覺ralamas覺d覺r. Lazarus taksonu Lazarus taksonu, nesli tükendi sanılıp tükenmediği ortaya çıkan türlerin yer aldığı listedir. bu nadir durumun adı Yuhanna İncili, bölüm 11'de İsa'nın mucizevi bir şekilde Aziz Lazarus'u diriltmesinden alır. Türlerin yanlarında koruma durumları görülmektedir. Grup Laçin Grup Laçin, 1991 yılında kurulmuş bir Türk müzik grubudur. 1991 yılında Ege Üniversitesi Türk Müziği Konservatuvarı'nda okuyan dört öğrenci tarafından kuruldu. Kendilerine özgü tınılarıyla türküleri deneysel bir arayış içerisinde yorumlayan grup 90 lı yılların ortalarında dikkat çekmeye başladı. 1998 yılında Altın Kelebek "Türkiye'nin En İyi Grubu" ödülünü alan Grup Laçin, pek çok uluslararası kültürel faaliyetlerdede bulundu. 1994 yılında Türküden Sevgiye,1996 yılında Doğaçlama Yürek,1998 yılında Bekar Gezelim, 2000 yılında Sevdalım,2002 yılında Ayşelerin Ayşesi, 2004 yılında Laçin ve 2007 yılında Şinanari albümüyle sevenlerine 13 yılda 7 albüm sundular. Kendine has yorumları ve eğlenceli performansları ile yurt içi ve yurt dışında pek çok kültürel etkinliklerde bulunan Laçin 5 elemandan oluşmaktadır.* Ken Doherty Ken Doherty (d. 17 Eylül 1969, Dublin İrlanda) İrlandalı profesyonel snooker oyuncusu. Hem 21 yaş altı, hem amatör, hem de profesyonel snooker dünya şampiyonluğunu kazanan tarihteki tek snooker oyuncusudur. Profesyonel olduktan sonra 1991/92 sezonunda Grand Prix'te yarı final görmüş ve herkese nasıl bir oyuncu olduğunu ispatlamıştır. Ancak o yarı finalde Jimmy White'ye 10-9 yenilmiştir. Daha sonra yeniden Grand Prix'te yarı finale çıkmış ancak bu seferde Peter Ebdon'a 6-9 yenilmiştir. O ilk snooker şampiyonluğunu 1993 yılında Welsh Açık' kazanarak almıştır. Dünya Şampiyonası'nda ise 1994 senesinde çeyrek finalde yenilmiştir. Daha sonra da 1997 yılında Dünya Şampiyonası'nı kazanarak ilk 16 içerisine girmeyi başarmıştır. Ancak bu yıl maalesef ilk 16 içinde değildir. Doherty 1997 Dünya Snooker Şampiyonası finalinde Stephen Hendry'yi 18-12'lik skorla geçmeyi başarıp şampiyon olmuştur. Sonraki yıllarda Welsh Açık ve Tayland Masters'ida kazanmayı başarıp kariyerine yeni turnuva galibiyetleri eklemiştir. Onyekachi Okonkwo Onyekachi Chibuzor Okonkwo (d. 13 Mayıs 1982, Aba), Nijeryalı futbolcudur. Mpumalanga Black Aces'ta forma giymektedir. Mehmet Emin Ekmen Mehmet Emin Ekmen (15 Mayıs 1975, Batman) Türk avukat ve siyasetçi. Dicle Üniversitesi Hukuk Fakültesi mezunudur. Aynı üniversitede Sosyal Bilimler Enstitüsü Kamu Hukuku Ana Bilim Dalında Yüksek Lisans yapmıştır. Serbest Avukatlık, Batman Barosu Yönetim Kurulu Üyeliği, İnsan Hakları komisyonu, Kadın ve Çocuk Hakları Komisyonu Başkanlıkları, Türkiye Erozyonla Mücadele ve Ağaçlandırma Vakfı Temsilciliği, Batman Çevre Gönüllüleri Derneği Yöneticiliği, Günışığı Derneği Yönetim Kurulu Başkanlığı, Herkes İçin Spor Federasyonu Batman Temsilciliği, Batman İnsan Hakları ve Mazlumlar İçin Dayanışma Derneği Kurucu Üyeliği yaptı. Evli ve üç çocuk babasıdır. TBMM 23. Dönem Batman Milletvekilliği yaptı. 9 Mart 2020 tarihinde Ali Babacan tarafından kurulan Demokrasi ve Atılım Partisi'nin kurucu üyeleri arasında yer aldı. Hasan Kara Hasan Kara (d. 1 Ocak 1969, Kilis), Türk siyasetçi. Marmara Üniversitesi Hukuk Fakültesi mezunudur. Antakya Altınözü'nde Hâkim olarak görev yaptı. Ümraniye Belediyesi'nde Özel Kalem Müdürlüğü ve Hukuk İşleri Müdürlüğü görevlerinde bulundu. 1999 yılında Fazilet Partisi’nden Kilis Belediye Başkanlığına aday oldu fakat kazanamadı. 1999 ve 2002 yılları arasında serbest avukat olarak çalıştı ve sivil toplum kuruluşlarında yöneticilik görevi üstlendi. 2001’de Adalet ve Kalkınma Partisi’nin kurulmasıyla Kilis kurucularında yer aldı ve 2002 Türkiye genel seçimleri’ne kadar Ak Parti Kilis İl Başkanı oldu. 2002 Türkiye genel seçimleri'nde XXII. Dönem Kilis milletvekili olarak seçildi. 2007 Türkiye genel seçimleri'nde 1. sıra XXIII. Dönem Kilis milletvekili olarak seçilmiştir. 30 Mart 2014 tarihindeki yerel seçimlerinde Ak Parti'den Kilis Belediye Başkanlığına aday olmuş ve kazanmıştır. Evli ve dört çocuk babasıdır. NBA All-Star Hafta Sonu Smaç Yarışması Slam Dunk Contest ("NBA All-Star Haftasonu Smaç Yarışması") her yıl National Basketball Association'de (NBA) NBA All-Star Haftasonu etkinlikleri içinde düzenlenen bir yarışmadır.Yarışmanın sponsoru Sprite'tır. Yarışma ilk kez 1976 yılında Denver'da oynanan American Basketball Association (ABA) ligi All-Star Maçı etkinlikleri içinde yer almıştır. Bu yarışma ile oyuncular atletik yetenekleri ile diğer yarışmacıları yaptıkları smaç basketlerle geçmeye çalışmaktadır. Ancak bir yıl sonra ABA ile NBA liglerinin birleşmesi ile bu yarışma o dönem için çok kısa sürmüştür. Smaç basketlerin (Slam dunk) popülerliğini gören NBA yarışmayı tekrar All-Star etkinlikleri içine ilk kez 1984 yılında eklemiştir. Yarışma şu anda birincisini jürilerin oylarıyla belirlemektedir. 1976 yılında ABA ligi altında yapılan ilk "Slam Dunk Yarışması"nı Julius Erving kazanmıştır. Bu yarışmanın NBA All-Star içinde düzenlendiği ilk yıl olan 1984'te ise ödülün sahibi ise Phoenix Suns takımından Larry Nance oldu. Ödülü son kazanan oyuncu ise Minesota Timberwolves 'tan Zach Lavine' dir Yarışma başladığından beri, 18 oyuncu bu ödülün sahibi oldu. Bu 18 oyuncudan, dört tanesi (Dominique Wilkins, Michael Jordan, Harold Miner ve Jason Richardson) iki kez yarışmayı kazanmış, Nate Robinson ise yarışmayı 3 kez kazanarak en çok kazanan isim olmuştur. Takımlara göre Slam Dunk Contest birincileri 1984 1985 1986 1987 1988 "Ron Harper (Cleveland) katılmak üzere iken sakatlanması sonucu yarışmadan çekilmiştir." 1989 1990 1991"Bu yıldan itibaren, toplamda en yüksek skora sahip iki yarışmacı finalde üç smaç denemesi ile yarışmasına karar verilmiştir." 1992 1993"Her turun en yüksek iki skoru alınmaktadır.Shawn Kemp (Seattle) katılmak üzere iken sakatlanınca yarışmadan çekilmiştir." 1994"İlk turda, her yarışmacıya 90 saniye verilip, bu zaman içinde yaptığı smaçların en iyisi olana oy verilmektedir. Son tur skoru en iyi iki smacın skorudur." 1995"Bu yıldan itibaren, her yarışmacıya 90 saniye verilmekte ve bu süre içinde en az üç smaç yapmaları istenmektedir. Bunlara genel bir skor ilk tur sonunda verilmektedir. Son turda, her yarışmacıya 60 saniye verilmekte ve en az iki smaç yapmaları istenmektedir." 1996 1997 1998 "Yarışma yapılmadı." 1999 "NBA sezonu lokavt nedeniyle NBA All-Star etkinlikleri yapılmadı." 2000 "Bu yıldan itibaren, her turun en iyi iki smacı yarışmacının toplam skorunu etkilemektedir." 2001 2002 "Bu sezon için yarışma bir turnuva halinde düzenlenmiştir." 2003 2004 2005 2006 2007 2008"Final turunda birinci seyirci mesajları ile belirlenmiştir." 2009 2010"Final turunda birinci seyirci mesajları ile belirlenmiştir." 2011"Final turunda birinci seyirci mesajları ile belirlenmiştir." 2012"Bu sene ilk defa oylamalar izleyicilerin mesaj ve Twitter aracılığı ile yapıldı. 2013"Bu sene ilk tur doğu ve batı takımları olarak ayrılmış ve final doğu ve batı takımlarının birincileri arasında yapılmıştır. 2014"2014 yılında takım formatı ile yarışıldı.Birinci tur "Serbest Stil" turu olarak belirlenirken, bu turda kazanan takım ikinci tur olan "Çarpışma Turu" için oyuncu seçebilmektedir.Çarpışma turu birebir smaç karşılaşmasını içermekte olup, 3 galibiyet alan takım şampiyon olacaktır." John Wall gecenin smaççısı olarak seçildi. 2015 2016 2001-02 2. Futbol Ligi A Kategorisi 2001-02 2. Futbol Ligi A Kategorisi, günümüzde 1. Lig olarak adlandırılan ligin 39. sezonudur. 20 takımın tek grupta mücadele ettiği sezonunun sonunda ligi ilk üç sırada bitiren Altay, Elazığspor ve Adanaspor bir üst lige yükselmiş, son beş sırada yer alan Hatayspor, Siirtspor, Erciyesspor, Batman Petrolspor ve Aydınspor ise küme düşmüştür. Ayrıca sezon öncesinde "Hacılar Erciyesspor Kulübü" adını değiştirerek Erciyesspor Kulübü adını, "Kombassan Konyaspor Kulübü" ise Konyaspor Kulübü adını almıştır. Raymond James Stadyumu Raymond James Stadyumu ABD'nin Florida eyaletinin Tampa şehrinde bulunan, çok amaçlı olan fakat genellikle Amerikan futbolu maçlarına ev sahipliği yapan bir stadyumdur. Tampa Bay Buccaneers ve Güney Florida Üniversitesi maçlarını burada oynar. 65,857 kişilik kapasitesi vardır ve 75,000'e çıkması beklenmektedir. West Virginia Ãœniversitesi West Virginia Üniversitesi ABD'nin Batı Virginia eyaletinin Morgantown şehrinde bulunan bir araştırma üniversitesidir. 1867 yılında kurulmuş köklü bir üniversitedir. 28.113 adet öğrencisi bulunur. Yıllık geliri 380 milyon dolardır. Tampa Bay Buccaneers Tampa Bay Buccaneers ABD'nin Tampa, Florida şehrinde bulunan Amerikan futbolu takımıdır. Takım National Football League (NFL)'nin Ulusal Futbol Konferansı'nda Güney grubundadır. İsminin kısaltılmışı "Bucs" dır. Ulusal Amerikan futbol liginin güney kısmında mücadele verirler. Maçlarını Raymond James Stadyumu'nda oynarlar. Aero A.11 Aero A.11, Çekoslovakya tarafından 1. ve 2.Dünya Savaşı sıralarında üretilen çift kanatlı hafif bombardıman ve keşif uçağıdır. Savaş zarfında Çekoslovakya kuvvetlerinin temel uçak kaynağı oldu. 250 adet yapılmakla birlikte 2.Dünya Savaşı'na kadar serviste kalanlar oldu. Antonin Husnik tarafından dizayn edildi, Aero A.12 olarak geliştirildi. Bir Hispano-Suiza 8Fb motorlu versiyonu A.11HS Finlandiya Hava Kuvvetleri için üretildi ve Çekoslovakya dışında bu uçağı kullanan tek yabancı ülkedir. Finlandiya bu uçakları 1927-39 aradında kullandı. Jim Leavitt Jim Leavitt, 5 Aralık 1956 doğumlu Amerikan futbolu antrenörü. Leavitt şu anda ,Güney Florida Üniversitesi futbol takımını çalıştırmaktadır. Takım kurulduğundan beri, yani yaklaşık 10 yıldır takımın başındadır. Kısacası, takımın ilk koçudur. Şimdiye dek 70 galibiyetine karşılık 44'te yenilgi almıştır. Louisville Ãœniversitesi Louisville Üniversitesi Amerika Birleşik Devletleri'nin Kentucky eyaletinin Louisville kentinde bulunan bir devlet üniversitesidir. 1798 yılında kurulan üniversitenin yaklaşık 22.000 öğrencisi vardır. Amerika'da bulunan üniversitelerden sağlık programına sahip en iyi üniversitelerden biri olarak bulunur ve özellikle sinir sistemi ve nöroloji konularında yapılan önemli çalışmalar bu üniversite bünyesinde gerçekleşmiştir. Louisville Üniversitesi 2014 yılından Atlantis Sahil konferansı (Atlantic Coast Conference) üyesidir. Aero A.12 Aero A.12, Çekoslovakya tarafından I. Dünya Savaşı sonrasında az sayıda üretilen çift kanatlı hafif bombardıman ve keşif uçağıdır. Ae.10 Hansa-Brandenburg dizaynı bir uçağı anımsattığı halde, A.12 şirketin kendine özgü tasarımıdır. Muhtemelen atası başarılı olan Aero A.11 ve varyantlarıdır. Bir örnek Kbely'de Letecké Müzesi'nde sergilenmektedir. Sadece Çekoslovakya tarafından kullanılmıştır. 1958 NBA Seçmeleri 1958 NBA Seçmeleri, 17 turdan oluştu ve 88 oyuncu seçildi. Bu draft ile seçilen üç oyuncu daha sonradan Basketball Hall of Fame'e girdi. Bunlar Elgin Baylor, Hal Greer ve Wayne Embry'dir Yanında yıldız olan oyuncular Basketball Hall of Fame'e seçilen oyunculardır. Koyu şekilde yazılan oyuncular ise All-NBA Team kadrosuna seçilen oyunculardır. Omsk Omsk (Rusça: Омск) Rusya'da Sibirya'nın güneybatısında bulunur ve Sibirya'da Novosibirsk'ten sonra en büyük ikinci şehirdir. Omsk Oblastı'nın merkezidir. Moskova'ya olan uzaklığı yaklaşık 2550 kilometredir. Nüfusu, 2015 itibarıyla 1,173,854'tir. Nüfus bakımından Sibirya'nın ikinci, Rusya'nın sekizinci büyük şehridir. Çarlık Rusyası'nda Batı Sibirya Valiliği'nin bulunduğu yerdi. Rus İç Savaşı'nda geçici bir süreliğine Rusya'nın başkenti oldu. Daha sonra bu bölgede büyük altın madenleri keşfedildi ve önemli bir merkez haline geldi. Sibirya'da önemli bir istasyon görevi görür. Omsk'ta birçok yüksek eğitim veren üniversiteler ve araştırma merkezleri vardır. Avangard Omsk Bir Rus buz hokeyi takımıdır. 2004 yılında ulusal şampiyonayı kazanmışlardır. Takım Kontinental Hockey Ligi'nde mücadele etmektedir. Aero A.14 Aero A.14, Çekoslovakya tarafından 1920'lerde üretilen çift kanatlı keşif uçağıdır. O aslında hafiften Aero tarafından I. Dünya Savaşı sırasında üretilen Aero A.10 uçağı olan Hansa-Brandenburg B.I'in modifiye edilmiş halidir. Bazen A.14 Brandenburg olarak söz edilmektedir. Hafifi farklı motorla donatıldığı zaman (standart Hiero N üzerine kurulmuş Hiero L) A.15 olarak söz edilmektedir. İki versiyonu da hemen hemen aynıdır. 1922'de üretime girdiğinde modası geçmiş olmasına rağmen Çek havayollarında yine de önemli roller üstlenmiştir. A.14'ler Prag ve Bratislava arasında posta uçağı olarak da görev yapmıştır. Gerektiğinde tek mürettebatla uçabilmektedir. Bye Bye Türkçe Bye Bye Türkçe, Oktay Sinanoğlu tarafından 2000 yılında yazılmış kitap. Eserde Türkçenin yabancı dillerin etkisine girmesi eleştirilmektedir. Dil öğreniminin revaçta olduğu ülkede yabancı dil bilmeyenlerin ikinci sınıf vatandaş muamelesi gördükleri düşüncesi paylaşılırken, ülke dilinin yozlaştığı ve yabancı unsurların dile yerleşmesinin olumsuz sonuçlar doğurduğu eleştirisi yapılmaktadır ve kitabın ismi de bu eksende şekillenmiştir. Kitap Sinanoğlu'nun farklı tarihlerde muhtelif dergi ve gazetelerde yayımlanan makalelerinden meydana gelmektedir. Yabancı dil eğitiminin dünya ölçeğindeki durumu, yabancı dille verilen eğitimin yarattığı sorunlar, Türk dilinde olmasına rağmen tercih edilen İngilizce kelimeler ve Türkçe ile Japonca arasındaki benzerlikler gibi çok sayıda konu eserde yer alırken yazar tarafından çözüm önerileri de getirilmektedir. Aero A.17 Aero A.17, 1922'de Çekoslovakya tarafından üretilen küçük planördür. Aero Vodochody firması tarafından üretimi yapılan uçağın boş ağırlığı 47 kg'dır. 13 metreyi aşan kanat açıklığına sahip olan taşıt; 1922 yılında üretilmeye başlamıştır. Bir pilotun bulunduğu uçağın uzunluğu 4.34 metredir. Allison Jolly Allison Jolly (d. 4 Ağustos 1956), Olimpiyat şampiyonu Amerikalı yelkenci. 1988 Yaz Olimpiyatları'nda Seul'de 470 sınıfında Lynne Jewell ile birlikte altın madalya kazanmıştır. The Oracle The Oracle Güney Florida Üniversitesi'nde günlük basılan öğrenciler tarafından yürütülen bir gazetedir. ABD'de ilk sayfasında her konuya ilişkin resimler kullanan ilk üniversite gazetesidir. 6 Eylül 1966 tarihinde kurulmuştur. WBUL (AM) WBUL (AM) Güney Florida Üniversitesi'nde AM bandından yayın yapan , sadece öğrencilerin ve gönüllülerin çalıştığı bir radyo istasyonudur. İstasyon kampüste 37,000 kişiye ulaşır. Florida'daki öğrencilerin yürüttüğü en büyük istasyonlardan biridir. Yıllık bütçesi 150 bin dolardır. Graphicstudio Graphicstudio; Güney Florida Üniversitesi'nde bulunan, Donald Saff'ın kurduğu, öğrencilerin eserlerinin sergilendiği bir sergidir. 1969 yılında kurulmuştur. Sergide yer almış olan sanatçıla arasında ; Philip Pearlstein, Richard Anuszkiewicz, Adja Yunkers, James Rosenquist, Robert Rauschenberg, Jim Dine, Edward Ruscha, Chuck Close, Robert Mapplethorpe, Miriam Schapiro, Roy Lichtenstein, Nancy Graves, Allan McCollum ve Vik Muniz bulunur. 1959 NBA Seçmeleri 1959 NBA Seçmeleri, 14 turdan oluştu ve 91 oyuncu seçildi. Bu draft ile seçilen iki oyuncu daha sonradan Basketball Hall of Fame'e girdi. Bunlar Wilt Chamberlain and Bailey Howell'dır. Chamberlain, Warriors tarafından o dönem için mümkün olan "bölgesel seçim" kuralı ile seçilmiştir. NBA takımları, draft öncesi, takımın salonuna 50 mil uzaklıkta bulunan bir okulda okuyan öğrenciyi ilk tur öncesi seçme hakkına sahipti. Yanında yıldız olan oyuncular Basketball Hall of Fame'e seçilen oyunculardır. Koyu şekilde yazılan oyuncular ise All-NBA Team kadrosuna seçilen oyunculardır. Bikini Bikini, kadınlar için tasarlanmış, yüzmede kullanılan bir mayo türüdür. Bikini üretiminde suya karşı dayanıklı kumaşlar tercih edilmektedir. Bikini, bir altlık ve bir sütyen olmak üzere, iki parçadan oluşur. Bikininin boyutu, leğen kemiklerinin tamamını kapatabileceği gibi G şerit bikiniler çok daha az alanı kapatmaktadır. Bikini adını 1946 yılında bikiniyi tasarlayan Parisli tasarımcı Louis Réard'dan almaktadır. Parisli tasarımcı, bu adı atom bombasının test edildiği Bikini Atolü adlı yere öykünerek vermiştir. Moda tasarımcısı Jacques Heim, aynı yıllarda benzer bir modeldeki tasarımı Atome (Atom) adıyla piyasaya sürmüştür. Tek parça kadın mayosunun ortaya çıkışı ve yaygınlaşmasına oranla, bikininin benimsenmesi çok daha yavaş oldu. Birçok ülkede plajlarda ve kamuya açık alanlarda bikini giymek yasaklandı. Vatikan, bikini giymeyi habis bir günah olarak nitelendirdi. Bikini hâlâ tavsif edilmeyen bir giysi olmaya devam ederken, aşamalı bir şekilde popüler kültürün önemli bir parçası hâline geldi. Bundaki en önemli rol, Brigitte Bardot, Raquel Welch, Ursula Andress gibi film yıldızlarındaydı. Böylece halk plajlarında ve filmlerde bikini giyilmeye başlandı. Bikiniler 1960'lı yılların ortalarından itibaren Batı ülkelerinde plaj kıyafeti, mayo ve altlık amaçlarına uygun olarak tasarlanmaya başladı. 20. yüzyılın sonlarında bikinilerin kullanım alanlarına spor eklendi. Özellikle plaj voleybolu ve vücut geliştirme gibi sporlarda bikini giyimi ağırlık kazandı. 2000'li yılların başında bikini üretim sektörü yıllık 811 milyon dolarlık bir hacme sahip olup, güneşte bronzlaşma vb. yan ürünler de zamanla bu sektörün önemli iş ortakları hâline geldi. İki parçalı bir deniz giysisi olarak da tarif edilebilen bikininin ilk örnekleri, II. Dünya Savaşı sonrası Fransa plajlarında görüldü. Fransız modacı Louis Réard tarafından 5 Temmuz 1946 yılında Paris'te tanıtılan bikini adı, ilk atom bombalarının test edildiği Büyük Okyanus'taki Bikini Adası'ndan esinlenilerek türetilmiştir. O dönem Vatikan tarafından müstehcen bulunan bikini kınanmıştır. 60'lı yıllarda Brigitte Bardot, Ursula Andress, Raquel Welch gibi aktrislerin bikiniyi giymesi ile popülüritesi artmıştır. Bikiniler, 1970'li yıllarda üst parçası olmayan monokinilere dönmüştür. 1980'li yıllarda tanga, 2000'li yıllarda ise mayokini olarak hayatımıza girmiştir. Özellikle vücut geliştirme gibi spor dallarında erkekler de bikini türevleri kullanmaktadır. Simon van der Meer Simon van der Meer (d. 24 Kasım 1925 - ö. 4 Mart 2011), Hollandalı Nobel ödüllü fizikçi. 1956'ya kadar Philips'te çalıştıktan sonra 1990'da emekli olana kadar CERN'de çalıştı. İlk proton ve antiproton çarpışması için antiproton kaynağının inşa edilmesine katkı yaptı. Bu sistem 1981'de devreye girdi. Van der Meer, CERN'in 400 GeV'lik halkasını hem depolama, hem de çarpışma amacıyla kullandı. Carlo Rubbia'nın tasarladığı ve sonunda zayıf nükleer etkileşimin parçacıkları olan W+, W- ve Z0 parçacıklarının keşfinde oynadığı rol dolayısıyla 1984 Fizik Nobel Ödülü'nü Rubbia ile paylaştı. Wolfgang Ketterle Wolfgang Ketterle (21 Ekim 1957), Alman fizikçi, profesör. 2001 yılında Eric Allin Cornell ve Carl Wieman ile beraber Nobel Fizik Ödülü aldı. The First Ten Years: The Videos The First Ten Years: The Videos, (daha sonra From There to Eternity ismiyle yeniden yayınlandı) İngiliz heavy metal grubu Iron Maiden'ın 1990'da yayınlanan video klip toplama albümü. Albümde, grubun 1980-1990 arası yayınlanmış bütün video klipleri yer almaktadır ve "The First Ten Years" kutu setine ek olarak çıkarılmıştır. 1965 NBA All-Star Maçı 1965 NBA All-Star Maçı, 13 Ocak 1965 tarihinde St. Louis'da bulunan Kiel Auditorium'da oynanan onbeşinci All-Star maçıdır. Cincinnati Royals takımının oyuncusu Jerry Lucas maçın MVP ödülünün sahibi oldu. Doğu takımının koçluğunu Red Auerbach yaparken, Batı'nın koçluğunu ise Alex Hannum yaptı. Maçı 16.713 biletli seyirci izledi. Adrian Smith (basketbolcu) Adrian Howard (Odie) Smith (d. 5 Ekim, 1936 Farmington, Kentucky) Amerikalı eski profesyonel basketbol oyuncusudur. Kariyeri boyunca National Basketball Association ve American Basketball Association liglerinde forma giymiştir. Adrian Smith, 1960 Yaz Olimpiyatları'nda yenilgisiz bir şekilde Olimpiyat altın madalyası alan Amerika Birleşik Devletleri millî basketbol takımında forma giymiştir. 1.88 boyundaki oyun kurucu, 1961 yılında University of Kentucky'den Cincinnati Royals tarafından draft edildi. Kariyerinin en önemli başarılarından biri, sürpriz bir biçimde kazandığı 1966 NBA All-Star Maçı MVP ödülüdür. 26 dakika oynadığı maçta, normal sezonda da takım arkadaşı Oscar Robertson da desteği ile 24 sayı atarak bu ödülün sahibi olmuştur.) 1966-67 sezonunda %90.3 faul atış yüzdesi ile ligi lider tamamlamıştır. 1969-70 sezonunda, Adrian Smith Royals'den San Francisco Warriors'e takas edilmiştir. Smith'in NBA kariyeri bir sonraki sezon olan 1970-71 sezonunda sona ermiş; daha sonra bir sezon ABA ligi takımlarından Virginia Squires'de forma giymiştir. Savaş Koç Savaş Koç (d. 23 Mart 1963, Ankara) Türk eski millî futbolcudur. "Küçük Savaş" olarak da bilinir (Gelişinden 1 yıl sonra 1961 doğumlu Savaş Demiral transfer edildi ve "Büyük Savaş" lakabını aldı). Ankara'da dünya'ya geldi ve çocuk yaşda ailesiyle beraber işçi ailesi olarak Almanya'ya göç etti. Burada yöresel amatör ekiplerinin altyapılarında futbol oynadı ve daha sonra Türk göçmenler tarafından kurulan Münih Türkgücü'nün altyapısına geçti. Hücum bölgesinde veya orta sahanın sağında oynuyordu. Süratli olduğu ve sert şutlar attığı söylenir. 1986-1987 sezonunun sonunda Galatasaray 14 yıl aradan sonra şampiyon oldu ve Savaş bu başarıda özellikle Malatyaspor'a sıfırdan attığı golle katkı sağladı. 1988-89 sezonunda Şampiyon Kulüpler Kupası'nda yarı finale kadar giden Galatasaray'ın da kadrosundaydı. 4 kez Türkiye A millî takıma çağrılan Savaş Koç 3 kez Türkiye A millî takım formasını giymiştir. A millî takım kadrosunda 1990 Dünya Kupası elemelerinin ilk maçları için yer buldu. Basketball Hall of Fame Naismith Memorial Basketball Hall of Fame, Springfield, Massachusetts'te bulunan ve kariyeri boyunca olağanüstü performans ve başarı gösteren basketbolcuları, tüm zamanların en başarılı koçlarını, basketbol hakemlerini ve sporun diğer önemli kişilerini müzedir. Yine aynı isimle Almonte, Ontario'da bulunan "Naismith Museum & Basketball Hall of Fame"den farklı bir oluşumdur. Kişilerin yanı sıra altı takım Hall of Fame'e girmiştir. Bunlar; Naismith'im ilk basketbol takımı, Buffalo Germans, New York Renaissance, Original Celtics, Harlem Globetrotters ve son olarak 1966 NCAA Erkekler Basketbol Turnuvası Batı Teksas Takımı'dır. "The Naismith Memorial Basketball Hall of Fame"'in misyonu tüm seviyelerde basketbolu korumak, teşvik etmek ve oyunun tarihi hakkında ana bir kütüphane oluşturmaktır. 1959 yılında kurulmuştur. İlk bina 17 Şubat 1968'de ABD'de Springfield'de "Springfield Koleji'nde açıldı. 1985 yılında Connecticut Nehri kıyısısında yeni kampüsü açıldı. 28 Ekim 2002 tarihinde, Hall of Fame önceki binanın hemen güneyinde 45 milyon ABD Doları değerinde, 7,400 m² genişliğinde üçüncü binasını açtı. = Referanslar = YÃ¼ksek lisans Yüksek lisans (İngilizcesi "master"), bir lisans (fakülte) öğretimine dayalı eğitim-öğretim ve araştırmanın sonuçlarını ortaya koymayı amaçlayan bir yükseköğretimdir. Yüksek lisans eğitimi, kişinin eğitim aldığı branşta uzmanlaşması ve bu durumu bilimsel bir makaleyle (tez) ispat etmesiyle tamamlanır. Bu eğitimin ardından kişi "bilim uzmanı", "hekim" , "yüksek mühendis", "yüksek mimar" gibi unvanlara sahip olur. Yüksek lisans, Lisans eğitimi bittikten sonra devam edilen eğitime verilen isimdir. Tezli ve tezsiz yüksek lisans olarak ikiye ayrılır. Tezli yüksek lisans başvurusu yapmak için ALES'e girip yeterli puan almış olmak ve başvuru yapılan programın gerekliliklerini yerine getirmek gerekmektedir. Tezsiz yüksek lisans için ALES şartı aranmamaktadır. Tezli yüksek lisans başvurularında yabancı dil puanı, lisans not ortalaması, ALES puanı ve mülakat puanı kriterleri ile değerlendirmeler yapılmaktadır. Tezli yüksek lisans başvurularında en az 55 ALES puanı şartı aranmaktadır. Bu YÖK tarafından belirlenen asgari ALES puanı şartıdır, üniversiteler daha yüksek ALES puanı isteyebilir. Tezli yüksek lisans programının amacı, öğrencinin bilimsel araştırma yaparak bilgilere erişme, bilgiyi değerlendirme ve yorumlama yeteneğini kazanmasını sağlamaktır. Tezsiz yüksek lisans programının amacı, öğrenciye mesleki konuda derin bilgi kazandırmak ve mevcut bilginin uygulamada nasıl kullanılacağını göstermektir. Tezsiz yüksek lisans programı İkinci Lisansüstü Öğretim’de de yürütülebilir. Bu program toplam otuz krediden az olmamak koşuluyla en az on adet ders ile dönem projesi dersinden oluşur. Dönem projesi dersi kredisiz olup başarılı veya başarısız olarak değerlendirilir. Öğrenci, dönem projesinin alındığı yarıyılda dönem projesine kayıt yaptırmak ve yarıyıl sonunda yazılı bir rapor vermek zorundadır. İlgili senato tarafından belirlenen esaslara bağlı olarak tezsiz yüksek lisans programının sonunda yeterlik sınavı uygulanabilir. Naismith Memorial Basketball Hall of Fame Ã¼yeleri listesi Naismith Memorial Basketball Hall of Fame, ABD'nin Springfield, Massachusetts şehrinde bulunan ve basketbolda üstün başarı gösteren oyunculara, koçlara, hakemlere ve sporun diğer önemli kişilerini içeren, spor için oldukça önemli bir müzedir. Oldukça titiz bir şekilde seçilen kişilerin girebildiği "Basketball Hall of Fame"'e son olarak Eylül 2008'de yeni üyeler alınmıştır. 2008'de eklenen yeni isimlerden sonra, "Hall of Fame" ile 285 kişi bireysel olarak (134'ü oyuncu, 79'u koç, 3'ü hem oyuncu hem koç, 56 yönetici ve iştirakçi ve 13 hakem olmak üzere) ve 6 takım onurlandırılmıştır. Nate Archibald "Bu madde NBA oyuncusu Nate Archibald'i içermektedir. Gossip Girl karakteri için Nate Archibald (Gossip Girl) maddesine bakınız." Nathaniel "Tiny" Archibald (d. 2 Eylül 1948, New York) Amerikalı eski profesyonel basketbol oyuncusudur. 13 yıl boyunca NBA'de oynayan Nate Archibald, en iyi sezonlarını Kansas City Kings ve Boston Celtics'te geçirmiştir. Başarılı bir pasör ve orta mesafeden yüksek yüzdeli şut atabilen bir oyuncudur. Ayrıca çabuk karar vermesi ve hızlı oyuna yatkınlığı ile savunması, özellikle açık alanlarda, oldukça güç bir oyuncu olarak ünlenmiştir. Boyalı alanda ise, bu özelliklerinden dolayı içeri pas atabilmesi ve isabetli şut yeteneği ile tehlikeli bir oyuncuydu. Archibald, 1970 NBA Draftı'nda ikinci tur, 16. sıradan Cincinnati Royals tarafından seçilmiştir. 1972-73 NBA sezonunda, Archibald NBA'i hem skor, hem de asistte lider kapatarak o döneme kadar bu iki kategoriyi ilk sırada tamamlayan ilk oyuncu oldu. Daha önceden 1967-68 sezonunda, Oscar Robertson hem sayı hem de asistte lig lideri olmasına rağmen o dönemde resmi olarak istatistikler maç başına değil, toplamda tutulmaktaydı. Maç başına attığı 34.0 sayı o dönem için bir oyun kurucu oyuncu için rekordu. Aynı sezonda yaptığı 910 asist (maç başına 11.4 asist) yine o dönem için NBA rekoru oldu. Daha önceki asist rekoru 908 asistle Guy Rodgers'e aitti. Sporting News tarafından 1973 yılında NBA'in En Değerli Oyuncusu seçildi. 1976 yılında Kings, Archibald'ı New York Nets'e takasta gönderdi. 1976-77 sezonunda sezonun büyük bölümünü sakat olarak geçirmesi üzerine, bir sonraki sezonda Nets'ten Buffalo Braves'e takas olarak gönderildi. Aşil tendonundan sakatlandığından dolayı, Braves ile normal sezonda hiçbir maça çıkamadı. Braves de bunun üzerine bir sonraki sezon başlamadan önce Boston Celtics'e gönderdi. Archibald, Celtics'te kariyerin ilk ve tek şampiyonluğunu 1980-81 sezonunda genç NBA starı Larry Bird ile birlikte kazandı. Üç kez All-NBA takımına seçilen (1973, 1975, 1976), Nate Archibald iki kez ise All-NBA ikinci takıma (1972, 1981) seçilmiştir. Yedi kez NBA All-Star Maçı kadrosuna seçildi (1973, 1974, 1975 , 1976, 1980, 1981 ve 1982) ve 1981 NBA All-Star Maçı'nda MVP ödülünü kazandı. Archibald üç kez serbest atış basketinde lig lideri olarak, iki kez ise NBA faul atışında lider olarak sezonu tamamladı. NBA kariyeri boyunca 876 maç oynadı, 16,841 sayı attı (maç başına 18.8 sayı) ve 6,476 asist yaptı. Ligin 50. yıl anısına seçilen "NBA tarihinin en iyi 50 oyuncusu" listesine seçildi. 1991 yılında ise Naismith Basketball Hall of Fame'e girdi. SavaÅŸ Demiral Savaş Demiral (d. 28 Haziran 1961, Zonguldak) Türk eski millî futbolcu, teknik direktör. Orta saha mevkiinde oynuyordu. Kendisini takım arkadaşı Savaş Koç'tan ayırtmak için "Büyük Savaş" lakabı verildi. Galatasaray'a 1987-1988 sezonunun başında Samsunspor'dan Tanju Çolak ile beraber transfer edildi. Galatasaray'ın 1988-1989 sezonunda Şampiyon Kulüpler Kupası üçüncüsü olmasında katkısı oldu. İlk turda Rapid Wien'e attığı mükemmel gol kupanın en güzel