temel yapÄ± tipini destekler: Token'lar ve veri/komut yapılarıdır. Tokenlar3 bayt uzunluğundadır ve başlangıç sınırlayıcısı, erişim kontrol baytı ve bitiş sınırlandırıcısından oluşurlar. Veri/komut yapısının boyutu, verilerin olduğu alanın boyutuna bağımlı olarak değişir. Veri yapısı üst katman protokollerinin bilgilerini taşır, while komut yapısı kontrol bilgisini kapsar ve üst katmandan veri bulundurmaz. Token ring 100base-tx donatımı ve CAT5 UTP kablolarla fiziksel halka bağlantısı yapılır. Mandal Mandal, bir nesnenin kurutulması, çalıştırılması, açılıp kapatılması amaçlarını gerçekleştirebilmek için dizayn edilmiş araç. Özellikle bilinen yaygın anlamıyla mandal, ıslak çamaşırların bir ip üzerine serilerek kurutulması için çamaşırların ipe tutturulmasını sağlar. Plastik, ahşap ya da demirden imal edilebilmektedir. Apollo 13 (film) Apollo 13, 1970' teki başarısız olan Ay görevini dramatize eden bir filmdir. Film, Jim Lovell ve Jeffrey Kluger tarafından, William Broyles Jr. ve Al Reinert yazar ekibinin Lost Moon adlı kitabından sinemaya uyarlanmıştır. Tom Hanks, Kevin Bacon, Bill Paxton, Gary Sinise, Ed Harris ve Kathleen Quinlan gibi yıldızların rol aldığı filmi Ron Howard yönetmiştir. 2002' de, Apollo 13 filminin kısa bir sürümü IMAX filmi olarak çıkartıldı. 2005 yılında ise orijinal sürümünü ve IMAX sürümünü içeren 10. yıl kutlama DVD ' si çıkartıldı. 2006 yılının gelmesiyle de yüksek çözünürlüklü sürümü olan HD DVD' si satışa sunuldu. Film: Aynı ekipte olan Jim Lovell (Tom Hanks), Ken Mattingly (Gary Sinise) ve Fred Haise (Bill Paxton) Apollo 13 görevi için altı ay süren bir hazırlık döneminden geçerler. Kalkıştan iki gün önce Ken Mattingly kızamık hastalığına yakalandığı teşhisiyle ekipten alınır ve yerine başka bir ekipten Jack Swigert atanır. Apollo 13 fırlatıldıktan sonra daha Ay yörüngesine girmeden bir elektrik arızası yüzünden zorlu anlar yaşar. Ekip, uzay mekiğinde oksijensiz kalma tehlikesiyle Dünya' ya geri dönmeye karar verir fakat uzay mekiği çok büyük hasar görmüştür ve enerjisiz kalmıştır. Houston çalışanları (Nasa komuta merkezi) kısıtlı enerji ile ekibi geri döndürmek için aralıksız olarak çalışmalarını sürdürür, daha sonra Ken Mattingly' nin de yardımıyla ekip Dünya' ya gelmeyi başarır. AslÄ±han Aslıhan, aşağıdaki anlamlara gelebilir: Rodrigo Tello Rodrigo Álvaro Tello Valenzuela (d. 14 Ekim 1979, Santiago), orta saha olarak görev yapmış Şilili eski futbolcudur. Hector ve Eliana Tello Valenzuela'nın oğlu olarak Santiago'da dünyaya geldi. Christian adında bir erkek kardeşi vardır. Kariyerine Universidad takımında başladı. İlk resmi maçına 27 Şubat 1999'da, Cobreloa'ya karşı 2-1 kazandıkları maçta çıktı. İlk golünü ise 8 Mayıs 1999'da Coresal takımına attı. 80 maça çıktığı takımında 11 gol attı. 2001 yılında Sporting Lizbon kulbüne transfer oldu ve 6 yıl bu takımın formasını giydi. 2007-08 sezonu öncesinde futbolcu sözleşmesi bittiği için bedelsiz olarak Beşiktaş'a transfer oldu. 2008-09 sezonunda hem lig hem kupa şampiyonluğu yaşadı. 2009-10 sezonunun ardından kulüpten ayrıldı. 2010-2011 sezonu öncesi kendisini 3 yıllığına Eskişehirsporlu yapan sözleşmeyi imzaladı. Beşiktaş'a bonservis bedeli ödenmemiştir. Sözleşmesi 31 Mayıs 2013'te sona ermiş daha sonra sözleşmesi uzatılmıştır. 2013-14 ara transfer dönemine kadar bu takımla Lig'de 79 maç, 3 gol ve 22 asist performansıyla oynayan Tello, Türkiye Kupası'nda 12 maç 2 gol ve 2 asist istatistiğiyle oynamıştır. Takımı ile UEFA Kupası'nda ise 3 maça çıkmıştır. 2013-14 ara transfer döneminde ise sözleşmesi çift taraflı olarak feshedilmiştir. Tello 2013-14 ara transfer döneminde yoğun uğraşlar sonucu Elazığspor'a transfer olmuştur. Tello 2014 yaz transfer döneminde Şanlıurfaspor ile sözleşme imzalamıştır. Tello, 4 Ağustos 2015 tarihinde Şili ligi takımı Audax Italiano ile bir yıllık anlaşma yaparak, 15 yıllık bir aradan sonra memleketine döndü. Buna takip eden sürede, 28 Nisan 2016 tarihinde, 36 yaşında futboldan emekli olduğunu duyurdu. Şili millî futbol takımında oynayan Tello ilk millî takım maçına 22 Mart 2000'de Santiago'da oynanan Honduras ile oynanan hazırlık maçında çıktı. Maçı Şili 5-2 kazanırken, Tello da ilk golünü 9. dakikada kaydetti. Tek resmi golü ise 29 Mart 2000'de 2002 FIFA Dünya Kupası elemelerinin ilk maçında Arjantin'e 4-1 yenildikleri maçta takımının tek golü oldu. Golü 29. dakikada frikikten atmıştı. Ancak 2002 Dünya Kupası'na gidemeyen Şili kadrosunda yenilenmeye gidince, birçok futbolcu gibi Tello da takıma az çağrılmaya başladı. Avustralya'daki 2000 Yaz Olimpiyatları'nda bronz madalya kazanan Olimpik millî takımının futbolcularından oldu ve bir de gol attı. Temmuz 2007'de Şili Futbol Federasyonu tarafından 20 maç millî takıma çağrılmama cezası aldı. Bunun nedeni Copa América'da çeyrek finale çıkan takımdan Tello'nun da dahil olduğu 5 oyuncu gece fazla alkol alıp diğer müşterileri rahatsız etmesiydi. Daha sonra bu ceza 10 maça indirildi. Ceza sonrası teknik adam Marcelo Bielsa tarafından Türkiye'ye karşı hazırlık maçına çağrıldı ve 2010 FIFA Dünya Kupası elemelerinde de forma giymişti. İnternet değişim noktası Internet değişim noktası ( Internet Exchange Point – IXP ), farklı İnternet servis sağlayıcılarının ( Internet Service Provider – ISP ), karşılıklı denklik anlaşmalarına göre, kendi ağları arasında İnternet trafiği değişimini ücretsiz olarak gerçekleştirmelerini sağlayan fiziksel bir altyapıdır. IXP’ler ISP’lerin upstream transit sağlayıcıları aracığılıyla teslim etmesi gereken trafik miktarını düşürür, dolayısıyla servislerinin Her Bit için Ortalama Teslim Maliyeti ( Average Per-Bit Delivery Cost ) de azalır. Ayrıca, IXP üzerinden keşfedilen yolların artan sayısı yönlendirme (routing) verimini arttırır, hata toleransını gelişmesini sağlar. Bir IXP’nin başlıca amacı bilgisayar ağlarının bir ya da daha fazla üçüncü parti ağları kullanmadan santral aracılığı ile birbirleriyle iletişim kurmasını sağlamaktır.Ağların birbirleriyle direkt iletişiminin çok çeşitli avantajları vardır; ama bu noktada başlıca nedenler maliyet, gecikme ve bant genişliğidir. Mesela, ISP’nin upstream sağlayıcısına doğru gerçekleşen trafiğin ücretlendirilmesi yapılırken, bir santral üzerinden direkt bağlantı olarak gerçekleştirilen trafik geçişi herhangi bir topluluk tarafından ücretlendirilmez. Ağlar arasında gerçekleştirilen direkt bağlantı, ki çoğu zaman bu her iki ağ aynı şehirde olmaktadır, veriye erişim için diğer şehirlere, ki muhtemelen farklı kıtalarda, bir ağdan diğer ağa iletimi için gezinme ihtiyacını ortadan kaldırıyor, bu yüzden de gecikmenin düşmesi söz konusu. Üçüncü avantaj olarak hız ise yetersiz şekilde gelişmiş uzun-mesafe bağlantılarına sahip alanlarda en çok fark edilen özelliktir. Bu bölgedeki ISP’ler, Kuzey Amerika, Avrupa ya da Japonya’daki ISP’lere göre veri transferi için 10 ya da 100 kat arasında değişen oranlarda daha fazla ödemek zorunda kalabiliyor. Bu yüzden, bu tür ISP’ler İnternetin geri kalanına tipik olarak daha yavaş, daha limitli erişimlere sahiptir. Buna rağmen, yerel bir IXP’ye olan bağlantı, onlara yakın komşu ISP’lerin müşterileri arasında limitsiz ve masrafsız veri transfer etme imkânı sağlayabilir. Klasik bir IXP, her bir ISP’nin bağlantısına ortak olduğu bir ya da daha fazla ağ anahtarından oluşur. Anahtarların varlığından önce IXP’ler FOIRL hub’ları ya da FDDI ring’lerinden başlayarak daha sonra 1993 ve 1994’te kullanılabilir olmalarıyla birlikte Ethernet ve FDDI anahtarlarına geçiş yaparak bu arabirimlerden yararlandılar. ATM anahtarları 1990’ların sonuna doğru kısa bir süreliğine birkaç IXP’lerde kullanılmışlardı, en yoğun durumlarında pazarın yaklaşık olarak %4’ünü yönetiyorlardı ve Stockholm IXP’si NetNod tarafından SRP/DPT ( FDDI ile SONET’in başarısız birleşimi ) kullanmak amacıyla gerçekleştirilmiş verimsiz bir girişim vardı; ama galip gelen, varolan tüm İnternet santral yapısının %95’inden fazlasını yöneten Ethernet oldu. Tüm Ethernet portlarının hızları küçük boyutlu gelişen ülke IXP’lerinin 10 Mbit/s sinden; Seul, New York, Londra, Frankfurt, Amsterdam ve Palo Alto gibi büyük merkezlerin birleşik 10 Gbit/s sine kadar genişleyen bir yelpazede modern IXP’lerde yerini alacaktır. Eğer bir IXP herhangi bir işletim maliyeti yaratırsa, bu genellikle santralin ortakları arasında paylaşılır. Daha pahalı santrallerde katılımcılar aylık ya da yıllık ücret öderler. Bu ücret, kullandıkları port ya da portların hızları ile ya da daha az yaygın olmakla birlikte santral üzerinden geçirdikleri trafiğin miktarı ile belirlenir. Trafiğin miktarına dayalı ücretler tercih edilmemektedir; çünkü bunlar santralin gelişmesine olan teşvike engel teşkil etmektedirler. Bazı santraller anahtar portları ve yeni ortakların talep ettiği herhangi bir ortam adaptörünün ( GBIC s, SFP s, XFP s, XENPAK s vb. ) maliyetini dengelemek ve servis vermesi için verilen yapılandırma hizmeti için ayrıca kurulum ücretine de sahiptir. IXP'ye olan bağlantının kendisi değişim yapılacak herhangi bir trafiğe neden olmaz. Bu, paylaşılan bir ortam üzerindeki fiziksel varlıktan başka bir şey değildir. Bir IXP üzerindeki iki katılımcı arasında Internet trafik akışına sahip olmak için aralarında BGP paylaşımını başlatmalı ve paylaşım ilişkisi üzerindeki hattı anons etmek için seçmelidir. Bu hatlar kendi adreslerine olabildiği gibi muhtemelen diğer mekanizmalarla birbirine bağlanan ISP’lerin adreslerine olan hatlar da olabilir. Paylaşımda olan diğer grup kabul ettiği bu hatlar için yönlendirme (routing) filtrelemesi gerçekleştirebilir ve buna bağlı olarak trafiği yönlendirebilir. Ya da bu yolları reddebilir ve bu adrese ulaşmak için diğer yolları kullanır. Birçok durumda, bir ISP diğer ISP’ye hem direkt linke sahip olacaktır hem de, genellikle reddedilen, IXP üzerinden diğer ISP’ye giden bir hat kabul edecektir. Eğer direkt link hata oluşturursa trafik daha sonra IXP üzerinde akmaya başlar. Bu durumda IXP bir çeşit destekleme linki olarak davranır. Roland E-80 Roland E-80, Roland firmasının 2006 yılında piyasaya sunduğu Music Workstation'dur. Kendisinden önce üretilen G-70 modelinin tüm özelliklerine ve altyapısına sahip olması haricinde ek olarak 6 yeni drum kit eklenmiştir. 2 SRX Board okuması sayesinde 128 Mb boyutunda sample sound ve drum kit eklenebilmektedir. Renkli dokunmatik ekran, D-Beam, Vocal Harmonizer öne çıkan özelliklerindendir. G-70'ten farklı olarak 35x2 watt hoparlör, 12x2 watt tweeter sayesinde çok canlı ses üretebilmektedir. Hoparlör, istenildiği takdirde switch yardımıyla kapatılabilir veya istenilen modda kullanılabilir. Son güncelleme olarak Roland, E-80 için Version 2 adlı paketi sunmuştur. Bu paket sayesinde E-80'in MP3 formatı okumasına destek verilmekte, ayrıca yeni ses ve drum kitler eklenmektedir. NATO'nun Yugoslavya'yı bombalamasının kronolojisi NATO kuvvetleri Yugoslavya'ya karşı hava harekatı başlattı. Yugoslavya, ABD, İngiltere, Almanya, Fransa ve Hollanda ile diplomatik ilişkileri kesti. Romanya ve Bulgaristan'dan yapılan resmi açıklamalarda da NATO harekatı desteklenirken, operasyonda fiili olarak yer alınmayacağı belirtildi. NATO, dördüncü dalga saldırısında Belgrad ve Priştine yakınlarında çok sayıda askeri hedefi vurdu. F-117 uçaklardan biri Budjanovci yakınlarında Sırp kuvvetleri tarafından omuzdan atılan çok basit sisteme sahip SA-3 tipi füzeyle vurularak düşürüldü. İbrahim Rugova Belgrad'da Miloşeviç ile bir görüşme yaptı ve NATO operasyonunun bir an önce durdurularak soruna görüşmeler yoluyla çözüm bulunmasını istedi. NATO uçakları Novi Sad'daki Tuna nehri üzerinden geçen ikinci köprüyü de imha ettiler. Aleksinaç kentinde 250 kiloluk bir NATO bombasının vurması sonucunda 17 kişi öldü. Yugoslavya yönetimi Paskalya nedeniyle Kosova'da tek taraflı ateşkes ilan etti. ABD, İngiltere, İtalya, Almanya ve Fransa ateşkes ilanını, NATO'nun isteklerini karşılamadığı gerekçesiyle reddetti. Priştine'de NATO'nun telefon santralını hedefleyen bombası yerleşim bölgesine düştü, ancak can kaybı yaşanmadı. NATO pilotları Grdelica'da bir köprüyü geçmekte olan trene iki füze attı. Sırp kaynaklara göre 14 kişi öldü, 16'nin yaralandı. NATO Bačište otelini vurdu. NATO uçakları, Sırp askeri araçları diye Djacovica bölgesinde Arnavut bir göçmen konvoyunu vurdu. 73 ölü, 33 kişinin de yaralandı. NATO Ušće televizyon merkezini ve Slobodan Miloşeviç'in liderliğindeki Sırbistan Sosyalist Partisi'nin Belgrad'daki merkezini de vurdu. NATO Sırbistan Radyo Televizyonunu bombaladı. 16 gazeteci yaşamını yitirdi. Sırp kasabası Surdulica'ya isabet eden füze en az 20 kişinin ölümüne yol açtı. NATO, askeri barakaları vurmayı amaçlayan füzelerinden birinin hedefini şaşırdığını ve yerleşim bölgesine düştüğünü açıkladı. Belgrad'ın güneyindeki ordu barakalırını vurduğunu sanan NATO uçakları bir yerleşim merkezini vurdu. Saldırıda en az 20 sivil öldü. NATO'nun bir füzesi Yugoslavya-Bulgaristan sınırında bir evi yanlışlıkla vurdu. Olayda yaralanan olmadı. NATO uçakları Priştine yakınlarındaki Lužane Köprüsü'nü vurduğu, köprü vurulurken üzerinden geçmekte olan otobüsteki yolcuların 47'sinin öldüğü, 16'sının da yaralandığı bildirildi. Yugoslavların elinde 32 günden beri esir olan üç Amerikan askeri serbest bırakıldı. Slobodan Miloşeviç'in Clinton'a gönderdiği mesajında, ikili görüşme yapmayı teklif ettiği ve NATO'ya da ayrıntıları basına açıklamayan dört öneri sunduğu belirtildi. Kosova'ya düzenlediği hava saldırısında bir yolcu otobüsünün vurulması sonucunda 20 kişinin yaşamını yitirdi, 47'nin de yaralandı. "Fransız Sınır Tanımayan Doktorlar" yardım kuruluşuna bağlı bir konvoy, Priştine'de bombalandı. Arnavutluk'ta bir Amerikan AH-64 Apaçi saldırı helikopterinin eğitim uçuşu sırasında düştü, kazada 2 pilot öldü. Almanya'nın Bonn kentinde düzenlenen Gelişmiş Ülkeler (G-8) Zirvesi'nde, NATO'nun Yugoslavya'ya karşı düzenlediği operasyonlar görüşüldü. Niş'te pazar yerini ve bir hastanenin avlusunu vuran NATO uçakları 15 kişinin ölümüne yol açtılar. NATO'nun Yugoslavya'ya yönelik operasyonunda Belgrad'daki İtalyan ve Çin Halk Cumhuriyeti büyükelçilikleri vuruldu. Patlama sonucu hasara ugrayan İtalyan Büyükelçiliği çalışanlarına zarar gelmezken; 3 füzenin isabet ettiği ve yerle bir olan Çin Büyükelçiliği'nde 4 kişi öldü. Patlama sonucunda yangın çıkan binada 5'i ağır olmak üzere 20'den fazla kişinin de yaralandığı bildirildi. Yugoslav ordusu, bazı birliklerini Kosova'dan çekmeye başladı. ABD Başkanı Bill Clinton, NATO füzelerinin Belgrad'daki Çin Büyükelçiliği'ni vurmasıyla ilgili olarak Çin Devlet Başkanı Jiang Zemin'e bir mesaj göndererek, büyükelçiliğin vurulmasının istemeden, yanlışlıkla yapıldığını ifade ettiğini belirtti. Niş vuruldu. 14 sivil yaralandı. Novi Sad Radyo Televizyonu vuruldu. NATO, 87 Kosovalı'nın ölümü, 78'inin de yaralanmasıyla sonuçlanan saldırının sorumluluğunu üstlendi, ancak Korişa köyünün askeri bir hedef olduğunu bildirdi. Bor, Avrupa'nın en büyük bakır madeni vuruldu. Bor vuruldu. 1 kişi hayatını kaybetti. İbrahim Rugova, Javier Solana ve Wesley Clark ile Brüksel'deki NATO Genel Merkezi'nde bir araya geldi. Rugova, Sırp hedefleri "etkisiz" duruma getirilene kadar NATO'nun hava akınının sürdürülmesini isteyerek, ""Kosova'da artık tek çözüm bağımsızlık olarak ortaya çıktı"" dedi. Kosova'daki Gnjilane vuruldu. 4 ölü, 16 yaralı. NATO'nun hava operasyonları sürerken, Belgrag'daki bir hastanenin isabet alması sonucu 3 hasta ve 1 koruma görevlisinin öldüğü bildirildi. NATO hava saldırıları, Belgrad'daki İsviçre, Libya ve İsrail diplomatik misyonlarında hasara neden oldu. NATO uçaklarının Yugoslavya'nın başkenti Belgrad'daki bir termik santrali bombalaması sonucunda 10 işçi yaralandı ve birçok kent karanlıkta kaldı. Haşim Taçi'nin siyasi muhalifleri olan Kosova Kurtuluş Ordusu militanlarının kontrolü altında bulunan bir askeri kışlayı da "yanlışlıkla" vuruldu. Dragan Milunoviç adlı Sırp milletvekili NATO bombardımanında öldü. Ayrıca operasyonlarda su ve elektrik tesislerinin vuruldu, birçok kentin elektiriksiz ve susuz kaldığı. Kosova'nın Uroşevaç kentinde bir yerleşim biriminin vurulması sonucu 7 Arnavut ağır yaralandı. NATO uçakları ayrıca Belgrad'daki Sırbistan İçişleri Bakanlığı binasını da vurdu. Sirbistan'ın güneyindeki Varvarin bir köprünün vuruldu. 11 ölü ve 40 yaralı. NATO harekatı sırasında, Sancak'taki Yenipazar kentinde 23 sivil öldürüldü. Rusya'nın Kosova Özel Temsilcisi Viktor Çernomirdin ile AB temsilcisi ve Finlandiya Cumhurbaşkanı Martti Ahtisaari, Kosova krizine barışçı bir çözüm bulma çabaları çerçevesinde Belgrad'a giderek, Yugoslavya Devlet Başkanı Slobodan Miloşeviç ile görüştüler. Rusya ve AB temsilcileri Belgrad yönetimine uluslararası toplumun barış planını ilettiler. Yugoslavya Parlamentosu, G-8 ülkeleri tarafından hazırlanan Kosova Barış Planı'nı kabul etti. Karar, Martti Ahtisaari ve Viktor Çernomırdin'in Belgrad'taki temaslarından sonra alındı. Kosova Barış Planı'nın Yugoslavya Parlamentosu tarafından kabul edilmesinin ardından askeri yetkililerden oluşan NATO heyetinin Belgrad'a gideceği ve Sırpların Kosova'dan çekilmeye başlayana kadar operasyonun da sürdürüleceği bildirildi. NATO ve Yugoslav askeri yetkililerinin, Sırp güvenlik güçlerinin Kosova'dan geri çekilmesi ve NATO bombardımanının sona erdirilmesi konularını görüşmek üzere Makedonya-Kosova arasındaki Blaçe sınır kapısı yakınlarında bir araya geldikleri, ancak görüşmelerden bir sonuç alınamadığı belirtilirken, görüşmelerin devam edeceği bildirildi. NATO ve Yugoslav askeri heyetleri arasında Sırp askerlerinin Kosova'dan çekilmesiyle ilgili yapılan görüşmelerin dün kesilmesinin ardından ittifak güçlerinin Yugoslavya'ya yönelik harekatı yoğunlaştırarak sürdürecekleri bildirildi. NATO ve Yugoslavya askeri yetkilileri Sırplar'ın Kosova'dan çekilmelerine ilişkin yapılan görüşmelerde anlaştılar. Anlaşmanın NATO ve Yugoslavya yetkilileri tarafından imzalandığı açıklandı. NATO Genel Sekreteri Javier Solana düzenlediği basın toplantısında, NATO Avrupa Kuvvetleri Komutanı General Wesley Clark'a, NATO'nun Yugoslavya'ya karşı hava operasyonunu askıya alması yolunda talimat verdiğini söyledi. BM Güvenlik Konseyi, Kosova'ya uluslararası askeri ve sivil birimlerin yerleştirilmesini onayladı. Telaffuz Telaffuz, söyleyiş ya da boğumlanma; bir dildeki sözcüklerin söyleniş biçimi. Telaffuz, Arapça kökenli bir sözcüktür. Dilbilimde, ilgili sözcük ya da cümlenin kullanıldığı dilin okuma özellikleri ve sese dönüşmesinin ifadesi olan telaffuz, kendi içinde yöresel farklılıklar gösterebilir. Her dilin söyleyiş özellikleri farklıdır. Türkçe yazıldığı gibi okunan bir dil olmasına karşın, yerel söyleniş ayrımları ile bunun geçerli olmadığı durumlar görülür. Ayrıca Türkçeye yabancı dillerden geçen sözcükler için de telaffuzdaki vurgu kuralları söz konusu olmayabilir. Ã–rnek: Mustafa Ã‡aÄŸatay Mustafa Çağatay (1937-1989). Kıbrıslı Türk devlet adamı ve siyasetçi. Kıbrıs Türk Federe Devleti'nin 1978-1983 arasında başbakanlık görevini yürüttü. 15 Kasım 1983'te KKTC'nin kuruluşunda kurucu başbakandı. Kıbrıs'ta üç dönem başbakanlık yapan Mustafa Çağatay, 1937 yılında Limasol kentinde doğdu. İlk ve ortaokulu Limasol'da, lise öğrenimini ise, "Lefkoşa Türk Erkek Lisesi"nde tamamladı. Üç yıl Limasol Kaza Mahkemesi'nde memur olarak çalıştı. 1959'da hukuk öğrenimi için Londra'ya gitti. 1963'te Londra'dan hukuk mezunu olarak Limasol'a döndü ve avutkalık yapmaya başladı. Bu yıllarda TMT saflarına katılarak Limasol Sancak Karargâhı'nda hukuk müşavirliği yaptı. 3 Nisan 1989'te bir trafik kazasında hayatını kaybetti. 5 Temmuz 1970 seçimlerinde Limasol'dan Türk Cemaat Meclisi üyesi seçildi. 24 Şubat 1975'te oluşan Kurucu Meclis'te federe devletin anayasasını hazırlmak için seçilen komitenin üye ve sözcülüğünü yaptı. 1976 genel seçimlerinde UBP Girne milletvekili seçildi. Bir süre, UBP grup başkan vekilliği yaptı. Birinci Nejat Konuk Hükûmeti (1976-1978) kabinesinde maliye bakanlığı görevini üstlendi. 1978'deki Osman Örek Hükümeti'nde ise, çalışma-sosyal işler ve sağlık bakanlığı görevine atandı. 1978'de başbakan olarak görevlendirildi. Bu görevi 13 Temmuz 1981'e kadar devam etti. 1981 genel seçimlerinde UBP Girne adayı olarak ikinci kez milletvekili seçildi ve yeni hükûmeti kurmak üzere yeniden başbakan olarak görevlendirildi. Ancak meclisten güvenoyu alamaması nedeniyle 2. kez görevlendirildi ve koalisyon hükûmeti kuruldu. 29 Kasım 1983'e kadar kurulan koalisyon hükümetinde başbakanlık yaptı. Bu dönemde, KKTC'nin ilânı kararı ve bağımsızlık bildirgesi gibi iki tarihî olaya imza atıldı. 15 Kasım 1983'te KKTC'nin kuruluşunda kurucu başbakan olarak tarihe geçti. Halep Kuşatması (637) Halep Kuşatması, Bizans kalesi ve Yarmuk Savaşı'ından sonra kuzey Levant'te kalan Bizans'ın kalelerinden biri, 637 yılı Temmuz ve Ekim ayları arasında meydana geldi. Yarmuk Savaşı'ndan sonra Müslümanlar kuzey bölgelere Suriye'nin derin içlerine yürüyüşe geçtiler. Küçük ve büyük şehirlerin fethinden sora Ebu Ubeyde bin Cerrah ve Halid bin Velid Suriye'de antik bir şehir olan Kinnesrin'de buluştular ve ordular Halep'e doğru yürüyüşe geçtiler. O zaman Halep güçlü Bizans İmparatorluğu garnizonu altında olup ve kaleyi General Joachim elinde tutuyordu. Halep, büyük şehir duvarlarına sahipti ve küçük fakat dikey ele geçirilemez dış taraf tepenin üzerindeydi. Etrafı geniş kale hendeği ile çevrilmişti. Halep'teki Bizans komutanı Joachim, Halid ve Ebu Ubeyde komutası altındaki Müslümanları kale dışında açık yerde karşıladı. Yenilgiye uğradı ve hızlı bir şekilde kaleye geri döndü. Kuşatmayı kırmak için cesurca ani saldırılarda bulundu fakat her defasında başarısızlığa uğradı. İmparator Herakleios'dan yardım için hiçbir işaret gelmiyordu. 637 yılı Ekim ayı civarlarında Romalılar askerlerin kaleyi barış içinde terk etmeleri koşuluyla teslim oldular. Joachim kendisi ve 4000 (güçlü) Yunan askerleri ile birlikte din değiştirerek Müslümanlığa geçti. O kendisinin olağanüstü güçlü ve sadık memur olduğunu kanıtlamıştı ve çeşitli Müslüman generaller idaresi altında cesurca savaştı. Ebu Ubeyde bin el-Cerrah Roma yolu üzerinde bulunan Azaz'ı (Suriye'de küçük bir kasaba olup, Halep'in 30 km kuzy-kuzeybatısında yer alır) alması için Malik bin Ashtar'ın komutası altında bir kol gönderir. Bu bölge müslümanlarca Roma olarak adlandırılır ve şimdiki konumuyla Türkiye'nin güney batı bölgesinde ve Toros Dağları'nın doğusunda yer alır. Malik Joachim'in yardımlarıyla Azaz'ı ele geçirir ve bölgede yaşayanlarla bir anlaşma imzalar. Daha sonra Halep'e döner. Azaz'ın ele geçirilmesi ve temizlenmesi Halep'in kuzeyinde Roma kuvvetlerinin kalmamasını sağlaması açısından önemlidir. Malik bin Ashtar'ın orduya yeniden katılmasıyla Ebu Ubeyde, Antakya'yı ele geçirmek için batıya doğru yürüyüşe geçti ve 30 Ekim 637 tarihindeki Demirköprü Savaşı'ndan sonra ele geçirdi. Suroosh Alvi Suroosh Alvi (Suruş Alvi) Pakistan kökenli Kanadalı bir gazeteci ve film yapımcısıdır. 1994 senesinde kurulan Vice Dergisi (Vice Magazine)'nin de yan kurucularındandır. Bir medya kritiği de olan Alvi, aynı zamanda Afrika, Ortadoğu ve Güney Asya gibi tehlikeli yerlerde belgeseller yapmıştır. Umbro Umbro, Büyük Britanyalı spor ürünü satıcısı şirket. Firmanın genel merkezi İngiltere'nin Manchester şehrindedir. 1924 yılında firma Umbro ismini almıştır. Umbro genel olarak futbol takımlarının malzemelerini sağlamaktadır. Daha çok İngiltere, İrlanda, Norveç, İsveç ve Türkiye'den takımlara sponsor olmaktaydı. Takımlar arasında Beşiktaş, Galatasaray, Olimpic Lyon, Everton, Glasgow Rangers, Celta, Barcelona, Wisla Krakow gibi birçok tanıdık kulüpler vardı. Umbro ayrıca Michael Owen ve John Terry gibi ünlü oyunculara sponsorluk da yapmaktadır. Umbro, 23 Ekim 2007'de Amerikan firması olan Nike tarafından Avrupa pazarında daha geniş kitlelere ulaşmak için satın alınmıştır. Firmanın logosu kurucu iki Humphrey kardeşleri temsilen iki adet eşkenar dörtgenden oluşmaktadır. Büyük olan eşkenar dörtgen büyük olan kardeşlerden Wallac'ı, küçük eşkenar dörtgen ise Harold'u temsil etmektedir. PekiÅŸtirme (dilbilgisi) Pekiştirme, bir sözcüğe anlamını kuvvetlendirmek için ilaveler yapılması veya sözcüğün tekrarlanmasıdır. Türkçede başlıca beş çeşit pekiştirme vardır. Sözcüğün ilk hecesi alınıp sonuna "p, m, s, r" ünsüzlerinden biri getirilmesi ile oluşan yeni hece, sözcüğün başına eklenir. "p, m, s, r" harfleri "pekiştirme harfleri"dir. Ã–rnekler: İlk maddeye ek olarak, "p, r, s ,m" harflerinden sonra "e, a" harflerinin getirilmesi ile yeni bir pekiştirme gerçekleşir (bakınız: ses türemesi): İkilemelerle pekiştirme yapılabilir: "mi" soru edatı ile pekiştirme yapılabilir: Kuralsız olarak gerçekleşen pekiştirmeler vardır: Kepenk Kepenk, sarmal kapı, daraba gibi birçok isimle anılan dikey çalışan bir kapı modelidir. Roller shutter olarak İngilizce literatürde adlandırılır. Kepenkin üst tarafında bulunan motor şaftının dönmesi ile kepenk lamellerinin bunun üzerine sarılması sonucu açılıp kapanma işlemi yapar. Garaj kapılarından dükkân kapılarına, yangın bölme ihtiyacı olan yerden fabrika kapılarına kadar birçok yerde çok farklı şekillerde kullanılır. Ev camları için panjur tipi sarmal kapılar da mevcuttur. I Don't Wanna Leave I Don't Wanna Leave, "(Türkçe: Ayrılmak İstemiyorum)" Polonya'nın 2009 Eurovision Şarkı Yarışması'nda Lidia Kopania'nın seslendirdiği şarkıdır. Fakat yarı finalde elenmiştir. GÃ¼naha Davet Günaha Davet ile aşağıdakiler kastedilmiş olabilir: Firefly (şarkı) "Firefly" (), Hristina Metaksa tarafından seslendirilen 2009 Eurovision Şarkı Yarışması'nda Kıbrıs Cumhuriyeti'ni temsil eden şarkı. Şarkı İngilizce dilinde seslendirilmiştir. Şarkı Nikolas Metaksas tarafından yazılmıştır. Şarkı yarışmada Norveç'in temsilcisi Alexander Rybak'ın şarkısı "Fairytale"'dan sonra ve Slovakya'nın temsilcisi Kamil Mikulčík feat. Nela Pocisková'nın şarkısı "Leť tmou"'den önce 7. sırada çıkmıştır. Yarışmanın yarı finalinde 19 şarkı arasından 14. olmuştur. Böylece şarkı Finale yükselememiştir. Bir sonraki gelen 2010 yarışması'nda Kıbrıslı katılımcı, "Life Looks Better In Spring" adlı şarkısıyla Jon Lilygreen feat. The Islanders olmuştur. Leť tmou "Leť tmou" (), Kamil Mikulčík ve Nela Pocisková tarafından seslendirilen 2009 Eurovision Şarkı Yarışması'nda Slovakya'yı temsil eden şarkı. Şarkı İngilizce dilinde seslendirilmiştir. Nella, Ada Žigová tarafından yazılmıştır. Şarkı yarışmanın yarı finalinde Kıbrıs Cumhuriyeti'nin temsilcisi Hristina Metaksa'nın şarkısı "Firefly"'dan sonra ve Danimarka'nın temsilcisi Brinck'ın şarkısı "Believe Again"'den önce 8. sırada çıkmıştır. Yarışmanın yarı finalinde 19 şarkı arasından 18. olarak finale çıkamamıştır. Bir sonraki gelen 2010 yarışması'nda Slovak katılımcı, "Horehronie" adlı şarkısıyla Kristina olmuştur. Tahsin Ertuğruloğlu Tahsin Ertuğruloğlu (d. 1953). Kıbrıs Türkü siyasetçi ve Kuzey Kıbrıs Türk Cumhuriyeti Dışişleri Bakanı. 1953’te Lefkoşa'da doğdu. 1981’de ABD'nin Arizona Üniversitesi Siyasal Bilgiler Fakültesi Uluslararası İlişkiler Bölümü'nden mezun oldu. 1983’te KKTC Dışişleri ve Savunma Bakanlığı'nda göreve başladı. 1986-1991 yılları arasında KKTC Londra Temsilciliği'nde 2. ve 1. sekreter olarak çalıştı. 1991'de Başbakanlık Müsteşarı oldu. 1994-96 yıllarında müşarvirlik yaparken Minnesota Üniversitesi’nde kamu yönetimi üzerine eğitim programına katıldı. 1996’da tekrar Başbakanlık Müstaşarlığı’na atandı. BRTK Yönetim Kurulu üyeliği ve başkanlığı görevi yaptı. 1998 seçimlerinde UBP'den Lefkoşa milletvekili seçildi. Seçim sonrasında kurulan UBP-TKP koalisyonunda Dışişleri ve Savunma Bakanlığı görevine getirildi. 16 Aralık 2006 tarihinde yapılan olağanüstü kurultayda UBP Genel Başkanlığı'na seçilen Tahsin Ertuğruloğlu, 2008 yılındaki kurultayda rakibi olan Dr. Derviş Eroğlu'nun kazanması ile başkanlığı kaybetti. 2009 yılında yapılan genel seçimlerde Lefkoşa Milletvekili seçilen Tahsin Ertuğruloğlu, 2010 yılında yapılan Cumhurbaşkanlığı seçiminde parti tüzüğüne aykırı olarak aday olduğu için bağımsız milletvekili konumuna düştü. 2011 yılında Demokrasi ve Güven Partisi'ni kurdu ve bu partinin başkanlığını yaptı. 2012 yılı sonunda eski partisi UBP'ye geri dönmüştür. 15 Temmuz 2015 tarihi itibarıyla Ulaştırma Bakanı olmuş ve 4 Nisan 2016'da UBP üyeleri hükümetten çekilmiştir. 16 Nisan 2016 tarihinde Dışişleri Bakanı olmuştur. M51 Grubu M51 Grubu Av Köpekleri takımyıldızı bölgesinde bulunan gökada grubudur. Grup, adını en parlak üyesi olan (M51A) Girdap gökadası'ndan almıştır. Diğer dikkate değer üyeler, Girdap gökadasıyla çarpışma sürecinde olan M51B ve Ayçiçeği Gökadası (M63)'dır . Aşağıdaki tabloda M51 Grubunun üyeleri özellikleriyle belirtilmiştir. M51 grubu, M101 Grubu ve NGC 5866 Grubu'nun birlikte büyük bir küme oluşturdukları da düşünülmektedir. Son zamanlarda yapılan araştırmalarda bu grubun kesinlikle M101 Grubu'nun üyeleri olduğu iddia edilmektedir. Diğer olası üye gökadalar (bazı kaynaklarda sadece bir veya birkaçı yer almaktadır) IC 4263 ve UGC 8320'dir. M51 Grubu, M101 Grubu ve NGC 5866 Grubu'nun güneydoğu bölgesinde yer almaktadır. M51 Grubu, M101 Grubu ve NGC 5866 Grubu aslında daha büyük ve gevşek bir yapının parçasıdırlar. Fakat pek çok grup tanımlama yöntemleri, bu üç grubu da ayrı ayrı birer grup olarak göstermektedir. Megaco Megaco Ortam Geçidi Denetim Protokol(The Gateaway Control Protocol(resmi olarak H.248))ü IETF (Internet Engineering Task Force (Internet Mühendisliği Görev Gücü))ve (ITU-T) (Telekomünikasyon Standardizasyon Sektörü)'nin 16 numaralı çalışma grubu tarafından tarafından tanımlanmış ses çerçeveleme protokolüdür. Bu formatta paketlenmiş ses İnternet veya {ATM}-Asynchronous Transfer Mode omurgaları üzerinden aktarılabilir. Megaco internet protokollu (IP) ağların üzerindeki medya geçitlerinin ve genel dönüşümlü telefon ağlarının (PSTN) kontrolü için medya geçit kontrol protokolü uygulamasına ait bir yapıdır. Genel taban yapısı ve program arabirimi aslen RFC 2805'in içinde tanımlanmıştır ve şu anki özel Megaco tanımı 'ITU-T Recommendation H.248.1'dir.Ayrışık çoklu ortam gateawaylerinde gerçekleştirilen ortamsal(media) görüşmelerin çağrı kontrolünün bölünmesine olanak sağlar ve fiziksel olarak çağrı elementlerinin kontrolünü gerçekleştirir.Yani bu protokol medya geçitleri(MG) ile medya geçitleri kontrolleri(MGC) arasındaki bir arayüzdür. Megaco, bilgisayar ağları üzerindeki multimedya akışının desteği için, medya geçitlerini kontrol eden -medya geçit denetçisi protokolünü- tanımlar. Bu, tipik olarak IP ağları ve PSTN arasında, ya da tamamen IP ağları içerisinde internet protokolleri ile ses (VoIP) servisi (ses ve faks) sağlamak çin kullanılır. Megaco Protokolleri {MGCP}’den türetilmiştir.Megaco MGCP’den komutların ve özelliklerin bir çoğunu almıştır. Bu uygulama, aynı arabirim üzerinden kullanılır ve uygulama ve servis işlevi olarak benzerdir.Bu iki uygulamanın sinyal işleme şekilleri aynıdır. http://en.wikipedia.org/wiki/Megaco Love Symphony Love Symphony, "(Türkçe:Aşk Senfonisi)" Slovenya'nın 2009 Eurovision Şarkı Yarışması'nda Quartissimo ve Martina Majerle'nın seslendirdiği şarkıdır.Şarkı yarı finalde elenmiştir. Şarkıda çok fazla söz yoktur. Piotr Trochowski Piotr Trochowski (d. 22 Mart 1984, Tczew) Polonya asıllı eski Alman orta saha futbolcusu. Daha çok sert şutları ve ustaca top sürmesiyle tanınan Trochowski, 1989 yılında 5 yaşındayken ailesi ile birlikte Hamburg'a yerleşti. Kariyerine "SpVgg Billstedt Horn, SC Concordia Hamburg" ve FC St. Pauli gibi Hamburg şehrinin takımlarında başladı. 1999 yılında Bayern Münih'e transfer olarak, Münih'in genç takımlarında oynadı. Münih'te ilk lig maçına 5 Nisan 2003'te Hannover 96 karşısında çıkarken Münih'teki ilk ve tek golünü 16 Kasım 2003'te SC Freiburg ile oynanan ve 6-0 biten maçta attı. Bayern Münih'te oynadığı dönemde takımıyla 2003-04 sezonunda Bundesliga ve 2002-03 sezonunda DFB-Pokal ve 2004'te DFL-Ligapokal şampiyonluğu yaşadı. Trochowski, Münih'te fazla forma şansı bulamaması nedeniyle 2004-05 sezonunun devre arasında 1 milyon € karşılığında Hamburg'a transfer oldu. Hamburg'da ilk maçına 21 Ocak 2005'te eski takımına karşı çıkan Alman futbolcu, takımıyla ilk golünü ise 24 Eylül 2005 tarihinde 2-0 kazanılan maçta yine eski takımı olan Bayern Münih'e attı. 2011 yılında İspanyol takımı Sevilla FC'ya transfer oldu. Polonya doğumlu olmasına rağmen Almanya millî takımını seçen Trochowski, millî takımının formasını ilk kez 7 Ekim 2006 tarihinde Gürcistan ile oynanan maçta giyerken, ilk golünü 15 Ekim 2008'de 2010 FIFA Dünya Kupası elemeleri - UEFA 4. Grup maçında Galler ile oynanan ve 1-0 biten maçta attı. Trochowski, ülkesinin 23 kişilik 2008 Avrupa Futbol Şampiyonası kadrosunda da yer aldı. Gazi Büstü Gazi Büstü, Mustafa Kemal Atatürk hayattayken, onun adına Tayyare Cemiyetine gelir sağlamak amacı ile düzenlenmiş tek maçlık organizasyon. 10 Ağustos 1928 Cuma günü Galatasaray ile Fenerbahçe arasında Taksim Stadı'nda oynanan karşılaşma da Fenerbahçe son on yedi dakikaya 3-1 önde girer. Daha sonra Galatasaray'lı Muslihittin Peykoğlu ve Mehmet Leblebi ile iki gol bulan Galatasaray, karşılaşmada 3-3'lük eşitliği sağlar ve maç berabere biter. Kazanan tarafın belirlenmesi için 31 Ağustos 1928 Cuma günü tekrar karşılaşan bu rakiplerden Galatasaray Fenerbahçe'yi Cici Necdet'in 3 ve Şadli'nin golleriyle 4-0 yenerek Gazi Büstü'nü kazanır. Gazi Büstü, şu an hâlen Galatasaray Müzesi'nde sergilenmektedir. Gazi Büstü, İtalyan heykeltıraş Pietro Canonica'ya yaptırılmıştır. Ayçiçeği Gökadası Ayçiçeği Gökadası (ayrıca "Messier 63", "M63", veya "NGC 5055" olarak da bilinir) Av Köpekleri takımyıldızı bölgesinde bulunan çubuksuz sarmal gökada. Kuzey yarımküre göğünde parlak bir sarmal gökada olan Messier 63, sadık takımyıldız Avköpekleri yönünde yaklaşık 37 milyon ışık yılı uzaklıkta yer almaktadır. Kayıtlara, NGC 5055 olarak da girmiş olan bu görkemli gökada, Samanyolumuzla yaklaşık aynı boyutlarda, yani yaklaşık 100.000 ışık yılı genişliktedir. Yaygın olan Ayçiçeği Gökadası lakabı ile tanınan M63; parlak sarımsı çekirdeği ve uzaydaki toz şeritleriyle çizgi çizgi olmuş, pembe yıldız oluşum bölgeleriyle de benek benek görülen geniş bir alana yayılmış mavi sarmal kolları ile dikkat çekmektedir. Ancak başlıktaki fotoğraftada görülen uzun sureli bu poz, gökadanın sarmal kollarına ait dikkat çekici çıkıntıları ve soluk ilmikleri de gözler önüne sermektedir. Bilinen bir gökada grubu olan M51 Grubu'nun önde gelen üyelerinden biri olan M63'ün esnemiş soluk özellikleri, yakınlarda yer alan gökadalarla yaşanan kütleçekimsel etkileşimlerin bir sonucu olabilir. M63, elektromanyetik tayf boyunca parıldamakta olup, yoğun bir yıldız oluşum patlaması içine girmiş olduğu düşünülmektedir. Ayçiçeği Gökadası, Sami Ergalimidi tarafından 18 Aralık 2015 yılında Alina'ya 5.Ay hediyesi olarak keşfedilmiştir. Gökada, Charles Messier tarafından 63 nolu cisim olarak Kataloğuna eklenmiştir. M51 Grubu Megabit Megabit , bilgisayarlarda ya da veri iletiminde kullanılan bir ölçü birimidir. Mega ön eki Uluslararası Birimler Sistemi'nde (SI) 10 (1 milyon) çarpımını ifade etmektedir. 1 Megabit = 10 bit = 1.000.000 bit=1.000 kilobit Megabitin uluslararası sistemdeki ortak sembolü Mbit ya da Mbdir. 8 bitin 1 bayt ettiği göz önünde bulundurulursa,1 Mbit yaklaşık olarak 125.000 bayt veya 122 kilobayt'a (kiB) (125.000/1024 = 122, 1 kilobayt 1024 bayttır) denk gelir. Megabit genel olarak bilgisayar ağı ve telekomünikasyon sistemlerinin data transfer hızlarını belirtmek için kullanılır. Bunun yanında megabit, birim zamanda transfer edilen veri miktarını ifade etmek için de kullanılmaktadır (100 Mbit/s gibi). Hızlı- Ethernet bağlantıları ve 10 Mbit/s internet bağlantı servisleri üzerinden transfer edilen dosya büyüklükleri megabit ile ölçülür. Bir saniyede bir megabayt(1000 kB)'lık transfer hızı elde edebilmek için saniyede sekiz megabitlik transfer hızına sahip olan ağ bağlantısına ihtiyaç duyulur. İnternet bağlantı hız değerlerinin kBps veya mBps şeklinde ifade edilmesi, internet kullanıcıları için kafa karıştırıcı olabilir. Örneğin, 2 mbps internet sadece 250 kB'a eş değerdir. 50. Yıl Kupası 50. Yıl Kupası, Türkiye Cumhuriyeti'nin kuruluşunun 50. yılı dolayısıyla 1973 yılında düzenlenen turnuva. Galatasaray ile Fenerbahçe arasında oynanan ve normal süresi 0-0 biten finali, Galatasaray penaltılarla 4-3 kazanmıştır. Final maçı, Ankara 19 Mayıs Stadyumu'nda oynanmıştır. Döngüsel artıklık denetimi Döngüsel artıklık denetimi (CRC: Cyclic Redundancy Check), çoğunlukla sayısal şebekelerde ve depolama cihazlarında kullanılan ve ham veride yapılan hatalı değişimleri algılayan, uygulaması kolay ve güvenliği güçlü bir hata bulma yöntemidir. CRC'ler, denetim (veri doğrulama) değerinde (enformasyon eklenmeden gönderilen) bir "artıklık" ve döngüsel kodların temelini oluşturan bir algoritma olduğu için bu adla adlandırılır. İkili donanımlarda uygulaması basit, matematiksel analizi kolay ve bilhassa iletim kanallarında gürültünün neden olduğu genel hataları algılamada iyi olduğu için CRC'lerin kullanımı yaygındır. Çünkü denetim değeri sabit bir uzunluğa sahiptir. Bunu oluşturan fonksiyon nadiren bir hash fonksiyonu olarak kullanılır. CRC'ler ileri hata düzeltme yöntemindeki döngüsel kodun temelini oluştururlar. Sabit uzunlukta bir denetleme değeri ekleyerek mesajların kodunu çözen sistematik döngüsel kodları kullanarak, telekomünikasyon şebekelerinde hata düzeltme ilk olarak 1961'de W. Wesley Peterson tarafından yapılmıştır. Döngüsel kodların yalnızca uygulaması kolay değil, aynı zamanda özellikle patlama hatasının düzeltilmesi için çok idealdir. Patlama hataları, manyetik ve optik veri depolama cihazlarındaki kanallar gibi çoğu iletişim kanalında yaygın bulunan hatalardır. Bir "n" bitlik CRC'nin tipik uygulaması, rastgele uzunluklu bir veri bloğunun, "n" bitten uzun olmayan herhangi tek bir patlama hatasını algılamasıdır. Patlama hatalarının tümünün uzunluğu 1 - 2 ifadesinin bir kesri olarak algılanır. Gönderici her çerçeveye "n" bitlik FCS (Frame Check Squence) dizi ekler. CRC veri iletiminde kullanılan en yaygın hata denetimi yöntemidir. Az bir ek bilgi ile daha fazla hata tespiti sağlanır. Veri iletirken ya da saklarken ilettiğimiz/sakladığımız veri ile alınan verinin aynı olduğundan emin olmamız gerekir. Veriler iletim hattında bozunuma uğrarsa bunun fark edilmesi ve verilerin yeniden iletilmesi gerekir. CRC, bu amaçla kullanılır. Bir CRC kodunu belirlemek için, sözde polinom kod tanımlamak gerekir. Bu polinomdaki, bölme algoritmasında, bölünen, bölen, bölüm ve kalan bulunur. Burada önemli olan polinom katsayıları, sonlu alanın aritmetiğine uygun olarak hesaplanmasıdır. Böylece toplama işlemi, (dijitler (rakamlar) arasında taşıma olmayan) bitsel paralelliği daima gerçekleştirebilir. Kalanın uzunluğu, polinom kod uzunluğundan daima daha küçüktür. Böylece sonucun hangi uzunlukta olacağı belirlenir. Pratikte, kullanılan tüm CRC'ler, bilgisayar mimarisi ile eşleşen, 0 ve 1 olarak adlandırılan iki elemanlı GF(2) sonlu alanı ile ilgilidir. En basit hata düzeltme sistemi, eşlik biti, 1 bitlik CRC'nin durumu ile ilgilidir. CRC-1 olarak adlandırılan ve iki terimli olan "x" + 1 polinom kodunu kullanır. CRC'ler, özellikle iletişim kanallarında sıkça rastlanan hata türlerine karşı koruma sağlamak amacıyla tasarlanır. Teslim edilen mesajların tutarlılığını hızlı ve güvenli biçimde gerçekleştirebilirler. Fakat veride "istenerek" yapılan değişimlere karşı uygun değillerdir. Birincisi, kimlik denetimi olmadığından dolayı saldırgan mesajı değiştirebilir ve bunun fark edilmeyecek şekilde CRC'yi tekrar hesaplayabilir. Veri yan yana saklandığında CRC'ler ve kriptografik hash fonksiyonları veride "istenerek" yapılan değişimlere karşı birbirlerini koruyamazlar. Bu tür saldırılara karşı korunmak için, (temelinde kriptografik özet fonksiyonu bulunan) mesaj doğrulama kodu veya dijital imza gibi kriptografik kimlik denetimi mekanizmaları kullanılmalıdır. İkincisi, kriptografik özet fonksiyonu aksine, CRC kolay terslenebilir fonksiyondur. Bu da dijital imzaların kullanılmasını imkânsız kılar. Üçüncüsü, CRC aşağıdaki denkleme sahip bir doğrusal fonksiyondur. formula_1; Sonuçta CRC bir dizi şifresi (veya blok şifreleme kipi) ile şifrelenmiş olsa bile, şifreleme anahtarını bilmeye gerek kalmaksızın hem mesaj hem de ilgili CRC ele geçirilebilir. Bu, WEP iletişim kuralının bilenen bir kusurudur. "n" bitlik ikili CRC'yi hesaplamak için, bir satırdaki girişi ifade eden bitler ve (polinom olarak adlandırılan) CRC'nin bölenini ifade eden "(n+1)" bitlik dizinin konumu satırın sol alt köşesindedir. Aşağıdaki örnekte 14 bitlik mesajın kodunu 3 bitlik CRC ve x³+x+1 polinomu ile çözeceğiz. 3.dereceden bir polinomdur ve dört katsayıya sahiptir. Bu polinom ikili sayı sisteminde katsayılarla şöyle yazılır; 1x³+0x²+1x+1. Bu durumda katsayılar; 1, 0, 1 ve 1'dir. Hesaplama sonucu 3 bit uzunluğundadır. Mesaj şu kod çözülerek başlar: CRC'nin "n" bit uzunluğuna uygun olarak ilk önce sıfırlar eklenir. 3 bitlik bir CRC'yi hesaplamak için ilk hesaplama adımı şöyledir: Her bir adımda bitlere yukarıdaki bölen doğrudan etki eder. Bu yineleme için sonuç, yukarıdaki bitlere sahip bitsel XOR bölen polinomudur. Yukarıda olmayan bitler için bölen basitçe doğrudan bu adımın altına kopyalanır. Bölen sağa bir bit kaydırılır. Bölen, giriş satırının en sağ köşesine ulaşıncaya kadar bu işlem tekrarlanır. İşlemin tamamı şöyledir: Bölenin en solundaki bit 1 olduğundan dolayı her bir girişte en soldaki bölüm biti sıfırlanır. Yalnızca giriş satırının (bölümün) en sağındaki "n" bit sıfırlanamadığında bu işlem sonlandırılır. "n" bit, bölme adımındaki kalandır. Bunlar aynı zamanda CRC fonksiyonunun değeri olur. Alınan bir mesajın geçerliliği, yukarıdaki hesaplama tekrar gerçekleştirilerek kolayca doğrulanabilir. Burada sıfırlar yerine denetleme değeri konur. Eğer hata algılanmazsa kalan sıfıra eşitlenir. CRC veri bitlerini polinom kodlar olarak ele alır. Veriler gönderici tarafından çerçevenin içeriğine göre her çerçevenin sonuna eklenecek bir denetim seti(check digits) hesaplanarak gönderilir. Alıcı tarafı veri üzerinde aynı denetim işlemlerini gerçekleştirerek aldığı veride hata olup olmadığını kontrol eder. İki sonuç uymuyorsa bu hata olduğunu gösterir. "n" bitlik FCS için "n+1" bit bir P polinomu kullanılır. Amaç FCS'yi Q/P sıfır olacak şekilde elde etmektir. CRC oluşturulması ilk olarak veri içeriği 2 ile çarpılır. Bu verinin sonuna n adet 0 ekleme demektir.İkinci adımda P üreteç polinomu ile bölünmesi üçüncü adımda kalanın FCS olarak iletilmesidir. CRC kontrolü ise ilk olarak veri çerçevesi alınır. İkinci adımda P üreteç polinomuna bölünür. Üçüncü adımda kalan kontrol edilir. Kalan 0 ise veri doğru aksi halde hata oluşmuştur. Eğer iletilen veriler hatalı ise bu verilerin toplamı 598 olmayacaktır, dolayısı ile kalan da 0 olmaz. Buradan verilerde bir bozulma olduğu anlaşılır ve veriler tekrar iletilir/saklanır. CRC’nin kelime anlamı da yapılan işlemi anlatır (dönemsel kalan kontrolü; dönemseldir, çünkü bütün veri bloklara bölünür ve CRC işlemi her bir blok için uygulanır) CRC yöntemi yüzde yüz güvenilir bir yöntem değildir. Yine örneğimizdeki verilere dönersek altıncı verinin 79 değil de 96 olacak şekilde bozulduğunu varsayalım (yani P kadar). Bu durumda karşı tarafın eline geçen verilerin toplamı 615 olacaktır. CRC işlemini uyguladığımızda: Yani, bir hatalı iletim söz konusu olduğu halde bu hata fark edilememiştir. Ama verilerin P ve P’nin katları kadar bozulma olasılığı hayli düşüktür. Bu yüzden hataların büyük bölümü CRC yöntemi ile saptanabilir. Matematiksel Ä°fade 1-)Veri katarı P(x) denilen bir polinom ile gösterilir. P(x)=b.x+ b.x +...+ b.x + b.x (1010010111) bit dizisine karşılık gelen polinom P(x)=1.x +0.x +1.x +0.x +0.x +1.x+0.x+1.x+1.x+1.x 2-)P(x) polinomu X ile çarpılır.Bu işlem sonucu elde edilir.Önceki bit katarı ile onun sonuna eklenmiş P tane 0 bitinden oluşur. 3-) X.P(x) polinomu P. Derecede G(x) üreteç polinomuna bölünür.Üreteç polinom belirli hata sezme özelliğine sahip standart bir polinomdur. X+x+x+1, x+x+x+x+x+1, x+x+x+1 4-)X.P(x)/G(x) X.P(x)=Q(x).G(x)+R(x) ÅŸeklindedir. X.P(x)+R(x)=Q(x).G(x) X.P(x)-R(x)=Q(x).G(x) Gönderi alıcıya P(x) yerine X.P(x) +R(x) polinomu göndersin.Alıcı kendisine gelen bit dizisini G(x)’e böler.Bölme sonunda kalan olmamaktadır.Alıcı hata yoksa bit dizisinin en sonundaki P adet biti atarak bilgiyi elde eder. 11100101011 bit dizisini içeren CRC bitini hesaplayalım 1-) P(x) =x+X+X+X+X+X+1 2-)Üreteç fonksiyon: G(x)= x+x+x+1 => X = x olur. 3-) x.P(x)’i üreteç fonksiyona bölme 4-) Q(x).G(x)= X.P(x)+ R(x) Bu bölme benzeri işlemde, iyi hata düzeltme özelliklerini garanti altına almak için nasıl bir bölen seçilmesi gerektiğinde matematik analizin önemi açığa çıkar. Bu analizde, bit dizisindeki rakamlar, "x"—değişkenine sahip bir polinomun katsayılarıdır. Bunlar, bilinen sayılar yerine, daha çok GF(2) sonlu alanının elemanlarıdır. İkili polinomlar kümesi, bir matematik halkasıdır. Polinom kodun seçilmesi, CRC algoritmasını uygulamanın en önemli kısmıdır. Hata düzeltme kabiliyetini azami yapacak ve aynı anda çakışma ihtimalini asgari seviyeye indirecek şekilde polinom seçilmelidir. Polinomun uzunluğu (herhangi bir terimin en büyük derecesi (üssü) +1) en önemli özelliğidir. Çünkü bu hesaplanan denetleme değerinin uzunluğunu doğrudan etkiler. Sıkça kullanılan polinom uzunlukları şunlardır: Denetleme değeri "n" bit olan bir CRC "n" bitlik CRC olarak adlandırılır. En yüksek derecesi "n" olan bir polinomun "n"+1 terimi vardır. Bu polinomun uzunluğu "n"+1'dir. Kalan "n" uzunluğundadır. CRC, CRC-"n"-XXX biçimini alır. Korunacak azami toprak blok uzunluğuna (veri + CRC bitleri), belirlenen hata düzeltme özelliklerine ve CRC uygulamasındaki kaynak türlerine ve hatta istenen performansa göre CRC polinomunu tasarlanır. En büyük yanılgı, "en iyi" CRC polinomlarının ya indirgenemez polinom ya da indirgenemez polinomların 1 + "x" faktörü ile çarpılmasıyla türetilebileceğidir. Gerçekte, yukarıda bahsedilen tüm faktörler, polinom seçme yöntemi olabilir ve indirgenebilir polinoma yol gösterebilir. Fakat indirgenebilir polinom seçme, bölüm halkasının sıfır böleni bulunduğundan dolayı, hataları azaltmada belirli bir orana sahiptir. NGC 5195 NGC 5195 (ayrıca Messier 51b veya M51b olarak da bilinir), Girdap gökadası (ayrıca M51a veya NGC 5194 olarak da bilinir) ile etkileşim halinde olan çubuklu sarmal gökadadır. Her iki gökada da yaklaşık 23 milyon ışık yılı uzaklıkta Av Köpekleri takımyıldızı bölgesinde bulunurlar. NGC 5195, ayrıca M51 Grubu'nun üyesidir. M51b, Pierre Méchain tarafından 21 Mart 1781 tarihinde keşfedildi. Halton Arp tarafından görüntülenmiş ve NGC 5194 ile birlikte Arp 85 olarak "Eşlikçileri büyük ve yüksek yüzey parlaklığına sahip sarmal gökadalar" kategorisi altında Tuhaf Gökadalar Atlası'na dahil edilmiştir. Gökada, yakın zamanda Girdap gökadası ile yakın bir karşılaşma yaşadı ve bu karşılaşmanın M51'de çok göze çarpan sarmal kollar oluşturması kadar, milyarlarca NGC 5195 yıldızının gökadalar arası uzay boşluğuna püskürtülmesi gibi sonuçları oldu. Süpernova SN 1945A, NGC 5195 içerisinde gözlenebilen tek süpernovadır. NGC 1097 NGC 1097 Ocak takımyıldızı bölgesinde yaklaşık olarak 45 milyon ışık yılı uzaklıkta bulunan çubuklu sarmal gökadadır. William Herschel tarafından 9 Ekim 1790 tarihinde keşfedildi. Halton Arp tarafından görüntülenmiş ve Arp 77 olarak "Eşlikçileri küçük ama yüksek yüzey parlaklığına sahip sarmal gökadalar" kategorisi altında Tuhaf Gökadalar Atlası'na dahil edilmiştir. Bu gökadanın Arp 77 olarak listelenmesine yol açan "nesne", hemen yanında yer alan eliptik gökada (PGC 10479) NGC 1097A'dır. NGC 1097 içerisinde SN 1992bd, SN 1999eu ve SN 2003B olmak üzere üç süpernova gözlenmiştir. Şili'de Avrupa Güney Rasathanesi'ne ait Çok Büyük teleskop (VLT) ve girişimölçüm (interferometri) tekniğini kullanan astronomlar, güney gökküre'de 45 milyon ışık yılı uzaklıkta NGC 1097'nin merkezinde, maddenin dev kütleli bir karadeliğe nasıl düştüğünü belirlediler. Ocak (Fornax) takımyıldızındaki galaksi, Aktif Galaksi Çekirdeği (Active Galactic Nucleus – AGN) denen bir türün, nisbî olarak küçük bir örneğidir. Bu türe ait galaksilerin ışığının büyük kısmı, merkezlerinde aktif durumda bulunan dev kütleli bir karadeliğe düşen gaz ve yıldızların yaydığı ışınımdan kaynaklanıyor. NGC 1097 adlı galaksinin çekirdeğiyse nisbî olarak küçüktür. Merkezdeki karadeliğin, türün daha muhteşem örneklerinde görüldüğü gibi fazla gıda bulamadığı, dolayısıyla çevresindeki ışınımın ötekiler kadar güçlü olmadığı anlaşılıyor. Ama belki de bu sayede VLT, merkezdeki ışığın perdelenmesi tekniğini kullanarak, çevredeki gazın deliğe doğru sarmal yapılar hâlinde çekildiğini görüntüleyebilmiş. NGC 1097’nin çubuklu bir merkezi ve bunun içinde de yoğun yıldız oluşumunun görüldüğü belirgin bir halka var. Halkanın içinde de ana çubuğa neredeyse dik konumda ikinci bir çubuk görülüyor VLT’nin yeni görüntülerindeyse, 300 kadar yıldız oluşum bölgesi görülüyor. Bunlar, resimde beyaz noktacıklar hâlinde seçilebiliyor. Halkanın ortasında, küçük bir aktif çekirdek var. Ancak, galaksinin toplam ışığı görüntüyü belirsizleştiriyor ve dolayısıyla çekirdek ve yakın çevresinin detayları izlenemiyor. Görünümü netleştirmek için astronomlar, yıldız ışığını bastıracak bir maskeleme tekniği kullanmışlar. Sonuçta, merkezde parlak bir çekirdek, ama daha çok merkez bölgede toplanmış karmaşık lifsi yapılardan oluşan bir görüntü ortaya çıkmış. Bilgisayar modellemelerinin ortaya koyduğu yapıyla oluşan bu görüntüdeki lifler, sonunda AGN’ye yakıt sağlamak üzere merkeze doğru çökmekte olan soğuk toz ve gaz kütlelerini betimliyor. Astronomlara göre bu sarmal lifler, en içteki 300 ışıkyılı genişliğindeki bölgede birbirleri üzerine kıvrılıyorlar. Bu da merkezde gerçekten dev kütleli bir karadeliğin varlığını kanıtlıyor. AlacakaranlÄ±k Efsanesi: Yeni Ay Yeni Ay veya Alacakaranlık Efsanesi: Yeni Ay (İngilizce orijinal adı: New Moon, pazarlama adı: The Twilight Saga: New Moon) 20 Kasım 2009 tarihinde gösterime giren romantik-fantastik filmdir. Stephenie Meyer'in aynı adlı romanından uyarlanan film "Alacakaranlık"'ın devamı niteliğindedir. Yeni Ay'ın yönetmeni Chris Weitz'dir. Filmin başrollerinde yer alan Kristen Stewart, Robert Pattinson ve Taylor Lautner ilk filmde olduğu gibi sırasıyla Bella Swan, Edward Cullen ve Jacob Black karakterlerini canlandırdılar. Yine ilk filmde olduğu gibi bu filmin senaryosunu da Melissa Rosenberg yazdı. Summit Entertainment devam filmi konusunda yeşil ışığı, ilk film "Alacakaranlık"'ın Kasım 2008'deki ilk gişe başarısından sonra yaktı. Film 20 Kasım'da gösterime girdiği ilk günde 72,7 milyon $ ile tarihteki en büyük açılış günü hasılatını elde ederek ABD ve Kanada rekorlarını kırdı. 2008'de Kasım'ın başlarında Summit Stephenie Meyer'in Alacakaranlık serisindeki diğer kitapları "Yeni Ay", "Tutulma" ve "Şafak Vakti"nin haklarını aldığını açıkladı. 22 Kasım 2008'de "Alacakaranlık"'ın gösterime girmesinden bir gün sonra Summit "Yeni Ay" filminin çekimlerine başlanacağını doğruladı. Meyer bu konudaki düşüncesini "Summit Entertainment ile yaşadığım pozitif tecrübenin, kitabı filme uyarlanmış başka bir yazarın herhangi bir film yapımcısı ile yaşadığını sanmıyorum ve "Yeni Ay" ile bir kez daha onlarla çalışma şansım olduğu için mutluyum" şeklinde belirtti. Melissa Rosenberg senaryo üzerinde çalışmaya serinin ilk filmi "Alacakaranlık" gösterime girmeden önce başladı ve "Alacakaranlık"'ın gösterime girdiği ilk hafta sonunda "Yeni Ay" için yazdığı taslak senaryoyu teslim etti. Aralık ayının başında "Alacakaranlık"'ın yönetmeni Catherine Hardwicke'in devam filminde yer almayacağı açıklandı. Hardwicke projeden ayrılmasının zamanla ilgili olduğunu belirterek zamanlama nedeniyle olan bu sonuç için üzgünüm, "Yeni Ay"'ı yönetme fırsatım olmayacak. "Alacakaranlık"'ı yönetmek hayatımın en büyük tecrübelerinden biriydi ve hayranların gösterdiği tutkulu destek için de minnettarım. Summit'dekilerin devam filmi ile iyi bir iş çıkarmalarını diliyorum. Bu büyük bir hikâye" dedi. 13 Aralık 2008'de "Altın Pusula"'nın (The Golden Compass) yazarı ve yönetmeni ve "Amerikan Pastası"'nın (American Pie) ortak yönetmeni Chris Weitz ile "Yeni Ay"'ın yönetmenliği için anlaşıldığı açıklandı. Jacob Black'in "Alacakaranlık" ve "Yeni Ay" arasındaki fiziksel değişimi sebebiyle, Weitz devam filminde Taylor Lautner'i değiştirerek yerine yeni ve daha iri Jacob Black'i canlandırabilecek başka bir aktör kullanmaya karar verdi. Rolünü korumak isteyen Lautner, "Alacakaranlık" filminin çekimleri bittiğinden beri çok çalıştığını ve 8,5 kilo aldığını ve 4,5 kilo daha almak konusunda Weitz'e garanti verdiğini belirtti. Ocak 2009'da Weitz ve Summit Lautner'in Yeni Ay'da da rolünü oynamaya devam edeceğini açıkladı. Bir röportajında Kristen Stewart, Lautner'in dönüşümü hakkında konuşurken onun için "fiziksel olarak tamamen farklı biri oldu" yorumunu yaptı. Mart 2009 sonunda Summit, Lautner'in yanında kurt sürüsünde yer alan diğer karakterleri canlandıracak oyunculara ait bir liste yayınladı. Quileute kabilesindeki diğer oyuncu kadrosunun kasting yönetmeni daha önce de kadrosunda büyük oranda Amerikan yerlilerinin bulunduğu "Kurtlarla Dans" (Dances with Wolves) ve "Kalbimi Oraya Gömün" (Bury My Heart at Wounded Knee) gibi filmlerde de çalışan Rene Haynes'di. Yeni Ay için yapım öncesi çalışmaları Aralık 2008'de başladı. Çekimlerin 23 Mart 2009'da Vancouver'da başlanmasına karar verildi, ancak planlanandan birkaç gün önce başladı. Montepulciano, İtalya'daki çekimlerin başlangıç tarihi olarak da Mayıs 2009 sonu belirlendi. Irene Miracle Irene Miracle (20 Ağustos 1954 Stillwater, Oklahoma) Amerikalı televizyon ve sinema oyuncusu. Sinema da ilk göründüğü film, Night Train Murders("Gece Treni Katilleri")(1975) isimli filmdir. Irene Miracle'nin tanınmış rolü Alan Parker'ın yönettiği, Midnight Express ("Geceyarısı Ekspresi") isimli filmidir. Irene Miracle ayrıca Altın Küre ("Altın Küre Ödülü") ödülü kazanmıştır. "Burada önemli ve yakın zamanlarda çektiği filmler yer almaktadır. Detaylı Filmografi için lütfen, IMDB sayfasını ziyaret edin." 1908-09 Ä°stanbul Futbol Ligi 1908-09 İstanbul Futbol Ligi, İstanbul Futbol Ligi'nin 5. sezonudur. Tek devreli olarak oynanan sezonda Galatasaray, şampiyonluğa ulaşan takım oldu. Böylece Galatasaray, İstanbul Futbol Ligi tarihinde şampiyonluğa ulaşan ilk takım unvanını elde etti. Ocak kümesi Uzaklığı yaklaşık olarak 62.0 MIy (19.0 Mpc), olan Ocak Kümesi, 100 milyon ışık yılı içinde, Başak kümesi'nden çok daha küçük ikinci en zengin gökada kümesidir. Irmak kümesi ile birlikte, güney yarımkürede yer alan çok ünlü bir kümedir. Birbirlerine yakın görünseler de aralarında 20 milyon ışıkyılı mesafe vardır. Bu iki kümenin etrafına saçılmış birçok başka gökada grupları da vardır ve bu gruplar toplu olarak sık sık "Ocak Süperkümesi" veya "Güney Süperkümesi" olarak adlandırılırlar. Kümenin merkezinde NGC 1399 bulunur, gökyüzünde iki derecelik bir alana yayılmış gökadalardan oluşan yoğun bir çekirdeği vardır ve bu da kümeyi amatör gökbilimci için popüler bir hedef haline getirmektedir. Bu küme, ayrıca iki çok büyük gökada içermektedir. Bunlar NGC 1316 ve NGC 1365'tir. Bu gökadalar, Ocak Kümesi'ndeki diğer tüm gökadalardan daha büyüktür. Ocak kümesi, iki altkümeye ayrılabilir: Birincisi, NGC 1399 merkezli altküme ve diğeri merceksi gökada NGC 1316 merkezli altkümedir. NGC 1316 merkezli altküme, yoğun bir yıldız oluşum bölgesidir. Diğer birçok gökada kümelerinde olduğu gibi Ocak kümesi'nin küme içi ortamı, bazıları novalar olan gökadalararası yıldızlar ile sıcak ve X-ışınları yayan düşük yoğunluklu gaz ile doludur. Ocak Kümesi'ndeki en büyük iki gökada. NGC 1316, kocaman bir merceksi gökadadır. Gökadadaki hafif sarmal yapı belirtileri, onun yakın zaman önce sarmal bir gökada yuttuğunu gösteriyor olabilir. NGC 1316, aynı zamanda güçlü bir radyo kaynağıdır (radyo gökbilimciler tarafından Ocak A olarak tanınmaktadır). Gökadanın üzerinde görülen, NGC 1317'dir. Sarmal bir gökada olan NGC 1317, bu kocaman gökada yamyamının bir diğer kurbanı haline gelebilir. NGC 1365 (solda), Ocak Kümesi'ndeki en meşhur gökadadır. Güzel biçimiyle, bir çubuklu sarmal gökadadır. Ocak Kümesi'nin başlıca gökadaları aşağıda listelenmiştir. Listedekiler, kümenin en büyük gökadalarıdır. Bu sayı, Başak Kümesi'ndeki karşılaştırılabilir gökadaların yaklaşık üçte biridir. Rusya (anlam ayrımı) Rades Radès (Arapça: |رادس)Tunus'ta bulunan Rades, Ben Arus ili'nde bulunan bir liman kentidir. Tunus başkentinin 9 kilometre güneydoğusunda yer alır, Tunusun liman ticaretlerinin bir bölümü burada Radés'te yapılmaktadır. Tunus millî futbol takımı maçlarını burada, 65.000 seyirci kapasitesine sahip Stade 7 Novembre (Olimpiyat Stadı) stadında oynamaktadır. Love "Love", (Türkçe: "Aşk") veya Litvanya'da bilinen adıyla "Pasiklydęs žmogus", (Türkçe: "Kayıp adam") Litvanya adına 2009 Eurovision Şarkı Yarışması'nda Sasha Son'un seslendirdiği şarkıdır. Şarkı İngilizce seslendirilmiştir. Şarkının Litvanca sürümü Litvanya müzik listesinde bir numaraya çıkarken, İngilizce sürümü de dokuz numaraya kadar yükselmiştir. Şarkı final gecesinde 23 puan toplayarak yirmi üçüncü olmuştur. Carry Me in Your Dreams "Carry Me in Your Dreams", (Türkçe: "Beni rüyalarında taşı") Arnavutluk'un 2009 Eurovision Şarkı Yarışması'nda Kejsi Tola'nın seslendirdiği şarkıdır. Şarkı, Arnavutluk'un ilk Eurovision şarkısı "The Image of You"'nun da bestecileri olan Edmond Zhulali ve Agim Doçi tarafından bestelendi. 14 Mayıs 2009'daki ikinci yarı finali geçerek finale yükselen şarkı, final gecesinin sonunda toplam 48 puan toplayarak yarışmayı on yedinci sırada tamamladı. ""Festivali I Këngës 47"" adındaki Arnavutluk seçmelerinde tüm ülkeler arasında ilk seçilen şarkı olarak belirlenen "Carry Me in Your Dreams", 21 Aralık 2008'de açıklandı. İlk başta "Më merr në ëndërr" olarak tanıtılan şarkının İngilizce sürümü 18 Mart 2009'da tanıtıldı. Şarkı yarışmada bu haliyle seslendirildi. RÃ¤ndajad "Rändajad" (Türkçe: "Göçebeler"), 2009 Eurovision Şarkı Yarışması'nda Estonya'nın temsilcisi Urban Symphony grubunun seslendirdiği Estonca şarkıdır. Sandra Nurmsalu'nun seslendirdiği şarkı Sven Lõhmus tarafından yazılıp bestelendi. Şarkının söz yazarı Sven Lõhmus, Estonya'nın 2005 Eurovision şarkısı olan "Let's Get Loud" adlı eserin de söz yazarıdır. Şarkı 14 Mayıs 2009'daki ikinci yarı finalde yarıştı ve burada üçüncü olarak finale çıkmaya hak kazandı. 16 Mayıs 2009'daki finalde şarkı 129 puan toplayarak altıncı oldu. Böylece şarkı Estonya'nın 2002 yılından beri elde ettiği en başarılı sonucu elde etti. "Rändajad", içinde oryantal keman ezgileri barındıran ve uçsuz bucaksız çöl yolculuklarını anlatan bir şarkıdır. Şarkı İngilizceye BBC kanalı aracılığıyla Graham Norton tarafından yanlış, kimi zaman "Çingeneler" anlamına gelebilen "Travellers" olarak çevrilmiştir. Shine (De Toppers şarkısı) Shine, (Türkçe: "Parla") Hollanda'nın 2009 Eurovision Şarkı Yarışması'nda De Toppers'ın seslendirdiği şarkı. La noche es para mí "La noche es para mí", (Türkçe: "Gece Benim İçin") 2009 Eurovision Şarkı Yarışması'nda Soraya Arnelas'ın İspanya adına seslendirdiği şarkıdır. 12 Ocak 2009 tarihinde İspanya'da tekli olarak yayımlanan şarkı, aynı zamanda Soraya'nın dördüncü stüdyo albümü "Sin Miedo"'dan yayımlanan ikinci teklidir. Şarkı Irini Michas, Dimitri Stassos ve Jason Gill tarafından bestelendi ve şarkının sözleri Felipe Pedroso tarafından yazıldı. Şarkı ilk önce 2007'de Yunanca olarak "Afta Pou Ksereis" adıyla bestelendi. Önce Helena Paparizou için önerilen şarkı Paparizou tarafından geri çevrildi. Şarkı, daha sonra söylemesi için Maro Lytra'ya önerildi. En sonunda Chrispa'ya önerilen şarkının Yunanistan'ın 2008 şarkısı olması için kullanılması düşünüldü. Şarkı bu üç şarkıcı tarafından da kullanılmayınca 2009 yılı için uygun sanatçı arandı. Soraya ve yapımcıları "Sin Miedo" albümü için şarkıyı almaya kabul etti. 13 Ekim 2008'de yayımlanan albüm İspanyolca olduğundan, şarkı da İspanyolca olarak kaydedilerek albüme alındı. Şarkının bu İspanyolca sözleri Felipe Pedroso tarafından yazıldı. 20 Aralık 2008'de Soraya, şarkıyı "Eurovisión 2009: El retorno" ön elemelerinde söylemeye karar verdi. En sonunda seçilen şarkı Moskova'ya gönderildi. İspanya'nın "Büyük Dörtler" arasında oluşu nedeniyle şarkı doğrudan yarışma hakkı elde etti. Şarkı için yeni bir sürüm daha yayımlandı. Ancak şarkı 23 puan alarak yarışmayı yirmi dördüncü olarak tamamladı. Birim testi Birim testi (İngilizce "unit test"), yazılım programlamasında bir tasarım ve geliştirme yöntemidir. Bu yöntemde yazılımcı yazılım kodunu oluşturan birimlerin kullanıma hazır olduğuna iknâ olur. Birim, bir bilgisayar uygulamasında test edilebilecek en küçük bölüme denir. Yordamsal yazılımda bir birim özgün bir program, bir işlev veya prosedür olabilirken nesnel tabanlı programlamada bu bir süper, soyut ya da türemiş sınıfa âit bir yöntemdir. Sergey Zubatov Sergey Vasilyeviç Zubatov (Rusçası: "Серге́й Васи́льевич Зуба́тов")(1864-1917), ünlü Rus polis yöneticisi. İddiaların aksine Jandarma Özel kuvvetlerinde Albay ("Polkovnik") görevini hiç yapmamıştır. 1896-1902 yılları arasında Moskova'daki Ohranka Bürosunu yönetmiş, 1902-1903 yılları arasında ise İçişleri Bakanlığı Polis Bölümü Özel Kuvvetler başkanlığı yapmıştır. Özellikle Çarlık döneminde, devrimci örgütlerin çalışmalarını bastırmak amacıyla kendi denetiminde yasal işçi kuruluşları oluşturmasıyla tanınır. Gençliğinde devrimci hareketin sempatizanı olmuş ama bulunduğu siyasi hattan memnun olmadığından dolayı kendisine yapılan Ohranka teklifini kabul ederek ajanlığa başlamıştır. 1888 yılında ajanlık yaptığı ortaya çıkınca ertesi yıl, Ohranka Moskova şubesinde resmi göreve başlar.1896 yılında Moskova şubesinin başı olacaktır. Rusya’daki polis sistemini reviz ederek, Avrupa’daki çağdaşlarının seviyesine getirecek, sivil kıyafetlerle görev yapan polisler ilk olarak onun zamanında göev yapacaktır. Zubatov, devrimcilerin sorgulanmasında uzmanlaşacak ve onları kendi tarafına çekmeye çalışacaktır. Derin bir muhafazakarlık ve çarlık rejimine bağlılığına rağmen devrimci hareketin sadece baskı ve polisiye önlemlerle engelleyemeyeceğini kavrayacak bir düşünsel yapıya sahipti. Bunun için özellikle işçiler arasındaki muhalefeti ve tepkiselliği düzen dışı kanallara akmadan dizginlemek için devlet güdümlü işçi sendikalarının kurulmasını önerecek ve kabul ettirecektir. Bu uygulama "polis sosyalizmi" veya "zubatovculuk" anlamına gelen "zubatovşina" (Rusça: "зуба́товщина") olarak anılacaktır. Bu uygulama Moskova valisi Dük Sergey Aleksandroviç tarafından benimsenecek ve uygulanacaktır. Bu şekildeki ilk uygulama 1901 yılında "Sanayi İşçilerinin Yardımlaşma Derneği" ("Общество взаимного вспомоществования рабочих в механическом производстве") adıyla kurulur. Odessa, Kiev ve Minsk’de de benzer kurumlar oluşturulur. Ancak yaptığı açılımla beraber hükûmeti iş hayatında işçilerin lehine kimi iyileştirmeler yapmak için ikna edemeyecek, bunun yanı sıra sendikal yapıdan rahatsız olan patronlardan da yoğun eleştiri alacaktır. Devlet güdümünde de olsa sendikalara sızan devrimcilerin öncülüğünde Ağustos 1903'te bir dizi grev olayı yaşanınca Zubatov, İçişleri Bakanı Vyaçeslav von Plehve tarafından görevden alınacaktır. Plehve, devlet güdümlü sendika politikasına da son vererek halihazırdaki sendikları kapatacaktır. Zubatov, Plehve’nin Temmuz 1904'te suikast sonucu öldürülmesinden sonra tekrar göreve dönmesine yönelik teklifleri geri çevirir. Emekli olacak ve siyasi hayattan uzak duracaktır. 1917 Şubat Devrimi günlerinde Çarın tahttan feragat ettiği haberi üzerine intihar edecektir. Bolşevikler ve özellikle önderleri Lenin zubatovculuk ile ilgili önemli değerlendirmeler yapmıştır. Buna göre zubatovculuk işçileri gericliğin çıkarları için örgütlemeyi amaçlasa da sonunda işçi sınıfı hareketi bu sınırları aşmış ve baskıya karşı örgütlenmeye başlamıştır. Sun Capital Partners Sun Capital Partners, Inc. işletmelerin borçlanarak satın alınması, öz kaynak (equity), borç ve pazar lideri şirketlere yatırıma odaklanmış özel bir yatırım firmasıdır. Sun Capital iştirakleri kurulduğu 1995 yılında dünya çapında 145ten fazla şirkete yatırım yapmış, yönetmiş ve 35 milyar USD gibi abartılı bir rakamla kombine satış yapmıştır. Sun Capital'in, Boca Raton, Florida, Los Angeles, California, New York, Londra, ve Shenzhen şehirlerinde ofisleri vardır. Firma portfolyosunda birçok tanınmış bölgesel ve ulusal şirket vardır; Bruegger's Bagels, Boston Market, Exopack, Marsh Supermarkets, Fazoli's Restaurants, Wickes Furniture, Nationwide Furniture, Mervyn's department stores, Anchor Blue Clothing Company, The Limited clothing stores, ShopKo, Pamida discount store chains, Smokey Bones ve Hickory Farms. 2006'da Sun Capital, Indianapolis'in Marsh Supermarketlerin satın alınmasını duyurdu. 128 supermarket/yemek mağazaları, 154 Village Pantry alışveriş mağazalarının sahibi. Sun Capital fonları aşağıdakilerin büyük çoğunluğunun kontrolüne sahiptir; Sun Capital fonları aşağıdakilerin azınlığına sahiptir: Sun Capital Partners acquired the Musicland Group (Media Play, Sam Goody, Suncoast Video, and OnCue) from Best Buy in exchange for its debt in 2003 and in 2006 dismantled the company, selling the stores to Trans World Entertainment and putting the rest of the company into bankruptcy. Sun Capital Partners sold 25% of Chrysler Holdings to Xinhua Finance, a Chinese portfolio company. Üçüncü Eurovision Dans Yarışması Üçüncü Eurovision Dans Yarışması ilk olarak 2009 yılında yapılması kararlaştırılsa da daha sonra 2010 yılına ve son olarak da ileri bir tarihe ertelenmiş olan dans yarışması. Azerbaycan'ın başkenti Bakü'de düzenlenmesi planlanan yarışmaya Beyaz Rusya ve Romanya ilk defa katılacak idi. Ancak yarışmanın gerçekleşmesi henüz belirsiz bir tarihe ertelenmiştir. Tzvetan Todorov Tzvetan Todorov (Bulgarca: Цветан Тодоров; 1 Mart 1939, Sofya - 7 Şubat 2017), Fransız-Bulgar filozof, tarihçi. 1939'da Sofya'da doğdu. 1961'de Sofya Üniversitesi Slav Dilleri Bölümü'nden mezun oldu. 1963’te komünizmden kaçmak ve eğitimine devam etmek üzere Fransa’ya geldi. Roland Barthes ile birlikte yapısalcılığın en önemli temsilcilerinden biri haline geldiği ve Gérard Genette'le Poétique dergisini kurduğu Paris’te yaşadı. Fransa ve ABD'deki çeşitli üniversitelerde "edebiyat kuramları" üzerine dersler verdi. Paris'te Bilimsel Araştırmalar Ulusal Merkezi'nin CNRS araştırma yöneticiliğini yaptı. Prag Dilbilim Çevresi aracılığıyla, Fransız yapısalcılığını etkilemiştir. Rus ve Prag geleneklerinin metinlerine Slav dili eğitimi aldığı için doğrudan ulaşabilme imkânı bulmuştur. Viktor Şklovski, Boris Tomaşevski, Yuri Tinyanov ve Vladimir Propp gibi yazarların çalışmalarından etkilenmiştir. Türkçede çıkan ilk kitabı 2001'de Metis Yayınları'nca yayımlanan Poetikaya Giriş'tir. Yine aynı yayınevi tarafından da Türkçeye kazandırılmıştır. Kendisi 7 Şubat 2017'de 77 yasında ölmüştür. Irmak kümesi Irmak Kümesi, uzaklığı yaklaşık olarak olan ve güney yarımkürede yer alan çok ünlü bir gökada kümesidir. Ocak kümesi ile birlikte bu iki kümenin etrafına saçılmış birçok başka gökada grupları vardır ve bu gruplar toplu olarak sık sık "Ocak Üstkümesi" veya "Güney Üstkümesi" olarak adlandırılırlar. Bu küme, Ocak Kümesi'ne kıyasla, biraz gökadaların daha geniş bir alana yayılmış olmasından, biraz da kümenin daha uzak ve bu nedenle de Ocak Kümesi'nden daha sönük olmasından dolayı, daha az şaşırtıcıdır. Irmak Kümesi kabaca iki parçaya ayrılmıştır. Bunlar, NGC 1407 çevresindeki kuzey alt grubu ve NGC 1395 çevresindeki güney alt grubudur. Kümenin bilinen diğer adı "Ocak II Kümesi"'dir. Küme, yaklaşık olarak 73 ana gökada ile toplamda 200 gökada içerir. Gökada dağılımı yaklaşık olarak %30 eliptik veya merceksi, %70 ise sarmal veya düzensizdir. NGC 1300 büyük bir çubuklu sarmal gökadadır. NGC 1371 ve NGC 1385, merkezin güneyinde iki sarmal gökadadır ve büyük bir ihtimalle yakın bir çifttirler. NGC 1395, kümenin güney yarısındaki en büyük eliptik gökadadır. NGC 1398, kümenin güney kenarında büyük bir sarmal gökadadır. NGC 1407, kümenin kuzey yarısındaki en büyük eliptik gökadadır. Bir diğer gökada ise NGC 1232'dir. Kümenin sağ tarafında yer alan bu gökada, gruptaki birçok sarmal gökadadan biridir. Bu gökada, çok sayıdaki sarmal kolları nedeniyle, kümedeki en güzel gökadalardan da biridir. Irmak Kümesi'nin başlıca gökadaları aşağıda listelenmiştir. Listedekiler, kümenin en büyük gökadalarıdır. Bu liste, Ocak Kümesi'ne kıyasla daha uzun bir listedir. Irmak Kümesi, iki küme arasında biraz daha büyük ve biraz daha zengin olanı gibi görünmektedir. Sütun 1: Gökada adı Sütun 2: Mavi görünür parlaklık Sütun 3: Gökada sınıfı: E=Eliptik; S0=Merceksi; Sa, Sb, Sc, Sd=Sarmal; SBa, SBb, SBc, SBd=Çubuklu sarmal; Sm, SBm, Irr=Düzensiz SunFlow SunFlow, Java programlama dili ile yazılmış global illumination tabanlı açık kaynak fotogerçekçi render sistemi. Darağacı Darağacı veya idam sehpası, idam mahkûmlarını asmak için kurulan düzenek. Tarih boyunca suçluların cezalandırılmasında yaygın olarak kullanılmış, halen bazı ülkelerde uygulanan bir ceza yöntemidir. Mahkûm asılmadan önce bir sehpaya çıkarılır. Sonra boğazından cellat yağlı urgan geçirir. Mahkûm son duasını ettikten sonra cellat sehpayı tekmeyle devirir ve mahkûm asılır. Plehve Vyaçeslav Konstantinoviç von Plehve ("Rusçası: Вячесла́в Константи́нович фон Пле́ве")(1846–1904) Çarlık Rusyasının polis şefi ve daha sonra İçişleri Bakanı. Asil bir Alman aileden gelen Plehve’nin gençliği Varşova’da geçer. Moskova Üniversitesinde hukuk eğitimi aldıktan sonra savcı yardımcısı olarak 1867 yılında çalışmaya başlar ve Adalet Bakanlığında çeşitli kademelerde görev alır. 1881 yılında Çar II. Aleksandr suikastını araştırır. Daha sonra İçişleri Bakanlığına Polis Kısım şefi olarak atanacak. Bu kuruma Rus gizli servisi Ohranka da bağlıdır. 1885 yılında İçişleri Bakan Yardımcısı olur. 1899 Danışma konseyi üyesi, 1904 yılında ise o dönemde Rus İmparatorluğunun bir eyaleti olan Finlandiya Bakanı olur. Plehve sonderece zeki, acımasız, Yahudi düşmanı ve koyu muhafazakâr bir kişiydi. Büyük bir enerjiyle siyasi istihbarat alanında çalışır. Birçok devrimci grubun çökmesine yol açan istihbarat faaliyetlerini yönetmiştir. Plehve, Çarlık rejimine karşı muhalefet hareketlerini ayırt ederk değerlendirmez ve hepsini ideolojik olarak aynı seviyede düşman kabul ederdi. Nisan 1902’de Dmitry Sipyagin’in suikast sonucu öldürülmesi üzerine İçişleri Bakanı olarak atanmıştır. Ohranka ajanları tarafından kurulan zubatovculuk kapsamındaki işçi sendikalarının kapatılmasını sağlayacaktır. Plehve devrimcilere karşı taviz vermez faaliyetleri yüzünden hedef tahtasındaydı. 1903 yılında bir ve 1904 yılında iki suikast girişiminden kurtulmuştu. Ancak Rus siyasi partisi SR’lara bağlı silahlı gruplardan bir tanesi 15 Temmuz 1904 günü Plehve arabasındayken bombayla havaya uçurmayı başarır. Plehve’nin Rus - Japon Savaşının mimarı olduğuna inanılır. Plehve’nin “D"evrimi engellemek için zafer kazanacağımız küçük bir savaşa ihtiyacımız var."” sözlerini söylediği iddia edilse de bunun onun düşmanı olan Sergei Witte tarafından ortaya atıldığı yolunda iddialar vardır. II. Lajos II. Lajos (1 Temmuz 1506, Budapeşte - 29 Ağustos 1526, Mohaç), Macaristan ve Bohemya kralıdır. Babası II. Vladislav, annesi ise Anne de Foix-Candle'dir. Babası ölünce Macaristan ve Bohemya tahtına 10 yaşındayken oturdu. Habsburg prensesi Mary ile evlendi. Lajos gençliğinde Kutsal Roma İmparatoru I. Maximilian ile sık sık konuşurdu. I. Süleyman'ın gönderdiği Osmanlı İmparatorluğu elçisi Behram Çavuş'un kafasını keserek I. Süleyman'a geri gönderdiği sebebinden Osmanlı İmparatorluğu ile 29 Ağustos 1526'da Mohaç meydanında karşı karşıya gelmiştir. 29 Ağustos 1526'da Mohaç Muharebesi'nde ordusu Osmanlılar karşısında büyük bozguna uğradı. Kendisinin savaş alanından kaçarken Karasu bataklığında boğulduğu sanılıyor. Muhteşem Yüzyıl dizisinde Kadir Çermik tarafından canlandırılmıştır. Ethernet 2 Çerçeveleme Ethernet 2 Çerçeveleme("Ethernet II Frame"- DEC,Intel,Xenox gibi başlıca büyük firmalarında yer almasıyla DİX Ethernet olarak da bilinmeye başlanmıştır) bir ethernet çerçevesinde Hedef MAC ve Kaynak MAC adreslerinin yer aldığı ve daha sonra 2 Octedlik EtherType alanını tanımlayan içindeki veride daha üst katmanın bilgilerinin kapsüllendiği ve çerçeve bilgisinin bulunduğu yapıdır. Mesela EtherType 0x0800 bu paketin ipv4 datagramı içerdiğini işaret eder. Buna benzer olarak 0x806 ARP’ı,0x8100 IEEE 802.1Q çerçevesini , 0x86DD ise ipv6 çerçevesi olduğunu gösteren değerlerdir. Endüstri tarafından geliştirilmiş bu standardın bir resmi IEEE standartlaştırma sürecine doğru gitmesi gibi, yeni 802.3 standardın da Ethertype alanı bir uzunluk alanına çevrildi. ( Orijinal Ethernet paketleri kesin bir uzunluk belirtmek yerine, kendilerinin çevrelenmesiyle tanımlanırlar) Paketi alan paketin nasıl yorumlayacağını bilmeye ihtiyaç duydukça, standart olarak paket tipini takip edebilmek ve paket tipini belirtebilmek için bir IEE 802.2 başlığına ihtiyaç duyuldu.Yıllar sonra 802.3x-1997 standardı ve 802.3 standardının sonraki versiyonları, çerçevelenmenin iki çeşidi de resmen onaylandı.Pratikte her iki formatta geniş kullanıma sahip olmasına rağmen, ek yükünün azlığı ve basitliğinden dolayı ethernet çerçeveleme , Ethernet yerel ağlarında en geniş kullanıma sahip oldu. Bazı paketlerin Ethernet çerçeveleme kullanmasına , bazı paketlerinse orijinal 802.3 çerçeveleme kullanılmasına izin vermek için aynı Ethernet segmentinde , Ethertype alanın değeri 0x0600’den büyük olmalıdır. Bu değer özellikle seçilmiştir çünkü Ethernet 802.3 çerçeveleri 1522 byte’ı aşmamalıdırlar. (0x0600=1536 Byte)Bu yüzden eğer alanın değeri 0x0600’den büyükse çerçeve Ethernet v2 çerçevesi almak zorundadır.Eğer 0x0600’den küçük veya eşit ise bu alanın uzunluk alanı olacak şekilde IEEE 802.3 çerçevesi olmak zorundadır. Furkan Özçal Furkan Özçal (d. 3 Eylül 1990, Münih) Alman-Türk futbolcudur. 1. Lig ekiplerinden Adanaspor'da forma giymektedir. Konya, Ereğli'den vakti zamanında Almanya'ya göç eden ailenin en küçük oğlu olarak 1990 yılında dünyaya gelen Furkan çok küçük yaşlarda futbola başladı. Ev hanımı annenin ve işçi bir babanın küçük oğlu olarak hayata gözlerini açan genç orta saha oyuncusu 6 yaşında bölgesel turnuvada üstün top tekniği, yetenekleri ve potansiyeli üzerine Almanların köklü kulüplerinden 1860 Münih'ten altyapıya davet aldı. Altyapı eğitimini 1860 Münih takımında almaya başlayan gurbetçi oyuncu çok erken bir dönem olarak nitelendirebileceğimiz yaşta (16 yaşında) mavi-beyazlı takımın U-19 takımına davet edildi. 2006/2007 sezonunda U-19 Ligi'nin 26.haftasında Burghausen deplasmanında maç kadrosunda yer alan Furkan, karşılaşmanın ikinci yarısında oyuna girdi ve takımının beraberlik golünü kaydetti. 1860 Münih kulübünün U-19 takımında görev almaya başlayan genç oyuncu kendisinden bir-iki yaş büyük rakiplerinin fiziği karşısında mücadele etme konusunda sıkıntılar yaşamasına rağmen top tekniği ve oyun zekası ile öne çıktı. İlk maçında ağları havalandırmayı başaran Furkan, bir sonraki sezon olan 2007/08 sezonunda U-19 teknik direktörü Claus Schromm tarafından kadroya dahil edildi. İlk haftalarda zaman zaman ilk on bir başlayıp, zaman zaman sonradan oyuna dahil olan genç oyuncu Almanya Bölgesel Ligi'nin 16.haftasından itibaren formayı kaptı ve takımın değişmez isimleri arasına girdi. Sekiz karşılaşmanın tamamında sahada kalan Furkan sezon sonunda istatistik hanesine 19 karşılaşma yazdırmayı başardı. Bayern Münih altyapısından teklif alan genç oyuncu bu teklifi kabul etmesine karşın 2 yıl daha beklemek zorundaydı. 18 yaşına giren genç oyuncu bu teklifi daha fazla beklememe kararı aldı ve 2008 yılının yaz aylarında millî takımda birlikte çalıştığı Tolunay Kafkas'ın antrenörlüğünü yaptığı Kayserispor'a transfer oldu. Kendisini millî takımların çeşitli alt gruplarından tanıyan Tolunay Kafkas'ın etkisiyle sarı-kırmızılı kulübe transfer olan genç ortasaha oyuncusu 1860 Münih'te antrenörlerinin "Bu fizikle Bundesliga oyuncusu olamazsın" demesinin ardından fiziksel ve kuvvet antrenmanlarına başladı. Süper Lig'de oynamak için can atan genç oyuncu imza atmasının üzerinden altı ay geçmesine rağmen maç kadrosunda dahi yer alamadı. Süper Lig'in 16.haftasında Hacettepe deplasmanında maç kadrosunda yer alan genç oyuncu karşılaşmanın 70.dakikasında oyuna girerken profesyonel kariyerinde ilk kez yeşil çimlerde yer alıyordu. Şans bulduğu 20 dakikalık süre içerisinde dikkat çeken genç oyuncu bir sonraki hafta Sivasspor karşılaşmasında yine son 20 dakika oyuna girerken, karşılaşmanın son dakikasında yaptığı sert faulün ardından kırmızı kart gördü. Süper Lig'in 23.haftasından itibaren sezon sonuna kadar ilk on birde forma şansı bulan genç oyuncu oynadığı futbola ve mücadelesiyle dikkat çeken isim oldu. Süper Lig'de ilk sezonunda Denizlispor karşısında fileleri iki kez havalandıran genç oyuncu böylece ilk gollerine de imza atmış oldu.