1 numaraya ulaşan şarkı, diğer listeye girdiği hemen hemen tüm ülkelerde ilk 10 numarada yerini almıştır. Şarkının müzik videosu, ağır cinsel ögeler, eşcinsellik, çıplaklık ve cinsel semboller içermekteydi. Kimi kanallar bu videoyu sansürleyerek yayınlamış olsa da, başta MTV, olmak üzere çoğu müzik kanalı videoyu hiç yayınlamamıştır. Şarkının bu büyük skandallarının ardından yine de kazanç elde eden Madonna'ya "Forrest Sawyer" tarafından yöneltilen "Videonuz yasaklanmasına rağmen normalden daha fazla kazançlı çıktınız, ne düşünüyorsunuz?" sorusuna, Madonna; gülerek "Evet, şanslı ben" diyerek cevap vermiştir. Serpico (film) Serpico 1973 ABD - İtalya ortak yapımı dramatik suç filmdir. 1970'lerin başında yozlaşmış New York Polis Teşkilatı'nda görevli dürüst bir polis memurunun gerçek hikâyesine dayanan filmin senaryosunu Peter Maas'ın 1973 yılında yazdığı aynı adlı çok satan biyografik kitabından Waldo Salt ve Norman Wexler birlikte uyarlayıp yazmışlardır. Sidney Lumet'in yönettiği filmin başrolünde Al Pacino oynamıştır. Filmin müzikleri Mikis Theodorakis'e aittir. New York Polis teşkilatına yeni katılmış olan devriye polisi Serpico (Al Pacino) meslektaşlarının çoğunun aksine artık sıradanlaşmış olan rüşvet olayına bulaşmak istemez, hatta rüşvet çarkının büyüklüğü karşısında dehşete kapılarak amirlerine başvurur ama beklediği ilgiyi göremez, artık teşkilatta herkesi karşısına alarak yalnız kalmıştır. İnatçı çabaları bir meclis komisyonunun dikkatini çeker ve onların desteği ile yozlaşmış polisler aleyhine tanıklık yapınca artık kendi hayatını da tehlikeye atmış olur. Filmin tanıtım sloganı da zaten şöyleydi: "İş arkadaşlarının birçoğuna göre o yaşayan en tehlikeli insandı, yani dürüst bir polisti." En iyi erkek oyuncu (Al Pacino) ve en iyi uyarlama senaryo dallarında Oscar'a aday gösterilen film Al Pacino'ya Altın Küre ve David di Donatello ödüllerini kazandırmıştı. 1976 yılında televizyon için adında bir devam filmi çekildi. 1976- 1977 yılları arasında da her biri 60'ar dakika olan 15 bölümlük aynı adlı (Serpico) bir televizyon dizisi yapıldı. Voltago Agordino Voltago Agordino kuzeydoğu İtalya'nın Veneto bölgesi Belluno ili'nin bir köyü ve kasabasıdır. Venedik'in yaklaşık 100 km kuzeyinde ve Belluno'nun yaklaşık 20 km kuzeybatısında yer alır. 2004 yılı 31 Aralık tarihinde 973 kişilik bir nüfusa ve 23,0 km²'lik bir alana sahipti. Voltago Agordino aşağıdaki belediyelerle sınır komşusudur: Agordo, Gosaldo, Rivamonte Agordino, Taibon Agordino ve Tonadico. Rescue Me (Madonna şarkısı) Amerikalı ünlü pop müzik şarkıcısı Madonna'nın 1990 yılında çıkardığı toplama albümü "The Immaculate Collection" için yazdığı ikinci yeni şarkıdır. Şarkı Sire Records tarafından yayınlanmıştır. Şarkı, Madonna'nın 1990 çıkışlı toplama albümü için yazılan 2. yeni şarkıdır. Şarkı, önceki single Justify My Love kadar başarılı olamasa da, radyolarda çok çalınarak "Airplay" listelerinde zirveye oturmuştur. Ayrıca şarkı, Madonna'nın top-10 şarkılarından biridir. Şarkı 90'larda yüksek çalınma oranları sebebiyle Billboard Hot 100 listesinde yüksek bir sıradan giriş yapan kısıtlı şarkılardan biridir. Bu şekilde yerini sağlamlaştıran diğer sanatçılar ise Mariah Carey, Boyz II Men ve Whitney Houston gibi 90'ların dev sanatçı veya gruplarıdır. Hubyar Sultan Hubyar Sultan veya Hubyar Sultan Dede, 16. yüzyılda yaşamış Celali isyanları sırasında Tokat ili Almus ilçesi Hubyar köyüne geldiği ve burada türbesi bulunan Hubyar Ocağının kurucusu olarak bilinen kişidir. Ayrıca Hubyar Sultan'ın Anadolu'ya geldikten sonra Antalya tarafında konakladıktan sonra Tokat Erkilet isimli köye yerleştiği de iddia edilmektedir. Hubyar Sultan'ın bu kadar tanınmasının bir nedeni ise Ahmed Yesevi ile aynı kişi olduğu iddialarına dayanır. Hubyar Sultan Tokat ilinin yüksek dağlık kesimlerine ailesi ile birlikte Celâli isyanlarının bastırılmasında yapılan katliamlar nedeniyle taşınmıştır. Bora Öztürk Bora Öztürk (2 Mayıs 1955 - 6 Ağustos 1997), Türk eski millî futbolcu ve teknik direktör. 1997'de kanserden vefat etti. 1955'te İstanbul'da doğan Bora, futbola amatör küme takımı Kulespor'da başldı. Başlar başlamaz da gol kralı olan Bora Öztürk, 1973'te Sakaryaspor'a, 1974'te Şekerspor'a ve 1975'te Göztepe'ye transfer oldu. Burada iki sezon oynadıktan sonra Altay'a transfer oldu. Burada da 2 sezon top koşturduktan sonra Beşiktaş'a transfer oldu. 1979-80 sezonunda 29 maçta forma giyen Bora, rakip ağlara 6 gol attı. O sezon iyi bir performans göstermeyen Beşiktaş, ligi 11. tamamladı. 1980-1981 sezonunda Adanaspor'a kiralık olarak verildi. Adanaspor o sezon ligi Trabzonspor'un ardından ikinci bitirirken Bora da attığı 15 golle ligin gol kralı oldu ve bu gollerin üçte birini 6-1'lik Rizespor maçında kaydetti. Ertesi sezon Bora'yı geri alan Beşiktaş, ligi Trabzonspor'un 1 puan önünde şampiyon olarak tamamladı. Bora da attığı 7 golle takımının en golcü oyuncusu oldu. 1982-1983 sezonunda 22 maçta 6 gol atabilen Bora, Metin, Feyyaz ve Şekerbegoviç gibi forvetlerin gerisinde kalarak tekrar ilk 11'de kendine yer bulmamaya başladı ve 4 gol atmasına rağmen ara transfer döneminde Antalyaspor'a kiralık olarak verildi. Bora, Antalyaspor dönüşünün ardından oynadığı 3 sezonda da Beşiktaş'ta müzmin yedek oldu. Az sayıda maçta forma giyen Bora, sadece 3 gol kaydetti. Beşiktaş'tayken 1982 ve 1986'da lig şampiyonluklarını kazanan futbolcu, 1987-1988 sezonunda gittiği Zonguldakspor'da sadece 1 lig maçında forma giydi. 1988-1989 sezonunda ise 1. Lig kulübü Sümerbank Beykoz'da oynadıktan sonra aktif futbolu bıraktı. 1 kez Türkiye A millî takımına çağrılan Bora Öztürk bu müsabakada forma giyme fırsatı buldu. Futbol kariyerine 1991'den itibaren TFF genç millî takımlar bünyesinde devam eden Bora Öztürk, çalıştırdığı 16 Yaş Altı genç millî takımla 1994 yılında Avrupa Şampiyonluğu kazandı. 1990'larda gırtlak kanseri teşhisi konduktan sonra tedavisine başlandı. Ancak tedavisi olumlu sonuç vermeyince 6 Ağustos 1997'de kanserden hayatını kaybetti. This Used to Be My Playground Amerikalı ünlü pop müzik şarkıcısı Madonna'nın 1992 yılı filmi ""A League of Their Own"" filminin film müzikleri albümü için çıkardığı şarkıdır. Şarkı Sire Records tarafından yayınlanmıştır. Şarkı, Madonna'nın soundtrack albümleri için hazırladığı ve ABD listelerinde zirveye oturan bir başka şarkısıdır. Şarkı Madonna'nın çocukluğuna duyduğu özlem ile bestelemiş olduğu bir ballad'dır. Şarkı, 8 Ağustos 1992 tarihinde "Sir Mix-a-Lot"un "Baby Got Back" şarkısını geçerek 1 numaraya oturmuş ancak o sıralarda Boyz II Men grubunun 13 haftalık dev hiti "End of the Road" yayınlandığı için 1 haftadan daha uzun süre 1 numarada kalamayarak yerini "Boyz II Men"e devretmiştir. Şarkının videosu "Alek Keshishian" tarafından çekilmiş ve şarkı 1995 yılında Madonna'nın ballad toplama albümü "Something to Remember"a dahil edilmiştir. Vodo di Cadore Vodo di Cadore İtalya'nın Veneto bölgesi Belluno ili'nin bir belediyesidir. Venedik'in yaklaşık 110 km kuzeyinde ve Belluno'nun ise yaklaşık 30 km kuzeyinde yer alır. 2004 yılı 31 Aralık tarihine göre 923 kişlik bir nüfusa ve 46,8 km²'lik bir alana sahipti. Vodo di Cadore belediyesi Peaio ve Vinigo özerk bölgesini kapsar. Vodo di Cadore aşağıdaki belediyelerle sınır komşusudur: Borca di Cadore, Calalzo di Cadore, Cibiana di Cadore, Forno di Zoldo, Pieve di Cadore, San Vito di Cadore, Valle di Cadore, Zoldo Alto, Zoppè di Cadore. Erotica (şarkı) Amerikalı ünlü pop müzik şarkıcısı Madonna'nın 1992 albümü Erotica'dan çıkan ilk şarkıdır. Şarkı Sire Records tarafından yayınlanmıştır. Şarkı, Madonna'nın skandal albümü Erotica'dan çıkan ilk single'dır. Albüme ve şarkıya karşı beliren tüm ön yargılara ve boykotlara karşın, albümdeki şarkılar olması gerekenden daha yüksek başarılar elde etmişlerdir. Erotica teklisi de bu gruptaki şarkıların en başta olanıdır. Erotica, ABD listeleri olan Billboard Hot 100'de beklenmeyen bir biçimde 13 numara gibi çok yüksek bir sıradan giriş yapmış, ancak sanılanın aksine 3 numarayı geçememiştir. Şarkı ayrıca, radyo isteklerini listeleyen "Airplay" listelerinde, tarihin en yüksek girişini yaparak 2 numaraya oturdu, ama sonraki haftalar 1 numaraya bir türlü çıkamadı. Şarkının klibi de en az ismi kadar sansasyon yaratmıştır. Erotica, Madonna'nın o sıralar çıkardığı kitabı "Sex"e de eşlik etmesi için yapılmıştır. MTV başta olmak üzere çoğu kanal, klibi yasaklamıştır. Böylece Madonna'nın bir videosu, 2. kez yasaklanmıştır. Haketia Haketia () (Hakitia veya Haquitia) nesli tehlika altında olan Yahudi-Fas Romen dilidir; "Djudeo Spañol" veya "Ladino Occidental" (batı Ladino) olarak da bilinir. Fas'ın Kuzeydoğusundaki Tetuan, Tanca ve İspanyol kasabaları olan Ceuta ve Melilla'da konuşulurdu Ladino'nun en çok bilinen şekli Balkan, Yunanistan, Türkiye ve Kudüs'teki konuşulan şekli olan "Ladino Oriental" yani Doğu Ladino'dur. Bu yüzden diğer bir Ladino dili olan Haketia için "Ladino Occidental" yani Batı Ladino denildiği de görülür. İspanyolca kökenli bu dilde Fas Arapçasından ve İbraniceden kelimeler girmiştir. Birçok Yahudi dili gibi bu dil de İbranice harflerle yazılır. Bu iki farklı ağızı konuşan cemaatlerde bazı kültürel benzerlikler bulunur; örneğin, Ortaçağ İspanyası şarkıları benzerlikler gösterirken güftelerinde (her Sefarad cemaatinde olduğu gibi) farklılıklar bulunur. "Haketia" kelimesi Arapça "ħaka" حكى, "söyle" kelimesinden türemiştir ve h sesi gırtlaktan söylenir. Bazen "Jaquetía" olarak yazıldığı görülen bu dilin okunuşu yine "Haketia" şeklindedir. Haketia'nın Cebelitarık'ta konuşulan Llanito (Yanito) dilini etkilediği savunulur. Sefaradi Yahudice Yahudice kelimesinin farklı anlamları: Ã–zerk cumhuriyet Özerk cumhuriyetler, devletlerin egemenlik kullanış biçimlerine göre sınıflandırılmasında federal yapılı devletler kategorisine giren; egemenlik hakları, bir üst egemen güç vasıtasıyla anayasal olarak denetlenebilen fakat dış ilişkiler hariç egemenlik yetkisini kendi sınırları dahilinde kullanabilen, cumhuriyet niteliğine sahip olmaları dolayısıyla elde ettikleri otoriteyi yasa çıkartma yetkisi sayesinde yerine getiren devletlerdir. Üniter bir devletin sahip olduğu hemen hemen tüm vasıflara sahiptirler. Genel olarak etnik farklılık gözetilerek sınırlar belirlenmiştir. Bazı özerk cumhuriyetlerin kendi anayasaları da olabilmektedir. Rusya'nın cumhuriyetleri örneğinde açıkça bu ülkelerin nitelikleri ve yapıları anlaşılabilmektedir. Deeper and Deeper Amerikalı ünlü pop müzik şarkıcısı Madonna'nın 1992 albümü Erotica'dan çıkan ikinci şarkıdır. Şarkı Sire Records tarafından yayınlanmıştır. Şarkı, olaylı Erotica albümünün olaylı Erotica şarkısından sonra çıkan ikinci teklidir. Şarkı, çoğu eleştirmene göre, albümün en güçlü dans parçasıdır. Şarkı çıkar çıkmaz ABD'de 7, İngiltere'de 6 numaraya ulaşmıştır. Şarkı ayrıca 1993'te Madonna'nın "Girlie Show" turunda sergilenmiştir. Evrenin Askerleri (film) Evrenin Askerleri, başrollerinde Jean-Claude Van Damme ve Dolph Lundgren'in oynadığı, 1992 yapımı olan ve yönetmenliğini Roland Emmerich'in yaptığı cyber-punk action film. Vietnam'daki görevi sırasında aklını yitiren Başçavuş Andrew Scott (Dolph Lundgren), rehin aldığı masum yerlileri öldürmek üzereyken, emir eri Luc Deveraux (Jean-Claude Van Damme) onu sakinleştirmeye çalışır. Fakat Scott'un sakinleşmeye hiç niyeti yoktur. Bu gerginliğin içinde birbirlerini vurup öldürürler. Daha sonra olay yerine gelen Pentagon yetkilileri, bünyelerindeki bilim adamlarıyla birlikte onlarca cesedi buz dolu torbalara koyup giderken, ortadaki delilleri yok ederek, durum raporunun basına ve askerlerin ailelerine verilmesini engellerler. Pentagon'un amacı bu askerlerin cesetlerini kullanarak, askeri savunma ağında yeni bir çağ başlatıp eşsiz bir arama-kurtarma-savunma silahı yaratacak olan, normların üstünde özelliklere ve yeteneklere sahip özel güvenlik timleri ile "Evrensel Askerler" projesini faaliyete geçirmektir. Hafıza silici, potansiyel gücü 10 kat arttırıcı iğneler ile bu askerler üşümezler, acıkmazlar, korkmazlar ve durmazlar. Sürekli görev-emir-komuta zincirine odaklanıp, birer android konumuna getirilmişlerdir. Luc (Jean-Claude Van Damme)'un adı artık GR44, Scott (Dolph Lundgren)un ise GR13'tür. Pentagon, askerlerin kimyasıyla oynandığını ve gerçek kimliklerini herkesten gizli tutarak Evrensel Askerler'i emsal teşkil etmesi için basında tüm dünyaya tanıtma kararı alır ve bir kurtarma operasyonuna basını da davet eder. Operasyon sırasında izleyicilere canlı yayın yapan kanallardan birini temsil eden ve eski kariyerini geri kazanmaya çalışan tv muhabiri Veronica Roberts (Ally Walker) gösteri bittikten sonra askeri üsse gizlice girer ve herkesten saklanan gizli bilgilere ulaşır. Artık kendisi Pentagon için tehlike teşkil etmektedir. Diğer yandan, biyolojik olarak ölü sayılsalar da; vücutlarında mekanik parça olmaması, zaman zaman geçmişe ait hafıza kırıntıları (flashback) etkisi yaratarak Luc ve Scott'ı tekrar karşı karşıya getirecektir. Format Bilişimde format DOS, OS/2 ve Microsoft Windows işletim sistemlerinde kullanılan ve diski biçimlendirmeye sağlayan bir komut satırı komutudur. Tabir olarak fabrika ayarlarına, yani başlangıçtaki boş ve kullanıma hazır hale getirmeye denir. DOS'ta diski biçimlendirmek için codice_1 yazılır daha sonra DOS, sizden bu işlemi onaylamanızı isteyecektir. Onaylamak codice_2 reddetmek için codice_3 yazılır Bu işlemden sonra diskinizdeki tüm veriler silinecektir. Bu yüzden bu komutu çok dikkatli kullanmalısınız. Gerekmedikçe kullanılması tavsiye edilmez. Microsoft Windows'ta format, daha çok "işletim sistemini yeniden kurma" olarak algılanır ve genellikle bilgisayar, sistem diskinden başlatılarak yapılır. Didn't We Almost Have It All Amerikalı R&B sanatçısı Whitney Houston'ın ikinci stüdyo albümü Whitney'den çıkan ikinci teklidir. Şarkı Ağustos 1987'de Arista Records tarafından piyasaya sürülmüştür. Şarkı, Whitney Houston'ın bilinen ballad'ları arasındadır. Şarkı yayınlandıktan kısa bir süre sonra ABD müzik listeleri olan Billboard Hot 100'de 1 numaraya kadar çıkmış ve zirvede tam 2 hafta kalarak Whitney Houston'ın art arda gelen 7 adet 1 numara şarkı arasından 5. şarkı olmuştur. Şarkı ayrıca 14 hafta boyunca top-40'ta kalmıştır. Bununla birlikte listede 17 hafta kalmıştır. Selahattin Adil Selahattin Adil (19 Ocak 1882 - 27 Şubat 1961), Türk asker ve siyasetçi. 1902 yılında Kurmay Yüzbaşı oldu. 1905 yılında Şam'daki 5. Ordu'ya, ardından Selanik'teki 3. Ordu'ya atandı. 1906 yılında İstanbul'da Mekteb-i Harbiye'de öğretmen yardımcısı olarak görev aldı. 31 Mart İsyanı sırasında Hareket Ordusu'nda görev yaptı. 1910-1911 yılları arasında Bükreş Ataşeliği görevini yürüttü. Trablusgarp ve Balkan savaşlarına katıldı. I. Dünya Savaşı'nda Çanakkale ve Doğu cephelerinde bulundu. Çanakkale Savaşları'nda, savaş öncesinde Çanakkale Müstahkem Mevkii'nde kurmay başkanı olarak görev yaptı. Savaş sırasında, Üçüncü Kirte Muharebesi'nde 12. Tümen'e komuta etti. Birinci Kerevizdere Muharebesi'ni yönetti. Anafartalar Grup Komutanı Mustafa Kemal'in emrinde 12. Tümen komutanlığını üstlendi. 1920 yılında Fransız işgal bölgesinde Kuva-yi Milliye'yi yapılandırmak ve Fransız yayılmasını önlemek üzere Adana Cephesi komutanlığına atandı. 1921 yılında Batı Cephesi'nde 2. Kolordu Komutanı olarak Sakarya Meydan Muharebesi'ne katıldı. Bu savaştaki başarısından ötürü Mirliva rütbesine terfi etti ve Paşa oldu. Daha sonra Milli Savunma Bakanlığı Müsteşarlığı görevine getirildi. Büyük Taarruz ve Başkomutanlık Meydan Muharebesi'ni ilk meclisteki milletvekillerine bildiren kişi oldu. Mudanya Mütarekesi'nden sonra İstanbul'un askeri denetimi kademeli olarak onun komutasındaki 81. Alay'a geçti. TBMM tarafından İstanbul Komutanlığı görevine getirildi. Savaştan sonra Kırmızı şeritli İstiklâl Madalyası ile taltif edildi. 23 Eylül 1923 tarihinde Mirliva rütbesindeyken kendi isteğiyle emekliye ayrıldı. TBMM IX. Dönem Ankara milletvekili seçildi. TBMM İktisat Komisyonu Başkanlığı yaptı. 7 Temmuz 1953 tarihinde milletvekilliğinden istifa etti. Siret Adil Hanımefendi ile olan evliliğinden üç çocuğu dünyaya geldi. Adları Saada, Suha ve Semuh'tur. Gizli kahraman olarak kalmayı yeğleyen Selahattin Adil Paşa başarılarını çocuklarına dahi anlatmamış mütevazı bir kimse olmuştur. Anılarını 1983 yılında "Hayat Mücadeleleri" adı altında oğlu Semuh Adil kitap halinde yayımladı. 2007 yılında "Çanakkale'den Mektuplar" adlı kitabını da yayımladı. 26 Şubat 1961 tarihinde İstanbul'da vefat etti. Naaşı 1988 yılında Devlet Mezarlığı'na nakledildi. Ehrimen Ehrimen, Zerdüştlük inanışında, kötülük ve karanlıkları temsil eder. Zerdüştlüğün ifade ettiği mutlak ikicilikte, iyilik ilkesi ya da tanrısı olan Ahura Mazda ile sürekli bir mücadele ya da savaş hali içinde bulunan kötülük ilkesi ya da tanrısı. 2005 Kuşadası saldırıları 2005 Kuşadası Saldırıları, 30 Nisan 2005 tarihinde yasa dışı silahlı örgüt PKK tarafından Kuşadası kent merkezine bırakılan bir bombayı etkisiz hale getirmeye çalıştığı sırada Başkomiser Yaşar Aykaç'ın ölümü ve 16 Temmuz 2005 tarihinde yine kent merkezinde Kadınlar Denizi minibüsüne bırakılan bir bombanın, 2'si turist 5 kişinin ölümüne yol açması ile sonuçlanan olaylar zinciri. 10 Temmuz 2005'te TAK, aynı zincirin halkası olduğu anlaşılan bir eylemde Çeşme'de de bir bomba bırakmış ve olay çoğu turist olmak üzere yaklaşık 20 kişinin yaralanması ile sonuçlanmıştı. Bu eylem beş kişinin ölümü ile sonuçlandı. Bunların 3'ü Türk, Deniz Tutum (21), Eda Okyay (25) ve Ufuk Yücedeniz, biri Birleşik Krallık vatandaşı Helen Bennett (23) ve biri İrlanda vatandaşı Tara Whelan (17) olmak üzere ikisi turistti. Tara Whelan'ın ölümü ülkesi İrlanda'da özellikle yankı yarattı. Super RTL Super RTL; Köln, Almanya merkezli hedef kitlesi çocuklar olan bir televizyon kanalıdır. Kanalın yarısı Disney Grubuna, diğer yarısı ise RTL Grubuna aittir. Kanal Almanya'daki ikinci çocuk-merkezli kanal olmuştur. Kanal Almanya ve Avusturya başta olmak üzere tüm AB ülkelerinden izlenebilmektedir. Super RTL gündüzleri çocuk-merkezli programlar yayımlarken prime-time sırasında aile-merkezli filmler ve programlar yayımlamaktadır.Kanal 2010 Yılında Hotbird uydusundan kalkmıştır. Peri Han Peri Han (gerçek adı Hatice Perihan Özbeserek), (d. 7 Ocak 1934, Kütahya - ö. 6 Ağustos 2008, İstanbul), Türk sinema oyuncusu. Sanat yaşamına 1958 yılında kamera karşısına geçerek "Mavi Boncuk" adlı filmde aldığı rolle başlayan Peri Han, 1960'lı yıllarda yükselen "vamp kadın" karakterlerini başarıyla canlandırdı. 6 Ağustos günü, 74 yaşındayken yalnız yaşadığı evinde yaşamını yitirdi. Cenazesi Hasdal Mezarlığı'na defnedildi. Turun Palloseura TPS Turku ya da Turun Palloseura, Finlandiya'da bulunan bir futbol takımı. Kulüp Finlandiya'nın Turku şehrinde, 1922 yılında kuruldu. Finlandiya'nın en üst ligi olan Veikkausliiga'da mücadele etmektedir. Maçlarını ise 9,000 kişilik Veritas Stadı'nda oynamaktadır. TPS bu stadı Turku şehrinin bir diğer takımı olan Inter Turku ile paylaşmaktadır. Kulübün buz hokeyi şubesi de bulunmaktadır. Avrupa kupalarında yaptığı 42 maçta 10 galibiyet, 5 beraberlik, 27 de mağlubiyet aldı. 1992-93 sezonu UEFA Kupa Galipleri Kupası 1. turunda Trabzonspor ile karşılaştı, ancak rakibine 2-0 ve 2-2 lik sonuçlarla yenilerek kupadan elendi. So Emotional Ünlü Amerikalı R&B sanatçısı Whitney Houston'ın ikinci stüdyo albümü Whitney'den çıkan üçüncü teklidir. Şarkı Kasım 1987'de Arista Records tarafından piyasaya sürülmüştür. Şarkı, albümün ilk teklisi "I Wanna Dance with Somebody (Who Loves Me)" gibi hızlı tempolu bir şarkıdır. Şarkı önceki single'lar gibi ABD listelerinde 1 numaraya oturmuştur. Ayrıca bu şarkı, Houston'ın ilk kez içine rock ögeleri eklediği şarkıdır. Şarkının ABD listelerinde 1 numaraya oturması, şarkıcıyı, 6 ardışık şarkı ile "En Çok Ardışık 1 Numara Şarkı" alanında The Beatles ve Bee Gees'in rekoruyla eşit hale gelmiştir. "En Çok Ardışık 1 Numara Şarkı" rekoru günümüzde hâlen kırılamamıştır. Bununla beraber şarkı, ABD yılsonu listelerinde yılın en iyi 6. şarkısı seçilmiştir. Bad Girl (Madonna şarkısı) Bad Girl, Amerikalı pop müzik şarkıcısı Madonna'nın 1992 albümü Erotica'dan çıkan üçüncü şarkıdır. Şarkı Sire Records tarafından yayınlanmıştır. Şarkının yayınlanmasıyla, Madonna, 1984'ten beri ilk kez bir şarkısını ilk 20'ye sokamayarak kendi geleceğini değiştirmiştir. Şarkı ABD listelerinde 36. sırada kaldığı gibi, diğer birçok ülkede de beklenen başarıyı gösterememiştir. Şarkının klibi ise imalı mesajlarla yine önceki Erotica teklileri gibi tartışmalar uyandırdı. Şarkının geçtiği bir konserde, Madonna, ünlü tecavüzcü "Joey Buttafuoco"nun resmini yırtarak, "Fight the real enemy!" şeklinde izleyenlere bağırmaktadır. Aynı parodi, ünlü İrlandalı sanatçı "Sinéad O'Connor" tarafından "Bad Girl"den birkaç ay önce Papa'ya karşı yapılmıştır. Llorca Ludovic Llorca, sahne adıyla sadece Llorca (d. 1974), Fransız müzisyen. 1990'ların ortalarında müzik hayatına merhaba diyen Llorca, aynı zamanda prodüktörlükle uğraşmaktadır. Tarz olarak elektronik müzik yapmaktadır. Müzik sektöründe sıkça görülmeye başlanan home recording tekniği ile, jazz sample' larını elektronik müzik ile harmanlayıp dinleyiciye sunmuştur. Babası ilk nesil bilgisayar programcılarından olan Llorca, 11 yaşında bilgisayarla tanışmıştır. Nisan 2001 tarihinde ""New Comer"" adındaki ilk albümünü, F Communications etiketiyle piyasaya sürmüştür. Bu albümde yer alan "The Novel Sound" ve "Indigo Blues" şarkılarıyla beğeni kazanmıştır. Albüm sonrası çalışmalarını sürdürmüş, 31 Ocak 2006 tarihinde Wagram Music etiketiyle ""My Playlist"" adlı ikinci albümünü çıkarmıştır. Where Do Broken Hearts Go Ünlü Amerikalı R&B sanatçısı Whitney Houston'ın ikinci stüdyo albümü. Whitney'den çıkan dördüncü teklidir. Şarkı Mart 1988'de Arista Records tarafından piyasaya sürülmüştür. Şarkı, yayınlanmasından kısa bir süre sonra 1 numaraya oturarak sanatçının art arda yapmış olduğu yedinci 1 numara şarkı olmuştur. Böylece, Whitney Houston, The Beatles ve Bee Gees'in 6 ardışık 1 numara şarkı rekorunu egale etmiştir. Şarkı ayrıca Birleşmiş Milletler listelerinde de 2 numaraya çıkmıştır. Bunun dışında girdiği hiçbir listede yüksek başarı elde edememiştir. Şarkı bunların dışında ballad olmasıyla da dikkat çekmektedir. Love Will Save the Day Ünlü Amerikalı R&B sanatçısı Whitney Houston'ın ikinci stüdyo albümü Whitney'den çıkan beşinci teklidir. Şarkı Temmuz 1988'de Arista Records tarafından piyasaya sürülmüştür. Şarkının yapımcılığını, Madonna'nın şarkılarından tanınan Jellybean Benitez üstlenmiştir. Bununla beraber şarkı her ne kadar önceki single'lar gibi 1 numaraya ulaşamasa da ABD'de 9 numaraya kadar ulaşabilmiştir. Şarkı tüm bunlara rağmen, müzik videosu çekilmemiş olmasına rağmen top-10'a girebilmiş sayılı şarkılardan biridir. Ä°kinci Fitne İkinci Fitne veya Erken İslam Tarihinde İkinci İç Savaş, (680 - 692) Emevî hâkimiyetinin henüz başlarında I. Muaviye’in ölümüyle birlikte baş gösteren siyâsi ve askeri çatışmalardan oluşan karışıklık dönemi. Dönemin tarihi üzerinde tarihçiler arasında üzerinde ittifâk sağlanmamışsa da, en çok kabul gören görüş, İkinci Fitne’nin 680-692 yılları arasında olduğudur. İkinci Fitne dönemi, İslam Devleti'nde karışıklığın iyiden iyiye baş gösterdiği, çeşitli oluşumların ayyuka çıktığı, I. Yezid ve Hüseyin bin Ali çatışmasında herkesi doğrudan ve dolaylı bir taraf olmak zorunda bırakan, dolayısıyla İslâm Dünyası içindeki ayrışmayı derinleştiren bir dönemdir. Birinci Emevi Halifesi olan I. Muaviye 680 yılında öldüğünde yerine I. Yezid geçti. Haricilerce öldürülen Ali’nin oğlu, İslam peygamberi Muhammed'in torunu ve I. Muaviye ile anlaşma yapan Hasan bin Ali'nin kardeşi olan Hüseyin bin Ali ve taraftarları I. Yezid'in tahta çıkıp kendisini halife ilan etmesine ilk ve en güçlü tepkiyi gösterenler oldu. I. Yezid de tahta çıkar çıkmaz, Medine valisi Velid bin Utbe'ye, babası döneminde alınan biatlarda kendisine biat etmeyen dört meşhur şahsiyetten (Hüseyin bin Ali, Abdullah bin Abbas, Abdullah bin Ömer, Abdullah bin Zübeyr) kendisi için biat alınmasını, biat vermedikleri takdirde bu şahsiyetlere sert davranılması ve ruhsat verilmemesini bildiren bir mektup yazdı. Hüseyin biat etmedi ve Mekke'ye gitti, ordan da Kufe'ye gitmeye karar verdiyse de, I. Yezid’in emri altında ve Ömer bin Sa'd komutasındaki bir Emevi ordusu Kerbela denilen yerde Hüseyin ve ailesinin önünü kesti. Burada yapılan savaşta Hüseyin ve taraftarları öldürüldü, ailesi esir alındı. Bu olay Sünni ve Şiî ayrışmasının en keskin noktası olarak görülmektedir. Şiâ bu günü Aşure Günü adıyla yüzlerce yıldır anmakta ve o günü yas günü saymaktadırlar. Kerbela Savaşı'nın ardından ikinci büyük isyan, Cemel Savaşı'nda Ali bin Ebu Talib’e karşı savaşmış olan Zübeyr bin Avvam’ın oğlu, Abdullah bin Zübeyr’in isyanıdır. Hüseyin bin Ali'nin Yezid'ce öldürüldüğü haberini alınca, hilafetini ilan etti ve Mekke, Medine ve Hicaz halkı ona biat etti. Abdullah bin Zübeyr; I. Yezid ve II. Muaviye'nin ani ölümleriyle, hilafet alanını genişletti. Ancak 684'te Hariciler, Orta Arabistan'da bağımsızlıklarını ilan edince, Hicaz bölgesine sıkıştı ve izole edildi. Hariciler Irak ve İran'da, Şiîler ise Hüseyin bin Ali’nin öldürülmesi sebebiyle bir takım isyanlar çıkardılarsa da bir sonuca varamadılar. 685 yılında tahta çıkıp halife olan Abdülmelik bin Mervan ordusunu güçlendirerek isyanları bastırmasını ve rakiplerini saf dışı bırakmasını bildi. Hicaz'a gönderdiği bir ordu ile Abdullah bin Zübeyr'i de 692 yılında Mekke'de öldürtmesiyle karışıklıklar son buldu. Abdullah bin ZÃ¼beyr Abdullah bin Zübeyr (Arapça: عبد الله بن الزبير; d. 624 - ö. 692), sahabelerden Zübeyr bin Avvam ile halifelerden ilki olan Ebu Bekir bin Kuhafe'in kızı Esma bint Ebu Bekir'in oğlu, İslam peygamberi Muhammed bin Abdullah'ın eşlerinden biri olan Ayşe bint Ebu Bekir'in yeğenidir. Beni Esed kabilesine mensup olan Abdullah bin Zübeyr, henüz gençliğinden itibaren İslam Ordusu ile Bizans ve Sâsânî İmparatorluğu'na karşı yapılan birçok savaşa katıldı. Yine Tunus bölgesine 647 veya 649'da düzenlenen bir seferde Roma bölge valisi olan Gregory'i öldürerek zaferin kazanılmasında önemli bir rol oynadı. Cemel Savaşı'nda teyzesi Ayşe bint Ebu Bekir ve babası Zübeyr bin Avvâm'ın yanında, Ali'ye karşı savaşmıştır. Abdullah bin Zübeyr, kendisi gibi I. Yezîd'e biat etmeyen Hüseyin bin Ali'nin Kerbela'da aile efradıyla birlikte öldürülmesinin ardından hilafetini ilan etti ve Mekke, Medine ve Hicaz halkı ona biat etti. Halkın Emevilere karşı tutumunu ve otorite boşluğunu akıllıca kullanarak hükmettiği alanı Arabistan'ın güneyi, Irak, Suriye'nin büyük bölümü, Mısır'ın bir bölümü olmak üzere genişletti. Bunun üzerine Yezîd, Mekke ve Medine üzerine bir ordu gönderdi. Abdullah, bu orduya karşı Mekke'yi üç ay boyunca savundu. Yezîd'in ölüm haberi gelince Emevî ordusu kuşatmayı kaldırarak Şam'a dönmek zorunda kaldı. Müslümanların hac ritüelinde ziyaret ettiği yerlerden olan Muhammed'in doğum yeri, kıble ve Kâbe'nin yerinin neresi olduğu konusu 1970'li yıllardan bu yana tartışılmaktadır. Arkeolojik araştırmalarda Mekke'nin rivayetlerin aksine yeni bir şehir olarak ortaya çıkışı, bilinen tarih kaynaklarında ve haritalarda adının 8. yüzyıl öncesinde geçmemesi, ticaret yolları üzerinde olmaması yanında tarım açısından arazinin uygunsuz oluşu, erken dönem İslam tarihi hakkında ipuçları veren Kur'an ve hadis rivayetlerinde tanımlanan bazı yer isimleri ve özellikleri ile Mekke coğrafi yapısının uyuşmaması araştırmacıları İslam'ın kaynakları konusunda farklı arayışlara yöneltmiştir. Muaviye'nin ölümü sonrasında çıkan iç karışıklıklarda Kâbe Yezid'in askerlerince mancınıklar kullanılarak taşa tutulmuş, isabet alan karataş üç parçaya bölünmüş, Kâbe yıkılmıştır. Kanadalı arkeolog ve İslam tarihi araştırmacısı Dan Gibson'a göre sözü edilen yıkım bugünkü Mekke şehrinde değil, bundan yaklaşık 1200 kilometre kuzeyde, Petra'da gerçekleşmişti. Araştırmalarında ulaştığı en eski camilerin kıble duvarlarının Petra'yı göstermeleri nedeniyle, bu bulgularla ayet, hadis ve siyer kaynaklarındaki diğer ipuçlarını bir araya getiren Gibson Muhammed'in Petra'da yaşamış ve buradan Medine'ye göç etmiş olduğu sonucuna ulaşmıştır. Ona göre Kur'an'da bahsedilen “bekke” veya “mekke” sözcükleri de Petra'yı ifade ediyordu. Müslümanların ilk kıblesi de Kudüs'teki Mescid-i Aksa değil Petra'da Al-Lat tapınağı olarak kullanılan kübik yapı olmalıydı. Gibson Petra'da İslam öncesi ve İbni Zübeyr öncesi erken İslam döneminde haccın nasıl icra şeklini anlattığı bir video yayınladı. Bu yapı Müslümanların iç savaşlarından birisi olan Abdullah bin Zübeyr İsyanı sırasında mancınıklarla yıkılmış, İbni Zübeyr karataşı diğer kutsal eşyalarla birlikte alarak Emevi saldırılarından uzakta, bugünkü Mekke'nin bulunduğu yere taşımış, yeni tapınağı burada inşa etmişti. Emevilere karşı Abbasilerin desteğini kazanan yeni mekan birkaç yüzyıllık bir geçiş dönemi sonunda tamamen benimsenmiş, yeni yapılan camilerin yönü Mekke'ye dönük olarak inşa edilmeye başlanmış, Mekke Müslümanların yeni hac merkezi olmuştur. Peygamber Muhammed'in torunu Hüseyin bin Ali'nin Kerbela'da öldürülmesinden sonra Abdullah bin Zübeyr Mekke'ye döndü, Yezid'i halife kabul etmediğini bildirip isyan bayrağını açtı. Hicaz'da ve Arabistan'da durumunu güçlendirmeye koyuldu. Medineliler önce I. Yezid'le durumu görüştüler ve sonra Medine'nin Emevi emirini şehirden atıp Abdullah bin Zübeyr tarafına geçtiler. Abdullah bin Zübeyr, I. Yezid'in Basra'daki Irak ve Kufe valisi olan Ubeydullah bin Ziyad'a karşıt olmak üzere, Irak'ta Kufe'ye bir vali gönderdi. Abdullah bin Zübeyr Mısır ve Suriye'de Emeviler'den hoşlanmayanlar tarafından tutulmaktaydı. Yezid, Basra'daki Irak valisi Ubeydullah bin Ziyad'a Hicaz'a ordusuyla gidip Abdullah bin Zübeyr'in isyanını bastırmasını istedi, ama Ubeydullah hasta olduğu bahanesiyle bunu kabul etmedi. Bunun üzerine Yezid 10.000 kişilik Suriyelilerden oluşan bir orduyu Müslim bin Ukbe El-Murri komutasında Hicaz'a gönderdi. Bu ordu Abdullah bin Zübeyr'i tutan ve çoğu Medineli Müslümanlardan oluşan bir ordu ile Harre bölgesinde savaştı. Bu savaş kanlı ve Medineli kadınlara tecavüzlerin yapıldığı bir katliama dönüştü. II. Muaviye, hüküm sürdüğü 683-684 yılları arasında, II. Muaviye savaş ve yeniden Hicaz'a hücum taraflısı değildi ve sadece 40 gün halifelik yaptıktan sonra tahtından ve halifelikten feragat etti. Başa geçen I. Mervan hüküm sürdüğü kısa dönemde (684-685) Mısır ve Suriye'yi hakimiyeti altına aldı. Haricilerin de bu dönemde, Irak merkezli bir isyan çıkarmalarıyla birlikte, Abdullah'ın hükûmeti Hicaz bölgesine sıkıştı. Abdullah bin Zübeyr, 685 yılında tahta çıkıp halife olan Abdülmelik bin Mervan'ın Haccac bin Yusuf komutasındaki ordusuyla yaptığı savaşı kaybetti ve 692 yılında bu savaşta öldürüldü. Antonio Benarrivo Antonio Benarrivo (d. 21 Ağustos 1968, Birindisi) İtalyan defans oyuncusu. Yıldızı 1991-2004 yılları arası top koşturduğu Parma takımında parlamıştır. Amerika 1994 Dünya Kupası finalisti İtalya'nın as oyuncularındandır. Her iki kanatta da savunma ve hücum oynayabilen, aslen sağ ayaklı olup sol ayağını da sağ ayağı kadar iyi kullanabilen ender oyunculardan biridir. Giydiği 3 numaralı forma ile özdeşleşmiştir. 2004 yılında futbolu Parma'da bırakmıştır. Brightstar Corporation Brightstar Corporation , 1997 yılında ABD'de Florida eyâletinde kuruldu. Dünya çapında 3 bin 500 çalışanıyla dijital platformlarda destek ve çözüm hizmetleri sunmaktadır. Şirketin aynı zamanda büyüyen kablosuz iletişim pazarında da hizmetleri bulunmaktadır. 1998 yılında Latin Amerika pazarına açılan şirket, ilk yurt dışı pazarı olarak Bolivya'yı seçti. 1999 yılında Meksika, Paraguay ve Dominik Cumhuriyeti pazarlarına açıldı. 2000 yılında Entegre Arz Zinciri ve Lojistik Servisi ile yurt dışı destek hizmetleri vermeye başlamıştır. Aynı yıl Venezuela ve Arjantin'de de faaliyetlere başladı. Kablosuz veri ve Telecom Çözümleri Birimi ile Sabit Wireless üretimine de giren şirket, 2003 yılında 1 milyar dolarlık satış geliri elde etti. 2004 yılı ise 18 ülkede 1.7 milyar dolarlık satışa ulaşan şirket, 2006 yılından itibaren Orta Doğu, Afrika ve Güneydoğu Asya bölgesine de açılmıştır. 2006 yılında 3.5 milyar dolarlık satış hacmine ulaşan şirket, 2005 yılı Tech Data adlı şirketi satın alarak Avrupa pazarına da girdi. Ayrıca 7 Ağustos 2008 tarihinde Doğan Holding kuruluşu olan Smile Holding ortaklığıyla Türkiye pazarına giriş yapmıştır. 01.02.2009 tarihinde Vodafone Telekominikasyon A.Ş. nin bayilerine cihaz distribütörü olacağı açıklanmıştır . Ayşegül Jale Saraç Ayşegül Jale Saraç, (d. 1959, Diyarbakır), Türk doktor ve eski Dicle Üniversitesi rektörü. 1959 yılında Diyarbakır'da doğmuştur. 1983 yılında DÜ Tıp Fakültesi'nden dönem ikincisi olarak mezun oldu. Aynı üniversitenin Tıp Fakültesi'nde 1988 yılında fizik tedavi ve rehabilitasyon uzmanı olarak göreve başlayan Saraç, 1991'de doçent, 1997'de profesör olmuştur. Uluslararası ve ulusal dergilerde 100'den fazla makalesi, uluslararası ve ulusal kongrelerde 100'ün üzerinde bildirisi bulunmaktadır. İtalya'da 2004 yılında düzenlenen Dünya Lazer Kongresi'nde ekipçe "Dünya Birinciliği Kupası" alarak Diyarbakır Valiliği tarafından "Bilime Katkı Onur Ödülü" ile ödüllendirilmiş, DÜ'de çeşitli kurul üyelikleri yapmıştır. Ağustos 2008 yılında, DÜ rektörlük oylamasından 3. çıkmasına rağmen, Türkiye Cumhuriyeti Cumhurbaşkanı Abdullah Gül tarafından rektörlüğe atanmıştır. Saraç, 22 Temmuz 2007 Türkiye genel seçimleri'nde Adalet ve Kalkınma Partisi'nden Diyarbakır milletvekili adayı olmuştur. DÜ Tıp Fakültesinden mezun olan ve mezun olduğu üniversiteye rektör olarak atanan Prof. Dr. Saraç, üniversitenin ilk kadın rektörü olma unvanını da alan ve 1993-2016 yılları arasında Fiziksel Tıp ve Rehabilitasyon Anabilim Dalı Başkanlığı görevini sürdüren Ayşegül Jale Saraç, 1 çocuk annesidir. 20 Temmuz 2016 Tarihinde FETÖ/PDY soruşturması kapsamında YÖK tarafından açığa alınmıştır ve rektörlük binasında polis tarafından gözaltına alınmış ve 24 Temmuz 2016 tarihinde tutuklanmıştır. Ahmet Feyzi Bingöl Ahmet Feyzi Bingöl, (d. 1952, Elazığ) Fırat Üniversitesi eski rektörü. Elazığ'da 1952 yılında doğan Prof. Dr. Bingöl, Ankara Üniversitesi Fen Fakültesi Jeoloji Bölümü'nde lisans eğitiminin ardından, Strasbourg Louis Pasteur Üniversitesi'nde yüksek lisans ve doktora yaptı. 1978 yılında Fırat Üniversitesi'nde jeoloji bölümünde göreve başlayan Bingöl, 1981-1988 yılları arasında yardımcı doçent, 1988-1994 yılları arasında doçent, 1994 yılında ise profesör oldu. Meslek hayatı içinde Teknik Eğitim ve Mühendislik fakülteleri dekanlığı, Fen Bilimleri Enstitüsü müdürlüğü görevini de yapan Bingöl, 2000-2004 yılları arasında Fırat Üniversitesi Rektörlüğü görevini yaptı. Bingöl, 2004 yılında da rektörlük seçimlerinde en fazla oyu almış, ancak dönemin Cumhurbaşkanı Ahmet Necdet Sezer tarafından atanmamıştı. Bingöl, 2006 yılından bu yana UNESCO Türkiye Yer Bilimleri İhtisas Komisyonu üyeliğini sürdürmektedir. Bingöl, evli iki kız çocuğu babasıdır. Ağustos 2008 yılında Türkiye cumhurbaşkanı Abdullah Gül tarafından rektörlüğe atanmıştır. 2012 yılında görevi devretmiştir. HÃ¼seyin Akan Hüseyin Akan, (d. 1958, Manisa) Ondokuz Mayıs Üniversitesi'nin rektörü. 1958 yılında Manisa'da doğan Akan, Ankara Fen Lisesi'ni bitirdikten sonra Ankara Üniversitesi Tıp Fakültesinden mezun oldu. 1985 yılında Ankara Üniversitesi Tıp Fakültesinde başladığı uzmanlık eğitimini 1990 yılında tamamladı. Kasım 1989 ve Haziran 1990 tarihleri arasında İtalya Hükûmet bursunu kazanarak Padova Üniversitesinde Vasküler ve Girişimsel Radyoloji alanında araştırma ve eğitim çalışmaları yapan Akan, 1991 yılında OMÜ Tıp Fakültesi Radyoloji Anabilim Dalı'nda çalışmaya başladı ve 1993 yılında Doçentlik unvanını aldı. Aynı anabilim dalında 1999 yılından bu yana profesör olarak görev yapan Akan, Radyoloji Anabilim Dalı'nda "Anjiyografi ve Girişimsel Radyoloji" birimini kurdu. Prof. Dr. Akan'ın uluslararası dergilerde 40'ı aşkın, yurt içi dergilerde 60'ın üzerinde bilimsel makalesi yayımlandı. Halen TÜBİTAK Bilim Kurulu üyesi olan Akan'ın, TÜBİTAK Ulusal Akademik Ağ ve Bilgi Merkezi (ULAKBİM) ve Türk Nöroradyoloji Derneği Yönetim Kurulu üyelikleri devam etmektedir. Ağustos 2008 yılında Türkiye cumhurbaşkanı Abdullah Gül tarafından rektörlüğe atanmıştır. Medet Mete Cengiz Medet Mete Cengiz, (d. 15 Kasım 1946, Diyarbakır - ö. 29 Ocak 2011, Bursa) Bursa'da bulunan Uludağ Üniversitesi'nin eski rektörü. 15 Kasım 1946'da Diyarbakırda doğdu. 1971 yılında Hacettepe Üniversitesi (HÜ) Tıp Fakültesinden mezun olan Cengiz, 1976 yılında HÜ Tıp Fakültesi Genel Cerrahi Bölümünde doktorasını yaptı. Uludağ Üniversitesi Tıp Fakültesi Göğüs Kalp Damar Cerrahisinde 1980 yılında ikinci doktorasını yapan Cengiz, daha sonra Uludağ adını alan üniversitede 17 Ekim 1984'te doçent, 17 Ekim 1991'de de profesör unvanını aldı. UÜ Kadın Hastalıkları ve Doğum Anabilim Dalı Başkanı Öğretim Üyesi Prof. Dr. Candan Cengiz ile evli olan Cengiz bir çocuk babasıdır. Ağustos 2008 yılında Türkiye cumhurbaşkanı Abdullah Gül tarafından rektörlüğe atanmıştır. Akciğer kanseri tedavisi gören Prof. Dr. Mete Cengiz 29 Ocak 2011 Cumartesi günü Uludağ Üniversitesi Tıp Fakültesi Hastanesinde vefat etmiştir. Hasan Fahrettin KeleÅŸtemur Hasan Fahrettin Keleştemur (d. 25 Eylül 1955, Elazığ), Kayseri'de bulunan Erciyes Üniversitesi'nin eski rektörü ve eski Türkiye Sağlık Enstitüleri (TÜSEB) Başkanı. Tıp Fakültesini 1972-1979 yılları arasında Hacettepe Üniversitesinde tamamlayan Keleştemur, 1980-1984 yıllarında Erciyes Üniversitesi Tıp Fakültesi'nde iç hastalıkları ihtisası yaptı. Aynı fakülteden 1990 yılında doçent , 1995'te profesör ünvanını alan Keleştemur, İstanbul Üniversitesi Cerrahpaşa Tıp Fakültesi ve Londra Üniversitesi St. Bartholomew's Hastanesinde endokrinoloji eğitimi aldı. 2008 ve 2012 yıllarında iki kere Erciyes Üniversitesi Rektörlüğüne seçilmiş ve 2015 yılında da Türkiye Sağlık Enstitüleri (TÜSAB) başkanı seçilerek rektörlük görevini bırakmıştır. TÜSAB başkanlığını da 2018 yılına kadar sürdürmüştür . Türkiye'de ve çeşitli ülkelerde yayımlanmış 140 bilimsel yazısı bulunan Keleştemur, Erciyes Üniversitesi'nde de birçok bilimsel araştırma projesi yürüttü. Keleştemur evli ve 5 çocuk babasıdır. Hikmet Koçak Hikmet Koçak, (d. 1954, Erzurum) Türk akademisyen. İlkokulu Erzurum'da tamamladı, 1968 yılında Oltu ilçesinde ortaokulu bitirdi. Lise eğitimini 1971'de İstanbul Haydarpaşa Lisesi'nde tamamlayan Koçak, 1978 yılında İstanbul Üniversitesi Cerrahpaşa Tıp Fakültesi'ndeki eğitiminin ardından 1978-1979 yılları arasında Oltu Çamlıbel Sağlık Ocağı'nda hekimlik yaptı. Atatürk Üniversitesi Tıp Fakültesi Göğüs Kalp ve Damar Cerrahisi bölümüne 1979 yılında araştırma görevlisi olarak giren Koçak, 1984-1985 yılları arasında Gülhane Askeri Tıp Akademisi, 1985-1988 yılları arasında Türkiye Yüksek İhtisas Hastanesi'nde uzman doktor olarak görev yaptı. Atatürk Üniversitesi'nde 1988 yılında yardımcı doçent unvanını alan Koçak, 1989 yılında Londra'da St. Thomas Hospital'da bir süre çalıştıktan sonra 1990 yılında doçent oldu. 1992 yılında ABD'de Cleveland Clinic Foundation'da çalışmalarda bulunan, 1995 yılında da profesör unvanı alan evli ve üç çocuk babası Koçak, Atatürk Üniversitesi’nin 15'inci rektörüdür. Koçak, 1993 yılında Türk Kalp Vakfı Doç. Dr. Edip Kürklü Ödülü, 1997 yılında Türk Kardiyoloji Vakfı Prof. Dr. Reşat Garan Ödülü 1997, 2002 yılında da ABD'de AACC 54th Annual Meeting poster ödülünü aldı 6 Ağustos 2008 tarihinde Türkiye Cumhurbaşkanı Abdullah Gül tarafından Atatürk Üniversitesi rektörlüğü görevine atandı. Åžalvar Şalvar, genellikle ağı çok bol olan, bele bir uçkurla bağlanan geniş bir tür pantolondur. Özellikle Adana'dan başlayıp Güneydoğu Anadolu Bölgesi'ne kadar olan bölgede sıkça giyilen yöresel giysi türüdür. Şalvar bol olduğundan bağ bahçe ve tarlada çalışanlar için uygundur. Bu özelliği nedeniyle şalvarı hâlâ kırsal alanda tarım ve hayvancılık yapan insanlar kullanmaktadır. Şalvar, Güney Asya'da en çok şalvar kamiz adıyla bilinmekte, ayrıca salvar kamiz olarak da söylenmekte olup Güney Asya, Orta Asya'da özellikle Pakistan ve Afganistan'da hem erkekler hem de kadınlar tarafından geleneksel olarak giyilen bir giysi biçimidir. Kamiz, şalvarla birlikte giyilerek bir takım oluşturulan gömlek türü üst giyimidir. Hindistan'da daha çok kadınlar tarafından giyilmektedir. Bangladeş kadınları tarafından da giyilir. Ayak kısmı üstlerden geniş olup diz kapağında daralmaktadır. Şalvarlar bol pijamalar olup pantolon benzeridir. Kamiz, uzun veya bol tişört biçimli; şalvarı tamamlayan üst giysiye denir ve genellikle batı tipi yakalı olmakla birlikte kadınlarda gevşek yakasız veya mandarin yakalı biçimlerde kullanılmaktadır. Şalvar sözcüğü Farsça dilinde pantolon için kullanılan 'shælva:r'dan gelmektedir. Şalvar bel kısmında büzülerek toplanır ve elastik bir kuşak veya uçkur adı verilen bir büzme ipi ile bağlanır; geniş, aşağıya doğru dökümlü veya daha dar olabilir. Kamiz genellikle düz ve yassı olarak kesilir; eski kamizlerin kesimleri aşağıdaki 1870 tarihli görsellerde olduğu gibidir. Güncel kamizin kolları daha çok Avrupa esinli düzenlenmektedir. Terzinin tarzı ve hüneri bütün bir kesim içinde değil ancak boyun ve nakış işlemelerinde görülebilir. Bayanların giydikleri kamizlerin güncel biçimleri geleneksel olan biçimlerden daha az mütevazı yapıdadır. Kamiz kumaşı derin bir boyun etrafı bırakılarak ayarlanabilir, yarı saydam kumaşlardan dikilebilir veya bilekçe kollu veya kolsuz tasarımları olabilir. Kamiz bel hattından veya uyluk bölgesine kadar bölünük olabilir ve giyilen şalvarın kalça bölümünü kapatacak kadar uzunlukta da olabilir. Bir kadın yarı şeffaf bir kamiz giydiğinde bunun için choli veya kırpılmış bir camisole'yi iç giyim olarak kullanır. Kadınlar şalvar kamiz giydiklerinde genellikle dupatta adı verilen uzun bir şalı baş veya boyunlarının etrafına yerleştirirler. Müslümanlar için dupatta çadur ve burkaya göre daha az zorlayıcı bir alternatiftir. Sih ve özellikle Kuzey Hindistan'dan olan Hindu kadınları için şalvar kamiz daha popüler bir giyimdir. Başlarını bir Gurdvara, tapınak veya yaşlıların yanında kapatmaları gerektiğinde dupatta bunun için kullanışlıdır. Dupatta diğer kadınlar için ise bir omuzun üzerinden bırakılan veya göğsün ve her iki omuzun etrafından dolanan bir şık giyim aksesuarından ibarettir. Şalvar kamiz İngiltere ve Kanada'da bazen ""puncabi" takımı" olarak bilinir. İngiltere'de özellikle son yirmi yıldır Güney Asya ve Pencap'tan gelen kadınların kullandığı bu giysi yeniden biçimlendirilerek gündelik bir giyim hatta çekici bir moda giysisi olarak kullanılmaya başlamıştır. Güney ve Orta Asya'da Şalvar, Kabul adı verilen sandaletlerle birlikte giyilmektedir. Hindistan'da, bu giysi orijinal olarak Kuzey bölgesine atfedilir. Ancak sariye göre daha mütevazı, kullanışlı ve her beden yapısına kolayca uyum sağlayan yapısıyla bütün bir ülke içinde popüler bir giyim olmaya başlamıştır. Çeşitli kumaş, renk ve nakış ve tasarım biçimleriyle şalvar kamiz resmi, gündelik, özel günlük veya sade bir tarzda imal edilebilmekte ve her türlü iklimde giyilebilmektedir. Hindistan'da 'salvar' olarak kullanılan terim ile Sindhi suthan'ı, Pencabi suthan'ı, dogri pacama ve Keşmir suthan'ı gibi ayrı versiyonları kastedilmektedir. Salvar kamiz terimi aynı zamanda Keşmir feran/şalvar gereçlerini ifade eden bir terimdir. Pantolon ya da salvar; salvar, Gucaratça શલવાર કમીઝ salvaar ya da shalvaar, Hintçe'de शलवार क़मीज़ salvaar ya da shalvar ve şalvar kamiz olarak bilinmektedir. Farsça شلوار şalvar biçiminde söylenmekte olup 'pantolon' anlamına gelmektedir. Şalvarın üzerinde tişört benzeri bir kıyafet olarak kombine edilmek üzere giyilen üstlük giysiyi ifade eden 'kamiz' ortaçağ Latince camisa sözcüğünden gelmektedir. Arapça'daki 'kamis' sözcüğünün kökeni bakımından iki temel hipotez bulunmaktadır: Kamiz biçiminde kesilen giysiler birçok kültürde bilinmektedir; Royal Ontario Müzesinden Dorothy Burnham'a göre 'dikişsiz gömlek'; çözgü-ağırlıklı dokuma tezgâhında tek parça olarak dokunurdu, Antik Roma dönemindeki bez dokumalarının yapıldığı dikey dokuma tezgâhları ile değiştirildi. 10. yüzyılda Mısır'dan elde edilen pamuk dokuma gömlekler geleneksel kamize veya günümüz Mısır'ındaki jellabah'a veya celebiye (galabia)'ye daha benzer biçimde kesilirdi. Hindistan, Pencapça dilindeki söyleniş biçimlerinde sözcük 's' harfiyle başlar. Urduca, Lahnda dili, Farsça, Peştuca ve Türkçe dillerinde ise 'ş' sesiyle başlar. İngilizce'de iki söyleniş biçimi de yaygın olarak kullanılmakla birlikte şalvar biçiminde söylenimi Kanada ve İngiltere'de daha yaygındır ve bu biçim Oxford İngilizce Sözlüğünde tercih edilen kullanımıdır. 'Salvar' biçiminde söylenimi en çok Hindistan'da yaygındır. Kamiz sözcüğü sıkılıkla k'den sonra getirilen bir h harfi ile birlikte 'khameez' olarak da kullanılır. Pencabi 'salvar' takımı Pencap bölgesinde geliştirilmiştir, ardından bütün alt kıtada ve hatta çevrsesinde popüler hale gelmiştir. Pencabi adı verilen şalvar takımı Hindistan ve Pakistan'da kullanılmaktadır. jhagga adı verilen kamiz ve şalvar kadınlar tarafından giyilmektedir. Jhagga, dikdörgen biçiminde kesimli iki parçanın yanlarında uzunca bir yırtmaç bırakılarak dikilmesiyle yapılır ve tunik biçimlidir. Şalvar, pijama veya pantolon biçimlidir. Üst kısımda geniş ve dizlerde pauchay adı verilen malzemeyle gerginleştirilmiştir. Pencabi şalvar takımının geliştirilmesinden önce Pencap kadınları geleneksel olarak Pencabi Ghagra ve choli/kurti/kamiz adı verilen giysiyi kullanmaktaydılar. Şalvar, değişik bölgelerde giyilen bir tür alt giyimine verilen cins isimdir. Şalvarın en erken modelleri Orta Asya'da Türkler arasında kullanılıyordu ve Afganistan, Hindistan, İran, bazı Arap ülkeleri, Türkiye ve Türklerin imparatorluk kurdukları bölgelerde yaygınlaştı. Osmanlı İmparatorluğu döneminde şalvar kullanımı bütün imparatorluk bölgelerinde yaygınlaştı. Hindistan'da şalvarın biçimlerine Sind suthanı, dogri pacama ve Keşmir suthan'ı adları verilmektedir. Şalvar kamizin Keşmir feran/salvar terimlerini içermektedir. Orta Asya Türklerinde şalvar bir tunikle kombine olarak giyilir. Hindistan'da üst giysisi olarak giyilen kamize jhagga adı verilir. Gazneli Türkleri döneminde Afganistan ve Hindistan'ın kuzey bölgelerinde özellikle de Pencap'ta şalvar giyimi yaygınlaşmıştır. Ukrayna'da geleneksel erkek giyimi Kozhukh, Kontusz, Zupan ve Şarovary (şalvar) şalvar/tunik kombinasyon biçimleri olarak giyilmektedir. Sind'de geleneksel kadın giysisi olarak lehnga choli; Keşmir kadınları tarafından diz kapaklarına kadar dökülen pheran kullanılmakta idi. Jammu'daki kadınlar yine diz kapaklarına kadar dökümlü peşvac kullanmaktaydı. Hindistan, Jammu'da yaşayanlar geleneksel giyimlerini peshvajdan uzun bir kadın ve erkek üst giysisi olan kurta ve dogri pacama olarak değiştirdiler. Keşmir'de phiran suthan ile birlikte kombine edilir ve diz kapağı altına kadar uzunlukta olanı da kullanılır. Pakistan, Sind'de geleneksel lengha choli adı verilen giysi cholo, paro ve suthan ile birlikte kullanılmaktadır. Sind'de şalvar kamiz de giyilmektedir. Afganistan'da, geleneksel erkek giysisi olan khet partug kullanılmaktadır. Khet, cüppeye benzer. Partoog ise şalvarın Afganistan'daki çok sayılı pli'si bulunan bir biçimidir. Bununla birlikte şalvar kamizin peran tomban veya pathani takımı olarak bilinen değişik türleri de bulunmaktadır. Şalvar Kamiz, khet partuga alternatif olarak giyilmekte ve 1990'lardan bu yana oldukça tutulmaktadır. Bangladeş geleneksel erkek giysisine lungi ve kurta adı verilmekte kimi zaman Pencabi de denilmektedir. Erkekler şalvar kamizden geldiği belirtilen Fencabi veya kabuli de giyerler. Bangladeş'te geleneksel kadın giysisine sari adı verilmektedir. Kadınlar tarafından şalvar kamiz de giyilen kıyafetlerdendir. Hindistan ve Pakistan'da müslümanlar geleneksel olarak giydikleri şalvarı, aynı zamanda bir Moğol devleti olan Babür'de üst giyimi olarak kullanılmış bulunan jamma ile kombine ederler. Bunun yanı sıra Hindistan ve Pakistan'da diğer farklı topluluklar tarafından da salvar takımı adı verilen giysi kullanılmaktadır. TÃ¼rbin motoru Türbin motorları, pistonlu motorlarda olduğu gibi yakıt ve hava yakar ama pistonu aşağı yukarı hareket ettirmek yerine türbin denilen bir grup fan palini yüksek hızda döndürür. Türbin motorları ilk olarak II. Dünya Savaşı sırasında uçaklarda kullanıldı. Türbin motorlarının birçok çeşidi vardır. En yaygın olanı turbofan motordur. Bu tip motorlar jet yolcu uçaklarında, askeri kargo uçaklarında ve diğer birçok jet uçağında kullanılır. En ünlülerinden biri de Rolls Royce RB211-535'tir. Bu büyük ve güçlü turbofan motor, bir İngiliz şirketi olan Rolls Royce tarafından yapılmıştır. Tek bir motor 19.200 kilogramlık bir itki üretir. Bu güç 50 tane binek otomobilin üretebileceği toplam güçten daha fazladır. Bu motor Tupolev Tu204 gibi birçok modern jet yolcu uçağına yerleştirilmiştir. Turbofan motorların havayı bölüştürme özelliği vardır. Motora giren hava bir kısmı yanma bölümüne, bunun 10 katı kadar da yangeçit kanallarına girer. Yangeçit kanallarına giren hava motorun soğumasını sağlar. Motorun ürettiği gücün %75'i yangeçit kanalları sayesinde oluşur. Çalışma şekli: Motorun ön bölümünde çapı 2 metreye ulaşan bir fan bulunur. Bu fanın palleri alaşımdan yapılmıştır. Görevi havayı motorun içine çekmektir. Motorun içine giren toplam havanın 11'de 1'i motorun göbeğine girer. Bu hava bir dizi fan tarafından sıkıştırılır ve yanma odasına gider. Yanma odasına gelen hava dışarıdaki havanın 30 kat basınca ulaşmıştır. Burada yakıtla karıştırılır ve motorun arkasındaki pervaneleri çok yüksek hızlarda çevirerek motora itki sağlar. Bu tip motorlar türbin motorlarının en basitidir. İtki sıcak gazların motorun arkasından dışarıya verilmesiyle sağlanır. Turbojetler çok yüksek hız sağlamalarına karşın gürültülüdürler ve çok fazla yakıt tüketirler. Hızlı jet uçaklarında kullanılırlar. Mesela Concorde 4 tane Olympos 593 turbojet motor kullanmaktadır. Bu tip motorların, motorun yarattığı itkinin çoğunu bir pervaneyi döndürmek için kullanılan fazladan bir türbini vardır. Turboproplar diğer türbin motorlarına göre daha az yakıt tüketirler, çok daha sessizdirler ama saatte 800 km hızın üstüne çıkamazlar. Mesela Foker F27'nin 2 adet turboprop motoru vardır. Suzan Kardeş Suzan Kardeş (d. 15 Nisan 1960, Kosova), Türk makyöz, şarkıcı ve oyuncu. Aslen bir Kosov Türkü olan Kardeş, iş hayatına "Hürriyet" gazetesinde başlayan Suzan Kardeş, burada çekilen fotoromanlarda rol alan oyunculara makyaj yaparak mesleğinde gelişti. Şan Tiyatrosu'nda saç ve makyaj yapımıyla çalışmayı sürdüren makyöz; birçok tiyatro topluluğu ve film ekibinde makyaj uzmanı ve kuaför olarak yer aldı. 1995 yılından başlayarak Beşiktaş Kültür Merkezi'nin saç ve makyaj çalışmaları görevini yapmaya başladı. Türkiye İş Bankası reklamlarında oyuncu Haluk Bilginer'e yaptığı Atatürk makyajı ile ses getirdi. 1985 yılından itibaren Sezen Aksu'nun tüm sahne ve çekim makyajlarını yaptı. Goran Bregoviç'ten Türkân Şoray'a kadar birçok ünlünün sahne makyajını gerçekleştirdi. 1992 yılında "Bekriya" adında bir "meyhane" açarak 12 yıl boyunca işletti. Meyhanede söylediği mikrofonsuz, akustik Rumeli türküleriyle eski dönem Bosna sevdalinkalarından yola çıkarak, Sezen Aksu'nun desteğiyle "Bekriya" adlı bir sanat müziği albümü çıkardı. Bir filmde oyunculuk da yapan, Bir Demet Tiyatro dizisinde "pencereden bakan kadın" olarak yer alan ve halen çalışmalarını sürdüren sanatçının, yeni bir müzik albümü, bir film ve bir kitap projeleri bulunmaktadır. 2009 yılında Kuruçeşme Arena'da sanatçı Sezen Aksu ile albüm tanıtımı için birçok sanatçı ile düet yaptı. Yaln覺zlar R覺ht覺m覺 (film) Yalnızlar Rıhtımı 1959 yapımı dramatik Türk filmi. Senaryosunu "Ali Kaptanoğlu" takma adıyla Attilâ İlhan'ın yazdığı filmi Ömer Lütfi Akad yönetmiştir. Ö. Lütfi Akad aynı zamanda senaryonun yazılmasına ve dekorlara da katkıda bulunmuştur. Başlıca rollerinde Sadri Alışık, Çolpan İlhan, Turgut Özatay, Osman Alyanak, Saadettin Erbil, Ahmet Tarık Tekçe, Melahat İçli ve Kamuran Yüce'nin oynadıkları filmin müziklerini Hulki Saner yapmıştır. Filmin siyah beyaz görüntüleri Yuvakim Filmeridis'e aittir. Sanat yönetmenliğini Sohban Koloğlu'nun yaptığı filmin yapımcılığını ise İpek Film adına İhsan İpekçi üstlenmiştir. Döviz kaçakçısı ve bar sahibi Ali'ye (Turgut Özatay) metreslik yapan konsomatris Güner'le (Çolpan İlhan) kaptan Rıdvan'ın (Sadri Alışık) aşk ve macera öyküsünün anlatıldığı filmin bazı sahnelerinin çekimleri İzmir'de yapılmıştır. "Yalnızlar Rıhtımı" gösterime girdiği günlerde çeşitli tartışmalara yol açtı. Bazı sinema eleştirmenleri tarafından övülürken, bazıları tarafından da insafsızca eleştirildi. Filmin senaryosunun Marcel Carne'nin yönettiği Jean Gabin'li Sisler Rıhtımı (Le Quai des Brûmes) (1938) adlı filminin etkisiyle kaleme alındığı ileri sürüldü. Bu filmin senaristi de Attilâ İlhan gibi bir şair olan Jacques Prévert'di. "Yalnızlar Rıhtımı" da Sisler Rıhtımı gibi Şiirsel Gerçekçilik akımına daha yakın duruyordu. O günlerde senaryoyu yazan şair Attilâ İlhan gazetelerde bu eleştirilere yanıt vermişti. Ö. Lütfi Akad bu filmi yaptığı tarihte tam 10 yıldır sinemadaydı ve 1949'dan beri 20 filme imza atmıştı. Sahne düzenlemesi, kamera çalışması, hikâye anlatımı açısından Lütfi Akad'ın o zamana kadar yaptığı filmlerin bir toplamı sayılabilecek ustaca bir üslup taşımasına rağmen film beklenen ilgiyi görmedi, hatta Nijat Özön'e göre "ucube bir film ortaya çıktı". Bunda Attilâ İlhan'ın şiirsel senaryosu ile Akad'ın anlatım tarzının uyuşmamasının da etkisi vardır. Filmde Çolpan İlhan'ın buğulu bir sesle söylediği, filmle aynı adı taşıyan romantik şarkı filmin unutulmazları arasındadır ve hemen 1946 tarihli film noir Gilda'daki Rita Hayworth'ı akla getirir. Tango müziği tarzındaki bu parçayı Necdet Koyutürk bu film için bestelemişti. Daha önce 2 filmde daha beraber oynayan Sadri Alışık ve Çolpan İlhan bu filmden sonra birbirlerine aşık olup evlendiler ve Sadri Alışık'ın 1995 tarihindeki ölümüne kadar evli kaldılar. "Yalnızlar Rıhtımı" görüntü yönetmeni Yuvakim Filmeridis 'in (Yoakim Filmerides) kameraman olarak çalıştığı son filmdir. Bundan sonra da 1965 yılına kadar sinemaya yapımcı olarak hizmet etmeye devam etmiştir. Filmde Çolpan İlhan'ın buğulu bir sesle gece kulübünde söylediği "Yalnızlar Rıhtımı" adlı romantik şarkı filmin unutulmazları arasındadır ve hemen 1946 tarihli bir kara film olan Gilda'da Rita Hayworth'ın söylediği şarkıyı akıllara getirir. Tango müziği tarzındaki bu parçanın bestesi Necdet Koyutürk'e aittir. Şarkı özellikle bu film için bestelenmişti. Aslında filmde Çolpan İlhan şarkıyı söyler gibi yapar, şarkıyı asıl seslendiren ise Yasemin Esmergül'dür. Filmde yine Yasemin Esmergül'ün seslendirdiği ikinci Necdet Koyutürk bestesi ise "Dinle Sevgili Dinle" dir. Film müziklerinin düzenlemesini Hulki Saner yapmıştır. Cristofano Allori Christofano Allori ( 1577 – 1621 ) Barok Dönem İtalyan ressamı. Caravagio’nun çağdaşı olan Allori 1616-1618 yılları arasında ölen Cosimo di Medici’nin karısının himayesinde ressamlık yaptı. Allori, dönemin en önemli ressamlarından biri olarak iz bırakmasına neden olan "Judith with the Head of Holofernes" adlı resmini de yine aynı dönemde yaptı. Resimlerinde genellikle dramatik konulara yer verdi. Allori, resimlerinde ışık ve gölgeyi akıl almaz bir ustalıkla kulanmanın yanında figürleri resmin ön düzleminde toplayarak dramatik havayı pekiştirmiştir. Işık ve gölgenin ustaca kullanımıyla oluşan bu dramatik havayı portrelerinde görmek mümkün değildir. Christofano Allori’nin yapıtları halen Detroit Institute of Arts ve Hermitage Müzesi’nde sergilenmektedir. II. Dünya Savaşı'nda Nazi Almanyası'nın uçak üretimi Savaş boyunca Almanya'nın uçak üretimi Serhan PoÃ§an Serhan Poçan (d.1970) Türk dağcı, Everest Dağı zirvesine çıkan ilk Türk takımının lideri. 1970 yılında Konya’da doğdu. ODTÜ Matematik Bölümünü bitirdikten sonra uzman yazılımcı olarak çalışmaya başladı. 2006 yılında Türkiye’den Everest’e takım halinde giden ekibin liderliğini üstlendi. Serhan, 24 Mayıs 2006 günü ikinci denemede zirve yaptı. Ekipteki 6 erkek, 4 kadın dağcının tamamı iki ayrı zamanda zirve yapmıştır. Kendisi gibi dağcı olan ve aynı gün Everest’de zirve yapan Burçak Özoğlu Poçan ile evlidir. Bir dönem Orta Doğu Arama-Kurtarma, Dağcılık ve Doğa Sporları Derneği (ORDOS) yönetim kurulu üyeliği yapmıştır. II. Dünya Savaşı'nda ülkelere göre uçak üretimi listesi II. Dünya Savaşı Uçak yıllara ve ülkelere göre üretimi. II. Dünya Savaşı avcı pilotları Bu liste, II. Dünya Savaşı kazandıkları zafer sayısı bakımından en iyi pilotların listesidir. Ümit Sayın Ümit Sayın (d. 26 Nisan 1970, İzmir), Türk şarkıcı, besteci ve söz yazarı. İlk ve orta öğremini İzmir'de tamamladıktan sonra Anadolu Üniversitesi Açıköğretim Fakültesi "İktisat" Bölümünde eğitimine devam etti. Fakat müzik kariyeri için daha sonra bu bölümü yarıda bıraktı. Sezen Aksu'nun vokalistliği sonrası müzik kariyerine adım atan sanatçı İstanbul'a yerleşti. Daha sonraları bir süre Timur Selçuk'tan klasik gitar eğitimi aldı. MFÖ müzik grubu üyesi Fuat Güner'in stüdyosunda 2 yıl çalıştı, stüdyo vokalleri ve reklam müzikleri yanı sıra 1991 yılından itibaren ilk bestelerini yapmaya başladı. Şarkıcı Deniz Arcak'ın ismini duyurduğu "Zehir Ettin" ve "Vurur" adlı parçalarının söz ve müziklerini yazdı. 1993 yılında Ajda Pekkan'a vokalistlik yapmaya başladı. Ümit Sayın, 8 Eylül 1990 tarihinde Sezen Aksu'nun İzmir'de verdiği bir konserde sahne alarak Sezen Aksu ile beraber şarkı söylemesi sonrası sesinden etkilenen Sezen Aksu, onu vokalisti yaptı. Şarkıcı 1992 yılında Harun Kolçak'a, 1993 yılında Ajda Pekkan'a, 1994-1995 yılları arasında Tarkan'a ve günümüze dek birçok sanatçıya vokalistlik yaptı. MFÖ grubu üyesi Özkan Uğur'un teşvikiyle 1991 yılından itibaren beste ve söz yazmaya başlayan Sayın; Harun Kolçak, Deniz Arcak, Emel Müftüoğlu, Erdal Çelik, Seden Gürel, Leman Sam, Hakan Peker, Burak Kut, İzel, Yeşim Salkım, Pınar Aylin, Suavi, Bendeniz, Tarkan, Zeynep Dizdar gibi şarkıcılara şarkılarını verdi. Ozan Çolakoğlu ile müzikal birlikteliği sayesinde kariyerine başarılı şekilde devam etti. "* Yukarıda yer alan listede söz veya müziği Ümit Sayın'a ait, diğer sanatçılara verilen şarkıları yer almaktadır. Sanatçının yukarıdaki listede yer verilmeyen yine söz veya müziği kendisine ait, kendi albümlerinde yer alan şarkıları mevcuttur. En çok üretilen uçaklar listesi Üretim adedi 5000'ni geçen uçakların listesi Sokak kızağı Sokak kızağı, Olimpik kış oyunlarındaki kızağın ekstrem bir türüdür. Spor, 1970'lerde güney Kaliforniya'da ortaya çıktı. Kaykaycılar, kaykaylarının üzerine yattıklarında yokuş aşağı daha hızlı gidebildiklerini keşfettiler. İlk profesyonel yarış 1975'te Signal Hill, Kaliforniya'da yapıldı. Sokak kızağı ABD ve Kanada'nın yanı sıra Avustralya, Fransa, İsviçre ve Birleşik Krallık gibi Avrupa ülkelerinde de yaygındır. Sokak kızağını destekleyen iki başlıca organ Uluslararası Yerçekimi Sporları Birliği (IGSA) ve Uluslararası Yerçekimi Sporları'dır. Biniciler 110 km/s'ye varan hızlarda, yerden sadece birkaç cm yüksekteki görkemli kaykayların üzerinde yatarak, beton bir pist ya da yoldan aşağı son sürat giderler. Sokak kızaklarının frenleri yoktur; biniciler yavaşlamak için ayaklarını kullanmak zorundadır. Amaç yolun sonuna ilk varan olmaktır.Her güzergâh farklıdır, ama çoğu 1–5 km uzunluğudadır. Her biri korkutucu olabilen birkaç çeşit yarışma vardır. İkili yarışmalarda, yarışmacılar sonraki tura kalma hakkını elde etmek için çekişirler. Dört ya da altı yarışçının rekabet ettiği, kazaların sıkça görüldüğü başka yarışmalar da vardır. "Gereçler": Sürücüler çoğunlukla kızaklarından düşerler ve iyi korunmaları gerekir.Kask, tulum, eldiven ve botlar genel donanımlardır. Kızak tasarımları belirgin farklılıklar gösterir. Bazıları ahşaptan, bazıları alüminyumdan yapılır. Hepsinin dört tekeri, ön ve arka tamponları ve yaslanılarak harekete geçen şasisi (tekerlekleri ve dingilleri oturak gövdesine bağlar) ve tırabzanları vardır. Kızaklar 2,6 m uzunluğunda ve 40 cm genişliğindedir. "Yol kuralları": Tek bir yönetim organı ya da kural dizisi yoktur; ancak yarışçıların birbirlerini yoldan dışarı itmesi ve tekmelemesi yasaktır. Kızakların önünde ve arkasında tamponlar vardır; ama uzunluk, genişlik ve ağırlık özellikleri denetleme organlarına göre çeşitlilik gösterir. Örneğin Uluslararası Yerçekimi Sporları, 20 kg'dan ağır kızaklara izin vermez. Sokak kızağının ilk dönemlerinde, yarışçılar çoğunlukla California'da halka açık otoyollarda yarışırdı. İzleyicilerin de karıştığı birçok kaza oldu. Sonunda, Los Angeles ve diğer şehirlerde, eğimi % 3'ten daha dik sokaklarda yarışmak yasaklandı. Alleghe Alleghe Kuzeydoğu İtalya'nın Veneto bölgesi Belluno ili'nde bir köy ve belediyedir. Alleghe'nin batısı Alleghe Gölü ile sınır olup, bitişik komşusu Mont Piz'den 1771 yılında kaynaklanan toprak kayması sonucu şekillenmiştir. İtalyan diline Latince'den "alica" veya "alicarius" türemiştir. Anlamı tahıl ambarı(çok tahıl yetişen bölge)dır. Fakat gerçekte Alp'lerin bu köyünde hiç tahıl yetişmez. Geffen Records Geffen Records, Universal Music Group'un sahibi olduğu Amerikalı müzik yapım şirketi. Interscope-Geffen-A&M şirket grubunun bir işletmesidir. 1980 yılında Asylum Records'un da sahibi olan Yahudi asıllı iş adamı David Geffen tarafından kurulmuştur. Geffen Records, kurulduğu ilk yıllarda Quarterflash, Oxo, Asia, Wang Chung ve Kylie Minogue gibi isimleri bünyesine katmıştır. Ocean's Twelve Ocean's Twelve Steven Soderbergh bir kez daha George Clooney, Brad Pitt, Matt Damon, Andy Garcia ve diğer gözüpek oyuncularla çalışıyor. Bu ikinci serüvende onlara bayan-ajan rolüyle Catherine Zeta-Jones eşlik ediyor. Daha önce Las Vegas'ta üç büyük kumarhaneyi aynı anda soyup, Terry Benedict'e gününü gösteren çete, Terry Benedict'in Ocean'ın tüm elemanlarına ulaşıp kendisinden çaldıkları tüm parayı faizi ile beraber geri istemesiyle kara kara düşünmeye başlarlar. Geçen seferin intikamını almak isteyen Terry Benedict, olanları unutmuş değildir ve istediği rakam yaklaşık 190 milyon dolardır. Bunun üzerine Ocean'ın tüm elemanları hep beraber Avrupa'nın üç büyük şehrinde, Paris, Roma ve Amsterdam'da, aynı şeyi yapmayı kafaya koymuş durumdadır. Bu kez Danny ve çetesinin peşinde güzel ve kararlı bir Interpol ajanı da vardır.Fakat sonunda Rusty ile sevgili olur.Ve kız babasının eski ve büyük bir soyguncu olduğunu öğrenir. Küçük kan dolaşımı Pulmoner dolaşım ya da Küçük kan dolaşımı, oksijen yoksunu kanı kalpten akciğerlere taşıyan ve buradan da oksijenlenmiş kanı geri kalbe taşıyan dolaşım sistemi bölümüdür. Pulmoner dolaşım, kalbin sağ karıncık kısmından çıkan kirli kanın akciğer atar damarını izleyerek akciğere gelmesi ve akciğerlerde temizlenmesi sonucunda kalbin sol kulakçık bölümüne dökülmesi olayına denir. Küçük kan dolaşımı sağ karıncıkta başlar sağ karıncıktan gelen kirli kan akciğer atardamarına gider. Akciğer atar damarındaki kirli kan akciğerlere gider. Akciğerlerde temizlenerek akciğer toplar damara gider. Akciğer ana toplar damar gelen temiz kan sol kulakçığa gider ve olay gerçekleşmiş olur. Karşıtı olan ve dolaşımın diğer büyük bölümünü oluşturan sistemik dolaşımdır ki sistemik dolaşımda oksijenlenmiş kan kalpten vücudun farklı bölgelerine taşınır, buralardan da oksijen yoksunu kan geri kalbe taşınır. Vücuttan v. cava supeior ve v. cava inferior ile sağ atriuma gelen kan hemen aşağısındaki sağ ventriküle geçer. Sağ ventrikül bu kanı truncus pulmonalis aracılığıyla akciğere pompalar. Akciğerde oksijenden zenginleşen oksijenize kan v. pulmonalisler sayesinde sol atriuma geri döner. Pulmoner dolaşımda oksijen yoksunu kan kalpten pulmoner arterler yoluyla çıkar ve akciğerlere taşınır. Burada oksijeni artan kan pulmoner venler tarafından kalbe (geri) taşınır. Kan kalbin sağ karıncığından çıkarken, akciğerleri dolaştıktan sonra kalbe sol kulakçıktan giriş yapar. Pulmoner dolaşım ilk kez İbn Nefis tarafından keşfedilmiş ve 1242 yılı tarihli "İbn-i Sina'nın Kanunu'ndaki Anatomi Üzerine Yorumlar" isimli eserinde açıklanmıştır ki bu sebeple İbn Nefis dolaşımsal fizyolojinin babası olarak görülür. Keşif daha sonra Michael Servetus'un "Christianismi Restitutio" isimli eserinde 1553 senesinde yayımlansa da eser bir teoloji kitabı olduğu için pek ses getirmemiş ve büyük oranda duyulmamıştır. Nitekim pulmoner dolaşım daha sonra William Harvey tarafından 1616'da tekrar keşfedilmiş ve ancak bu tarihten sonra yaygın bir şekilde anlaşılmıştır. 2008 Güney Osetya Savaşı 2008 Güney Osetya Savaşı, Ağustos 2008 tarihinde Güney Osetya - Rusya - Gürcistan ve son olarak Abhazya'nın katılımı ile aralarında gerçekleşen gerilim ve çatışmalarla başlayan savaştır. Savaş sonunda, Güney Osetya ve başkenti Tshinvali çok ağır hasar görmüştür ve büyük can kaybına yol açmıştır ama Gürcistan, Güney Osetya ve Abhazya'daki kısıtlı kontrolünü de yitirip savaşı kaybetmiştir. Ayrıca Güney Osetya ve Gürcistan, milyonlarca Amerikan doları zarara uğramıştır ve sonuç olarak Rusya, tek yanlı olarak bağımsızlıklarını ilan eden Abhazya ve Güney Osetya'yı tanıdığını açıklamıştır. Gürcistan ise Rusya'yla tüm diplomatik ilişkilerini kesmiştir ve Bağımsız Devletler Topluluğu (BDT)'ndan ayrılmıştır. Güney Osetya, 1922'de özerk bölge olarak Sovyetler Birliği yönetimindeki Gürcistan Sovyet Sosyalist Cumhuriyeti'ne bağlandı. Sovyetlerin dağılmasının ardından Rusya'ya bağlı Kuzey Osetya ile birleşmeyi isteyen Güney Osetya ve Gürcistan arasındaki gerginlik 1989 sonlarından itibaren artış gösterdi. Bölgenin, 1990'da kendisini "Demokratik Güney Osetya Sovyet Cumhuriyeti" ilan etmesi üzerine Tiflis bölgenin özerkliğini kaldırmıştır. 1991'de Gürcülerin, Güney Osetya başkenti Tshinval'ye girmesiyle çatışmalar başladı. 14 Temmuz 1992'de Ruslar, Gürcüler ve Osetlerden oluşan barış gücü ateşkesi sağlamıştır. Gürcü askerleri şiddetli çatışmaların ardından 1994 yılında imzalanan ateşkes anlaşması uyarınca Abhazya'yı terk etmek zorunda kalmıştı. Anlaşma uyarınca Rusya burada 3 bin barış gücü askeri bulundurma hakkına sahip olmuş, ancak Moskova bugüne kadar orada sadece 2 bin 500 asker bulundurmuştu. 1992'de fiilen ayrıldıktan sonra ilk referandumda Osetlerin yüzde 98'i, 2006'daki ikinci referandumda ise yüzde 90'ı bağımsızlığı seçti. Fakat, 2008 yılına kadar Güney Osetya'nın bağımsızlığı hiçbir ülke tarafından tanınmamıştır. 26 Ağustos 2008 tarihinde Rusya devlet başkanı Dmitri Medvedev, Rusya'nın Güney Osetya Cumhuriyeti'nin bağımsızlığını tanıdığını açıklamıştır. Mihail Saakaşvili iktidara gelmesinden sonra NATO ülkeleri, İsrail ve Yuşçenko Ukrayna'sının desteği ile Abhazya ve Güney Osetya'ya karşı Gürcü saldırısı hazırlamaktaydı. Pentagon, saldırıdan kısa süre önce, Gürcistan silâhlı kuvvetlerine dövüş eğitimi verdi. Bu eğitimler kısmen, MPRI'nin da aralarında bulunduğu özel askeri şirketler tarafından işe alınan eski ABD özel kuvvetleri mensupları tarafından veriliyordu. MPRI (Askeri Profesyonel Kaynaklar Şirketi), 1995’te, Hırvat Ordusunu Krayina Sırp Cumhuriyeti'ni işgal etmeden önce eğitmek için Pentagon tarafından görevlendirilmişti; 250.000 insanın yerinden edilmesine yol açan bu işgal, Balkan savaşlarındaki en kötü etnik temizlik olaylarından biriydi. Böylelikle Gürcistan, Fırtına Harekâtı'nı taklit etmeye kalktı. Bu tarihler arasında oluşan olaylar gerilim ve ön hazırlık dönemidir. 1-7 Ağustos 2008 tarihleri arasında olayların gerilimi had safhaya çıkmış ve 8 Ağustos 2008'de başlayan savaşı hazırlamıştır. 8 Ağustos 2008 tarihinde Gürcü kuvvetler, bağımsızlığını ilan eden Güney Osetya topraklarına operasyon düzenlediler. Gece saatlerinden başlayarak devam eden topçu ateşi, şehrin ağır hasarına ve sivil ölümlerine yol açtı. Oset kaynaklara göre 2 bin, Rus kaynaklara göre 1600 kişi hayatını yitirdi. Gürcü birlikleri başkent Tshinval'nin çevresindeki 8 yerleşim birimini kontrol altına aldılar, iki Rus uçağı düşürdüklerini ve üç Rus askerini yaraladıklarını iddia ettiler. Rus kaynaklar ise, Barış Gücü bünyesinde görev yapan 12 askerin öldüğünü, 150'sinin yaralandığını öne sürdü. Rusya, 150 kadar tank ve zırhlı aracın bulunduğu güçlü bir birlikle Güney Osetya'ya girdi ve Gürcü ordusuyla savaşmaya başladı, bunun üzerine Gürcistan'da seferberlik ilan edildi. Aynı gün içinde, modernizasyonunu Türkiye'nin yapmış olduğu, Gürcistan'ın başkenti Tiflis'e 30 kilometre mesafedeki Marneuli Havaalanı'nı Rus savaş uçakları bombaladı. Gürcistan'ın Tshinval'den çekildiğini açıklamasını müteakiben Rus ordusu Güney Osetya sınırındaki Gürcü kenti Gori'ye girdi. Ağır çatışmaların yaşandığı şehir, halk tarafından terkedildi. Gürcistan TSİ 14:00 - 17:00 arası ateşkes ilan etmiştir. Gürcistan Başbakanı Lado Gurgenidze, yaptığı açıklamada, "taraflar arasında ateşkes sağlandıktan birkaç saat sonra bölgedeki Gürcü köylerinin bombardımana tutulması üzerine askeri operasyona başlamak zorunda kaldıklarını" söylemiştir. Rusya'ya ait Su-24 bombardıman uçakları, Gürcistan'ın çatışmaların devam ettiği Güney Osetya bölgesindeki Kareli kentindeki polis merkezini bombalamıştır. Uçaklar 2 bomba bırakmıştır. Rusya'nın bölgedeki barış gücü birliklerinin komutanı Marat Kulakhmetov, Tkverneti köyündeki mevzilere karşı düzenlenen hava saldırısına 5 adet Rus yapımı Su-25 uçağının katıldığını söylemiştir. 9 Ağustos 2008 tarihinde Rus savaş uçaklarının, bölgenin sınırındaki Gori kentinde attığı bombalardan biri, bir apartmana isabet etmiş, olayda 5 kişi ölmüş ve çok sayıda kişi yaralanmıştır. Gürcistan yönetimi, Irak'taki askerlerinden iki binini Güney Osetya'da çatışan birliklere yardımcı olma amacıyla geri çekme kararı almıştır. Güney Osetyalı ayrılıkçı lider Eduard Kokoity ise 8 Ağustos 2008 tarihinde başlayan Gürcistan bombardımanı ve çatışmalar sonucu en az 1400 kişinin öldüğünü iddia etmiştir. Rusya'ya ait savaş uçaklarının yaptıkları bombardıman, Gürcistan'ın önemli limanlarından olan Poti limanını kullanılamaz hale gelmiştir. 8 Ağustos 2008 tarihinde gerçekleşen Rus bombardımanı sırasında ölen veya yaralanan olmamıştır. Ayrıca Senaki üssünü de bombalamıştır. Rusya, Güney Osetya’ya 150 tanklık silahlı kuvvet göndermiş, Güney Osetya başkenti Tshinval’deki çatışmalar ise kentin güneyinde yoğunlaşmıştır. Rusya Başbakan Yardımcısı Sergey Sobyanin'in Moskova'da düzenlenen toplantıda yaptığı açıklamada, son 36 saat içinde 30 binden fazla insanın Rusya sınırını geçtiğini belirtmiştir. Gürcistan Ekonomik Kalkınma Bakanı Ekaterina Sharashidze, Rusya'nın saldırı uçaklarının Bakü Tiflis Ceyhan Petrol Boru Hattı'na bomba attıklarını fakat isabetli olamadıklarını söylemiştir. Gürcistan'ın hukuken bir parçası olan ama tıpkı Güney Osetya gibi fiilen bağımsız olan diğer bölge Abhazya'da savaşa dahil olmuştur. Abhazya hava ve kara güçleri 9 Ağustos 2008 tarihinde Kodor Vadisini bombaladıklarını duyurmuştur. Gürcistan Parlamentosu, 9 Ağustos 2008 tarihinde Gürcistan Cumhurbaşkanı Mihail Saakaşvili'nin istediği üzerine devletin 15 günlük savaş hali durumunda olduğunu onaylamıştır. Rusya'nın 395 bin, Gürcistan'ın ise 32 bin askeri bulunmaktadır. Seferberlik halinde askerlik hizmeti verebilecek 16-49 yaş arası erkek sayısı Rusya'da 73 milyon, Gürcistan'da ise 2.3 milyondur.Rusya'nın muharebe kapasitesine sahip 23 bin tankı var. Gürcistan'ın ise 128 adettir. Askerleri taşıyacak zırhlı araç sayısı Rusya'da 9900, Gürcistan'da 44 adet bulunmaktadır. Rusya'nın 2400'den fazla savaş uçağı, 1932 helikopteri bulunmaktadır. Gürcistan'ın ise sadece 8 savaş uçağı, 37 helikoptere sahip durumdadır. 9 Ağustos 2008 tarihinde Gürcistan devlet başkanı Mihail Saakaşvili, Rusya'ya ateşkes çağrısında bulunmuş ve Gürcistan'ın Güney Osetya'nın Başkenti Tshinval'den çekileceklerini açıklanmıştır. Rusya'da ulusal yayın yapan İzvestiya Gazetesi ; "“Gürcistan'ın son dört yılda savunma bütçesinin 30 kat artmıştır. Türkiye’nin Gürcistan’ın savunma harcamaları için 45 milyon dolar yardımda bulunmuş, ABD’nin de 40.6 milyon dolar hibe etmiştir. Türkiye çok sayıda gelişmiş silah ve mühimmat sağladı. Türkiye'nin Gürcistan'a vereceği silahlar arasında 100 araç, 50 adet PZRK tipi füze rampası, Kılıç 2 ve Doğan savaş gemileri, SkyWatcher hava erken uyarı sistemi, 80 adet MP5 otomatik silah, 1800 M72 el bombası, 10 milyon adet mermi, 160 MP5A3 silahı var”" diyerek savaşın sorumlusunun Amerika Birleşik Devletleri ve Türkiye olarak iddia etmiştir. Gürcistan'da bir televizyon kanalı, Gürcistan silahlı kuvvetleri tarafından vurulan 2 Rus uçağının esir pilotlarının görüntülerini yayınlamıştır. Uçakları vurulduktan sonra paraşütle kurtulan pilotlar yaralı olarak önce bir bölge hastanesine oradan başkent Tiflis'e sevk edilmiştir. 9 Ağustos 2008 tarihinde Gürcistan başkanı Mihail Saakaşvili yaptığı Güney Osetya'dan çekilme açıklaması üzerine Gürcistan ordusu çekilmeye başladığını bildirmiş, ama bu çekilme Rusya tarafından yalanlanıp, Gürcistan'ın daha önce yapmış olduğu ateşkes önerisini reddetmiştir.. Rusya, Gürcistan'ın Karadeniz kıyılarını donanmayla abluka altına almaya başlamış, bu ablukanın nedeni olarak da bir Rus yetkilinin yaptığı açıklamaya göre:"“Gürcistan'a silah ve askeri donanım girmesini engellemek olduğunu”" ve buna bağlı olarak Rusya Batı ülkeleri ve Ukrayna'yı, Gürcistan'a silah sağlamakla suçlamıştır.Türkiye'deki Gürcüler de savaşmak için ülkelerine dönmeye başlamış Sarp sınır kapısında yığılmalar başlamıştır.. Gürcistan'ın Acaristan bölgesinde bulunan Poti limanının bombalanması sonucu Gürcistan'a giden gemiler Trabzon'a yöneltilmeye başlanmıştır.Ukrayna Dışişleri Bakanlığı, yönetimin, Rus gemilerinin geri dönüşüne izin vermeme hakkını elinde tuttuğu belirtmiş, Rus gemileri de Güney Osetya'daki çatışmalara müdahil olmamaları konusunda uyarmıştır. Açıklamada ""Ukrayna, çatışmaya katılan gemi ve botların, sorun çözülmeden Ukrayna'ya dönmelerini yasaklama hakkını elinde bulundurmaktadır"" denilmiştir. Gürcistan'ın başkentindeki Tiflis Uluslararası Havalimanı bombalanmış, Rus savaş uçaklarınca atılan 3 bombanın, havaalanı yakınındaki 31'inci uçak fabrikasını vurmuştur.Fabrikada SSCB döneminden beri Su-25 tipi askeri uçaklar üretilmekteydi. Ayrıca Rus uçaklarının, Gürcistan'ın ayrılıkçı Güney Osetya bölgesinin sınırında bulunan, 600 Gürcü Askerin bulunduğu, Gori'deki askeri üssü bombalaması sonucu 20 Gürcü askeri ölmüştür. Yatakhane olarak kullanılan binanın yakınına 50 kilo ağırlığında bomba düşmüştür.Rusya'nın Gürcistan'ı çeviren deniz donanması, füze taşıyan bir Gürcü savaş gemisini çıkan çatışma sonucunda batırmıştır. Rus uçaklarının bombaladığı Gürcistan'dan tek yanlı olarak ayrılan Abhazya'ya sınır Zugdidi kenti boşaltılmıştır. Abhazya lideri Sergey Bağapş, ""Yukarı Kodori Deresi'nden Gürcü birliklerinin çıkmasını"" istemiştir. Gürcistan Dışişleri Bakanlığı, Güney Osetya'daki çatışmayı bitirdiklerini söylemiş ve ateşkes yapılmasını Rusya'nın Tiflis Büyükelçiliğine iletmiştir. Gürcistan'ın ateşkes istemesinden sonra Rusya’nın Birleşmiş Milletler temsilcisi Büyükelçi Viktor Çurkin, ABD'nin New York kentinde yaptığı açıklamada, "“Savaşa bir son vermeye hazır olduğumuzu, Güney Osetya’daki güçlerimizi geri çekeceğimizi ve güç kullanmama yönünde bağlayıcılığı olan bir anlaşmayı imzalamaya hazır olduğumuzu net bir şekilde belirtelim”" demiştir. Ayrıca Gürcü - Rus çatışması nedeni ile Gürcistan vatandaşları Rusya'nın Tiflis Büyükelçiliğinin önünde ve Tiflis sokaklarında mitingler yapmıştır. Savaş nedeni ile 10 Ağustos 2008 tarihindeki Türk Hava Yolları'nın İstanbul - Tiflis seferleri yapılamamış ve yolcular Trabzon üzerinden üzerinden Tiflis'e gidebilmişlerdir. Güney Osetya’nın Gori kentinden başkent Tshinval'ye hareket eden 4 Türk gazeteci, Oset askerler tarafından saldırıya uğramış ve 2 Türk gazeteci yaralanmıştır. Savaşın üçüncü gününde Güney Osetya'nın başkenti Tshinval ile Güney Osetya’nın büyük bir kısmı Rus askerleri ile Oset güçlerin kontrolüne geçmiştir. Güney Osetya’da Rus askerleri ve askeri silahları giderek artmıştır. Abhazya, Gürcistan ile barış görüşmelerini kesmiştir. Güney Osetya'da görev yapan NTV ve Kanaltürk haber ekibine Tshinval yolunda Oset kuvvetleri tarafından ateş açıldı. Bu ateş sonucunda Türk basın aracında bulunan NTV ekibinden Hilmi Hacaloğlu yara almazken, Cumhur Çatkaya, Kanaltürk muhabiri Levent Öztürk ile kameraman Güray Ervin hafif şekilde yaralandı. Olay anı kamera tarafından görüntülendi. Rusya, Gürcistan'dan tek yanlı bağımsızlığını ilan eden Abhazya'daki Gürcü askerlerine Abhazya'dan çekilmeleri ve silahsızlanmaları için ültimatom vermiş, Rusya ordusuna bağlı 9 binden fazla paraşütçü asker ile 350 kadar silahlı kuvvetler, Gürcistan'ın diğer sorunlu bölgesi olan Abhazya'ya yönlendirilmiştir. Rus birlikleri, öğle vakitlerine doğru