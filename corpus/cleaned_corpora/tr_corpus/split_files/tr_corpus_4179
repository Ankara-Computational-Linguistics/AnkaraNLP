Eren oynuyor. Müşfik Kenter, Tomris İncer, Ahmet Saraçoğlu ve Ayten Uncuoğlu gibi oyuncular da diğer önemli rollerde. Filmin küçük oyuncusu ise Ozan Uygun. "Usta", 2008 Avrupa'sının güneydoğusunda, çağdaş uygarlık hayallerinden kopmak istemeyen Türkiye'nin ruhunu, tutkulu bir oto tamircisinin gözünden anlatıyor. Filmde tek başına bir uçak yapma hayaline inatla sarılan Doğan Usta ile kendisini kocasının hayatının merkezinde görmek isteyen bir kadının bitmeyen çekişmesini konu ediyor. NGC 1332 NGC 1332, Irmak takımyıldızı yönünde, Irmak kümesi içinde bulunan bir merceksi gökadadır. Frederick William Herschel tarafından 9 Aralık 1784 tarihinde keşfedilmiştir. Cezayir'de İtalyan kız Cezayir'de İtalyan Kız (İtalyanca: L'italiana in Algeri) Gioacchino Rossini tarafından bestelenmiş 2 perdelik bir "drama giocoso" türünde bir operadır. Eserin librettosunu, İtalyanca olarak daha önce 1808'de "Luigi Mosca" tarafından yazılmış bir libretto metninden uyararak, "Angelo Anelli" yazmıştır. Eserin prömiyeri 22 Mayıs 1813'te Venedik'te "Teatro San Benedetto"da yapılmıştır. Bu opera çok tutulmuştur ve Rossini'nin bu eseri yapılan bazı değişikliklerle sonraki iki yılda Vicenza, Milano ve Napoli'de sahnelenmiştir. "Cezayir'de İtalyan Kız" eserini bestelediği zaman Rossini daha 21 yaşında idi. Değişik kaynaklara göre bu eserin bestesini ya 18 ya da 27 günde bitirmiştir. Ancak prömiyerden sonra değişiklikler yapmaya devam etmiştir. Operanın türü opera seria ile opera buffa'nın karışığıdır ve Rossini bu türü kendinin yapmıştır. Operanın uvertürü ayrı bir konser parçası olarak popüler olarak orkestra konserlerinde ve opera eserleri derleme ses kayıt audio-CD disklerinde bulunmaktadır. Bu eserin orijinal notalarında Rossini orkestranın şu çalgılardan oluşmasını ön görmüştür: Resitatifler iÃ§in Zaman: 18. yüzyıl Mekân: Osmanlı Cezayir Beylerbeyliği başkenti Cezayir "Cezayir Beyi Mustafa Bey'in sarayÄ±ndaki dairesi" Elvira kulu ve sırdaşı olan Zulma ile konuşmakta ve kocası olan Osmanlı Cezayir Beylerbeyi olan Mustafa'nın aşkını kaybetmiş olacağından yakınmaktadır. Zulma ona bunun kadınların bir ortak sorunu olduğunu söyler. Birden Cezayir Beyi Mustafa sahneye girer; karisi Elvira'nin kendine devamlı serzenişlerinden sinirlidir ve diğer haremi çok itaatkardır. Cezayir korsan filosunun kaptanı olan Haly gelip onunla konuşmaya başlar. Mustafa yeni bir İtalyan asıllı kadın kul istemektedir. Haly'ye bunu başarmak için 6 gün verir. Bunu başarırsa şimdiki karısı Elvira'yı İtalyan asıllı Lindoro ile evlendirmek planı olduğunu da Kaly'ye açıklar. Cezayir'de esir olan İtalyan asıllı Lindoro ise tek başına İtalya'da kalmış olan sevgilisi ve tek aşkı olan İsabella'yi düşünmektedir ve bunun için romantik bir şarkı söylemeye başlar. ("Languir per un bella"). Mustafa girer ve Lindoro'ya onu yakında çok uygun bir esle evlendireceğini bildirir. Müstakbel eşi olacak Elvira'nın çekiciliklerini ve Lindoro'ya uygunluklarını anlatmaya koyulur. Lindoro bu teklifi reddetmeye çok zorlanır ama yapamaz. "Sahilde bir kazadan çıkmış gemi" Sahne sahilde bir fırtınada kazaya uğramış ve içindekiler ile Cezayirli korsanlar tarafından ele geçirilmiş bir İtalyan gemisi bulunmaktadır. Haly içindeki esirleri gözden geçirirken bir İtalyan genç kız olan İsabella ve onun yol arkadaşı ve kendisine aşık olan yaşlı Taddeo ile karşılaşır. İsabella Lindoro'yu aramak için bu gemiye binmiştir. Fakat kazadan ve esir alınmadan çok üzgündür ve ve çok duygulu bir "cavatina" söylemeye başlar. ("Cruda sorte! Amor tiranno!"). Fakat Isabella kendine çok inanmış bir kişidir ve o andaki durumunu kendi lehine döndürebileceğine inanmaktadır. İsabella Taddeo'yu amcası olarak tanıtır. Taddeo kızın eski aşıkı olan Lindoro'yu kıskanmaktadır ve bu İsabella'yi rahatsız etmektedir; ama esaret sırasında amca ve yeğen gibi birlikte hareket etmeye karar verirler. Haly bu İtalyan kızın tam Mustafa Bey'in isteğine uygun olacağını düşünür ve sevinir. "Cezayir Beyi'nin sarayÄ±nda" Sarayda ise, Lindoro'nun Elvira ile evlenmek istemediğini anlayan Mustafa Lindora'ya eğer Elvira ile evlenmeye karar verirse onun esirlikten azat edeceğini ve onu ve Elvira'yi bir gemi ile Venedik'e geri gönderebileceğini vadeder. Lindoro, bunun üzerine Elvira ile İtalya'da ya evlenip ya da ona daha uygun bir koca bulabileceğini düşünerek bunu kabul eder. Bu sırada Haly girer ve çok güzel bir yeni İtalyan kız esir bulduğu haberini verir. Bundan çok sevinen Mustafa Bey bir şarkıya başlar. ("Già d'insolito ardore nel petto agitare"). Saray salonunda hadım harem ağalarıyla birlikte Mustafa Bey İsabella'nın gelişini bekler. Önüne getirilen İsabella'nin güzelliğinden vurulan Mustafa Bey hemen ona hemen aşık olduğunu hisseder. İsabella ise bunu kurtulmak için bir fırsat bulup Mustafa ile flört etmeye başlar. O sırada Elvira ve Lindoro Cezayir'den ayrılırken veda etmek için salona girerler. İsabella ve Lindoro birbirini tanıyıp şaşırırlar. Hemen inisiyatifi ele alan İsabella Elvira'nin kim olduğunu sorar ve onun Mustafa Bey'in eski karısı olduğunu; Lindoro ile tekrar evlilik yapmak üzere birlikte Venedik'e geri gönderilmek üzere olduklarını öğrenir. Isabella Mustafa'dan Lindoro'nun Cezayir'de kalmasını ister ve Bey de Lindoro'yu ona esir olarak verir. "Cezayir Bey'inin sarayÄ±" Cezayir'de kalan Elvira çok üzgündür. Fakat Haly ona sabırlı olmasını tavsiye eder, çünkü İsabella'nın oyunları Mustafa'yı bir alay konusu haline getireceği açıktır. Elvira Zulma ile, İsabella'nın erkekleri elinde bir kukla olarak oynayabilme mahareti hakkında konuşur. Mustafa Bey ise İsabella'yı eline geçirmek için özel bir taktik uygulamaktadır. Lindoro'yu İsabella'ya esir olarak vermiştir ve onu bir casus olarak kullanacaktır. İsabella'ya yaranmak için de Tadeo'ya "kaymakam" unvanı verir ve Tadeo bunu almaktan çekinmektedir ama reddetmesi de zordur ve böylece onun desteği sağlanır. Elvira ve Zulma'yı da Isabella'ya gönderip ona kahve içme ziyaretinde bulunacağı haberini verir. "Cezayir Bey'inin sarayında İsabella'nin odası" İsabella ve Lindoro yalnızdırlar. Lindoro Elvira ile evlenme niyetinde olmadığını açıklar. Birlikte kaçma planları yapıp uygulamaya karar verirler. Lindoro mutluluğundan şarkıya başlar. ("Ah come il cor di giubilo"). Zulma ve Elvira gelip Mustafa'nin kahve ziyaretine geleceği haberini getirirler. İsabella Mustafa'nın kahve misafirliği için hazırlıklara başlar. İsabella Türk stili giysilere bürünür. Esiri olan Lindoro'ya üç kişilik kahve hazırlaması için emir verir. Elvira'yi yandaki odaya koyup oradan bir erkeğin nasıl kullanıldığını görmesini ister. Mustafa gelmeden hemen önce İsabella bir romantik '"cavatina"ya söylemeye başlar. ("Per lui che adoro") Mustafa, Tadeo ile kahve içmeye gelir ve Lindoro'da aynı odadadır. Fakat önceden Mustafa ona ne yapacakları hakkında direktif verir; işaret olarak öksürdüğü zaman Tadeo Lindoro'yu yanına alıp odadan ayrılıp Mustafa'yı İsabella ile yalnız bırakacaktır. Fakat Mustafa çok açıkça öksürdüğü zaman, diğer iki erkek oradan ayrılmazlar. Sanki bu yetmezmiş gibi İsabella Lindoro'yu kahveyi getirmeye gönderir ve yandaki odada bulunan Elvira'yı da birlikte kahve içmeye buyur eder. Mustafa'nın İsabella ile yalnız kalma planı suya düşmüştür. "Cezayir Bey'inin sarayÄ±" Kahve içme bittikten sonra Lindoro İsabella'nin Mustafa'yi sevilen "pappataci" unvanını vereceğini bildirir. Lindoro'ya göre bu şeref unvanı olup yiyip, içip, yatıp fakat kadınları istediklerini yapmaya serbest bırakan İtalyan erkeklere verilir. Mustafa bu ismin kullanmasını kabul eder. Sarayın bir diğer tarafında Haly İtalyan kadınlarını öven bir şarkıya koyulur. ("Le femmine d'Italia"). Şehirde bulunan bütün İtalyan esirlere davetiye gönderilir. Tadeo Lindoro'nun kim olduğunu bilmediği için, Lindoro'ya kendisinin İsabella'nin amcası olmayıp onun aşıkı olduğunu itiraf edip Lindoro'yu şaşkına döndürür. "Pappataci" unvanı verilmesi şerefine İsebella'nin evinde bir yemekli tören hazırlanmaktadır. Zulma ve Haly bu tören için çok miktarda şarap ısmarlandığını görmüşlerdir ve İsebella'nin gerçek maksadının şüpheli olduğu hakkında konuşma yaparlar. "Cezayir Bey'inin sarayında İsabella'nın odası" Bu törene Mustafa'nin bütün İtalyan esirleri ve köleleri davet edilip gelmişlerdir. Isabella bunlara kısa bir konuşma yapıp kimin bu törenle "pappataci" olacağı hakkında bilgi verir. Onlara kendilerini esirlikten kurtaracağına da söz verir. ("Pensa all patria"). Tören başlar. Mustafa törene geldiğinde İtalyanlar ona bir peruka ve özel giysiler giydirirler. İsabella bu unvan için yapması gerekenleri açıklar: Taddeo'nun söyledikleri yemin sözlerini tekrar edip yeyip, içip, sesini keseceğine dair bir yemin verecektir. Böylece İsabella'nin girişimlerine aldırmaz olmaya ant içmektedir.("Pappataci! Che mai sento!") Mustafa törende yeyip içmeye başlamıştır. İtalyanlar Cezayir'den kaçmak üzere oradan ayrılmaya başlarlar. "Saray sahilinde bir Avrupa gemisi" İtalyan esirleri Cezayir'den kaçmak icin saray sahilinde bulunan bir Avrupa gemisine binmektedirler. Tadeo Lindoro'nun kim olduğunu ve İsabella'nın Lindoro'ya olan aşkını anlamıştır. Mustafa'ya, İsabella'nın kendisini kandırdığını söylemeye çalışır, ama Mustafa delice "pappataci" kural ve yeminine uymaya devam edip umursamaz. Bunun üzerine Tadeo da kaçan İtalyanlara katılır. Elvira, Zulma ve Haly Mustafa Beyi hala bir deli "pappataci" gibi bulurlar. Fakat birdenbire Mustafa Bey kendine gelir; muhafızlarına İtalyanları yakalama emri verir; ama onlar da çok alkol almışlardır ve bir şey yapamazlar. Elvira ve Haly, İsabella'nın kurnazlıklarını tekrar Mustafa'ya anlatırlar. Yaptıklarından pişman olan Mustafa Elvira'ya kendisini bağışlaması için yalvarır. Mustafa İtalyan kızından iyi bir ders almıştır; İtalyan kızlarına olan zaafından vazgeçer. Bir kadinı isteğinden vazgeçirmenin imkânsiz olduğunu da ilan eder. Sejong Daewang sınıfı muhrip Sejong Daewang sınıfı muhrip (Korece: 세종대왕급 구축함 / Sejong Daewang Geup Guchukham, Hanja: 世宗大王級 驅逐艦; proje adı: KDX-III: Korea Destroyer eXperiment-III), Güney Kore'nin ilk Aegis Sistemi donanımlı muhrip sınıfı. İstanbul kuşatmaları listesi İstanbul kuşatmaları listesi, günümüzde Türkiye sınırları içerisinde yer alan İstanbul'un tarih boyunca yaşadığı kuşatmaların derlendiği listedir. Marmara Denizi'nin Karadeniz'e açıldığı boğazı denetleyen noktada, Asya ile Avrupa arasındaki kara bağlantısının üzerinde kurulu olan şehir, İpek Yolu'nun da geçtiği bu stratejik konumu nedeniyle farklı halklarca birçok kez ele geçirilmek istenmiştir. Şehrin kayıtlara geçen ilk kuşatması MÖ 510 yılında, o zamanlar Bizantion adıyla bir şehir devleti iken Ahameniş İmparatorluğu tarafından Otanis'in kumandanlığında yapılmıştır. Başarılı olan bu kuşatma sonrası şehir Pers hâkimiyeti altına girmişse de ileride tekrar özgürlüğünü kazanmış, MÖ 70'li yıllarda Roma İmparatorluğu sınırlarına dahil edilmesine rağmen Septimius Severus tarafından iç savaşın yaşandığı 193-196 yılları arasında kuşatılıp cezalandırılana dek özgür şehir olarak tanımlanmıştır. 324 yılında I. Konstantin tarafından ele geçirildikten sonra Nova Roma adıyla Bizans İmparatorluğu'nun başkenti hâline getirilirken daha sonraları Konstantinopolis adını almış ve bu dönemde, gerek iç savaşlar sırasında tahtta hak iddia eden Bizanslılar tarafından gerekse de dış güçler tarafından yirmi iki kez kuşatılmıştır. 1453 yılındaki kuşatma sonucunda Osmanlı İmparatorluğu'nun ele geçirmesine dek Bizans hâkimiyetinde kalmaya devam eden şehir, bu tarihten sonra kuşatma görmemiştir. Tarihi boyunca otuz iki kez kuşatılan İstanbul; şehir devleti ve Roma dönemlerinde on kez kuşatılmış, bunların altısı başarılı olmuş, üç kuşatma püskürtülmüş ve biri ise tarafların anlaşması neticesinde kaldırılmıştır. Bu kuşatmaların üçü iç savaş sırasında tahtta hak iddia eden Romalılar tarafından gerçekleştirilmiştir. Bizans hâkimiyetinde gerçekleşen yirmi iki kuşatmanınsa beşi başarılı olurken on ikisi sonuçsuz kalmış, beşi anlaşma sonucu kaldırılmıştır. Bu kuşatmaların dördü iç savaşlar sırasında yaşanmış, 1204 yılında gerçekleşen Haçlı kuşatması şehrin düşerek Latin İmparatorluğu'nun kurulmasına ve Bizans imparatorluk hanedanının İznik'te sürgün devleti kurmasına neden olmuştur. 1261 yılında yeniden Bizans egemenliğine giren İstanbul 1453 yılındaki son kuşatmayla Osmanlıların eline geçmiş, bunun sonucu olarak Bizans İmparatorluğu yok olmuştur. Şehir, bu son kuşatmadan beri -1918-1923 arası İngiliz hâkimiyeti dönemi hariç- Türklerin egemenliğinde bulunmaktadır. Selim GÃ¼rata Selim Gürata (d. 14 Mart 1960, Karabük), Türk oyuncu, yönetmen ve sanat yönetmeni. Darüşşafaka Lisesi ve TED Karabük Koleji'nde lise öğrenimini tamamlayan Selim Gürata, 1979-1982 yılları arasında Ege Üniversitesi Fen Fakültesi Biyolojik Oseonografi bölümünde okudu. 1982 yılında başladığı Ankara Üniversitesi Dil ve Tarih-Coğrafya Fakültesi Tiyatro bölümündeki eğitimini 1986 yılında tamamladı. 1985 yılında Devlet Tiyatroları Ankara Çocuk ve Gençlik Tiyatrosunda oyuncu olarak göreve başladı. Assitej (Uluslararası Çocuk Oyuncuları Birliği), Unima (Uluslararası Kukla ve Gölge Oyuncuları Birliği) ve Tobav (Devlet Tiyatrosu Opera ve Balesi Çalışanları Yardımlaşma Vakfı) üyesi olan sanatçının "Geleneksel Türk Tiyatrosu" ile ilgili çeşitli çalışmaları bulunmaktadır. Selim Gürata, 2007 yılından bu yana Antalya Devlet Tiyatrosu sanat yönetmenliğini ve müdürlüğünü yapmaktadır. Liu Zi Jue Çigong'un günümüzde de kullanılan en yaygın egzersizlerinden biri Altı Şifalı Ses veya Liu Zi Jue, belirli ses, nefes ve hareketlerin bir arada uygulanmasıyla gerçekleştirilir. Liu Zi Jue terimi ilkin Güney ve Kuzey Hanedanlıkları döneminde (420-589) Taoizm'in Maoshan Okuluna mensup ve Geleneksel Çin Tıbbı bilgisinin derinliğiyle tanınan Tao Hongjing tarafından yazılan bir sağlık klasiğinde görünmüştür. Song Hanedanlığı döneminde (960-1279) Zou Pu'an tarafından yazılan başka bir eserde egzersizin teori ve uygulamasına büyük katkıda bulunulmuşdur. Ming Hanedanlığı (1383-1644) dönemine kadar Liu Zi Jue egzersizlerine herhangi bir bedensel hareket eşlik etmemiş ancak bu dönemde Hu Wenhuan ve Gao Lian'ın birlikte yazdıkları kitapta uygulamaya fiziksel bazı hareketler de eklenmiştir. Liu Zi Jue veya Altı Şifalı Ses egzersizinin teorik temeli 5 element ve bunlara karşılık gelen 5 yin organ ve bunlara ek olarak üçlü ısıtıcı denilen bedenin üst yarısındaki üç temel bölümün bulunduğu ve belirli ses ve imajinasyonlarla bu organ ve ilişkili oldukları akupunktur meridyenlerinin etkilenebildiği anlayışına dayanır. Belirli nüanslarla yapıldığında bu organlardaki enerjinin canlandırılması veya negatif etkilerin atılması sağlanır. FX (televizyon kanalı) FX ("efeks" olarak okunur),1994 yılında yayına başlayan Amerikan tv kanalıdır. Kanal 2008 yılında Türkiye'de yayına başlamıştır. Kanal şu anda Portekiz, Orta Doğu, Kanada, Avustralya, Latin Amerika, Türkiye, Asya ve Güney Afrika'da yayın yapmaktadır.kanal Kimi ülkelerde dizi yayınlarken kimi ülkelerde de Film ve yarışma yayınlar.Kanalın en sevilen orijinal dizileri The Shield, Nip/Tuck, Rescue Me, Damages, Sons of Anarchy, ve Justified'dır, ayrıca It's Always Sunny in Philadelphia ve Louie'de tutulan komedi dizileridir. FX ilk olarak 14 Nisan 2008'de D-Smart'ta Erkeksen sloganı ile yayına başladı. FX, 30 Haziran 2013 saat 23:59 itibarı ile Digiturk 113. kanaldan yaptığı yayını sonlandırmıştır. N창l창n (2002 alb체m체) NALAN 2002, Nalan Tokyürek'in beşinci stüdyo albümüdür. Bu albüm, 26 Nisan 2002 tarihinden itibaren tüm müzik marketlerdeki yerini koymuşlardır. Albüm, Universal-N F S Müzik etiketiyle satışa sunulmuştur. Sanatçının bu albümünde 14 şarkı ve 2 remix bulunmaktadır. Kırık Hayatlar Kırık Hayatlar, Halit Ziya Uşaklıgil'in kaleme aldığı Aşk-ı Memnu ile Mai ve Siyah'tan sonra batılı roman tekniklerine uygun olarak yazdığı bir başka romanıdır. Roman, 1924 yılında yayımlanmıştır. "Kırık Hayatlar", sosyal içerikli bir metindir. Yazar, hikâyelerinde ele aldığı kişilerin aksine, sosyal standardı yüksek, gelir durumu iyi olan üst tabaka insanlarının yaşadıkları bunalım ve çıkmazları realist bir gözlemle ele almaktadır. Rasyonel tutumla "sosyal eleştiri"yi beraberinde getiren bir yaklaşımla, olaylar zincirini romanın ana kahramanı Ömer Behiç aracılığıyla gözler önüne serer. Romanda ele alınan baş kahraman Ömer Behiç, evli, ailesine bağlı iki kız çocuğu babası olan bir tıp doktorudur. Zamanın kibar geçinen, yozlaşmış ailelerinden birinin kızı olan Neyyire, bu doktoru baştan çıkarmıştır. Ailesi ile bu gizli ilişki arasında bocalayan Ömer Behiç, küçük kızının menenjite yakalanarak ölümü sonrasında, bu durumu manevî bir uyarı olarak düşünür ve evine-karısına geri döner. Tahrif Tahrif (Arapça: تحريف "değiştirme, bozma"), Müslümanlar tarafından kullanılan Arapça bir sözcüktür ve Yahudiler ile Hristiyanların, kendi kutsal yazılarını değişiklikleri iddiasına atıfta bulunur. Kur'an’ı ve diğer hadisleri temel alan Gelenekçi Müslüman âlimler, Yahudilerin ve Hristiyanların, Tanrı Kelamını değiştirdiklerini iddia ederler. Kuran, Tevrat, Zebur ve İncil gibi kutsal kitapların önceki peygamberlere verilmiş olduğunu kabul eder. Müslüman inancına göre Kuran, Yahudileri Tora ile birlikte İsrailoğullarının kutsal kitabını, Hristiyanları ise Yeni Ahit’i kasten değiştirmiş olmakla itham eder. Tahrif öğretisinin temel aldığı ilgili sureler aşağıda verilmiştir: Amin Ahsan Islahi dört çeşit Tahrif olduğunu yazar. Camilla Adang’a göre, Tevrat ile İncil’in değişmezliğini destekleyen ilk âlimler: Ibn al-Layth, Ibn Rabban, Ibn Qutayba, Al-Ya'qubi, Al-Tabari, Al-Baqillani, Al-Ma'sudi’dir. Tahrif ile ilgili ilk ayrıntılı bilgilere 10. yüzyılda, Tevrat'ın beş kitabının Musa tarafından yazıldığı fikrine karşı çıkan ve Üzeyir'i Tora yazmakla suçlayan İbni Hâzım’ın yazılarında rastlanmaktadır. İbni Hâzım ayrıca, kitabının birinci (Tanah) ve ikinci bölümünde (Yeni Ahit), kutsal kitaplardaki metinlerin aslına uygunluğuna karşı olarak değerlendirdiği görüşlere sistematik ve ayrıntılı bir biçimde yer vermiştir: kronolojik ve coğrafi çelişkiler; ilahiyatla ilgili imkânsızlıklar (insan biçiminde ifadeler) zina ve fuhuşla ilgili öyküler ve peygamberlere günahkârlık ithamları, ayrıca metnin güvenilir biçimde iletilmediğine dair ifadeler (tevatür). İbni Hâzım, Harun’un Kudüs’teki Tapınağın hükümdarı olduğu dönemde, tek bir kopyası bulunan Tora’nın nasıl tahribata uğramış olabileceğini açıklamaktadır. İbni Hâzım’ın sonraki dönemlerdeki İslami tartışmalara etkisi büyüktür ve tahrif konusunda ortaya attığı konular ve diğer tartışmalı fikirleri kendisinden sonra gelen yazarlar tarafından sadece ufak tefek değişiklikler yapılarak güncellenmiştir. Gary Miller, Kuran’ın kutsal kitapları eleştirmekten ziyade, bazı Yahudilerin ve Hristiyanların metni ele alışlarını eleştirdiğini düşünmektedir. Gary Miller’e göre Kuran yalnızca üç suçlamada bulunmaktadır: İslamiyet ile ilgili olarak yazılmış, Hristiyanlığa ait en eski belgeler arasında, 634 ile 640 yılları arasında Günah Çıkaran Maksimus’un Şöhretli Peter’a yazmış olduğu mektup ile 634 ile 637 yılları arasında Kudüs Patriği Sophronius’un (ölümü: 639) üç yazısı bulunmaktadır. Bu yazıların kesinlikle içermediği bir bilgi, Arapların yeni bir dini reddettikleridir. İmparatorluklarını kaybetmiş olan Melkitler, Müslümanların zaferinin Hristiyanların günahlarından kaynaklandığına yordular. 685 ile 692 yılları arasında yazılan Sözde-Methodius Kıyameti (Süryanicesi) diğer pek çok şeyin yanında, Hristiyanların cezalandırılmak ve günahlarından arınmak için Müslümanlar tarafından yönetildiklerini yazar. Melkitler’in ilk kuramsal tekzip örneği Sinaylı Anastasius’tur. (d.c. 700). Tahrif tartışması ayrıca Bizans İmparatoru III. Leo’ya atfedilmiş ilk tartışmalı metinlerde yer almaktadır ve burada, Yahudilerle Hristiyanların herkesçe bilinen aynı kutsal metni paylaştıkları ve İkinci Kutsal Tapınak’ın mimarı Üzeyir'in dindar ve güvenilir bir kişi olduğu söylenmektedir. Aynı görüşlere daha sonraki Yahudi yazılarında da rastlanır. İslam ayet ve metinlerinde “Hak Kitap” olarak nitelendirilen Tevrat’ın “Muharref” olduğuna dair bir ibare yoktur. Ancak, ayetlerde Yahudiler için “onlardan öyleleri” ve “Yahudilerden küfürde yarışanlar”ın kelimeleri yerlerinden kaydırdıklarından ve dillerini eğip büktüklerinden bahsedilmektedir. Üzeyir’in “Allah’ın oğlu” olarak nitelendirilmesi konusu ise Musevi dinine tamamen yabancı bir husustur. Arap Yarımadası Yahudilerinden bazılarının bu izlenimi uyandıracak bir ifadede bulunmuş olmaları ihtimali, bu görüşün tüm Yahudilere ait olduğunu göstermez. Nitekim Yahudiler nezdinde Üzeyir’in (Ezra’nın) sıfatı “Peygamber” bile değildir. Kendisi “Ezra ha-Sofer” yani “Yazıcı Ezra” olarak bilinmektedir. Yazıcılar kutsal metinleri kopyalayarak çoğaltan kişilerdi. Hristiyan ve Müslüman Antisemitizmi’nin ana sebebinin, bu iki dinin kaynaklarını ve meşruiyet temellerini (Tek Tanrı fikri) Musevi dininden aldıkları için ona çok benzemeleri ve onu ikame etmek üzere ortaya çıkmış olmalarında aramak gerekir. Bu iki din mensuplarının İbrani/Yahudi/Musevi peygamberlerini ve hatta krallarını kendi peygamberleri olarak kabullenmiş olmaları, tarih boyunca Yahudiler üzerindeki askeri ve siyasi hakimiyet statüleriyle tezat teşkil etmiş ve onları rahatsız etmiş olmalıdır. Kuran’ın oluştuğu devirde Tevrat tahrif edilmiş olsaydı, bu Kuran’da mutlaka belirtilmiş olurdu. Mevcut Tevrat aynı zamanda “Eski Ahit” adıyla İncil’in bir parçası da olduğundan, İncil’in, İslamiyet’in doğuşundan önce yaygınlaşmış olması ve içeriğinin bugüne kadar değişmemiş olması (Hristiyanların tercüme için kullandıkları İbranice metin aynen bugün de kullanılmakta) cihetiyle, Tevrat’ın İslamiyet’in doğuşundan günümüze kadar herhangi bir değişikliğe uğramadığı da ortadadır. Nitekim, Tevrat M.Ö. üçüncü yüzyıldan M.Ö. birinci yüzyıla yayılan süreç içinde İbraniceden Yunancaya çevrilmiş olup o tarihten itibaren değişikliğe uğramış olmadığı sabittir. (bkz. Sepuaginta – 70, bazı kaynaklara göre ise 72 din bilgini tarafından yapılan tercüme) Bununla beraber, bilimsel açıdan, sırf Tevrat’ın değil, bütün ilahi metinlerin gökten doğrudan indirilmiş olmaktan çok “tanrısal” bir ilhamla insanlar tarafından yazılmış oldukları ifade edilmektedir. Modern Hristiyanlığın tahrifi reddi yedi genel iddiaya dayanmaktadır. Bazı modern Hristiyan savunucuları, bu tahrif tekziplerini İslamiyet’in bir zaafı olarak görmektedirler. Gwanggaeto Daewang sınıfı muhrip Gwanggaeto Daewang sınıfı muhrip (Korece: 광개토대왕급 구축함 / Gwanggaeto Daewang Geup Guchukham, Hanja: 廣開土大王級 驅逐艦; proje adı: KDX-I: Korea Destroyer eXperiment-I), Güney Kore'nin genel amaçlı muhrip sınıfı. Ancak dünya standardına göre fırkateyn olarak sınıflandırılmaktadır. Malezya kaplanÄ± Malezya kaplanı ("Panthera tigris jacksoni", Malay dilinde: "Harimau Belang"), Malay Yarımadası'nın güney ve iç kesimlerinde bulunan bir kaplan alt türü. 2004 yılına kadar insanoğlu bu türün varlığından haberdar değildi. Şu an vahşi doğada 600 - 800 arasında bireye sahiptir. Erkek Malezya kaplanları 2,37 m civarında bir uzunluğa sahiptirler. Sumatra kaplanı gibi ağırlıkları ortalama 120 kg'dir. Dişiler ise erkeklerden daha küçüktür. Dişi bireyler 2 m civarında bir uzunluğa sahiptirler. Ağırlıkları ise 100 kg dolaylarındadır. Malezya kaplanları; Çinhindi kaplanına çok benzer bir av yelpazesine sahiptir. Sambar geyiği, yaban domuzu, tapir, munçak, gaur, domuz geyiği gibi herbivor canlılarla beslenir. Çiftlik hayvanlarına da saldırdığı olur. Yağmur ormanlarında 1.10 - 1.98 kaplan başına yaklaşık 100 km'lik bir alan düşer. Üreme çağındaki asgari olarak 6 dişi 1000 m'lik bir avlanma alanına ihtiyaç duyar. Kiralık Katil (film, 1967) Kiralık Katil 1967 Fransa - İtalya ortak yapımı neo-noir tarzında polisiye filmdir. Özgün adı Le Samouraï olan film 1970'li yıllarda TRT televizyonunda "Samurai" adıyla gösterime sunulmuştu. Senaryosunu, fazla tanınmamış bir yazar olan Joan McLeod'un "The Ronin" adlı romanından Jean-Pierre Melville ve Georges Pellegrin'in birlikte uyarlayıp yazdıkları filmi Jean-Pierre Melville yönetmiştir. Başlıca rollerinde Alain Delon, François Périer, Nathalie Delon ve Cathy Rosier'nin oynadığı filmin görüntülerini Henri Decaë çekmiş, müziğini ise François de Roubaix yapmıştır. Alain Delon ve Nathalie Delon filmin çekimleri sırasında evliydiler (1964 - 1968 yılları arasında evli kaldılar). Filmde, yaptığı iş gereği yalnız ve ketum bir hayat sürdüren Parisli profesyonel bir tetikçinin (Alain Delon) son işinde birkaç tanık tarafından yüzünün görülmesiyle hem polis teşkilatıyla, hem de kendisini kiralayanlarla bir kedi fare oyununun içine girmesi anlatılmaktadır.. Ancak film konusundan çok stilize anlatım tarzıyla ön plana çıkmaktadır. Filmin özgün adı olan "Le Samouraï" (Samuray), filmin karizmatik kahramanının yalnızlığının, yaptığı işe (cinayet bile olsa) olan saygısı ve anlaşmalarına olan ölesiye sadakatinin eski Japon savaşçılarının davranış biçimlerine benzemesinden gelmektedir, bir yerde Alain Delon bir Modern Çağ Samurayına benzetilmektedir. Buna, filmin hemen başında Samurayların "Bushido Kitabı"'ndan alınmış bir özdeyişle de değinilmiştir: "Samurayınkinden daha büyük bir yalnızlık yoktur, belki ormandaki kaplanınki hariç..." Kara film tarzının Fransa'daki önemli temsilcilerinden Jean-Pierre Melville'in bu filmi kendisinden sonra gelen birçok filmi de etkilemiştir. Bunların arasında John Woo'nun The Killer (1989)'ı ile Walter Hill'in The Driver (1978)'ı ilk akla gelenler arasındadır. Ayrıca Jim Jarmusch'un 1999 tarihli filmi Jean-Pierre Melville'in "Le Samouraï"'ına bir selam duruşudur. "Le Samouraï", Rotten Tomatoes sitesindeki tüm eleştirmenlerden tam not alarak %100 beğeni düzeyini yakalamıştır. "Le Samouraï" nin başında filmin yalnız kahramanı Jef Costello (Alain Delon)'yu pejmürde apartman dairesinde yatağa uzanmış, adeta hayata küsmüş bir şekilde sigarasını içerken görürüz. Tanıtım yazılarının sonunda onun yalnızlığını vurgulayan ve Samurayların "Bushido Kitabı"'ndan alındığı söylenen bir özdeyiş ekrana gelir: "Samurayınkinden daha büyük bir yalnızlık yoktur, belki ormandaki kaplanınki hariç..." (Aslında bu özdeyiş herhangi bir yerden alınmamış, yönetmen tarafından uydurulmuştur). Loş ve kasvetli odada en dikkat çekici şey Costello'nun belki de hayattaki yegane dostu olan kanaryasıdır. Biraz sonra kalkıp giyinen Costello sırasıyla bir araba çalar ve şehir dışında bir garajda plakasını değiştirtir, silah satın alır, bir kumarhaneye uğrar ve oyun için randevu alır sonra da sevgilisinin (Nathalie Delon) evine giderek soran olursa bütün geceyi burada geçirdiğini söylemesini ister. Bütün bunları yaparken çok az konuşan, hiç gülmeyen, soğukkanlı ve mesafeli tavırlarıyla karizmatik bir kişilik sergileyen Costello'nun bir cinayet planladığı ortaya çıkar. Daha sonra lüks bir gece kulübüne giren Costello, mekânın sahibini odasında öldürüp çıkarken kulübün melez piyanisti Valerie (Cathy Rosier) ile göz göze gelirler. Costello tavrını hiç bozmadan oradan sakince uzaklaşır ve silahını nehre atar. Sabıkalı olduğu için diğer şüphelilerle bereber polis merkezine getirilen Costello, Polis Müdürü (François Périer) tarafından sorgulanır ve tanıklarla yüzleştirilir. Garip bir şekilde Costello'yu gece kulübünde açıkça gören güzel piyanist Valérie ve barmen (Robert Favart) polise onu tanımadıklarını söylerler. Cinayetin işlendiği saatte başka bir yerde olduğunu da yalancı şahidiyle ispatlamış gözükmektedir. Suçlu olduğuna inandığı halde Polis Müdürü onu istemeye istemeye bırakmak zorunda kalır, ancak arkasına adam takar. Ertesi gün yaptığı 'iş'in parasını almaya giden Costello'ya ateş açılır. Kendisini kiralayanlar Costello'nun polis tarafından gözaltına alınmasını, sonra da serbest bırakılmasını kuşkulu ve kendileri açısından riskli bulmuşlar ve onu ortadan kaldırmaya karar vermişlerdir. Hafif yaralanan Costello peşindeki sivil polisleri metroda atlatarak eve gelir, burada kendisini bekleyen 'eski işvereninin' silahlı bir adamı, onu öldürmeye çalıştıkları için pişman olduklarını söyleyerek yeni bir iş teklif eder. Parayı alan Costello önce 'işverenini' bulup öldürür. Ancak işi bir kez kabul etmiş bulunduğu için ilkeleri gereği de tamamlamak zorundadır. Gece kulübüne gider, piyanonun yanına kadar gelir ve tabancasını Valérie'ye doğrultur (son işinin piyanisti vurmak olduğunu bu anda öğreniriz), ancak tertibat almış olan polisler onu vururlar. Polis Müdürü Costellonun tabancasını incelediğinde içinde mermi olmadığını görür. Tıpkı bir Modern Çağ Samurayı gibi anlaşmasına ve görevine sadık olan Costello aldığı 'iş'i tamamlarken yeni kurbanı Valérie'ye de kıyamamış ve kendini feda etmiştir. Gail Kim Gail Kim (d. 20 Şubat 1977; Toronto, Ontario) Güney Kore asıllı Kanadalı yapımcı ve eski profesyonel güreşçi. Bitirici Hareketleri Ä°mza Hareketleri Menajerleri Menajerliğini Yaptıkları LakaplarÄ± Giriş Müzikleri Apocalypse Wrestling Federation Association Biterroise de Catch Funkin' Conservatory Imperial Wrestling Revolution Pro Wrestling Illustrated Total Nonstop Action Wrestling / Impact Wrestling World Wrestling Entertainment Edward James Olmos Edward James "Eddie" Olmos (d. 24 Şubat 1947), Emmy Ödülü kazanmış Meksika asıllı Amerikalı oyuncu. En çok "Kanun Namına" dizisindeki Dedektif Teğmen Martin "Marty" Castillo, "Kalk ve Diren (Stand and Deliver)" filmindeki Jaime "Kimo" Escalante, "Ölüm Takibi" filmindeki Gaff, "Battlestar Galactica" dizisindeki Amiral William Adama rolleri ile tanınır. Los Angeles, Kaliforniya'da dünyaya gelen Olmos, Elenaor (kızlık soyadı Huizar) ve Pedro Olmos'un oğluydu. Babası Pedro bir kaynakçıydı. Babası bir Meksika göçmeni ve annesi Meksika asıllı Amerikalıydı. Büyüdüğünde profesyonel bir beyzbol oyuncusu olmak istiyordu. 1964 yılında Montebello Lisesi'nden mezun oldu. East Los Angeles College ve California State University, Los Angeles'ta derslere katıldı. 1984 ve 1990 yılları arasında çekilen "Kanun Namına" adlı televizyon dizisindeki Miami Organize Suçlar Bürosu ve Miami Organize Suçlar Bürosu (Stratejik İstihbarat, Taktikal İstihbarat, Ahlak/Narkotik (Vice/Narcotics) kısaca "Vice" Birimi Amiri Dedektif Teğmen Martin "Marty" Castillo (Detective Lieutenant Martin "Marty" Castillo) kısaca "Lt.Martin Castillo veya Lieutenant Martin Castillo" rolüyle dünya polisiye dizi tarihinde efsanevi polis amiri karakterleri arasına giren Olmos, bu rolü ile Emmy ödülü kazandı. "Star Trek: The Next Generation" dizisnde Atılgan'ın kaptanını oynamayı reddetti. Gerçekte varolan Garfield Lisesi'nin efsanevi matematik öğretmeni Jaime "Kimo" Escalante ile gerçek öğrencilerinin başardığı gerçekte yaşanan inanılmaz bir öykünün anlatıldığı "Kalk ve Diren (Stand and Deliver)" filmindeki gerçekte varolan efsanevi matematik öğretmeni Jaime "Kimo" Escalante'yi canlandırdığı rolüyle En İyi oyuncu dalında Akademi Ödülü adaylığı kazandı. 1992 yılında "American Me" filmini yönetti. Dexter"da Professor Gellar" oynuyor. Türkiye'de büyükşehir belediyeleri Türkiye'de büyükşehir belediyeleri, Türk belediyeciliğine 1984 yılında girmiş olan üst kademe belediyelerdir. Bu belediyeler 1982 anayasasının 127. maddesindeki "büyük yerleşim yerlerinde özel yönetim biçimleri oluşturulabilir" hükmüne dayanılarak 1984 yılında kurulmaya başlanmıştır. O tarihe kadar, Türkiye’de belediyelerin hizmet alanları iç içe geçmezdi. Büyükşehir belediyeciliğinde ise, büyükşehir hizmet alanı içinde birden çok ilçe veya birinci kademe belediyesi vardı. 2014'ten sonra ise büyükşehir belediyelerinin sorumluluk alanı il sınırlarına genişletildi ve belde belediyelerinin kapatılmasıyla yalnızca ildeki tüm ilçe belediyelerini kapsar hâle geldi. Dolayısıyla belediye hizmeti aynı zamanda hem büyükşehir, hem de ilçe belediyesi eliyle yürütülür. Ancak, yasa büyükşehir ve ilçe belediyelerinin yürüttükleri hizmet türlerini birbirinden ayırmıştır. Ayrıca büyükşehir belediyesi ile ilçe belediyeleri birbirinden bağımsız kuruluşlardır. Bunlar arasında astlık ve üstlük ilişkisi yoktur. Türkiye’deki ilk büyükşehir belediyeleri 1984 yılı Ocak ayında çıkarılan 2972 sayılı yasa ve Mart ayında çıkarılan 195 sayılı kanun hükmünde kararname uyarınca üç büyük kentte kuruldu. Bu tarih itibarıyla, bu üç kentten, İstanbul’un on beş, Ankara’nın beş ve İzmir’in de üç metropoliten ilçesi vardı. Aynı yılın Temmuz ayında çıkarılan 3030 sayılı yasa ile büyükşehir ve ilçe belediyeleri statüleri netleşti. 1986-1988 döneminde beş büyükşehir belediyesi daha kuruldu. 1986 yılında 3306 sayılı yasa ile Adana, 1987 yılında 3391 sayılı yasa ile Bursa, 3398 sayılı yasa ile Gaziantep ve 3399 sayılı yasa ile Konya, 1988 yılında ise 3508 sayılı yasa ile Kayseri büyükşehir statüsüne geçirildi. Adana, Bursa ve Konya'nın üç, Gaziantep ve Kayseri’nin iki metropoliten ilçesi vardı. Türkiye'de nüfus artış ve şehirleşme hızının yüksek oluşu kent nüfuslarında büyük artışlar olması sonucunu doğurmaktadır. 1993 yılına gelindiğinde yedi büyük şehir belediyesi daha kuruldu. Bu yedi büyükşehir; Antalya, Diyarbakır, Eskişehir, Erzurum, Mersin, Kocaeli (İzmit) ve Samsun' du. Ancak bu defa farklı bir uygulama ile 504 sayılı kanun hükmünde kararname ile kurulan büyükşehirlerde, ilçe belediyesi yerine birinci kademe belediyesi kurularak ilçe kuruluşu 2008 yılına kadar ertelendi. Bu şekilde kurulan büyükşehir içi ilk kademe belediyelerinin sayısı, Erzurum, Samsun'da dört; Antalya, Diyarbakır, Mersin'de üç; Eskişehir ve Kocaeli'de ise ikiydi. Adapazarı (Sakarya) ise 2000'de büyükşehir oldu. 2012 yılında çıkarılan 6360 sayılı yasayla, büyükşehir belediye sınırları için yeni kıstaslar getirildi. Buna göre, büyükşehir kıstaslarından olan nüfus sayısı 750.000'e indirilmiştir. Bu yasa vasıtasıyla büyükşehir belediyelerinin sorumluluk alanları il mülki sınırlarına genişletilerek ile bağlı ilçelerin tamamı büyükşehir sorumluluk bünyesine alınmıştır. Dönemin başbakanı Recep Tayyip Erdoğan, 2011 Mayıs ayındaki Kahramanmaraş mitinginde nüfusu 750.000 aşan illerin büyükşehir yapılmasına ilişkin kanun tasarısı hazırladıklarını söylemiştir. Türkiye İstatistik Kurumu’nun (TÜİK) açıkladığı 2011 yılına ilişkin "Adrese Dayalı Nüfus Kayıt Sistemi Sonuçları" dikkate alınmış ve 12 Kasım 2012 tarihi itibarıyla Büyükşehir yasa tasarısı, Meclis Genel Kurulu'nda kabul edilerek 6360 sayılı kanun olarak yasalaşmıştır. Büyükşehir olan iller ve nüfusları: Daha sonra Ordu ili de (774.154 nÃ¼fus) bu listeye eklendi. İlk sekiz büyükşehir sınırları içinde, İçişleri Bakanlığı ilçe örgütleri (kaymakamlık) bulunuyordu. 1993 ve sonrasında kurulan sekiz büyük şehrin sınırları içindeki belediyeler ise birinci kademe belediyesi karakterindeydi. Çünkü bu ilçelerde ilçe örgütü kurulmamıştı. Bu durum 2008 yılında değiştirildi. 5747 sayılı yasa ile bu sekiz büyükşehirde ilçe örgütü de kurularak, ilk kademe belediyeleri ilçe belediyelerine dönüştürüldü. Aynı yasa ile ayrıca çeşitli büyükşehirlerde yeni ilçe belediyeleri de kuruldu. Gerek dönüştürülen gerek yeni kurulan ilçe belediyelerin sayısı kırk üç olmuştur. İl merkezleri genellikle il isimleri ile bilinirlerse de, bunun istisnaları vardır. Büyükşehir statüsündeki kentlerin üç tanesinde de merkez ve il ismi yakın zamana kadar farklıydı. Bu durum büyükşehir adının kullanılmasında da karışıklığa yol açabiliyordu. 2009 itibarıyla 16 büyükşehir içerisinde 146 ilçe belediyesi vardır. (Büyükşehir dışındaki ilçelerle birlikte toplam ilçe sayısı 892'dir.) En fazla metropoliten ilçesi olan büyükşehir 39 ilçe ile İstanbul'dur. İstanbul'u 22 ilçe ile İzmir, 16 ilçe ile Ankara, 12 ilçe ile Kocaeli ve 10 ilçe ile Sakarya izlemektedir. Diğer büyükşehirlerin metropoliten ilçe sayısı ise şöyledir: Bursa 7; Adana, Antalya, ve Kayseri 5; Diyarbakır, Mersin ve Samsun 4; Konya, ve Erzurum 3; Denizli, Gaziantep, Balıkesir, Eskişehir, Hatay, Manisa, Kahramanmaraş, Şanlıurfa, Van 2. Büyükşehirlerden, İstanbul'un nüfusu 15 milyonu, Ankara'nın nüfusu 5 milyonu, İzmir'in nüfusu 4 milyonu, Bursa'nın nüfusu 3 milyonu aşmış olup; Antalya, Adana, Konya, Şanlıurfa ve Gaziantep'te 2 milyon sınırının üzerindedir. 30 büyükşehir belediyesinin sınırları içinde ikamet eden nüfus 64 milyonun üzerindedir. Bir başka deyişle, büyükşehir belediye sınırları içinde ikamet eden nüfus ülke toplam nüfusunun yaklaşık %78'idir. Buna karşılık, diğer 51 ildeki nüfusun toplam nüfusa oranı ise yaklaşık %22'dir. Büyükşehir belediye statüsüne sahip illerde İl Özel İdarelerine son verilmiştir. Unfabulous Unfabulous, bir ABD yapımı gençlik dizisi. Orta okul öğrencisi Addie Singer'ın (Emma Roberts) ilk gençlik problemlerini ve kendini keşfetme yolundaki macerlarını konu alır. Dizinin başlangıç müziğini -Addie'nin seslendirdiği şarkıları da yazan- Jill Sobule bestelemiştir. Dizi, 16 Aralık 2007 tarihinde "The Best Trip Ever" adlı iki bölümle sonlanmıştır. "Unfabulous" başrol oyuncusu orta okul hayatıyla ilgili şarkılar yazan 13 yaşındaki 7.sınıf (3.sezonda 8.sınıf) öğrencisi Addie Singer (Emma Roberts). En iyi arkadaşları; modayla ilgilenen ve kendi kıyafetlerini tasarlayan Geena Fabiano (Malese Jow) ve okulun basketbol takımında oynayan, çevre dostu Zack'dir (Jordan Calloway). Addie'nin büyük kardeşi Benjamin(yani Ben) Singer (Tadhg Kelly) Juice adında bir cafede çalışır ve oldukça çapkındır. Addie ve arkadaşları, hatta, neredeyse okuldaki herkes, okuldan sonra genelde Juice'ta takılır. İlk sezon Addie,önceden bir sevgilisi olan Jake Bahari (Raja Fenske) adlı gençten hoşlanırken, ikinci sezon Randy Klein (Evan Palmer) ile çıkmaya başlar, fakat 2.sezonun sonunda Randy'den ayrılır ve hâlâ Jake'i sevdiğini fark eder. Birinci sezonun, bir bölümünde sadece ilk öpücüğünü yaşamak ve "Tiara Cooper'ın Öpüşenler Listesi"'ne adını yazdırmak için Eli Pataki'yle (Carter Jenkins) 2-3 günlük aşk yaşamıştır. Ancak öpüşememiştir. Unfabulous dizisinin, film olarak (versiyon) yayımlanmış bölümleri ve açıklamaları. The Perfect Moment (çeviri: "Mükemmel An") Unfabulous dizisi için çekilmiş iki kısımdan oluşan bir filmdir. İki bölüm sürdüğü için film olarak geçer. Addie 7.sınıfın son gününden beri Jake'i düşünmektedir, fakat daha sonra Jake ve Patti'nin sevgili olduklarını ve birlikte Çin Mahallesi'nde bir düğüne gideceklerini öğrenir. Addie'nin kardeşi Ben de Jen ile (yeni sevgilisiyle) Çin Mahallesi'ne gideceğini öğrenince o da gitmeye karar verir. Düğün gecesi Addie'nin anne-babasının evlilik yıldönümüdür ve birlikte Çin Mahallesi'nde bir yemeğe çıkarlar. Addie ve arkadaşları film izliyormuş numarası yaparlar, fakat anne-babası gittikten sonra Ben annesinin arabasını alır ve yola koyulurlar. Ben vitesli araba kullanmayı bilmediği için gitmeleri uzun zaman alır. Daha sonra Ben ve Addie'nin arkadaşları yollarını ayırırlar. Zack Çin restaurantında bir ıstakozu kurtarmaya çalışırken Geena da düğündeki garsonlardan birine aşık olur. Addie bir türlü Jake'le konuşma fırsatı yakalayamaz, bu arada Ben'in hapse girdiğini öğrenir ve gidip onu kurtarır. Düğün yerine geri döndüğünde herkes gitmiştir,fakat bit telefon sesi duyar ve bulmaya gider. Jake'in telefonunu bulduğunu fark eder ve Jake yanına gelir. Biraz knouştuktan sonra beklenilen an gelir ve Addie ile Jake ilk defa öpüşürler. Bu Addie'nin de ilk öpücüğü olmuştur. Havai fişekler patlar ve Addie "mükemmel" der. Geri dönerken Ben vitesli araba kullanmayı öğrenmiştir.Yoldayken Addie'nin telefonuna Jake'den bir mesaj gelir ve mesajda "mükemmeldi" yazar. ABD'de 27 Eylül 2005'te dizinin Soundtrack Albümü piyasa çıkmıştır. Albümdeki Şarkılar: SÃ¼spansiyon (kimya) Süspansiyon ya da Türkçe adıyla Katı Asıltı herhangi bir sıvı içerisinde katı bir maddenin çözünmeden kalmasıdır. Yani bir fazın diğer faz içerisinde dağılmasıyla elde edilen heterojen karışımdır. FC Augsburg FC Augsburg, Bavyera eyaletinin Augsburg kentinde kurulmuş bir spor kulübü. 1907 yılında "Fußball-Klub Alemania Augsburg" olarak kurulan takım bu ad altında uzun yıllar mücadele etti. 1921 yılından 1969 yılına kadar "BC Augsburg" adıyla maçlarını oynayan kulüp sportif başarısızlıklar neticesinde o dönemki 4. Lig statüsündeki lige düşmemek için 15 Temmuz 1969 tarihinde "TSV Schwaben Augsburg" takımı ile birleşerek bugünkü ismi almıştır. 2006-07 sezonundan beri mücadelesini 2. Bundesliga'da sürdüren takım, 2010-11 sezonu sonunda tarihinde ilk defa Bundesliga'ya yükselmeyi başardı. Şu anda bu ligde mücadelesini sürdürmektedir. Bir Ölünün Defteri Bir Ölünün Defteri, Halit Ziya Uşaklıgil'in İzmir devresinde yazdığı ve yazarlık kariyerinin üçüncü romanıdır. 1892'de yayımlanmıştır. "Bir Ölünün Defteri", Halit Ziya'nın roman tarzı ve üslûbunun istikrara kavuştuğu bir eseridir. Yazarın aile hayatındaki ölüm acılarının ve çocukluğuna ait 93 Harbi izlerini taşıyan bu roman, ilk iki romanı Sefile ve Nemide'ye nazaran daha güçlü bir metindir. Halid Ziya Uşaklıgil'in İzmir dönemi romanlarından olan Bir Ölünün Defteri, aynı zamanda Servet-i Fünun dönemi romanını müjdeleyen bir örnek olması bakımından önem taşımaktadır. Romanda iki erkek ve bir genç kız arasındaki aşk ilişkisi ve bu durumun yarattığı trajik durum söz konusu edilmiştir. Kandilli Deprem MÃ¼zesi Kandilli Rasathanesi ve Deprem Araştırma Enstitüsü Müzesi. İstanbul’da tarihi Kandilli Rasathanesi içinde 2006 yılından beri hizmet veren müzedir. Müze, Kandilli Rasathanesi’nin en eski binası olan, 1934 yılında sismografi laboratuvarı olarak inşa edilmiş yapıda kurulmuştur. Müzede gökbilimleri ve yerbilimleri konularında rasathane tarafından yapılan çalışmalarda kullanılmış çok çeşitli bilimsel alet sergilenir. Astronomi, astroloji, matematik ve coğrafyayla ilgili Türkçe, Arapça ve Farsça bin 369 kitabı kapsayan 581 cilt "Kandilli el yazmaları"ndan 32’si müzede sergilenen objeler arasındadır. Müze, dönemin başbakanı Recep Tayyip Erdoğan’ın talimatı ile kurulmuştur. İstanbul Büyükşehir Belediyesi’nin restore ettiği tarihi binanın içini Boğaziçi Üniversitesi düzenlemiştir. Müzenin açılışı 21 Haziran 2006 günü gerçekleşmiştir. Doğa tarihi Doğa tarihi, hayvanları ve bitkileri inceleyen, deneyden çok gözleme dayalı bir bilim dalı. Bu bilimle uğraşanlara doğa tarihçisi ya da natüralist denir. Bir doğa bilimi olan doğa tarihi, doğal varlıkların ve organizmaların sistemli olarak etüt edilmesidir. Bu geniş tanıma rağmen doğa tarihi, birçok detaylı disiplinden meydana gelir. Tarihi çok eskilere dayanan doğa tarihi; Antik Grekoromen çalışmaları, Ortaçağ'daki İslami doğa tarihi çalışmalarını, Rönesans Avrupa'sındaki kesintili çalışmaları da kapsar. Günümüzdeki doğa tarihi bilimi, jeobiyoloji gibi birçok bilim dalını kapsayan geniş bir yelpazedir. Çağımızın en büyük keşiflerinden olan evrim, ilk kez İngiliz doğa tarihçisi Charles Darwin tarafından doğal seçilim ile açıklanmıştır. Cava kaplanÄ± Cava kaplanı ("Panthera tigris sondaica"), Endonezya'nın Cava Adası'nda bulunan bir kaplan alt türüydü. 1980'lerde izinsiz avlanma ve yaşam alanlarının tahribatı sonucu nesillerinin devamlılığını sağlayamadılar. 1950'lerde önlem alındığında vahşi ortamda sadece 25 birey kalmıştı. Cava kaplanları diğer alt türlere göre oldukça küçüktür. Erkekler 100 – 141 kg arasında bir ağırlığa sahipti. Uzunlukları 2,45 m civarındaydı. Dişiler ise 75 – 115 kg arasında değişebilen bir ağırlıktaydılar. Uzunlukları da erkeklerden daha azdır. Heykeltıraş Grubu Heykeltıraş Grubu, güney gökada kutubu yakınlarında gevşek bir gökada grubu. Grup, Yerel Grup'a en yakın gökada grubudur ve Samanyolu gökadasının merkezine yaklaşık olarak 3.9 Mpc uzaklıkta bulunur. Grup, dördü sarmal (NGC 247, 253, 300 ve 7793), biri düzensiz (NGC 55) olmak üzere beş gökadanın hakimiyetindedir. Çok belirgin bir gökada grubudur, çünkü gökyüzündeki en parlak gökadalardan birçoğu bu gruptadır. Grubun bize en yakın gökadası olan NGC 55, yaklaşık 5 milyon ışıkyıllık uzaklığı ile Yerel Grup'un sınırında yer alır. NGC 7793, küçük bir sarmal gökadadır. NGC 45, grubun arkasında yer alıyor olabilen bir diğer küçük sarmal gökadadır. ESO 471-6, bu gruptaki en parlak cüce gökadalardan biridir. NGC 55 gökadası gruptaki önemli gökadalardan bize en yakını olduğundan, grubun görünür büyüklüğü en büyük gökadasıdır. NGC 55, parlak, yandan görünen, birçok yıldız oluşumuna sahne olan düzensiz bir gökadadır. Aşağıdaki liste, Heykeltıraş Grubu'nun en önemli gökadalarının listesidir. Liste eksiktir, çünkü gökyüzünün bu bölgesinde yer alan cüce gökadaların büyük bir kısmı hiçbir zaman tam olarak incelenememiştir. NGC 253, şüphesiz grubun en baskın gökadasıdır. Düzensiz gökada NGC 55, sarmal gökada NGC 300, ve bunlara eşlik eden gökadalar pek çok araştırmacı tarafından bu grubun bir parçası olarak kabul edilmiştir. Ancak son mesafe ölçümleri gösteriyor ki; NGC 55, NGC 300 ve eşlik eden diğer gökadalar, bu grupla ilişkili olmayıp sadece ön-plan gökadaları olabilirler. Kiralık Katil (anlam ayrımı) Yakın anlamlılar IV. Konstantinos IV. Konstantinos (Yunanca adi: Κωνσταντίνος Δ', "Kōnstantinos IV", (d. 652 – ö. 685); 668 – Eylül 685 döneminde Bizans imparatoru. Annesi, bir Bizans soylu aileden olan, Valentinus'un kızı "Fausta" idi. Çok genç bebekken 654'te babası II. Konstans tarafından ortak imparator olarak tac giydirildi. Babası 660'ta Sicilya'ya geçip imparatorluğun idaresini Siraküza'dan yapmaya başlayınca Konstantinos, kardeşleri Herakleios ve Tiberius ile Konstantinopolis'te kalmıştı. Babası 685'te Sicilya'da bir askeri isyanda suikaste kurban gidince IV. Konstantinos imparator oldu. Tek başına imparator olduktan sonra IV. Konstantinos Sicilya'da çıkan askeri isyan ve isyancıların gaspçı imparator olarak seçtikleri Mizizios ile uğraşmak zorunda kaldı. Hemen Sicilya'ya gönderecek bir Bizans askeri gücü hazırlattı ve bu gücü Sicilya üzerine gönderdi. Roma'da bulunan Papa Vitalian'in desteği ile tahta geçişinden 7 ay sonra bu isyanı bastırmayı başardı ve gaspçı imparator Mizizios öldürüldü. Sicilya'da babasının imparatorluk idaresine katkıda bulunan bürokratlar Konstantinopolis'e getirildiler. 668'de ilk Emevi Halifesi olan I. Muaviye oğlu Yezid komutası altında bir Arap ordusunu Bizans İmparatorluğu'na karşı göndermişti. Yezid ve ordusu bütün Anadolu'yu geçerek ta Boğaz'in karşı tarafında olan Kadıköy (eski Chaledon)'a kadar ilerledi. Özellikle Anadolu'da önemli bir Bizans şehri olan (şimdi Bolvadin yanında bir harabe olan) Amorium şehrini ellerine geçirdiler. Ama çok geçmeden Bizans kuvvetleri bu şehri tekrar Bizans ülkesine katmayı başardılar. Karadan yapılan yıllık hücumlar devam etmekte iken Emevilerin yeni donanma gücü harekete geçip Ege Denizi'nde Bizans adalarını ve sahil şehirleri yağmalayıp ellerine geçirmeye başladı; İstanköy (Kos), Sakız (Chios) ve İzmir (Smyrna) bu zaman Arapların ellerine geçmiştir. 672'de Arap donanması Çanakkale'den girip Kapıdağ yarımadasında (şimdiki Bandırma ve Erdek yakınlarında) ünlü Cyzikus şehrini eline geçirdi ve burada Arap orduları ve donanması için bir kışlak üssü hazırlandı. 674'te bu üsten hareket eden büyük mancınık ve benzer harp aletleri ile teçhiz edilmiş gemiler ile Araplar Marmara kıyıları ve Haliç'ten Konstantinopolis surlarına hücum başladılar. O zamana kadar Konstantinopolis kuşatmaları karadan gelmekte idi ve bu sefer ise denizden kuşatma başlamıştı. Bizans'ın deniz surları da tahkimli idi. Ayrıca Bizans savunucuları kısa bir zaman önce Suriye'nin Heliopolis (Baalbek) şehrinden bir mimar ve kimyager olan Callinicus'un icat ettiği "Rum Ateşi" adlı gizli silahı çok başarılı şekilde kullandılar. Bu nedenle bütün yaz süren denizden kuşatma şehrin fethi ile sonuçlanmadı. Arap orduları kışlak için Cyzicus'a çekildiler ve kışı donanmayı tamir ve yenileme ve ordularını Suriye'den yeni askerlerle takviye ile geçirdiler. 674-678 arasında 5 yıl bu çeşit denizden kuşatma; başarısızlık ve kışın Cyzicus'a üsse çekilme yıllarca tekrar tekrar devam etti. 678'de Arap donanması Bizans donanması ile "Syllaeum" muharebesini kaybetti. Geri dönüş yolunda Arap donanması bundan sonra da Pamfilya kıyılarında hiç beklenmedik bir fırtına yüzünden büyük zarar gördü. Başarısız kuşatmadan sonra 679 yılında Bizans ile Emeviler arasında barış antlaşması imzalandı. Buna göre Emeviler, Bizans'tan aldıkları Ege adalarını geri verdikleri gibi yıllık haraç ödemeyi de kabul etti. Arap tehlikesinin geçici olarak atlatılmasından sonra IV. Konstantinos dikkatini Kilise sorunlarına çekti ve Ortodoks fikirler ile monotelitizm arasında bölünmüş kalan Kilise doktrinlerinin birleştirilmesini sağlamak bir başkentte bir "ekümenik konsey" topladı. Bu Altıncı Ekümenik Konsey veya Üçüncü Konstantinopolis Konsili olarak bilinir. Konsey 451 yılındaki Kalkedon Konsili doktrinlerini açıklayıp tekrar kabul etti. Böylece monotelitizm prensipleri üzerindeki anlaşmazlıkları ortadan kaldırdı. Bu Bizans için çok önemliydi çünkü Arap fetihlerinden sonra "monotelitizm" doktrinlerine inanların çoğu Emevi Halifeleri idaresi altında kalmıştı. 680'de Asparuh idaresi altında Bulgarlar Tuna Nehri'ni geçerek güneye inip orada bulunan ve sadece formalite olarak Bizans'a bağlı oldukları kabul edilen Slav kabilelere ve yerel halka baskı yapmaya başladı. IV. Konstantinos Bizans'ın Tuna donanması ve kara ordusu birlikleri ile onlar üzerine yürüdü ve Dobruca'da kurmuş oldukları merkezi müstahkem kamplarını kuşatma altına aldı. İmparatorun sağlığı iyi olmadığı için Karadeniz kıyısındaki Mesembria'ya çekildi. Geride kalan Bizans ordusu ufak bir Bulgar hariç hareketinden paniğe kapılıp Bulgarlara yenildi. 681'de IV. Konstantinos bir barış imzalamak zorunda kaldı ve buna göre Bizans Moesia bölgesinde bir Bulgar devletini tanıyacak ve Bulgarların Bizans Trakyası'na hücumlardan kaçınmalarını sağlamak üzere Bulgarlara yıllık tazminat verecekti. IV. Konstantinos idareyi eline aldıktan biraz sonra 669'da Anadolu'daki Bizans ordusunun birkaç büyük birliği başkent üzerine yürüyerek küçük kardeşleri Herakleios ve Tiberius'a da eş hükümdar olarak taç giydirilmesini istedi. Buna gösterilen tuhaf neden ise: "Kainat İsa'nın üçlü vasıflarına göre idare edilmekteydi, onun için Bizans İmparatorluğu'nun başında da üç imparator olmalıydı". IV. Konstantinos çok kararlı hareket ederek bu birliklerin liderlerini bir toplantıya çağırdı ve gelenler yakalanarak idam edildiler. Kardeşlerinden hangisinin bu fitneyi çıkardığını da araştırmadan IV. Konstantinos her ikisinin de burunlarını kestirerek imparatorluk tahtına geçme heveslerini ortadan kaldırdı. 681'de kendi oğlu II. Justinianos'u ortak imparator ilan etti. İmparator IV. Konstantinos Eylül 685'te Konstantinopolis'te dizanteri hastalığından öldü ve yerine oğlu imparator oldu. Karısı "Anastasia" olup ismi bilinen iki çocukları olmuştur: Kayhan Kaynak Kayhan Kaynak (14 Ekim 1960; Ceyhan, Adana - 9 Ocak 1994; Karataş, Adana), Türk eski millî futbolcudur. Profesyonel futbolcular Reşit Kaynak'ın küçük kardeşi, Orhan Kaynak'ın ise ağabeyidir. Diğer kardeşleri İrfan Kaynak, İlhan Kaynak ve Ayhan Kaynak da profesyonel futbolcu olmuştur. 9 Ocak 1994'te Adana'nın Karataş ilçesinde antrenman yaparken ailesindeki kalıtımsal kalp rahatsızlığı Kayhan Kaynak'ı da buldu ve 34 yaşında hayata gözlerini yumdu. İç Anadolu'da Kayseri'den Akdeniz Bölgesi'nde Çukurova'ya kadar yayılmış ve o yörenin en köklü ailelerinden olan Kocadurmuşlar ailesinden gelmektedir. Soyadı Kanunu'ndan sonra ailenin bir kolu "Kaynak" soyadını almıştır. Orhan Kaynak Adana'nın Ceyhan ilçesine bağlı olan Soysalı köyünde bir Çiftçi ve Bakkal babanın (Hakkı Kaynak) ve bir ev hanımı annenin (Yeter Kaynak) sekiz çocuktan ikincisi olarak dünya'ya geldi. Altı erkek kardeşi ve birde kız kardeşi vardır. Kız kardeşi "Ayten Menekşe" ve kardeşi "Cengiz Kaynak" dışında bütün kardeşleri profesyonel futbolcu olmayı başarmıştır. Kardeşleri Reşit Kaynak ve Orhan Kaynak ülke genelinde çok tanınan futbolcu olmayı başarmıştır. Diğer futbolcu olan kardeşlerinden İrfan Kaynak Mersin İdman Yurdu ve özellikle Adanaspor kulüplerinin tarihlerinde önemli futbolcular arasına girmeyi başarmıştır. Ağabeylerinden İlhan Kaynak ve Ayhan Kaynak Adanaspor ve Adana Demirspor'da kısa süre futbol oynadıktan sonra genelde 1. Lig ve 2. Lig'de forma giymişlerdir. Aileçek Adana futboluna verdikleri katkılardan dolayı Adana'nın merkez ilçelerinden birisidir Yüreğir'de Kayhan Kaynak Kardeşleri Stadyumu adında bir stad yapılmıştır. Adana ve Türk futbol tarihinde "Kaynak Kardeşler" olarak bilinirler. "Kaynak ailesi" İç Anadolu'da Kayseri'den Akdeniz Bölgesinde Çukurova'ya kadar yayılmış ve o yörenin en köklü ailelerinden olan Kocadurmuşlar ailesinin Soyadı Kanunundan sonra oluşan bir kolunu oluşturmaktadır. Kariyerine 1976 yılında Ceyhanspor'da başladı.1978'de Adanaspor'a katıldı. Adanaspor'daki 85 maçta 57 gol attı. Buradaki başarıları ulusal takımın teknik kadrosunun da dikkatinden kaçmadı ve Kaynak 1978'de Türkiye'de düzenlenen Balkan Gençler Şampiyonası'nda ilk kez millî formayı Romanya'ya karşı giydi. Kaynak bu formayı 2 kez daha terletti. 1985-86 sezonunda İkinci Lig'de mücadele eden Adanaspor'da attığı 30 golle dikkat çekti. Dönemin gazeteleri "Takım gibi futbolcu" başlıkları atarken, Kaynak ile ilgili bir sonraki manşetler ise Fenerbahçe ile anlaşmasına ilişkin oldu. Kayhan Kaynak'ın da gol attığı maçta Beşiktaş'ı 3-0 yenerek Türkiye Spor Yazarları Derneği Kupası'na ulaşan ve 1986-87 sezonuna moralli giren Fenerbahçe ligin başındaki üst üste puan kayıplarıyla sıkıntılı bir sezon geçirmeye başladı. Kayhan Kaynak da başlangıçta Fenerbahçe'ye uyum sorunu yaşasa da 14. haftada 1-0 biten maçta MKE Ankaragücü'ne karşı ligdeki ilk golünü buldu ve daha sonra takımını taşıyan isim oldu. Özellikle uzun mesafeden çektiği şutlardan doğan ve zaman zaman dönemin tek televizyonu olan TRT'nin kameralarının bile yakalayamadığı golleri Fenerbahçe'nin o sezon şampiyonluk yarışında tutunmasını sağladı. Özellikle 22 Şubat 1987'de Ali Sami Yen Stadyumu'nda oynanan maçta şampiyonluk mücadelesindeki Galatasaray'a karşı Kayhan Kaynak'ın attığı golle kazanılan 1-0'lık galibiyet yıllarca konuşulduğu gibi, Fenerbahçe'nin de 1985 ve 1988 yılları arasındaki tek derbi zaferini teşkil etti. O sezon Fenerbahçe'nin ligde attığı 46 golün 10'unda Kaynak'ın imzası vardı. Bu başarısı Kayhan Kaynak'a beş yıl aradan sonra ulusal takımda oynama fırsatını verdi. 4 Mart 1987'de Ankara 19 Mayıs Stadyumu'nda yine bir Romanya maçı ile Kaynak ilk kez A millî formasını sırtına geçirdi. 25 Mart 1987'de ise Ali Sami Yen Stadı'nda oynanan özel maçta A millî futbol takımı Doğu Almanya'ya karşı tarihindeki ilk galibiyetini alırken, Kayhan Kaynak da 46. dakikada takımın ikinci golünü attığı gibi, kendisinin de ulusal formayla ilk golünü kaydetti. Kaynak, A millî formayı toplamda 4 kez giyme başarısı gösterdi. 1987-88 sezonunda ise Kaynak, çok kötü bir sezon geçiren Fenerbahçe'nin formsuz oyuncularından biri oldu. Gazetelerde "Fenerbahçe'de çok yalnızım" başlıklı mülakatlarının yayımlandığı Kaynak, o sezon sadece 5 gol kaydına muvaffak olabildi. Takım da o sezonu sekizinci sırada tamamladı. Kayhan Kaynak, 1988-89 sezonu öncesinde büyük bir kadro revizyonuna giren Fenerbahçe'den ayrılarak Konyaspor'a transfer oldu. Üç sezon Konyaspor'da oynayan Kayhan, 1991-92 sezonunda ise İkinci Ligde oynayan Eskişehirspor'a geçti. 1992-93 sezonunun başında tekrar memleketi Adana'ya dönerek, Adana Demirspor'a transfer olduktan sonra, sezon ortasında Birinci Lig ekiplerinden Aydınspor'a kiralık olarak verildi. 1993-1994 sezonunda ise yeniden Adana Demirspor formasını giydi. Bu başarısı Kayhan Kaynak'a beş yıl aradan sonra ulusal takımda oynama fırsatını verdi. 4 Mart 1987'de Ankara 19 Mayıs Stadyumu'nda yine bir Romanya maçı ile Kaynak ilk kez A millî formasını sırtına geçirdi. 25 Mart 1987'de ise Ali Sami Yen Stadyumu'nda oynanan özel maçta A millî futbol takımı Doğu Almanya'ya karşı tarihindeki ilk galibiyetini alırken, Kayhan Kaynak da 46. dakikada takımın ikinci golünü attığı gibi, kendisinin de ulusal formayla ilk golünü kaydetti. Kaynak, A millî formayı toplamda 4 kez giyme başarısı gösterdi. NOT:"Evsahibi olarak Türkiye baz alınmıştır." Cemal Yıldırım Cemal Yıldırım (d. 1925, ö. Mart 2009), Türk mantık ve felsefe profesörü. 80'li yıllardan beri Türkiye'de bilimsel felsefe akımının ve bilim felsefesinin önde gelen isimlerindendir. 1928 yılında Diyarbakır’ın Kulp ilçesinde dünyaya geldi. Müfessir, fâkih ve müftü Celal Yıldırım'ın kardeşidir. Yanında çıraklık yaptığı ustasından hem okumayı hem de aritmetiği öğrendi.Fırsat buldukça yakındaki okula gidip pencereden dersleri dinledi. Eğitim hayatına köy enstitüsünde başladı. ABD'de Indiana Üniversitesi'nde eğitim felsefesi ve bilim felsefesi alanlarında doktora yaptı. Profesör Cemal Yıldırım, 84 yaşında vefat etti. Cenazesi 23 Mart 2009 Pazartesi günü Altınoluk'ta toprağa verildi. 15 telifli kitabı, iki çevirisi, birçok araştırma yazısı ve bilimsel makalesi vardır. Önemli eserleri arasında “Evrim Kuramı ve Bağnazlık”, “Bilimsel Düşünme Yöntemleri”, “Mantık”, “Bilim Tarihi” ve “Bilim Felsefesi” sayılabilir. Hans Reichenbach'ın Bilimsel Felsefenin Doğuşu (The Rise of Scientific Philosophy) adlı önemli eserini Türkçeye çevirdi. 1976 AFC Asya Kupası 1976 AFC Asya Kupası altıncı AFC Asya Kupası'dır. Final turnuvası 3-13 Haziran 1976 tarihleri arasında İran'da düzenlenmiştir. İran finalde Kuveyt'i 1-0'la devirerek üçüncü Asya şampiyonluğunu kazanmıştır. 3 gol: 2 gol: 1 gol: Nuevo Berlin Nuevo Berlin (Yeni Berlin), Uruguay'da bulunan küçük şehirlerden biridir. Uruguay'ın komşusu Arjantin'le doğal sınırını oluşturan Uruguay nehri'nin kıyısına kurulmuştur. 19. yüzyılda nehir kıyısına tarımla uğraşan Alman yerleşim yerleri kuruldu. Richard veKarl Wendelstandt kardeşler bu ilke yerleşimlerden biri olan Nueva Melhem'i (Yeni Melhem) kurdular. Bu iki kardeş Almanya'dan 1850 yılları civarı göç etti ve bir çiftlik satın aldılar. Daha sonra diğer Alman ailelerde mülkler satın alarak ekonomik olarak büyük çoğunluğu elde etmiş oldular. Bu arada Wendelstandt kardeşler diğer Alman ailelerin mülklerine yatırım yapmaya karar verdiler. Bu yatırımlarla birlikte Nueva Melhem 1865-1868 yılları civarında Nuevo Berlin adını aldı. Cochabamba Cochabamba Bolivya'nın orta kesiminde bulunan ülkenin en büyük üçüncü şehridir. Şehir merkezinin nüfusu 2008 sayımlarına 608.000 aşmıştır. Metropolitan alanın nüfusu ise 1 milyondan fazladır. Şehir Bahar şehri veya bahçelerin şehri olarak bilinmektedir. Bunun nedeni yıl boyunca şehirde bahara benziyen havanın hüküm sürmesidir. Âzâdî Stadyumu Âzâdî Stadyumu (Farsça: ورزشگاه آزادی ) İran'ın ulusal ve en büyük stadı. 90,000 seyirci kapasiteli olan Azadi Stadı 1974 Asya Oyunları için inşa edilmiştir. Stad, Azadi Spor Kompleksinin bir parçasıdır, çevresinde kürek, futbol, halter, yüzme, voleybol ve futsal için kullanılan tesislerle yer alır. Lig-i Berter-i Halîc-i Fars'da mücadele eden Perspolis ve İstiklâl takımları iç saha maçlarını bu sahada oynarlar. İnşa edildiğindeki konan Aryamehr ismi, İran İslam Devrimi'nden sonra Âzâdî olarak değiştirildi. Kanije SavunmasÄ± Kanije Savuması, 1593-1606 Osmanlı-Avusturya Savaşı döneminde, 1601'de 73 gün boyunca Kanije Kalesini kuşatan Habsburg ordusuna karşı Osmanlıların yaptığı savunma ve karşı saldırıdır. 1600 yılında Avusturya'ya karşı ilerleyen Osmanlı ordusu Kanije kalesini ele geçirdi. Kalenin komutanlığına Tiryaki Hasan Paşa getirildi. Kalede 9,000 civarında bir askeri kuvvete ek olarak cephane ve erzak bırakan Osmanlı ordusu geri çekildi. Bunu fırsat bilen Avusturyalılar, 9 Eylül 1601'de Kanije Kalesi önlerine geldiler. Avusturyalılar gelir gelmez, kalenin dış çevreyle olan bağlantılarını kestiler. Avusturya ordusu 35.000 ile 100,000 arası asker ve 47 büyük topa sahip idi. Orduda Avusturyalıların yanı sıra İtalya, İspanya, Malta ve Papalık askerleri de vardı. Osmanlı Ordusunda ise 9,000 yeniçeri ve küçük çaplı 100 civarında top vardı. Bunun da yanında, az miktarda cephane ve erzağı vardı. Ayrıca, Haçlı Ordusu kalenin tüm dış bağlantılarını kesmiş bulunuyordu. Hasan Paşa ilk başlarda sadece tüfek atışı yaptırdı. Haçlı Ordusunun komutanı Arşidük II. Ferdinand Osmanlı ordusunun topu olmadığını düşünüp saldırıya geçti. Bu tuzağa düşen Haçlı Ordusu, Osmanlı ordusunun aniden bütün toplarının ateşlemesi sonucu ağır kayıp verdi. Verdiği ağır kayıptan sonra Haçlı Ordusu, daha sert bir şekilde saldırmaya başladı. Bir süre sert saldırılara direnen Tiryaki Hasan Paşa, artık kalenin sadece silahlarla savunulamayacağını anladı. Bunun sonucunda, aklına düşmanın psikolojisini bozarak onları geri çekilmeye zorlamak fikri geldi. İlk iş olarak kalenin dışında ölen askerlerin ceplerine kurmaca mektuplar koydu. Bu mektuplarda yazdığına göre, kalenin uzunca bir süre daha direnebilecek erzağı ve cephanesi bulunuyor; ayrıca Belgrad yakınlarında bulunan padişahın ordusunun her an orada olabileceği yazıyordu. Bu yalanları duyan Arşidük Ferdinand, zaten kale hala düşmediği için sinirliydi, telaşlandı ve küplere bindi. Bunun sonucunda, saldırıları daha sıklaştırdı ve sertleştirdi. Ayrıca, Hasan Paşa'nın kellesini getirecek askere, 40 köy bağışlayacağını söyledi. Saldırıların sertleştiğini ve sıklaştığını gören Tiryaki Hasan Paşa, yalan mektupların kendilerine zararlı olduğunu anladı. Ama aklına başka bir fikir geldi. Bu fikir sürekli mehter marşı çaldırarak, sanki kalenin içinde sürekli şenlik yapılıyormuş gibi görünmekti. Fikrini uygulamaya koyunca, Arşidük Ferdinand sinirinden delirdi. Her yerde avaz avaz bağırmaya başladı. Bütün askerlerini daha saldırgan yapmak için, onlara bağrıp durdu. Kanije Kalesi'nin illaki düşmesini istiyordu. Kuşatmanın 2. ayına yaklaşılırken, kaledeki cephane çok ciddi bir şekilde azalmış durumdaydı. Bu durum Tiryaki Hasan Paşa'yı kara kara düşündürüyordu. Aklına yapacak bir şey gelmemişti. Tam bu sırada, Yüzbaşı Ahmed Ağa imdadına yetişti. Gerekli maddeler temin edildiği takdirde, barut yapabileceğini söyledi. Bunun üzerine, tüm gerekli maddeler temin edildi ve imalata başlandı. Üretilen bu barut, 2-3 hafta kadar idare etti. Ama bu barut da bitmek üzereydi. Erzaklar da artık ihtiyaçları karşılayamıyordu. Bir de sert kış geliyordu. Bu şekilde kalenin müdafaası imkânsızdı. Bu Tiryaki Hasan Paşa'yı umutsuz bir şekilde düşünmeye sevk etti. Ama aklına son bir çare geldi. O da olmazsa, bu kale düşecekti. Gece baskını (huruç) yapılacaktı. Orduya haber salındı ve düşmana fark ettirmeden gece baskını için hazırlıklara başlandı. Kuşatmanın 73. gecesi yani 18 Kasım 1601'de, Hasan Paşa ve kurmayları dahil Osmanlı kuvvetleri Haçlılara gece baskını düzenledi. Beklenen yardımın geldiğini sanan Arşidük Ferdinand çok sayıdaki adamı ve muhâfızları ile kaçtı. Haçlı ordusu geride 47 büyük top, 14.000 tüfek, 60.000 çadır, 15.000 kazma kürek, binlerce erzak ve Ferdinand'ın altın tahtı ve otağı bıraktı. Tiryaki Hasan Paşa'ya bu zaferi kazanınca, kendisine beylerbeyi unvanı verildi. Yol Arkadaşım (kitap) Yol Arkadaşım, Maksim Gorki'nin 1894'te yayımladığı hikâye kitabıdır. Eser, kitaba adını veren "Yol Arkadaşım"la birlikte üç hikâyeden oluşmaktadır. Türkçeye Ataol Behramoğlu tarafından çevrilmiştir. Kitaptaki her üç hikâye de Kuzey Kafkasya’da geçer. Bill Nicholson William Edward "Bill" Nicholson OBE (26 Ocak 1919 - 23 Ekim 2004) tüm kariyerini Kuzey Londra takımı Tottenham Hotspur'a adayan İngiliz futbolcu, teknik direktör, menajer ve (scout) oyuncu araştırmacısıdır. 1972 yılındaki ilk UEFA Kupası'nı kazanan teknik direktör olarak turnuvanın tarihine geçimiştir. Ä°ngiltere Birinci Ligi İngiltere İkinci Ligi FA Cup EFL Cup FA Charity Shield Avrupa KupasÄ± UEFA Kupa Galipleri KupasÄ± UEFA Kupası Mustafa Ã‡okay Çokay, Mustafa ya da Mustafa Çokayoğlu (d. 25 Aralık 1890, Akmescit - ö. 27 Aralık 1941, Berlin) Türkistan'da geçmişte etkili bir siyasi bir akım olan Alaş Orda siyasi hareketi mensubu. Çarlık Rusyası ve Sovyet işgali altında bulunan Türk halkları­nın birliğini savunması ile tanınır. Bu fikrin temsilcisi Alaş Orda hükümetinin üyesi, gazeteci ve yazar. Türkistan'ın bugün Kazakistan sınırları içinde kalan Sır Derya bölgesi, Perovsk ilçesi, Jelek mıntıkasında, şimdiki Kızılorda Bölgesi'nin Şiyeli İlçesi'nde dünyaya gelmiştir. Dedesinin adı Torgay Datka babasının adı 'Çokay'dır. Kökeni Kazakistan'In Orta Cüz'ünün Kıpçak boyunun Tori koluna mensup Şatı Uruğu'na dahil bir sülaleden gelir. 1941 yılında Berlin'de öldü. M94 Grubu M94 Grubu (Köpekler I Grubu) Av Köpekleri ve Berenis'in Saçı takımyıldızları bölgesinde yaklaşık 13 milyon ışık yılı uzaklıkta bulunan gevşek ve geniş bir gökada grubu. Grup Başak Süperkümesi içerisinde bulunan pek çok gökada kümesinden biridir. Uzaklık tahminleri, ancak yakın zamanlarda M94 Grubu'nun arka plandaki sayısız gökadadan ayırt edebilebilmesiyle iyi hale geldi. NGC 4244, yandan görülen, sarmal bir gökadadır ve yaklaşık 65.000 ışıkyıllık çapıyla grubun en büyüğüdür. NGC 4395, (çok soluk) bir Seyfert gökadası örneğidir. Parlak, nokta benzeri çekirdeğe (birkaç bin Güneş kütlesinde çok büyük bir kara delik içeren) ve soluk sarmal kollara sahiptir. NGC 4214 ve NGC 4449, boyları ve şekilleri itibarıyla Büyük Macellan Bulutu'na benzeyen iki gökadadır ve her ikisi de aktif olarak yıldızlar üretir. UGC 7698 ise tersine yıldız oluşumunu durdurmuş gibi görünmektedir ve çok daha sönüktür. M94 gökadası, M94 Grubu'ndaki (büyük olmasa da) en parlak gökadadır. Gökada, grubun arka taraflarına yakın bir yerlerde gibi gözükmektedir. M94 ünlü bir halka gökada örneğidir. Bunlar, çevresi bir yıldız halkası ile kuşatılmış gökadalardır. IC 4182, çok küçük sarmal yapı işaretleri bulunan düzensiz bir gökadadır. NGC 5023, büyük bir ihtimalle, yandan görülen küçük bir sarmal gökadadır. NGC 5204, M94 Grubu ile yakınlardaki M81 Grubu'nun sınırında yer alan düzensiz bir gökadadır. M94 Grubu'nun başlıca gökadaları aşağıda listelenmiştir. Bu grupta özel bir büyüklüğe sahip herhangi bir gökada yoktur, fakat bu grup çapları 5 ila 25 bin ışıkyılı arasında değişen çok sayıda orta boy gökada içerir. Ayrıca, yukarıdaki listede gösterilmese de NGC 4105 ve UGC 8331 de bazı kaynaklarda sık sık bu grubun üyesi olarak gösterilmektedir. Åžrek: Sonsuza Dek Mutlu Shrek Forever After Shrek animasyon film serilerinin dördüncü filmidir. 21 Mayıs 2010 tarihinde gösterime girmiştir. Senaryosunu Tim Sullivan yazmıştır. Shrek ve eşi Prenses Fiona, çocukları ile mutlu bir şekilde yaşamaktadır. Bu mutluluklarına dostları çizmeli kedi, eşek ve eşeğin yavruları da eşlik etmektedir. Zaman tersine dönmüş gibidir. Bu iyi aile babası rolü zamanla Shrek'e sıkıcı gelmeye başlar. Artık, çevresindekileri korkutarak kendinden kaçırdığı eski günlerdeki halinden çok farklıdır. Kendini gerçek bir dev gibi hissettiği günleri çok özleyen Shrek, kötü kalpli Rumpelstilzchen ile bir anlaşma imzalar. Aslında Rumpelstilzchen, onu oyuna getirmiştir. Shrek anlaşma sonrası kendini farklı bir yerde, farklı bir zamanda bulur. Bu dünyanın kralı Rumpelstilzchen'dir. Ve bu yeni dünyada devler avlanmaktadır. Shrek, prenses Fiona ile hiç karşılaşmamıştır. Üstelik eski dostları da onunla tanıştıklarını hatırlamaz. Shrek'in yeni görevi her şeyi eski haline getirmek ve gerçek aşkı ile dostlarını yeniden kazanmaktır. Bu uğurda birbirinden heyecanlı maceralara atılır. Traylor Howard Traylor Howard (doğum: 14 Haziran 1966, Orlando, Florida) Amerikalı oyuncu. Traylor Howard, Amerikan televizyon dizisi Monk'da, Adrian Monk'un asistanı Natalie Teeger'ı canlandırdı. 1998 yılından 2001 yılına kadar Amerikan sitcomu Two guys and a girl dizisinde Sharon Carter karakterini oynadı. Ayrıca Boston Common ve Bram & Alice gibi kısa süren sitcomlarda da rol aldı. The West Wing dizisinde üçüncü sezonda konuk oyuncu olarak oynamıştır. Traylor Howard iki kez evlenmiştir. İlk evliliğini 1991 yılında Cameron Hall ile yaptı ancak evliliği boşanma ile sonuçlanmıştır. Ayrıca Traylor 2006 yılında bir oğlan çocuğu dünyaya getirmiştir. Jason Gray-Stanford Jason Gray-Stanford (doğum: 19 Mayıs 1970) Kanadalı film ve televizyon oyuncusudur. En çok bilinen rolü Amerikan televizyon dizisi Monk'da Randy Disher karakteridir. Ayrıca animelerde seslendirmeler yapmış; Ronin Warriors'da Kento Rei Faun'yı seslendirmiştir. İsrail Krallığı Runaway (Bon Jovi şarkısı) Runaway, rock grubu Bon Jovi'nin 1984 çıkışlı ilk albümleri Bon Jovi'nin ilk şarkısıdır ve albümden yayımlanan ilk teklidir. Şarkı, Mercury Records tarafından yayımlanmıştır. Şarkının yapımcılığını Tony Bongiovi ve Lance Quinn üstlenmiştir. Şarkı ABD listelerinde ilk kırka girerek Bon Jovi'ye kariyerinin ilk hitini kazandırmıştır. Runaway, 1982 yılının Haziran ayında Jon Bon Jovi ve George Karak tarafından yazılmıştır. Elindeki demo kayıtlarla plak şirketleri ile görüşen fakat yanıt alamayan Jon Bon Jovi Runaway'i New York'ta yerel bir radyo olan "WAPP 103.5 FM" deki bir DJ'e dinletti. Şarkıyı çok beğenen DJ, şarkıyı radyonun hazırlayacağı amatör şarkıcıların şarkılarının yer aldığı derleme albüme koymak istedi. İlk başlarda Jon Bon Jovi bunu istemesede daha sonra dan razı oldu. "Runaway", önce New York, daha sonra da tüm ABD radyolarında en çok istek alan şarkılardan biri oldu. O günlerde bir grubu olmayan Jon Bon Jovi kısa sürede Richie Sambora, Tico Torres, David Bryan ve Alec John Such'tan oluşan bilinen Bon Jovi kadrosunu oluşturdu ve Mercury Records ile anlaşma imzaladı. Tekli, 1984'ün başlarında yayımlandı ve ABD'de ilk kırka girdi. Bon Jovi'nin en çok bilinen şarkılarından biri olan "Runaway", grubun günümüzde konserlerde ilk iki albümünden çaldığı tek şarkıdır. "Runaway", 1982 yılında daha grup kurulmadan Jon Bon Jovi tarafından yazılmış ve radyolarda çalınmıştı. Runaway'in kaydında Richie Sambora, Tico Torres, David Bryan ve Alec John Such yer almamştır ama ilk Bon Jovi albümünde diğer bütün şarkılar bilinen Bon Jovi üyeleri tarafından çalınmıştır. Runaway'in kaydında yer alan müzisyenler: Oneşti Onești, Romanya'nın Bacău ili'nde bulunan şehir. Nüfusu 39,172'dir. Kent 14 Aralık 1458 tarihinde bir köy olarak kurulmuştur ve prens Stephen'ın Büyük kızı Oana'nın adını aldığı söyleniyor. Komünist lider Gheorghiu Gheorghe ölümü-Dej Mart 1965 Sonunda, köyün adını değiştirdi ama Gheorghe Gheorghiu-Dej ölünce adını tekrar geri alındı. Nüfusu ağırlıklı olarak Rumen Ortodoks olan bir şehirdir. Aziz Nikolas'ın bu şehirde doğduğuna inanılır bundan dolayı 6 Aralık Oneştide kutsl bir gün olarak kabul edilir. She Don't Know Me She Don't Know Me, rock grubu Bon Jovi'nin 1984 çıkışlı ilk albümleri Bon Jovi'nin üçüncü şarkısıdır ve albümden yayımlanan ikinci teklidir. Şarkı, Mercury Records tarafından yayımlanmıştır. "She Don't Know Me" bir Bon Jovi albümlerinde yer alan şarkılar içinde Jon Bon Jovi ve grup üyeleri tarafından yazılmamış tek şarkıdır. Şarkı plak şirketinin dayatması üzerine albüme alınmıştır. 1980'lerin başında Mark Ascev, LaFlavour isimli dans disko grubunun ilk albümünün yapımcılığını üstlenip albüm için şarkılar yazmıştı. LaFlavour ve Bon Jovi Mercury Records ile aynı dönemde albüm anlaşması yapmışlardı. LaFlavour'ın ismi daha sonra "Fair Warning" olarak değişmiş dans müziği imajından da vazgeçilmişti. Bu değişim süreci esnasında Mercury Records Bon Jovi'nin ilk albümünü yayınlamaya hazırlanıyordu ve Mark Asvec'in bu grup için yazmış olduğu şarkılardan biri olan "She Don't Know Me" ye Bon Jovi albümünde yer vermek istiyordu. Grup her ne kadar bunu istemesede plak şirketi çalışanları "ihtiyacınız olan şarkı bu" diyerek grubu ikna etmeyi başarmıştır. She Don't Know Me, yeniden düzenlenip bir rock şarkısı olarak kaydedilip Bon Jovi albümündeki yerini almıştır ve Runaway'in ardından ilk Bon Jovi albümünden yayınlanan ikinci tekli olmuştur. Jon Bon Jovi, ilerleyen yıllarda yapılan demeçlerde her seferinde grup üyeleri tarafından yazılmayan ve plak şirketinin dayatması ile albüme konan bu şakıdan ne kadar nefret ettiğini söylemekten çekinmemiştir. She Don't Know Me, grubun ilk iki albümlerinin turneleri esnasında sıkça çalınmıştır. En son 1986 yılında Slippery When Wet turnesinin Japonya ayağında canlı olarak çalınmıştır ve bu tarihten beri Bon Jovi bu şarkıya konserlerinde yer vermemiştir. 1985 yılında VHS olarak yayınlanan 28 Mayıs 1985 tarihinde Tokyo'da gerçekleşen Bon Jovi konserinde She Don't Know Me'nin başında Tico Torres'in 3 dakikalık davul solosunun yer aldığı 8 dakika 24 saniyelik versyonu yer almaktadır. Only Lonely Only Lonely, rock grubu Bon Jovi'nin' 1985 çıkışlı ikinci albümleri 7800° Fahrenheit'ın üçüncü şarkısıdır ve albümden yayınlanan ilk teklidir. Şarkı, Mercury Records tarafından yayınlanmıştır. "Only Lonely", Jon Bon Jovi, Richie Sambora ve David Bryan tarafından yazılmıştır. Kısa metrajlı bir filmi andıran sinematik video klibi ile dikkat çeken şarkı 7800° Fahrenheit albümünden yayınlanan şarkılar arasında ABD'de en iyi liste başarısını yakalayan şarkıdır. "Only Lonely", Billboard Hot 100'e girmesine rağmen Runaway'in elde etmiş olduğu ilk kırk başarısını tekrarlayamamıştır. Şarkı 1987 yılında Michael J. Fox, Gena Rowlands, Joan Jett ve Michael McKean'in rol aldığı drama filmi "Light of Day"'de yer almıştır. "Only Lonely", Bon Jovi'nin 7800 Fahrenheit albümü için çıktığı turnede bütün konserlerde çalınmıştır. En son 1986 yılında "Slippery When Wet" turnesi esnasında İngiltere'nin Bradford şehrinde gerçekleşen konserde çalınmıştır. Bu tarihten beri Bon Jovi konserlerinde Only Lonely'ye yer vermemektedir. In and Out of Love In and Out of Love, rock grubu Bon Jovi'nin 1985 çıkışlı ikinci albümleri 7800° Fahrenheit'ın ilk şarkısıdır ve albümden yayınlanan ikinci teklidir. Şarkı, Mercury Records tarafından yayınlanmıştır. "In and Out of Love", Jon Bon Jovi tarafından yazılmıştır. Şarkı, tıpkı Only Lonely gibi Amerikan müzik listelerine girmesine rağmen Runaway'in ilk kırk başarısını tekrarlayamamıştır. Şarkı grubun 1994 yılında yayınlanan derleme albümü Cross Road'ta yer almasından dolayı 7800° Fahrenheit albümünden yayınlanan şarkılar içerisinden en çok bilinen ve en popüler olanıdır. "In and Out of Love", Bon Jovi'nin 7800° Fahrenheit albümü için çıktığı turnede bütün konserlerde çalınmıştır. En son 1987 yılında Slippery When Wet turnesinde çalınmıştır. Bu tarihten beri Bon Jovi konserlerinde bu şarkıya yer vermemektedir. Şarkının 28 Nisan 1985 yılında Tokyo'da kaydedilen canlı performansı grubun 2001 yılında yayınlanan One Wild Night Live 1985-2001 albümünde yer almaktadır. The Hardest Part Is the Night The Hardest Part Is the Night, rock grubu Bon Jovi'nin 1985 çıkışlı ikinci albümleri 7800° Fahrenheit'ın yedinci şarkısıdır ve albümden yayımlanan üçüncü teklidir. Şarkı, Mercury Records tarafından yayımlanmıştır. "The Hardest Part Is the Night" Jon Bon Jovi, Richie Sambora ve David Bryan tarafından yazılmıştır. Şarkı, grubun Donnington Monsters Of Rock Festivali için İngiltere'ye gittiği dönemde sadece İngiltere için yayımlanmıştır. Bon Jovi'nin İngiltere'de yayımlanan ilk şarkısı olan "The Hardest Part Is the Night" İngiliz müzik listelerine giren ilk Bon Jovi şarkısıdır. Fakat şarkı sadece 68 numaraya kadar yükselebilmiştir. Şarkı, Bon Jovi'nin 7800 Fahrenheit albümü için çıktığı turnede bütün konserlerde çalınmıştır. 1985'ten beri Bon Jovi bu şarkıya yer vermemektedir. Şarkının video klibi 28 Nisan 1985 Tokyo konserinden alınmış bir canlı performanstan oluşmaktadır. UC AlbinoLeffe Unione Calcio AlbinoLeffe ya da kısaca "UC.AlbinoLeffe", Bergamo'da kurulmuş İtalyan spor kulübüdür. Evindeki maçlarını Bergamo'nun merkezindeki Stadio Atleti Azzurri d'Italia stadında oynar. Renkleri koyu mavi ve azur mavisidir. "20 Ağustos 2012 itibarıyla" Brandenburg Konçertoları Brandenburg Konçertoları (özgün adı: Six Concerts à plusieurs instruments), Johann Sebastian Bach'ın 1721 yılında (tahminen daha önce bestelenmiştir) Brandenburg-Schwedt uçbeyi Christian Ludwig'e sunduğu, 6 konçertodan oluşan enstrümantal eserlerine verilen addır. Bu konçertolar, Barok döneminin en sevilen ve sık seslendirilen orkestra eserleri olarak adledilirler. Bu 6 eser Brandenburg uçbeyi Christian Ludwig için yazıldığı ve 24 Mart 1721 günü imzalanmış sunum yazısıyla ona gönderildiği için sonradan Brandenburg Konçertoları olarak anılmıştır. İçlerinden iki tanesi (3. ve 6.) solo enstrüman kullanılmamış olup, orkestrayı eşit olarak üç gruba böler ve birbirinden ayrılan bu üç grup, sürekli basın oluşturduğu temel üzerinde birlikte ve karşılıklı müzik yaparlar. Böylece eski Venedik okulunun Canzona ilkesinden kaynaklanan