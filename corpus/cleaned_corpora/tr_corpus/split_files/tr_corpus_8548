şeklinde arayan bir şahısa oyuncunun arasında konuşma görüldü. Yatırım bankası Yatırım bankası, diğer işletmelerin diğer birey ve şirketlerden borç almalarına ve işletmelerin kısmen veya tamamen kendilerini diğer birey ve işletmelere satmalarına yardımcı olan bir şirkettir. Büyük Suriye Büyük Suriye ( veya بلاد الشام "Bilad'üş-Şam"), varsayımsal birleşik bir Bereketli Hilal devletidir. Bölge Bilad'üş-Şam'a uzanır ve Doğu Akdeniz, Levant ve Batı Mezopotamya'yı kapsar. El Paso County, Teksas El Paso İlçesi, Amerika Birleşik Devletleri'nin Teksas eyaletinde yer alan bir ilçedir. İlçenin nüfusu 2010 yılı itibarıyla 800,647 olup Teksas'ın 8. yoğun nüfuslu ilçelerindendir. İlçenin merkezi El Paso şehridir. Bu ilçe Meksika-ABD sınırının kuzeybatısında yer almaktadır. İrlanda'nın illeri İrlanda'nın illeri (), İrlanda'nın tarihi bölgeleridir. İrlanda tarihsel olarak Connacht, Leinster, Munster ve Ulster olmak üzere dört ile ayrılmıştır. İlleri idari veya siyasi bölümler olmayıp yalnızca tarihsel ve kültürel varlıklar olarak var olmaktadırlar. Webb County Webb ilçesi, veya Webb County, Amerika Birleşik Devletleri'nin Teksas eyaletinde yer alan bir ilçedir. İlçenin nüfusu 2010 yılı itibarıyla 2503,304'tür. İlçenin merkezi Laredo şehridir. Berks County Berks İlçesi veya Berks County, Amerika Birleşik Devletleri'nin Pensilvanya eyaletinde yer alan bir ilçedir. İlçenin nüfusu 2015 yılı itibarıyla 415,271'dir. İlçenin merkezi Reading şehridir. Delaware İlçesi, Pensilvanya Delaware İlçesi veya Delaware County, Amerika Birleşik Devletleri'nin Pensilvanya eyaletinde yer alan bir ilçedir. İlçenin nüfusu 562,960'tır. Pensilvanya'nın 4. en yoğun nüfuslu ilçelerinden biridir. Bu ilçe 26 Eylül 1789 tarihinde oluşturulmuş olup adını Delaware Nehrinden almıştır. Franz Werfel Franz Werfel (d. 10 Eylül 1890, Prag - ö. 26 Ağustos 1945 Beverly Hills, Kaliforniya) Avusturyalı romancı, oyun yazarı ve şair. 1920'lerde en tanınmış Almanca yazan yazarlardan birisi idi. 1938 yılında Avusturya'nın Nazi işgaline uğramasından sonra Viyana'dan ayrıldı, önce Fransa'ya; Fransa'nın işgali üzerine ABD'ye yerleşti. En ünlü eserleri Osmanlı Devleti'nde I. Dünya Savaşı sırasında çıkarılan Tehcir Kanunu'na uymayan Ermenilerin Musa Dağ İsyanı'nı anlatan ""Musa Dağı'nda 40 Gün"" (1933) ile Katolik bir Fransız kızı olan Bernadette Soubirous'ın kehanet rüyalarını anlatan ""Bernadette'nin Ezgisi"" (1941) romanıdır. 1890 yılında Prag'da doğdu. Almanca konuşan Yahudi topluluğuna mensuptu. Babası, zengin el sanayii eldivenleri üreticisi Rudolf Werfel, annesi bir fabrika sahibinini kızı olan Albine Kussi idi. Franz Werfel, çiftin üç çocuğunun ilkiydi. Katolik dadısı Barbara Simunkova'nın etkisi ile Hristiyan kültürüne yakınlık duyarak yetişti. 16 yaşında şiir yazmaya başladı. Max Brod ve Franz Kafka gibi yazarlarla arkadaşlık etti. İlk şiir kitabı olan ""Dünyanın Dostu"" (Der Weltfreund) 1911 yılında yayımlandı ve çok satan bir kitap oldu. 1912 yılında Leipzig'e taşındı ve bir yayınevinde editörlük yaptı. Else Lasker-Schüler, Martin Buber, Rainer Maria Rilke gibi Alman yazar ve şairlerle tanıştı. I. Dünya Savaşı başladığında Avusturya-Macaristan ordusunda telefon operatörü olarak Rusya cephesinde görev yaptı. Bu deneyim, yapıtlarını belirleyen barışçı görüşü temellendirdi. Tiyatro oyunları ve başka kurgusal eserler üretmeye devam etti. 1917'de cepheden ayrılıp Viyana'daki Basın Bürosunda görev yapmaya başladı. İleride eşi olacak Alma Mahler ile bu dönemde tanıştı. O sırada mimar Walter Gropius ile evli olan Alma Mahler, 1920 yılında eşinden boşansa da evlenmeyi uzun süre reddetti. Çift, 6 Temmuz 1929'da evlendi. 12 yaşından beri iyi bir opera izleyicisi ve Verdi hayranı olan Wefler, 1924 yılında ""Verdi, Operanın Romanı"" adlı ilk romanını yayımlandı. Bu eser Werfel'in bir romancı olarak ününü pekiştirdi. 1924 yılında yazdığı ""Juarez ve Maximilian"" adlı oyunu, ilk defa 1925'te Magdeburg'da sahnelendi; ancak ertesi yıl Viyana ve Berlin'de Max Reinhardt tarafından sahneye konduğunda büyük başarı kazandı. Yazar, bu eser ile Viyana Bilimler Akademisi tarafından ""Grillparzer Ödülü""'ne layık görüldü. 1925'te Alma Mahler ile birlikte Filistin ve Mısır'a seyahat eden Werfel, izlenimlerinin etkisi ile kaleme aldığı ""Yahudilerin Arasındaki Pavlus"" adlı eserini 1926'da yayımladı. Aynı yıl, Prusya Sanat Akademisi'ne üye seçilerek akademinin yeni kurulan edebiyat bölümünün yirmi kurucu üyesinden birisi oldu. 1927'de "Çekoslovak Devlet Ödülü"'ne, 1930'da İsveç edebiyat ödülü olan "Schiller Ödülü"'ne layık görüldü. Artık Almanca yazan en tanınmış yazarlarından birisi olmuştu. 1928'de yayımlanan ""Mezunlar Günü"" romanında başkalarına benzemediği için arkadaşları arasında ve hatta aile içinde hırpalanan bir delikanlı olan Adler'in öyküsünü anlattı. Alma Mahler'in evlenmek için öne sürdüğü Yahudi dininden ayrılma koşulunu yerine getirerek 8 Temmuz 1929'da evlenen yazar, daha sonra bunun artık Yahudi olmadığı anlamına gelmeyeceğini, köklerini inkar etmediğini ifade etmiştir. 1929'da eşi Alma Mahler ile birlikte yaptığı Ortadoğu gezisinin ardından ""Musa Dağı'nda Kırk Gün"" (Die Vierzig Tage des Musa Dagh) adlı kitabı yazdı. Eserde, Tehcir Kanunu'na uymayarak Antakya yakınlarındaki Musa Dağı'na sığınan yedi Ermeni köyü ahalisinin direnişini anlattı. Ancak romanda Avrupalı Yahudilerin yaşadıklarını, Yahudi soykırımının adım adım yaklaşmasını sembolize eden olaylar da vardı. Roman 1933 yılı Mart ayında Viyana'da yayımlandığında büyük yankı uyandırdı. Kitap, yazarın başka kitapları ile birlikte 1933 yılında Almanya'da meydanlarda Naziler tarafından yakılan kitaplar arasında yer aldı; bütün kütüphanelerden çıkarıldı ve 1934 yılında Nazi hükûmeti tarafından yasaklandı. Ancak 1934'te ABD'de piyasaya çıktığında iki hafta içinde 35 bin kopya satarak o yılın rekorunu kırdı. 1938'de Avusturya'nın ilhakı üzerine ülkeyi terk eden Werfel, Fransa'ya giderek Marsilya yakınlarında bir balıkçı köyünde yaşadı. Fransa'nın işgali üzerinde yeniden kaçmak zorunda kaldı. Eşi ile birlikte sığındığı Lourdes şehrinde birkaç hafta kaldıktan sonra Madrid'e, ardından Lizbon'a gitti ve oradan bir gemiyle New York'a gitti. 13 Ekim 1940'ta New York'a ulaşan Werfel, daha sonra Los Angeles'a yerleşti. Ülkesindeki başarısını ABD'de sürdürmeyi başardı. ""Çalıntı Cennet"" ve ""Bernadette'nin Ezgisi"" kitapları çok satan eserleri arasına girdi. Son eseri "Doğmamışların Yıldızı"'nı tamamladıktan kısa süre sonra 17 Ağustos 1945'te hayatını kaybetti ve Los Angeles Rosandale Mezarlığı'na defnedildi. Mezarı savaştan sonra Viyana'ya getirilmiştir. Hell in a Cell (2017) Hell in a Cell (2017), WWE tarafından düzenlenen dokuzuncu Hell in a Cell profesyonel güreş izle ve öde etkinliği. 8 Ekim 2017 tarihinde Detroit, Michigan'daki Little Caesars Arena'da yapılmıştır. Etkinlik, biri gösteri öncesi olmak üzere sekiz maçtan oluşmuştur. Ana etkinlikte Kevin Owens, Shane McMahon'ı etkinliğin adını taşıyan ve her yerde tuş ve pes ettirmenin yapılabildiği maçta yenmiştir. Yapılan diğer Hell in a Cell maçı, etkinliğin açılış maçı olmuştur. Açılış maçında The Usos, The New Day'i yenerek üçüncü kez SmackDown Takım Şampiyonluğu kemerini almıştır ve böylelikle rekor kırmıştır. İlk kez WWE'deki bir takım kemeri Hell in a Cell maçında savunulmuştur. Diğer maçlarda Jinder Mahal, Shinsuke Nakamura'ya karşı WWE Şampiyonluğu kemerini korurken; Baron Corbin, üçlü tehdit maçına dönüşen kemer maçında AJ Styles ve Tye Dillinger'ı yenerek Birleşik Devletler Şampiyonluğu kemerini kazanmıştır. Etkinlikte yer alan maçlar, SmackDown brand'lerinde sonucu önceden WWE tarafından belirlenen maçlar ve senaryolarla oluşturulmaktadır. Senaryolar, WWE'nin haftalık programı "SmackDown Live"da yaşananlara göre şekillenmektedir. SummerSlam'de Jinder Mahal, The Singh Brothers'ın (Samir ve Sunil Singh) yardımıyla Shinsuke Nakamura'yı yenip WWE Şampiyonluğu kemerini korumuştu. Etkinlik sonrası "SmackDown" programında The Singh Brothers, Nakamura'nın kemer maçına karıştığından Genel Müdür Daniel Bryan, Nakamura'ya The Singh Brothers ile handikap maçı verdi. Nakamura bu maçı kazandı. Maçtan sonra Mahal, Nakamura'ya saldırsa da Nakamura, "Kinshasa" ile karşılık verdi. 29 Ağustos'taki programda Nakamura ve Randy Orton, Mahal ve Rusev'i yendi. Maçtan sonra Orton, Nakamura'ya "RKO" yaptı. Aynı zamanda Nakamura ve Orton arasında WWE Şampiyonluğu kemerine bir numaralı adayı belirleyecek bir maç ayarlandı. Gelecek hafta yapılan bu maçı Nakamura kazandı ve Hell in a Cell'de Mahal'la kemer maçına çıkmaya hak kazandı. Sonraki hafta Mahal ve The Singh Brothers, Shinsuke'nin imza pozlarıyla alay etti. Nakamura, cevap olarak Hell in a Cell'de WWE Şampiyonluğu kemerini kazandığında bunun şaka olmayacağını söyledi. Etesi hafta Mahal, Nakamura'dan özür diledi ama onunla alay etmeye devam etti. Daha sonra Nakamura geldi. The Singh Brothers, Nakamura'ya saldırmak istese de Nakamura onları yere serdi. Mahal, Nakamura'ya saldırsa da üstünlüğü alan Namakura, Mahal'a "Kinshasa" yaptı. Hell in a Cell öncesi son "SmackDown" bölümünde Nakamura'nın Renee Young ile olan ring içi röportajını The Singh Brothers böldü. Ardından Mahal, Nakamura'ya arkasından saldırdı. Nakamura, üçüne karşı koymaya çalışsa da başarılı olamadı. SummerSlam'de SmackDown Komisyon Üyesi Shane McMahon, Kevin Owens ve AJ Styles arasında gerçekleşen Birleşik Devletler Şampiyonluğu maçında özel konuk hakemdi. Maç sırasında Owens, Styles'ı tuşlamak üzereyken Shane son anda Styles'ın bacağını iplerde görmüş ve tuşu iptal edip maç devam ettirmişti. Buna kızan Owens, Shane'i itti ve Shane de aynı şekilde karşılık verince Owens'ın dikkati dağıldı ve Styles, Owens'ı tuşlayarak kemerini korudu. Sonraki hafta "SmackDown" programında Shane, Styles ve Owens arasında rövanş maçı olmasına izin verdi. Özel konuk hakemi kendi seçme hakkı olan Owens, hakem olarak Baron Corbin'i seçti. Maç sırasında Shane, yanlış kararlar veren Corbin'in yerine hakem oldu ve Owens yine Shane ile tartıştı. Styles bu maçı kazanarak kemerini yine korudu. İki hafta sonra Owens ve Shane kısa süre tartıştı. Owens, Shane'in çocukları hakkında konuşunca Shane'in saldırısına uğradı. Bunun üzerine babası WWE Başkanı Mr. McMahon'ın kararıyla Genel Müdür Daniel Bryan, Shane'i görevinden uzaklaştırdı. Ertesi hafta Mr. McMahon, dört yıl sonra "SmackDown"da göründü ve Owens'ı çağırdı. Vince, Owens ve Shane'in Hell in a Cell etkinliğinde Hell in a Cell maçında karşılaşacağını duyurdu. Bu arada Vince de Owens'ı kışkırttı. Maçtaki şartlarda anlaştıktan sonra ikisi el sıkıştı. Ancak aniden Owens, Vince'e saldırdı. Vince, sedyeyle götürülmeyi reddederek kızı Stephanie McMahon'ın (WrestleMania 33'ten beri ilk görünüşü) yardımıyla arka alana gitti. Ertesi hafta Shane, Hell in a Cell'de Owens'ı yeneceğini söylerken; Owens, uydu yoluyla Vince'e saldırdığı için özür dilediğini ancak bunun sorumlusunun Shane odluğunu söyledi. 26 Eylül'de yapılan "SmackDown" programında Owens, Shane'i çağırdı ancak onun yerine Sami Zayn geldi ve Owens'a çok ileri gittiğini söyledi. İkisi kavga etmek üzereyken Genel Müdür Daniel Bryan geldi ve Owens ile Zayn arasında maç ayarladı. Owens, Zayn'e ringin dış kenarına doğru powerbomb yaptıktan sonra Zayn maça devam edemedi. Shane göründükten sonra Owens seyircilerin arasına kaçtı. Ertesi hafta Shane, aralarındaki maçın Falls Count Anywhere Hell in a Cell maçına dönüştüğünü söyledi. Owens'ı çağırsa da, Owens gelmedi ancak promonun ortasında seyircilerin arasında göründü. Owens, oradan ayrılmaya başladı ve Shane, seyircilere doğru onu kovalamaya başladı. İkili imtiyaz bölgesinde kavgaya başladı ve Owens, Shane'e bir masaya doğru powerbomb yaptı. Owens ringe geri dönüp promo kesmeye başladı ama Shane geri dönüp Owens'la kavga etti. En son Owens, Shane'e bir super kick ve bir popup powerbomb yaptı. SummerSlam'de The Usos (Jey ve Jimmy Uso), The New Day'i (Big E ve Xavier Woods, Kofi Kingston ile) yenerek SmackDown Takım Şampiyonluğu kemerini geri almıştı. İki hafta sonra "SmackDown" programında The Usos, The New Day'i kemerin orta olmadığı maçta yendi ve New Day'in rövanş maçının türünü seçmeye hak kazandı. The Usos, maçın türünü sokak kavgası olarak belirledi. 12 Eylül'de "Sin City SmackDown" adıyla özel olarak yapılan programda, programın adına özel Sin City sokak kavgası maçı yapıldı. Maçta The New Day, The Usos'u yenerek SmackDown Takım Şampiyonluğu kemerlerini geri aldı. Ertesi hafta The Usos, rövanş hakkını Hell in a Cell'de kullanacağını söyledi. 26 Eylül'deki programda The Usos, The Hype Bros'u (Mojo Rawley ve Zack Ryder) yendikten sonra The New Day, onlara SmackDown Takım Şampiyonluğu kemerlerini normal bir maçta değil, Hell in a Cell maçında savunmak istediğini söyledi ve The Usos bunu kabul etti. Sonraki takım iki takım sözlü olarak atıştı. The New Day, SmackDown takım ligini güzel bir seviyeye getirdiğini söyledi ve The Usos ile yaptığı maçları en güzel maçları olduğunu söyledi. SummerSlam'de Natalya, Naomi'yi yenerek SmackDown Kadınlar Şampiyonluğu kemerini almıştı. 29 Ağustos "SmackDown" programında Naomi, 12 Eylül'deki programda rövanş hakkını kullanacağını söyledi. 12 Eylül'deki maçı Natalya kazandı ve kemerini korudu. Sonraki hafta Charlotte Flair, babası Ric Flair'ın sağlığı hakkında promo keserken, natalya onu böldü. Charlotte, çok geçmeden Natalya'ya SmackDown Kadınlar Şampiyonluğu kemeri için meydan okudu. Ardından sırayla Becky Lynch, Naomi ve Tamina gelerek kemer maçı istediğini söyledi. Genel Müdür Daniel Bryan geldi ve Charlotte, Becky, Naomi ve Tamina arasında ölümcül dört yönlü maç ayarladığını, kazananın Hell in a Cell'de Natalya ile kemer maçına çıkacağını söyledi. Aynı gece yapılan bu maçı Charlotte kazandı ve kemere bir numaralı aday oldu. 26 Eylül'deki programda Charlotte, Ms. Money in the Bank Carmella'yı yendikten sonra Natalya geldi ve Charlotte'a babası Ric Flair'ın sağlık durumunun iyi gittiği için sevindiğini, böylece Hell in a Cell'de başarısızlığını görebileceğini söyledi. Ertesi hafta Natalya ve Carmella, takım olarak Charlotte ve Becky ile karşılaştı ve Natalya, Charlotte'ı "Sharpshooter" ile pes ettirdi. 29 Ağustos "SmackDown" programında Kevin Owens ile işini bitiren Birleşik Devletler Şampiyonu AJ Styles, resmî olarak kemeri için açık meydan okuma başlattı ve bu meydan okumaya Tye Dillinger cevap verdi. Baron Corbin de meydan okumaya cevap vermek için geldi ama Dillinger onu uzaklaştırdı. Styles, Dillinger'a karşı kemer maçını kazandıktan sonra Corbin, Dillinger'a saldırdı. Styles, Dillinger'ı kurtardı. Ertesi hafta Dillinger, Corbin ile karşılaşırken Styles yorumcu masasında yer aldı. Corbin maçı hileyle kazandı. Arka alanda Styles, Dillinger'a ertesşi hafta için kemer maçı teklif etti ve Dillinger bunu kabul etti. Gelecek hafta yapılan maçta Corbin, maça karışmak istese de Styles, ona "Phenomenal Forearm" yaptı ve Dillinger'ı mağlup etti. Maçtan sonra Styles, saygı göstererek Dillinger'ın elini sıktı ancak Corbin ikisine birden saldırdı ve kemer için bir sonraki meydan okuyanın kendisi olduğunu söyledi. Gelecek hafta Corbin, Styles'a zil çalmadan önce saldırdı ve Dillinger da olaya karıştığından kemer maçı gerçekleşmedi. Sonraki hafta Corbin, Dillinger ile rövanş maçına çıktı ve Styles yine yorumcu masasında yer aldı. Corbin maçı kazandıktan sonra, Birleşik Devletler Şampiyonluğu kemerini alacağını söyledi. Daha sonra Styles ve Corbin arasında Hell in a Cell'de gerçekleşmek üzere bir kemer maçı ayarlandı. Hell in a Cell öncesi son "SmackDown" programında Corbin, Dillinger ile karşılaştı. Maçta Dillinger, Corbin'i rollup tuş ile kazandı. Maçtan sonra Styles, TitanTron'da göründü ve Corbin'in yeteri kadar odaklanamadığını ve çok kolay deli olduğunu bu yüzden John Cena'ya SummerSlam'de yenildiğini ve Money in the Bank çantasını kaybettiğini söyledi. İlerleyen haftalarda Dolph Ziggler, çeşitli güreşçilerin ringe girişlerini taklit ederek hayranların bunları önemsediğini, kendi ring içi performansına önem vermediklerini anlattı. Ayrıca WWE'deki en iyi ring içi güreşçi olduğunu söyledi. Ziggler, 26 Eylül "SmackDown" bölümnde The Undertaker'ın girişini tekrar ettikten sonra Bobby Roode geldi. 22 Ağustos'ta NXT'den SmackDown'ın ana kadrosuna geçen Roode, Ziggler'ın ring içini övdü ve Ziggler'a Hell in a Cell'de en iyi maçı yapacaklarını söyledi. Ziggler, bunu kabul etti. Ertesi hafta Roode, Mike Kanellis'ı yendikten sonra Ziggler ile karşı karşıya geldi. Ziggler, Roode'u galibiyetinden dolayı kutladıktan sonra Hell in a Cell'de Roode'un ringe büyük bir giriş yapacağını ancak önemli olanın ring zilinin çalmasından sonrası olduğunu söyledi. SummerSlam'de Randy Orton, Rusev'i 10 saniyede yenmişti. 19 Eylül "SmackDown" programında yapılan rövanş maçında ise bu sefer Rusev, Orton'ı yaklaşık 10 saniyede yendi. Ertesi hafta Rusev, Orton'a karşı galibiyetini kutlarken kendisine memleketi Bulgaristan'ın anahtarı sunuldu. Aiden English de onun kutlamasına özel şarkı söyledi ve 26 Eylül'ü "Rusev Günü" olarak kabul etti. Bir anda Orton göründü ve English'a "RKO" yaptıktan hemen sonra bir tane de Rusev'e yaptı. Daha sonra ikisi arasında Hell in a Cell'de gerçekleşecek bir maç daha ayarlandı. Hell in a Cell öncesi son "SmackDown" programında Orton, English ile maç yaparken Rusev ringin kenarında yer aldı ancak Orton, English'i yendi. Jason Jordan, Raw Genel Müdürü Kurt Angle'ın gayrimeşru çocuğu olduğu (senaryo) öğrenildikten sonra Raw brand'ine geldi. Böylelikle Jordan ve Chad Gable ayrı kaldığından American Alpha dağılmış oldu. 22 Ağustos "SmackDown" programında SmackDown Genel Müdürü Daniel Bryan, Gable'dan olayla ilgili özür dileyerek ona yeni takım arkadaşı olarak, geri dönüş yapan Shelton Benjamin'i söyledi. Benjamin böylelikle 2010 yılından sonra WWE'ye geri döndü. Ertesi hafta ikili ilk kez takım oldu ve The Ascension'ı (Konnor ve Viktor) yendi. 12 Eylül'deki programda da The Hype Bros'u (Mojo Rawley ve Zack Ryder) yendiler. Maçtan sonra Rawley, Gable ve Benjamin iel saygı gereği el sıkıştı ancak Ryder bunu reddetti. 3 Ekim'deki "SmackDown" programında, Gable ve Benjamin'in Hell in a Cell gösteri öncesi maçında The Hype Bros'la karşılacağı duyuruldu. Gösteri öncesi sırasında Genel Müdür Daniel Bryan, şampiyon AJ Styles ve Baron Corbin'in arasında yapılacak olan Birleşik Devletler Şampiyonluğu maçına Tye Dillinger'ı ekleyerek maçı üçlü tehdit maçına çevirdi. Gösteri öncesinde yapılan maçta Chad Gable ve Shelton Benjamin, takım maçında The Hype Bros (Mojo Rawley ve Zack Ryder) ile karşılaştı. Maçın sonunda Hype Bros, Benjamin'e "Hype Ryder" yapmak istedi ama Benjamin kurtuldu. Ryder, Rawley ile tartışmaya başladı. Avantajı akan Gable ve Benjamin, Ryder'a blockbuster/sitout powerbomb hareketini yaptı. Gable, Ryder'ı tuşlayarak maçı takımına kazandırdı. Etkinlik, The New Day'den Big E ve Xavier Woods'un SmackDown Takım Şampiyonluğu kemerlerini The Usos'a karşı savunduğu Hell in a Cell maçıyla başladı. Maçın sonunda The Usos, Woods'un üzerine koydukları sandalyeye doğru çifte Samoan Splash yaptı ve üçüncü kez kemeri alarak rekor kırdı. Ayrıca bir WWE takım kemeri ilk kez Hell in a Cell maçında savunulmuş oldu. Sonraki maçta Randy Orton ve Rusev karşılaştı. Maçın sonunda Orton, Rusev'e "RKO" yaparken Rusev onu karşıladı ve Orton'a "The Accolade" bağlamaya çalıştı. Ancak Orton, bu hareketten kurtulup Rusev'e bu sefer başarılı şekilde "RKO" yaptı ve onu tuşlayarak maçı kazandı. Orton'ın kazandığı maçtan sonra AJ Styles, Birleşik Devletler Şampiyonluğu kemerini üçlü tehdit maçında Baron Corbin ve Tye Dillinger'a karşı savundu. Styles, Dillinger'a "Phenomenal Forearm" yaptıktan sonra Corbin, Styles'ı tekmeleyerek ringin dışına çıkardı ve yerdeki Dillinger'ı tuşlayarak kemeri kazandı. Sonraki maçta Natalya, SmackDown Kadınlar Şampiyonluğu kemerini savunmak üzere Charlotte Flair ile karşılaştı. En son Natalya, Charlotte'a çelik sandalye ile vurdu ve kendini diskalifiye ettirdi. Bu sonuçla Charlotte maçı kazanırken, kemer Natalya'da kaldı. Daha sonra Jinder Mahal, WWE Şampiyonluğu kemerini Shinsuke Nakamura'ya karşı savundu. Maç sırasında The Singh Brothers, maça karışırken sonunda hakem tarafından ringin dışından atıldılar. Ardından Nakamura, Mahal'a "Kinshasa" yaptı ve hemen tuşa gitti ancak Mahal, ringin alt iplerini tutarak tuşu bozdu. Taraftarların olduğu yöne doğru kaçmaya çalışsa da, Nakamura onu ringe geri getirdi. Ancak Mahal, Nakamura'ya "Khallas" hareketini yaptı ve onu tuşlayarak kemerini korudu. Bobby Roode, maçta büyük bir giriş yapacağını söyleyen Dolph Ziggler ile karşılaştı. Roode geldikten sonra Ziggler'ın müziği çaldı. Ancak bir anda ışıklar kesildi ve TitanTron kayboldu. Ziggler, müziksiz bir şekilde ringe girdi. Maçın sonunda iki güreşçi birbirine üst üste dört roll-ups yaptı ve en son Roode, Ziggler'ın taytını tutarken onu tuşladı. Hemen ardından Ziggler, Roode'a "Zig Zag" hareketini yaptı ve oradan ayrıldı. Ana etkinlikte Kevin Owens ve Shane McMahon, falls count anywhere Hell in a Cell maçında karşı karşıya geldi. Owens, kafese girmeden önce Shane ona saldırdı. İkisi kafese girdikten sonra kafes kilitlendi ve iki güreşçi dövüşmeye başladı. Kafesin dışında dövüşmeye karar veren Shane, cıvata kesici kullanarak kilidi kesti ve oradan çıktıktan sonra yorumcu masasını boşalttı. Daha sonra Owens ve Shane, kafesin en üstüne tırmandı ve yapının üstünde kavga ettiler. Owens, kafesin altından inerek kaçmaya çalıştı ancak Shane de onu takip etti ve kafesi tutarak dövüşmeye devam ettiler. Owens, Shane'in hazırlamış olduğu yorumcu masasının üzerine düştü. Shane, Owens'ı diğer yorumcu masasının üzerine koydu ve kafesin en üstüne tırmanıp ona "Leap of Faith" yapmak istedi. Ancak Shane yere düşerken Sami Zayn, Owens'ı masadan çekti ve Shane'in masaya çakılmasına neden oldu. Saha sonra Zayn, Owens'ı Shane'in üzerine taşıdı ve hakeme tuşu saydırdı. Böylelikle Owens maçı kazandı. Leinster Leinster ( veya "Cúige Laighean"), İrlanda'nın dört tarihi ilinden biridir. İl, ülkenin doğusunda yer almaktadır. Yüzölçümü 19.800 km² olan ilin nüfusu 2016 yılı itibari ile 2.630.720 olup en kalabalık ildir. Leinster, Carlow, Dublin, Kildare, Kilkenny, Laois, Longford, Louth, Meath, Offaly, Westmeath, Wexford ve Wicklow kontluklarından oluşmaktadır. Yevgeni Primakov Yevgeni Maksimoviç Primakov (29 Ekim 1929 - 26 Haziran 2015) Rus politikacı ve diplomat. 1998'den 1999'a kadar Rusya başbakanlığı yapmıştır. Milan Galić Milan Galic (d. 8 Mart 1938 - ö. 13 Eylül 2014), forvet pozisyonunda oynamış Yugoslav futbolcudur. Munster (Ä°rlanda) Munster ( veya "Cúige Mumhan"), İrlanda'nın dört tarihi ilinden biridir. İl, ülkenin güneybatısında yer almaktadır. Yüzölçümü 24,675 km² olan ilin nüfusu 2016 yılı itibari ile 1,280,394tür. Munster, Clare, Cork, Kerry, Limerick, Tipperary ve Waterford kontluklarından oluşmaktadır. Connacht Connacht (), İrlanda'nın dört tarihi ilinden biridir. İl, ülkenin batısında yer almaktadır. Yüzölçümü 17,788 km² olan ilin nüfusu 2016 yılı itibari ile 542,547'dir. Connacht, Galway, Leitrim, Mayo, Roscommon ve Sligo kontluklarından oluşmaktadır. Tadeusz Mazowiecki Tadeusz Mazowiecki (18 Nisan 1927, Płock - 28 Ekim 2013, Varşova), Polonyalı gazeteci, siyasetçi ve devlet adamıdır. 24 Ağustos 1989'dan 12 Ocak 1991'e kadar Polonya başbakanlığı yapmıştır. San Miguel de Tucumán San Miguel de Tucumán, Arjantin'in Tucumán eyaletinin başkenti olan şehirdir. Montgomery County, Pensilvanya Montgomery İlçesi veya Montgomery County, Amerika Birleşik Devletleri'nin Pensilvanya eyaletinde yer alan bir ilçedir. İlçenin nüfusu 2010 yılı itibarıyla 799,874 olup Pensilvanya'nın Philadelphia ve Allegheny ilçelerinden sonraki 4. yoğun nüfuslu ilçesidir. Bu ilçe 10 Eylül 1784 tarihinde oluşturulmuştur. Waterford Waterford (), İrlanda'nın Waterford kontluğunda bulunan bir şehirdir. Şehir, ülkenin güneydoğusunda Waterford Limanı kıyısında yer almaktadır. Yüzölçümü 26.20 km² olan kentin nüfusu 2016 yılı itibarı ile 53,504'tür. Waterford, İrlanda'nın en eski şehri olup ekonomisinin temelini limanı oluşturmaktadır. Aynı zamanda eski cam imalat endüstrisinin bir mirası olan cam imalatçısı Waterford Crystal ile bilinmektedir. Luzerne County Luzerne İlçesi veya Luzerne County, Amerika Birleşik Devletleri'nin Pensilvanya eyaletinde yer alan bir ilçedir. İlçenin nüfusu 2010 yılı itibarıyla 320,918'tir. İlçenin merkezi ve en büyük şehri Wilkes-Barre şehridir. Kevin Martin Kevin Martin adlı kişiler: Kilkenny Kilkenny (), İrlanda'nın Kilkenny kontluğunda bulunan bir şehirdir. Şehir, ülkenin güneyinde Nore Nehri'nin kıyısında yer almaktadır. Yüzölçümü 9.49 km² olan kentin nüfusu 2011 yılı itibarı ile 24,423'tür. Kilkenny, 17. yüzyılın sonlarından itibaren biracılık merkezi olup şehirde halen birkaç bira fabrikası bulunmaktadır. Şehir aynı zamanda önemli bir turistik merkez olup birçok tarihi yapıya ev sahipliği yapmaktadır. Nabemono Nabemono (), "kap yemekleri" ve "tencere içerisindeki şeyler" olarak da bilinen çok çeşitli Japon güveç yemekleridir. Cemalettin Aydın Cemalettin Aydın (d. 1974, Anamur) Türk büyükelçi. 1995 yılında Marmara Üniversitesi İktisadi ve İdari Bilimler Fakültesi Uluslararası İlişkiler Bölümü'nden mezun olmuştur. 1996 yılında Dışişleri Bakanlığı Enformasyon Dairesi'nde göreve başlamıştır. Çeşitli görevlerin ardından 2008'de atandığı Dışişleri Bakanı Ali Babacan'ın Özel Müşavirliği'nde Başkatip ve Şube Müdürü olarak görev yapmış, Aralık 2009-Eylül 2010 tarihleri arasında Dışişleri Bakanı Ahmet Davutoğlu'nun Özel Kalem Müdürlüğü'nde Şube Müdürü ve ardından Özel Kalem Müdür Yardımcısı görevinde bulunmuştur. 2010 yılında Vaşington Büyükelçiliği'ne Müsteşar olarak atanmış, 2011-2013 yılları arasında Houston Başkonsolosluğu görevini üstlenmiş, 12 Kasım 2013 - 31 Ekim 2017 tarihleri arasında Hartum Büyükelçisi olarak görev yapmıştır. Evli ve iki çocuk sahibidir. İngilizce bilmektedir. Ertan Yalçın Ertan Yalçın (d. 1973, Konya) Türk diplomat. Ankara Atatürk Anadolu Lisesi ve Ankara Üniversitesi Siyasal Bilgiler Fakültesi Uluslararası İlişkiler Bölümü mezunudur. Dışişleri Bakanlığı'na 1997 yılında girmiştir. Çeşitli görevlerin ardından 2007-2011 yılları arasında Ekonomik Kalkınma ve İşbirliği Örgütü (OECD) nezdindeki Türkiye Daimi Temsilciliği'nda Başkatip ve müsteşar olarak görev yapmıştır. 2011-2014 yılları arasında Dışişleri Bakanlığı Özel Kalem Müdürlüğü'nde Protokol Müdürü olarak görev yapmıştır. 1 Eylül 2014 tarihi itibarıyla New York Başkonsolosudur. Dışişleri Bakanlığı müsteşarı Ümit Yalçın'ın kardeşidir. Evli ve bir erkek çocuğu sahibidir. Lancaster County, Pensilvanya Lancaster İlçesi veya Lancaster County, Amerika Birleşik Devletleri'nin Pensilvanya eyaletinde yer alan bir ilçedir. İlçenin nüfusu 2010 yılı itibarıyla 519,445'tir. İlçenin merkezi Lancaster şehridir. Erie County, Pensilvanya Erie İlçesi veya Erie County, Amerika Birleşik Devletleri'nin Pensilvanya eyaletinde yer alan bir ilçedir. İlçenin nüfusu 2010 yılı itibarıyla 280,566'dır. İlçenin merkezi Erie şehridir. Mihail Pokrovski Mihail Nikolayeviç Pokrovski () (29 Ağustos 1868 Moskova, Rus İmparatorluğu – 10 Nisan 1932 Moskova, SSCB), SSCB'li tarihçi ve devlet adamıdır. Rus Marksist tarihçilerinin önde gelen temsilcilerindendir. Mihail Pokrovski 29 Ağustos 1868 tarihinde, Çar ailesinden gelen asalete sahip bir devlet memurunun oğlu olarak Moskova'da doğdu. İyi eğitim gördü. Önce (lise üstü sayılabilecek) Gymnasium okulunu tamamladı, ardından 19 yaşında Moskova Üniversitesi'nin 'ne kaydoldu. Burada ve gibi çağının önemli iki yenilikçi tarih akademisyenlerinden eğitim aldı. Genç yaşta devrimci harekete katıldı. 1904'te Aleksandr Bogdanov tarafından yönetilmekte olan Pravda gazetesine yazılar yazdı. 1905'te Rusya Sosyal Demokrat İşçi Partisi'ne (RSDRP) üye oldu. Mesleği tarihçi olan devrimcilerin ilk katılanlarından biriydi. Bolşevik hareketi içinde daha çok Bogdanov çevresinde kümelenen radikal bir fraksiyona yakın biçimde siyaset yapıyordu. adlı bu yapı, Bogdanov'un öncülüğünde kurulmuş ve Maksim Gorki, Anatoli Lunaçarski, , Stanislav Volski, gibi önemli isimlerin yer aldığı bir fraksiyondu. Vpered, karşı devrimin politik ortamında gelişti ve RSDRP içindeki siyasi kontrol, özgünlük ve fonlar yüzünden siyasi bir çekişme içindeydiler. 1905 Rus Devrimi'ni izleyen dönemde Rusya'yı terk etmek zorunda kaldı ve 1908-17 arasında yurtdışında, özellikle Fransa'da yaşadı. Bogdanov ve Lunacharsky parti siyasetinden mahrum kaldıkları dönemde, 1911 yılında, eğitim ve proletarya kültürüne odaklanmaya çalışırlarken, Aleksinski Vpered'i geleneksel yoldan çıkarmayı amaçlayan "yasadışı" geleneğini sürdürebileceklerini düşünüyordu. Pokrovski ve 'nin bir araya geldiği bu yeniden yapılanan grup, Proletari gazetesinin yayın kurulunun denetimini ele geçirdi ve "proleter kültür ve bilim" anlayışından ayrıldı. Ancak Vpered etkisini kaybetti ve sonunda 1912'de sonlandırıldı. Bu dönemde Pokrovski Lev Troçki'ye yaklaştı. Marksçı açıdan bir inceleme olan yapıtlarını (Russkaya istoriya s drevneyşih vremyon (1911-12; Eski Çağlardan Bugüne Rus Tarihi) ve Oçerk istorii russkoy kultur (1915-18; Rus Kültür Tarihinin Ana Hatları)) burada yazdı. Bolşeviklerin yönetimi ele geçirmek için yürüttükleri mücadeleye katılmak üzere 1917 Ekim Devrimi sırasında ülkesine döndü. 1920'lerin başında Lev Troçki'ye karşı yürütülen kampanyada etkin rol oynadı. Ardından hükümette, Rus Komünist Partisi'nde ve çeşitli akademik kuruluşlarda görev aldı. 1921 yılında 'nün kurucuları arasında yer aldı ve ilk 10 yıl boyunca enstitünün rektörlüğünü yaptı. Ölümünden sonra Pavel Yudin'in rektörlüğünde bir süre daha devam eden enstitü, 1938 yılında kapatıldı. 1929'da SSCB Bilimler Akademisi'ne kabul edildi. 1920'lerdeki Sovyet tarihçiliğinin en etkili ismi olarak kabul edilmektedir. Marksist tarihçilik ile "burjuva tarihçiliği" arasında hiçbir ortak yan olamayacağını öne süren, tarihçiyi proletaryanın ve partinin tarih cephesindeki bir neferi sayan katı anlayışlarına karşın, hep kitlelerin rolünü vurgularken önder-bireylerin rolünü gözden kaçırdığı gerekçesiyle, düşünceleri Stalin tarafından Marksizm ve bilim dışı olarak değerlendirildi ve ancak ölümünden yıllar sonra Sovyetler Birliği Komünist Partisi'nin (SBKP) 1961'deki XXII. Kongresi'nde saygınlığı iade edildi. Bu örnek, Lenin ve Stalin dönemleri arasındaki belirli bir farkı ve bazı eski Bolşeviklerin Stalinizm'e geçemeyişlerini yansıtmıştır. Rus tarihini Marksist-Leninist ilkelere sıkı sıkıya bağlı bir bakış açısıyla yorumlayan Pokrovski, yapıtlarında sosyalist devrimin ve proletarya diktatörlüğünün Marksizmin kaçınılmaz siyasal sonuçları olduğunu ve diyalektik yöntemin önemini vurgulamıştır. Kitapları arasında Russkaya istoriya s drevneyşih vremyon (1911-12; Eski Çağlardan Bugüne Rus Tarihi) ve Oçerk istorii russkoy kultur (1915-18; Rus Kültür Tarihinin Ana Hatları) sayılabilir. Pokrovsky, kendi tarih yazıcılığında Marksist teoriyi ve Rus Tarihi içindeki üst sınıfların vahşetini 1910 ile 1913 yılları arasında kaleme aldığı "Eski Çağlardan Bugüne Rus Tarihi" eserinde vurgulamış ve tarihin belirleyici unsurlarının, kişilerden ziyade ekonomi ve sınıf mücadelesinin itici gücü olduğunu gösterilmiştir. 10 Nisan 1932 tarihinde Moskova'da kanser nedeniyle öldü. Pokrovski'nin ölümünden sonra, bireysel kahramanlar ve kötüler tarafından doldurulan yurtsever bir ulusal tarihin reddeden Pokroskki'nin yaklaşımını marjinalleştirmek için çaba gösterildi. Daha önce Pokrovski'nin dört ciltlik En Yoğunlaştırılmış Formunda Rus Tarihi eserindeki yaklaşım Sovyet tarihinde popüler idi. Mart 1934'te Rus Komünist Partisi Politbürosu, ulusal tarih ders kitapları sorununu ele aldı. Genel Sekreter Jozef Stalin, Pokrovski'nin etkili olduğu ulusal tarih yazımında, aşırı derecede soyut ve şematik bir sunumun propaganda için yeterli olmadığına karar verdi. 1934 ve 1935'te onlarca bilim adamına, yeni bir standart tarih ders kitabı yazma görevi verildi. Yoğun çabaya rağmen, bu yıllarda rejim için tatmin edici tek bir kitap üretilemedi. Zhdanov Komisyonu Stalin ile birlikte, Pokrovski okulunun tarihçilerini "anti-Marksist, anti-Leninist, esasen tasfiyeci ve anti-bilimsel", dolayısıyla kök salmış olan zararlı fikirlerin kanalları olarak kategorize eden etkili bir bildiri yayınladı. Stalin'in ölümüne kadar bu yaklaşım devam etti. Ancak Sovyet lideri Stalin'in ölümünden ve ardından politikalarının Komünist Parti tarafından reddedilmesinden sonra Pokrovsky'nin eseri, SSCB'deki akademik tarihçiler arasında bazı etkilere yeniden kavuştu. Pokrovsky, eleştirmenleri tarafından sert bir Marksist polemikçi olarak görülseler de, başkaları tarafından "propagandanın taleplerine entelektüel dürüstlüğünü feda etmeyecek, vicdansız bir bilim adamı" olarak kabul edilir ve onun belirsiz bir mirası bırakır. Fayette İlçesi, Pensilvanya Fayette İlçesi veya Fayette County, Amerika Birleşik Devletleri'nin Pensilvanya eyaletinde yer alan bir ilçedir. İlçenin nüfusu 2010 yılı itibarıyla 136,606'dır. İlçenin merkezi Uniontown şehridir. Bu ilçe 26 Eylül 1783 tarihinde kurulmuştur. Buddy Murphy Matthew Murphy Adams (26 Eylül 1988), Avustralyalı profesyonel güreşçi. Şu anda WWE'deRAW'da Buddy Murphy ring adıyla güreşmektedir. Wesley Blake ile beraber bir kez NXT Takım Şampiyonu olmuştur. 1 (New York metrosu) 1 Broadway–Seventh Avenue Local, New York metrosunun IRT Broadway–Seventh Avenue hattının parçası olan bir hizmettir. 27 Ekim 1904 tarihinde açılmış olup Van Cortlandt Park–242nd Street ile South Ferry istasyonları arasında hizmet vermektedir. Abdülkadir Ömür Abdülkadir Ömür (d. 25 Haziran 1999, Çarşıbaşı), Trabzonspor takımında orta saha pozisyonunda görev yapan Türk millî futbolcudur. Ömür, futbola okul takımlarında oynayarak başladı ve Trabzon'daki okullara gidip seçme yapan Trabzonspor hocaları tarafından keşfedildi. 2011'de filiz lisans çıkartıldı. 2012-13 sezonunda U-14 takımı ile Türkiye finallerine kaldı ve dördüncülük yaşadı. 2014-15 sezonunda U-16 ile Türkiye şampiyonluğu yaşadı. 20 Temmuz 2015'te profesyonel sözleşme imzaladı. Kasım 2015'te UEFA'nın websitesinde "haftanın genç yeteneği" olarak lanse edildi ve oyun tarzı Lionel Messi ve Gheorghe Hagi'ye benzetildi. 12 Ocak 2016'da Adanaspor ile oynanan Türkiye Kupası maçında 65. dakikada teknik direktör Sadi Tekelioğlu tarafından Soner Aydoğdu'nun yerine oyuna dahil edilerek ilk resmi maçına çıktı. Bir sonraki sezon Trabzonspor U21'de oynarken Ersun Yanal yönetimindeki A takım ile çalışmalara devam etti. 5 Ekim 2016'da The Guardian tarafından yayınlanan '99 doğumlu 60 yetenek listesinde Türkiye'den yer alan tek futbolcu oldu. 17 Aralık 2016'da Medipol Başakşehir ile oynanan maçta son sekiz dakika şans bularak ilk Süper Lig maçına çıktı. 22 Aralık 2016'da Kızılcabölükspor ile oynanan kupa maçında kariyerinde ilk kez ilk 11'de sahaya çıkan futbolcu, 5-0 kazandıkları maçta ilk golünü de kaydetti. 2017-18 sezonu Ömür'ün tamamen A takıma yükseldiği sezon oldu. Düzenli olarak forma şansı bulan futbolcunun adı Bayern Münih ve Atletico Madrid ile anıldı. Ligde iki asist yaptıktan sonra ilk Süper Lig golünü 15 Ekim 2017'de Akhisar Belediyespor'a 6-1 yenildikleri maçta kaydetti. 2012'de U14 kadrosuna dahil edilerek millî kariyerine başladı. 5 Ekim 2017'de ilk defa Türkiye ümit millî futbol takımı forması giydi. Yaptığı açıklamalarda oyun zekası ve vizyonu nedeniyle Andres Iniesta ve defansı geçme becerisi nedeniyle Messi'den etkilendiğini söyledi. Ayrıca hem hucüm hem de defans yönünün kuvvetli olması nedeniyle Luca Modric'i örnek aldığını belirtti. 4 (New York metrosu) 4 Lexington Avenue Express, New York metrosunun IRT Lexington Avenue Line hattının parçası olan bir hizmettir. 2 Haziran 1917 tarihinde açılmış olup Crown Heights–Utica Avenue ile New Lots Avenue istasyonları arasında hizmet vermektedir. Atilla Sertel Atilla Sertel (d. 23 Temmuz 1956), Türk, siyasetçi ve gazeteci. Kasım 2015 Türkiye genel seçimlerinden beri Türkiye Büyük Millet Meclisi'nde İzmir'in 2. bölgesinden Cumhuriyet Halk Partisi'ne (CHP) bağlı olarak milletvekilliği yapmaktadır. 2009 yılından 2015 yılına kadar Türkiye Gazeteciler Federasyonu'nda başkanlık yapmıştır. 23 Temmuz 1956 tarihinde Eskişehir'de doğan Atilla Sertel, ilköğrenim ve liseyi bitirdikten sonra Ege Üniversitesi'nde Gazetecelik ve Halkla İlişkiler'den mezun oldu. Öğrencilik yılları sırasında "Milliyet", "Güneş", "Yeni Asır" ve "Hürriyet" gazetelerinde yazmaya başladı. Haber müdürü ve köşe yazarı oldu. 1991 yılında Türkiye Büyük Millet Meclisi'nde kendisi açısından başarısız geçen milletvekili seçimlerinden sonra gazeteciliğe dönerek "Ekonomi Gazetesi"nde haber müdürü oldu ve "Gazete Ege"nin editörlüğünü yaptı. 1989 yılında Sertel, İzmir Büyükşehir Belediyesi'nde Basın ve Halkla İlişkiler bölüm müdürü olarak çalıştı. Eşi Ziynet Sertel ile Ajansı Reklamcılık Sanayi ve Ticaret Limited Şirketi'ni kurduktan sonra bir de yayıncılık şirketi açtı. 2000 yılında "Şehir ve Başkan" dergisinin yayınına katkıda bulundu. Atilla Sertel, 27 Eylül 2009 tarihinde Türkiye Gazeteciler Federasyonu Başkanı oldu. Ayrıca Türkiye Gazeteciler Cemiyeti İzmir Şube Başkanı ve İcra Kurulu Üyeliği görevini yürütüyordu. Görevi sırasında iktidarda yer alan Adalet ve Kalkınma Partisi'ni eleştirdi ve Türkiye'de basın özgürlüğünün bastırılması iddialarıyla ilgili eleştiride bulundu. Haziran 2015 Türkiye genel seçimlerinde milletvekili adayı olmak için görevinden istifa etti. 1991 genel seçimlerinde Sertel, İzmir'in seçim bölgesinde Sosyaldemokrat Halkçı Parti'den (SHP) milletvekili adayı oldu. Ancak bölgeler arasında %25 seçim barajı olmasından dolayı, SHP'nin %23,8 oy almasıyla milletvekili olamadı. Bununla birlikte, 14.820 tercihli oy ile, başlangıçta ikinci sırada yer almasına rağmen SHP'nin il aday listesinde birinci sırayı almayı başardı. Atilla Sertel, Türkiye Gazeteciler Federasyonu Başkanlığından istifa ettikten sonra Haziran 2015 genel seçimlerine katıldı. İzmir'in ikinci seçim bölgesi için yapılan aday seçimlerine girdi ve genel olarak listelerde altıncı sırada yer aldığı anlamına gelmekle birlikte üçüncü oldu. Adı belli olmayan CHP eylemcileri tarafından yapılan bir şikayet üzerine Yüksek Seçim Kurulu, adayların bu tür kuruluşlarla olan bağlantılarını sona erdirmek için son tarihten sonra Basın Bülteni Vakfı (BİK) genel kurul toplantısına katıldığı gerekçesiyle Sertel'in adaylığını iptal etti. Partinin genel başkanı Kemal Kılıçdaroğlu, şikayette bulunan ve bilinmeyen CHP destekçlerinin üyeliklerinin askıya alınacağını söyleyerek karara tepki gösterdi. Kasım 2015 Türkiye genel seçimlerinde CHP'nin aday listesinde altıncı olan Atilla Sertel milletvekili seçildi. TCDD 3. BÃ¶lge TCDD 3. Bölge Müdürlüğü, merkezi İzmir'deki Alsancak Garı olan TCDD müdürlüğüdür. TCDD'nin, Ege Bölgesi ve Marmara Bölgesi'nin Güney Marmara Bölümü'ndeki hatlarından sorumludur. Müdürlüğün sorumluluğundaki hatlar genellikle elektrikli ve sinyallidir. Müdürlüğün sorumluluk sahasının tamamını güneyde İzmir-Alsancak – Eğirdir demiryolu'nun Denizli'ye kadarki kısmı ve kuzeyde İzmir-Basmane – Bandırma – Afyonkarahisar demiryolu'nun Dumlupınar'a kadarki kısmı oluşturmaktadır. Şu an sorumluluk sahasının kuzey kısmını oluşturan İzmir-Basmane – Bandırma – Afyonkarahisar demiryolu üzerinde (devamı 7. Bölge ve 1. Bölge) Polatlı – İzmir YSD inşa çalışmaları devam etmektedir. Eric Young (güreşçi) Jeremy Fritz (d. 15 Aralık 1979) Kanadalı profesyonel güreşçi ve televizyon kişiliği. Şu anda WWE'nin gelişim aşaması olan NXT'de Eric Young ring adıyla güreşmektedir ve Sanity grubunun lideridir. NXT Tag Team Championship sahibidir. 2004-2016 yılları arasında Total Nonstop Action Wrestling'de (TNA) çalışan güreşçi; bir kez TNA World Heavyweight Championship, bir kez X Division Championship, üç kez Legends/Global/Television/King of the Mountain Championship ve dört kez World Tag Team Championship kemerinin sahibi olmuştur. Bobby Roode ile beraber iki kez NWA World Tag Team Championship, Kaz ile beraber bir kez Wrestling TNA World Tag Team Championship kemerine sahip olurken, Kevin Nash ve Scott Hall ile The Band üyesi olarak (Freebird Rule) bir kez daha Wrestling TNA World Tag Team Championship almıştır. Ayrıca takım arkadaşı ODB'nin TNA Knockouts Tag Team Championship kemerini kazanması nedeniyle bu kemere ortak tek erkek güreşçidir. Ayrıca TNA'de Grand Slam'i tamamlayan dört güreşçiden biridir. Staten Island Ferry Staten Island Ferry, New York Şehri Ulaştırma Dairesi tarafından işletilen bir yolcu feribotu hizmetidir. New York Limanı'nda Manhattan ve Staten Island semtleri arasında 24 saat boyunca çalışmaktadır. Hakan Aytek Hakan Aytek (d. 1956 Ankara) TÃ¼rk diplomat. Ankara Deneme Lisesini takiben Brüksel ve Louvain Üniversitelerinde tahsilini tamamlamıştır. Ekonomi ve Sosyal Bilgiler Fakültesini ve kamu yönetimi ve uluslararası ilişkiler bölümlerini bitirmiştir. 1983 yılında Dışişleri Bakanlığına girmiştir. Çeşitli diplomatik görevlerin ardından, 1996-1997 yılları arasında Tahran'da Ekonomik İşbirliği Teşkilatı Genel Sekreter Yardımcısı, 1997-1999 yılları arasında Avrupa Birliği Genel Müdürlüğü'nde Daire Başkanı, 1999-2003 yılları arasında Avrupa Birliği nezdinde Türkiye Daimi Temsilci Yardımcısı, 2003-2005 yılları arasında Avrupa Birliği Genel Müdürlüğü'nde Daire Başkanı, 2005-2007 yılları arasında Hannover Başkonsolosu, 2007-2009 yılları arasında Paris Başkonsolosu, 2009-2012 yılları arasında Kültür İşleri Genel Müdürlüğünde Çok Taraflı Kültürel İlişkiler Dairesi Başkanı olarak görev yapmıştır 23 Ekim 2012 - 1 Şubat 2017 tarihleri arasında Rodos Başkonsolosu olarak görev yapmıştır. Evli ve iki çocuk babasıdır. İngilizce ve Fransızca bilmektedir. New York Şehri Eğitim Dairesi New York Şehri Eğitim Dairesi (; "NYCDOE"), New York'un devlet okullarından sorumlu kurumdur. Daireye bağlı New York Şehri Şehir Okul Bölgesi ("City School District of the City of New York"), Amerika Birleşik Devletleri'ndeki en büyük okul sistemidir ve 1,1 milyondan fazla öğrenciye sahiptir. New York Şehri Şehir Okul Bölgesi, New York şehrinin tamamından sorumlu olup bununla birlikte Bronx'un küçük bir bölümünden Pelham Public Schools sorumludur. Cemal Okan YÃ¼ksel Cemal Okan Yüksel (d. 4 Nisan 1973 Eskişehir) Türk siyasetçi ve avukat. 2011 ve 2015 genel seçimlerinde Eskişehir seçim bölgesinden Cumhuriyet Halk Partisi tarafından aday gösterilerek seçilmiş ve milletvekili olmuştur. Aslen Afyonkarahisar'ın Emirdağ ilçesinden olan Yüksel, Eskişehir'de Adalet İlkokulu'nu bitirdikten sonra Eskişehir Anadolu Lisesi'nden mezun oldu. İstanbul Üniversitesi Hukuk Fakültesi'nden mezun olduktan sonra sonra Eskişehir'e dönerek serbest avukatlık yapmaya başlamıştır. Bu dönemde Eskişehirspor basın sözcülüğü, Eskişehir Barosu staj eğitim komisyonu ve Eskişehir Genç İş Adamları Derneği (EGİAD) Haysiyet Divanı başkanlığı görevlerinde bulundu. Yüksel, 2011 yılında gerçekleşen genel seçimlerde Eskişehir seçim bölgesinden Cumhuriyet Halk Partisi tarafından milletvekili adayı gösterilmiş ve seçimler sonucunda Eskişehir'in 25.dönemde seçilen 3 CHP'li milletvekilinden birisi olmuştur. Devam eden seçim döneminde de aynı şekilde aday gösterilen Yüksel 26. dönemde de bu görevini sürdürmüştür. Cemal Okan Yüksel; CHP Kadın ve Çocuk Haklarını İnceleme ve İzleme Komisyonu, CHP Grup Disiplin Kurulu ve TBMM Adalet Komisyonu üyesidir. Ercan Candan Ercan Candan (d. 6 Mart 1967; Karadeniz Ereğli, Zonguldak), Türk siyasetçi, metalürji ve malzeme mühendisi, akademisyen, profesör ve milletvekili. 6 Mart 1967'de Zonguldak'ın Ereğli ilçesinin Hamzafakılı köyünün Çolaklı mahallesinde doğmuştur. 1988 yılında Gazi Üniversitesi Teknik Eğitim Fakültesi Metalürji bölümünden mezun olmuştur. Yüksek lisans ve doktorasını ise Birleşik Krallık'ta, Sheffield Üniversitesi Mühendislik Fakültesinde tamamlamıştır. Metalürji mühendisliği alanında 2000'de doçent, malzeme bilimi alanında ise 2006 yılında profesör olmuştur. Bilecik Üniversitesi'nde Makine ve İmalat Mühendisliği bölümünde öğretim üyeliği yapmıştır. 1999'da Cambridge Autobiography tarafından hazırlanan ""20. Yüzyılın Başarılı İnsanları"" kitabında kendine yer bulmuştur. Karadeniz Ereğli, Zonguldak ve Karabük'te düzenlenen Demir Çelik Kongreleri'nin yürütücü üyeliğini yapmıştır. 1 adet patenti ve 40'ı uluslararası olmak üzere 51 bilimsel yayını bulunmaktadır. Türkiye Büyük Millet Meclisinde ise 24. dönemde Adalet ve Kalkınma Partisi Zonguldak milletvekilliği yapmıştır. Evli ve üç çocuk babasıdır. Ayrıca iyi derecede İngilizce bilmektedir. Flakpanzer 1 Genelde Flakpanzer 1 olarak bilinen 2 cm Flak 38 auf Panzer 1 Ausf A, 2. Dünya savaşı sırasında Nazi Almanyası tarafından kullanılan Panzer 1'den dönüştürülmüş kundağı motorlu bir uçaksavar silahıdır. Flakpanzer 1, Fransa savaşı sırasında Flak'ın zırhının yetersiz olduğu anlaşıldığında geliştirilmeye başlandı. Alman Heereswaffenamt, hafif uçaksavar toplarını tank şaselerine monte etmeye karar verdi. Panzer 1'in şasesi bu dönüşümler için kullanıldı, çünkü çok fazla mevcuttu. Dönüşümler Stoewer tarafından yapıldı. Toplamda bu araçlardan 24 tane üretildi. Dönüştürme sırasında üst yapının parçaları ve motor bölmesinin komple kaplaması, daha düz bir alan kazanmak için kaldırıldı. Daha iyi bir ağırlık merkezi elde etmek için üst yapının ön zırhı yaklaşık 18 mm ileri kaydırıldı. Yan taraftaki kanatlar basit metal levhalardan yapılmıştı ve gerçek bir koruma sağlamıyorlardı. Daha fazla yer kazanmak için (Panzer 1 çok küçük bir zırhlı araçtı) radyo sökülmüştü; iletişim el hareketleri ile yapılıyordu. Araçlar FlaK 38 ile silahlandırılmıştı; ek olarak mürettebat Karabiner 98K gibi küçük silahlar ile de donatılmıştı. Sürücünün araca girmesini kolaylaştırmak için ana silah merkezi değil hafifçe sağa doğru monte edilmişti. Mühimmat, sürücü koltuğunun altında ve yükleyicinin arkasında saklanıyordu. Yalnızca bir birlik, Motorize Flak taburu 614, Flakpanzer 1 ile donatılmıştır. Birim 1941'de toplandı ve aynı yıl Romanya'da konuşlandırıldı. Oradan doğu cephesinin güney kısmına taşındılar. Servisteyken araçlar uçaklara karşı sınırlı bir savunma sunmuştur, genellikle yer hedeflerine karşı kullanılmıştır. Mürettebatın yetersiz korunması nedeniyle yüksek kayıplar yaşandı. Bütün tabur, çoğu araç terk edilmiş ya da yok edilmiş olsa da 1943 yılında Stalingrad'da dağıldı. II. Dünya Savaşı Zırhlı Araç Listesi VK 36.01 (H) VK 36.01 (H) , 2. Dünya Savaşı sırasında deneysel bir Alman ağır tankı idi. VK 36.01 (H) , VK 30.01 H orta tank projesinin geliştirilmesi ile ortaya çıkmıştı. Sadece 8 şase ve 1 tank üretildi , şaseler ve tank Henschel tarafından yapıldı. O sırada Henschel Sovyetlerin hatlarını yarıp geçmeye yardım etmesi için bir silah üretmesi görevini almıştı.Ayrıca Henschel'de diğer deneysel ağır tanklar ve süper ağır tank inşa edilmiş , tasarlanmış ve test edilmişti. VK 36.01'in gelişimi , 2. Dünya Savaşında önemli bir rol oynayacak olan Tiger 1 tankının üretilmesine yol açtı. Daha sonra proje 1942'de VK 45.01 için durduruldu. Nancy Dupree Nancy Hatch Dupree (d. 3 Ekim 1927 –ö. 9 Eylül 2017) Modern Afganistan tarihi üzerine odaklanmış çalışmaları olan Amerikalı kadın tarihçi ve akademisyendir. Hindistan'da Amerikalı bir ailenin çocuğu olarak doğdu. Dupree Barnard Koleji'ni bitirip girdiği Columbia Üniversitesi Çince dil eğitimi bölümünden mezun olmuştur. 1962'den 1970'lerin sonuna kadar Afganistan tarihini okuyup 5 kitap derleyen Dupree Afganistan'daki Kabil Üniversitesi'nin Afganistan Merkezi Müdürü olarak görev yapmıştır. Tomás Villanueva Tomás Félix Villanueva Rodríguez (d. 25 Şubat 1953- ö. 7 Eylül 2017) ,İspanyol siyasetçidir. Valladolid, İspanya'da doğdu. Kastilya ve Leon bölgesini temsilen siyasetçi olarak 2001-2003 yılları arası cunta yönetimi döneminde görev almıştır. İspanyol siyasetçi Tomás Villanueva doğum yeri Valladolid, İspanya'da 7 Eylül 2017'de kalp krizi sonucu 64 yaşında öldü. Metropolitan Transportation Authority Metropolitan Transportation Authority (MTA), Amerika Birleşik Devletleri'nin New York kenti ve çevresine hizmet veren bir toplu taşıma işletmecisidir. 1965 yılında kurulmuş olup şehiriçi ve şehirlerarası otobüs, metro, banliyö demiryolu (Metro-North Railroad ve Long Island Rail Road), köprü ve tünel gibi çeşitli toplu taşıma hizmetlerini işletmektedir. MTA, 2007 yılı itibari ile New York ve çevresinde haftada yaklaşık 11 milyondan fazla yolcu taşımaktadır ve işlettiği köprü ve tünellerden 800,000 araç geçmektedir. MTA, 310 otobüs, 24 metro ve 16 banliyö hattına sahiptir. Midtown Manhattan Midtown Manhattan, New York'un Manhattan semtinin ortasını oluşturan bir merkezi iş alanıdır. Midtown Manhattan, genel olarak güneyde 14. Cadde, batıda Hudson Nehri, doğuda East River ve kuzeyde 59. Cadde tarafından çevrelenmektedir. Midtown Manhattan, dünyanın en büyük iş merkezi olup ülkenin en büyük ticari, eğlence ve medya merkezidir. Bölge, Empire State Binası, Chrysler Binası ve Birleşmiş Milletler Genel Merkezi gibi şehrin en ünlü yapılarının bazılarına ev sahipliği yapar ve Rockefeller Center, Broadway ve Times Meydanı gibi dünyaca ünlü ticari bölgeleri içerir. Ã‡in'de spor Çin'de spor uzun zamandır dövüş sanatları ile özdeşleştirilmiştir. Günümüz Çin'de ise birçok çeşitli rekabetçi spor mevcuttur. Geleneksel Çin kültüründe fiziksel uygunluk önemli bir kişisel özellik olarak algılanır. Çin'de her dört sene "Millî Oyunlar" olarak bilinen ve Olimpiyat Oyunları'na benzeyen çok sporlu etkinlik yer almaktadır. Çin Basketbol Birliği verilerine göre Asya'da 300 milyon etkin basketbol oyuncusu vardır. Çin'in dışında yer alan bir spor etkinliğini izleyen en yüksek izleyici sayısı, 100-200 milyon Çinlinin canlı olarak izlediği, Yao Ming ile Yi Jianlian'ın birbirine karşı oynadığı maçtır. Çin sınırları içerisinde yer alan tek bir spor etkinliği için en yüksek izleyici sayısı ise Guanco kentindeki Tianhe Stadyumu'nda yer alan bir futbol maçıydı. Pekin'de yer alan 2008 Yaz Olimpiyatları'nda en fazla altın madalya kazanan ülke Çin oldu. Çin ayrıca Nankin kentinde 2014 Yaz Gençlik Olimpiyatları'na ev sahipliği yaptı. Cinsiyet tercihli kÃ¼rtaj Cinsiyet tercihli kürtaj, bebeğin tahmin edilen cinsiyetine dayalı olarak bir gebeliği sonlandırma uygulamasıdır. Dişi fetusların tercihli olarak kürtaj edilmesi, kültürel normların erkek çocuklarına kız çocuklarından daha fazla değer verdiği alanlarda en yaygındır. Bu en çok Doğu Asya ile Güney Asya'nın bazı kısımları (özellikle Çin, Hindistan ve Pakistan), Kafkasya ve Batı Balkanlar'da rastlanır. Cinsiyet tercihli kürtaj insan cinsiyet oranını, yani belirli bir yaş grubundaki erkeklerin kadınlara göreceli sayısını, etkiler. Dünyanın en büyük iki nüfuslarına sahip Çin ile Hindistan'daki cinsiyet oranları halihazırda dengesizdir. Cinsiyet tercihli kürtaj üzerine yapılan çalışmalar ve röportajlar büyük oranda istatistiklere dayalıdır; doğumda cinsiyet oranının, yani herhangi bir bölgenin nüfusunda yeni doğan erkekle kız çocukların genel oranının cinsiyet tercihli kürtajın göstergesi olduğunu varsayarlar. Bu varsayım, bazı akademisyenler tarafından sorgulanmıştır. Bu varsayımı destekleyen akademisyenler, doğumda beklenen erkek/dişi cinsiyet oranının her 100 dişi bebek başına 103 ile 107 erkek arasında olduğunu ileri sürer. Cinsiyet tercihli kürtaj pratiklerinin yaygın olduğu düşünülen ülkeler, doğumda cinsiyet oranının 108 ve üzeri (dişi bebeklerin cinsiyet tercihli kürtajı) ya da 102 ve aşağı (erkek bebeklerin cinsiyet tercihli kürtajı) olduğu ülkelerdir. HIV İlaç Direnci Veritabanı HIV İlaç Direnci Veritabanı (İng:Stanford HIV RT and Protease Sequence Database) Stanford Üniversitesi'nde HIV'in 93 ortak mutasyonunu izleyen bir veritabanıdır. 2008'de, 80 mutasyonun 2007'deki mutasyon derlemesinden sonra, 93 ortak mutasyonu sıralayarak yeniden derlenmiştir. En yeni liste, Avrupa, Kanada ve Amerika Birleşik Devletleri'ndeki diğer laboratuvarlardan gelen ve verileri tedavi edilmemiş bireylerden gelen 15.000'den fazla sekansı içeren verileri kullanmaktadır. B. V. Radha Bengaluru Vijaya Radha (15 Ağustos 1948 - 10 Eylül 2017), Hint kadın oyuncu ve film yapımcısı. Kariyerine 1964 yılında "Navakoti Narayana" adlı sinema filmiyle başladı. Erotik yapımlarda içeren 300'den fazla Tamil, Telugu, Malayalam, Tulu ve Bollywood film ve dizilerinde boy gösterdi. Bangalore, Mysore Eyaleti, Hindistan'da doğan oyuncu ve yapımcı B. V. Radha 10 Eylül 2017'de Bangalore'de 69 yaşında kalp yetmezliğinden öldü. Winfried Frey Winfried Frey (d. 24 Aralık 1968; Neuburg an der Donau, Almanya), Alman oyuncu, sunucu ve yazardır. 2017 Dünya Atletizm Şampiyonası - Erkekler cirit atma 2017 Dünya Atletizm Şampiyonası'nda erkekler cirit atma yarışması, Londra Olimpiyat Stadyumu'nda 10 ve 12 Ağustos'ta düzenlendi. Yarışmadan önce rekorlar aşağıdaki gibiydi: Yarışmada rekor kırılmadı. Şampiyonaya katılmak için gerekli olan baraj derecesi 83.00 metredir. Yarışma programı, yerel saatle (UTC + 1) aşağıdaki gibiydi: Eleme turu, 10 Ağustos'ta 19:03'te başlayan A Grubu ve 20:34'te başlayan B Grubu olmak üzere iki grup halinde gerçekleştirildi. En az 83.00 metre atışı bulunan sporcular ( Q ) ya da en iyi performansa sahip 12 atlet ( q ) finale yükseldi. Genel sonuçlar aşağıdaki gibiydi: Final, 12 Ağustos'ta saat 20:15'te gerçekleşti. Sonuçlar aşağıdaki gibiydi: YukarÄ± Kanada Yukarı Kanada (, ), Birleşik Krallık'ın bir parçası olan Britanya Kanadası'nın bir iliydi. 26 Şubat 1791'de, Quebec ilinin ikiye ayrılmasıyla kuruldu (diğer kurulan il ise Aşağı Kanada'ydı). 10 Şubat 1841'de uygulamaya konan Birlik Yasası ile birlikte Kanada Eyaleti kurularak varlığı sona erdi. Curt BrÃ¤uer Curt Bräuer (24 Şubat 1889 – 8 Eylül 1969) bir Alman diplomattı. Bräuer, günümüz Polonya'sında ki Breslau'da doğdu, 1920'de Almanya dışişleri bakanlığına hizmete girdi. 1928-1930 yılları arasında Alman Demokrat Partisi üyesiydi. 1 Ağustos 1935'te Nazi Partisine katıldı. Bräuer, Eylül 1939'da II. Dünya Savaşının başlangıcında Paris'teki Alman büyükelçiliğine gönderildi. Bräuer, o yılın sonlarına doğru Norveç elçisi seçildi ve 14 Kasım 1939'de Oslo'da görev yaptı. Bräuer, Nazi Almanyası'nın Nisan 1940'ta Norveç'i işgali sırasında Norveç'teki Almanya temsilcisi oldu. Norveç istila edilene kadar, resmi Alman dış politikası Norveç tarafsızlığına saygı duyuyordu ve Bräuer'in kabul ettiği ve de üzerinde çalıştığı bir çizgiydi. Bununla birlikte, 8 Nisan 1940 akşamı, Bräuer bir elçi olarak Berlin'den emir aldı, Hitler'in temsilcisi olacaktı ve ertesi sabah Norveç'in işgali için Norveç hükümetine bir Alman ültimatomu verildi. Norveç hükûmeti Almanların isteklerini reddetti ve Norveç'in Alman birlikleriyle dolduğunun anlaşılması üzerine başkenti terk etti. Sonraki günlerde, Bräuer Norveç hükümetini ve Kral VII. Haakon'u teslim etmeye ve Vidkun Quisling'i başbakanlığa atamaya ikna etmeye çalıştı. Norveç hükûmeti bu talepleri de reddetti ve mümkün olduğunca Alman istilasına direneceklerine dair söz verdi. Hitler, 16 Nisan 1940'ta Norveç'in işgaline direnişin ülkenin daha otoriter bir kişi tarafından idare edileceğini belirterek Oslo'dan Bräuer'ı geri çağırdı. Hitler, Reichskommissar unvanı ile Norveç'teki görevi üstlenecek olan kişi olarak ateşli bir Nazi olan Josef Terboven'i seçti. Terboven, savaşın sona ermesine dek Norveç'i diktatör gibi yönetti. 4 Mayıs 1940'ta Bräuer kendisini savunmak için Norveç'ten geri çağrılan Bräuer, diplomatik hizmetlerden ayrıldı ve sıradan bir asker olarak cepheye gönderildi. 1 Kasım 1944'te Yarbaylığa terfi etti. Dokuz yıl Sovyetler Birliği'nde savaş esiri olarak kaldı. Aralık 1953'te serbest bırakıldı. Monroe County, Pensilvanya Monroe İlçesi veya Monroe County, Amerika Birleşik Devletleri'nin Pensilvanya eyaletinde yer alan bir ilçedir. İlçenin nüfusu 2010 yılı itibarıyla 169,842'dir. İlçenin merkezi Stroudsburg şehridir. Bu ilçenin adı James Monroe'den gelmektedir. Mercer County, Pensilvanya Mercer İlçesi veya Mercer County, Amerika Birleşik Devletleri'nin Pensilvanya eyaletinde yer alan bir ilçedir. İlçenin nüfusu 2010 yılı itibarıyla 116,638'tir. İlçenin merkezi Mercer, en büyük şehri Hermitage şehridir. Bu ilçe 1803 yılında kurulmuştur. Lehigh County Lehigh İlçesi veya Lehigh County Amerika Birleşik Devletleri'nin Pensilvanya eyaletinde yer alan bir ilçedir. İlçenin nüfusu 2010 yılı itibarıyla 349,497'dir. İlçenin merkezi Allentown şehridir. Nicanor Duarte Nicanor Duarte (d. 11 Ekim 1956), Paraguaylı siyasetçi. 2003'ten 2008'e kadar Paraguay devlet başkanlığı yapmıştır. William C. Campbell William C. Campbell (d. 28 Haziran 1930) İrlanda asıllı Amerikalı biyolog ve parazitolog. Yuvarlak solucanların neden olduğu enfeksiyonlara karşı yeni bir terapi keşfetmek için yaptığı çalışmalarla bilinmektedir. 2015'te Nobel Fizyoloji veya Tıp Ödülü almıştır. Lackawanna County Lackawanna İlçesi veya Lackawanna County, Amerika Birleşik Devletleri'nin Pensilvanya eyaletinde yer alan bir ilçedir. İlçenin nüfusu 2010 yılı itibarıyla 214,437'dir. İlçenin başkenti ve en büyük şehri Scranton'dur. Bu ilçe 13 Ağustos 1878'te oluşturulmuştur. Katwe Kraliçesi Queen of Katwe Mira Nair tarafından yönetilen ve William Wheeler tarafından senaryosu yazılmış, 2016 yılı yapımı Amerikan biyografik spor draması filmidir. David Oyelowo, Lupita Nyong'o ve Madina Nalwanga'nın oynadığı film, Uganda'nın başkenti olan Kampala kentinde bulunan Katwe adlı bir alandaki gecekonduda yaşayan ve Dünya Satranç Olimpiyatları'ndaki performanslarından sonra Satranç oynamayı öğrenip Kadın Aday Ustası olan Uganda kız Phiona Mutesi'nin hayatını anlatıyor. Tim Crothers'ın ESPN dergisinden ve kitabından uyarlanan film, Walt Disney Pictures ve ESPN Films tarafından üretildi. Queen of Katwe, 2016 Toronto Uluslararası Film Festivali'nde gösterildi. Film, 30 Eylül'de genel olarak gösterime girmeden önce 23 Eylül 2016'da ABD'de sınırlı olarak gösterime sunuldu. Uganda'nın başkenti Kampala'daki Katwe'de, gecekonduda yaşayan 10 yaşındaki Phiona (Madina Nalwanga) ve ailesi için hayat sürekli bir mücadeledir. Dünyası, Robert Katende (David Oyelowo) ile bir misyonerlik programında bir araya geldiğinde gün değişir. Katende, futbol antrenörlüğü yapmaktadır ve aynı zamanda çocuklara satranç oynamayı öğretmektedir. Meraklı olan Phiona satranç oyununu öğrenir. Onunla büyür ve kısa süre içinde Katende'nin rehberliğinde en iyi oyuncu haline gelir. Birkaç yıl içinde, yarışmalardaki ve turnuvalardaki başarısı, yarışmalara stresle girmesine ve kimlik sorununa yol açar. Phiona, Katwe'nin dışındaki hayata maruz kaldığı için oyundan daha fazlasını öğrenmelidir. Resmî ve gayriresmî olarak aldığı eğitim, kendisi, annesi ve kardeşleri için yoksulluk döneminden kaçmayı hayal ettiği şekliyle devam etmektedir. Maurice Kirya ve Ntare Mwine sırasıyla Theo ve Tendo rollerini destekliyorlar. Gladys Oyenbot dükkan sahibi olarak küçük bir rol oynamıştır. Franklin County, Pensilvanya Franklin İlçesi veya Franklin County, Amerika Birleşik Devletleri'nin Pensilvanya eyaletinde yer alan bir ilçedir. İlçenin nüfusu 2010 yılı itibarıyla 149,618'tir. İlçenin merkezi Chambersburg şehridir. Bu ilçe 9 Eylül 1784 tarihinde kurulmuştur. İlçenin adı Benjamin Franklin'den gelmektedir. Nurettin Nurkan Nurettin Nurkan (d. 1 Ocak 1946 - ö. 6 Şubat 2003) Türk büyükelçi. Saint-Joseph Fransız Lisesi'ni bitirmiş ve 1970 yılında Ankara Üniversitesi Siyasal Bilgiler Fakültesi'nden mezun olmuştur. Dışişleri Bakanlığı'na girerek çeşitli görevlerde bulunmuş, 1987-1991 yılları arasında Köln Başkonsolosu, 1992-1996 yıllarında Dışişleri Bakanlığı sözcü yardımcısı, 1996-2000 yıllarında ise Bratislava Büyükelçisi olarak görev yapmış, 2000 yılında Dışişleri Bakanlığı müşavirliğine atanmış, 2003 yılında geçirdiği anjiyo operasyonundan sonra vefat etmiştir. Fenerbahçe taraftarı idi. Black Hawk County Black Hawk İlçesi veya Black Hawk County, Amerika Birleşik Devletleri'nin Iowa eyaletinde yer alan bir ilçedir. İlçenin nüfusu 2010 yılı itibarıyla 131,090 olup Iowa'nın 4. en yoğun nüfuslu ilçesidir. İlçenin merkezi Waterloo şehridir. † "ilçe merkezi" Phiona Mutesi Phiona Mutesi (d. 1996), Uganda'lı satranç oyuncusu. Kampala'nın sekiz gecekondularından en büyüğü olan Katwe bölgesinde dünyaya geldi. Mutesi, Uganda Kız Şampiyonasını üç kere kazandı, Uganda'yı dört satranç olimpiyat oyununda temsil etti ve Uganda'daki satranç hikâyesinde ilk başta yer alan bayan oyunculardan biridir. 2012'de kitabı ve 2016 yılı yapımı Queen Of Katwe isimli film, hayat hikâyesini anlatmaktadır. Mutesi Uganda'daki Katwe semtinde büyüdü. Yaklaşık üç yaşındayken babası AIDS'ten öldü, daha sonra ablası Julia bilinmeyen nedenlerle öldü. Mutesi dokuz yaşındayken ailesi onu okuldan aldı çünkü ailesi artık onu okula göndermeyi göze alamazdı. Mutesi her gün yaşamakta olduğu Katwe sokak pazarında mısır sattı. Bir gün kardeşini izledi ve bir Hristiyanlık ve spor misyonu olan Sports Outreach Enstitüsü tarafından yürütülen bir projeyi keşfetti. Robert Katende'nin yönettiği bir okul sonrası programda satranç oynamaya başladı. Mutesi daha sonra okula geri döndü, birincil sınav için 2010'da Kampala'da, Makindye'deki Universal Junior okulunda okudu. Orta öğrenimini St. Mbuga Meslek Yüksekokulu'nda sürdürdü. Mutesi, 2010 yılında Rusya'daki Hantı-Mansiysk'kentinde, 39. Satranç Olimpiyatları'nda Uganda'yı temsilen altı raundu 2 ve bir turda oynadı. Oynadığı 7 maçtan 1.5 puan kazandı. Bu olayda, ESPN The Magazine dergisinde önemli bir köşe yazarı olan gazeteci Tim Crothers'ın dikkatini çekti. 2012 yılı itibarıyla, Uganda'nın küçük kız satranç şampiyonluğunu üç kez kazandı. Mutasi ve Ivy Amoko, 2012 yılında Türkiye'nin İstanbul kentinde, 40. Satranç Olimpiyatlarında 9 maçtan % 50 puan alarak Kadın Aday Yüksek Usta unvanlarına layık görüldü. Bu, onları Uganda satranç tarihindeki ilk kadın oyuncular yaptı. Aynı yıl Uganda'daki Ulusal Gençler Satranç Şampiyonası'nın Açık Kategorisini kazanan ilk kadın oyuncu oldu. 2013'te yine Uganda Ulusal Gençler Satranç Şampiyonasında oynadı ve Makerere Üniversitesi'nden Lutaaya Shafiq'e karşı finallere ulaştı. 20 yaş altı kız kategorisini kazandı. Mutesi, 2014 yılında Norveç'in Tromsø kentinde yapılan 41. Satranç Olimpiyatları'nda ve 2016'da Azerbaycan'ın başkenti Bakü kentinde yapılan 42. Satranç Olimpiyatları'nda Uganda'yı temsil etti. Silent Images 2010 yılında kısa bir belgesel film yaptı. Sports Outreach, bu belgesel filmi, Walt Disney Company'nin Mutesi'nin hikâyesi hakkında 2016 yılında çıkan bir film yapımıyla ilgisini çekmek için kullandı. 2012'de Mutesi'nin hikâyesini anlatan "Katwe'nin Kraliçesi: Bir Hayat Hikayesi" adlı kitapta, Satranç ve Olağanüstü bir Kızın, bir Grandmaster (Büyükusta) olması üzerine Rüyası başlıklı ve Tim Crothers'ın yazdığı bir kitap yayınlandı. Walt Disney Pictures, kitabın haklarını kullandı ve 2012'de film üzerinde çalışmaya başladı. 2016'da Lupita Nyong'o ve David Oyelowo'nunda yer aldığı Katwe Kraliçesi film gösterime girdi. Mutesi, Madina Nalwanga tarafından canlandırılmıştır. Mutesi, Kanada'nın Toronto, (10 Eylül), Hollywood'da Kaliforniya (20 Eylül) ve Uganda'nın başkenti Kampala'da (1 Ekim) filmin ilk gösterimine katıldı. TeÃ³filo Braga Teofilo Braga (d. 24 Şubat 1843 - ö. 28 Ocak 1924) Portekizli yazar, oyun yazarı ve siyasetçi. 29 Mayıs 1915'ten 5 Ekim 1915'e kadar Portekiz cumhurbaşkanlığı yapmıştır. 28 Ocak 1924'te 81 yaşında öldü ve Lizbon'da yer alan Jerónimos Manastırına gömülmüştür. Sangoulé Lamizana Aboubacar Sangoulé Lamizana (d. 31 Ocak 1916 - ö. 26 Mayıs 2005) Yukarı Voltalı (günümüzde Burkina Fasolu) asker ve siyasetçi. Lamizana, Afrika kıtasında bulunan Yukarı Volta'nın (günümüzde adı Burkina Faso) ikinci devlet başkanı olarak 1966 ile 1980 yılları arasında devlet başkanlığı makamında bulunmuştur. Ülkenin Yukarı Volta ile bağımsızlığını kazanmasından sonra iktidara gelen Maurice Yaméogo'nun yönetimine karşı 1966 yılında gerçekleştirilen gösteriler ve grevler sonucu görevini bırakan Yaméogo'nun yerine göstericiler tarafından başkanlığa aday gösterilen Lamizana, ilk dört yıl geçici askerî hükûmetin başkanı olarak görevi devralmış, 1970 yılında yeni anayasanın oluşturulması ve sivil bir hükûmetin görevi devralabilme olanağı ile birlikte sivil devlet başkanı olarak bu görevi 1980 yılına kadar sürdürmüştür. Lamizana 1984 yılında gerçekleştirilen kansız bir darbe ile görevi Saye Zerbo'ya devretmek durumunda kalmıştır. Lamizana 8 Şubat 1974 ile 7 Temmuz 1978 yılları arasında eş zamanlı olarak başbakanlık makamında da bulunarak başbakanlık görevini de yürütmüştür. Söz konusu dönemin başında başbakanlık görevinde bulunan Gérard Kango Ouédraogo ile yaşadığı siyasi anlaşmazlıklar sonucu Ouédraogo'yu görevinden alarak başbakanlık görevini de üstlenmiştir. Mehmet Sertaç Sönmezay Sertaç Sönmezay (d. 9 Mayıs 1957) Türk büyükelçi. Ankara Üniversitesi Siyasal Bilgiler Fakültesi'nden 1978 yılında mezun olmuştur. Dışişleri Bakanlığı'na girdikten sonra çeşitli görevler üstlenmiş, 2001-2004 yılları arasında Köln Başkonsolosu, 2007-2010 yılları arasında Dışişleri Bakanlığı Yurt Dışında Yaşayan Türkler, Göç, İltica ve Emlak Genel Müdür Yardımcısı, 2010-2014 yılları arasında ise Taşkent Büyükelçisi olarak görev yapmıştır. 2015 yılı itibarıyla Dışişleri Bakanlığı Teftiş Kurulu üyesidir. Robert Peel Robert Peel (d. 5 Şubat 1788 - ö. 2 Temmuz 1850) İngiliz devlet adamı. İki kez Birleşik Krallık Başbakanlığı yapmıştır. Doctor Who: The Fan Show Doctor Who: The Fan Show (ayrıca bilinen diğer adıyla "The Aftershow"), uzun süredir devam eden İngiliz bilimkurgu dizisi "Doctor Who" için BBC tarafından oluşturulan belgesel serisi. Her bölüm, BBC One'dan yayınlanan dizinin haftalık bölümlerinden sonra "Doctor Who" dizisinin resmî YouTube kanalından Cumartesi günleri yayınlanmaktadır. İlk sezonun bölümleri 15 ve 20 dakika civarındadır. "Doctor Who: Fan Show", "Doctor Who" dizisinin en son yapılan belgesel serisi "Doctor Who Extra"nın devamı oldu. The Fan Show serisi ilk olarak Nisan 2017'de duyuruldu. Seriyle aynı adı taşıyan YouTube kanalında "Doctor Who" hayranları tarafından her hafta diziyle ilgili videolar yayınlandı. "Doctor Who: Fan Show", dizinin ana kanalı olan BBC One'da haftalık bölümnlerden hemen sonra resmî "Doctor Who" YouTube kanalından yayınlanmıştır. İlk sezon, 15 Nisan 2017 tarihinde BBC One'de dizinin ilk bölümü yayınlandıktan hemen sonra başladı. Geçmişteki "Doctor Who Extra" ve "Doctor Who Confidential" belgesellerinin aksine "Doctor Who: The Fan Show" YouTube'da yayınlandı. Her bölümde dizinin oyuncuları, senaristleri ve editörleri konuk olurken dizideki sahneler de bölümlerde yer aldı. Ezio Pascutti Ezio Pascutti (d. 1 Haziran 1937 - ö. 4 Ocak 2017) Forvet pozisyonunda oynamış İtalyan futbol menajeri ve oyuncudur. İtalya'yı iki FIFA Dünya Kupasında temsil etmiştir. Pascutti, 4 Ocak 2017'de 79 yaşında öldü. Rockefeller Center Rockefeller Center, New York'un Manhattan semtinde bulunan bir iş merkezi kompleksidir. Rockefeller ailesi tarafından inşa edilmiş olup Midtown Manhattan'da 48. ve 51. caddeler arasında yer almaktadır ve 19 binadan oluşmaktadır. Rockefeller Center, 23 Aralık 1987 tarihinde Ulusal Tarihi Yerler Kayıtları ve Ulusal Tarihi Öneme Sahip Eser ilan edildi. Aynı zamanda her yıl kış aylarında dikilen Noel Ağacı ile bilinmektedir. Satoshi ÅŒmura Satoshi Omura (d. 12 Temmuz 1935), Japon biyokimyacı. Mikroorganizmalarda orijinal olarak bulunan çeşitli farmasötiklerin keşfedilmesi ve geliştirilmesi ile bilinmektedir. 2015 yılında William C. Campbell ve Tu Youyou ile birlikte Nobel Fizyoloji veya Tıp Ödülü almıştır. Argun Ã–zpay Argun Özpay (d. 11 Haziran 1936, İstanbul - ö. 26 Haziran 2017, Bodrum, Muğla) Türk büyükelçi. Galatasaray Lisesi'ni 1955 yılında bitirmiş, 1959 yılında Ankara Üniversitesi Siyasal Bilgiler Fakültesi'nden mezun olmuştur. Dışişleri Bakanlığı'na 1966 yılında girmiş, 1983-1987 yılları arasında Nürnberg Başkonsolosu, 1990-1992 yıllarında Paris Başkonsolosu, 1992-1994 yılları arasında Türkiye'nin ilk Kazakistan Büyükelçisi, 1994 yılından emekli olduğu 2001 yılına dek Dışişleri Bakanlığı müşaviri olmuştur. Carlos Saavedra Lamas Carlos Saavedra Lamas (d. 1 Kasım 1878 - ö. 5 Mayıs 1959), Arjantinli akademisyen ve politikacı. 1936 yılında Bolivya ile Paraguay arasındaki Chaco Savaşı'nın sona erdirilmesindeki katkılarından ötürü Nobel Barış Ödülü almıştır. Washington County, Pensilvanya Washington İlçesi veya Washington County, Amerika Birleşik Devletleri'nin Pensilvanya eyaletinde yer alan bir ilçedir. İlçenin nüfusu 2010 yılı itibarıyla 207,820'dir. İlçenin merkezi Washington şehridir. İlçe ilk olarak 28 Mart 1781'de Westmoreland ilçesinin parçası olarak kuruldu. İlçenin adı George Washington'dan gelmektedir. Atilla GÃ¼nay Atilla Günay (d. 8 Eylül 1960, İstanbul) Türk büyükelçi. 1978 yılında Kadıköy Anadolu Lisesi'ni ve 1982 yılında Ankara Üniversitesi Siyasal Bilgiler Fakültesi'ni bitirmiştir. 1983 yılında Dışişleri Bakanlığı'na girmiş çeşitli görevlerde bulunmuş, 2005-2008 yıllarında Dışişleri Bakanlığı Siyaset Planlama Genel Müdür Yardımcısı ve 2008-2010 yılları arasında Kazakistan Büyükelçisi olarak görev yapmıştır. Kendi isteğiyle emekli olmuştur. İngilizce, Fransızca ve Almanca bilmektedir. Kashiwazaki-Kariwa NÃ¼kleer Enerji Santrali Kashiwazaki-Kariwa Nükleer Enerji Santrali ( "Kashiwazaki-Kariwa genshiryoku-hatsudensho"), Japonya'nın Niigata prefektörlüğüne bağlı Kashiwazaki şehri ile Kariwa köyü arasında bulunan ve 4.2 km²'lik bir alana kurulu olan bir nükleer enerji santralidir. Santral, soğutma suyunu aldığı Japon Denizi'nin kıyısında yer almakta olup Tokyo Electric Power Company tarafından işletilmektedir ve net elektrik gücü derecelendirmesiyle dünyadaki en büyük nükleer güç istasyonuydu. Temmuz 2007 Chūetsu depreminin ardından santralin birimleri kapatıldı. 2009'dan itibaren santralin bazı birimleri tekrar faaliyete geçti. 2011 Tōhoku depremi ve tsunamisinin ardından santralin tüm birimleri yeniden kapatıldı. Santralin en erken 2017 yılında civarında tekrar faaliyete geçmesi planlanmaktadır. York County, Pensilvanya York İlçesi veya York County Amerika Birleşik Devletleri'nin Pensilvanya eyaletinde yer alan bir ilçedir. İlçenin nüfusu 2010 yılı itibarıyla 434,972'dir. Bu ilçe 19 Ağustos 1749 tarihinde Lancaster ilçesinin parçası olarak oluşturulmuştur. Bu ilçenin adı İngiltere'nin York şehrinden gelmektedir. Dmitri Donskoy Aziz Dmitri İvanoviç Donskoy (, ayrıca Dimitrii ya da Demetrius olarak bilinir), ya da Don'lu Dmitri, bazen basitçe Dmitri (d.12 Ekim 1350, Moskova) - (ö.19 Mayıs 1389, Moskova), II. Ivan'ın (1326–1359) oğlu. 1359'dan itibaren Moskova Büyük Prensi ve 1363'ten itibaren Vladimir Büyük Prensi olarak ölümüne kadar hükmetmiştir. Rusya'daki Moğol otoritesine açıkça meydan okuyan ilk Moskova prensiydi. Donskoy (yani "Don'un") takma adıdır, Don Nehri üzerinde gerçekleşen Kulikovskaya Muharebesi'nde (1380) Tatarlara karşı büyük zaferini ifade eder. 19 Mayıs'ta kutlanan ziyafet günüyle Ortodoks Kilisesinde bir Aziz olarak kabul edilmektedir. Dmitri, Moskova Prensliği tahtına 9 yaşındayken yükseldi. Çocukluk döneminde Rusya Metropoliti Aleksey, hükûmeti yönetti. 1360 yılında Altın Orda Devleti Hanı , Rus prenslikleri arasında en değerli olan Vladimir Prensliğini, Nizhniy Novgorod'lu Dmitri Konstantinoviç'e devretti. 1363 yılında, Prens'in görevden alınmasından sonra, Dmitri Ivanoviç, Vladimir'de taç giydi. Üç yıl sonra, Dmitri Konstantinoviç ile barış yaptı ve kızı Eudoxia ile evlendi. 1376'da, ortak orduları Volga Bulgaristan'ı harap etti. Dmitri'nin erken dönem hükümdarlığı sırasında en önemli olay Moskova Kremlini'ni inşa etmeye başlamasıdır; 1367'de tamamlandı. Yeni kale sayesinde şehir, Litvanya-Muskovit Savaşı (1368-72) sırasında Litvanya'lı Algirdas tarafından iki kere kuşatıldığında ayakta kaldı. Savaş, Lyubutsk Antlaşması ile sona erdi. 1375 yılında, Dmitri, kendi yararı için, Tver'li II. Mihail ile olan çatışmasında, Vladimir'e yerleşti. Kuzey Rusya'nın diğer prensleri onun yetkisini kabul ettiler ve Altın Orda Devleti'ne karşı yaklaşmakta olan mücadeleye birlik katkıda bulundular. Egemenliğinin sona ermesiyle, Dmitri Moskova Prensliği topraklarını ikiye katladı. Moğol hakimiyeti Dmitri'nin otuz yıllık hükümdarlığı sırasında Rusya'da çökmeye başladı. Altın Orda Devleti, iç savaş ve hanedan rekabetleriyle ciddi biçimde zayıfladı. Dmitri, Moğol otoritesinin çökmesinin avantajından yararlanarak Tatarlara açıkça meydan okudu. Tüm Rusya'da vergi toplamak için Han'ın imtiyazını elinde tutmasına rağmen, Dmitri, Moğollar'a karşı ilk Rus askeri zaferi kazanmasıyla ünlüdür. Bir Moğol generali ve tahta hak iddia eden Mamay Mirza, Dmitri'yi gücünü artırmaya teşebbüs etmesi üzerine onu durdurmaya çalıştı. 1378'de Mamay Mirza bir Moğol ordusu gönderdi, ancak Vodha Nehri Muharebesi'nde Dmitri'nin güçleri tarafından yenildi. İki yıl sonra Mamai şahsen Moskova'ya karşı büyük bir kuvvete liderlik etti. Dmitri ile Kulikovskaya Muharebesi'nde karşı karşıya geldi ve yenildi. Mağlup olan Mamay Mirza o anda rakibi olan Moğol generali Toktamış Han tarafından satıldı. Han artık Moğol egemenliği olan Rusya'nın parçalarını yeniden düzenledi ve Dmitri'nin Mamay Mirza'ya direnişi için Moskova'yı geçti. Ancak Dimitri, Toktamış'a ve Altın Orda'ya sadakat sözü verdi ve Moğol'un ana vergi toplayıcısı ve Vladimir'in Büyük Dükü olarak yeniden hizmet aldı. 1389'da ölümüyle Dimitri, Han'a danışmadan oğlu Vasili'ye unvanını vereceği ilk Büyük Dük oldu. Nizhniy Novgorod'lu Dmitri Konstantinoviç ile Rostov'lu Vasilisa'nın kızı Eudoxia ile evlendi. En az 12 çocukları oldu: Michael Dell Michael Dell (d. 23 Şubat 1965) Amerikalı iş insanı, yatırımcı, hayırsever ve yazar. Dünyanın en büyük teknoloji altyapı şirketlerinden olan Dell Technologies'in kurucusu ve CEO'sudur. Karayip levhasÄ± Karayip Levhası, Güney Amerika'nın kuzey kıyılarında, Orta Amerika'nın ve Karayip Denizi'nin altında bulunan okyanusal bir tektonik levhadır. Bu levha yaklaşık 3.2 milyon kilometrekarelik bir alana sahiptir Manu Trigueros Manuel 'Manu' Trigueros Muñoz (d. 17 Ekim 1991) İspanyol futbolcu, şu anda Villarreal CF'de orta saha pozisyonunda oynamaktadır. Dante Basco Dante Basco (d. 29 Ağustos 1975), Amerikan oyuncu, seslendirme sanatçısı ve dansçı. Video oyunları, filmler ve TV şovlarında yaptığı seslendirme çalışmaları ile tanınmaktadır. Jorge Sampaio Jorge Fernando Branco de Sampaio (d. 18 Eylül 1939, Lizbon), Portekizli siyasetçi ve avukat, 1996-2006 yılları arasında Portekiz cumhurbaşkanı olarak görev yaptı. 1989-1992 yıllarında Sosyalist Parti Genel Sekreteri, 1990-1995 yılları arasında Lizbon belediye başkanı olarak görev üstlendi. 2007-2013 yılları arasında da Medeniyetler İttifakı Yüksek Temsilcisi oldu. Cumberland İlçesi, Pensilvanya Cumberland İlçesi veya Cumberland County, Amerika Birleşik Devletleri'nin Pensilvanya eyaletinde yer alan bir ilçe. İlçenin nüfusu 2010 yılı itibarıyla 235,406'dır. İlçenin merkezi Carlisle şehridir. Ölüm Tarlası Ölüm Tarlası ile ilgili maddeler: Centre, Pensilvanya Centre İlçesi veya Centre County, Amerika Birleşik Devletleri'nin Pensilvanya eyaletinde yer alan bir ilçedir. İlçenin nüfusu 2010 yılı itibarıyla 153,990'dur. İlçenin merkezi Bellefonte şehridir. Anatoliy Zlenko Anatoliy Maksimoviç Zlenko (d. 2 Haziran 1938, Stavişe, Kiev) Ukraynalı diplomat. Kiev Üniversitesi'ni bitirmiştir. Dışişleri Bakanlığı'na girmiş, çeşitli görevlerde bulunmuş, 1983-1987 yıllarında Sovyetler Birliği'nin UNESCO daimi temsilcisi, 1987-1990 yıllarında Dışişleri Bakan yardımcısı, 1990-1994 ve 2000-2003 yılları arasında Dışişleri Bakanı, 1994-1997 yılları arasında Ukrayna'nın Birleşmiş Milletler nezdinde daimi temsilcisi, 1997-2000 yılları arasında Ukrayna'nın UNESCO daimi temsilcisi ve UNESCO yönetim kurulu üyesi ayrıca 1998 yılında Portekiz Büyükelçisi olarak atanmış, 2003 yılında Ukrayna Cumhurbaşkanı Leonid Kuçma'nın uluslararası konulardaki danışmanı, yine aynı yıl Birleşmiş Milletler İnsan Hakları Komisyonu'nda Ukrayna temsilcisi olmuştur. Gitassi Medya Grubu Gitassi Yayın Grubu, Medya sektöründe Reklam Pazarlaması, Medya pazarlaması Radyo ve Televizyon kuruluşları iştirakçiliği