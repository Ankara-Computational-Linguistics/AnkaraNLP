Ankara’da kurulan dernek Küba Büyükelçiliği'nin de desteğiyle kısa zamanda adını duyuran çalışmalar yaparak gelişmiş, 2006 yılında İstanbul Şubesini, 2009 yılında İzmir Şubesini, 2012 yılında da Eskişehir Şubesini açarak etkinliklerine devam etmiştir. Dernek kültürel, sanatsal etkinliklerin yanı sıra toplumsal, tarihi ve turistik alanda da Küba ile ilgili kamuoyu yaratmak için faaliyetlerde bulunmaktadır. Dernek ayrıca Küba Halklarla Dostluk Enstitüsü (ICAP) ile koordinasyon içerisindedir ve 2006 yılının Ekim ayında Avrupa Küba Dostluk Dernekleri Konferansı'na İstanbul’da ev sahipliği yapmıştır. Dernek Küba’yı tanımak isteyen özellikle genç Küba dostlarını yaz aylarında dünyanın dört bir tarafından Küba’ya gelerek özel bir programa dahil olan insanlarla buluşturmaktadır. Bu program dahilinde katılımcılar başkent Havana’nın dışında inşa edilmiş olan "Julio Antonio Mella Campamento Internacional" isimli kampta kalmakta, tarlalarda gönüllü çalışarak Küba ekonomisine yardım etmekte, konferanslara katılmakta ve çeşitli hastane, üniversite ziyaretleri gerçekleştirmektedir. Turistik bir ziyaretten öte bir program dahilinde ziyaret edilen kurumlarda yetkililerden bilgiler alınabilmekte ve konferanslara katılınabilmektedir. Dernek bu kapsamda farklı meslek gruplarından (doktorlar, avukatlar vb.) heyetler için özel ziyaret programları da oluşturabilmektedir. Dernek, orijinali günlük olarak Küba’da basılan Granma gazetesini dergi şeklinde aylık olarak 2009 yılına dek yayınlamıştır. Dergide Küba’dan haberler, Küba devletinden yetkililerin açıklamaları, başta Latin Amerika olmak üzere dünya siyasetine dair haber ve yorumlar, sanatsal, kültürel ve sporla ilgili haber ve yazılar bulunmaktadır. Dernek ABD’de tutuklu bulunan Küba Beşlisi olarak adlandırılan 5 Kübalının serbest bırakılması konusunda açıklamalar yapmıştır. Küba’ya karşı saldırılar gerçekleştirmek üzere özellikle Miami’de üstlenen ve örgütlenen mafya örgütlerine sızmış olan Beşli, ABD mahkemelerince uzun hapis cezalarına çarptırılmıştır. Küba’da yürütülen Beşli'ye Özgürlük kampanyasının bir benzeri de Türkiye'deki dernek tarafından yürütülmüş, dayanışma için imza toplanmış ve konuyla ilgili basın açıklamaları yapılmıştır. Dernek, Küba eski devlet başkanı Fidel Castro'nun doğumgünü olan 13 Ağustos tarihinde her yıl Türkiye'de ismi "Fidel" olan kişilerle beraber kutlama yapmaktadır. En son yapılan doğumgünü kutlamasına Türkiye'den çok sayıda Fidel isminde kişi katılmıştır. Derneğin Küba ile ilgili basılan bazı eserleri de bulunmaktadır: Tıbbi Onkoloji Derneği Tıbbi Onkoloji Derneği (TOD), merkezi Ankara'da bulunan bir sivil toplum kuruluşudur. Tıbbi Onkoloji Derneği, 5 Ağustos 1996 tarihinde, Bülent Berkarda, Metin Aran, Haluk Onat, Süheyla Serdengeçti, Necdet Üskent, Erkan Topuz ve Evin Büyükünal adlı doktorların girişimiyle kurulmuştur. TOD, amacı doğrultusunda, çeşitli yayınlar ve etkinlikler düzenlemekte, web sayfası aracığıyla kanser hastaları ve yakınlarının, hastalık hakkında bilgi sahibi olmalarına çalışmaktadır. Huskvarna Huskvarna, İsveç'in güneyinde yer alan bir şehirdir. Şehir, Göller Yöresi'nde, Vättern Gölü'nün güney kıyılarında kuruludur. Jönköping merkezine 5 km uzaklıkta olan kent, tarihte bu kent ile beraber gelişti. Tarihi 17. yüzyıla kadar uzanan kentte inşa edilen ilk yapı, İsveç kraliyeti tarafından 1680'de kurulan silah fabrikasıdır. 1757'de kraliyet dışına da satılmaya başlayan cephaneler, kenti zamanla önemli kılmaya başladı. Günümüzde bu fabrikada dikiş makineleri ve bisikletler üretilmektedir. 21,000'lik bir nüfusa sahip olan kentte balıkçılık ve ormancılık geçim kaynağıdır. Kentin uluslararası ismi "Husqvarna"'dır. Pygmalion (film, 1938) Pygmalion 1938 Britanyalı yapımı romantik komedi filmidir. Dünyanın birçok ülkesinde olduğu gibi Türkiye'de de özgün adı ile gösterilmiştir. Pygmalion, İrlandalı oyun yazarı George Bernard Shaw'ın 1913 yılında yazdığı aynı adlı tiyatro eserinden uyarlanmıştır. Bu oyun da yine aynı adı taşıyan Yunan Mitolojisi'ne dayanıyordu. Bernard Shaw aynı zamanda senaryonun yazılmasına da katkıda bulunmuştur. Anthony Asquith'in filmin başrol oyuncusu Leslie Howard ile birlikte yönettiği bu satirik komedi filminin diğer önemli rollerinde, sinemaya yeni adım atmış olan Wendy Hiller ve Scott Sunderland oynamışlardır. Filmin kurgusunu ise o tarihte henüz yönetmenliğe geçmemiş olan David Lean yapmıştır. Filmin siyah beyaz görüntüleri Harry Stradling Sr.'a aittir. Üst tabakadan bir bilim adamı, sesbilimci ve konuşma hocası Henry Higgins (Leslie Howard) bataklıktan çıkaracağı kaba saba konuşan bir sokak kadınını (Wendy Hiller) kısa süre içinde büyüleyici bir sosyete gülüne dönüştüreceğine dair arkadaşı ile iddiaya girer ve sonunda yarattığı bu eserine aşık olur. Filmin/oyunun dayandığı Yunan Mitolojisi'nde ise, Kıbrıs'lı bir heykeltıraş olan Pygmalion kendi yonttuğu bir heykele aşık oluyordu. Aralarında Bernard Shaw'un da bulunduğu senaryo ekibine En İyi Uyarlama Senaryo Akademi Ödülü verilmişti. Film, en iyi film, en iyi erkek ve kadın oyuncu dallarında olmak üzere 3 dalda daha Akademi Ödülü'ne aday gösterilmişti. Venedik Film Festivali'nde ise Leslie Howard'a en iyi erkek oyuncu Volpi Kupası verildi. Eserin çok sayıda uyarlamaları yapılmıştır. Bunlardan en tanınmışı 1956 tarihli My Fair Lady adlı Broadway müzikali ve bundan uyarlanan aynı adlı 1964 tarihli müzikal filmdir. George Cukor'un yönettiği Audrey Hepburn ve Rex Harrison'lu bu technicolor film tam 8 Oscar kazanmıştı. Üst tabakadan, varlıklı ve bekar bir aristokrat olan Henry Higgins (Leslie Howard) aynı zamanda bir bilim adamıdır. Bir sesbilimci olan profesör Higgins çalışmalarını İngiliz dili ve diyalektleri üzerinde yoğunlaştırmıştır ve bir konuşmayı kısa bir süre dinleyince sesin sahibinin İngiltere'nin hangi bölgesinden, hatta Londra'nın hangi mahallesi, hatta sokağından olduğunu hemen söyleyebilmektedir. Zamanın yüksek teknolojili aletleri ile donattığı evininin bir bölümünü laboratuvarı haline getirmiş olan profesör güzel konuşma dersleri de vererek birçok insanı sosyeteye kazandırmıştır. Yolda karşılaştığı ve birbirlerinin bilimsel çalışmalarını uzaktan uzağa takip ettikleri kendisi gibi bir fonetik uzmanı olan Albay Pickering'i (Scott Sunderland) birlikte çalışmak üzere evine davet etmiştir. Her zaman olduğu gibi farklı konuşma şekillerini not ettiği bir saha çalışması için bulunduğu Londra'nın Covent Garden bölgesinde Cockney aksanı ile kaba saba ve argo konuşan, kir pas içindeki çiçekçi kız Eliza Doolittle'la (Wendy Hiller) karşılaşır. Bilimsel alanda kendine güveni sonsuz olan Higgins, meslektaşı ile hemen bir iddiaya girer. Altı ay içinde doğru dürüst konuşmayı bile beceremeyen aşağı tabakadan bu sokak kızını eğitecek ve onu bir düşes yapacaktır ve sürenin sonunda onu sosyeteye tanıştırdıklarında onun bir asil olmadığını kimse fark edemeyecektir. Çiçekçi kızı evine alan profesör onu gece gündüz çalıştırarak önce Cockney aksanından kurtarır, sonra da konuşma sanatının inceliklerini ve görgü kurallarını öğretir. Devreye giren güzellik uzmanlarının da katkısıyla tamamen farklı bir insan haline gelen Eliza'yı sosyeteye taktim etme zamanı gelir. Eliza Doolittle şehrin tüm aristokratlarının davetli olduğu baloda hiç falso vermez, hatta kendine güveni, zarafeti, cazibesi ve güzelliği ile bir Macar soylusu zannedilir. Zafer sarhoşluğu içindeki Higgins işinin bittiğini düşünerek Eliza'yı başından savar. Fakat Eliza kendisini değiştiren bu insana aşık olmuştur. Kısa süre sonra bunun tek taraflı olmadığı anlaşılacaktır. George Bernard Shaw'un 1913'te yazdığı original oyunu perdelerini ilk kez Londra'da on 11 Nisan 1914'te açtı. O zamandan beri bu oyunun onlarca sinema uyarlaması yapıldı. Bunların bir kısmı sadık uyarlamalar oldular ama bir kısmı da oldukça serbest uyarlamalardı. Silahtar Silahtar Ağa, Enderûn'un en nüfuzlu siması ve amiriydi. Saray anane ve nizamına göre has oda ağalarının en kıdemlisi, padişaha silahtar olurdu. Fakat asırlar boyunca daima padişahlar silahtarlarını has odalılar arasından, sevdikleri ve itimat ettikleri bir sima olarak kendileri seçmişlerdi. Silahtar yapmak istedikleri zülüflü ağayı, aşağı koğuşlardan birinde de olsa, evvela bir fermanla has odaya aldırtmış ve sonra da silahtar tayin etmişlerdir. Silahtar ağa olmak bir Enderûnlu için en büyük gaye idi. Silahtar ağa padişah sabah namazı vaktinde haremden çıkıp Enderûn'a geldiği andan, bazen yatsı namazından sonra harem'e döneceği ana kadar sürekli hükümdarın yanında bulunurlardı. Padişah ile devleti bilfiil idare eden sadrazam arasında muhabere vasıtası silahtar ağaydı. Bir sadrazam için silahtar ağa ile bağdaşmamak, en ufak bir bahane ile sadrazamın azline sebep olurdu. Bir silahtarın husumetine uğramak ise ekseriya vezirin idam edilmesine kadar giderdi. Saraydaki tüm silahlardan ve padişahın silahlarından sorumlu olurlardı altı bölük halkıda denen kapıkulu süvarilerinden silahtar bölüğünün başında bulunur ve savaşta merkezde padişahın yanında yer alırlardı. Silahtar ağalar saraydan bir devlet memuriyetiyle çıkacakları zaman, kendilerine en az beylerbeyi rütbesiyle paşalık verilirdi. Son derece nüfuz sahibi gözde silahtarlar da vezir veya Kaptan-ı derya gibi önemli mevkilere getirilirlerdi. Pek azı sonra da sadrazamlığa getirilirdi ve ekseriya da padişahın ya kızını yahut kız kardeşini alarak hanedana damat olurlardı. Silahtar Mustafa Paşa gibi kimseler silahtarlıkdan paşalığa kadar yükselmiştir Billy Joel William Martin Joel (9 Mayıs 1949), Amerikalı rock müzisyeni ve şarkı sözü yazarıdır. Gençliğinde piyano dersleri almış, 1960'lı yıllarda çeşitli rock gruplarında piyano çalmıştır. 1973'te piyasaya çıkan "Piano Man" adlı şarkısı hit olunca, ismini duyurmuştur. Just the Way You Are ile 1977'de Grammy Ödülü kazanmıştır. Elton John ile arkadaş olan Joel'in bu müzisyenle birçok düeti bulunmaktadır. 2 Ekim 2004'te kendisinden 33 yaş küçük Kate Lee ile evlenmiştir. Bu Joel'in üçüncü evliliğidir. Daha önceki eşleri ise Elizabeth Weber ve Christie Brinkley'dir. Freimarkt Freimarkt (İngilizce: Free Fair) 1035'den bu yana Almanya'nın Bremen şehrinde düzenlenen ülkenin en köklü fuarıdır. Ülke çapında en önemli fuar olarak gösterilen Oktoberfest 1810'dan bu yana düzenlenmektedir. 4 milyon fazla ziyaretçisiyle Kuzey Almanya'daki en büyük fuar organizasyonu olarak gösterilmektedir. Fuar, Ekim ayının son 2 haftasında 17 gün olarak kutlanmaktadır. Fuar Cuma günü başlayıp Pazar günü sona erer. 100.000 metrekarelik bir alanda düzenlenen fuar Küçük Fuar ve Ana Merkez olmak üzere iki bölümden oluşmaktadır. Oktoberfest'te olduğu gibi bira çadırları bu fuarda da kurulmaktadır. Stuttgart Bahar Festivali Stuttgart Bahar Festivali (Almanca: Stuttgarter Frühlingsfest, Cannstatter Wasen), Almanya'nın Stuttgart kentinde her yıl Nisan ayının ortasından Mayıs ayının başına kadar düzenlenen festivaldir. Cannstatter Wasen'de düzenlenen fuar sonbaharda düzenlenen fuara göre daha kısa sürer. Sonbahardaki festivalde olduğu gibi bu fuardada pek çok ilgi çekici faaliyetler vardır. 47 metrelik dönme dolabı ve büyük hızlı tren fuarda en çok ilgi çekenlerin başında gelmektedir. Fuar Cumartesi günü Stuttgart belediye başkanının geleneksel açılışıyla başlamaktadır. Kaldıraç kuralı Kaldıraç kuralı, iki bileşeni bulunan faz diyagramlarında bileşenlerin birbirlerine göre miktarlarını bulmak için kullanılır. Bileşenin herhangi bir miktarından X eksenine paralel bir doğru çizilir ve bu doğrunun faz geçiş sınırlarının kestiği yere uzaklıkları alınarak kaldıraç kuralı uygulanır. α ve β iki ayrı fazı ifade etmektedir. Burada "n", α fazının miktarını; "n" ise β fazının miktarını gösterir. Buradan ve eşitliklerine ulaşılır. TRT 4 TRT 4, 30 Temmuz 1990 - 31 Ocak 2011 tarihleri arasında yayın yapmış genellikle kültür, sanat ve müzik programları ağırlıklı olarak yayınlamış devlet televizyon kanalı. Kanalın temeli, 1975'lere kadar gitmektedir. TRT İzmir Televizyonunun İnternasyonal İzmir Fuarı nedeniyle yapmış olduğu yayınlarla yayın hayatına başlamıştır. 30 Temmuz 1990 yılında resmi olarak test yayınlarına başlamıştır. Asıl amacı 13-26 yaş grubu gençleri hedef alarak, gençlere ve öğrencilere yönelik yayın yapmak olan TRT 4, ilk kurulduğunda, hafta içleri 4, hafta sonları ise 4,5 saat yayın yapmaktaydı. Yayınladığı ders programlarının birçoğunu, o dönemde seçtikleri uzman kadroların yanı sıra TRT'nin kendi bünyesindeki seslendirme sanatçıları da sunmuştur. Ayrıca yine ilk yıllarında çeşitli yabancı dizileri de ekrana taşımıştır. 1995 yılından itibaren yayın içeriğine at yarışları kuşağını da eklemiştir. Ancak en önemli yayınları şüphesiz TRT 4'ün simgesi haline gelen Türk Sanat Müziği ve Türk Halk Müziği kuşakları olmuştur. 24 Ekim 2008 Cuma günü TRT Çocuk kanalının açılmasıyla birlikte TRT Çocuk ile dönüşümlü yayına başlamıştır. 16 Kasım 2009 günü TRT Müzik kanalının açılmasıyla TRT 4 ve TRT Müzik logosunu beraber kullanarak TRT Müzik yayını yapmıştır. TRT Çocuk frekansı üzerinden belli bir saatten sonra TRT Müzik ile yaptığı ortak yayınlarda kullandığı logosu 4 Nisan 2010'da (diğer tüm TRT logolarında olduğu gibi) yenilenmiştir. 31 Ocak 2011'de TRT Okul kanalının açılmasıyla birlikte TRT Çocuk kanalı, 22.00'dan itibaren TRT Okul yayını yapmaya başlamıştır. Böylece TRT 4 bu tarihten itibaren tamamen kapanmıştır. Kirov Türkiye Sosyalist İşçi Partisi Türkiye Sosyalist İşçi Partisi (TSİP), 12 Mart Dönemi'nden sonra kurulan ilk sosyalist parti. Başlıca kurucuları; Ahmet Kaçmaz, Yalçın Yusufoğlu, Oya Baydar, Osman Sercan, Aydoğan Gezer, Burhan Şahin, Ali Kar, Hamdi Gülen, Hikmet Karahan, İbrahim Şahin olan TSİP'in kuruluş tarihi 16 Haziran 1974 olarak kabul edildi. İlk görev bölümünde Ahmet Kaçmaz Genel Başkanlığa, Yalçın Yusufoğlu Genel Sekreterliğe; Burhan Şahin, Oya Baydar, Çağatay Anadol, İbrahim Seven, Mehmet Şahin, Aydoğan Gezer ve Veli Gürcan Merkez Yürütme Kurulu üyeliklerine getirildi. Merkez Yürütme Kurulu'ndaki görev bölümünde, Genel Saymanlığa Mehmet Şahin, Teşkilatlanma Sekreterliği'ne Çağatay Anadol, Eğitim, Propaganda Sekreterliği'ne Oya Baydar seçildiler. TSİP'in kuruluşundan önce kimi parti kurucularınca yayımlanmaya başlanan aylık İlke, haftalık Kitle dergileri, süreç içinde parti yayın organları durumuna geldi. İlk programında esinlenilen Dr. Hikmet Kıvılcımlı'nın görüşleri, Eylül 1975'te İlke dergisinde eleştirilerek, yeni bir program hazırlanacağı açıklandı. Nitekim Parti'nin I. Kongresi'nde (21-27 Mart 1976) yeni bir parti programı ve çeşitli kararlar kabul edildi. Yeni programda çağımızın kapitalizmden sosyalizme geçiş çağı olduğu, Türkiye kapitalizminin tekelci bir nitelik kazandığı, halkın demokratik iktidarının kurulması için "Halk Cephesi"nin gerekli olduğu; Türkiye'deki bağımsızlık ve demokrasi mücadelesinin sosyalizm mücadelesiyle birleşip tamamlandığı kabul edildi. I. Kongre sonunda Merkez Yürütme Kurulu'na Ahmet Kaçmaz, Yalçın Yusuf oğlu, Aydoğan Gezer, Çağatay Anadol, Öner Ciravoğlu, Mehmet Yücel, Mehmet Aköz, Hikmet Karahan ve Veli Gürcan seçildiler. TSİP'in etkinliğe başlamsından bir süre sonra, partinin kuruluşuna katılan kimi gruplar, izlenen siyasal doğrultuya ve kimi ideolojik saptamlara karşı çıkarak partiden ayrıldı. I. Kongre sonrasında da İlke dergisi sahibi Oya Baydar da içinde, kimi parti kurucuları TSİP'den ayrıldı. Parti, 15 ilde tüm ilçelerle örgütlenme koşulunu yerine getirmediği için 1977 genel seçimlerine katılamadı; bunun üzerine CHP'ye oy verilmesi GYK'ca kabul edildi. TSİP 1977 yerel seçimlerine ise katıldı. İl Genel Meclisi 23 ilde 29.249 (%0,2), Belediye Başkanlığı seçiminde 20 belediyede 8.261 (%0,1) oy topladı. Seçimlere katılmadığı yerlerde TİP'e oy verilmesi çağrısında bulundu. Aralık 1978'de toplanan II. Büyük Kongre'den sonra TSİP, 1 Mayıs 1979 ügnü gerçekleşmek üzere TİP'le birleşme grişiminde bulunduysa da, bu birleşme gerçekleşmedi. 1979 üçte bir Senato yenileme ve 5 milletvekilliği için yapılan ara seçimler öncesinde TSİP, bir sol blok kurulmasını önerdi. Blok kurulamayınca kimi devrimci demokrat gruplarla bağlaşan TSİP, Senato seçimlerinde 62.105 (%1,31), 5 milletvekilliği için yapılan seçimde de 6.735 (%0,54) oy topladı. 12 Eylül 1980 hareketinden sonra öteki siyasal partilerle birlikte kapatılan ve üyeleri hakkında değişik davalar açılan TSİP, bir dönem gündelik daha sonra haftalık olarak Gerçek gazetesini yayınladı. 12 Eylül 1980 darbesiyle kapatılmış olmasına rağmen o dönemde de varlığın sürdüren tek parti olup, Sosyalist Birlik Partisi'nin kuruluş çalışmaları sırasında kongresini toplayıp, sosyalist solda birliğin sağlanabilmesi amacıyla (bir kısım partililerce) kendisini feshetmiştir. Diğer bir kısım partililer, partinin kapatılma girişimini ulusal ve uluslararası gelişmeleride dikkate alarak likitadörlük anlamına geleceğini ve "12 eylül darbesi sırasında kapatılmış bir partiyi açmamak, onları haklı çıkarmak olur" düşüncesinden hareketle partinin devamı yönünde örgütlü varlığını sürdürme kararı almıştır. 12 Eylül darbesi sırasında kapatılan siyasi partilerin bir referandumla yeniden açılabilmesi mümkün olunca gerekli girişimler yapılarak 3 Ocak 1993 tarihinde Veli Gürcan ve Gültekin Gazioğlu'nunda katılımıyla Turgut Koçak, Hasan Şahin, Ali Öner, Sermin Öner, Necdet Coşkun, Nuri Geçgili ve arkadaşlarınca genel kurul toplanarak yeniden açık siyasi yaşama geçilmiştir. 3 Ocak 1993 tarihinde Ankara'da yapılan kongre Hasan Şahin'nin divan başkanlığı altında gerçekleştirilmiş ve en yaşlı üye sıfatıyla Veli Gürcan açılış konuşması yapmıştır. Kongre sonucunda Turgut Koçak genel başkanlığa seçilirken, GYK toplantısı sonucunda Hasan Şahin Genel sekreterliğe, Necdet Coşkun Genel saymanlığa seçilmiştir. 2014 Türkiye cumhurbaşkanlığı seçimi'nde Ekmeleddin İhsanoğlu'nu desteklemiştir. 4 Şubat 2020'deki resmî verilere göre partinin üye sayısı 68'dir. Speed of Sound "Speed of Sound", İngiliz alternatif rock grubu Coldplay tarafından "X&Y" adlı albüm için yazılan şarkıdır. Parça, Amerika Birleşik Devletleri'nde albümün ilk teklisi olarak 18 Nisan 2005 tarihinde yayımlanmış ve "Billboard" Hot 100 listesinde 8 numaraya kadar çıkmıştır. İngiltere'de 23 Mayıs 2005 tarihinde piyasaya sürülmüş ve İngiltere listesinde 2 numaraya yükselmiştir. ASCAP tarafından "Yılın Şarkısı" seçilen şarkı, müzik eleştirmenlerinden olumlu tepkiler toplamıştır. 2006 Grammy Ödülleri'nde iki adaylığı bulunmaktadır: "En İyi Rock Şarkısı" ve "En İyi Grup Vokal Rock Performansı". MTV Video Müzik Ödülleri'nde "En İyi Şarkı" ödülünü kazanmıştır. Ayrıca 2006 BRIT Ödülleri'nde "En İyi Britanyalı Tekli" ödülünü kazanmıştır. "Speed of Sound" parçasının video klibi 22-23 Nisan 2005 tarihleri arasında Los Angeles'ta çekilmiştir. Video klibin yönetmenliğini Mark Romanek üstlenmiştir. 2005 MTV Video Müzik Ödülleri'nde dört dalda adaylığı bulunmaktadır: "Yılın Videosu", "En İyi Özel Efektler", "En İyi Düzenleme" ve "En İyi Sinematografi". Bang & Olufsen Bang & Olufsen (B&O, OMX: BO B), yüksek kalite ses ürünleri, televizyonlar ve telefonlar üreten bir Danimarkalı şirket. 1925 yılında Peter Bang ve Svend Olufsen tarafından kuruldu. Şirketin ilk önemli ürünü, o dönemde radyolar çoğunlukla akü pillerle çalıştıkları hâlde alternatif akımla çalışan bir radyo idi. Türkiye'de toplam 4 tane Bang & Olufsen mağazası bulunmaktadır: 2 tanesi İstanbul'da Istinye Park ve Nisantasi'nda, 1 tanesi Ankara'da ve 1 tanesi İzmir'de. David Copperfield (roman) David Copperfield, İngiliz yazar Charles Dickens'ın klasikleşmiş bir romanıdır. İlk kez 1849 yılında yayımlanmıştır. Annaziler Annaziler (Kürtçe: انازیان, Annazîyan Arapça: عنازيون 'Annazīyūn), Şerefname'de Ayyarî adıyla anılan, 990 yılında Ebu’l-Feth Muhammed bin Annaz tarafından kurulmuş ve 126 yıl hüküm sürmüş bir Kürt hanedanı.. Annazilerin hükmettiği bölge, bugünkü İran-Irak sınır bölgesinde Kirmanşah, İlam, Hulvan, Dinaver, Mandali, Şehrizor ve Dakuk gibi yerleri kapsamaktaydı. 2008 Eurovision Şarkı Yarışması'nda Ermenistan 2008 Eurovision Şarkı Yarışması'nda Ermenistanın temsilcisi olarak ARMTV, ülkenin tanınmış şarkıcılarından Siruşo'yu görevlendirmiştir. 8 Martta, ülkeyi temsil edecek şarkının belirlenmesi için düzenlenen seçim programında Siruşo, jüri tarafından belirlenen dört şarkıyı seslendirdi ve teleoylama sonucuna göre oyların çoğunluğunu alan "Kele Kele" adlı şarkı birinci gelerek temsil hakkını kazandı. 20 Mayıstaki 1. yarı finalde yarışan Ermenistan 139 puanla Yunanistan'ın ardından ikinci gelerek (yarı final dereceleri yarışma sona erdikten sonraki günlerde açıklanır) finale yükseldi. 24 Mayısta yapılan finalde ise 199 puanla ülke dördüncü olarak günümüzdeki en iyi derecesini elde etti. Hezâresbîler Luristan Atabeyliği, Fedlaviyan ya da Hezarhespan (Kürtçe:Hezarhespî veya Fedlewî, Farsça: لر بزرگ Lor-e bozorg), Ortaçağ'da (1148-1424) günümüzün İran'ın Luristan ve Fars eyaletlerinde hüküm sürmüş bir Kürt hanedanlığı. Luristan Atabeyliğinin kurucusu kuzey Suriye'den Azerbaycan üzerinden Luristana göç eden Fedla adında bir beydir. Onun adından yola çıkarak bu hanedanlığa Fedlavi denilmiştir. Ancak çoğu kaynaklarda Hezarhespiler'de diyede geçer. "Hezar" Kürtçe'de bin, "Hesp" ise at anlamına gelir, ek olan "an" çoğunluk ifade eder, (Hezar (Bin) hesp (at) an (lar). 1424 yılında Timurlar hükümdarı Şahruh tarafından feth edilerek son verilmiştir. Ekspresyonist mimarlık Ekspresyonist mimarlık veya Dışavurumcu Mimarlık, modern mimarlık akımlarından biridir. Almanya’da I. Dünya Savaşı sonrası ortaya çıkan "Ekspresyonist mimarlık", 1930’a kadar varlığını sürdürmüştür. Çok kesin ve çizgileri belirlenmiş bir üsluba sahip değildir. Ekspresyonist mimarlık, genelde tarihten biçim aktarmaları yapmayı yadsımış olmasına rağmen ortaya çıkan bazı ürünlerde geçmişi yorumlama çabası görülmektedir. Yine de Ekspresyonistlerin ana özelliği hiçbir biçimsel ön yargı taşımamaları ve daima yaratma sorunsalını ön plana çıkarmalarıdır. P. Behrens, ilk Ekspresyonist mimar olarak bilinmektedir. Onun 1908–13 yılları arasında Berlin’de AEG firması için yaptığı yapılar akımın başlangıç ürünleri sayılırlar. Daha sonraları H. Poelzig ve E. Mendelsohn gibi mimarlar da Ekspresyonizme yönelirler. Berlin yakınlarındaki Postdam’daki Einstein Kulesi (1920) Ekspresyonizmin klasik yapıtı sayılır. 1920’li yıllarda Hollanda’da Ekspresyonist doğrultusunda ürünler belirmeye başlandı. En önemli sanatçı M. de Klerk’tir. Danwon Kim Hongdo (1745-c. 1806), Danwon olarak da bilinen Joseon Hanedanlığı döneminde yaşamış bir ressamdır. Gwangju Kim Boyu'ndan olan Hongdo, bugünkü Güney Kore'nin Ansan şehrinde, o günün en ünlü hattatlarından biri olan Kang Sehwang tarafından eğitilmiştir. "Dohwaseo" (ressamlık atölyesi)'nin bir üyesi olarak kraliyet hizmetinde çalışmaya başlamış ve Joseon sarayının resmi görevlisi olmuştur. Ayrıca Kral Jeongjo'nun portresini de çizmiştir. Danwon, Hollandalı usta ressamlar gibi Kore'nin günlük hayatını resmeden ilk Koreli ressam olarak bilinmektedir. Bundan dolayı resimleri bugün bile Joseon'un günlük yaşantısının estetiğini yansıttığı için de değerlidir. Danwon, Hyewon ve Owon'la beraber "Three Wons" (Üç Wonlar)'dan biri olarak hatırlanmaktadır. Ayrıca 15. yüzyılın en büyük üç ressamdan biri olan An Gyeon'la, çoğu kez Owon'un çalışmalarında birleşmekteydi. Danwon'un çalışmaları birçok kişi tarafından hâlâ büyük değer görmektedir. Gençliğini geçirdiği ve sanatı öğrendiği şehir olan Ansan'da anısı kutlanmaktadır. Kendisinden sonra Danwon-gu denilen bölgede Ansan'da yılda bir kez "Danwon Sanat Festivali" düzenlenmektedir. Birçok kamusal alan çalışmalarıyla dizayn edilmiştir. AteÅŸgede Ateşgede, İslamiyet öncesinde İran’da kutsal ateşin içinde yandığı yapı ya da alana verilen isimdir. Örtülü bir mekân zorunluluğu olmayan ateşgedenin mekânı, üstü açık özel bir kesim ya da doğal petrol sızıntısının yandığı bir alan da olabilir. Yapı olarak inşa edilmiş ateşgelerin temel örneği, dört masif ayaklı, üstü kubbeyle örtülü bir yapıdır. Tromp geçiş öğelerine oturtulmuş kubbeleri ve masif taşıyıcılarıyla bu tür ateşgedeler, İslam döneminde kubbe sistemlerinin evrimini etkilemişlerdir. Lotus Elise Lotus Elise, Lotus'un 1996 yılında satışa sunduğu roadsterdır. Lotus'un Proton bünyesindeki ilk araçtır. 2002 yılında yenilendi ve Toyota motorlarına kavuştu. Taşizm Taşizm, resim sanatında düzensiz biçimli renk lekeleri ve damlalarının kullanılmasını temel alan sanat biçimidir. Terim, Fransızca ""tache"" ("leke") sözcüğünden türetilmiştir. Bu anlayış önceden bir resmetme eylemini yadsıyarak, sanatsal yaratmada rastlantısalcılığın ön plana alınmasını öngörmektedir. Amerika'da ortaya çıkan soyut dışavurumculuk akımının Avrupa sanatındaki eşleniği olarak değerlendirilebilir. Bu akıma verilen diğer adlar "l'art informel" (Amerikan sanatındaki "action painting" benzeri) ve "abstraction lyrique" (Amerikan sanatındaki "Lyrical abstraction" benzeri) idir. Paris Okulu terimi II. Dünya Savaşı'nın ardından taşizm yerine kullanılmaya başlamıştır. Bu akımın önemli destekçileri arasında Jean Dubuffet, Pierre Soulages, Nicholas de Stael, Hans Hartung, Serge Poliakoff ve Georges Mathieu gibi sanatçılar bulunmaktadır. Chilvers'a göre "taşizm" terimi ilk kez 1951 yılında kullanılmış (Fransız eleştirmenler Charles Estienne ve Pierre Guéguen tarafından ortaya atılmıştır) ve Fransız eleştirmen ve ressam Michel Tapié tarafından yazılan "Un Art autre" (1952) adlı kitapla tüm dünyaya duyurulmuştur. Kübizme tepki olarak doğan taşizm; ani fırça darbeleri, damla ve lekelerle özdeşleştirilmiş ve zaman zaman hat sanatını andıran bir kimliğe bürünmüştür. Taşizm, sanat eleştirisinin ön planda olduğu 1950'li yılların Fransası'nda başı çeken Art Informel akımıyla da yakından ilintilidir. Ne var ki, bu akımın algılanma biçimi geleneksel anlayışla pek örtüşmemektedir. Baby Bash Ronnie Ray Bryant ya da bilinen adıyla Baby Bash (18 Ekim 1975, Vallejo) Amerikalı şarkıcı. Baby Bash, bu lakabını eskiden kullandığı Mitsubishi marka arabasından aldı. Baby Bash, annesi ve babası eroin kullanmaya başlayınca, büyükannesi ve müziğe yönelmesinde büyük etkisi olan amcaları tarafından yetiştirildi. Yakın çevredeki yeraltı Latin rap dünyasının bir parçası olmayı başaran Bash, arkadaşları Kid Frost ve Jay Tee'yle birlikte Potna Deuce, Latino Velvet gibi gruplara katıldı. Frankie J ve Kumbia Kings gibi isimlerle tanışıp, daha sonra da birlikte çalışmaya başlamaları Baby Bash için büyük bir adım oldu. Müzikte ilerlemesine rağmen basketbolu da her zaman alternatif bir kariyer alanı olarak gördü. Prodüktör Happy Perez'le birlikte çalışmaya başlayıp da müzik kariyerinde yükselince basketboldan vazgeçti. Uyuşturucu satıcılığını bıraktı ve ilk albümü olan "Savage Dreams"i 2001 yılında Dope House etiketiyle yayınladı. Bu albümde Baby Beesh adını kullanan Bash, E-40'tan Tom Petty ve Steel Pulse'e kadar oldukça farklı isimleri dinledi. Single, Teksas'ta inanılmaz bir ilgi görünce Universal vakit geçirmeden Baby Bash'i masaya oturttu. 2003'te yayınlanan ve çok geniş bir kitle tarafından tanınmasını sağlayan "The Smokin' Nephew" albümünde çok farklı müzik türlerinin etkileri hissediliyordu. Bu albümden iki yıl sonra "Super Saucy" ile geri dönen Baby Bash'in "Cyclone" albümü ise 2007'de satışa sunuldu. Baby Bash, 2008'in sonuna doğru vizyona girecek olan "Primos" filminde Chingo Bling ve Danny Trejo ile birlikte rol alarak zengin olma hayalleri kuran üç kuzenden birini canlandıracak. Sri Aurobindo Sri Aurobindo ya da Aurobindo Akroyd Ghosh (d. 15 Ağustos 1872 - ö. 5 Aralık 1950) şair, öğretmen, yazar, düşünür ve bir yogidir. 1900'lü yılların başlarında Hindistan'da bağımsızlık fikrinin yayılmasına yardım etti. Bhagavat Gita'daki yoga yorumlarına benzer bir şekilde integral yogayı kurdu. 1872'de Kalküta'da doğar. Babası Krishnadhan Ghose doktordur, tıp eğitimini İngiltere'de tamamlayan babası tamamen batılı görüş açısına sahiptir. 5 yaşında Darjeling'de devlet yönetiminde görevli İngiliz ailelerin çocuklarıyla birlikte eğitimine başlar. 2 yıl sonra babası tarafından ağabeyi ile birlikte İngiltere'ye götürülür. Babası oğullarını Manchester'de rahip Drewett'e teslim eder. Yaşları ilerlediğinde, eğer isterlerse, din seçimini kendileri yapabilmeri için hiçbir din eğitimi verilmemesini söyler. Ve 13 yıl boyunca yalnız bırakır. Aurobindo 12 yaşında Londra'da St.Paul okulununa girer. O esnada hem Latinceyi hem de Fransızcayı çok iyi bilmektedir. Daha sonra Dante ve Goethe'yi özgün dilinde okuyabilecek kadar Almaca ve İtalyanca öğrenir. 1890'da Cambridge'deki King's College'den burs kazanır. Katıldığı Yunanca ve Latince şiir yarışmalarında ödüller kazanır. Aynı yıllarda artık Hindistan'ın bağımsızlığını düşünmeye başlar. Cambridge'de Hint öğrenciler derneği İndian Majlis'in sekreteri olur, devrimci söylevler vermeye başlar. 1893'te İngiltere'den ayrılır, Hindistan'a döner. Vatanının kültürünü öğrenir. Hem batıyı hem de doğuyu sindirmiştir artık. 4 yıl sonra Baroda College'de Fransızca ve İngilizce öğretmeye başlar. Ve Hindistan'ın özgürlük ideali için çalışmaya devam eder. Maharatra ve Bengal'de gizli örgütlerle temasa geçer. Mrinalini Devi ile evlenir. Yaşadığı bir deneyim sebebi ile yogaya başlar. Amacı ruhsal bir kurtuluş değil, etkin olabilmektir. Bunu şu sözleri ile ifade eder;”Yoga emeğin mükemmeliğidir.” 1906]'da Kalküta'ya yerleşir, Bande Mataram adlı gazeteyi yayınlamaya başlar. İngiliz hükümeti tarafından isyana teşvik eden yazıları nedeniyle tutuklanır. Daha sonra serbest bırakılır, yazılarında ırkçı veya hükümeti suçlayıcı bir unsur bulunamaz, tek anlattığı özgürlüktür. Baroda"da yogi Lele ile tanışır ve nirvana yı deneyimler. Birkaç ay sonra Alipore bombalanması davasında tutuklanır. 1 yıl hapis cezasına çarptırılır. Artık Hindistan'da yeterli bağımsızlık fikrinin aşılandığını düşünür, bundan sonra eylemci sıfatı yerini spritüel sıfatına bırakır. 1910’da Pondicherry’e ulaşır ve burada 4 yıl sonra Anne olarak anılan Mısırlı bir anne ve Edirneli babanın kızı olan Mira Alfassa ile tanışır.Aynı yıl İngilizce aylık felsefi dergi Arya'yı çıkartmaya başladı. Anne Japonya'dan döndükten sonra Aurobindo'nun ruhsal yolculuğuna eşlik etti. 1926'da Aurobindo inzivaya çekilir. 75. doğum gününde Hindistan'ın bağımsızlığına tanık olur. 5 Aralık 1950'de öldü. Onun bıraktığı yerden integral yola Anne devam etti. Ã–zhan Eren Özhan Eren (d. 8 Mart 1959, İstanbul), Türk Müziği sanatçısı ve yönetmen. İlkokulu memleketi olan Amasya’da okudu, Yüksek öğretimini Ankara’da tamamlayarak Harita Mühendisi oldu. Ankara’da ve Türkiye’nin çok çeşitli illerinde mühendislik yaptı, toprağını ve insanını tanıdı. Lise yıllarında okul orkestrasında başlayan müzik çalışmaları, yaptığı bestelerinin daha sonra TRT Repertuvarına kabul edilmesiyle artarak devam etti. Diğer yandan da çeşitli özel dersler ve koro çalışmalarıyla müzik hayatını sürdürdü. Bu dönemde Türk Müziği’nin hemen hemen bütün formlarında çalışmalar yaptı, eserler üretti. Müzik kendisi için vazgeçilmez olduğunda İstanbul’a taşındı. Bazıları çeşitli ödüller de alan birçok sinema filmi, televizyon dizisi, belgesel ve reklamlara müzik yaptı. Uzun süredir ara verdiği şarkı bestekârlığına bazı arkadaşlarının albüm çalışmaları nedeniyle yeniden başladı. This Boy's Fire "This Boy's Fire", Santana'nın toplama albümü "Ultimate Santana"'dan çıkan ikinci teklisi. Parçada, Santana'ya Jennifer Lopez ve Baby Bash eşlik etmektedir. Parça için bir video klip çekilmemiştir. Erol Zihni GÃ¼rsoy Erol Zihni Gürsoy, (d. 15 Ocak 1937, Maraşlı, Çaykara, Trabzon, Türkiye), Türk bürokrat. 1955 yılında Trabzon Lisesi’ni bitirdi. 1960 yılında Ankara Üniversitesi Siyasal Bilgiler Fakültesi’nden mezun oldu. Trabzon Maiyet Memurluğu, Arsin, Şebinkarahisar, Eynesil Kaymakam Vekillikleri yaptı. 1963 yılında Türkiye ve Orta Doğu Amme İdaresi Enstitüsü'nü bitirdi. Çamlıhemşin, Gölpazarı, Afşin, Boyabat Kaymakamlıkları, Mülkiye Müfettişliği, 1978-1979 yılları arasında Bitlis ve 1979-1980 yılları arasında Elazığ Valilikleri, 1980-1981 yılları arasında İçişleri Müsteşar Yardımcılığı, 1981-1984 yılları arasında Manisa, 1984-1992 yılları arasında Rize ve 1993-1997 yılları arasında Merkez Valiliği yaptı. 15 Ocak 2002 tarihinde emekliye ayrıldı. Evli ve 3 çocuk babasıdır. Okyanusya'da Yılın Futbolcusu Okyanusya Yılın Futbolcusu Ödülleri ("İngilizce: Oceania Footballer of the Year"), Okyanusya Futbol Konfederasyonu tarafından Okyanusya bölgesinde yer alan ülkelerin futbolcularını ödüllendiren organizasyon. Yeni Zelanda Wynton Rufer ve Avustralya futbolcu Harry Kewell bu ödülü 3er kez kazanmıştır. Fransa'nın deniz aşırı topraklarından Yeni Kaledonyalı futbolcu Christian Karembeu da 2 kez bu ödülü kazanmıştır. Amancio Amaro Amancio Amaro Varela, veya bilinen adıyla Amancio (d. 16 Ekim 1939, La Coruña), RC Deportivo de La Coruña, Real Madrid ve İspanya millî takımında oynadı. Amancio Amaro spor yaşamına 15 yaşında, doğduğu şehrin takımı Victoria ile başladı. 1958-59 sezonunda o zaman La Liga 2'de olan RC Deportivo de La Coruña'ya transfer oldu ve Deportivo La Liga'ya yükseldi. Amancio burada Real Madrid gibi büyük takımların gözlemcilerinin dikkatini çekti. Amancio 1962'nin Haziran ayında Zoco, Muller ve Yanko gibi yıldızların Madrid'den ayrıldığı dönemde Real Madrid'le sözleşme imzaladı. Bu dönem aynı zamanda takım için bir geçiş dönemiydi. Amancio ilk maçına Anderlecht karşında (Bernabeu'da 3-3); ve ilk lig maçına da Real Betis'le Sevilla'da 5-2'lik galibiyetle çıktı. 1963-64 sezonunda Amancio, Real Madrid ile Şampiyon Kulüpler Kupası finaline yükseldi ancak finalde Internazionale'e 3-1 yenildi. Ertesi sezon gençlerden oluşan Madrid, Benfica'ya çeyrek finalde elendi. 1965-66 sezonunda genç futbolcular Pirri, Velázquez, Sanchís ve Grosso Real Madrid'e katıldı ve o sezon Şampiyon Kulüpler Kupası şampiyonluğu geldi. Finalde Partizan ile karşılaşan Amancio'nun aynı zamanda son Avrupa Kupası finaliydi. Finalde bir gol ve bir de asist yapan Amancio ilk Avrupa Kupası madalyasını almıştı. Devam eden 6 sezonda, Real Madrid 6 La Liga şampiyonluğu yaşadı. Amancio Amaro uluslararası alanda saygınlık kazandı ve Dünya Karmasına çağrıldı. Amancio 1976 jübilesini yapıp, Real Madrid'in teknik kadrosuna geçti. Amancio, İspanyol forması altında 42 maça çıktı. İlk maçını Romanya ile yapan Amancio, İspanya'nın o zamana kadar elde ettiği en büyük başarıyı, EURO 64 şampiyonluğunu kazandı ve 2-1 biten final maçında da bir gol attı. Amancio jübile yaptığı sezon Real Madrid]'in genç takımını da çalıştımaya başladı. Sezon sonu kişisel sebeblerle anterörlüğü bıraktı. 1982'de Luis de Carlos'un yeniden başkan olmasıyla görevine geri döndü. Amancio önce Real Madrid'in alt takımı olan Castilla'yı çalıştırdı ve ikinci sezonunda İkinci lig şampiyonu oldu. Castilla'da o zaman genç olan futbolcular Butragueño, Míchel, Sanchis, Martín Vázquez ve Pardeza bulunuyordu. 1985-86 sezonunda Real Madrid'e geçen Amancio, burada başarıyı yaklayamadı ve takımdan ayrıldı. Real'in giyim şirketi olan Kelme'ye yönetici oldu. Temmuz 2000'de Real Madrid'in futbol direktörü olmak için adaylığını koydu, Florentino Pérez'in başkan seçilmesiyle yönetim kurulu üyeliğini ve futbol direktörlüğünü kazandı. Amancio, Real Madrid'in 100. yıl kutlamalarında da yer aldı. Mehmet Rahmi Eyüboğlu Mehmet Rahmi Eyüboğlu, (d. 1877, Trabzon, Türkiye) - (ö. 2 Kasım 1952, İstanbul, Türkiye), Türk siyasetçi 15 Haziran 1903 tarihinde Mülkiye Mektebi'nin yüksek bölümünü bitirdi. 2 Eylül 1903 - 2 Eylül 1906 tarihleri arasında Trabzon Vilâyeti maiyyet memurluğu, Trabzon Yomra Bucağı Tahriri Nüfus Komisyonu Başkanlığı ve Tirebolu Kaymakam Vekilliklerinde bulundu. 1906 yılında Sürmene, 1910 yılında Görele, 1913 yılında Niksar, 1915 yılında Erbaa, 1915 yılında Aziziye ve 1919 yılınad Havza kaymakamlıkları yaptı. 1921 yılında Kütahya, 1922 yılında Artvin Mutasarrıflıkları yaptı. TBMM II.dönem Trabzon milletvekilliği yaptı. Milletvekilliğinden sonra Tekel Genel Müdürlüğü Müfettişliğine atandı. Mehmed Sabahattin, Ali Bedrettin (Bedri Rahmi), Nezahat, Emine Muallâ ve Mustafa Kemalettin’in babasıdır. Asya'daki camiler listesi Bu Asya'daki camilerin bir listesidir. Not: Lütfen tüm camileri buraya eklemeyin. Sadece kriterlerini karşılayan camileri ekleyebilirsiniz. Hudiksvall Hudiksvall, İsveç'in doğusunda yer alan bir şehirdir. Şehir, Baltık Denizi'nin batı kıyılarında bir balıkçı kenti olarak kuruludur. İsveç kralı III. Johan tarafından kurulan kent, şehir konumuna 1582'de ulaştı. Tarihi boyunca ondan fazla yangın tarafından tahrip olan kent, her defasında yeniden kuruldu. 1721'de Ruslar tarafından yakılan kentte sadece şehir kilisesi ayakta kaldı. Günümüzde balıkçılıkla geçinen halk, kıyıdaki ahşap evlerde yaşamaktadır. Kentte, balıkçılık dışında, ormancılık, kürk ticareti yapılmaktadır. Kentte ayrıca demir ve bakır madenleri yer almaktadır. Tobin Bell Joseph Henry Tobin Jr. (d. 7 Ağustos 1942, Queens) Amerikalı oyuncu. Tobin Bell, 7 Ağustos 1942 yılında Queens, New York'ta dünyaya geldi ve Weymouth, Massachusetts'te büyüdü. 1993 yılında Elizabeth Warren ile evlendi ve bu evlilikten 2 erkek çocuğu dünyaya geldi. Ocak 2018 yılında eşi, boşanma davası açtı. Kariyeri boyunca çoğunlukla kötü adam veya seri katil rollerinde yer aldı. Bodil Joensen Bodil Joensen veya Bodil Jørgensen (25 Eylül 1944 – 3 Ocak 1985) Danimarkalı pornografik film oyuncusu. Kopenhag yakınlarındaki "Hundige" köyünde doğdu. Bir hayvan severdi. Küçük bir çiftlik işletmesi vardı ve hayvan yetiştiriciliği yapıyordu. Hayvanlarla yaptığı çeşitli pornografilerle dünya üzerinde büyük bir üne sahip oldu. O bir simge oldu ve bir sürelik şöhreti yakaladı. Başarılı bir iş yaşamı vardı, ancak bu durum Joensen'in aşırı alkol kullanımı sonucu değişti. Video marketlerdeki satışları azaldı, hayvanlarıyla ilgilenememeye başladı. Birkaç yıl sonra da öldü. Köpeği onun hayatının bir parçasıydı, ama diğer hayvanlarıyla olan ilişkisi konusunda arkadaşlarının bir yorumu olmadı. Yaşamının son yıllarında hayvanlarıyla eskisi kadar samimi olmadığı bilinmekteydi. Hıristiyan dindar bir anne ve asker ber babanın kızıydı. Kopenhag yakınlarındaki "Hundige" kentinde büyüdü. Annesi sık sık kaba kuvvete başvuran biriydi ve bazen annesi onu dövüyordu. 12 yaşındayken tren istasyonunda bir acemi tarafından tecavüze uğradı. 1980'lerdeki bir röportajında "yalnıca konuştu" ama o bana "az kalsın tecevüz edecekti" demiş; ancak hep annesi kızının tecavüze uğradığını düşündü. Olay günü eve gelince annesi tarafından dövüldü ve suçlandı. Annesinden öc almaya söz verdi, hızlı ve özgür yaşamaya başladı. Bir keresinde annesi ona "beni şaşırtıyorsun, bazen Şeytan'la işbirliği yaptığını düşünüyorum." demiştir. Hayvanlara duyduğu yakınlık, onun köpeğiyle olan yakın arkadaşlığı, hayvan sevgisi, kişisel yaşamı. (İngilizce) Başlangıçta 15 yaşındayken evden kaçtı, "Danimarka Doğa Koruma Vakfı" çiftliğinde çalıştı. Nielsen adlı bir çiftliğin iyesi oldu.Bu durum için bir demecinde:"Hayvanlarla olmak benim için bir tutku." demişti. "Insemination Central" adındaki kendi damızlık çiftliğini kurdu, sinirli hayvanlarla olan iletişiminin güçlülüğü ile kısa zamanda ün yaptı. Yaşadığı yerin küçük bir taşra olması, "yalnız ve bekar bir bayan"ın erkeklerin egemenliğindeki çiftliklerde çalışmasını zorlaştırıyordu. Bu onun hakkında dedikodular çıkmasına neden oldu. Arkadaşları bu durumu:"Ona büyük ölçüde bir şans hiç verilmedi." diye yorumladı. Çalıştığı 10 erkekten 9'uyla adı çıktı. Bu durumdan sonra çiftçi eşleri onu istememeye başladı. Hayvancılık ve aile yaşamındaki başarısız girişimlerinden sonra, yetişkin iş yaşamına başladı. 17 yaşındayken ilk "hafif fetiş" pornografiler yaptı. 25 yaşından itibaren daha fazla türde yapımla izleyenlerinin karşısına çıktı. "Color Climax" adlı yapım şirketiyle anlaştı ve başrolde oynadığı birçok porno filmi çekti. Fotoğrafçı "Ole Ege"'nin önderliğinde hayvansal pornonun örneklerini verdi. 1969'dan 1972'ye kadar 40'a yakın hayvansal pornoda oynadı. Hüseyin Kadri Eyüboğlu Hüseyin Kadri Eyüboğlu (d. 1924, Trabzon) - (ö. 26 Nisan 2010, Kadıköy, İstanbul), Türk siyasetçi. İstanbul Üniversitesi Hukuk Fakültesi mezunudur. Serbest Avukatlık, TBMM 4.(XV) Dönem Trabzon Milletvekilliği yapmıştır. Evli ve üç çocuk babasıdır. Fix You "Fix You", İngiliz alternatif rock grubu Coldplay tarafından "X&Y" adlı albüm için kaydedilen şarkıdır. Albümün ikinci teklisi olarak İngiltere'de 5 Eylül 2005 tarihinde ve Amerika Birleşik Devletleri'nde 14 Eylül 2005 tarihinde yayımlanmıştır. "Fix You"nun video klibi Sophie Muller yönetmenliğinde çekilmiştir. Çekimler 4-5 Temmuz 2005 tarihlerinde Reebok Stadium, Bolton, İngiltere'de yapılmıştır. "Fix You", ABD "Billboard" Modern Rock Tracks listesine 28 Ağustos 2005 tarihinde girmiş ve listede 18 numaraya yükselmiştir. Şarkı, "Billboard" Pop 100'de 42, Adult Top 40'ta 24 ve Hot Digital Songs'da 29 numaraya ulaşmıştır. Ayrıca, İngiltere listesinde 4 numaraya erişerek, "X&Y" albümünün bu listede ilk ona giren ikinci teklisi olmuştur. Süleyman Daniş Eyüboğlu Süleyman Daniş Eyüboğlu, (d. 1893, Maçka, Trabzon) - (ö. 5 Mayıs 1974, İstanbul, Türkiye), Türk siyasetçi Babası Ali Gâlip Efendi'dir. Rüştiye öğrenimini bitirdikten sonra, özel öğrenim gördü. 1912 yılında Trabzon Kızılay Üyeliği'ne seçildi. I. Dünya Savaşı'na kadar Kızılay'da çalıştı. Türk Kurtuluş Savaşı sırasında Trabzon Müdafaa-i Hukuk Merkez Hey’eti Üyesi olarak çalıştı. 1925 yılında Ticaret ve Sanayi Odası Başkanlığı'na seçildi. III., IV., V., VI., VII. ve VIII.dönem Trabzon milletvekilliği yapmıştır. Evli ve iki çocuk babasıdır. Härnösand Härnösand, İsveç'in doğusunda yer alan bir şehirdir. Şehir, Baltık Denizi'nin batı kıyılarında kuruludur. 17. yüzyıldan kalma bir kent olan Härnösand, uzun yıllar boyunca Baltık Denizi'nde işlek bir liman oldu. 1647'de ilk kilise inşa edilen kentte, bugün 18,000'lik bir nüfus bulunmaktadır. Sanayi ve ticaret alanında önemli kurum ve şirketlere sahip olan Härnösand, bu özelliğinin dışında gençlik ve spor alanında yaptığı yatırımlarla bilinmektedir. Kentte hem yaz hem kış sporları için gerekli envanterler bulunmaktadır. Yazın, kıyılarında yüzülebilen kentte, yine yaz aylarında sörf yapılabilmektedir. Kentte "Com Hem" adında bir televizyon kanalının merkezi bulunmaktadır. Kentte eğitim düzeyi gelişmiş olmakla beraber, şehirde "Mittuniversitetet" adlı üniversitenin şubesi bulunmaktadır. Magali NoÃ«l Magali Noël (27 Haziran 1931-23 Haziran 2015), İzmir doğumlu Fransız sinema oyuncusu ve şarkıcı. Fransız ve İtalyan filmlerinde oynadı, özellikle de Federico Fellini'nin gözde oyuncularından biriydi. 1951 ila 1980 yılları arasında sinemada aktif olarak çalıştı. 1980 - 2002 yılları arasında ise sadece televizyon filmlerinde oynadı. 27 Haziran 1931'de İzmir'de doğan Magali Noël yedi yaşındayken Fransa'ya gitti ve 1951 yılında da sinemaya başladı. 1980'li yıllardan sonra televizyon dizi ve filmlerinde oynamayı sürdürdü. Çoğu Fransız ve İtalyan filmi olmak üzere 50 yıl içerisinde 96 kadar uluslararası filmde rol adı. Rol aldığı önemli filmler arasında Jules Dassin'in Rififi'si (1955), Jean Renoir'ın Elena et les hommes'u (Elena ve Erkekler) (1957), Costa-Gavras'ın Ölümsüz (Z) adlı filmi ve Federico Fellini'nin La Dolce Vita (1961), Satyricon (1970) ve Amarcord (1974) filmleri sayılabilir. Magali Noël, seksi ve baştan çıkartıcı fiziği ile Fellini'nin fetiş oyuncularından biriydi. Magali Noël aynı zamanda bir şarkıcıdır ve 1956 yılından başlayarak Fransa'da birçok plak çıkarmıştır. Bestesi Boris Vian'a ait olan 1956'da seslendirdiği "Fais-moi mal Johnny" (Canımı Yak Johnny) adlı şarkı Fransızca sözlerle söylenmiş ilk rock'n roll parçaydı ve sözlerinin içeriğinden ötürü uzunca bir süre radyolarda çalınması yasaklanmıştı. Mittuniversitetet Mittuniversitetet, (Türkçe: "Orta İsveç Üniversitesi") İsveç'te yer alan ve özellikle İsveç'in orta bölgelerindeki kentlerinde kampüsleri bulunan bir üniversitedir. Üniversitenin günümüzde Östersund ve Sundsvall olmak üzere iki kentte toplam iki kampüsü bulunmaktadır. 1 Temmuz 1993 tarihinde kurulan kuruluşun asıl adı, "Orta İsveç Yüksek Okulu" ("Mitthögskolan") şeklindeydi. Ardından Sundsvall ve Härnösand ("Högskolan i Sundsvall/Härnösand") kentlerindeki şubeyle Östersund ("Högskolan i Östersund") kentindeki şube birleştirilerek günümüzdeki adını aldı. Birleşmeden önceki her iki yüksek okul da 1977 yılında kurulmuştur. 2001 yılında kurum, doğa bilimleri ve bilişim teknolojileri alanında hizmet veren üniversiterle aynı konumuna alındı. Bu sayede bu üniversite, doktora diplomaları verme yetkisi elde etti. Tüm bu özelliklerinden ötürü, İsveç hükûmeti kurumu, 1 Ocak 2005 tarihinde resmi olarak üniversite konumuna aldı. Mittuniversitetet, iki farklı alanda hizmet veren iki alt bölümüne ("vetenskapsområden") sahiptir. Bunlardan ilki 2001 yılından beri bilim, teknoloji ve medya alanında olup, ikincisi 2005 yılından sonra insan bilimleri alanıdır. Eğitim ve araştırmalar ayrıca Eğitim Bilimleri Fakültesi ("lärarutbildningsnämnden") altında da örgütlenir. Üniversitenin sekiz farklı bölümü mevcuttur. Üniversite, lisans diploması ("kandidatexamen") ve bir yıllık İsveç yüksek lisansı ("magisterexamen") verme yetkisine sahiptir. Kurum bu tür lisansları 1994 yılından beri çeşitli alanlarda verdiği gibi, 2001 yılından itibaren doktora derecesinde diploma verme yetkisine sahiptir. Aynı şekilde Bologna modeli kapsamına 2005 yılından beri iki yıllık uluslararası yüksek lisans vermektedir. Üniversitenin her kampüsü farklı alanlarda hizmet verir. Bunlardan Sundsvall kampüsü, insan bilimleri ve sanat alanında eğitim verirken; bilişim teknolojileri, doğa bilimleri ve gazetecilik alanında eğitim verir. Son olarak Östersund kampüsünde, turizm, sağlık, toplum hizmeti, yöneticilik alanında eğitim verilmektedir. Ayrıca Örnsköldsvik'te de dijital yazım teknolojileri konusunda eğitim mevcuttur Okulun 2006/2007 eğitim-öğretim yılı itibarıyla 15,408 mezun olmamış öğrencisi bulunmaktadır. Bunlardan 7,227kadarı Östersund'da, 5,514 kadarı Sundsvall'da, 4,218 kadarı Härnösand'da ve 385 kadarı Örnsköldsvik'te bulunur. Ayrıca üniversitenin 184 doktora öğrencisi ve 767 öğretim görevlisi bulunmaktadır. Bu görevlilerin 54 kadarı profesör olup, kurum, toplamda 900 çalışana sahiptir. Çivi bombası Çivi bombası, içi çivi ile çoğaltılmış yaralama gücüne sahip bir çeşit patlayıcıdır. Çivi bombası, Flechette türü (sivri uçlu çelik mermi) bir silahtır. Çivi bombası, intihar bombacıları ve teröristler tarafından sık sık kullanılmıştır. Kalabalık yerlerde patladığı zaman büyük sayıda zayiata neden oluyor. Çivi bombaları, elektromanyetik algılayıcılar ve metal dedektörler sayesinde bulunabilir. Talk (şarkı) "Talk", İngiliz alternatif rock grubu Coldplay tarafından "X&Y" albümleri için kaydedilen şarkıdır. Şarkıda Kraftwerk'in "Computer Love" parçasındaki bazı örnekler kullanılmıştır. "Talk" parçasının video klibi fotoğrafçı ve yönetmen Anton Corbijn tarafından çekilmiştir. Çekimler, 5-6 Kasım 2005 tarihlerinde Londra'daki Ealing Studios'da gerçekleştirilmiştir. "Talk", ABD ve İngiltere'de albümün üçüncü teklisi olarak 19 Aralık 2005 tarihinde yayımlanmıştır. Teklinin B yüzünde iki parça bulunmaktadır: "Gravity" ve "Sleeping Sun". "Talk", 17 Aralık 2005 tarihinde İngiltere listesinin 10 numarasına erişmiştir. ABD "Billboard" Hot 100 listesinde 86 ve Modern Rock Tracks listesinde 5 numara olmuştur. Ayrıca, 26 Kasım 2005 tarihinde Hollanda Top 40'ın zirvesine ulaşmıştır. Meclis-i Mebusan 1. dönem mebusları listesi 1877 Mart-Haziran Osmanlı Meclis-i Mebusanı veya I. Meclis-i Mebusan, Türk tarihinde halk oylarıyla seçilen ilk meclistir. 18 Mart - 28 Haziran 1877 tarihleri arasında görev yaptı. 18 Mart 1877'de çalışmalarına başlayan meclisin üyeleri, vilâyet, liva ve kazaların idare meclisleri üyeleri arasından seçildi. Seçilmek için 25 yaş esas alınması, ayrıca seçilebilmek için, az çok emlâk sahibi olmak şartı konmuştu. Seçimlerin sonucunda, her vilâyet belirtilen sayıdaki mebus seçerek İstanbul'a gönderemedi. Tunus, Mısır, Romanya, Sırbistan ve Karadağ mebus göndermedi. İç işlerinde serbest olan bu vilayetler mebus göndermeye kendilerini mecbur hissetmedi. 69 üyesi Müslüman, 46 üyesi gayrimüslim olmak üzere 115 üyeden oluşan ilk Meclis-i Mebusan'ın başlıca özelliği, imparatorluk içine yayılmış çeşitli etnik gruplardan (Türk, Arap, Kürt, Laz, Ulah, Arnavut, Boşnak, Rum, Ermeni, Bulgar, Yahudi vb.) oluşmasıydı. Meclis 28 Haziran 1877'de dağıldı. Genie in a Bottle Genie in a Bottle, Amerikalı R&B şarkıcısı Christina Aguilera'nın 1999 albümü "Christina Aguilera"'dan çıkan ikinci teklidir. Şarkı, RCA tarafından 1 Haziran 1999'da yayınlanmıştır. David Frank, Steve Kipner ve Pamela Sheyne tarafından yazılan şarkı, 1999'da dünya çapında yayınlandı. Şarkı yayınlanmasını izleyen haftalarda dünya listelerinin zirvesine oturdu ve albümünü de Billboard 200 listesi başta olmak üzere birçok albüm listesinde zirveye oturttu. Aguilera, her ne kadar şarkıda ve şarkının klibinde fazlaca cinsel ögeler kullansa da, hitap ettiği yaş kesimi nedeniyle şarkının klibi başta olmak üzere tüm eser sansürlü olarak yeniden kaydedildi. Şarkı Haziran 1999'da yayınlandıktan kısa süre sonra Billboard Hot 100 listesine giriş yaptı. Ardından hızla tırmanan şarkı, 5. haftasında zirveye oturdu ve 5 hafta zirvede kaldı. Şarkı, yıl sonunda ABD'de yılın en iyi 7. şarkısı seçilirken, Birleşmiş Milletler'in yılsonu listelerinde 4. sırada yerini aldı. Şarkı 2000'de Christina Aguilera'nın Britney Spears'ın önüne geçerek Grammy kazanmasında önemli rol üstlenmiştir. Şarkı, bugüne kadar Aguilera'nın Lady Marmalade'dan sonra en çok satan teklisi olmuştur. Şarkı daha sonraları Sara Bareilles, The Dan Band, Speedway, Thrice, Ten Masked Men ve Evil Adam tarafından aynı adla; Hawaiian Ryan tarafından "Weenie In A Bottle" adıyla tekrar kaydedilmiştir. Teklinin B yüzünde "Blessed", "We're a Miracle" ve "Don't Make Me Love You ('Til I'm Ready)" adlı şarkılar yer almaktadır. Aguilera da, şarkıyı 2008 yılında 2008 MTV Video Müzik Ödülleri gecesinde, o sıralarda yayınlanan yeni derleme albümünün tanıtımı için tekrar söylemiştir. Ali Galip Eyüboğlu Ali Galip (Eyüboğlu), 8 Mart 1877–28 Haziran 1877 tarihleri arasında Birinci Meşrutiyet döneminde, Dizdarzâdelerden Tahirağazâde Hacı Emin ve Yorgi Kavronidi ile Trabzon'u temsil etmiştir. Trabzon milletvekillerinden İzzet Eyüboğlu ve Süleyman Daniş Eyüboğlu'nun babasıdır. Meclis-i Mebusan 2. dönem mebusları listesi 1877-1878 Osmanlı Meclis-i Mebusanı veya II. Meclis-i Mebusan Osmanlı Meclis-ı Umumisi'nin alt kanadı olan Meclis-i Mebusan'ın II. dönemidir. Meclis, 13 Aralık 1877 - 14 Şubat 1878 tarihleri arasında görev yaptı. 13 Aralık 1877'de toplandı. Bu dönem mebusları da aynen birincide olduğu gibi seçilerek gelmişlerdir. Mebus sayısı 56'sı müslim, 40'ı gayrimüslim olmak üzere 96’ya düşmüştür. Başkanlığa İstanbul mebusu Hasan Fehmi Efendi, ikinci başkanlığa Hovhannes Efendi getirildi. Çalışmaları, 1877-1878 tarihleri arasında yaşanan Türk-Rus savaşı, 93 Harbi'ne rastlayan Meclis, yasa tasarılarını bir yana bırakarak hükûmet icraatını ve savaşın yönetimini görüşmeye başladı. Sonunda eleştirilerin kendisine kadar uzamasından tedirgin olan II. Abdülhamit, 14 Şubat 1878 tarihinde Meclis-i Mebusan’ı anayasanın 7. maddesinde kendisine tanınan yetkiye dayanarak ve Ayan Meclisi aldığı karar ile süresiz olarak tatil etmiştir. 30 yıl süren tatil sonunda hayatta kalan iki Âyan üyesi 1908'de toplanan meclise dahil edilmiştir. Hatta bu dönemin tatil dönemi olduğu, çıkarılan kanunlara ""kanuniyeti sonradan teklif olunmak üzere"" kaydıyla ""kanun-u muvakkat"" ibaresinin ilave olunmasından da anlaşılmaktadır. The Hardest Part (Coldplay şarkısı) "The Hardest Part", İngiliz alternatif rock grubu Coldplay tarafından "X&Y" adlı albüm için kaydedilen şarkıdır. Şarkı İngiltere'de, dijital formatta 3 Nisan 2006 tarihinde ve CD formatında Mayıs ve Haziran aylarında satışa sunulmuştur. "The Hardest Part"ın video klibi 3 Mart 2006 tarihinde Sankt-Peterburg, Florida'da, bir yat limanında çekilmiştir. Şabankara (Kürtçe: "Şiwankaran" ), Orta Çağda belirli kaynaklarda Fars bölgesinde adı geçen bir Kürt aşireti ve aynı aşirete mensup Fedlûya isminde bir Kürt beyi tarafından kurulmuş bir hanedanlıktır. Fars ismi her ne kadar Farsi konuşan etnik grupla bağdaştırılıyorsa da Minorsky´nin İslam Ansiklopedisi´ndeki Kürtlerle ilgili maddesine göre ortaçağın son dönemlerine kadar Kürtler bu bölgenin ana unsurlarından biri idi. Bölgedeki en önemli Kürt aşireti, beş boydan oluşan Şabankara (Türkçesi: "Çobanlar, daha doğrusu Çoban olarak çalışanlar") Aşireti idi. Hatta Sasanilerin son Şahı III. Yezdigirt 642'de Nihavend Savaşından sonra, ilk olarak Şabankaralara sığınmıştır. Şabankara ismi günümüzde Fars Eyaletinde küçük bir aşiretin ismi ve Buşehr´de bir mahalenin ismidir. Bunun yanı sıra yine Kirmanşah Eyaletinde Goran, Sencabi ve Kelhur aşiretleri arasında Şivankaran ya da Çobankaran diye bir Kürt boyu yaşamaktadır. Sencabiler Fars´tan geldiklerini iddia ederler. Şabankara Atabeyliği adı Şerefname de anılan Kürt devleti arasında geçmez. Şabankara Atabeyliği 1058 yılında Raman boyundan Fadlûya tarafından kurulmuştur. Aralıklı olarak Selçuklular savaş halinde olan Şabankara, 1116'da Selçuklu Fars valisi Cawulî tarafından büyük bir yenilgiye uğramışlardır ve başkentleri olan Cahram işgal edilmiştir. Sonra yeni başkent olarak seçtikleri Khurşah şehri Luristan Atabeyliği tarafından fethedilince Şabankara Atabeyliği 1363'te Muzafferiler tarafından ortadan kaldırılir. Japonya'daki TÃ¼rkler Japonya'daki Türkler, 2006 yılına göre Japon belediyelerine kayıtlı Türkiye vatandaşı sayısı 2264'tür. Bu vatandaşların bazıları 1950'li yıllarda vatandaşlığa alınmış ve 1900'lü yılların başında Japonya'ya göç eden Kazan Tatarları ve Başkurtlardır. Asıl olarak Türkiye Cumhuriyeti vatandaşları ise iş imkânları ve yüksek gelir düzeyi nedeni ile Japonya'ya 1980'li yıllarda gitmeye başlamış ve yaklaşık 7000 Türk işçi olarak yaşamaktadır. Türkler genel olarak inşaat ve araba fabrikalarında çalışmaktadır. Ayrıca hediyelik eşya dükkânı ya da restoran sahibi olan Türkler olduğu gibi Japon firmalarında çalışan üst düzey yöneticiler de bulunmakta ve birçok Türk öğrencisi eğitim amaçlı olmak üzere Japonya'da bulunmaktadır. Kral Sunjo Sunjo (1790-1834, r. 1800-1834), Joseon Hanedanlığı'nın 23. kralıdır. Kral Jeongjo'nun cariyesi Lady Subin'den 2. oğlu Kral Hazretleri Prens Gong olarak dünyaya gelmiştir. 1800'de babası Kral Jeongjo'nun ölümü üzerine tahta çıkmıştır. 1802'de Andong-Kim boyunun lideri Kim Jo-Sun'un kızı Kraliçe Sunwon ile evlenmiştir. 1939 Erzincan depremi 1939 Erzincan Depremi, 26-27 Aralık 1939 tarihinde Erzincan’da oluşan çok şiddetli yer sarsıntısıdır. Yüzey dalgası büyüklüğü 7,9 richter ölçeği'ne göre büyüklüğü 7,2 olan deprem sonucunda toplam 32.962 kişi hayatını kaybetmiş, yaklaşık 100.000 kişi de yaralanmıştır. Oluşan deprem neticesinde 116.720 bina yıkılmıştır. Dünyanın büyük depremleri arasında sayılan bu deprem Türkiye'nin en ciddi deprem felaketlerinden birisi olarak tarihe geçmiştir. Can kayıplarının fazla olmasını bir nedeni de zorlu kış şartlarından dolayı yardımların güç koşullar altında ulaşmasıdır. Türkiye’nin birinci derece deprem bölgesinde bulunan Erzincan, Kuzey Anadolu deprem kuşağının çok etkin bir bölümü olan Erzincan Ovası içindedir. Tarihi belgelere göre Erzincan son bin yılda 11 kez tümüyle yıkıma uğramıştır. Yerleşmenin bulunduğu zemin, akarsu çökellerinden oluşmuştur. Bu malzeme kentin yukarı kesimlerinde konglomeralaşmıştır. Orta bölümlerde birbirini izleyen çakıl ve kum katmanlarına rastlanır.Bu katmanlar oldukça yerleşmiş ve sıkı yapılıdır. 1939 depreminden sonra yerleşim alanı dışında bırakılmış olan eski şehrin zemini, kalın bir tarihi enkaz örtüsüyle kaplı yerleşmemiş akarsu birikintilerinden oluşmuştur. Erzincan'daki ilk bilinen deprem pontus zamanında olmuştur. 39 80 kuzey enlemi ve 39 51 doğu boylamı, odak derinliği 20 km olan depremin etkilediği alan doğuda Erzincan Ovası'ndan batıda Kelkit Vadisi'ne kadar uzanır. Hasara uğramış bölgelerin uzunluğu 400 km(Erzincan’ın doğusundan Amasya’ya kadar), genişliği ise (güneyde Sivas’tan kuzeyde Karadeniz'e kadar) 200 km'dir. Bu depremde Erzincan’dan Kelkit Vadisi'ni izleyerek Niksar’a kadar uzanan yaklaşık 350 km’lik bir kırık sistemi oluşmuştur. Kırıklar boyunca 1 m’lik düşey (atım) ve 4 m’lik yatay hareketler görülmüştür. Bu geniş alanı sarmış olan 35 deprem merkezi yaklaşık doğu-batı doğrultusunda dizilmiş başlıca dört sarsıntı çizgisi üzerinde etkinlik göstermiştir. Bunlar; Yukarı Yeşilırmak çizgisi, Kelkit-Deliçay çizgisi, Yaylalar ve Orta Yeşilırmak çizgisi ve kıyı çizgisidir. Bu çizgilerin hepsi de kırıklara karşılık gelmektedir. Kelkit Irmağı kırığı, Reşadiye’de doğu-güneydoğu ve batı-kuzeybatı doğrultusunda alçalmış ve yükselmiş ve böylece iki blok arasında 380 cm’lik bir düzey farkı doğmuştur. Deprem sırasında kıyı çizgisi Çarşamba ilçesinin kuzeyi ile Giresun arasında 15–100 m kadar geri çekilmiş ve Fatsa’da da bir deprem dalgası oluşmuştur. Türk halkını derinden yaralayan deprem Kelkit ırmağı boyundaki tüm şehirleri vurmuş, en fazla can kaybının yaşandığı yerleşim birimlerinden biri de Tokat'ın Reşadiye ilçesi olmuş, köy ve mahalleriyle yerle bir olan kentte çoğu enkaz altında kalarak, bir kısmı da yanarak 2100 kişi hayatını kaybetmiştir. Zorlu kış şartlarından dolayı depremden 15 gün sonra bir doktor, 25 gün sonra da Kızılay yardımı gelir. Dönemin Reşadiye Belediye Başkanı Tahir Bey'de ailesiyle birlikte hayatını kaybetmiş. Anısına ağıt yakılmıştır. Daha sonra ağıt, Sevda Gül tarafından "Reşadiye Irmağı" isimli türkü olarak seslendirilmiştir. Nâzım Hikmet'in 1939 Erzincan depremi üzerine yazdığı Kara Haber adlı şiiri vardır. Who Was the Man? Who Was the Man? 1921 yılı ABD yapımı sessiz film. Vestern türündeki bu kısa filmin yönetmenliğini Lee Kohlmar "(1873-1946)" üstlenmiştir. Tango & Cash Tango & Cash, 1989 yapımı Amerikan aksiyon-polisiye-komedi filmi. Yönetmenliğini Andrei Konchalovsky'nin yaptığı filmde başrolleri Sylvester Stallone (Tango rolünde) ve Kurt Russell (Cash rolünde) paylaşmıştır. Uyuşturucu ve silah kaçakçısı Perret, Tango ve Cash'in sürekli peşinde olmasından ve onu yakalamak istemesinden bunalarak, onların işlemedikleri bir cinayet suçu yüzünden hapse girmelerine neden olur. Cinayet silahıyla yakalanarak hapse giren Tango ve Cash suçsuzluklarını ne pahasına olursa olsun ispatlamak zorundadırlar. Bu arada hapishanenin yöneticilerinden biri Cash'in eski arkadaşıdır ve hapisten kaçmaları için onlara yardım etmeye çalışır. Ancak bu hiç de kolay olmayacaktır. Hapishanenin diğer mahkûmlarıda polis oldukları için Tango ve Cash'e düşmandır. Lee Kohlmar Lee Kohlmar "(d. 27 Şubat 1873 – ö. 14 Mayıs 1946)", Alman film yönetmeni ve sinema oyuncusu. 1916 ila 1941 yılları arasında 52 filmde oyunculuk yaptı. 1916 ila 1921 yılları arasında 9 sinema filmi yönetti. Forth, Almanya'da doğan sanatçı, Hollywood'da kalp krizi geçirerek öldü. Qinggir Qinggir, (Türkçe: Singer) Çin'de Sincan Uygur Özerk Bölgesinde Çakılık İlçesi sınırları içinde bulunan bir yerleşim yeridir. Çin Qinggir bölgesinde Lop Nur'da dikey aks (şaft) nükleer silah denemiştir. Diğer verilen isimler: Syngyr, Sängar, Singher, Söngör, Singhir, Synyr, Sangar, Songor, Hsin-ken, Hsin-ko-erh ve Singer. Deniz'den 1455 metre yükseklikte konumlanır. 30,5 kilometre kuzeydoğusunda Ekin Bulak ("Ai-K'en-pu-la-k'o") isminde yeraltı suların doğal olarak yerüstüne çıktığı bir kaynak bulunur. Franz Vranitzky Franz Vranitzky (4 Ekim 1937, Viyana), Avusturyalı siyasetçi ve ekonomist. Avusturya Sosyal Demokrat Partisi üyesi, 1986-1997 tarihleri arası Avusturya şansölyesi. 1976'dan 1984'e kadar çeşitli bankalarda yöneticilik yaptı. 1984'ten 1986 yılına kadar Finans Bakanı olarak görev yaptı. 1986'dan 1997'ye kadar Şansölye olarak görev yaptı. Şansölyeliği döneminde 1995 yılında Avusturya, Avrupa Birliği'ne tam üye oldu. İktidarı sırasında Jörg Haider'in partisi FPÖ %20'lik bir oy aldığında bile SPÖ hiçbir şekilde iletişim kurmadı. Türk Göğüs Cerrahisi Derneği Türk Göğüs Cerrahisi Derneği, merkezi Ankara'da bulunan bir sivil toplum kuruluşudur. Oluşum çalışmaları 1997 yılında başlayan dernek 1998 yılında "Göğüs Cerrahisi Derneği" adı altında kuruluşunu gerçekleştirdi. İlk olağan genel kurul toplantısında adını "Türk Göğüs Cerrahisi Derneği" olarak değiştiren dernek, İstanbul ve İzmir'de bulunan iki şubesiyle göğüs cerrahisi uzmanlık dalında bir meslek kuruluşu olarak, etkinlik göstermektedir. Suvermez, Derinkuyu Suvermez, Nevşehir ilinin Derinkuyu ilçesine bağlı bir kasabadır. Suvermez kasabası, Derinkuyu’ya 7 km, Nevşehir’e ise 37 km uzaklıktadır. Mahkeme kayıt defterleri olan Şer’iye Sicillerine göre, köyün adı su kuyularından gelmektedir. Bu su kuyularından su çekmek külfetli iştir. Saatlerce kuyu başında sırada bekleyen insanlar öncelik kapmak için birbirleriyle münakaşa ve kavga ederlermiş. Köy kethüdası ve yiğitbaşı (köylerin güvenliğinden sorumlu kişi) bunları kadının önüne çıkarırlarmış. Her gün aynı durum olduğundan kadı köylüleri tanır hale gelmiş; kapıdan girer girmez "geldi yine su vermezliler" demeye başlamış ve Şer’iye defterlerine de dava hakkında su vermezlilerin davası diye yazılmaya başlanmış. Böylelikle köyün adı Suvermez olarak ortaya çıkmıştır. Köyün Rumca adı Filidon'dur. Bizans dönemindeki adı olan Phloïta ya da Phlogita'dan gelmektedir. Suvermez kasabasının en büyük gelir kaynağı tarım ve son yıllarda hayvancılıktır. Tarım ürünü olarak en ön sırada fasulye gelmektedir. Hoot Gibson Hoot Gibson; "(d. 6 Ağustos 1892 - ö. 23 Ağustos 1962)" Amerikalı sinema oyuncusu. Aynı zamanda rodeo şampiyonu olan oyuncu, vestern filmlerinin öncü oyuncularından oldu. Film yönetmenliği ve yapımcılığı da yaptı. 200 civarında filmde oynayan Gibson, 1962 yılında kanserden hayatını kaybetti. Zekai Baloğlu Zekai Baloğlu, (31 Aralık 1926 (1929), Akşehir) Türk siyasetçi. Adana Öğretmen Okulu'ndan sonra girdiği Gazi Eğitim Enstitüsü Fransızca Bölümü'nü 1946 yılında birincilikle bitirdi. 1946-1950 yılları arasında Gaziantep Lisesi'nde Fransızca Öğretmeni olarak çalıştı. 1950-1952 yılları arasında İsviçre Bölgesi (İsviçre, Almanya, Avusturya ve İtalya) Öğrenci Müfettişliği ve Kültür Ataşeliği Sekreteri olarak görev yaptı. Askerliğini 1953-1954 yılları arasında Genelkurmay Harp Dairesi Başkanlığı'nda Yedek Subay olarak yaptı. 1954-1960 yılları arasında MEB Dış Münasebetler Şube Müdürü, Genel Müdür Yardımcısı olarak görev yaptı. 1960 yılında Millî Eğitim Planlama Kurulu Genel Sekreteri olarak atandı. 1954-1967 yılları arasında ek görev olarak UNESCO Türkiye Millî Komisyonu Genel Sekreter Yardımcısı, 1960-1964 yılları arasında MEB Talim ve Terbiye Kurulu üyesi olarak görev yaptı. 1965 yılında Bakanlık Başmüfettişi olarak atandı. 1965-1967 yılları arasında Gazi Eğitim Enstitüsü Müdürü, 1967-1975 yılları arasında MEB Talim ve Terbiye Kurulu Başkanı olarak görev yaptı. Bu görevdeyken Sadi Irmak Hükümeti'nde TBMM dışından Gençlik ve Spor Bakanı olarak görev yaptı. 1975-1979 yılları arasında Bern Büyükelçiliği Kültür Müşaviri ve İsviçre Bölgesi (İsviçre, Avusturya ve İtalya) Öğrenci Müfettişi, 1980-1983 yılları arasında Paris Büyükelçiliği Kültür Müşaviri ve Fransa Bölgesi (Fransa, Belçika, Hollanda ve İspanya) Öğrenci Müfettişi, Strasburg'ta Avrupa Konseyi Kültür İşbirliği Konseyi ile Genel ve Teknik Öğretim Komitesi, (CCC/EGT) yıllık toplantılarında 20 yıl süreyle Türk Heyeti Başkanı, Strasburg'ta Avrupa Konseyi Kültür İşbirliği Konseyi Guvernörler kurulu (CDCC) Başkanı olarak görev yaptı. Emekliliğinde Türkiye Vakıflar ve Dernekler Birliği'nin kurucusu ve Başkanı, merkezi Amsterdam'da bulunan Avrupa Kültür Vakfı (ECF) Guvernörler Konseyi üyesi, merkezi Brüksel'de bulunan Avrupa Vakıflar Merkezi (EFC) kurucu ve Guvernörler Konseyi üyesi olarak görev yaptı. Türkiye Üçüncü Sektör Vakfı (TÜSEV) Kurucusu ve Başkanı, Türk Eğitim Vakfı, Enka Vakfı, Tohum Otizm Vakfı Mütevelli Heyet ve Yönetim Kurulu üyesidir. 1974 yılından beri Türkiye Millî Olimpiyat Komitesi üyesidir. Evli, iki oğlu ve üç torun sahibidir. E-Devlet (TÃ¼rkiye) e-Devlet, e-Devlet Kapısı, veya Dijital Türkiye, devlet hizmetlerinin kullanıcı ihtiyaçları göz önüne alınarak elektronik ortamda, güvenli, kesintisiz ve hızlı olarak ortak bir nokta üzerinden vatandaşa doğru bilgiye ulaştırılmasını amaçlayan web tabanlı bir sistemdir. e-Devlet sistemine T.C Kimlik Numarası kullanarak kolayca girmek mümkündür. Siteye PTT'den alınacak şifre ile, Turkcell, Türk Telekom ve Vodafone hatta sahip olanlar Mobil İmza ile, smart kart ve okuyucu kullanarak Elektronik İmza sistemi ile ve çipli T.C. Kimlik Kartı ile girilebilmektedir. Bu projenin sorumlusu Türksat'tır. Gerekli altyapının kurulması, devlet hizmetlerinde hem bilgi, hem iletişim, hem de kalite standartlarının belirlenmesinde bu kurum sorumludur. 1 sayılı Cumhurbaşkanlığı kararnamesi ile yönetimi Türkiye Cumhuriyeti Ulaştırma ve Altyapı Bakanlığı'ndan Dijital Dönüşüm Ofisi'ne verilmiştir. Uluslararası internet alan adı tanımlamasıyla Turkiye.gov.tr, Türkçe karakter kullanım yasasına göre "Türkiye.gov.tr" olarak tanıtımı yapılan, tanıtımda "e-Devletin kapısı 12 Aralık'ta genişliyor" sloganıyla yola çıkılan e-devlet uygulamalarını bir tek adres altında toplanmasını sağlayan elektronik vatandaşlık bilgi ve talep güncelleme hizmeti veren bir kamu sitesidir. 2008 CeBIT Bilişim Eurasia 5.salondaki "Devletin Kısayolu" adında bir tanıtım semineri sonrası kamu oyuna tanıtımı yapılmıştır. 18 Aralık 2008 tarihinde ise Millî Eğitim Bakanlığı Şura Salonu’nda dönemin başbakanı Recep Tayyip Erdoğan tarafından "e-Devlet kapısı" hizmete açılmıştır. e-Devlet Kapısı, devlet hizmetlerinin kullanıcı ihtiyaçları gözetilerek elektronik ortamda, kesintisiz ve güvenli bir şekilde ortak bir nokta üzerinden vatandaşa ulaştırılması amacıyla hazırlanan olan bir yapıdır. e-Devlet kapısında doğum, askerlik ve birçok konu ile ilgili A'dan Z'ye her türlü işlem hakkında bilgi veren yazılar ve şifre ile giriş yapıldığında birçok başvuru işlemleri, rezervasyon işlemleri, borç işlemleri, sınav bilgileri ve daha fazla işlemlere 7 gün 24 saat boyunca ulaşılabilmektedir. 660 kurum tarafından sunulan 5066 adet hizmetin bulunduğu e-Devlet kapısının 48 milyondan fazla kullanıcısı bulunmaktadır. Haziran 2020 itibarıyla 660 kamu kurum ve kuruluşunun dahil olduğu sistemde; sabıka kaydı sorgulama, SGK emekli-çalışan işlemleri, pek çok işlem internet üzerinden yapılabilmektedir. turkiye.gov.tr alan adı Başbakanlık Bilgi İşlem Başkanlığı tarafından 7 Haziran 2001 tarihinde oluşturulmuştur. Alan adının yöneticisi proje sorumluluğunda olduğu gibi Türksat'tır. Alan adı mali işlemleri ise Cumhurbaşkanlığı adına Dijital Dönüşüm Ofisi tarafından kontrol edilmektedir. Alan adının bağlı olduğu Name serverler ise ns1.turkiye.gov.tr (IP:94.55.117.7) ve ns2.turkiye.gov.tr (IP:94.55.118.8)'dir. Owen Hart Owen James Hart (d. 7 Mayıs 1965 - ö. 23 Mayıs 1999), Kanadalı profesyonel güreşçi. Hart ailesinin en küçük oğlu olarak dünyaya geldi. Profesyonel güreşte babası Stu Hart tarafından eğitildi. World Wrestling Federation (WWF)'de ilk olarak ağabeyi Bret Hart'ın ünüyle meşhur olmak istemediği için The Blue Blazer olarak güreşti. The Blue Blazer, maskeli bir süper kahraman karakteriydi. Blue Blazer olarak önemli bir başarı elde edemedi. Ayrıca WrestleMania V'de Mr. Perfect ile maç yaptı ancak kaybetti. Daha sonra fazla maç kazanamadığı için WWF'ten ayrılan Owen, Meksika'da çeşitli federasyonlarda güreşti. El Canek isimli güreşçiyle yaptığı bir maçtan sonra maskesini açmak zorunda kaldı. Artık daha fazla kimliğini gizlemedi ve Owen Hart olarak tekrar WWF'te güreşti. Owen bu zaman içerisinde birçok kişi ile çekişti. Hatta ağabeyi Bret ile çekişmeye girdi. 1 kez WWF European Championship, 2 kez WWF Intercontinental Championship, 4 kez WWF Tag Team Championship, 1994 yılında King of the Ring turnuvasını kazanmıştır. Ayrıca 2 adet Slammy Ödülü kazandı. Owen 1999'da eski karakteri olan The Blue Blazer'a döndü. 23 Mayıs 1999'da Over the Edge adlı şovda The Godfather ile Intercontinental Championship için karşı karşıya gelecekti. Bu maça kimliği gereği bir süper kahraman gibi stadyumun tepesine bağlanan bir kablo ile gelecekti. Ancak stadyumun tepesindeki merdivendeki kirişlerin kırılması sonucu merdivenin kapağı açıldı ve Owen 25 metre yükseklikten ringin içine düştü. Kafasını ring köşesine çarpıp ringin içine düşen Owen, boynunu kırdı. Hemen acil tıbbi teknisyenler Owen'a müdahale etmek için ringe girdi. Şov yaklaşık 15 dakika durdu ve daha sonra devam etmek zorunda kaldı. Owen hastaneye kaldırıldı ancak kurtarılamadı. Bir sonraki RAWprogramı Owen Hart anısına yapıldı. Bütün güreşçiler ""OwenHart"" yazan kolluklarla maça çıktı. Birçok güreşçi Owen ile yaşadığı anıları paylaştı. O zamanlar WCW'da güreşen abisi Bret Hart da aynı şeyi yaptı. O gece WCW'da Bret Hart ile Chris Benoit, Owen Hart anısına bir maç yaptılar. Bu maçı Bret Hart kazandı. Hart ailesi WWF şirketine açtığı davadan sonra 15 milyon dolar tazminat aldı. Owen'ın karısı Martha Hart "Üzgün değilim, ancak hakkımı arıyorum." ifadesini kullandı. Owen'ın yaşadığı kaza televizyonda hiç gösterilmedi. Sadece düştükten sonra ringin içindeki fotoğrafları bulunmaktadır. Düştüğü anı sadece eşi Martha Hart ve arenadaki seyirciler izledi. Avant (Web tarayıcısı) Avant Browser programı Internet Explorer tabanlı bir tarayıcıdır. Opera tarayıcısının bir klonudur. Opera tarayıcısında olan resim, Flash engelleme, çoklu pencere, sayfa ile alakalı bağlantıları listeleme, rss/atom gibi özelliklere sahiptir. Mozilla Firefox gibi Gecko tabanına kurulmadığı için Windows Update gibi sadece Internet Explorer ile çalışan sayfaları açabilmektedir. Konqueror Konqueror, KDE projesi kapsamında geliştirilen bir dosya yöneticisi, dosya görüntüleme aracı ve İnternet tarayıcısıdır. KDE'nin 3.5 ve önceki sürümlerinin öntanımlı dosya yöneticisi ve İnternet tarayıcısı olarak kullanılmıştır. "Konqueror" ismi, ünlü ağ tarayıcılarının isimlerinden, "Navigator" ve "Explorer"'dan esinlenilerek konulmuştur. İngilizcede "Fatih" anlamına gelen "Conqueror" kelimesi seçilmiş, tüm KDE programlarının isimleri K harfiyle başlatıldığı için "Konqueror" olarak değiştirilmiştir. Internet Explorer "Microsoft Edge" "ile karıştırılmamalıdır." Windows Internet Explorer (Türkçe: İnternet Kâşifi ya da İnternet Gezgini) ya da eski adıyla Microsoft Internet Explorer. Microsoft tarafından geliştirilen bir Web tarayıcısıdır. Microsoft Windows, Mac OS ve Unix sürümleri vardır, öte yandan Mac OS ve Unix sürümü artık geliştirilmemektedir. Microsoft Windows ile birlikte öntanımlı olarak gelen Internet Explorer'ın Windows'a bütünleşik gelmesinden dolayı tarayıcı piyasasının büyük bir bölümünü elinde bulundurmaktadır. Windows Vista ile birlikte adı Windows Internet Explorer olarak değiştirildi. Artık Microsoft tarafından yalnızca güvenlik yaması yayınlanıyor. 12 Ocak 2016'dan bu yana sadece Internet Explorer 11 tüketicilere resmi destek vermektedir. Internet Explorer, ilk 4 sürümü boyunca Netscape ile rekabet için geliştirilmekte olan bir ürün olduğundan o dönemdeki gelişmelerle ilgili detaylara tarayıcı savaşları sayfasında ulaşılabilir. Internet Explorer'ın ilk sürümü Spyglass, Mosaic tarayıcısı taban alınarak 1995 yılında yapılmıştır ve Microsoft ile Spyglass ile yapılan anlaşmaya göre Spyglass Microsoft'un IE ile elde ettiği kârın dörtte birini alacaktır. 3. sürümüne kadar dikkat çekmeyen bir tarayıcı olan Internet Explorer'ın pazardaki rakibi Netscape Navigator idi. Internet Explorer ikinci sürümüyle birlikte teknolojik gelişmelere ayak uydurmaya başladı: Mac OS ve Windows desteği, SSL, HTTP çerezleri, RealAudio, VRML ve NNTP. Teknik olarak hep geriden gelen IE, Internet Explorer 3 ile birlikte Microsoft tarayıcısını teknik açıdan geliştirdi: Microsoft Office'in birçok ürünü bir araya sunmasından dolayı popüler olduğunu fark eden Microsoft, yeni Internet Explorer'ına bir e-posta istemcisi, adres defteri, NetMeeting ve Windows Media Player'ı da entegre etti. Ayrıca, İnternet servis sağlayıcılar için otomatik olarak ayarları yapılmış bir Internet Explorer sunma olanağından dolayı tüm ağ paketleri Internet Explorer ile gelmeye başladı. Netscape'e ilk ölümcül darbe ise Internet Explorer'ın 4. sürümüyle geldi: Microsoft işletim sistemi pazarındaki tekelci olmasının yararını kullanarak Internet Explorer'ı Windows'a öntanımlı genel internet tarayıcısı yaptı. Ayrıca IE'nin yavaş yavaş Netscape'in sağladığı tüm olanakları sağlamaya sonradan da olsa başlaması, son kullanıcının IE'den başka bir tarayıcı aramamasına neden oldu böylece IE pazar payını çok arttırdı ve tarayıcı savaşlarında birinciliği ele geçirdi. Internet Explorer'ın yaşadığı en büyük sorun internet dünyası tarafından koyulan standartlara uymaması ve kendi standartlarını dayatmasıdır. Internet Explorer 7'de de bu sorun sürmektedir. Ancak Internet Explorer 9 için çalışmalar sırasında Microsoft W3C'de görev almaktadır ve standartlara uyum sorununun büyük ölçüde giderilmesi beklenmektedir. Buna ek olarak, Internet Explorer ile Windows'u entegre etme fikri mahkemeler tarafından da yasal bulunmadı. Microsoft, tekelcilikle ilgili ABD ve ardından AB tarafından dava edildi. Microsoft, iki davadan ancak Windows'a bir "varsayılan program seç" düğmesi koyarak beraat edebildi. Ancak bu düğmeyi sonradan kaldırdı. Internet Explorer 7. sürümüyle birlikte Mozilla Firefox 2'den sonra sonunda sekmeli gezinti, haber kaynağı, arama çubuğunun yanına bir arama motoru gibi özellikleri kullanıcılarına sunabilmiştir. 16 Ağustos 1995 yılında çıkmıştır. Windows'da 22 Kasım 1995 yılında çıkmıştır. Mac OS'de de Nisan 1996'da çıkmıştır. Windows'daki sürümü 2.01'dir. Mac OS'deki sürümü 2.1'dir. Windows'da 3 Ağustos 1996'da çıkmıştır. Mac OS'de de 8 Ocak 1997'de çıkmıştır. Windows ve Mac OS sürümü 3.0'dır. Mart 1997 yılında kararlı sürümü 3.02 çıktı. Windows'da Ekim 1997'de çıkmıştır. Mac OS'de de 6 Ocak 1998'de çıkmıştır. Unix'de 4 Mart 1998'de çıkmıştır. Kararlı sürümü 4.01 Service Pack 2'de Windows'da 9 Ocak 1999'da çıkmıştır. Mac OS'de de kararlı sürümü 4.5'tir. Mac OS sürümü 5.1.7'dir. Mac OS X sürümü 5.2.3'tür. 18 Mart 1999'da çıkmıştır. Kararlı sürümü Temmuz 2000'de çıkmıştır. Kararlı sürümü 5.5'tir. 27 Ağustos 2001'de çıkmıştır. Kararlı sürümü 5 Mayıs 2008'de çıkmıştır. Kararlı sürümü 6.0'dır. Internet Explorer 7, 2006 yılında çıkmıştır ve tarayıcı adına bir milat olarak değerlendirilebilir. Bunun nedeni, Internet Explorer 6'dan yaklaşık beş yıl sonra yayınlanması ve adının Windows Internet Explorer olarak değiştirilmesidir. Internet Explorer 7, performans açısından daha önceki sürümlere göre düşük bir derecedeydi. Bu sürümün genel geliştirilme aşaması Beta 1, Beta 2, Preview Beta 3, Beta 3, RC1 ve bitiştir. Güvenlik açısından bakıldığında, Kimlik Avı Filtresi ve Windows Vista'da tam Windows Defender uyumluluğu özellikleri dikkat çekmiştir. Kasım 2006 döneminde son sürümü yayınlanmıştır. Windows XP SP2, Windows Server 2003 SP1 işletim sistemlerine sonradan yüklenebilmektedir ve Windows Vista'nın tüm sürümleriyle birlikte varsayılan tarayıcı olarak gelmektedir. Diğer yeni özellikler ise Sık Kullanılanlar düğmesi ve Sık Kullanılanlar ile ilgili ayarların yapıldığı bir düğme; ağ sitelerinin kendilerine özel küçük logolar ki bunu her ağ sitesi tasarımcısı kendisi tasarlar ve bu logo, sekme çubuğunda ve adres çubuğunun sol tarafında görüntülenir; sekmeli gezinti, birden fazla sekme ile daha verimli çalışmayı sağlar. Windows XP Service Pack 2'den eski Windows işletim sistemlerini desteklememektedir. 18 Ekim 2006'da çıkmıştır. Kararlı sürümü 28 Nisan 2009'da çıkmıştır. Kararlı sürümü 7.0.6002.18005'tir. Internet Explorer 8, 2009 yılında çıkmıştır. Tarayıcının Alpha sürümü Acid2 testini geçmiştir. Microsoft, ilk olarak Beta 1 sürümünü 5 Mart 2008 tarihinde indirilmeye sundu. Internet Explorer 8 Beta 1, yalnızca beş dilde (İngilizce, Almanca, Fransızca, İspanyolca, Japonca) yayınlanmıştır. Ardından, yaklaşık beş ay sonra yani 27 Ağustos 2008 tarihinde Beta 2 yayınlandı. Beta 1 ile Beta 2 arasında, özellik bakımından bazı farklar bulunmaktaydı. Beta 2 ile gelen SmartScreen Filtresi ve InPrivate Gözatma özellikleri eklenmiştir. Beta 2 ilk aşamada beş dilde ve daha sonra 16 Eylül 2008 tarihinde tüm dillerde kullanıcılara sunulmuştur. 2008 Eylülünden sonra, beta testçiler ve genel kullanıcıdan gelen geribildirimler değerlendirildi ve 2008 Kasımında geribildirim değerlendirme süreci sona ermiştir. Aralık 2008 içerisinde ise Windows 7 ile Pre-RC1 sunulmuştur. Beta 2'den yaklaşık beş ay sonra, RC1 sürümü 26 Ocak 2009 tarihinde tüm dillerde genel kullanıcıya sunulmuştur. RC1 ile InPrivate Gözatma'ya ek olarak, InPrivate Filtreleme özelliği de gelmiştir. Uyumluluk Görünümü, otomatik olarak