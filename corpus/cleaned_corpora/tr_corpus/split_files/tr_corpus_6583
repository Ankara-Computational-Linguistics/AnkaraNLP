hakları Birleşik Krallık'a aittir. Tüm Krallığı temsil eden, tek bir hükûmet ve parlamento bulunmaktadır. Galler dahil tüm adada yürütme gücü Kraliyet ailesinin elindedir ve yürütme gücü Westminster'daki Birleşik Krallık Parlamentosu tarafından uygulanmaktadır. 1999 yılıyla birlikte Birleşik Krallık Parlamentosu yetkilerinin bir kısmı Cardiff'teki Galler Ulusal Meclisi'ne devredilmiştir. Ancak Birleşik Krallık Parlamentosu Galler üzerinde, birinci derecede yasa yapma sorumluluğunu yitirmemiştir. Galler Meclisi belirli çerçeve içinde ikinci derecede yasa yapma kabiliyeti ile yetkilendirilmiştir. Ancak Galler Meclisi'nin yasama gücü Galler ülkesini ilgilendiren konuları kapsamaktadır. Galler Meclisi, hükûmet kurma ve ülke üzerinde hükümran olma hakkına sahip değildir. Bu hak Birleşik Krallığı'ndır. Birleşik Krallık Parlamentosunca Galler Meclisinin ikinci dereceden yasa yapma yetkisi kaldırılabilir ya da yaptığı yasalar reddedilebilir. İlk Ulusal Meclisi ""Galler Hükümet Hareketi"" adı altında 1998 yılında kuruldu. Daha sonra merkezi hükûmet (İngiltere) tarafından birtakım kısıtlı yetkilerle donatılmıştır. Meclis'in 60 üyesi vardır. Meclis üyelerinin 40'ı "First Past the Post", kalan 20'si "Additional Member System" modeliyle seçilir. Mecliste çoğunluğu kazanan parti, Galler Meclisinin ve Hükümetinin Başkanı olur. "Meclis hükûmeti" şeklinde ifade edilebilecek bir yapıdır. Galler Meclis Hükûmeti yürütme organıdır. Meclis Hükümeti, Meclis'e karşı sorumludur. Yeni Hükûmet Binası 2006 yılında Kraliçe tarafından açılmıştır. Birleşik Krallık Parlamentosu alt birimi 646 sandalyeli House of Commons'da Galler 41 sandalye ile temsil edilmektedir. Birleşik Krallık'ın lider ülkesi olan İngiltere ile Galler pek çok konuda birbirine geçmiştir. Örneğin, Galler ile İngiltere'nin hukuk sistemi ortaktır. Aynı kanunlar geçerlidir. Kuzey İrlanda ve İskoçya'nın ise Galler'in aksine, kendi hukuk sistemleri vardır. Yasal sistem dışında kalan diğer konular oldukça karışıktır. Bazı konularda Galler ve İngiltere ortak kurallara sahipken, bazılarında farklılaşmaktadır. Örneğin, Kriket sporunda Galler ve İngiltere ortak ulusal takım çıkarırlar. Bazı dini mezhepler İngiltere-Galler'i bir sayarak örgütlenmelerini yapmışlardır. Bazı partiler İngiltere ve Galler'de ayrı olarak değil tek bir ülke sayarak örgütlenmişlerdir. Galler ile İngiltere birbiri içerisine geçmiş iki ülkedir. Galler Ülkesi yerel yönetimi 22 tane tek-katlı yerel idareye bölünmüştür. Bunlardan 9'una county, 10'una county beldesi ve 3'üne şehir adı verilmektedir. 19. yüzyılın sonlarıyla birlikte Galler'de İngiltere'nin siyasî hegemonyasından kurtulma-bağımsız veya geniş yetkilerle donatılmış bir statüye kavuşma arzusu gelişmiştir. Yapılan seçimlerde ülke nüfusunun %12'si bu arzuyu taşıyan partilere oy vermiştir. Gal ulusalcılığı, İngiliz baskısından kurtulmak, kültürel kimliğini ve İngiliz kültüründen farklı kodlarını korumak fikrine sahiptir. Galler'in İngiliz kimliği altında farksızlaştırılmasına karşıdırlar. Avrupa Birliği Mevzuatı içinde geliştirilen "Subsidiarite ilkesi" bu akımın en büyük yardımcısıdır. 1992’de Maastricht’te imzalanan ABA’nın 3-b maddesinde (yeni 5. maddesi) şu şekildedir : "“Topluluk bu Antlaşmayla kendisine tanınan yetkilerin ve verilen amaçların sınırları içinde tasarrufta bulunacaktır." "Münhasır yetkisine girmeyen alanlarda Topluluk subsidiarite ilkesine göre, yalnızca önerilen tasarrufun (eylemin) amaçları üye ülkeler tarafından yeterince gerçekleştirilemediği ve dolayısıyla önerilen tasarruf boyut ve etkileri bakımından Topluluk tarafından daha iyi gerçekleştirilebildiği takdirde ve bu oranda tasarrufta bulunur. "Topluluğun hiçbir tasarrufu, işbu Antlaşmanın amaçlarını gerçekleştirmek için gerekli olanı aşmayacaktır.”" Bu madde AB'ye üye ülkelerde ademi merkeziyetçiliğin ön plana çıkarılması anlamına gelmektedir. Subsidiarite ilkesi bölgesel farklılıkların, çeşitliliğin ve Avrupa mozaiğinin korunmasına yönelik bir ilkedir. AB coğrafyası içinde yer alan Galler, İskoçya, Kuzey İrlanda, Katalonya, Güney Tirol, Korsika gibi bölgeler subsidiarite ilkesini bu işleve dayandırarak farklı algılamaktadırlar. Bu bölgeler ilkenin daha fazla yetki elde etme olanağı sunduğunu belirtmektedirler. Bu anlayış, Birleşik Krallık’a bağlı Galler bölgesinde ilkeyi ön plana çıkaran bir siyasi partinin seçim bildirgesinde açıkça yer almaktadır. 2001 verilerine göre Galler ülkesinde 2,903,085, kişi yaşamaktadır. Ülkeler sıralamasında 132. sıradadır. Tüm ada nüfusunun %5'idir. Yapılan araştırmalarda ülke nüfusunun %71'i kendini ulusal kimlik olarak tamamen Gallerli (Gal, Welsh) olarak nitelendirmektedir. % 7'si İngiliz-Gal olarak nitelendirmektedir. Gal halkının kökeni Keltlere dayanmaktadır. İskoçlarla, Man Adası sakinleriyle, İrlandalılarla ve Cornwall bölgesi halkıyla akrabadırlar. 2001 verilerine göre halkın %72'si kendini hristiyan olarak tanımlamaktadır. Galler Presbiteryenlik ülkedeki en yaygın mezheptir. Anglikan Galler Kilisesi ise 2. büyük kilisedir. Semavi dinler arasında İslam, Çoğunluğu göçmen olan 30 binden fazla insan tarafından benimsenmektedir. Son zamanlarda yapılan bir araştırmaya göre, Gallerli insanların %35'i Galce kökenli soyad taşıdığı tespit edilmiştir. Ülkede Galce konuşan kişi sayısı yaklaşık 750 bin kadardır. Bu sayı Galler nüfusunun %25'ini teşkil etmektedir. Nüfusun geri kalanı İngilizce konuşmaktadır. Asıl İngiltere'de ise 115 bin kişi Galce konuşmaktadır. Ada dışında Galce konuşan kişi sayısı yaklaşık 35 bin kadardır. Bu kişiler Galler ülkesinden ABD, Kanada, Arjantin, Avustralya ve Yeni Zelanda'ya göçmüş kişilerdir. Ülke adeta kırmızı ejderha ile özdeştirilmiştir. Ülke sanayileşmiş olsa da özellikle kuzey bölgelerde geleneksel hayat korunmuştur. Galler denince akla pırasa gelir. Tüm adada Galler pırasası ün yapmıştır. Bölgede çok bulunan nergis çiçeği ulusal sembollerden biridir. Sessile cinsi meşe ağacı bölgede oldukça sık rastlanır. Kırmızı çaylak kuşu da bölgede yaşayan nadir türlerden biridir. Saint David bayrağı bölgede değer gören bir bayraktır. Gal ulusu açısından kırmızı ejdarhalı bayrakla eşdeğer öneme sahiptir. Galler Prensliği Arması da oldukça önemlidir. Galler Prensliği'nin kuş tüylü rozeti de kültürel öneme sahiptir. Galler bölgesi geleneksel müzik açısından oldukça zengin bir bölgedir. Bölgenin arpçıları ünlüdür. Dağlık olması sebebiyle bölgede süt ve süt ürünleri faaliyetleri gelişmiştir. Büyükbaş ve küçükbaş hayvancılık gelişmiştir. Yerel bazı tadlara örnekler: Denizbörülcesinden yapılan "Laverbread", meyvelerdan yapılan "bara bread", pırasadan yapılan pırasa çorbası "cawl cennin", bölgede sık yapılan tatlı "Welsh cakes", bölgeye has tostlarda kullanılan peynir "Welsh rarebit" oldukça popülerdir. İngiltere'de "kırmızı et" deyince akla Galler gelir. Galler'in koyun eti makbuldür. Kuzey Ä°rlanda Kuzey İrlanda (İngilizce: "Northern Ireland", İrlandaca: "Tuaisceart Éireann", İskoçça: "Norlin Airlann"). İrlanda Adası'nda İrlanda'nın kuzeyinde yer alan Birleşik Krallık'a bağlı özerk ülke. Başkenti Belfast'tır. Yüzölçümü 14.139 km² 2011 nüfusu 1.810.363 Kuzey İrlanda olarak bilinen bölge farklı bir tarihe sahiptir. İrlanda Krallığı'na (1541-1800) bağlı olan adanın tümü Londra merkezli, İrlanda ve Büyük Britanya Krallıklarını birleştiren Birlik Kanunu (1800) çerçevesinde 1801 yılında Büyük Britanya ve İrlanda Birleşik Krallığı adıyla birleşik bir Krallık halini almıştır. 20. yüzyılın başlarında birlik yanlısı Sir Edward Carson liderliğindeki Birlikçiler İrlanda'da halkın yerinden yönetimine karşı çıkmıştır. Birlikçiler İrlanda adasının tamamında azınlık olmalarına rağmen Ulster denilen "Kuzey İrlanda" tarafında büyük bir nüfusa sahiptiler. Şu anda "Kuzey İrlanda" nüfusunun yaklaşık yarısını Protestan olan Birlik yanlıları oluşturmaktadır. 2004 tahminlerine göre ülkenin nüfusu 1.710.000 kişidir. Bu nüfusun % 53,1'i Protestan (Presbiteryen, İrlanda Kilisesi, Metodist ve diğer Protestan mezhepleri), % 43,8'i ise Roma Katolik Kilisesi'ne bağlıdır. Bölgede 2005 yılında yapılan bir ankette halkın %58'inin Kuzey İrlanda'nın Birleşik Krallık ile birlik halinin devamını, %23'ünün ise İrlanda Cumhuriyeti ile birleşerek birleşik bir İrlanda devletinden yana olduğu sonucunu çıkarmıştır. Ülkenin en önemli gölleri Büyük Britanya adalarının içinde de en büyük tatlı su kaynağı olan 392 km²'lik alana sahip Lough Neagh, diğer önemli gölü ise Fermanagh Kontluğu sınırları içindeki Lough Erne'dir. "Kuzey İrlanda"'nın en büyük adası Antrim sahilindeki Rathlin adasıdır. Sperrin Dağları ülkenin Altın ihtiyacının karşılandığı bir bölgedir. Ayrıca Mourne dağları çevresinde de Granit çıkarılmaktadır. Ülkenin en yüksek noktası Mourne dağlarında 848 metre yüksekliğindeki Slieve Donard'dır. Kuzey İrlanda'nın tamamında ılıman deniz iklimi etkisini gösterir. "En yüksek sıcaklık": 30.8 °C (87.4 °F) Knockarevan, Garrison yakınları, Fermanagh kontluğu 30 Haziran 1976 ve Belfast'ta 12 Temmuz 1983. "En düşük sıcaklık": -17.5 °C (0.5 °F) Magherally, Banbridge yakınları, Down Kontluğu 1 Ocak 1979. Kuzey İrlanda altı kontluğa ayrılmıştır: Kuzey İrlanda'da beş kent idari olarak şehir statüsündedir: "Birlik yanlıları" tarafından verilen isimler: "Cumhuriyetçiler" tarafından verilen isimler: "Diğer Gruplar" tarafından verilen isimler: "Kuzey İrlanda" ekonomisi Birleşik Krallığı oluşturan diğer dört bölge içinde en kötü durumda olanıdır. Buna rağmen ülke ekonomisi geleneksel olarak endüstriyel sanayine bağımlıdır. Özellikle gemi inşası ve tekstil önemli bir yer tutar. Doğum yerlerine göre sosyal yapısı: "Kuzey İrlanda" halkının %99,15'ini beyazlar oluşturmaktadır. Ülkedeki en büyük azınlık grubu nüfusun %0,25'ini oluşturan Çinlilerdir. Kuzey İrlanda'da üç dil konuşulmaktadır: İngilizce, İrlandaca ve Ulster Scots dili. "Kuzey İrlanda"'da konuşulan İngilizce, İngiltere'nin West Midlands ve İskoçya'dan gelen göçmenlerin konuştuğu aksana benzeyen Mid Ulster lehçesidir. "Kuzey İrlanda" halkının yaklaşık % 100'ü tarafından günlük yaşamda kullanılmaktadır. İrlanda dilinin kullanımı Birlik yanlılarının engellemesine rağmen Katolik/Cumhuriyetçi nüfus tarafından desteklenmektedir. Belfast'ın Katolik mahallelerinde İrlandaca işaret ve yazılar yollarda kullanılmaktadır. Son yapılan araştırmalarda nüfusun %14'ünün İrlandacayı bildiğini; ancak sadece %1'inin anadili olarak kullandığını göstermiştir. Ulster Scots dili İskoçya'da konuşulan Scots dilinin bir lehçesidir. "Kuzey İrlanda" nüfusunun %2'si tarafından konuşulmaktadır. Kanıt (film, 2005) Kanıt, başrollerini Anthony Hopkins, Gwyneth Paltrow ve Jake Gyllenhaal'in paylaştığı 2005 Amerika Birleşik Devletleri yapımı film. Türkiye'de 3 Şubat 2006'da gösterime giren filmin yönetmeni John Madden Shakespeare in Love isimli filmle tanınmıştı. Film, matematik dehası bir baba (Anthony Hopkins) ve babası ile birlikte yaşamayı seçen kızı (Catherine-Gwyneth Paltrow) arasındaki ilişkilerini temel alarak, 27 yaşındaki genç bir kadının kendini keşfetme çabasını konu almaktadır. Zeki ama dengesiz, matematik dahisi olan Robert adındaki babasıyla yıllarını geçiren Catherine, 27. yaşgününün eşiğindeki genç bir kadındır. Catherine'in, yalnızca uzaktaki kızkardeşi Claire'in gelişiyle değil, aynı zamanda Robert'in 103 not defterindeki değerli çalışmalarını bulmayı uman, babasının eski öğrencisi Hal'ın ilgisiyle de ilgilenmesi gerekmektedir. Catherine, Hal'in sevgisine ve Claire'in kendi hayatı için buyurucu planlarına karşı koyarken, bütün bunlardan daha çok zihin karıştırıcı sorunu çözmekle uğraşmaktadır. Babasının deliliğinin ya da dahiliğinin ne kadarı kalıtsal olarak kendine geçecektir. SÃ¼leymaniye Camii Süleymaniye Camii, Kanuni Sultan Süleyman adına 1551-1557 yılları arasında İstanbul'da Mimar Sinan tarafından inşa edilen camidir. Mimar Sinan'ın kalfalık devri eseri olarak nitelendirilen Süleymaniye Camii, medreseler, kütüphane, hastane, sıbyan mektebi, hamam, imaret, hazire ve dükkânlardan oluşan Süleymaniye Külliyesi'nin bir parçası olarak inşa edilmiştir. Süleymaniye Camii Klasik Osmanlı Mimarisinin en önemli örneklerinden biridir.Yapımından günümüze dek İstanbul'da yüzü aşkın deprem gerçekleşmesine karşın, caminin duvarlarında en ufak bir çatlak oluşmamıştır. Dört fil ayağı üzerine oturan caminin kubbesi 53 m. yüksekliğinde ve 27,5 m çapındadır. Bu ana kubbe, Ayasofya'da da görüldüğü gibi, iki yarım kubbe ile desteklenmektedir. Kubbe kasnağında 32 pencere bulunmaktadır. Cami avlusunun dört köşesinde birer minare bulunmaktadır. Bu minarelerin camiye bitişik iki tanesi üçer şerefeli ve 76 m. yüksekliğinde, cami avlusunun kuzey köşesinde soncemaat yeri giriş cephesi duvarının köşesinde bulunan diğer iki minare ise ikişer şerefeli ve 56 m. yüksekliğindedir. Cami, içindeki kandil islerini temizleyecek hava akımına uygun inşa edilmiştir.Yani cami içinde, yağ lambalarından çıkan islerin tek bir noktada toplanmasını sağlayan bir hava akımı yaratacak şekilde inşa edilmiştir. Camiden çıkan isler ana giriş kapısının üzerindeki odada toplanmış ve bu isler mürekkep yapımında kullanılmıştır. 28 revakın çevrelediği cami avlusunun ortasında dikdörtgen şeklinde bir şadırvan bulunmaktadır. Caminin kıble tarafında içinde Kanuni Sultan Süleyman'ın ve eşi Hürrem Sultan'ın bulunduğu bir hazire mevcuttur. Kanuni Sultan Süleyman'ın türbesinin kubbesi yıldızlarla donanmış gökyüzü imajını vermesi için, içeriden, metalik plakalar arasına yerleştirilmiş pırlantalarla (elmaslarla) süslenmiştir. Cami süslemeleri açısından sade bir yapıya sahiptir. Mihrap duvarındaki pencereler vitraylarla süslüdür. Mihrabın iki tarafındaki pencereler üzerinde yer alan çini madalyonlarda Fetih Suresi, caminin ana kubbesinin ortasında ise Nur Suresi yazılı bulunmaktadır. Caminin hattatı Hasan Çelebi'dir. Süleymaniye camiinin 4 minaresi vardır. Bunun nedeni Kanuni'nin İstanbul'un fethinden sonraki dördüncü padişah; bu dört minaredeki on şerefinin de Osmanlının onuncu padişahı olduğunun bir işaretidir. Osmanlı külliyeleri içinde Fatih külliyesinden sonra ikinci büyük külliye Süleymaniye külliyesidir. Külliye İstanbul yarımadasının Haliç, Marmara, Topkapı Sarayı ve Boğaziçi'ni gören ortadaki en yüksek tepesinde inşa edilmiştir. Cami, medreseler, darüşşifa, darülhadis, çeşme, darülkurra, darüzziyafe, imaret, hamam, tabhane, kütüphane ve dükkânlardan meydana gelen külliyede Mimar Sinan'ın türbesi dış avlu duvarlarının karşısında mütevazı küçük bir yapıdır. Tiryakiler Çarşısı'nı iki medrese çevreler, arkasındaki yolda iki küçük ev vardır. "Tiryakiler Çarşısı adını taşıyan ince uzun meydanın bir cephesini oluşturan ufki tek katlı medreselerde, her kubbenin alatında bir pencereyle belirlenen iç odaların imaretleri, aza razı bir zahit tavrı içindeki cephesi, Mimar Sultan Külliyesi'ndeki medrese duvarı pencerelerinin ve kubbe dizilerinin tezyini düzenini hatırlatır" Anakubbenin kemeri, Sinan tarafından kemeri kübra,( kudret kemeri) diye adlandırılmıştır. Cami avlusunun platformu, Haliç tarafındaki yoldan yüksektedir. Evliya Çelebi'nin anlatımıyla caminin yapımı şöyle olmuştur: "Bütün Osmanlı ülkesinde ne kadar bin mükemmel üstad mimar yapı ustası işçiler ve taşçılar ve mermer işleyenler varsa hepsini toplayıp üç yıl bütün ayakları bağlı forsa temelini yerin altına indirdiler.üç senede binanın temeli yeryüzüne yükselip bina meydana çıktı. Bir yıl o halde kaldı...Bir yıldan sonra Sultan Bayazıdı Veli'nin presesine (hiza ipi) göre mihrab kondu. Dört tarafına duvarlarını kubbe aralarına varıncaya kadar 3 yıl yükselttiler. Ondan sonra metin güçlü dört paye üzerine yüksek kubbeyi yaptılar. Süleymaniye Camii'nin ne yolda şekillendiği, bu ulu camiin kubbenin mavi tasının ta üst tepesi Ayasofya kubbesinden yuvarlak ve yedi meliki arşın yüksek cihanı kaplayan bir kubbedir. Bu eşsiz kubbenin dört ayağından başka camiin solunda ve sağında dört tane somaki mermer sütun vardır ki her biri onar Mısır hazinesi değerindedir...Ama Allah bilir bu kırmızı renkli dört somaki sütunun cihanın dört köşesinde benzeri yoktur, ellişer arşın yüksekliğinde güzel sütunlardır...Mihrab ve minber üzerinde olan renk renk camlar Serhoş İbrahim'in işidir. Her cam parçasında nice kerre yüzbin parçanın renk renk hurda camlarla çiçekler ve Allah'ın güzel adlarıyla süslenmiş camlardır ki, bunlar kara ve deniz seyyahları arasında dünyaca övülmektedir, felekte bunların eşi görülmemiştir...mermeri işleyen üstad ince sütun üzerine bir müezzin mahfili yapmıştır ki guya cennet mahfillerindendir...mihrabın üzerinde Karahisari hattıyla "Zekeriya ne zaman bulunduğu mihraba girdiyse onun yanında bir yiyecek buldu" (Ali İmran: 37) ayeti zehebi laciverd ile yazılmıştır. Ve mihrabın sağında ve solunda burma, zıh zıh yapma sütunlar ve yine orada bir adam boyu halis bakır ve halis altunla cilalanmış şamdanların üzerinde yirmişer kantar kafuri balmumları.camiin sol köşesinde sütun üzere bir yüksek makam, Hünkar mahfili vardır, ...dört sütun payelerin köşelerinde dört tane aşırhan maksurecikleri var... camiin iki tarafında yan suffaları var...yine bu suffalara eş ince sütunların üzerinde deryaya nazır ve sağ tarafı çarşuya bakan katlar...cemaat çok olduğu zaman bu suffalarda ibadet ederler...mübarek gecelerde kandiller yakarlar hepsi yirmi iki bin kandil ve asılmış avizeler. Bu camiin içinde geride Kıble Kapusu tarafındaki iki payelerde bir çeşme vardır. ve bazı taklar altında Üst Hazine Maksureleri. Bu caminin içinde ve dışında olan Ahmed Karahisari hattı bugün de ne yazılmıştır ne yazılsa gerektir. İlkin büyük kubbenin ta ortasında "Allah göklerin ve yerin nurudur. Onun nurunun sıfatı sanki içinde bir çerağ bulunan bir hücredir. O çerağ bir sırça içindedir. O sırça kandil de sanki bir inci gibi parıldayan bir yıldızdır ki güneşin doğduğu yere de battığı yere de nisbeti olmayan mübarek bir ağaçtır, zeytundan tutuşturulup yakılır. Onun yağı kendisine bir ateş dokunmasa da hemen ışık verir ki nur üstüne nurdur. Allah insanlara meseller irad eder. Allah her şeyi hakkıyla bilendir' ayetini yazmada yedi beyzasını göstermiştir." (Nur 35). Mihrab üzerindeki yarım kubbenin içinde... (Enam 79) ayeti. Ve dört payelerin köşesinde Allah, Muhammed, Ebubekir, Ömer, Osman, Ali, Hasan, Hüseyin yazılmıştır. Ve minberin sağındaki pencere üstünde... (Cin 18) ayeti yazılıdır. Üst pencereler üzerinde Allah'ın güzel adları yazılıdır. Ve bu camiin 5 kapusu vardır. Sağ tarafta imam kapusu, sol tarafta hünkar mahfili, altında vüzera kapusu, ve iki yan kapuları var, sol yan kapu üzerinde (Rad 24)yazılıdır, kıble kapusu üzerinde sol taraftaki kitabenin içinde Ketebehu Ahmed el Karahisari sene..deyü tahrir olunmuştur. Camii şerifin adı geçen babı saadetlerine ve haremi latifin üç tane yüce kapusuna ayak taş merdivenle çıkılır ve inilir...ve bu avlunun dört yanına nazır hepsi.. adet pencerelerdir, demirci ustası Davudi sanat gösterüp öyle örs vurmuş ki, bu zamana kadar cilasına bir zerre toz tesir etmeyüp puladı nahçevani gibi parlak pencerelerdir. Ve bu pencereler üzere bütün camlar...ortasında ibret verici bir havuz vardır... avlunun kıble kapusu bütün kapulardan yüksek bir sanatlı babı saadettir ki yeryüzünde bu kapuya benzer beyaz ham mermer eşikli ve kat kat girişme zıhlı çengelli ve medeneli bir kapu görülmüş değildir, bütün ham mermerdir...Ve bu camiin dört tane minarelerinin evsafı var ki her biri bir ezanı Muhammedi makamıdır...dört minare on tabaka...sol taraftaki üç şerefeli minareye Cevahir minaresi derler...ve bu camiin iki tarafında kırkar tane abdest tazeleycek muslukları vardır. Temelinin atılışındaki metanet ve köşesinde olan zarafet ve güzellik eserleri ve her türlü sanatlar insanı büyüleyen görünüşü, bu camiin içinde ve dışında vardır. Hatta bina tamamlanınca Koca Mimar Sinan şunu der: 'Padişahım sana bir cami inşa ettim ki kıyamet gününde Hallacı Mansur yeryüzünde Makalidi Cibal Demavend dağlarını Hallacın yayından pamuk gibi attığında bu caminin kubbesinde Mansur'un yay kirişi önünde çevgan topu gibi bu rütbe senasını medh eder. Mihrab önünde bir ok atımı yerde bir gülistanı nısfı cihen hıyaban içinde, Süleyman Han'ın meşhedi -toprağı nur olsun-bir yüksek kubbe altında görülür. Caminin üç tarafında bir kat dış avlu daha vardır ki iki yanı birer at menzili kum sahrasıdır, türlü türlü ulu çınarlar, salkım söğütler, servi ve ıhlamur ve karaağaçlar, dışbudak ağaçları ile süslenmiş bir büyük avludur ki üç yanı hepsi pencereli duvarlar ve hepsi on adet kapu...Şark tarafına bakan hamam kapusu..merdivenle hamama varılır amma bu tarafta avlunun duvarı olmayup İstanbul şehrini temaşa için bir kenarset alçak duvar çekilmiştir. Cümle cemaat orada durup Hünkar Sarayı, Üsküdar'ı, Boğazhisar'ı, Beşiktaş'ı, Tophane ve Galata ve Kasımpaşa ve Okmeydanı boydanboya görülür. Bu camiin sağında ve solunda dört mezhep şeyhülislamları içün dört adet büyük medreseler vardır ve bir darülhadis ve bir darülkurra ve ayrıca bir tıp ilmi medresesi, bir sıbyan mektebi ve bir darüşşifa ve imaret ve bir yemekhane, bir tavhanei müsafirin, gelip gidenler için bir kervansaray, bir yeniçeri ağası sarayı, bir kuyumcular dökmeciler ayakkabıcılar ve nısfı cihen aydınlık hamamı tetimmei şuhan bin adet hizmetliler evi... Süleymaniye Camii tamam oldukta bina emini ve nazırı ve mutemedinin hisaplarına göre, 8 kerre 100.000 ve doksan bin üç bin üç yüz seksen üç yük flori." (Gökyay 343-60) Steyr Steyr, 1864 yılında Avusturyalı Josef Werndl tarafından kurulan otomotiv ve silah şirketidir. 1989 yılında Steyr SKF tarafından satın alınmıştır. 1990'dan itibaren Steyr markası uluslararası değişik firmalara satılarak dağılmıştır. 1915 yılında ilk traktörü ve bir yıl sonra ilk Steyr otomobili üretmiştir. Havan Havan, piyade birliklerinin kullandığı, üst açı grubu ile atış yapabilen, namlu ağzından elle tek tek doldurulan, bazı modellerinde mermi namlu içi dibindeki iğneye çarpar çarpmaz otomatik olarak ateşlenen (81 mm. UT-1, 81 mm. M-1, 106 mm. orta havan ve 60 mm. Komd. Havanı gibi), bazı modellerinde ise top ve obüslerdekine benzer ateşleme ipinin çekilmesiyle ateşlenen (120 mm. tosam hy-12 havanı gibi) piyade birliklerinin ateş destek silahlarıdır. Havanın tesirli ya da etkili menzili olmaz; bu parametreler attıkları mermiye göre değişir. Havanların başlıca mühimmat cinsleri; tahrip, aydınlatma, sis ve eğitim mermileridir. Bunların dışında hâlihazırda geliştirilmekte olan modern mühimmat tiplerinden (serpme mayın taşıyan kargo mühimmatları veya anti tank sadarm mühimmatları vb.) burada bahsedilmeyecektir. Üst açı grubu tabirini basitçe açıklamak gerekirse; namludan çıkan mühimmatın direkt hedefe değil de; önce yukarı doğru yükselip ardından hedefe tepeden dik bir şekilde düşmesi olarak tanımlayabiliriz. Bu sayede bir tepe veya yüksek bir binanın arkasına aşırtma atışlar yapılabilmektedir. Bu üst açı grubunun oluşum sebebi ve en önemli avantajıdır. Dezavantajı ise merminin hedefe varış süresinin uzun olması, isabet oranının düşük olması ve atmosferik hava şartlarından daha fazla etkilenmesi olarak sıralayabiliriz. Havanlar destekledikleri birliklerin daha da arkalarında bulunurlar. Havan birlikleri bir ateş idare unsuru (gerekli hesaplamaların yapılabilmesi için), bir ileri gözetleyici unsuru (ateş idareye ateş altına alınması gereken hedef hakkında bilgi vermek için) ve bir de havanları kullanan atış unsurlarından oluşmaktadır. Havanlar normal şartlarda ateş altına aldıkları hedefleri görmezler, kimi zaman 5000 m. veya daha uzağa bile atış yapabilirler. Ancak gerektiğinde basit usuller kullanarak (hedefi) görerek de ateş edebilirler.60 mm. Komando havanları daima görerek atış yapmazlar bunun yanı sıra görmeyerek de atış yapabilirler. Havanlar; namlu, namlunun altında bulunan döşeme, namlunun ortasına sabitlenmiş ve ayakta durmasını sağlayan çatal ayak ve gerekli nişan esaslarının girilebilmesi için bir nişan aletinden oluşmaktadır. Havanların en önemli özellikleri portatif olmaları, süratle atışa başlayabilmeleridir. Bu sebepten ötürü temelde toplardan bir farkları olmamasına rağmen topçular yerine piyadeler tarafından kullanılırlar. Muharebelerde ön safta bulunan piyadelerin acil ateş desteği ihtiyacına topçuların reaksiyon süreleri çok uzun olacağından; kendi bünyelerindeki havanlarla bu işi derhal yaparlar. Havanlar yapıları gereği portatif olmaları (toplar gibi tonlarca ağırlıkta olmamaları) ; atış sıhhatlerine olumsuz etki etmektedir; ancak bu durumda havanların yüksek sayıdaki hızlı atım adetleriyle giderilmeye çalışılır. Havanlar hedeflerini görmedikleri için geometrideki açıları kullanarak ateş ederler. (birbirlerini görenlerin birbirleriyle olan açısal ilişkileri ve bulunduğu konumların değerlemesiyle hangi açı ve hangi barut miktarıyla atış yapılacağı tespit edilir.) Çok yüksek maliyetlere mal olan, çok işgücü gerektiren ve çok karışık sistemlere sahip top ve obüslere nazaran, dünya piyade muharebelerinde havanların başarı öyküleri sayılamayacak kadar çoktur. Havan silah sistemlerinin en önemli parçası ise onu kullanan mürettebatıdır; çünkü etkili havan atışı için eğitimin önemi diğer her şeyden daha önemlidir. Zırhlı araçlara yüklenmiş havan sistemleri de mevcuttur. Bunların bir kısmı havana sadece taşıyıcılık ederken, bir kısmı ise otomatik sistemlerle donatılmış olup; hem mermiyi otomatik yükler hem de hesaplamaları otomatik yaparlar. Ancak piyade harekâtının temel mantığı her yerde bir zırhlı aracı kabul görmediğinden bu gibi sistemler ekseri zırhlı birliklerce kullanılırlar. İlk havan Fatih Sultan Mehmed tarafından İstanbul'un fethinde kullanılmıştır. Aynı zamanda ilk havan topu sınıfı da kapıkulu ocaklarına bağlı humbaracı ocağıdır. İlk nakledilebilir havan, Baron Menno van Coehoorn tarafından icat edildi (Grave Kuşatması, 1673). Amerikan İç Savaşı sırasında her iki taraf da, yaklaşık 82 kg ağırlığa sahip Coehorn-tipi havanlar kullandı. Havan, ilk kuşatma savaşları görüldükten itibaren, yüzyıllar boyunca varolmuşlardır. Bununla birlikte, Pumhart von Steyr gibi ilkel modelleri oldukça büyük ve ağır olduğundan, nakledilmeleri de kolay olmuyordu. Bu silahlar basitçe, mutfaklardaki demir kaseleri veya isimlerini aldıkları eczacı havanlarını andırır şekilde yapılmışlardı. Aciyotaj Aciyotaj, çoğunlukla yasa dışı ahlak dışı nitelikle işlemlerle sağlanan fiyat farklarını belirtir. Mirebeau ucuza kapatılmış devlet tahvillerinin fiyat farklarından kazanç elde etmek üzere hazırlanan tertipleri aciyotaj olarak tanımlamıştır. Modern borsacılıkta aciyotaj denilince rayiçleri düşürmek ya da yükseltmek için girişilen spekülatif davranışlar anlaşılmaktadır. Bruce Dickinson Bruce Dickinson (7 Ağustos 1958, İngiltere) Iron Maiden'ın vokalistidir ve solo albümler de yapmaktadır. Gerçek hayatta pilot, yayımcı, yazar, senarist ve eskrimcidir. Güçlü sesi ile dünyanın en önemli heavy metal vokallerinden biri olarak görülmektedir. Arthur Brown, Peter Hamill, Ian Anderson ve Ian Gillan'dan etkilenmiştir. Deep Purple'dan çok etkilenmiş olan Bruce ilk grubuna 1976'da girdi. Grubunun adı önce "Paradox" sonra da "Styx" oldu. Ancak grup çok uzun süreli olmadı, dağıldı ve Dickinson bir koleje yazıldı. 1977'de de "Speed" adını verdiği bir grup kurdu ve bu grupta Bruce gitar da çaldı. Birkaç konser verdiler ama bu grubun da ömrü uzun olmadı. Bu grup ile kaydettiği tek şarkı "Man in the Street", Bruce gruptan ayrıldıktan sonra 1980'de single olarak yayınlandı. Bu gruptan hemen sonra Melody Maker'da gördüğü ilan üzerine "Shots" adlı gruba girdi. Bu grup ile kaydettiği "Dracula" yıllar sonra "The Best of Bruce Dickinson" albümünde ilk kez gün yüzüne çıktı. Grup üyeleri onun vokalistliğine hayran kalmışlardı. Barlarda konser verdiler ancak yeterli ilgili görmediler. Bir gün barda onu İzleyen daha ünlü bir İngiliz heavy metal grubu Samson'dan teklif aldı ve daha büyük yerlerde çalma fırsatını kazandığı için hemen kabul etti. Samson yıllarında Bruce Dickinson, Bruce Bruce sahne adını kullandı. Dickinson gruba katılmadan iki ay önce Samson ilk albümü "Survivors"'ı yayınlamıştı. Bu albümdeki şarkıları öğrenmek için grupla yaptığı ilk çalışmalarda ikinci albüm "Head On" için şarkılar şekillenmeye başladı ve yeni şarkıları konserlerde söylemeye başladılar. Şarkıcı, grupla "Head On" ve "Shock Tactics" albümlerini yaptı ve büyük turnelere çıkarlar. 1981'de verdikleri konser de "Live at Reading '81" adıyla yayımlanır ancak bu konser Dickinson'ın grupla son konseri oldu. Bu konser sonrası Iron Maiden menajeri Rod Smallwood, Paul Di'Anno'nun gruptan çıkarılması sonrasında Dickinson'a teklif götürdü. Samson'ın plak şirketi ile yaşadığı problemler ve Dickinson'ın daha önce konserlerini izlediği Maiden'ı çok beğenmesi nedeniyle teklifi kabul etti. Samson'da geçirdiği sorunlu dönemlerden sonra Bruce Dickinson rahatlamıştır. Eski grubuyla yaşadığı bir takım sorunlar nedeniyle yazım aşamasına katılamasa da Iron Maiden ile ilk albümü "The Number Of The Beast" büyük bir başarı kazandırdı. Sesinin gücü nedeniyle kendisine de "The Air Raid Siren" lakabı takıldı. 1982'de çıkan bu albümü birer seneyle takip eden albümler "Piece Of Mind" ve "Powerslave"de aynı başarıyı devam ettirdiler. Gitarist Adrian Smith ile birlikte Bruce Dickinson şarkılar yazmaya ve şarkıları Steve Harris'e kabul ettirmeye çalışıyorlardı. Powerslave turuyla birlikte teatral sahne şovları başladı ve başrol vokalist Bruce Dickinson'ındı. Ancak çok yoğun giden arka arkaya konserler ve albümler grubu da yormuş ve sorunlar yaratmıştı. Grubun beyni Steve Harris ile Bruce Dickinson birçok kere fikir çatışması yaşıyorlardı. Örneğin Bruce Dickinson bir sonraki albümün tamamen akustik olması önerisini getirmiş ancak bu önerisi kabul görmemişti. Bu yüzden de yeni albümde şarkı yazımına katılmadı. 1986 tarihli "Somewhere In Time" yine de eski Maiden albümlerinden farklı bir yöndeydi. Bu arada Bruce, "The Adventures Of Lord Iffy Boatrace" adlı bir roman yayınladı. Yeni albüm hazırlıkları devam ederken Bruce Dickinson bir yandan çok başarılı olduğu eskrim sporuna da devam ediyordu. İngiltere'de kendi dalında 7.liğe kadar çıkmıştı. 1988'de "Seventh Son Of A Seventh Son" albümü yayınlandı. Bruce albüm konusunda çok heyecanlıydı çünkü tek bir konuya odaklanmıştı; kehanet. Bu sırada Adrian Smith anlaşmazlıklar nedeniyle Iron Maiden'dan ayrılınca yerine Bruce'un solo albümünde çalıştığı Janick Gers gruba girdi. Yeni albüm "No Prayer For The Dying" de 1990'da yayınlandı. Bruce bu albümden hiç memnun kalmadı çünkü Steve Harris, güçlü, keyboardlarla desteklenmiş ve epik konular anlatan şarkılar değil Iron Maiden'ın ilk dönemki basit tarzına dönmek istemişti. Bu Bruce'a göre büyük bir geri adımdı. Albüm mobil stüdyoda kaydedilip yayınlanmıştı. 1992'de Bruce Dickinson ikinci romanı "The Missionary Position"ı yayınladı. Bu arada "Fear Of The Dark" albümü de yayınlandı. Bir yandan albümün turnesi devam ederken bir yandan da Bruce Dickinson solo albümleri için çalışıyordu. Bruce Dickinson kendine vakit ayırmadığı düşüncesiyle 1993'te gruptan ayrılma kararı verdi. Iron Maiden, Bruce'suz albümlerinde eski başarılarını yakalayamayınca vokalist Blaze Bayley'in yerine Bruce Dickinson'a teklif götürüldü. 1999'da menajer Rod Smallwood'un aracılığıyla gerçekleşen Dickinson ve Harris görüşmesi sonrasında eski gitarist Adrian Smith ile birlikte gruba geri döndüler. Yazım aşamasına da katıldığı "Brave New World" (2000), Dickinson'ın grupla yıllar sonra yayınladığı ilk albüm oldu. Daha sonra grupla beraber "Dance of Death " (2003) ve "A Matter of Life And Death" (2006), "The Final Frontier" (2010) ve "The Book of Souls" (2015) albümlerini çıkardı. 1989'da "Elm Sokağı Kabusu 5" filmi için arkadaşı Janick Gers'in katkısıyla "Bring Your Daughter... To The Slaughter" şarkısını yazdı. Şarkıyı bas gitarist Andy Carr ve davulcu Fabio del Rio ile kaydetti. Müzik şirketinin şarkıyı beğenmesi üzerine solo albüm kaydı teklifi aldı. Aynı kadro ile Iron Maiden tarzından farklı, Samson dönemlerindeki hard rock tarzına yakın bir solo albüm üzerinde çalışmaya başladı. 1990'da "Tattooed Millionaire" albümü yayınlandı. Büyük bir turne ve hit single'lar çıkararak Bruce Dickinson'ın solo olarak da başarılı olabileceğini gösterdi. Yılın sonuna doğru "Rock Aid Armenia" projesi için yapılan Smoke on the Water kaydında yer aldı. Aynı dönem başka bir hayır organizasyonu Comic Relief için Rowan Atkinson'ın yaptığı skeçte rock grubu Skin ile Alice Cooper'ın Elected şarkısını coverladı. Şu kayıt 1997'de çıkan "Bean" soundtrack'inde de yer aldı. İkinci solo albümü için Amerikalı prodüktör Keith Olsen ile yaptığı çalışmaları beğenmeyen Bruce Dickinson, gitarist Roy Z'den yardım istedi ve uzun süreli müzikal bir birliktelik başladı. Bu sürede Dickinson, Maiden'dan ayrılma kararı aldı. Yeniden yapılan kayıtlardan sonra "Balls To Picasso" albümü yayınladı. Albümde Dickinson'a Tribe of Gypsies grubu eşlik etti. Albüm sonrası grup kendi çalışmalarına odaklanma kararı alınca Dickinson, gitarist Alex Dickson ile çalışmaya başladı. Dickinson, 1994'te yeni grubu ile birlikte Bosna Savaşı'nın devam ettiği günlerde Saraybosna'da konser verdi. Bu konserin hikâyesini anlatan "Scream for Me Sarajevo" belgeseli Aralık 2015'te yayınlandı. Zaman kaybetmeden yeni albümü için çalışmaya başlayan Bruce Dickinson, yanına yepyeni müzisyenler alarak önce 1995'te bir konser albümü olan "Alive In Studio A" ve 1996'da yepyeni bir albüm "Skunkworks"'ü çıkardı. Zamana uygun olarak albümde daha grunge ve daha kısa şarkılar ve sololar bulunuyordu. Bruce Dickinson yeni albümünün daha heavy metal olmasını istediği için Roy Z ile tekrar ortaklık kurdu ve 1997'de "Accident of Birth" albümü yayınladı. Eski Maiden gitaristi Adrian Smith de albümde ve turnede Dickinson'a eşlik etti ve albüm herkes tarafından çok beğenildi. Bir sene sonra aynı ekiple "The Chemical Wedding" yayınlandı ve daha da büyük bir başarı kazandı. 1999'da "Scream For Me Brazil" adlı konser albümü de yayınlandı. 2001'de bir "en iyiler" albümü yayınlandı. 2 CD'lik bu albümün 2. CD'sinde yayınlanmamış, akustik ve eski Bruce Dickinson şarkıları bulunmaktaydı. Bu arada iyi de bir pilot olan Bruce Dickinson, Discovery Channel'da uçaklarla ilgili bir belgesel olan Flying Heavy Metal adlı programı da sunmuştur. 2005'te yine Roy Z ile birlikte "Tyranny of Souls" adlı solo albümü çıktı. 2006'da da konser görüntüleri ve Samson da dahil olmak üzere eski görüntülerinin bulunduğu "Anthology" adlı DVD'yi yayınladı. PFK CSKA (Rusya) PFK CSKA (), tam adıyla Prafessionalniy futbolniy klub Tsentralnıy sportivnıy klub Armii () ya da bilinen adıyla CSKA Moskova (), Rusya'nın Moskova şehrinde kurulmuş bir profesyonel futbol kulübü. 1911 yılında Kızıl Ordu tarafından CSKA Moskova adıyla kurulan kulüp, 1951'de adını CDSA Moskova, 1957'de CSK Mo Moskova olarak değiştirdikten sonra 1960 yılında bugünkü ismini almıştır. CSKA Moskova, maçlarını 2016'da açılan 30.000 kişilik Arena CSKA'da oynamaktadır. Ayrıca CSKA Moskova, 2004-05 sezonunda UEFA Kupası'nı kazanarak, bu kupayı kazanan ilk Rus takımı olmuştur. Kulüp, 1951 sezonunda Çempionat SSSR Po Futbolu'dan çekilmiş, bu yüzden 1951-52 sezonunu ilk kez 2. Lig'de oynamıştır. Ayrıca 1984 sezonunu 18. ve 1987 sezonunu 15. bitirerek 2 kez daha küme düşmüş ve 1984-1986 ve 1987-1989 yılları arasını 2. Lig'de geçirmiştir. Kulüp tarihinde en çok maça çıkan futbolcu 381 maçla Vladimir Fedotov, ligde en çok gol atan futbolcu 126 golle Grigory Fedotov'dur. "20 Ocak 2020 itibarıyla" FK Lokomotiv Moskva Lokomotiv Moskova (Rusça: "Локомотив Москва"), Rusya futbol kulüplerinden birisidir. 1923 yılında demiryolu işçileri tarafından kurulan kulüp maçlarını Moskova'daki 28.800 kişilik Lokomotiv Stadyumu'nda oynamaktadır. Lokomotiv Moskova tarihinde 3 kere Rossiyskaya Premyer-Liga şampiyonluğu, 2 kere Sovyetler Birliği Kupası, 7 kere Kubok Rossii, 2 kere de Superkubok Rossii'yi kazanmıştır. Avrupa'da da başarılı maçlar çıkartan ekip 1997/98 ve 1998/99 sezonlarında UEFA Kupa Galipleri Kupası'nda yarı final oynamıştır. Lokomotiv Moskova Kulübün öncesi Kazanka ( Moskova - Kazan demir yolları ) kulübü 1922 meydana geldi daha sonra Ekim Devriminin Kulübü ( Klub Oktyaborskoy Revolyutsii (KOR)(Клуб Октябрьской Революции (КОР)) ve tekrar Kazanka ( Moskova - Kazan demir yolları) kulüp 1931 - 1935 senelerde oynamıştı. A. V. Savinin kitabında «Futbollü Moskova» başkent şampiyonasının B ve V grubu ile ilgili bilgi verilmektedir, orada ilk olarak demir yollu işçilerin kulübün adı «Krujok Futbolistov Kazanskoy Dorogi» ( Tur: Kazan Demir yolların futbolcülerin çalışma grubu) «Кружок футболистов Казанской дороги» kısaca Kazanka olarak 1922 yılında geçer. 22 mayıs 1936 Sovyet Şampiyonluğun ilk doğum yıllı olur, ilk maç Dinamo Leningrad ve Lokomotiv Moskova arasında oynandı, ilk gollünü Viktor Lavrov Lokomotiv Moskova'nın oyuncusu kaydetti ama sonuçta maç 3:1 Dinamo Leningrad tarafından kazanıldı. O sezonu Lokomotiv Moskova 5'ci olarak bittirirken o sezonda da ilk kupasını kazanır o kupada ilk Sovyetler birliğin kupası son maçı Dinamo Tbilisi karşısında 20.000 kişilik seyirci karşısında oynandı. Popülizm Popülizm, halk yağcılığı veya halk çıkarcılığı, toplumdaki seçkin bir tabaka tarafından halkın çıkarlarının bastırıldığını ve engellediğini varsayan ve devlet organlarının bu seçkin tabakanın etkisinden çıkarılıp halkın yararına ve toplum olarak gelişmesi için kullanılması gerektiğini söyleyen siyasî bir felsefe veya söylem biçimi. Popülist söylem "sokaktaki adam"ın ekonomik ve sosyal çıkarlarını vurgulayarak, önyargılarını ve duygusal kırılmalarını kullanarak başarıya ulaşmayı amaçlar. Popülist söylem, belirli bir ideolojiye bağlı değilir. Nitekim, son yıllarda hem sol hem de sağ görüşlü liderlerin popülizme başvurduğu gözlemlenmiştir. Popülizmin karşıtı seçkinciliktir. Popülist hareketlerin liderleri çoğunlukla büyük şirketlerin gücüne karşı koyacaklarını, “yozlaşmış” seçkinleri temizleyeceklerini ve “önceliği halka“ vereceklerini söylerler. Popülizm genelde rejim karşıtı siyaseti içerdiği gibi özellikle sağ eğilimlerde milliyetçilik, jingoizm, ırkçılık veya köktendincilik ile birleşebilir. Popülistlerin çoğu ya ülkenin belli bir yöresine ya da toplumun belli bir sınıfına (emekçi sınıf, orta direk, veya köylüler/çiftçiler gibi) hitap eder. Kullandıkları söylem sıklıkla ikilik yaratma üzerinedir ve halkın çoğunluğunu temsil ettiklerini söylerler. Popülizm ilk olarak 19. yüzyılda "Tarımsal Popülizm" şeklinde kendini göstermiştir. ABD'de "People's Movement" (1890'lar, Halkın Hareketi), Rusya'da "Narodnik" (1860'lar, Halkçılar) ve Kanada'da "Sosyal Kredi Hareketi" (1930'lar) çiftçilerin çıkarlarını devlete karşı savunmuşlardır. 1. Dünya Savaşını takiben bazı Doğu Avrupa ülkelerinde ortaya çıkan Yeşil İsyan da tarımsal popülizm örneğidir. 20. yüzyılın ortalarında Latin Amerika'da yükselen popülizm ise, elit ve askeri vesayete dayalı devlete karşı dar gelirli sınıfa seslenmiştir. Oligarşiye karşı anti-emperyalist bir söylem kullanan bu sol popülizm, Arjantin'de Peron, Brezilya'da Vargas, Meksika'da Cardenas ve Kolombiya'da Liberal Parti tarafından uygulanmıştır. 1930'lardan itibaren ırkçılık ve yabancı karşıtlığı üzerine kurulu bir sağ popülizm Avrupa'da yükselmiştir. Önceki örneklerinin aksine, İtalya ve Almanya'da ortaya çıkan popülizm çifçi ya da işçi sınıfı yerine orta sınıfa hitap etmiştir. Faşizme evrilen bu milliyetçi popülizm hareketleri iktidara geldikten sonra halkın taleplerine cevap verme kaygısı duymamıştır. Popülizm genel olarak sürer durumun radikal olarak eleştirilmesiyle kendini gösterir ama sağ eğilimli ya da sol eğilimli bir hareket olarak güçlü bir politik kimliği yoktur. Popülizm solcu, sağcı, hatta merkez eğilimli görünümler almıştır. Yakın geçmişte ABD’deki muhafazakâr politikacılar popülist bir söylem içine girmişlerdir, Amerikan halkına “güçlü avukat lobisine”, “liberal seçkinlere” ve “Hollywood seçkin tabakasına” karşı direnmelerini söylemişlerdir. Yine yakın geçmişte Amerikan “sol kanat” politikacıları giderek artan bir şekilde populist söylemlere girmiştir. Normalin aksine, Amerikan liberalizmi büyük şirketlere karşı gelen bir politika izlemektedir ve bu şirketlerin kârı insanın önüne koyduğunu ve şirketin gereksinimine göre hükümetin işleyişine müdahele edildiğini savunmaktadır. 2004 yılı başkanlık seçimlerinde Demokrat Parti adayı John Edwards’ın kullandığı “iki Amerika” deyimi oy verenlere yönelik popülist girişime bir örnektir. Popülistler bazı politikacılar tarafından toplumda oldukça demokratik ve olumlu bir güç olarak görülmesine karşın, siyasetbilimdeki bazı önemli çalışmalarda popülist kitlesel hareketlerin gerçekçi olmadığını ve siyaset sahnesini kararsız bir ortama sürüklediği belirtilmektedir. Margaret Canovan bu iki karşıt görüşünde hatalı olduğunu savunmakta ve dünya çapında çağdaş popülizmi “tarımsal” ve “siyasal” olarak iki ana bölüme ve 7 alt sınıfa ayırmaktadır: Sun Sun ya da The Sun ÅŸu anlamlara gelebilir: Proficiency Proficiency sınavı üniversitelere yeni gelen öğrencilerin İngilizce seviyesinin bölümlerde okuyabilmek için yeterli olup olmadığını ölçen sınavdır. Her üniversitenin sınavda istediği İngilizce seviyesi farklıdır. Tüm üniversitelerde TOEFL geçerlidir. TOEFL'dan alınması gereken notu gene üniversite belirler. Bilkent Üniversitesi,İstanbul Teknik Üniversitesi, Orta Doğu Teknik Üniversitesi ve Boğaziçi Üniversitesi kendileri sınav yaparken; TOEFL ile geçmek isteyenlere TOEFL CBT'den 203, TOEFL İBT'den 74 alma zorunluluğu koymuştur. Koç Üniversitesi ise kendi sınav yapmamaktadır. Onun yerine TOEFL sonuçlarını dikkate almaktadır. Hoşgörü Hoşgörü, müsamaha, tahammül, tesamuh, katlanma, görmezden gelme veya göz yumma, başkalarını eylem ve yargılarında serbest bırakma, kendi görüşümüze ve çoğunluğun görüş biçimine aykırı düşen görüşlere sabırla, hem de yan tutmadan katlanma demektir. İzin verme, aldırmama, iyi karşılama anlamlarına da gelir. Sosyal ilişkilerde bir tarafın, bazen farkında olmadan, kasıtlı olmayarak, bazen de kasıtla diğer tarafa (maddi/manevi) zarar verebilecek bir sahne yaratması durumunda, diğer tarafın bunu görmezden gelerek veya cevabından vazgeçerek ödün vermek tahammülünü (erdem) gösterebilmesidir. Tasavvufta Mevlana hoşgörüye örnektir. Baskça Baskça ("Euskara"), Baskların konuştuğu izole dil. Baskça, dil bilimcileri tarafından Hint-Avrupa dilleri Avrupa'ya yayılmadan önce Avrupa'da konuşulan dillerden arta kalan biri olarak kabul edilir. Bu sebepten bu dilin dünyada konuşulan başka hiçbir dille yakından akraba olmayan çok eski bir dil olduğu düşünülür. Hint-Avrupalılar buraya gelmeden önce çok geniş bir bölgede, tüm İber yarımadasında (İspanya ve Fransa) ve Gaskonya/Akitanya bölgesinde (Güneybatı Fransa), konuşulmakta idi. Sınıflandırması bir sorun oluşturan Baskça bu yüzden İzole dil konumunda bulunan Baskçanın kökenine ve ilişkili olabileceği diller konusunda bazı görüşler vardır. Son yapılan birçok araştırmaya göre Gürcü diliyle büyük bağlantıları bulunmuştur. Gürcü dilinden gelmiş olabileceği de bu şekilde kanıtlanmıştır. Kendilerini Gürcistan'dan göçen halk olarak tanımlayan Baskları tanıyan tek ülke de Gürcistan'dır. Bir diğer araştırma da Baskça ile dünya üzerinde konuşulan bazı diller arasındaki fonetik ilişkinin ve yakınlığın belirlenmesidir. Bu araştırma sonucunda Baskçanın fonetik olarak Avrupa kıtasında yaygın Hint-Avrupa dil ailesinden daha çok diğer dillere benzediği sonucuna ulaşılmıştır. Fonetik açıdan Baskça "0" ise diğer dillerin ona uzaklığı şu şekildedir. Baskça, tek heceli diller grubunda yer alır. Evet: Bai HayÄ±r: Ez Merhaba!: Kaixo! Hosçakal!: Agur! / Aio! Görüşmek üzere!: Ikusi arte! Teşekkürler!: Eskerrik asko! Swadesh listesinden örnek Baskça sözcükler: Ben: ni Sen: hi, zu O: hura, bera Biz: gu Siz: zuek Onlar: haiek Bu: hau Åžu: hori, hura Bura(da/sı): hemen, hon- Ora(da/sı): hor, han Sorular n'li: Kim: nor Ne: zer Nerede: non Ne zaman: noiz Nasıl: nola Bir: bat Ä°ki: bi DÃ¶rt: lau Beş: bost Ağır: astun Küçük: txiki (okunuş: çiki) Kadın: emakume Erkek: gizon Kişi: gizaki Ã‡ocuk: haur, ume, sein Anne: ama Baba: aita Kuş: txori (okunuş: çori) Köpek: txakur (okunuş: çakur) Yumurta: arrautza Deri: larru Kulak: belarri GÃ¶z: begi Burun: sudur Ağız: aho Diş: hortz (okunuş: horş), hagin Dil: mihi TÄ±rnak: azkazal Ayak: oin Gör-/Gözle-(mek): ikusi- İşit-(mek): entzun- (okunuş: enşun) Ã–l-(mek): hil- Öldür-(mek): erahil- Beyaz: zuri Siyah: beltza Kırmızı: gorri YeÅŸil: berde, orlegi Sarı: hori YÄ±l: urte Gece: gau GÃ¼n: egun -de eki: -n, -an, -ean, -etan -lÄ±/li eki: -ekin, -arekin ve: eta, ta eÄŸer: ba, baldin ba çünkü: -elako, bait- AIESEC AIESEC, (Fransızca: Association internationale des étudiants en sciences économiques et commerciales) Türkçe açılımı ""Uluslararası Ekonomik ve Ticari Bilimler Öğrencileri Birliği"" olan bir gençlik topluluğudur. II. Dünya Savaşı'ndan sonra dünya barışına katkıda bulunmak amacıyla Avrupalı öğrenciler tarafından 1948 yılında kurulan gençlerin kendi potansiyellerini keşfedebilecekleri ve geliştirebilecekleri uluslararası bir platformdur. Üyelerine hem liderlik gelişimi hem de yurt dışı staj fırsatları sağlayan kuruluş, dünyanın en fazla aktif üyeye sahip gençlik kuruluşlarındandır. 2020 yılı itibarıyla dünyanın 114 ülkede, 7000'den fazla kurumsal paydaşıyla faaliyetlerini sürdürmektedir. AIESEC 1948'de II. Dünya Savaşı'ndan sonra, yedi ülkeden yedi genç tarafından uluslar arasında kültürlerarası anlayışı inşa etmek hayaliyle kuruldu. Aynı anda bir kişi ve bir staj fikriyle Dünya'yı değiştirmeyi umdular. 1977 itibarıyla, kurum altı kıtada 50 ülkede temsil edilmeye başlandı. Bu yıla kadar, dünya çapında 40.000 genç insan bir liderlik gelişim değişimine katıldı. 2010 yılında organizasyon, tarihinde ilk kez tek bir yılda 10.000 değişim gerçekleştirdi. Şimdiye dek 230.000'den fazla değişim gerçekleştirildi, hepsi de gençler tarafından gençlere sağlandı. 2015'te, Sürdürülebilir Kalkınma Amaçları'nın (SKA) entegre edilmesinin tanıtımı ve genç katılımının güdümlenmesi amacıyla kuruluşun 126 ülkeden ve bölgeden genç liderleri ve Genel Sekreterin Gençlik Elçisi Ofisi, Birleşmiş Milletler Ana Merkezinde bir araya geldiler. Özetle, AIESEC genç liderliğin bir seçenek değil ama sorumluluğumuz olduğuna inanan küresel bir insan ağıdır. 1954 yılında Ali Nihat Gökyiğit, Nejat Eczacıbaşı ve Ali Osmanoğlu tarafından kurulan AIESEC Türkiye ise, AIESEC dünyasındaki en etkin ve köklü ülke birimlerinden biri olarak çalışmalarına devam etmektedir. Türkiye Genel Merkezi İstanbul, Beyoğlu'nda bulunan kuruluşun Adana, Ankara, Antalya, Bursa, Denizli, Eskişehir, Gaziantep, Gazimağusa (K.K.T.C.), Isparta, İstanbul (3 ayrı birim), İzmir, Kocaeli, Konya, Kütahya, Sakarya, Samsun ve Trabzon şehirlerinde aktif birimleri bulunmaktadır. 2020 yılı itibarıyla Türkiye Genel Başkanlığı görevini Alihan Bolat yürütmektedir. AIESEC'in bazı ülkelerdeki internet sitesinde gösterilen dünya haritasında Türkiye’nin yer almadığı haritalara yer verilmiştir . Tepkilerin ardından yapılan hatanın hemen düzeltilmesi için gerekli adımlar atılmış ve yaşanılan bu talihsizlik ile ilgili dönemin Global Başkan Yardımcısı Joaquim Sanvictores yazılı özür açıklaması yapmıştır. River Phoenix River Phoenix (23 Ağustos 1970 - 31 Ekim 1993), Amerikalı oyuncu. Oynadığı başlıca filmler; Stand By Me ve My Own Private Idaho'dur. Phoenix'in babası John Bottom ve annesi Arlyn Sharon Dunetz 1960'ların sonunda Güney Amerika'da misyonerlik çalışmalarını yürütüyorlardı. ABD'ye dönüşte "Phoenix" soyadını aldılar ve oğulları River Phoenix, " River Jude Bottom" adıyla dünyaya geldi. Jude adı Beatles şarkısı olan "Hey Jude"dan geliyordu. 1974 yılında Teksas'ta kız kardeşi Rain Phoenix dünyaya geldi. Aile misyonerlik çalışmaları yüzünden her zaman yer değiştiriyordu. Meksika ve Porto Riko'ya taşındılar. Bu arada Joaquin Phoenix de doğdu. 4. kardeş "Liberty Butterfly"'ın doğduğu Venezuela'da parasızlıktan River daha 6 yaşındayken, kız kardeşi Rain ile sokaklarda gitar çalarak para kazanmaya çalışıyordu. Amerika'ya dönüşten sonra 1978'de "Summer Joy" adlı beşinci kardeş de dünyaya geldi. River'ın babasının geçirdiği bir rahatsızlıktan dolayı işi bırakması aileyi ekonomik olarak çökertti. 1979'de ailesi River'ı yapımcıların önüne çıkarttı. River orada şarkılar söyledi. Yapımcıların dikkatini çekse de bir sonuç vermedi. Bu dönemlerde aklında müzisyenlik olan River Phoenix oyunculuğa de merak sardı. 1980'de yine kardeşi ile şarkı söylerken dikkat çekti ve "Real Kids" adlı bir TV şovuna kardeşi ile şarkı söylemek amacıyla çıktı. Program uzun sürmese de Phoenix dikkat çekti ve birçok dizide küçük roller aldı. 1985'te ilk filmi olan Genç Astronotlar'da rol aldı. River'ın bu başarısı sayesinde diğer kardeşleri de dizilerde ve sinema filmlerinde yavaş yavaş boy gösteriyorlardı. 1986'da Benimle Kal filminde oynadı. Stephen King'in Ceset öyküsünden sinemaya uyarlanan film, 4 tane ergenlikte olan gencin bir ceset bulmak için geçirdikleri macerayı anlatıyordu. Yönetmen Rob Reiner, River Phoenix'e 4 çocuğun en olgunu ve o küçük çetenin lideri rolünü verdi. Film büyük bir başarı kazanırken River Phoenix'te eleştirmenler tarafından çok beğenildi ve artık bir şöhret oldu. River ve ailesi, gelecek film için senaryoları çok dikkatli okuyorlardı. Birçok senaryo içinde Sivrisinek Sahili'ni kabul ettiler ve bu film de 1986'da yayınladı. River filmde Harrison Ford ve ilk kız arkadaşı olan Martha Plimpton ile oynamıştı. Bu sırada kardeşleri Rain, Summer ve Leaf filmlerde oynamaya devam ediyordu. Artık bir genç olan River Phoenix 1988'te Uzun Bir Gece adlı filmde bir serseriyi oynayarak çocuk rollerinden ayrıldığını göstermişti. Film sırasında film müziğini yapmakla uğraşan River Phoenix müzikteki yeteneği ile de dikkat çekti ve kardeşi Rain ile birlikte Aleka's Attic adlı bir müzik grubu kurdu. Aynı yıl önceki filminin tam tersi olarak yeni filmi Casus Aile'de dürüst bir çocuğu oynadı. Rol arkadaşı Sidney Poitier ile iyi bir arkadaşlık kurdu. Poitier ona hep hayat hakkında nasihatlar veriyordu. Yine aynı yıl Boşu Boşuna filminde sevgilisi Marthr Plimpton ile oynadı. Bu yoğun film temposu arasında babası ile sürtüşmeler yaşıyordu ve baskı hissediyordu. Bu dönemlerde kendini müziğe verdi. 1989'da Harrison Ford'un küçüklüğü yani Indiana Jones'un küçüklüğü olarak filminde kısa bir rol aldı. Filmden sonra grubu Aleka's Attic ile bir turneye çıktı. 1989'da River, Boşu Boşuna ile En İyi Yardımcı Erkek Oyuncu Oscar'ına aday gösterildi. Törene sevgilisi ve rol arkadaşı Plimpton ile gitti ancak ödülün sahibi olamadı. 18 yaş 176 günlük iken Oscar'a aday gösterilen Phoenix, 2008 itibarı ile halen bu dalda Oscara en genç aday gösterilen 6. kişidir. Ölümüne Sevmek filmi çekimleri sırasında da sevgilisinden ayrıldı. 1990'da yayınlanan filmden sonra Sue Solgot ile çıkmaya başladı, grubuna ağırlık verdi ve zamanını ailesiyle geçirdi. 1990 tarihli Dogfight'ta saçlarını kazımış ve artık gençlerin sevgilisi olmayacağını gösteren roller seçmeye başlamıştı. 1991'de en önemli filmi Benim Güzel Idaho'm'u çekti. Gus Van Sant'ın yönettiği ve Keanu Reeves ile başrolünü paylaştığı bu filmde bir eşcinsel fahişe rolünde oynadı. Bu rolü kabul ettirmek için Gus Van Sant River'ın menajerlerinden habersiz gizlice River'a ulaşmışlardı. Yeni rollerde oynamak isteyen River da senaryoyu okuyup rolü kabul etmişti. Bu filmden sonra Aleka's Attic'in en büyük turnesine çıktı. Bir yandan da sıkı bir vejetaryen olduğu için hayvan hakları ile ilgili büyük çalışmalar yapıyor ve bağışta bulunuyordu. Aynı şekilde yağmur ormanlarının korunmasına da yardım ediyordu. 1991'de Sessiz Dil filminin çekimlerini bitirdi ancak film 1994'te ölümünden sonra yayınlanacaktı. 1992 tarihli büyük bütçeli Şifreciler filminde dostu Sidney Poitier ile tekrar oynadı. Zaman sorunu yüzünden sevgilisi Sue Solgot'tan ayrılan River, aynı yıl Aşk Denen Şey filminin setinde rol arkadaşı Samantha Mantis'e aşık oldu ve bu ilişki River'ın ölümüne kadar devam etti. 1993'te yayınlanan filmden sonra Aleka's Attic, son turnelerine çıktı ve stüdyoda şarkılar kaydetti ama bu şarkılar yarım halde kaldılar. Babası daha önce de yaptığı gibi River Phoenix'i Hollywood'dan uzak tutmak istiyordu. River babasıyla anlaştı, daha önce anlaşma yaptığı iki filmden sonra babasıyla yaşamaya başlayacaktı. Dark Blood filminin çekimleri devam ediyordu, bir yandan da Vampirle Görüşme filminde Tom Cruise, Brad Pitt ve Antonio Banderas ile oynayacaktı. Oynamak istemediği fakat ailesini geçindirmek için oynadığı Dark Blood filminin setinden çıktıktan sonra kardeşleri Rain, Joauqin ve sevgilisi Samatha Mantis ile Johnny Depp'in sahip olduğu "The Viper Room" adlı bara gider. O gece Red Hot Chili Peppers grubunun basçısı Michael Peter Balzary ile birlikte çalacaktır fakat diğer Hollywood sanatçıları onu istemezler. O gün pençesinde olduğu uyuşturucuyu sahneye çıkacağı için kullanmamıştır, Saat 12'yi geçip 31 Ekim olduğunda River bir satıcıdan eroin ve kokain alır ve hız topu denen karışımı yaparak burnundan çeker, tuvalette birden kusmaya ve nefes alamamaya başlar. Rain ve Samantha onu dışarıya çıkarır ve Joaquin ambulans çağırır. Ancak saat gece 01:51'de River Phoenix hayatını kaybeder. Bir Aleka's Attic T-Shirt'ü ile annesinin düzenlediği bir cenaze töreni ile toprağa verilir. Otopsi sonucu aşırı dozdan öldüğü anlaşılır. Aleksandre Kazbegi Aleksandre Kazbegi (Gürcüce ალექსანდრე ყაზბეგი "aleksandre q'azbegi" d. 20 Ocak 1848, Stepantsminda, Gürcistan – ö. 22 Kasım 1893, Tiflis), Gürcü roman ve oyun yazarı, şair, çevirmen ve tiyatro oyuncusu. Yazar olarak “Akaki Moçhubaridze”, tiyatroda “Moheve” takma adlarını kullanmıştır. 1882'de yayımlanan "Baba Katili" adlı yapıtıyla tanınır. Kitap, Kafkaslar'ın Robin Hood'u Koba'yı anlatır. Daha sonra Stalin olarak anılan İoseb Cugaşvili, Aleksandre Kazbegi'nin bu önemli yapıtının kahramanından esinlererek "Koba" takma adını almıştır. Yazarın birkaç öyküsü ve "Elguca" adlı romanı Türkçe yayımlanmıştır. Aleksandre Kazbegi, yerel bir feodal olan Kazi-Beg Çopikaşvili'nin büyük torunuydu. Tiflis, Petersburg ve Moskova'da öğrenim gördü. Gürcistan’a dönünce Dağlıların arasında bir süre çobanlık yaptı ve hayatının en ilginç deneyimi olan bu iş daha sonra eserlerine de yansıdı. Ardından bir gazeteci olarak çalıştı. Eserleri, Çarlık rejimince gazete sansür edildiği için boş kalan sayfalarında tefrika edildi. Daha sonra romancı ve oyun yazarı olarak ünlendi. Tiflis'te öldü ve mezarı daha sonra memleketi Kazbegi'ye taşındı. Burada çocukluğunu geçirdiği eve yazarın anısına müzeye dönüştürüldü. Aleksandre Kazbegi Rus ve Fransız edebiyatlarından etkilendi. Eserlerinin çoğunun 1880-85 arasında yazdı. "Eliso" („ელისო“; 1882), "Baba Katili" („მამის მკვლელი“ / "mamis mk'vleli"; 1882), "Tsiko" („ციკო“; 1883), "Suçlu" („განკიცხული“ / "gank'itsh'uli, 1884) adlı öyküleri ile "Elguca" („ელგუჯა"; 1881) ve "Hevisberi Goça" („ხევისბერი გოჩა“ / "h'evisberi goça"; 1884) adlı romanları en önemli eserleri sayılır. Aleksandre Kazbegi’nin “Ateria” ve Eliso” adlı öyküleri Türkçeye çevrildi ve 1936’da "Kafkas Hikâyeleri" adlı kitapta yayımlandı. "Elguca" adlı romanı iki kez Türkçeye çevrildi. Niyazi Ahmet Banoğlu'nun çevirisi "Bir Kafkas Romanı - Elguca" (1941) ve "Elguca : Kafkas Aşkı" (1964), Ahmet Özkan'ın çevirisi "Gürcü Yiğidi Elguca ile Çerkes Güzeli Mzağo" (1973) adıyla yayımlandı. Koba Koba, Gürcü halk kahramanı. Robin Hood gibi, fakirlerin yanında yer alıp otoriteye karşı savaşmasıyla tanınır. Koba, "asi", "boyun eğmez" anlamına gelir. Stalin, gençliğinde Koba'yı bir idol saymıştır. Daha sonra "Koba" takma adını almıştır. Ünlü Gürcü yazar Aleksandre Kazbegi, 1883'te yayımlanan "Baba Katili" ("Mamiskvleli") adlı yapıtında, Koba adlı bu Gürcü halk kahramanını anlatır. Oçokoçi Oçokoçi (Gürcüce: ოჩოკოჩი), Gürcü-Megrel-Laz (Lazlarda Germakoçi) mitolojisinde dağda yaşayan bir kişilik. Oçokoçi, konuşmasını bilmez, ama çıkardığı ses insanlar için dayanılmaz bir sestir. Oçokoçi'nin bütün vücudu simsiyah tüylerle kaplıdır. Uzun ve keskin pençeleri vardır. Yanında baltaya benzer bir alet taşır ve kendisine karşı gelen insanları bu aletle ikiye ayırır. İnsanlar tarafından öldürülen Oçokoçi, ikinci kez ateş edildiğinde canlanır. Philadelphia Bildirgesi Philedelphia Bildirgesi, II. Dünya Savaşı sonlarına doğru Uluslararası Çalışma Örgütü (ILO)'nun, tarihsel bildirgelerinden biri olarak bilinen ve ILO'nun amaç ve hedeflerinin belirtildiği "Filadelfiya Bildirgesi"1944 yılında yayınladı. Nicemleme (sinyal işleme) Sayısal işaret ve görüntü işleme alanlarında sürekli ya da büyük bir değerler kümesinin daha az sayıda ve ayrık değerlere eşlenmesine nicemleme veya "kuantalama" denir. Thom Yorke Thomas Edward "Thom" Yorke, (d. 7 Ekim 1968), Radiohead'in solisti/söz yazarı/bestecisi. Özellikle, grubun ilk dönemlerinde "Bir sonraki intihar Thom Yorke mu?" tipindeki sorulardan oldukça sıkılmış ve basına röportaj vermekten kaçınmıştır. Bu tutumu, o dönemki kadar katı olmamakla beraber, günümüzde de devam etmektedir. Radiohead'in Kid A ve Amnesiac ile geçirdiği metamorfozun Jonny Greenwood ve Nigel Godrich ile mimarlığını yapmış olan Yorke, son dönemlerde elektronik müziğe eğilim göstermiştir. Yorke, 2002'de müzik endüstrisinde en etkileyici figürlerden biri olarak belirtilmiştir; Q Magazine Yorke' u müzik endüstrisindeki en güçlü 6. kişi olarak seçilmiştir. Thom Yorke 2006 yılında, önceki Radiohead albümlerinden de tanıdığımız Nigel Godrich'in prodüktörlüğünde The Eraser adlı ilk solo çalışmasını kaydetti. Elektronik soundda olan albüm, Radiohead'in konseptüel Kid A albümüne göre daha anlaşılır ve daha doğrudan bir çalışma olarak değerlendirilir. Yorke, besteleri oluştururken Jonny Greenwood'un önceki çalışmalarda kaydettiği materyallerden yararlanmıştır. Bu argümana dayanarak, basında bu albüm için "Kid A den arta kalanlar" yorumları da yapılmıştır. Yorke, albümün çıkışının grup arkadaşları tarafından onaylanmış olmasına oldukça sevindiğini ve bu albümün asla Radiohead'in sonu olarak değerlendirilemeyeceğini belirtmiştir. Twilight serisinden New Moon adlı filmde de Hearing Damage adlı şarkıyı seslendirdi. The Prestige filminin bitiş jeneriğinde de Analyse şarkısına yer verilmiştir. ParÃ§a Listesi Black Swan parçası A Scanner Darkly adlı filmde de yer alır. Fulgencio Batista Fulgencio Batista Zaldívar, (; d. 16 Ocak 1901 - ö. 6 Ağustos 1973), Kübalı asker ve diktatör. Küba'nın 1933-1940 arası gayri resmi (de facto) askeri lideri. 1940-1944 ve 1952-1959 yılları arasında Küba'nın resmi başkanı. Yoksul bir çiftçi ailesinin oğludur. 1921'de stenograf olarak orduya girmeden önce çok çeşitli işlerde çalıştı. Orduda çavuşluğa yükseldi ve geniş bir taraftar topluluğu edindi. Gerardo Machado y Morales diktatörlüğünün yerini alan Carlos Manuel de Céspedes'in geçici rejimini, Eylül 1933'te örgütlediği çavuşlar ayaklanması'yla devirdi ve Küba'nın en güçlü adamı durumuna geldi. İnsanları iyi tanıyan Batista, teröre başvurmaktansa, çevresindekileri hoş tutarak denetimini pekiştirme yolunu seçti. Böylelikle ordunun, devlet memurlarının ve örgütlü işçilerin desteğini kazandı. İlk birkaç yıl ülkeyi yakınları aracılığıyla yönettikten sonra 1940 yılında başkan seçildi. Kendisine büyük servetler sağlamakla birlikte, etkili bir yönetim kurdu. Eğitim sistemini yaygınlaştırdı; dev bir kamu girişimleri programı uyguladı ve ekonomik büyümeyi hızlandırdı. 1944 yılında görevinden ayrılarak yurt dışında gezilere çıktı. Bir süre Florida'da yaşadı ve Küba'da elde ettiği büyük servetin bir bölümünü buraya yatırdı. Onun iktidarda olmadığı sekiz yıl süresince Küba'da yozlaşma alabildiğine yayıldı ve kamu hizmetleri çöküntüye uğradı, bu nedenle 1952 yılında yeni bir askeri ayaklanma yoluyla tekrar iktidara gelmesi halkın geniş kesiminde onay gördü. Ama bu kez üniversiteyi, basını ve kongreyi denetimi altına alan zalim bir diktatör oldu, ekonominin çöküntü içinde olmasından yararlanarak büyük miktarda parayı zimmetine geçirdi. ABD'nın Küba'yı içki, kumar ve fuhuş merkezi yapmasına göz yumdu. Sonunda, 1958 sonbaharında Fidel Castro öncülüğündeki devrimci güçlerin başlattığı saldırıya yenik düşerek devrildi. Rejimin çöktüğünü görerek 1 Ocak 1959 tarihinde ailesiyle birlikte Dominik Cumhuriyeti'ne kaçtı. Portekiz'e bağlı Madeira Adaları'na sürgüne, oradan da Lizbon yakınlarındaki Estoril'e gönderildi. Hayatının geri kalanını kitaplar yazarak geçirdi. İspanyol hayat sigortası şirketinde Yönetim Kurulu Başkanı oldu. İspanya'da Marbella yakınındaki, Guadalmina'da, 6 Ağustos 1973 tarihinde bir kalp krizi sonucu öldü. Bordeaux (anlam ayrımı) TurÅŸucuzade Ahmed Muhtar Efendi Turşucuzade Ahmed Muhtar Efendi (d. 1823 - ö. 15 Ekim 1875) 1872 - 11 Haziran 1874 döneminde Osmanlı Şeyhülislamı Ahmet Muhtar Efendi 1823'de İstanbul'da doğmuştur. Ayasofya'da turşucu olup 1829'da ölen Tosyalı İbrahim Ağa'nın oğludur. Genç yaşta tahsilini tamamlayıp Arap ve Fars Edebiyatlarında kendini yetiştirdi. Çeşitli medreselerde müderrislik yaptıktan sonra 26 Eylul 1865'te Mecli-i Vala üyesi, Ekim 1866'da Galata kadısı, Ocak 1868'de Dar-ı Şura müftüsü ve Mayıs 1868'de Divan-ı Ahkam-ı Adliye üyesi grevlerinde abulundu. Mekteb-i Mülkiye fıkıh hocalığı da yaptı. Sultan Abdülaziz, Ayasofya Camiinde Ahmet Muhtar Efendi'nin bir vaazını dinledikten sonra, onu şehzade Yusuf İzzeddin Efendi'ye özel hoca tayin etti. Ahmet Muhtar Efendi Haremeyn ve İstanbul kadılığı payelerini aldıktan sonra 6 Kasım 1872'de şeyhülislam tayin edildi. Görevi süresince şeyhülislamlık makamının itibarını korumaya itina gösterdi. 11 Haziran 1874'te görevinden azledildi. 15 Ekim 1875'te vefat eden Ahmet Muhtar Efendi'nin cenazesi Karacaahmet Mezarlığında babasının yanına defnedildi. Hâlid Bağdâdî Mevlânâ Hâlid-i Bağdâdî (Kürtçe "Mewlana Xalid", 1779, Süleymaniye - 1827, Şam), Kürt kökenli Nakşibendi Hâlidîlik yolunun öncüsü ünlü İslâm âlimi, mutasavvıf ve şair. Irak'ta Süleymaniye'ye sekiz km uzaklıktaki Karadağ kasabasında doğmuştur. 1813-1823 yılları arasında Bağdat'ta yaşamış büyük bir sûfîdir. Zamanın ünlü hoca ve âlimlerinden eğitim görmüştür. 1804 yılında Medine'ye, dört yıl sonra da Hicrî 1224 yılında Hindistan'ın Cihanabad şehrinde Şeyh Abdullâh Dehlevî'nin yanına giderek Nakşibendîlik tarîkatının terbiyesini almıştır. Burada "irşad icazeti" alarak beş ayrı tarîkata halife olmuştur. "(Nakşibendî, Kadiri, Sühreverdî, Kübrevî, Çeştî)". Süleymaniye'ye geri dönüp iki yıl sonra Bağdat'a giderek yerleşti. Burada öğrencilerine tefsir, hadis, tasavvuf, fıkıh gibi çeşitli dersler verdi. On yıl sonra müritleri ve halifeleriyle birlikte Şam'a yerleşti. Babası Pir Mikail'dir. Mevlânâ Halid Bağdadî, Müslümanların birliğini Osmanlı Devleti'nin sağlayacağı düşüncesindeydi. En büyük özelliği medreselerinde eğitim dili olarak Osmanlı Türkçesi, Arapça ve Farsçanın yanında Kürtçeyi kullanmış olmasıdır. İki temel özelliği, şeriata bağlılık ve genelde diğer tarikatlarda yaygın olan cehrî, yani sesli zikir yerine hafî, yani sessiz zikri tercih etmesidir. Halifeleri aracılığıyla gerek Kuzey Irak bölgelerinde gerekse Şam, Kudüs, Bağdat ve Güneydoğu Anadolu Bölgesi'nde binlerce müridi oldu. Sonradan "Mevlânâ" mahlasını aldı. 1827 yılında Şam'da veba hastalığından vefat etmiştir. Türbesi Şam'da Salihiye'de olup ziyarete açıktır. Süreyya Ağaoğlu Süreyya Ağaoğlu (; d. 1903, Şuşa, ö. 29 Aralık 1989, İstanbul), Azeri kökenli Türk avukat ve yazar. Türkiye'nin ilk kadın avukatı ve kadın hakları savunucularındandır. Ünlü düşünür ve siyasetçi Ahmet Ağaoğlu'nun kızı, yazar ve siyasetçi Samet Ağaoğlu'nun kızkardeşidir. 1903 yılında Azerbaycan'ın Şuşa kentinde dünyaya geldi. Babası, tanınmış düşünür, yazar ve siyasetçi Ahmet Ağaoğlu, annesi Sitare Hanım'dır. Beş çocuklu ailenin en büyük çocuğu olan Süreyya Hanım, eğitimci ve milletvekili Tezer Taşkıran'ın, mühendisi ve iş adamı Abdurrahman Ağaoğlu'nun; siyasetçi, edebiyatçı ve hukukçu Samet Ağaoğlu'nun ve tıp doktoru Gültekin Ağaoğlu'nun ablasıdır. 1910 yılında ailesiyle birlikte Türkiye'ye göçtü. Babasının ideolojisi ve görevleri nedeniyle çocukluğu ve gençliği Türk Ocağı aydınları ve Mustafa Kemal Paşa'nın yakın dostları arasında geçti. 1920 yılında İstanbul Kız Lisesi'nden mezun olduktan sonra 1921 yılında, hukuk eğitimi görmek için Darülfünun'a başvurdu. İstanbul Üniversitesi Hukuk Fakültesi Hukuk Fakültesi'ne başvuran ilk kız öğrenci olarak fakültenin kız öğrencilere açılmasında öncü rol oynadı. Beraberinde iki kız arkadaşını da (Melda ve Bedia Hanımlar) okula getirip Fakültenin kız öğrencilere açılmasını sağladı. 1925'te bu fakülteden mezun olduktan sonra Ankara'da Şurayı Devlet Tanzimat Dairesi'nde çalıştı. 5 Aralık 1927'de Ankara Barosu'na kaydoldu. 1928'de serbest avukatlık ruhsatını alarak, “"Türkiye'nin ilk kadın avukatı"” unvanının sahibi oldu ve hayatı boyunca avukatlık mesleğini sürdürdü. 1936 yılında Ankara Barosu'ndan naklen İstanbul Barosu'na kaydedildi. İngilizce ve Fransızca bilen Ağaoğlu, meslek yaşamı boyunca çok sayıda uluslararası konferansta Türkiye'yi temsil etti. 1946'daki girişimleri sonucu İstanbul Barosu'nun Beynelmilel Barolar Birliği'ne üye olmasını sağladı. 1946-1960 arasında bu birliğin tek kadın yönetim kurulu üyesi olarak kaldı. 1952'de "Milletlerarası Kadın Hukukçular Birliği"ne üye oldu. 1960 yılında Kadın Hukukçular Birliği'nin BM Cenevre Teşkilatı temsilcisi seçildi. 1980- 1982 Hukukçu Kadınlar Federasyonu ikinci başkanı oldu.. 1960 İhtilali'nin ardından Yassıada Mahkemeleri'nde yargılanan erkek kardeşi Samet Ağaoğlu'nun avukatlığını üstlendi .O dönemde kurulan, Ekrem Alican liderliğindeki Yeni Türkiye Partisi bünyesinde siyasi hayata atıldı ve partinin İstanbul il başkanı oldu. Önemli sivil toplum kuruluşlarının kurulmasında rol aldı. Bunların arasında 1996 -2000 yılında başkanlığını yaptığım Türk Hukukçu Kadınlar Derneği başta olmak üzere, Üniversiteli Kadınlar Derneği, Hür Fikirleri Yayma Derneği, Soroptimistler İstanbul Kulübü, Türk Amerikan Üniversiteliler Derneği, 1948 de kendi kurduğu Çocuk Dostları Derneği bulunmaktadır. "Londra'da Gördüklerim" ve "Bir Hayat böyle Geçti" adlı kitaplarıyla çeşitli hukuki makalelerinin yazarıdır. 1950'li yılların başında, Alman hukukçu Werner Taschenbreker ile evlenen Süreyya Ağaoğlu'nun evliliği 1960'lı yıllarda son buldu, çocuğu olmadı. Süreayya Ağaoğlu, 29 Aralık 1989'da İstanbul'da katıldığı “"Kadın Hakları ve Çağdaşlaşma"” konulu bir panelden ayrılırken düşüp beyin kanaması geçirerek hayatını kaybetti. Aile fotoğrafları, mektupları, gazete kupürleri gibi belgelerden oluşan özel arşivi, İstanbul'daki Kadın Eserleri Kütüphanesi'nde bulunmaktadır. Artı değer Artı-değer kavramı Marks'tan önce keşfedilmiş ve zaten kullanılan bir kavramdır. Genel anlamda, gerekli-zorunlu olandan daha fazlasının üretilmesi anlamındadır. Klasik iktisatçılar olarak bilinen Adam Smith ve David Ricardo gibi isimlerde bu kavramın kullanımda olduğu görülür. Ancak Marx'a gelindiğinde, bütün klasik iktisadın kavramlarına yapıldığı gibi bu kavramda da tamamen başka bir yol izlenmeye başlandığı görülür. Nitekim Marks, bu klasik iktisatçılara olan borcunu reddetmemekle birlikte onların neden ve nasıl burjuva düşünüş biçimi içinde kaldıklarını açıklar ve buna bağlı olarak ekonomi-politiğin kapitalist sistemin bir ögesi olarak kaldığını belirtir. Bu bakımdan Marks, belli bir andan itibaren yoğun olarak Ekonomi-politiğin Eleştirisi'ne yönelir. Çünkü iktisat üzerinden tüm bir kapitalist toplumsal yapının temel öğeleri analiz edilebilir ve ortaya konulabilir. Marx'a göre, kapitalist ekonominin temel düzenleyici ilkesi, "emek-değer yasası"dır; bunun anlamı ise, toplumun temelini oluşturan ögenin canlı emek gücü olmasıdır. Artı-değer burada, başkaları tarafından el konulmak üzere, emek gücünün gerekli-zorunlu-ürünün ötesinde, belirli bir ücret ile satın alınarak fazla üretim yapmasıdır. İşçi, belli bir ücret karşılığında, emek gücünü satabiliyor olmak için, artı-ürün ya da artı-değer üretmek durumundadır. İşçiye, yalnızca yaşaması (çünkü ertesi gün yine çalışacak birine ihtiyaç vardır) için gerekli olan ürün verilir, artı-değere ise elkonulur. Dolayısıyla, artı-değerin nasil üretildiği, kimler tarafından nasıl el konulduğu, ve sonra neye dönüştüğü meselesi, belli bir anda belirli bir toplumsal yapının niteliğini gösterir. Gerekli olan ürün ya da üretimin fazlası anlamında artı-değer kavramı, Marks'ın bu ekonomi-politik elestirişinin ana noktalarından birisidir. "Artı-değer Teorileri" başlıklı bölüm, "Ekonomi-politigin Eleştirisine Katkı" adlı kapsamlı çalışmanın merkezi bir bölümüdür. Marx burada ve Kapital ciltlerinde artı-değer kavramının açılımlarını yapar, birçok matematiksel formülasyon geliştirir ve kullanır; ayrıca çeşitli altbaşlıklarla "emek süreci" ile "artı-değer üretim süreci" ayrımını, "artı-değer oranının hesaplanmasi"nı, nispî artı-değer ile mutlak artı-değerin ayrımını vb. ortaya koyar. Leonti Mroveli Leonti Mroveli (Gürcüce: ლეონტი მროველი), 11. yüzyılda yaşamış Gürcü tarihçi ve din adamı. "Mroveli" soyadı değildir ve bu ad, Ruisi'de (Urbnisi yakınları) kullanılan piskoposluk unvanıdır. Leonti bu unvanı 1066 yılında almıştır. Leonti Mroveli, ünlü Gürcü vakayinamesi Kartlis Tshovreba'nın pek çok bölümünün yazarı olarak ünlenmiştir. Olimpiakos SFP Olympiakos SFP (Yunanca: "Ολυμπιακός Σύνδεσμος Φιλάθλων Πειραιώς, Olympiakos Sindesmos Filathlon Peiraios"), Yunanistan'ın Pire şehrinde kurulan spor kulübü. Futbol ve basketbol branşlarıyla öne çıkan kulüp toplam 20 spor dalında faaliyet göstermektedir. 1925 yılında kurulan kulübün futbol takımı maçlarını 33,500 kişilik Karaiskakis Stadyumu'nda oynamaktadır. Yunanistan'ın en başarılı futbol takımına sahip olan Olympiakos, Super League'de 17 sezonda 15 şampiyonluk kazanarak tarihe geçmiştir. KÃ¶ksap (felsefe) Köksap (rhizome) terimi, botanik biliminin bir kavramı olan köksapın çağrıştıdığı fikirler üzerine temellenen bir metafor olarak kullanıldı. Carl Jung "köksap" terimini, kimi zaman "miselyum" olarak da adlandırarak, hayatın görünmeyen yeraltındaki doğasını vurgulamak için kullandı. Gilles Deleuze ve Félix Guattari de "köksap" terimini kullandılar. Yalnız metafor olarak değil de, bilginin sunulmasındaki ve yorumlanmasındaki çoklu ve hiyerarşik olmayan giriş ve çıkış noktalarının teorisini ve araştırmasını mümkün kılan teorinin tanımlanması amacıyla. Bin Yayla'da ikili kategorilerle ve seçimlerle işleyen ağaç biçimli bir bilgi kavramına karşı çıktılar. Köksap yataydı ve tüm üyeler birbirine sonsuz bağla bağlıydı, ağaç biçimli model ise dikey ve yalnızca doğrusal bağlantılara sahipti. Onların "orkide ve eşekarısı" şeklindeki kullanımı, biolojik bir kavram olan mutualismden alınmıştır. Buna göre iki ayrı tür birbiriyle birçokluk oluşturacak şekilde iletişmektedir. Yatay gen transferi de buna iyi bir örnek olabilir. Terim Jeff Vail tarafından hiyerarşik olmayan bir toplum yapısını tanımlamak için kullanılmıştır. Toprak reformu Toprak reformu hükûmet tarafından başlatılan ya da desteklenen tarımsal alanların mülkiyetinin yeniden dağıtılmasıdır. Terim sıklıkla çok geniş arazilere sahip olan çok az sayıdaki toprak sahibinden (toprak ağaları, soylular ya da büyük şirketler gibi) bu toprakların alınıp onları işleyen bireylere ya da bu bireylerin oluşturduğu kolektif oluşumlara verilmesi anlamına kullanılmaktadır. Bu el değişikliği toprak sahiplerinin rızası alınarak ya da alınmadan, tazminat verilerek ya da verilmeden yapılabilir. Bu tazminatın miktarı da sembolik miktarlardan toprağın gerçek değerine kadar değişebilir. Georgistler tarafından savunulan toprak vergisi toprak reformunun ılımlı ve piyasa ekonomisine dayanan bir çeşididir. Bu tanım devletin mülkiyetindeki kolektif çiftliklerin işin içine girmesiyle karmaşıklaşır. Çeşitli dönemlerde bazı yerlerde, toprak sahipliğinin (küçük köylüye ait olan topraklar dahil olmak üzere) devlet mülkiyetine geçmesine de, devlet mülkiyetindeki kolektif çiftliklerin bireylerin mülkiyetine bölünerek verilmesine de toprak reformu denmiştir. Toprak reformu dünya tarihinde çok önemli sonuçlar doğuran ve sürekli tekrarlanan bir konudur. Örneğin MÖ 133 yılında Tiberius Sempronius Gracchus tarafından önerilen ve Roma Senatosu tarafından kabul edilen ""Lex Sempronia agraria"" Roma Cumhuriyeti'nin yıkılmasına neden olan sosyal ve siyasal savaşlara yol açmıştır. Tarihsel olarak toprak reformu yapılmasını tetikleyen en önemli baskı unsurlarından biri vergiden muaf bireylerin ya da oluşumların giderek önemli miktarda araziye sahip olmasıdır. Hristiyan dünyasında bu kiliseler ve manastırlar için böyle olmuştur. Müslüman dünyasında ise 718 yılında İspanya'da Hürr bin Abdurrahman tarafından müslümanlardan alınan toprak vergi alınan hristiyanlara dağıtılmıştır. Çağımızda, sömürgeciliğin ve Sanayi Devrimi'nin ardından dünya üzerinde çeşitli yerlerde toprak reformu yapılmıştır: 1910 yılında başlayan ve 1917'de yapılan Meksika Devrimi'nden Komünist Çin'e, Bolivya'dan (1952, 2006) Zimbabve ve Namibya'ya kadar değişik zaman ve yerlerde. Toprak reformu özellikle Afrika ve Arap dünyasında sömürgeciliğin izlerini silmek için çok popüler bir yöntemdi ve Afrika sosyalizmi ile Arap sosyalizminin programı içinde yer alıyordu. Latin Amerika'daki en eksiksiz toprak reformu Küba'da gerçekleştirilmiştir. Toprak reformu II. Dünya Savaşı sonrası dönemin Üçüncü Dünya ülkeleri arasında ekonomik kalkınmayı sağlamak için önemli adımlardan biri olmuştur. Buna Doğu Asya Kaplanları'nı ve "Kaplan yavrusu" ülkeleri sayabiliriz: Tayvan, Güney Kore ve Malezya gibi. Çin'in ekonomik reformları Deng Xiaoping tarafından yönetildiğinden beri Çin'de tekrar büyük toprak sahiplerinin ve topraksız köylülerin ortaya çıkmasında toprak reformları önemli bir rol oynamıştır. Bin Yayla Bin Yayla (Fransızca: Mille Plateaux, İngilizce: A Thousand Plateaus) (1980) Fransız filozof Gilles Deleuze ve psikanalist Felix Guattari tarafından yazılmış bir kitaptır. Bu iki yazarın beraber yazdıkları ve başyapıtları olarak kabul edilen Kapitalizm ve Şizofreni adlı eserlerinin ikinci bölümünü oluşturur (ilk kitap Anti-Ödip'tir). Bu kitap her biri özel bir tarihle ve başlıkla belirtilmiş bir dizi "yayla"dan oluşmaktadır (bu ifade Gregory Bateson'dan alınmıştır). Her bir yayla dünyada merkezi bir rolü olan kendine özgü bir çağa ya da tarihe karşılık gelir. Kitap Deleuze ve Guattari'nin hiyerarşik (ya da ağaç biçimli) örgütlenmeye olan bakışlarını ortaya koyar. Yazarlar bunun karşısına daha az yapısal, "köksapsal" bir büyümeyi koyarlar. Göçebe savaş makinesi devlet aygıtının karşısına yerleştirilir. Son yaylada noosfere çağrı yapılır. İngilizce'ye Brian Massumi tarafından, Türkçe'ye ise Ali Akay tarafından çevrilmiştir. Heybeli Víctor Raúl Haya de la Torre Víctor Raúl Haya de la Torre (22 Şubat 1895 – 2 Ağustos 1979) "American Popular Revolutionary Alliance" (APRA) (Amerikan Popüler Devrimciler İttifakı) politik hareketini kuran Perulu politikacı. Haya de la Torre kuzey Peru'daki Trujillo şehrinde doğmuştur. 1913 yılında edebiyat öğrenimi almak için yazıldığı Trujillo Üniversitesi'nde çok sıkı bir dost olacağı Perulu şair César Vallejo ile tanışmıştır. Daha sonra da Lima'daki San Marcos Ulusal Üniversite'sine kaydoldu. San Marcos'a Arjantin Üniversite Reform hareketinin (La Reforma) getirilmesinde rol almıştırve 1991 yılında idarî reformlar uygulanmıştır. Reform hareketinin bir parçası üniversite yayılma programıydı. Bu programla üniversite öğrencileri emekçi sınıfına ulaşmayı umuyorlardı. Bu amaçla Haya de la Torre "Universidades Populares Gonzalez Prada" 'yı (emekçiler için gece okulu) kurdu. Birçok tarihçiye göre bu kurum "Partido Aprista Peruano" 'nın (PAP- Peru Aprista Partisi) temelini oluşturmuştur. 1923 yılında Haya de la Torre Augusto B. Leguía hükümeti tarafından sürgüne gönderilmiştir. 7 Mayıs 1924'te Meksiko'da Haya de la Torre APRA'yı ve "Aprismo" diye bilinen pan-Latin Amerikan hareketini kurmuştur. 1931'de başkanlık seçimlerine katılmak için Peru'ya dönmüştür. Aynı yıl 15 aylığına hapse atılmış ve partisi de 1934 yılına kadar yasadışı sayılmıştır. Bu durum 1935'ten 1945'e kadar da devam etmiştir. 1945 yılında José Luis Bustamante y Rivero APRA'nın desteğiyle başkan olmuştur. Daha sonra bazı parti muhalifleri 1948'de Callao'da başkaldırınca APRA yine yasadışı sayılmıştır. Aynı yılın Kasım ayında iktidarı ele geçiren Manuel Odría Haya de la Torre'nin Lima'daki Kolombiya büyükelçiliğine sığınmasına neden olmuştur. Haya de la Torre Peru'ya tekrar 1954 yılında dönebilmiş ve partisi tekrar 1956 yılında yasallaşmıştır. 1962 yılına kadar çoğunlukla yurtdışında yaşamaya devam etmiştir. Başkanlık seçimlerine tekrar katılmış, küçük bir farkla seçimi kazanmış ancak anayasaya göre başkan olmak için gerekli çoğunluğu sağlayamamıştır. Askeri cunta bu seçimleri iptal etmiştir. 1963 yılında tekrar seçimler yapılmış ancak bu sefer Haya oylamada yenilmiştir. Partisi popülerliğini sürdürmüştür. 1979'da başkanı olduğu kurucu meclis yeni bir anayasa taslağı hazırlamıştır. 12 Temmuz'da