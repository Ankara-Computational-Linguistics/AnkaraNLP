Yahudilere verilmedi. 1967'de Yahudi nüfusu 7000'e kadar düştü. İsrail ve Arap komşuları arasında çıkan Altı Gün Savaşıyla Libya Yahudileri tekrar anti-Yahudi saldırılara maruz kaldılar. Saldırılar sonucu 18 Yahudi öldürüldü ve birçoğu yaralandı. Yahudi cemaati liderleri Kral I. İdris'ten Yahudilerin "geçici olarak" ülkeyi terketmelerine izin vermesini istedi; Kral buna izin verdi ve hatta teşvik etti. Havadan ve İtalyan donanmasının yardımlarıyla denizden 6000 Yahudi bir ay içinde Roma'ya getirildi. Ülkelerinden çıkan Yahudiler evlerini, işlerini ve mal varlıklarını arkada bırakmak zorunda kaldılar. Taşınan bu 6000 Yahudiden 4000'i İsrail ve ABD'ye göç etti. Geriye kalanlar ise Roma'da bir Yahudi cemaati oluşturdular, bu cemaatin nüfusu bugün 15.000'dir. Muammer Kaddafi 1969'da başa geçtiğinde Libya'da yaklaşık 100 Yahudi kalmıştı; hakimiyeti döneminde Yahudilerin mallarına el koydu, Yahudilere olan borçları iptal ettirdi ve Yahudilerin ülkeden çıkmasını yasakladı. Bazı Yahudiler yine de ülkeden kaçmayı başardı ve 1974'te 20 tane Yahudi kaldı. 2002'de Esmeralda Meghnagi'nin ölümüyle Libya'daki Yahudilerin varlığı tükenmiş zannediliyordu. Roma'daki ailesi tarafından öldüğü zannedilen fakat Trablusta bir huzurevinde yaşayan 80 yaşındaki Rina Debach'ın sağ olduğu ortaya çıktı. Onun da Roma'ya taşınmasıyla Libya'daki Yahudilerin tarihi son bulmuş oldu. 2004'te Kaddafi, ülkeyi terk etmek zorunda kalan ve mallarına el konulan Yahudilere tazminat verebileceğini açıkladı. O yılın Ekim ayında Yahudi örgütlerle tazminat konusunu konuşmak üzere bir araya geldi. İsrail'e göç eden Yahudilere tazminat vermeyeceğini açıkladı. Bazı kişiler, Kaddafi'nin bu hareketlerinin ardında oğlu ve varisi Seyfülislam Kaddafi olduğunu düşünmektedir. Aynı yıl Saif, Yahudileri geri çağırıp onların birer Libya'lı olduğunu ve "Filistinlilerden aldıkları toprakları terketmeleri" gereketiğini söyledi. Kaddafi aynı daveti 9 Aralık'ta Libya kökenli Knesset üyesi Moşe Kahlon'a da uzattı. RFC Tournai RFC Tournai Belçika 'nın Tournai, şehrinin bir futbol kulübüdür. R. Union Sportive Tournaisienne R.R.C. Tournaisien kulüplerinin 2002 yılında birleşmesi sonucu ortaya çıkmıştır. Takım Belçika İkinci Ligi 'nde mücadele etmektedir. Tournai 2003'te 6. olmuştur, ancak ertesi sene 15. olarak düşmekten kurtulamamıştır. 2005'te Yükselme A grubuna yükselmiştir. 24 Kasım 2007'de Thierry Pister teknik direktörülk görevine getirilmiştir. "(cap.)" KÃ¶r Nokta (film) The Blind Side, John Lee Hancock tarafından yazılan ve yönetilen bir Amerikan dram filmidir. Michael Lewis'in 2006 yılında yayımlanan "" adlı kitabından uyarlanan film babasını hiç tanımamış ve annesi uyuşturucu müptelası olan Afro-Amerikan bir çocuğun futbol kariyerini anlatmaktadır. Normalden iri olan ve 13 kardeşinin arasında hiç ilgi görmeyen Michael Oher bir gün Bay ve Bayan Tuohy tarafından evlatlık alınır ve hayatı değişmeye başlar. Okuma ve yazması olmayan Michael yeteneğinin farkına varıp futbola başlar. Ulusal Futbol Liginin en çok aranan oyuncularından biri olacağını kimse tahmin edemezdi. Film yapılacak olan 82. Akademi Ödülleri'nde 2 adaylığa sahip olup bunlardan biri de en iyi film kategorisidir. Aynı zamanda Sandra Bullock bu filmle 2010 yılında yapılan Akademi Ödülleri'nde en iyi kadın oyuncu dalında Oscar ödülü kazanmıştır. Sandra Bullock The Blind Side ile en iyi kadın oyuncu Altın Küre ödülüne de layık bulunmuştur. Babasının kim olduğunu bilmeyen, annesi uyuşturucu bağımlısı, 13 kardeşin arasında kimsenin umursamadığı Afro Amerikan genç bir çocuğun hayatı sokaklarda geçmektedir. Okuma yazma bilmeyen, okulda son derece başarısız olan bu çocuk, zengin bir aile tarafından himaye edilmeye başlandığında hayatı değişecektir. Okulda futbola başlayan genç, sonunda kendi yeteneğini keşfetmişti ve bir gün Ulusal Futbol Liginin en çok aranan sporcularından biri olacaktır. Sandra Bullock (Leigh Anne Tuohy) Tim McGraw (Sean Tuohy) Quinton Aaron (Michael Oher) Jae Head (S.J. Tuohy) Lilly Colins (Collins Tuohy) Ray McKinnon (Coach Cotton) TEKEL Tütün, Tütün Mamulleri, Tuz ve Alkol İşletmeleri A.Ş. Genel Müdürlüğü ya da eski adıyla TEKEL, çeşitli madde ve hammaddelerle ilgili tekellik görevini yürütmesi amacıyla 1862 yılında "İnhisar" adıyla kurulan kuruluştur. 1862'de tütün dış alımının yasaklanması ve tuz tekeline ilişkin yönetmeliğin yayımlanmasıyla hizmete başladı. 1879'daki Rüsumu Sitte Kararnamesi'yle tekel gelirleri devletin iç borçlarına karşılık olarak yabancı bankerlere bırakıldı. 1883 yılında Osmanlı Devleti, dış borçları nedeniyle tütün tekeli ayrıcalığını yabancı sermayeli Tütün Rejisi'ne devretti. Tütün tekeli uzun yıllar bu şirket tarafından işletildikten sonra, 1925'te millîleştirildi. İnhisar İdaresi olan adı, 1946 yılında TEKEL Genel Müdürlüğü yapıldı. 1983 yılında kamu iktisadi kuruluşuna (KİK) dönüşen TEKEL, 1987 yılında Tütün, Tütün Mamulleri, Tuz ve Alkol İşletmeleri Genel Müdürlüğü adını aldı. 2002'de iktisadi devlet teşekkülü (İDT) hâline getirildi. Zaman içinde tekellik niteliğini yitiren Tütün, Tütün Mamulleri, Tuz ve Alkol İşletmeleri Genel Müdürlüğü'nün son olarak 2008 yılında sigara, pipo, kıyılmış tütün ve nargile tütünüyle ilgili varlıkları özelleştirildi. TEKEL'in sigara üretim kısmını satın alan British American Tobacco (BAT), TEKEL markasını da devraldı. Bu nedenle kuruluş Aralık 2008'den beri "tta A.Ş." kısaltmasını kullanmaktadır. Francis Gary Powers Francis Gary Powers, (17 Ağustos 1929 – 1 Ağustos 1977) 1960 yılının Mayıs ayında Sovyet toprakları üzerinde düşürülen Lockheed U-2 casus uçağının pilotudur. Powers Jenkins, Kentucky'de doğmuş fakat Virginia-Kentucky sınırındaki Pound, Virginia'da büyümüştür. Kore savaşına da katılan Powers daha sonra CIA'de çalışmaya başlamıştır. Tarihler 1 Mayıs 1960'ı gösterirken toplam 27 görev uçuşu yapmış olan sivil CIA pilotu Francis Gary Powers, balistik füze test merkezleri Sverdlovsk ve Plesetsk kentlerinin casus fotoğraflarını çekmek üzere Peşaver'den havalandı. Sverdlovsk civarında uçarken Powers etrafında bir takım patlamalar duydu. Power yerden atılan füzelerin uçağa yetişemeyeceğini düşünüyordu ancak Pilot Powers yanıldığını kısa süre sonra anladı. Sovyetlerin yeni geliştirdiği SA-2 yüksek irtifa füzelerinden iki tanesi U-2'nin kanadına isabet etmişti. Powers fırlatma koltuğunu kullanarak uçağını terk etmek zorunda kaldı. Bir Rus köyüne düşen pilot, köylüler tarafından Sovyet yetkililere teslim edilmiştir. Uçağın düşmesinin ardından ABD yetkilileri Sovyetler Birliği üzerinde uçuş yapan bir Amerikan meteroloji uçağının kaybolduğunu açıkladılar. Ancak ABD'nin uçağın pilotunun sağ olduğundan ve uçağın çok fazla zarar görmeden Sovyetlerin eline geçtiğinden haberi yoktu. Olayın ardından 5 Mayıs 1960'ta bir demeç veren Kruşçev, Sovyetler'e karşı girişilen bu düşmanca tavrın cevapsız kalmayacağını açıklamıştır. Sonrasında pilotun sağ olarak ele geçirildiğinin dünya kamu oynuda öğrenilmesi sonucunda ABD, Sovyetler üzerinde yapılan casus uçuşları kabul etmek durumunda kalmıştır. Francis Gary Powers, Sovyetler Birliği'nde yargılanmış ve 10 yıl hapis cezasına çarptırılmıştır. Powers, Stalin'in oğlu gibi tanınmış suçluların tutulduğu, Moskova'nın doğusunda bulunan Vladimir şehrinin Vladimirsky cezaevinde kalmıştır. İki yıl sonra KGB casusu Rudolf Abel ile Doğu Almanya'da takas edilmiş ve Amerika'ya geri dönmüştür. U-2'lerin hiçbir sırrını vermemesine rağmen Powers Amerika'da oldukça soğuk karşılanmıştır. Powers'a yönelik eleştirilerden en önemlisi uçak düştüğünde intihar etmeyip Sovyetler'e teslim edilmesine karşı koymamasıdır. Powers ülkesine döndükten sonra Lockheed Powers'ı tekrar işe almıştır. 1970'e kadar U-2'lerde test uçuşu yapan Powers, 1977'de kendi kullandığı helikopterin düşmesi sonucu hayatını kaybetmiştir. Gebre otu Gebre otu ("Capparis spinosa") veya Kapari, Capparaceae familyasından dikenli bir bitki türü. Özellikle Akdeniz ikliminin etkili olduğu yerlerde yetişse de, Karadeniz sahili dışında tüm bölgelerde görülebilir. İklimin uygun olduğu yerlerde denizden 1800 m yükseklerde de yetişebilir. Güneşi seven bir bitki olan gebre otu, hassas bir bitki olmadığı için duvar diplerinde bile rahatlıkla yetişebilir. İklime göre, mayıstan itibaren çiçeklenme dönemi sürekli olarak devam ederek ağustos-eylül zamanı karpuza benzeyen meyveleri vardır. Çiçek açmadan önceki küçük tomurcukları ("gebre, kebere, kapari") toplanarak tuzlu suda muhafaza edilir. Gıda, kozmetik, boya ve ilaç sanayiinde kullanılan bitki, salamura ya da konserve şeklinde tüketilir. Konserve olarak hazırlanan gebre; turşu, salata, pizza üstü, balık ve av etleri yanında garnitür olarak yenilmektedir. Ödeme şekilleri Ayrıca, bunların dışında da belirli ödeme şeklileri bulunmaktadır. Bu ödeme şekilleri şunlardır: Yasal olarak çıkartılan, yasal olarak yok edilebilen ve alacaklının, kabul ettiği borç parayı, bir ülkenin kanununa göre teslim etmesine "yasal ödeme aracı" denir. Şayet başka türlü kabul edilmiyorsa, yasal ödeme aracının kabul edilmesi ile birlikte alacaklıya borç paranın ödenmesi zorunludur. Borçlu tarafından yasal yollarla borç paranın ödenmesi (örneğin, döviz veya kredi kartı ile) mümkündür; sözleşme özgürlüğü çerçevesinde, borçlu ve alacaklı arasındaki bu söz konusu olanak önceden kabul edildiğinde ya da sonradan alacaklı tarafından kabul edildiğinde geçerli olmaktadır. Basit olarak söylemek gerekirse, bir kişi Almanya’da veya başka yerde satışta olan bir malı Amerikan doları ile satın alabilir. Fakat satıcı (parayı alan kişi) böyle bir ödemeyi reddetme hakkına sahiptir. Bu durum ödeme talebini değiştirmez. Ödeme, Euro ya da o ülkenin kullandığı para ile (banknot veya madeni para) talep edilebilir, böylece alacaklı bunu kabul etmek zorunda kalır ve ödemeyi başka şekilde yapma olanağı ortadan kalkar. Önceleri Almanya’da yasa ile düzenlenmiş toplamda sınırlı ve kabul zorunluluğu olmayan banknotlar ve bozuk paralar bulunmaktaydı, sadece yapıldığı madene göre değer kazanan metal paralar (Örnek: Altın ve gümüş paralar) sınırsız olarak kabul edilmekteydi. Almanya’da ve Avrupa Ekonomik Topluluğu’na (şu anki adı Avrupa Birliği) katılan diğer devletlerde 1 Ocak 2002 yılından itibaren “Avro” yasal ödeme aracı olarak kullanılmaktadır. Buna karşın Avro-madeni paranın sınırlı bir kullanımı bulunmaktadır, çünkü Avrupa Birliği’nin 3 Mayıs 1998 yılındaki düzenlemesinin 11. maddesinin 3. paragrafına göre: “Verilen resmi makamlar dışında [……] tek bir ödemede elli adet madeni paradan daha fazlasını kabul etmesi kimsenin yükümlülüğünde değildir.” denilmektedir. Madeni para sisteminin 3. fıkrasına göre aynı zamanda sadece sınırlı kapsamda Avro hatıra parası kabul edilmesi gerekmektedir. Sadece hatıra paraları için yapılan ödemelerde, tutarların 200 Avro’ya kadar kabul edilmesi gerekiyor, Avro hatıra paraları yapılan ödemede, 50 adet madeni paradan fazlasının kabul edilmesi hiç kimsenin yükümlülüğünde değildir. Genel olarak kabul edilmesi zorunlu değildir (özellikle Almanya için geçerlidir). Yani belirli bir borcun peşin para yerine para transferi (havale) ya da kredi kartı ile ödenmemesinin kararlaştırılması uygundur. Yasal ödeme araçları ile nakit para kullanılmadan döviz hesaplarından yapılan para transferleri arasında farklar bulunmaktadır. Döviz hesaplarından yapılan para transferi o anki bankaya ilişkin müşterinin para aktarma talebidir. İşletme Bankacılık Sistemi de bu yolla oluşturulmuştur. Anaparanın oluşması tek başına Merkez Bankası’na mahsustur. Para birimi bütün ülkelerde aynı değildir; örneğin, Orta Amerika’da ve 20. yy. sonlarındaki Balkanlar’da aynı para birimi olan ABD Doları kullanıldı. 21. yy. başlarında tek düzenli ödeme aracı olarak Euro ya da geçici olarak Alman Markı kullanıldı. (örnek: Karadağ) Hesap defteri, sadece nakit para (kâğıt para veya madeni para) olarak sunulmaz, aynı zamanda mevduat hesabının paraya çevrilmesi anlamına gelmektedir. Vadesiz mevduat hesabındaki birikimler hesap sahibinin isteği üzerine her zaman ve hemen nakit paraya çevrilebilir. İlk on yıllık kullanımda bu birikimler hesap defterine kaydedilir. Günümüzde bu kayıt işlemi bilgisayarlarda gerçekleştirilmektedir. Mevduat Hesap defteri parasız ödeme işlemlerinin temelini oluşturmaktadır. Vadesiz banka hesapları, hem banka hesabındaki nakit para ve madeni para formundaki para yatırmaları ile hem de banka kredisinin verilmesi ile ya da diğer hesaplardan para kullanmadan (kredi kartı veya Çek ile) yapılan havale ile oluşabilmektedir. Hesap sahibi, vadesiz mevduat hesabından aynı veya farklı banka müşterisinin hesaplarına havale yapabilir, çek yazabilir ya da nakit para ile ödeme yapabilir. Nakit paraya ek olarak vadesiz hesaplar, hesaptan hesaba havale olanağı sayesinde oluşturulmuştur. Bu yüzden vadesiz hesaplar, ödenebilir para miktarlarıyla tazmin edilir. Bu para miktarı, vadesiz hesapları ve nakit parayı kapsayan “M1” ifadesiyle gösterilir. Fakat hesap defteri – Avro nakit paranın tersine – yasal ödeme aracı değildir ve genel kabul görmemiştir. Çek, banka müşterisinin bankasına ödeme isteğini içeren kıymetli bir belgedir. Ödenecek para, belgede belirtilmiş olan belirli gün ve belirli mekânda tazmin edilir. Çek bozdurulurken, ödeme sadece nakit olarak değil aynı zamanda banka teminat belgesi yoluyla da gerçekleştirilebilir. Çek, para talebini gösteren bir belgedir. Çek ciro kaydı sayesinde paraya çevrilir. Uygulamada bu durumdan daha çok çek sahibi yararlanır gözükürken aslında parayı veren kuruluş da yararlanır. Çeki bozdurmadaki önemli ayrıntı ise şudur: Çeki yazan kişinin bankada hesabının olması ve banka sahibinin bu çeki onaylaması gerekmektedir. Çek hem kredi işlemlerinde hem de ödeme işlemlerinde kullanılır. Ayrıca çek, banka tarafından geri çevrilebilir. Bu gibi durumların önüne geçmek için, uygulamada farklı biçimlere sahip güvence altına alınmış çekler hazırlanmıştır. 1 Ocak 2002 yılına kadar kullanılan Eurochque (Avrupa Çeki) bilinen ve garanti altına alınmış çekler arasında bulunmaktadır. Vadesiz para olarak da adlandırılan vadesiz mevduat, faizsiz banka hesabıdır. Yani vadesiz mevduat bankada bulunan normal hesaptır. Vadesiz hesaplar tıpkı bir sözleşme gibi feshedilemezler, bankada korunurlar. Bir aydan daha az bir süreliğine bankada tutulmuş ve sonradan kapatılmış hesaplar da vadesiz hesaplar kapsamına girmektedir. Vadesiz hesapların önemi büyüktür; çünkü bu hesaplar ile ödeme işlemleri gerçekleştirilebilir. Genellikle vadesiz mevduat hesabı ile havale gönderilebilir, çek yazılabilir, para çekilebilir ve gerektiğinde ise döviz alım-satım işlemleri gerçekleştirilebilir. Kredi veren kuruluşlar için, vadesiz mevduatlar yüksek maliyet anlamına ve daha da önemlisi az verim anlamına gelmektedir. Çünkü bu paraların sadece belli bir oranı kredi olarak verilebilmektedir. Vadesiz mevduat hesabına para yatırılarak hesapta para biriktirilebilmektedir. Bu oluşturulan birikim ödemeler için kullanılır. Vadesiz mevduat hesabı faizsiz hesap olmasına karşın çok az faiz getiren vadesiz mevduat hesapları da vardır. Bankalar, farklı bankalardaki veya merkez bankasındaki vadesiz hesapları bünyesinde bulundururlar. En az birikim göz önüne alındığında, merkez bankasında paranın tutulması zorunlu hale gelir. Para arzı; kredi veren kuruluşun(banka) kasasında bulunan mevcut para stoku ve nakit paradan oluşur. Farklı para arzı tanımları vardır. Bunlardan en çok kullanılanı “M1” para arzı tanımıdır. Bu para arzı tanımı “M1” ile gösterilir. Bu tanımın içinde vadesiz mevduat da yer alır çünkü vadesiz mevduat hesabı ile direkt normal para gibi ödeme yapılabilir. Diğer taraftan ya havale yoluyla ya da nakitle, anapara kullanılarak vadesiz mevduat, bir alacaklının görevini üstlenebilir. Ekonomide serbestçe kullanılan toplam paranın hepsine birden para stoku denir. Nakit paranın ve vadesiz mevduatların toplamına gücü yüksek (baz) para denir. Gücü yüksek para, “M1” ile gösterilen para miktarıyla örtüşmektedir. Para miktarı para yatırma ile yükselir; para çekme ile azalır. Ekonomide ve merkez bankalarında farklı para arzı tanımları için “M” ifadesi kullanılır ve sonrasında gelen sayılarla ( M1, M2,M3 gibi) belirtilir. Küçük olan rakam, gerçek ekonomik işlemleri doğrudan gerçekleştirmek için düşünülen para miktarından daha büyük olduğu anlamına gelir. Belirtilen bu sınırlandırma uluslararası değildir. Anapara olarak belirtilen “M0” özel bir alanı kapsamaktadır. Anapara merkez bankasında bulunan mevcut para ile dolaşımdaki paranın toplamından oluşmaktadır. HTC Sense HTC tarafından, Android ve Windows Mobile işletim sistemlerini kullanan mobil cihazlar için TouchFLO 3D kullanıcı arayüzünü temel alan bir kullanıcı arayüzüdür. HTC Sense arayüzünü kullanan ilk Android cep telefonu modeli HTC Hero, ilk Windows Mobile cep telefonu ise HTC HD2 oldu. World Mobile Congress 2010'da, HTC Sense'teki güncellemelerin HTC Desire ve HTC Legend üzerindeki halleri gösterildi. Değişiklikler arasında tüm ana ekranlara tek yerden erişim sağlayan "Friend Stream Widget" (Twitter, Facebook ve Flickr entegrasyonu) ve "Leap" ön plana çıktı. İğdelikışla, Avanos İğdelikışla Nevşehir'in Avanos ilçesine bağlıdır. 2010 sayımlarına göre nüfusu 423 kişidir. Turgut Doğan Şahin Turgut Doğan Şahin (d. 2 Şubat 1988; Tarsus, Mersin), Türk futbolcudur. 2. Lig'de Fatih Karagümrük forması giymektedir. 1988 yılında Tarsus'ta doğan Şahin, futbola Yeşilova Yeni Ufukspor'da başladı. 1999 yılında Sefaköy Özmuratspor'a transfer oldu ve 2004'te Samsunspor'un altyapısına katıldı. İki sezon paf takımda oynadıktan sonra 16 Kasım 2006 tarihinde kulübüyle 5 yıllık sözleşme imzalayarak profesyonelliğe geçti. Yaklaşık bir ay sonra da Gaziantep BB ile deplasmanda oynanılan maçta Mustafa Çiçek'in yerine oyuna dahil olarak ilk kez resmi maça çıktı. Sezon boyunca sadece iki maçta forma giyebilen genç futbolcu, diğer maçına da yine G.Antep Bld.Spor ile oynanılan ligin son haftasında çıktı. 2007-08 sezonunun başlarında forma şansı bulamayan Şahin, takımın teknik direktörlüğüne Orhan Kapucu'nun getirilmesiyle yavaş yavaş takımda kendine yer bulmaya başladı. 17 Şubat 2008'de Orduspor'la oynanılan maçın son dakikasında gol atarak hem ilk lig golünü attı hem de takımının müsabakadan 1 puanla ayrılmasını sağladı. Sezonun ikinci yarısındaki çoğu maçta forma giyerken, ligi 3 golle tamamladı. 2008-09 sezonunda ilk onbirin değişmezlerinden olan Şahin, ligin ilk yedi haftasında gol atamadı. Nihayet sekizinci haftada deplasmanda Boluspor'a 3-1 kaybedilen karşılaşmada takımının tek sayısını kaydetti. Takip eden haftalarda da performansını artıran Şahin, 15. haftadaki Gaziantep BB maçının son dakikalarında rakip futbolcu Hakan Albayrak ile yumruk yumruğa kavga etti. Güvenlik güçleri tarafından ayrılan iki futbolcu da kırmızı kart görerek oyundan atıldı. Dört gün sonra açıklanan PFDK kararları sonucunda kural dışı hareketi nedeniyle 3 resmi müsabakadan men edildi. Cezasının sona ermesinden sonraki ilk maç olan Kartalspor maçında golle tanıştı. Sezonun 33. haftasındaki kritik Sakaryaspor müsabakasında bir kez daha kırmızı kart gören Şahin'e, PFDK tarafından müsabaka hakemine yönelik sportmenliğe aykırı hareketi nedeniyle yine 3 maç men cezası verildi. Ligi 29 maç 8 gollük istatistikle kapatan Şahin, 11 gollü Burhan Coşkun'dan sonra takımının en golcü futbolcusu oldu. 2009-10 sezonu yaz transfer döneminde adı birçok kulüple anılan Şahin'le, özellikle Trabzonspor ciddi bir şekilde ilgilendi. Ancak Samsunspor'un kadro sıkıntısı ve içinde bulunduğu malî sorunlar nedeniyle bordo mavililerden istediği ücret Trabzonspor yönetimi tarafından reddedildi. Bir önceki sezonun son haftalarında aldığı üç maçlık cezası nedeniyle 2009-10 sezonunun ilk iki haftasında forma giyemeyen genç futbolcu, ligdeki ilk golünü deplasmanda 2-2 biten Çaykur Rizespor karşılaşmasında penaltıdan attı. Daha sonra uzun bir süre gol orucuna giren Şahin, 21 Kasım 2009 tarihinde 5-1 kazanılan Kayseri Erciyes maçında hatrick yaparak dikkatleri üzerine çekti. Ligin ilk yarısında attığı gollerle takımını ayakta tutarak, takımı adına 7 gol kaydetti. İkinci yarıda çıktığı ilk iki maçta golle tanışamayan genç golcü 31 Ocak 2010'da Mersin İdman Yurdu ile oynanılan maçta golle tanıştı. Bu dönemde daha iyi bir performans sergileyen Şahin, ligi 29 maç 15 gollük istatistikle tamamladı. Gol krallığı yarışında ise üçüncü sırada kendine yer buldu. 2009-10 sezonunun sona ermesiyle birlikte parasal açıdan büyük kriz yaşayan Samsunspor, Şahin'i satmak için iş adamı Galip Öztürk ve üç kulüp ile görüştü. Uzun süren görüşmeler sonucunda Ankaragücü'ne 900 bin $ ve iki futbolcu karşılığında satıldı. Şahin, 18 Haziran 2010 tarihinde yeni takımıyla 5 yıllık sözleşme imzaladı. 2010-11 sezonunun ilk haftalarında yaşadığı sakatlıklar nedeniyle forma giyemeyen genç forvet, 17 Ekim 2010'da Galatasaray'la oynanılan ve 4-2 kazanılan maçın 78. dakikasında oyuna girdi son dakikada attığı golle Ankaragücü formasıyla çıktığı ilk müsabakada golle tanıştı. 2011-12 sezonunda ise zor günler geçiren Ankaragücü'nün değişilmezi oldu. Küme düşen takımın en etkili oyuncusu olarak dikkat çeken Şahin, 29 maça çıktı 1 gol attı ve 3 asist yaptı. Devre arasında Galatasaray'ın dikkatini çeken Turgut, yüksek bonservisi nedeniyle tercih edilmedi ve yerine Yiğit Gökoğlan alındı. 2012-13 sezonu öncesinde ise Trabzonspor'un da gündemine gelen Şahin, Gaziantepspor ile sözleşme imzaladı. İlk maçına 18 Ağustos 2012'de çıkan Turgut, ilk golünü ise 23 Aralık'ta Mersin İdman Yurdu'na attı. Sezon boyunca 24 maça çıkıp 3 gol attı ve 2 asist yaptı. 2013-14 sezonunda Bülent Uygun'la takımda zaman zaman yedek kalan Şahin, Sergen Yalçın'ın gelmesiyle, takımın vazgeçilmezi oldu. İlk golünü ligin 4. haftasında Çaykur Rizespor'a attı. Sezon sonunda Gaziantepspor'dan ayrılarak bonservissiz olarak Trabzonspor'a katıldı. Trabzonspor ile 2 maçta forma giyen Turgut, bir hazırlık maçında direkt olarak soyunma odasına gitmesinden dolayı Vahid Halilhodžić ile tartıştı ve kadro dışı kaldı. 2014-15 transfer döneminin son günlerinde ise 250.000 Euro bonservis bedeliyle Kayserispor'a transfer oldu. Millî takımlar düzeyinde sadece bir kez forma giyebilen Şahin, ümit millî takıma ilk kez 2008 yılının sonunda çağrıldı. U-21 Millî takımıyla ilk maçına ise 10 Şubat 2009'da Ukrayna U-21 ile oynanılan maçta çıktı. 1974 UEFA Kupası Finali 1974 UEFA Kupası Finali 21 Mayıs 1974 ve 29 Mayıs 1974 günleride İngiltere'den Tottenham Hotspur FC ve Hollanda'dan Feyenoord arasında oynandı. Feyenoord toplamda 4-2 kazandı. Eugen von Schobert Eugen Ritter von Schobert (d. 13 Mart 1883 - ö. 12 Eylül 1941), I. Dünya Savaşı ve II. Dünya Savaşı'nda hizmet eden Alman general. Binbaşı Karl Schobert'in oğludur. Temmuz 1902 yılında Kraliyet Bavyera Ordusuna girdi. 1. Bavyera Piyade Alayı "König"de hizmet etti ve 1911 yılında pilot eğitimi aldı. Birinci Dünya Savaşı sırasında, Batı Cephesi'nde tüm savaş boyunca bir Bavyera piyade subayı olarak kalmıştır. 1918 Alman Bahar Saldırısı sırasında, 1. Bavyera Piyade Alayında 3. Tabura komuta etti. I. Dünya Savaşı'ndan sonra, Reichswehr'e ve sonra da Wehrmacht'a katıldı. Aralık 1933-Eylül 1934 tarihlerinde Piyade Müfettişi oldu ve daha sonra 17. Piyade Tümeni ve 33. Piyade Tümenine komuta etti. 4 Şubat 1938 tarihinde VII Kolordu (VII. Armeekorps) komutasını devraldı. Eylül 1939 yılında, Güney Orduları Grubu'nun yedek parçası olarak Polonya'nın işgalinde VII. Kolordu Komutanlığını yaptı. Mayıs-Haziran 1940 tarihilerinde kolordusu Belçika ve Lüksemburg işgali ve Fransa Savaşı'na katıldı. Büyük Britanya işgali için hazırlıklar sırasında kolordu komutanı olarak kaldı. Eylül 1940'ta, 11. Ordu'nun komutası verildi. Ordusu, Sovyetler Birliği'nin işgali için Barbarossa Harekatı'nda Güney Ordu Grubuna atandı. Savaş sırasında Eugen Ritter von Schobert'in içinde bulunduğu Fieseler Storch gözlem uçağı Sovyetler Birliği'nde bir mayın tarlasına çakıldığı için hayatını kaybetmiştir. CD Nacional Clube Desportivo Nacional, (yaygın kullanımda Nacional ve bazen Nacional da Madeira) Funchal, Madeira'da bulunan bir Portekizli futbol kulübüdür. 1910 yılında kurulan kulüp Primeira Liga'da mücadele etmektedir. Nacional birinci lige ilk kez 90'lı yılların başında veda ederken, 2002-03 sezonunda yeniden lige geri döndü. Ertesi sezon tartışmasız tarihinin en iyi sezonunu geçirirken, ligi Sporting de Braga'nın üstünde dördüncü olarak bitirdi. Bu sezonda, bir defansif orta saha oyuncusu olan Paulo Assunção, 19 gol atan gol-makinesi Adriano(ki bir sonraki yıl ikisi de FC Porto'ya gittiler) ve orta alan kanat oyuncusu Miguelito (2006'da SL Benfica'ya gitti) takımın üç anahtar oyuncusu olarak rol aldılar. Nacional yerel kupada da çeyrek finale kadar gelebilirken, 2004-05 UEFA Kupası sezonunda ilk turda Sevilla FC'ya elenecekti. UEFA Kupası 2006-07 sezonunda yine ilk turda Rapid București'ye elendi. 2008-09 sezonunda, Nacional yine Braga'nın yanında dördüncülüğe çoğunlukla 20 gol atarak ve Altın Ayakkabı kazanan Nenê sayesinde erişti. Aynı yıl Portekiz Kupası'nda FC Paços de Ferreira'a karşı toplamda 5-4 kaybederek yarı finalde elendi. 2009-10 sezonuna 4,5 milyon € ile kulüp tarihinin rekor transfer ücretiyle Cagliari Calcio'ya satılan Nenê'siz başladı. Buna rağmen, 2009 Ağustos'unda, UEFA Avrupa Ligi'nde grup aşamasından bir önceki eleme maçında UEFA Süper Kupası şampiyonu FK Zenit'u kendi sahasında 4-3 yenip, Rusya'daki maçta oyun 1-0 Zenit^'in lehine giderken genç oyuncu Rúben Micael'in son dakika golüyle elemeyi başardı. Grup aşamalarında, Nacional Athletic Bilbao, Austria Wien, ve SV Werder Bremen ile eşleşti; Avusturyalılar Madeira'da 5-1 mağlup olmasına karşın, Portekizliler nakavt aşamasına geçemediler. 1975 UEFA Kupası Finali 1975 UEFA Kupası Finali 7 Mayıs 1975 ve 21 Mayıs 1975 tarihlerinde iki ayak üzerinden oynanan final müsabakaları Batı Almanya takımı Borussia Mönchengladbach ve Hollanda'nın FC Twente takımın katılımıyla gerçekleşmiştir. Mönchengladbach toplamda 5-1 ile kupayı almıştır. İkinci maçta Borussia Mönchengladbach forveti Jupp Heynckes hat-trick yapmıştır. Yabancı Resmî Belgelerin Tasdiki Mecburiyetinin Kaldırılması Sözleşmesi Lahey Yabancı Resmî Belgelerin Tasdiki Mecburiyetinin Kaldırılması Sözleşmesi, Lahey Uluslararası Özel Hukuk Konferansı'nda imzalanan bir dizi sözleşmeden biridir. 5 Ekim 1961 tarihinde katılımcı ülkeler tarafından bizzat imzalanan sözleşme, taraf ülkelerin herhangi birinde geçerli sayılan bir belgenin, sözleşmeye taraf diğer ülkelerde hangi koşullar altında geçerli olacağına ilişkin hükümleri içermektedir. Tasdik şerhi olarak adlandırılan bu onay koşulu noter onayına benzemekte ve çoğu zaman bir noter, avukat ya da görevli memur tarafından onaylanan belgelere eklenmektedir. Sözleşmeyi imzalamayan ülkeler yabancı resmî belgelerin hangi koşullar altında geçerli sayılacağını belirlemek durumundadırlar. Çok sıklıkla görülmese de, iki ülke birbirleri tarafından ayrı ayrı onaylanması gereken özel bir antlaşmaya imza koymuş olabilirler. Belgeyi yürürlüğe koymak isteyen ülkede tasdik şerhinin uygulanmaması durumunda belge, onama amacıyla genellikle o ülkenin yasama organına gönderilir. Antlaşmanın imzalandığı ülkenin en yüksek yürütme organı tarafından onaylanması gereken antlaşma daha sonra karşı ülkenin büyükelçisi tarafından teslim alınır. Sözleşmeyi imzalayan ülkelerin tam listesi Lahey Uluslararası Özel Hukuk Konferansı resmî websitesinde bulunmaktadır. Konferansa katılan tüm ülkeler sözleşmeye imza koymazken konferansa katılmayan bazı ülkeler sözleşmeyi imzalamıştır. Torre Agbar Torre Agbar veya Agbar Kulesi İspanya’nın Katalonya bölgesindeki Barselona şehrinde yer alan 33 katlı bir yapıdır. Fransız mimar Jean Nouvel tarafından tasarlanan proje İspanyol mimarlık firması b720 Arquitectos ve inşaat firması Dragados tarafından inşa edildi. Her ne kadar yapı kullanıma Haziran 2005’te açıldıysa da, resmi açılışı İspanya Kralı I. Juan Carlos tarafından 16 Eylül 2005 tarihinde gerçekleştirildi. Barselona şehrinin El Poblenou bölgesinde yer alan binaya, binanın sahibi ve de Barcelona’ya su sağlayan Aigües de Barcelona adlı firmanın ortaklarından birisi olan, Agbar Group’un ismi verildi. Torre Agbar’ı tasarlayan mimar Jean Nouvel bu tasarımı gerçekleştirirken Barselona şehrine yakın olan Montserrat dağından ve de bir gayzerin havaya yükselmesinden esinlendiğini, yapının şeklinin bu şekilde oluştuğunu belirtti. Standart mimari şekillerden farklı olduğu için yerli halk tarafından “el supositorio” (fitil) veya “l'obús” (kabuk) olarak da isimlendirilmektedir. Norman Foster’ın Londra’da tasarladığı ve “the Gherkin” olarak da nitelendirilen 30 St. Mary Axe binası ile benzerlikler gösteren Torre Agbar’da yaklaşık 30.000 metre karealik ofis alanları, 3.210 metre karelik alana yayılmış mekanik ve tesisat odaları, 8.351 metrekarelik alana yayılmış bir oditoryum ve diğer yan hizmet işlevleri yer almaktadır. 33 katlı olan binada 4 bodrum katı da yer almaktadır. Oldukça özgün bir şekle sahip olan bu kulenin taşıyıcı sistemi betonarme sistem ile inşa edildi. Tamamı cam cephe ile kaplanan kulede 4.500’den fazla pencere için betonarme kabukta delikler açıldı. Torre Agbar, Arts Hotel (154 metre) ve Mapfre Kulesi’nin (154 metre) hemen ardından Barselona’nın en yüksek üçüncü binası oldu. Albi Albi, Fransa'nın Midi-Pyrénées bölgesine bağlı Tarn département (il)'ınde Tarn Nehri kenarında bulunan belediye. Hem Tarn département'nın hem de Arrondissement de Albi'nin idarî merkezleri bulunmaktadır. Albi'de ikamet edenlere "Albigeois (es)" diye hitap edilir. 2010 yılında UNESCO tarafından Dünya Mirası olarak ilan edilmiştir. İlk yerleşim Tunç Çağı'nda kuruldu. Roma Cumhuriyeti'nin Galya fethetmesinden sonra Civitas Albigensium oldu. 1040 yılında pont vieux inşa edildi ve ticaretle geçiş vergi gelirleri arttı. Orta Çağda Toulouse Kontluğu'nun timarlar arasında Albi Vikontluğunun merkezi oldu. 1209 yılında başlatılan Albigeois Haçlı seferleri'nin sonucu Albi de ağır hasar gördü. Albigeois Haçlı seferlerinden sonra siyasî ve kültürel açıdan Kuzey Fransa'nın ve dinî açıdan Katolik Kilisesi'nin egemenliği altına girdi. Papaz Bernard de Castanet tarafından Palais de la Berbie inşa edildi ve günümüzde Albi doğumlu ressam Henri de Toulouse-Lautrec'in müzesi: Toulouse-Lautrec Müzesi olarak kullanılmaktadır. 1282 yılında ise Sainte-Cécile d'Albi Katedrali inşa edildi. Rönesans döneminde pastel ile bilindi. Fransız Devrimi ile kilise malları satıldı ve merkez yönetiminin binalarına çevrildi. Albi, 12 mahalle (quartier)'den oluşmaktadır: Kuzeyde Breuil-Mazicou, Madeleine ve Cantepau, güneyde Rayssac-Veyrières-Ranteil ve Lude-Bellevue, merkezde Grand-Centre, batıda Ouest, Pointe de Marre, doğuda Piscine ve Plaine Gô, Renaudié, Viscose, Lapanouse-Saint-Martin, Jarlard-Le Peyroulié ve Marranel-Le Roc. Bonnefanten MÃ¼zesi Bonnefanten Müzesi Hollanda’nın Limburg bölgesinin Maastricht şehrinde yer alan bir güzel sanatlar ve çağdaş sanatlar müzesidir. 2009 yılında müze 125. yılını kutlamıştır. Müzenin şu anda bulunduğu bina İtalyan mimar Aldo Rossi tarafından tasarlanmıştır. Yapı mimarlıkta postmodern akımının en önde gelen örneklerinden birisidir. Maas Nehri’ne bakan kubbesi ile Maastricht şehrinin en önde gelen modern binalarından birisidir. Eski dönemlerde üretilmiş sanat eserleri ile çağdaş sanat eserlerinin bir arada sergilenmesi Bonnefanten Müzesi’nin kendine özgü bir karaktere sahip olmasını sağlamıştır. Tarihi resimler ilk katta sergilenmekte olup, önde gelenleri arasında Flandre ve Hollandalı ressamların 16. ve 17. yüzyılda gerçekleştirdikleri eserler vardır. Aynı katta Ortaçağ’dan kalma heykeller de sergilenmektedir. Amerikan Minimalizminin önde gelen sanatçılarından olan Sol LeWitt ve Robert Ryman’ın eserleri ve de İtalyan Arte Povera grubundan olan Luciano Fabro ve Mario Merz’in eserleri de ikinci katta sergilenmektedir. Bu eserlere ek olarak Hollanda’dan Atelier Van Lieshout, Belçika’dan Patrick Van Caeckenbergh, İsviçre’den Roman Signer, Avusturya’dan Franz West’in eserleri de bu koleksiyonda yer almaktadır. 2006 yılında Jeanne ve Charles Vandenhove’ye ait II. Dünya Savaşı sonrası sanat koleksiyonu Bonnefanten Müzesi’nde uzun bir süre sergilenmek üzere geçici olarak bağışlandılar. Bu da müzeye Amerikan Minimalizmi (Sol LeWitt, Richard Serra), Konseptualizm (Daniel Buren, Gilbert & George) ve Neo-Ekspresyonizm (Cy Twombly, Anselm Kiefer) stillerinde üretilmiş sanat eserleri konusunda büyük bir avantaj sağladı. Üçüncü katta ise felsefeci ve mimar olan Aldo Rossi’ye ait “Benzerliğin Şekilleri” adlı ufak bir sergi de sergilenmektedir. Nagaragawa Kongre Merkezi Nagaragawa Kongre Merkezi (Japonca: 長良川国際会議場, okunuşu: Nagaragawa Kokusai Kaigijō) Japonya’nın Gifu şehrinde yer alan çok amaçlı bir kongre merkezidir. Japonca’dan direkt tercüme edilişi “Nagara Nehri Uluslararası Kongre Merkezi” olmasına rağmen resmi İngilizce çevirilerinde “uluslararası” kısmı belirtilmemektedir. Nagaragawa Kongre Merkezi Gigu şehrinin geniş çaplı kongrelere ev sahipliği yapabilmesi; yerel ve uluslararası grupların bu şehire çekebilmek amacıyla inşa edilmiştir. Japon mimar Tadao Ando tarafından tasarlanan yapının kendine has yumurtayı andıran bir dış görüntüsü vardır. 1 Eylül 1995 yılında açılan Nagaragawa Kongre Merkezi Gifu şehri kamu hizmetlerini yürütme grubu tarafından idare edilmektedir. Daniel Diges Daniel Diges García (d. 17 Ocak 1981) - İspanyalı sanatçı ve söz yazarı. 2010 Eurovision Şarkı Yarışması'nda ülkesini Algo Pequeñito adlı şarkıyla temsil etmiştir. Daniel Diges Eurovision 2010'da Finalde yarışmıştır.15. olabilmiştir. Eurovision tarihinde ilk kez bir seyirci sahneye çıkmıştır.İspanya bunun üzerine en son olarak tekrar sahneye çıkmıştır. Algo Pequeñito "Algo Pequeñito" (Türkçe: "Minik bir şey"), 2010 Eurovision Şarkı Yarışması'nda İspanya'nın temsilcisi Daniel Diges tarafından seslendirilen şarkıdır. İspanya yarışmayı on beşinci sırada tamamlamıştır. Yılan oynatıcılığı Yılan oynatıcılığı, çalgıları (Güney Asya'da Pungi) çalıp yılan hipnoz ederek gerçekleştirilen gösteri sanatı. Yılanlar elle taşıma ve hokkabazlık ve sihirbazlık gibi diğer sokak performanslarında da olduğu gibi tehlikeli eylemleri de dahil edilir. Yılan oynatıcılığı, Mısır, Fas ve Tunus gibi Kuzey Afrika ülkeleri, Hindistan, Pakistan, Bangladeş, Sri Lanka, gibi Güney Asya ve Tayland, Malezya gibi Güneydoğu Asya ülkelerinde görülmektedir. Yılan oynatıcılığının kökeni Antik Mısır'a dayandığı ve Mısır'dan Güneydoğu Asya, Orta Doğu ve Kuzey Afrika'ya yayıldığı düşünülmektedir. 20. yüzyılda altın çağını yaşadı fakat Hindistan'da 1972 yılında kanunen yasaklandı. Bugün Hindistan'daki yılan oynatıcılığı yok olma tehlikesi altındadır. Ayrıca hayvan hakları savunucularının protesto ve eleştirilerine hedef olmaktadır. Tenten'in ideolojisi Tenten'in ideolojisi konusu, Belçikalı yazar ve çizer Hergé tarafından 1929 yılında yaratılan kahraman olan Tenten'in öykülerindeki ideolojik vurguları kapsar. Karakter, ilk çıkışından son macerasına kadar yaratıcısı olan Hergé'in yaşadığı siyasi ve sosyal etkilerin izlerini taşır. Hergé 1927 yılında "Le Vingtième Siècle" (Yirminci Yüzyıl) isimli gazetenin çocuk eki olan "Le Petit Vingtième"’de çizer olarak çalışmaya başlar. Derginin başında Katolik rahip Norbert Wallez bulunmaktadır. İlk Tenten kitabı olan Tenten Sovyetler'de macerası çizere çalışmakta olduğu dergi yönetimi tarafından sipariş edilmiş ve Sovyetler Birliği karşıtı olması istenmiştir. Bu önyargılı bakışa rağmen işe koyulan Hergé o sırada Avrupa'da pek bilinmeyen bir ülke olan Sovyetler Birliği için elindeki sınırlı kaynakları kullandı. Başlıca kaynak olarak 1928 yılında Belçika'nın Moskova elçisi olan Joseph Douillet tarafından yazılan "Moscou sans voiles" (Gizemin ardındaki Moskova) eserinden faydalanır. Ancak bu eser komünist sistemin açlık, yoksulluk ve terörden başka bir şey getirmediğine dair yüzeysel ve yanlı bir eserdir. Bu eserin izleri macerada hissedilmektedir. Hergé ikinci Tenten macerasının onu çok etkileyen ABD’de geçmesini ister. Ancak patronu Wallez karşı çıkar. Onun yerine o dönemde Belçika sömürgesi olan Kongo ile ilgili bir macera çizmesini ister. Koloni o dönemde beyaz Belçikalı işçilere gereksinim duymaktadır. Tenten Kongo'da macerası dönemdeki baskın sömürgeciliğin izlerini taşır. Hergé daha sonra verdiği röportajda Kongo ile o dönemde hiçbir bilgiye sahip olmadığını itiraf edecektir. Maceranın 1946 yılındaki renkli yeniden basımı sırasında kitaptaki Afrika halkını aşağılayıcı unsurlar ve ırkçılıkla eleştirilen vurgular değiştirilecektir. Bir sonraki macera için Hergé Tenten'i ABD'ye göndermeyi başarır. 1932 yılında basılan macera önceki maceralar gibi bilgi eksiklikleriyle dolu olsa da kitaptaki hakim hava değişmiştir. Eserde yazar ABD'deki kızılderili yerli kabilelerin, siyahların ve mavi yakalı işçilerin tarafında yer alır. Linç eylemlerini, kızılderililerin topraklarının gasp edilmesini ve vahşi kapitalizmi eleştirir. Tenten'in beşinci macerası olan Mavi Lotus (1934-1935) ise daha ilginçtir. Öykü Çin'de geçmektedir. Hergé bu öyküyü yazabilmek için Brüksel’de bulunan bir Çinli öğrenci olan Zhang Chongren (Geleneksel Çince: "張充仁") ile tanıştırılır. Hergé öyküde geçen ülkeyi bu sefer çok iyi anlatmak ister. Macera genel olarak emperyalizm karşıtı olarak değerlendirilebilir. Çin üzerinde kurulmaya çalışılan Japonya ve Avrupa egemenliği, Mançurya’nın Japonya tarafından ilhak edilmesi, Çinlilerin Avrupalılar ve Japonlar tarafından horlanması eleştirilir. Macerada gösterilen Japonların çoğu asker veya devlet ajanıdır ve sürekli olarak kötü kişiler olarak tanıtılırlar. Ayrıca savaş çıkartmak için Japonlar tarafından bahane olarak kullanılan Mukden Olayının arka planı anlatılır. 1935- 1936 yıllarında çizdiği Kırık Kulak macerası kurgusal Güney Amerika cumhuriyeti olan San Theodoros'da geçer. Burada petrol bölgelerini elde edebilmek için Batılı işadamları tarafından kışkırtılan savaş eleştirilir. Bu işadamları ve silah tüccarları savaştırmaya çalıştıkları iki ülkeye de silah satmaya çalışmakta, amaçlarını gerçekleştirmek için her türlü yolsuzluğu yapmaktadırlar. Macerada Paraguay – Bolivya arasında 1932 yılında çıkan Chaco Savaşına gönderme yapılır. Bu dönemde çizdiği Kara Ada macerası ise Alfred Hitchcock'un 39 Basamak adlı filmini çağrıştırır. Tenten'in çok sayıda macerası II. Dünya Savaşından ve Belçika'nın Nazi işgali altında kalmasının yarattığı ortamdan etkilenecektir. Hergé savaş döneminde Belçika’nın tarafsızlığından yanadır. 1938- 1939 yılındaki Ottokar’ın Asası macerası Nazi karşıtı olarak değerlendirilebilir. Macerada Müsstler isimli lider kurgusal bir Balkan ülkesi olan Bordurya’nın komşusu Sildavya’yı ilhak etmesini sağlamaya çalışır. Müsstler faşist eğilimli bir SA örgütü benzeri bir yapının lideridir. 1939-1940 yılında yazdığı ve çizdiği Kara Altın Diyarında adlı maceranın ilk hali bitmemiştir. Öykü savaş öncesinde Nazi seferberlik dönemini anlatmakta ve İngiltere denetimindeki Filistin’de geçmektedir. II. Dünya Savaşı'nın başlaması ve Belçika'nın yenilmesi, Hergé’nin macerayı tamamlayamamasına yol açar. Savaştan sonra macerayı yeniden yazan Hergé, 1950 yılında çıkacak öyküde hayali bir Arap Krallığı olan Khemed'de yerel Araplar arasında çıkan bir iç savaşı anlatır. Öykünün ilk hâlinde Araplarla Yahudiler arasındaki silahlı mücadele senaryosu terk edilmiştir. Savaş döneminde Hergé, Nazi işgalcilerle işbirliği içindeki Le Soir gazetesinde çalışır. Bu dönemde Tenten maceraları siyasi konulardan uzak duracak ve uyuşturucu kaçakçılığı (Altın Kıskaçlı Yengeç), define avcılığı (Tekboynuzun Esrarı ve Kızıl Korsan’ın Hazinesi) ve gizemli olaylar (7 Kristal Küre) ile ilgilenecektir. Bu dönemde diğerlerinden farklı olan macera Esrarengiz Yıldız'dır. Hergé, sansürü aşabilmek için olabildiğince fantastik öğeler katsa da kutup bölgesine düşen meteora ulaşabilmek için yarışan iki ekipten birisi Avrupa ve Nazi yanlısı ülkelerden oluşurken, "kötü" olarak yansıtılan diğer ekip ise ABD'lidir. Macerada ayrıca Tenten bir Nazi yapımı uçak olan Arado Ar 196 kullanır. Hergé açısından kötü şöhrete sebep olacak olan en önemli etkense işbirlikçi Le Soir gazetesinde çalışması olur. Savaşın sona ermesinin ardından o ve çalışma arkadaşları yoğun sorgulamaya maruz kalacaktır. Hergé 1973 yılında verdiği röportajda Avrupa ülkelerinin Nazilerin öncülüğünde kurulan yeni düzende başarısız olan demokrasiye göre daha iyi durumda olacağına inandığını belirtecek ve büyük bir hata yaptığını itiraf edecektir. Hergé, savaştan sonra kendine ait olan ve Fransız Direniş üyesi Raymond Leblanc ile birlikte kurduğu Tenten adlı dergide çizer. Savaş sonrası dönemdeki maceralar sürekli olarak tekrarlanmakta olan görece daha az siyasi konulardır: Tenten'in son macerası Tenten ve Pikarolar da ideolojik olarak tartışmalıdır. Macera hem sol hem sağ eğilimli olarak değerlendirilmektedir. Macerada Tenten, arkadaşlarının haksız yere suçlanması üzerine istemeye istemeye bir yolculuk yapmak zorunda kalır. Sonunda kendisini bir devrimin içinde bulur. Ancak ana karakterler arasında iyiler ve kötüler yoktur. İktidardaki General Tapioca diktatörlükle yönetilen Bordurya tarafından desteklenmekteyken, Tenten'in arkadaşı olan General Alcazar ise uluslararası tekellerin desteğine sahiptir. Hergé özellikle Latin Amerika’da bu dönemde sürekli olarak yaşanan darbeleri çok anlamlı bir şekilde eleştirir. Darbeden önce halk sefalet içerisinde yaşarken, darbeden sonra değişen sadece polislerin üniformaları ve şehrin adı olur. Tenten öykülerinde neredeyse hiç kadın karakter olmamasından dolayı Hergé cinsel ayrımcılık yapmakla eleştirilmiştir. Öne çıkan tek kadın karakter Bianca Castafiore'dir. Tenten ve Kaptan Haddock'u Turnösol Olayı macerasında saklamış olmasına rağmen kendisini beğenmiş ve düşüncesiz olarak gösterilmiştir. Konuyla ilgili düşüncelerini açıklayan Hergé ise, Tenten'in maceralarında sadece erkeklere yer olduğunu belirtecektir. Tenten’in maceralarında Yahudilerin resmedilişlerinden ötürü Hergé Yahudi karşıtlığıyla itham edilmiştir. Bu eleştiriler maceraların basıldığı dönemdeki Le Soir gazetesinin Belçika’nın Nazi işgali altında kaldığı dönemde Almanlarla işbirliği yapmış olmasına bağlanır. Ancak savaştan önceki Tenten maceralarında da buna dair işaretler vardır. Örneğin Kırık Kulak macerasında heykelciği satan dükkân sahibi geleneksel Yahudi elbiseleri giymekte ve malını sattıktan sonra Tenten’in ardından ellerini ovuşturmaktadır. Nazi işgali döneminde yazılan Esrarengiz Yıldız macerası Yahudi karşıtlığının yoğun olduğu bir maceradır. 11 Kasım 1941 günü Le Soir'da yayınlanan macerada dünyanın sonunun geleceğini duyan iki kötü görünüşlü Yahudi birbirlerine sevinçle artık borçlarını ödemek zorunda olmadıklarını müjdelerler. Ayrıca aynı macerada rakip ekibin sponsoru iş adamı Blumenstein, Yahudi ismini çağrıştırmaktadır. İsim sonraki maceralarda Bohlwinkel olarak değiştirilecektir. Bu ekibin kayığında ise ilk başta ABD bayrağı bulunmaktaysa da daha sonra kurgusal bir ülke bayrağıyla değiştirilecektir. Hergé, savaştan sonra Nazilerin yaptığı Yahudi katliamı ortaya çıkınca eserlerinde kimi değişiklikler yapar. Diğer eserlerinde ise Hergé baskı gören azınlık haklarına sahip çıkar. Örneğin Ambardaki Kömür macerasında Müslüman tacirler tarafından satılmak isteyen masum Müslümanların dramını gösterir, Kastafiore’nin Mücevherleri’nde de Çingeneleri savunur. Hergé’nin Tenten maceralarında eleştirdiği bir diğer kurum da büyük şirketlerdir. Ona göre bu şirketler ülkelerin ve etnik azınlıkların hayatlarını daha fazla kâr için olumsuz yönde etkilemekteydi. Hergé büyük şirketleri ahlaksızca yöntemler kullanmakla ve suç örgütleriyle bir arada olmakla itham eder. Bu değerlendirmeler Tenten Amerika'da macerasıyla başlar. Burada topraklarında petrol bulunan yerli kızılderililer silah zoruyla ordu birliklerince topraklarından uzaklaştırılırlar. Ertesi gün orada kapsamlı bir şehir kurulmuştur bile. Petrol şirketi patronları Tenten’e rüşvet vererek gördüklerini anlatmamasını isterler. Ayrıca Tenten başıboş kedi, köpek ve farelerden tavşan eti konservesi üreten bir fabrikayı ziyaret eder. Kırık Kulak macerasında rakip ABD ve İngiliz petrol şirketleri kurgusal iki Latin Amerika ülkesini petrol bulunduğu sanılan bir bölgeyi ele geçirmek için savaş çıkartmaya çalışırlar. Öyküde 1932 yılındaki Paraguay – Bolivya arasında yaşanan Chaco Savaşından esinlenilmiştir. Petrol için bir başka savaş da Kara Altın Diyarında macerasında kurgusal bir Arap Krallığında yaşanır. Tenten'in maceralarında büyük şirket sahipleri bulundukları konumları yasadışı işlerle uğraşmak için kullanır. Rastapopoulos saygın bir armatör ve iş adamı olmasına rağmen uyuşturucu ve insan kaçakçılığı şebekesinin yöneticisidir. Japon iş adamı Mitsuhirato hem bir uyuşturucu kaçakçısı hem de sabotördür. Esrarengiz Yıldız macerasında Tenten’in rakibi ekip büyük bir uluslararası banka tarafından desteklenmektedir. Bu banka yetkilileri Tenten ve ekibini geciktirmek için sabotaj dahil ellerinden gelen her şeyi yaparlar. Hergé’nin büyük şirketlere saldırısı özellikle gizemli akanlık maceraları olan Hedef Ay ve Ay'a Ayak Basıldı’dan sonra gelir. Maceralarda büyük patronlar önce cana yakın ve dost yanlısı olarak tanıtılır, daha sonra kirli işleri ortaya çıkar. Rastapoppulos ve Mitsuhirato’nun dışında Laszlo Carreidas'ın Sidney'e 714 Sefer Sayılı Uçuş macerasında İsviçre bankalarındaki gizli hesapları ortaya çıkar. Tenten ve Pikarolar macerasında gerilla komutanı Alcazar Latin Amerika tarihinde kirli bir tarihe bir sahip olan gerçek United Fruit Company’den esinlenen United Banana Company tarafından desteklenir. Ayrıca General Alcazar’ın düşmanı iktidardaki General Tapioca ise Loch Lomond viski şirketince desteklenir. Engin Ataç Engin Ataç (d. 1943, Eskişehir), Türk akademisyen. Anadolu Üniversitesi İktisadi ve İdari Bilimler Fakültesi Maliye Bölümü öğretim üyesi ve üniversitenin eski rektörüdür. Lisansını 1968 yılında Ankara Üniversitesi Siyasal Bilgiler Fakültesi Maliye ve İktisat bölümünde tamamladı. Ardından yüksek lisans yapmak üzere ABD'ye gitti. Yüksek lisansını University of Southern California Kamu Yönetimi bölümünde 1972 tarihinde tamamladı. Doktorasını Anadolu Üniversitesi İktisadi ve İdari Bilimler Fakültesi'nde, "Türkiye'de Eğitim Hizmetlerinin Kamu Harcamaları Açısından Analizi-Planlı Dönem (1963-1977)" isimli doktora tezini hazırlayarak 1979 tarihinde tamamladı. 18 Kasım 1984 tarihinde Anadolu Üniversitesi İktisadi ve İdari Bilimler Fakültesi Maliye Bölümü Bütçe ve Mali Planlama Ana Bilim dalında doçent, 5 Ağustos 1991 tarihinde de profesör oldu. 5 Ağustos 1984 ve 18 Eylül 1992 tarihleri arasında Uygulamalı Güzel Sanatlar Yüksekokulu müdürlüğü görevinde bulundu. 11 Haziran 1985 tarihinde Anadolu Üniversitesi İktisadi ve İdari Bilimler Fakültesi'nde Maliye Bölümü Bütçe ve Mali Planlama Ana Bilim Dalı başkanlığına geldi. 23 Eylül 1991 ve 22 Aralık 1997 tarihleri arasında Anadolu Üniversitesi'nde rektör yardımcılığı görevinde bulundu. 18 Eylül 1992 ve 18 Eylül 1995 tarihleri arasında Güzel Sanatlar Fakültesi dekanlığı yaptı. 1997 yılında Anadolu Üniversitesi rektörlüğüne seçildi. 2001 yılında tekrar rektörlüğe seçilerek iki dönem rektörlük yaptı. 16 Temmuz 2005 tarihinde Cumhurbaşkanı Ahmet Necdet Sezer tarafından Yükseköğretim Kurulu üyeliğine seçildi, 16 Temmuz 2009 tarihinde görev süresi dolduğu için üyelikten ayrıldı. Mart 2010'da Anadolu Üniversitesi'ndeki görevlerinden emekli olmuştur. Dünyanın Durduğu Gün (film, 1951) Uçan Dairelerin Esrarı (İngilizce özgün adıyla "The Day the Earth Stood Still", Türkçesi "Dünyanın Durduğu Gün"), 1951 yapımı ve Dünyaya bir mesaj vermek amacıyla gelen insanımsı bir uzaylı ziyaretçi ile ilgili siyah-beyaz bir bilimkurgu sinema filmidir. Yönetmeni Robert Wise olan filmin yıldızları Michael Rennie, Patricia Neal, Sam Jaffe ve Hugh Marlowe'dur. Senarist Edmund H. North, 1940 yılında Harry Bates tarafından yazılmış olan kısa bir bilimkurgu öykü olan "Farewell to the Master" isimli öyküden esinlenmiştir. Filmin müziği Bernard Herrmann tarafından 2 adet theremin kullanılarak bestelenmiştir. Film, birçok sinema tarihçisi tarafından bilimkurgu filmlerinin kültleri arasında kabul edilmektedir. Filmin ikinci versiyonu 2008 yılında başrolünde Keanu Reeves olduğu halde çekilmiştir. Reishi mantarÄ± Reishi veya lingzhi ("Ganoderma lucidum"), Polyporaceae familyasından geleneksel Çin tıbbında yaklaşık 4000 yıldır ilaç olarak kullanılan sıvı olarak özünün tüketildiği bir mantar türüdür. Reishi yenilebilir bir mantar değildir. Genellikle meşe ve erik ağacı kütüklerinin üzerlerinde yaklaşık 9 aylık gibi bir sürede yetiştirilir. Reishi mantarı yumuşak, altı odacıksız, belirgin bir sapı olmayan, yumuşak, düz ve kırmızı cilalı bir şapkaya sahip olan bir mantardır. Mantarın yaşına göre alt kısmı kahverenginin çeşitli tonlarındadır. Altında odacıkları bulunmaz ve sporlarını çok ince gözeneklerden yayar. Tadı acıdır ve tahta gibi serttir. Acı ve buruk tadı yüzünden genellikle taze veya kurutulmuş olarak ince toz haline getirilir ve suda çözdürülerek kullanılır. İçine reishi ekstresi eklenen su bir çaydanlıkta yaklaşık 2 saat kadar kaynatılır ve hemen kullanılır. İçerdiği yüksek miktarda antioksidan sebebi ile hemen kullanılmazsa yaklaşık bir buçuk saat içinde özelliğini büyük ölçüde yitirir. Yaban TV Yaban TV, kendisi de bir doğa sporcusu olan Gazeteci Ufuk Güldemir öncülüğünde 27 Aralık 2006 yılında kurulan "Türkiye'nin ilk ve tek yaban yaşamı ve doğa sporları kanalı"dır. Dünyadaki benzerleri Outdoor Channel (ABD), Chasse et Peche (Fransa), Fieldsports (İngiltere) Caccia Pesca (İtalya), Wild TV (Kanada) kanallardır. Balıkçılık, etik avcılık, atıcılık, okçuluk, dalış, off-road, yelken, dağcılık, havacılık, rafting, binicilik, yamaç paraşütü ve benzeri tüm doğa sporları programlarının yanı sıra tarım, hayvancılık, bahçecilik ve pet programlarını da yayınlamaktadır. Türkiye'nin en çok izlenen belgesel kanalıdır.Türkiye Gazeteciler Cemiyeti başta olmak üzere, birçok kurum ve kuruluş tarafından ödüllendirilmiştir. 2009 yılında kurulan Yabanstore , Yabanmama , Yabantur , Yaban Yayınları ve Yaban Akademi şirketleri ile Türkiye ve çevresinin en güçlü outdoor grubuna dönüşmüştür. Yaban, yayıncılığı merkeze almakla birlikte aynı zamanda büyük bir outdoor ağına sahiptir. Türkiye ve çevresinde 1500’ün üzerinde konfederasyon, federasyon, kulüp ve dernekle iş birliği içindedir. Birlikte yarışma, etkinlik ve sosyal sorumluluk projeleri yürütmektedir. Yılda 150’den fazla sivil toplum etkinliği Yaban ekranından üyelerine ulaşmaktadır. 200 bini aşkın üyesi ile birlikte hareket edebilmektedir. Yaban, yayınladığı "Yüzde Yüz Doğa Vizyonu Belgesi" doğrultusunda sosyal sorumluluk çalışmalarına destek vermektedir. Orman ve Su İşleri Bakanlığı başta olmak üzere federasyon, konfederasyon, off-road kulüpleri, yelken kulüpleri, çevre kuruluşları gibi yüzlerce sivil toplum örgütü ve üniversiteler ile iş birliği protokolleri imzalayarak, “"doğayı koruma ve sürdürülebilirlik"” çalışmaları yapmaktadır. Avrupa Birliği’nin desteği ile yürütülen, “"1’nci Türkiye Rekreasyonel Olta Balıkçılığı Çalıştayı"”, “"İstilacı Türlerle Mücadele Programı"”, “Tatlı Sularda Doğal Yaşamda Kalıcı Hasarlar Bırakan Avlanma Yöntemleri İle Mücadele” gibi birçok projenin non-profit partneridir. 2013 yılında Orman ve Su İşleri Bakanlığı ile iş birliği içinde yapılan "Kınalı Keklik Yemleme Kampanyası"’na 200.000’in üzerinde kişinin yanı sıra önde gelen tüm doğa ve çevre kuruluşları katılmıştır. Yaban, Türkiye’nin ilk yaban hayatı müzesinin kuruluşuna destek vermektedir. Kurucusunun adını taşıyan İTÜ Ufuk Güldemir Doğa Tarihi Müzesi, İstanbul Teknik Üniversitesi Maslak Yerleşkesi’nde inşa edilmektedir. Yaban, Türkiye’de köpek ırk standartlarının korunması, yerli köpek ırklarının dünyaya tanıtılması için çalışmalar yapan Uluslararası FCI'ın Türkiye'deki tek yetkili temsilcisi olan “Türkiye Köpek Irkları Federasyonu”nun ana sponsorluğunu sürdürmektedir. Yaban TV, yayıncılık ve sivil toplumla iş birliği konusundaki ilkelerini 2011 yılında yayınladığı Yüzde Yüz Doğa Vizyonu belgesi ile duyurmuştur. Bu belge Yaban Grubu’nun anayasası olarak nitelendirilmektedir. “Yaban insan ve doğayı, tüm fauna ve florayla bir bütün olarak görür. İnsanların refahı ile doğanın bütünlüğü ve türlerin çeşitliliğinin korunması arasında sürdürülebilir bir dengenin gözetilmesi gerektiğine inanır. Bu çerçevede insanla doğayı bütünleştiren her türlü faaliyeti ve doğa sporlarını destekler. Bu dengenin korunmasında doğa sporcularının sorumluluk almalarını teşvik eder. %100 Doğa vizyonunu paylaşan tüm taraflarla ırk, dil, din ve politik görüş farklılığı gözetmeden iş birliği yapar. Yaban Akademi, Okçuluk, Atıcılık, Off-Road, Doğa Fotoğrafçılığı, Etik Avcılık, Amatör Balıkçılık, Dalış ve Binicilik başta olmak üzere tüm doğa hobileri konusuna eğitimler vermektedir. Yabanstore, Yaban markasıyla ürettiği ürünlerin yanı sıra, uluslararası birçok markanın ürününü tedarik etmekte ve dağıtmaktadır. Türkiye, Azerbaycan, Bulgaristan ve Kıbrıs’ta açılmış olan Yabanstore mağazalarının yanı sıra, yurt içinde 300 satış noktasıyla faaliyet göstermektedir. Yaban Köpek Maması, Türkiye ve çevresindeki yaygın köpek ırkları, yaşam koşulları ve beslenme ihtiyaçları dikkate alınarak geliştirilmiş Yaban’a ait “özel formül” ile üretilmektedir. Özellikle ırk standartlarına önem veren, bilinçli pet sahiplerini hedeflemektedir. Yabantur, insanlara farklı doğa deneyimleri yaşatmak üzere kurulmuş olup, doğa ve macera turları düzenlemektedir. Doğa sporları ve doğada yaşam konusunda kitaplar çıkaran Yaban Yayınları, son olarak Bonnier Group’la yaptığı anlaşma çerçevesinde grubun bestseller kitaplarını da Türkiye’de yayınlamaktadır. Kalamari Kalamari - Slovenyalı sanatçı ve söz yazarı. 2010 Eurovision Şarkı Yarışması'nda ülkesini Roka Žlindre ile birlikte Narodno zabavni rock adlı şarkıyla temsil etmiştir. Kalamari Eurovision 2010'da İkinci finalde yarıştı. Çöpçatan (film, 1958) Çöpçatan, 1958 ABD yapımı romantik komedi filmidir. Özgün adı The Matchmaker dır. Film, üç kez Pulitzer Ödülü'nü almış Amerikalı romancı ve oyun yazarı Thornton Wilder'ın 1954'te yazdığı ve ilk kez 1955'te sahnelenen aynı adlı oyundan sinemaya uyarlanmıştır.Bu oyun da yine Wilder'ın 1938 tarihinde yazmış olduğu "The Merchant of Yonkers" ("Yonkers Taciri") adlı oyunun yenilenmiş bir versiyonudur. "Çöpçatan" ın uyarlama senaryosunu John Michael Hayes yazmıştır. Filmin yönetmeni ise aynı zamanda bir oyun yazarı ve aktör olan Amerikalı Joseph Anthony'dir. "Çöpçatan" ın başlıca rollerinde Shirley Booth, Anthony Perkins, Shirley MacLaine, Paul Ford ve Robert Morse oynamışlardır. Film Vistavision geniş perde sistemiyle ama siyah beyaz olarak çekilmiştir. 1884 yılında New York Eyaleti'nin Yonkers kentinde yaşayan varlıklı ama cimri bir mağaza sahibi evlenmeye karar verir ve çevrenin en ünlü çöpçatanından yardım ister. Oysa çöpçatanın da onda gözü vardır. Bu arada mağazasında karın tokluğuna gece gündüz çalıştırdığı iki genç tezgahtar bir fırsatını bulup dükkânı kapatarak gizlice New York'a, kızlarla tanışmaya gitmeyi planlamaktadırlar. Tezgahtarların New York'ta tanıştıkları kızlardan birinin patronları için ayarlanmış gelin adaylarından biri olması ve benzeri birçok komik karışıklık bu hızlı tempolu farsı oluşturan ögelerden sadece birkaçıdır. Thornton Wilder'ın bu filme kaynak oluşturan tiyatro oyunu ilk kez 1 Ekim 1961'de İstanbul Belediyesi Şehir Tiyatroları'nda (Yeni Tiyatro Salonu) sahnelenmişti. Oyunu Şirin Devrim sahneye koymuş, çevirisini ise Hale Kuntay yapmıştı. Oyun 1970'li yıllarda Maarif Bakanlığı Kolejleri'nde İngilizce derslerinde okutulmuş ve bazılarında tiyatro kolları tarafından sahneye konmuştu. "Çöpçatan" filmi, 1964'te "Hello, Dolly" adlı Broadway müzikaline ve bundan uyarlanan 1969 tarihli Gene Kelly filmi Hello, Dolly! (Cici Kız)'ye ilham vermişti. Ancak bu filmin 1997 yılında Mark Joffe'nin yönettiği The MatchMaker ile bir ilgisi yoktur. Çöpçatan (anlam ayrımı) Benzer anlamlar Solamnia Şövalyeleri Solamnia Şövalyeleri, Ejderha Mızrağı evreninde kurulmuş bir tarikattır. Onlar hayatlarını şövalyelik onuru ve iyilik güçlerine adamışlardır. Tarikat, Vinas Solamnus isimli bir asker tarafından kurulmuştur. Vinas Ergoth imparatorluğunun generallarinden biri iken Solamnia'da çıkan bir isyanı bastırmak üzere görevlendirilir. Savaşın üzerinden birkaç geçtiğinde isyancılar bir kalenin içine sıkıştırılmıştır ancak kış gelmiştir. Vinas kışın geçmesini beklerken isyancıların isyanının nedenlerini araştırır ve onları haklı bulur. İsyancılarla birleşerek, "Gül Ordusu" adını verdiği birlikleriyle Ergoth imparatorluğunun başkentine doğru harekete geçer. İmparatorluğu yıktıktan sonra kendini meditasyona verir. Tanrı Paladine, Habbakuk ve Kiri-Jolith ona bazı vizyonlar gösterirler. Bu vizyonlarda ordusu üç kola ayrılmaktadır, her kol bir tanrıyla ilişkilidir. Böylelikle Şövalyelik doğmuştur. Vinas Solamnus tarafından yazılmış ve düzenlenen ölçüleri, bir şövalyenin hayatını yürütülmesini, nasıl bir şövalyenin farklı durumlarda barışı savunmasına kadar yaşaması gerektiği kitaplarda açıklanmıştır. Afetten önceki süre boyunca, Ansalon kıtasında sadece 63 Solamnia şövalyesi vardı. Bu şövalyeler Kralrahip karşısında Ansalon kıtasının korumak için mücadele verirler. Ancak başarılı olamazlar. Afetten sonra tarikat paramparça olur. Daha sonra zamanla eski güçlerine ve kudretlerine kavuşurlar. Solamnia şövalyelerinin yemini; "Est Sularus Oth Mithas" (Onurum hayatımdır.) Şövalyelik rütbelerine göre üç ayrı sınıfa ayrılmıştır. Bunlar artan değerlerine göre, "Taç Şövalyeleri", "Kılıç Şövalyeleri" ve "Gül Şövalyeleri"dir. Her sınıf, şövalyelerin kavramaları gereken farklı kavramları temel alır. Tarikat Büyükusta Solamnia Şövalyesi ve Şövalyelik Yüksek Konseyi tarafından yönetilir. Konsey yıllar içinde yapılması gerekenleri, rütbe yükseltilmeleri ve düşürülmeleri, konmuş ve konulacak kuralları, müttefiklerle konuşmaları, savaş durumlarını vb. konuları tartışıp ve karara bağlar. Büyükusta öldüğü zaman konsey üyelerinden biri onun yerine seçilir. Genellikle bu seçimlerde gül şövalyeleri deneyimleri nedeniyle tercih edilir ancak bir kılıç şövalyesininde bu görevi üstlendiği bilinmektedir. Birkaç yüzyıl boyunca şövalyeler sadece Solamnia'da yaşayan soylu ailelerden silahtarlar kabul ederlerdi. Ancak Istar imparatorluğunun güçlenmesi ve kötüye karşı savaşı saplantı haline getirmesi nedeniyle silahtarların sayısı azalmaya başladı. Bu nedenle tarikat çeşitli bölgelere ve organizasyonlara, Palanthas'taki hırsızlar loncasıda dahil, asil olmasa bile kendi kriterlerine uyacak kadar onurlu kişileri bulmak için casuslar yollamaya başladı. Son dönemlerde onurlu olduğu sürece silahtarlar tarikata girebilirler ancak bir şövalyenin onlara kefil olması gereklidir. Yeterli eğitimi aldıklarında Şövalyelik Yüksek Konseyinin karşısına çıkarlar. Eğer konsey bu süreç boyunca silahtarın onursuzca davrandığını düşmezse tarikata kabul edilirler. Eğer onurları sorgulanırsa konsey silahtarın başvurusunu tekrar değerlendirir. "Taç Şövalyeleri", genellikle en deneyimsiz ve genç şövalyelerdir. Solamnia ordusunun büyük kısmını onlar oluşturur. Bu dönemde şövalyeler sadık ve onurlu olmayı, iyilik tanrılarına daha iyi hizmet etmeyi, şövalyelik amaçlarını ve kendi üstlerine itaat etmesini öğrenirler. Taç şövalyeleri mütevazı olurlar. En tanınmış ve saygı duyulan Taç şövalyeleri, Huma Dragonbane ve Sturm Brightblade'dir. Taç şövalyelerinin başı 'Solamnia Şövalyelerinin Yüksek Savaşçısı' olarak isimlendirilir. "Kılıç Şövalyeleri", kendilerini kılıç, yay, mızrak gibi silahlarda kanıtlamış savaşçılardır. Birinin silahtarlıktan bu rütbeye atlaması mümkündür. Ancak yeteneğini önemli ölçüde kanıtlamış olması gereklidir. Bazı Taç şövalyeri rütbe atlamayı tercih ederek Kılıç şövalyeliğini seçebilirler. Kılıç şövalyelerine Kiri-Jolith tarafından küçük iyileştirme yeteği verilmiştir. Onlar savaşlarda hem büyük birer savaşçı hem de şifacı olarak tanınırlar. Bu dönemde şövalyelere cesaret ve kahramanlık öğretilir ve aşılanır. Onlar sürekli olarak kötülükle savaşırlar ve iyilik yolunda mücadele ederler. "Gül ŞÖvalyesi", tarikattaki en yüksek rütbedir. Gül şövalyeleri kendilerini savaşta ve barışta kendilerini kanıtlamış, inanç ve diğer erdemlerin önemini kavramışlardır. Bu rütbeye yükselmenin büyük zorluğu nedeniyle tarikatta sayıca en az olan şövalyeleridir ve onlar savaş alanında komutan rolleri dışında bulunmazlar. Savaş sırasında en korkulan kişiler onlardır. Tanrı Paladine'e olan aşırı inançları sayesinde, onlar tanrılarına dua ederek ölmeyenleri yok edebilirler. Şövalyelerin her türlü korkuya karşı bağışıklıkları vardır. Afetten önce şövalyeler belirli küçük büyülere hakimdiler. Bunlar haritaları güncel tutmak, silahlarını daha keskin yapmak için kullanılırlardı. Bu güçler onlara büyü tanrıları veya tanrıçaları tarafından değil, Paladine tarafından verilmiştir. Bir Kılıç şövalyesinin bu rütbeye yükselebilmesi için Şövalyelik Yüksek Konseyinin verdiği görevi yapmalı ve konsey üyelerinin hepsinden geçerli oy alması gereklidir. Gül şövalyeleri bağışlama ve bilgelik erdemlerini geliştirirler. Şövalyelik Yüksek Konseyinin başkanlığını genellikle onlar üstlenirler. Gül şövalyelerine adil şekilde yönetmek ve hüküm vermek öğretilir. Holstein Kiel Holstein Kiel, tam adı "Kieler Sportvereinigung Holstein von 1900 e.V." ("KSV Holstein" or "Kieler SV Holstein" olarak da bilinir), Almanya'nın kuzeyinde bulunan Kiel şehrinin takımıdır. "Leylekler" olarak da anılan ve mavi-beyaz-kırmızı renkleri taşıyan kulübün kayıtlı 1.100 üyesi mevcuttur. Kulüp futbolun yanı sıra birçok branşta daha faaliyet göstermektedir. Holstein Kiel, 1963 yılında kurulan ve tüm Almanya kulüplerini kapsayan Bundesliga'ya kadar hep en üst seviye liglerde mücadele etmiştir. Futbol takımı iç saha karşılaşmalarını 11,368 kişi kapasiteli Holstein-Stadion'da oynamaktadır. Holstein Kiel kulübü, 7 Ekim 1900 tarinde kurulmuştur. Kuruluş yıllarında öğrencilerin oluşturduğu sıradan bir takım iken, 4 Mayıs 1902 tarihinde üç lise öğrenci tarafından "Kieler Fußball-Club Holstein" olarak tekrar adlandırılmış ve bunu takip eden yıllarda Almanya'da çok ses getiren ve meşhur olan bir takım hâlini almıştır. Daha sonraki dönemlerde bünyesine dahil ettiği diğer spor branşları ile adında sık sık değişikliğe gidilen kulüp, bugünkü adı ile 7 Haziran 1917 yılından beri müsabakalarda mücadele etmektedir. Kulüp tarihinin en büyük başarısını 1912 yılında kazanılan Almanya Şampiyonluğu oluşturmaktadır. Bunun yanı sıra kulüp 1910 ve 1930 yıllarında ikinci sırayı alarak şampiyonluğu son anda kaçırmıştır. 1963 yılında Bundesliga'nın kuruluşunda yer alan takımlar arasına girme başarısını gösteremeyen Holstein Kiel, bir alt ligde kendine yer bulmuş ve mücadelesini sürdürmüştür. Bir sonraki sezon Bundesliga'ya yükselmeyi son eleme müsabakalarında Borussia Mönchengladbach'a yenilerek elde edemeyen kulüp, liglerin bu statüde oynandığı 11 yıl boyunca, o dönem için 2. Lig statüsünde olan bu ligde mücadelesine devam etmiştir. 1974-75 sezonunda, Almanya futbolunda yaşanan yeni yapılanma Holstein Kiel'in tarihinde ilk defa üçüncü lig takımı olması anlamına gelmekteydi. Bu dönemde yeni statü gereği sıralamada olması gereken aralıkta yer alamayan kulüp bir alt lige düşürülmekteydi. Bundan sonraki dönemlerde ikinci ve dördüncü ligler arasında inişler ve çıkışlar yaşayan kulüp, 2009-10 sezonu itibarıyla yeni kurulan Almanya 3. Ligi olan 3. Liga'da 1 sezon mücadele ettikten sonra ligi 19. sırada bitirdiğinden dolayı, bölgesel bir lig olan Regionalliga Nord'a düşmüştür. "1947'den beri" Belostok Taarruzu Belostok Taarruzu, Kızıl Ordu'nun 1944 yılı yazında başlattığı Beyaz Rusya Stratejk Taarruz Harekâtı'nın üçüncü ve son bölümünde girişilen bir taarruzdur ve genellikle Bagration Harekâtı olarak bilinir. Belostok Taarruzu, Bagration Harekâtı'nın son, diğer deyişle çekilen Alman kuvvetlerinin takip evresidir. Harekâtın bu evresine, kuşatmanın tamamlanmasından ve Alman Merkez Ordular Grubu'nun büyük kısmının savaş dışı bırakılmasından sonra başlandı. Belostok, bir Polonya kenti olan Białystok'un Rusçadaki söylenişidir. Alman 4. Ordu'sunun Minsk Taarruzu Harekâtıyla Minsk'in doğusunda kuşatılmasının tamamlanması ardından 2. Beyaz Rusya Cephesi'nin büyük kısmına yeni hedefler verildi. Bu hedefler, Volkovisk'in geri alınması ve Bialistok yönünde ileri hareketti. Ancak Sovyet 49. Ordu'su Temmuz ayı ortalarına kadar Minsk kuşatmasında bağlı kaldı. "Cephe"nin hava unsuru olan 4. Hava Ordusu, kara birliklerine hava desteği sağlama görevine devam etmiştir. Minsk'in düşmesinden sonra Alman Yüksek Komutanlığı OKH, Kızıl Ordu ilerlemesini durdurabilmek için bazı ihtiyat birliklerine başvurdu. Bialistok ekseninde, elde kalan kuvvetlerle General Helmuth Weidling komutasında bir "tıkama grubu" oluşturuldu. Bu grup, Minsk'in doğusundaki kuşatmadan çekilebilen çok az sayıda askere ilave olarak birkaç yeni birliği kapsamaktadır. Güneyde savunma, 2. Ordu'nun, 28. Jäger Tümeni ile takviye edilmiş olan kuzey kanadı tarafından sağlanmıştır. Bu birlik, Minsk'in doğusunda hala kuşatma altındaki Merkez Ordular Grubu birlikleri için bir yarma taarruzunu desteklemek beklentisiyle buraya alınmıştı. Alman savunma çabaları, I. Dünya Savaşı ve öncesinden kalma istihkam ve savunma düzeneklerine de dayanmıştır. Alman tarafında muharebeye katılan kuvvetler General Kurt von Tippelskirch ve General Friedrich Hoßbach komutasındaki 4. Ordu ile General Walter Weiß komutasındaki 2. Ordu'dur. General Tippelskirch, 18 Temmuz 1944 tarihinde bir uçak kazasında yaralanmıştı. 4. Ordu'ya bağlı birlikler, General Helmuth Weidling komutasındaki bazı birliklerdir. Bunlar, 50. Piyade Tümeni, 5. Panzer Tümeni, 3. SS Panzer Tümeni "Totenkopf"'dan bazı birlikler ile iki muharebe/keşif grubudur. Sovyet kuvvetleri ise General Giorgi Zaharov'un 2. Beyaz Rusya Cephesi kuvvetleridir, 49. ve 50. Ordular ile 4. Hava Ordusu. Sovyet 50. Ordu'su 11 Temmuz'da Dokudovo'nun güneyinde Neman Nehri geçişini zorladı ve Weidling kuvvetlerine karşı ileri sürüldü. Bu Kızıl Ordu kuvveti, 13 Temmuz'da Kotra Nehri'ni geçti ve 15 Temmuz'da Grodno'ya ulaştı. Bir sonraki gün 50. Ordu'ya bağlı 69. Piyade Kolordusu ile 81. Piyade Kolordusu Grodno'ya taarruz etti. Güneydeki 1. Beyaz Rusya Cephesi'nin kuzey kanadında 3. Ordu, General Herrlein'in 55. Kolordusu'na karşı muharebe ederek Volkovisk'i aldı. 4. Ordu Komutanı General Friedrich Hoßbach, Mareşal Walter Model'le, bölgeye yeni ulaşmış olan 19. Panzer Tümeni'ni, Augustow Ormanı'nda Sovyet ileri unsurlarını bir karşı taarruzla imha etmek amacıyla muharebeye sokmak konusunda anlaştı. Bir Alman tank alayı, Bialistok'a doğru güneye dönmeden önce Sovyet kuvvetlerini şaşırttı. Bu bölgede 180 Sovyet tankının imha edildiği iddia edildi ki, bu rakam, fazlasıyla abartılı görünmektedir. İkinci bir Alman tank alayı Lipsk'i geri aldı. Fakat daha sonra ilk alayın muharebeyi kesip geri çekilmesini desteklemen üzere geri çekilmek zorunda kaldı. Sonuçta ikmal malzemeleri yetersizliği nedeniyle Alman karşı taarruzu başarısız oldu. Bununla birlikte her iki tarafın birliklerinin de yorgun olduğu görülmektedir. 2. Beyaz Rusya Cephesi, 24 Temmuz itibarıyla Neman ve Svisloç nehirlerini tüm uzunluğu boyunca başarıyla baskı altına almıştı. Grodno'nun dış istihkamının bir bölümü ve Augustow Ormanı'nın doğu kesimi, 3. Muhafız Süvari Kolordusu'nun desteğinde 50. Ordu tarafından kontrol altına alındı. Bu bölge, karşı taarruzdan sonra Alman birliklerinin çekildiği bölgeydi. Alman 50. Piyade Tümeni'nin, Bialistok ile Grodno arasındaki ana kara yolu bağlantısının savunma girişimi, şiddetli çatışmalara yol açtı. Bu arada Sovyet 3. Ordu'su, Alman 55. Kolordusu'nun sert direncine karşın Bialistok dış mahallelerine ulaşmıştı. Ordu, çok şiddetli bir hücuma geçti ve birkaç gün süren sokak çatışmaları ardından kenti geri aldı. Belostok Taarruzu, öncelikli taktik hedefleri bakımından büyük ölçüde başarılı sonuç verdi, Temmuz sonu itibarıyla Sovyet kuvvetleri, Belostok ve Grodno iletişim ve ulaşım merkezlerine hakim oldu. Bununla birlikte, Kızıl Ordu'nun ikmal hatları tehlikeli biçimde uzadı. Ayrıca harekâta katılan birlikler yorgundu. Sonuç olarak harekâtın gelişme hızı düştü ve Mareşal Model, mevcut sınırlı kuvvetleri ustaca kullanarak etkili bir savunma düzeni kurma olanağına sahip oldu. Bagration Harekâtı bağlamında 2. Beyaz Rusya Cephesi'nin son hedefi, Osovets Taarruzu ile Narew Nehri yönünde ilerlemek olacaktır. İngilizce Wikipedia maddesinden yararlanılmıştır. Belostock Offensive AyaspaÅŸa Ayaspaşa İstanbul'un Beyoğlu İlçesi'ne bağlı mahalledir. Çoğunlukla apartman bulunduğu semt Gümüşsuyu, Fındıklı, Taksim ve Kabataş arasında yer alır. Park Otel, Türk Sınai Kalkınma Bankası, Ak Sigorta, Alman Konsolosluğu gibi kurumların binaları da bu semtte bulunuyor. Ayaspaşa Çevre Güzelleştirme Derneği adında, semt derneği mevcutur. Batman: The Brave and the Bold Batman: Cesur ve Gözüpek, ABD yapımı bir animasyon dizidir ve The Batman çizgi dizisinin devamıdır. İlk bölümü Blue Beetle'ın Yükselişi'dır. Dizi 22 dakikalık bir çizgi dizidir. Çizgi dizi, 14 Kasım 2008'den beri Cartoon Network'da yayınlanmaktadır. Orijinal dili İngilizcedir. Türkiye'de JOJO Tv ve ardından Tv8 kanalında gösterilmiştir. 6 Temmuz 2015'ten beri Cartoon Network Türkiye'de gösterilmeye başlamıştır. FC Ingolstadt 04 FC Ingolstadt 04 sadece futbol alanında faaliyet gösteren ve Almanya'nın Bavyera eyaletinde bulunan Ingolstadt şehrinde bulunan bir kulüp. Kulüp, 1 Temmuz 2004 tarihinde "MTV Ingolstadt" ile "ESV Ingolstadt" kulüplerinden futbol branşının ayrılması sonucu meydana getirilmiştir. Bundesliga'da mücadele etmektedir. MTV takımın futbol bölümü 24 Mart 1905'te oluşturulmuştu. Mor-Beyaz formalarla mücadele etmeye başlayan takım 1966-67, 1969–78, 1980–85, 1987–92, 1994-95 ve 2000–02 sezonlarında Bavyera eyaletinin en üst ligi olan Bavyera Ligi'nde mücadele etmiştir (Bayernliga). 1978 yılında sezonu ikinci sırada tamamlamasına rağmen, şampiyon 1. FC Haßfurt'un bir üst lige çıkmayacağını açıklamasından sonra 2. Bundesliga'ya yükselme başarısı göstermiştir. Burada iki sezon mücadele ettikten sonra tekrar bir alt lige düşmekten kurtulamamıştır. 1919 yılındaki kuruluşunda "FC Viktoria Ingolstadt" olarak kurula kulüp Ekim 1921'den itibaren "VfR Ingolstadt" olarak anılmaya başlanmıştır. 6 Haziran 1925'te SpVgg Ringsee ile gerçekleştirilen birleşme ile kulübün ismi "VfB Ingolstadt-Ringsee" olarak değiştirilmiştir. II. Dünya Savaşı sonrası yaşanan isim değişikliklerin sonucunda kulübe 1953 yılında bugünkü adı da olan "Eisenbahner-Sportverein Ingolstadt-Ringsee e. V." verilir. Kulüp renkleri siyah-beyaz olan ESV Ingolstadt, Bavyera Ligi şampiyonluğu sonucunda katıldıkları 1979 yılındaki Almanya Amatörler Şampiyonası'nda birinci olmayı başarmıştır. Takım 1979-1981 yılları arasında Güney 2. Bundesliga 'de mücadele etmiş ve burada 1979-80 sezonunda MTV Ingolstadt ile şehir derbisi olarak adlandırılan mücadelelerde karşı karşıya gelmiştir. 2004 yılının ortalarında her iki kulübünde futbol branşlarının ayırılması ile günümüze kadar gelen FC Ingolstadt 04 (Fußballclub Ingolstadt 04) oluşturulmuştur. 2004 yılında kurulmuş olmasına ve çok kısa bir tarihe sahip olmasına rağmen kulüp, şampiyonalara katıldığı ilk yıldan itibaren oyunu ile dikkat çekmiş ve daima üst sıralarda kendine yer bulmuştur. 2005 yılında katıldıkları ilk lig müsabakalarında Bavyera Ligi'ni ikinci sırada bitirerek Bölgesel Lig'e çıkmayı son anda kaçırmışlardır. Daha sonraki sene bunu başaran kulüp 2008/2009 sezonu için 2. Bundesliga'ya kadar yükselmeyi başarmıştır. Günümüzde FC Ingolstadt Almanya Bundesliga 2'de mücadelesini sürdürmektedir. "10 AÄŸustos 2016" Lale çılgınlığı Lale çılgınlığı, diğer adlarıyla Lale balonu, Lale spekülasyonu (Felemenkçe adıyla; Tulpenmanie, diğer adlarıyla Tulpomanie, Tulpenwoede, Tulpengekte ve Bollengekte) Hollanda Altın Çağı'nda lale ("Tulipa") soğanlarının fiyatlarının aniden aşırı derecede yükselip çöküşe geçtiği döneme verilen isim. Şubat 1637’de Lale Çılgınlığı’nın doruk noktasında laleye dayalı sözleşmeler yetenekli bir zanaatkarın yıllık gelirinin 10 katına satılmıştır. Bu olay genelde tarihteki ilk spekülatif balon (veya ekonomik balon) olarak bilinir. Lale çılgınlığı terimi günümüzde varlık fiyatlarının gerçek fiyatlarından sapmasını ifade eden bir benzetme olarak kullanılmaktadır. Olay, 1841 yılında İngiliz gazeteci Charles Mackay’ın "Olağanüstü Kitlesel Yanılgılar ve Kalabalıkların Çılgınlığı" ("Extraordinary Popular Delusions and the Madness of Crowds") adlı kitabıyla popülerleştirilmiştir. Mackay’a göre bir noktada tek bir "Semper Augustus" soğanı için 12 akre (5 hektar) arazi teklif edilmiştir. Mackay, fiyatlardaki ani düşüşten dolayı bu tür yatırımcıların battığını ve Hollanda piyasalarının ciddi bir sarsıntı geçirdiğini iddia etmektedir. Mackay’ın kitabı bugün çokça basımı yapılan bir klasik olsa da iddiaları itirazlarla karşılaşmıştır. Çoğu bilim adamı çılgınlığın Mackay tarafından bahsedildiği kadar sıra dışı olmadığını, fiyat değişikliğinin balona sebep olmadığını iddia etmektedir. Lale çılgınlığı üzerindeki araştırmalar 1630’lardan kalan kısıtlı ve yanlı kaynaklardan gelen veriler nedeniyle zordur. Her ne kadar genel kabul görmese de bazı çağdaş iktisatçılar fiyatlardaki artış ve azalışlar için spekülatif bir çılgınlıktan ziyade bazı rasyonel açıklamalar getirmişlerdir. Örneğin , bazı diğer çiçek türleri de (sümbül gibi) ilk defa getirildiğinde yüksek fiyatlarla alıcı bulmuş daha sonra çarpıcı fiyat düşüşleri yaşamıştır. Yüksek fiyatların bir nedeni de dönemin parlamentosu tarafından sözleşmelerin düşük bir bedel karşılığında iptal edilmesine imkân veren ve alıcı üzerindeki riskleri azaltan bir yasa tasarısı çıkaracak olması yönündeki beklenti olabilir. Lale, Avrupa’ya XVI. yüzyıl ortalarında Osmanlı İmparatorluğu’ndan getirilmiş ve Hollanda’da çok tutulmuştur. Birleşik Vilayetler’de Lale dikiminin Flaman botanist Charles de l'Écluse 1593’te Leiden Üniversitesi'nde görevine başlayıp "hortus academicus" adındaki botanik bahçesini kurduğunda başladığı düşünülmektedir. Kendisi orada İmparator’un (I. Ferdinand) elçisi Ogier de Busbecq tarafından Sultan’a gönderilen ve sert iklim koşullarına dayanabilen lale soğanlarının dikimine başlamıştır ve bunlar hızla popüler hale gelmiştir. Lale hızla imrenilen lüks bir eşya ve statü göstergesi haline geldi ve çok değişik renk ve çeşitte kendini gösterdi. Kırmızı, sarı ve beyaz gibi tek renkli olanlara "Couleren", beyaz zeminde pembe veya kırmızı gibi çok renkli olanlara “Rosen”, beyaz üzerinde mor veya lila rengine sahip olanlara "Violetten", sarı üzerinde kırmızı kahverengi mor renkli olanlara ise “Bizarden” gibi isimler verildi. Bu göz alıcı ve çokça aranan lale soğanları, mozaik virüsünün bir türü olan lale kıran virüsle enfekte olmaları sonucunda parlak renkler ve çizgilerle birlikte desenli bir görünümle yetişmekteydi. Yetiştiriciler yeni lale çeşitlerine abartılı isimler vermiştir. İlk formların çoğu "Admirael" (Amiral) ön takısıyla ve yetiştiricisinin ismiyle birleşik olarak anılmıştır. "Admirael van der Eijck" bu şekilde adlandırılan muhtemelen elliden fazla çeşitlerden en bilinenidir. "Generael" ("general") diğer otuz çeşit lalede bulunan başka bir ön isimdir. Sonradan yetiştirilen çeşitlere ise Büyük İskender veya Scipio hatta “Amirallerin Amirali” “Generallerin generali” gibi daha da mükemmeliyetçi isimler yakıştırılmıştır. Ne var ki isimlendirmeler ölçüsüz olmakla birlikte lale çeşitlerinin kaliteleri büyük farklılıklar göstermiştir. Bu çeşitlerin çoğu günümüzde yok olmasına rağmen, bazı “hatalı” laleler hala ticarete konu olmaktadır. Laleler soğanlarından yetişir ve hem tohumlarından hem de tomurcuklarından türetilebilir. Soğandan elde edilen tohumların çiçek veren bir soğana dönüşmesi 7-12 yıl içinde meydana gelir. Soğanlar çiçeğe dönüştüğünde soğanın aslı kaybolur fakat onun yerinde birkaç tomurcukla beraber soğanın başka bir kopyası meydana gelir. Uygun şekilde kültürlendiğinde bu tomurcuklar kendi soğanlarını oluşturur. Mozaik virüsü tohumlarla değil, yalnızca tomurcuklar vasıtasıyla yayılır; bu yüzden göz alıcı çeşitlerin kültürlenmesi uzun yıllar alır. Üreme hızı büyük oranda virüsler tarafından yavaşlatılır. Laleler Nisan ve Mayıs’ta yalnızca bir haftalığına çiçek verir ikincil tomurcuklar bundan çok kısa bir süre sonra ortaya çıkar. Soğanlar Haziran’dan Eylül’e kadar sökülüp satılabilir bu yüzden spot piyasada fiyatların oluşması bu dönemlere denk gelmiştir. Yılın geri kalanında tüccarlar noter huzurunda sezon sonunda lale satın alacaklarını öngören (bir nevi future sözleşmesi) sözleşmeler imzalamıştır. Dolayısıyla Modern Finans yöntemlerinin çoğunu geliştiren Hollandalılar dayanıklı bir mal olan lale soğanları için bir piyasa meydana getirmişlerdir. Bu piyasalarda açığa satış 1610 yılında yürürlüğe giren daha sonra 1621, 1631 ve 1636 yıllarında tekrarlanan ve ağırlaştırılan kararnameler yoluyla yasaklanmıştır. Açığa satış yapanlar bu kararnamlere dayalı olarak hüküm giymemiş fakat yaptıkları sözleşmelerin bağlayıcılığı azaltılmıştır. Çiçeklere olan rağbet arttıkça profesyonel yetiştiriciler virüslü soğanlara giderek daha fazla fiyat ödemişlerdir. 1634 yılında Fransızlardan gelen talebin de etkisiyle piyasaya spekülatörler girmeye başlamıştır. 1636 yılında Hollandalılar sezon sonunda lale alımını öngören sözleşmelerin alınıp satıldığı formel bir future piyasası oluşturmuştur. Tüccarlar hanlarda bir araya gelir ve alıcılar işlem başına %2.5 oranında 3 florini geçmemek kaydıyla "şarap parası" adı altında bir ücret öderdi. Başlangıç marjı ödenmezdi ve taraflar takas odası ile değil doğrudan birbirleriyle sözleşme yapardı. Sözleşme şartlarının gerektirdiği teslimatlar piyasanın 1637 Şubat'ında çökmesi nedeniyle hiçbir zaman gerçekleştirilememiştir. Bu ticaret Haarlem'de veba salgınının yükselişe geçtiği sırada gerçekleştiğinden ölümcül risk