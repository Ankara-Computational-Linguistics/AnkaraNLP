kulübü 3. Liga'dayken TSG 1899 Hoffenheim'a kaleci antrenörü olarak transfer olan Petry, aynı zamanda Macaristan millî futbol takımında da 2008'den beri aynı görevi sürdürmektedir. Taş (anlam ayrımı) Taş sözcüğü ile şunlardan biri kastedilmiş olabilir: Bulgaristan'daki Yahudilerin tarihi Bulgaristan'daki Yahudilerin tarihi MÖ 2. yüzyıla kadar uzanır. Bu zamandan beri her zaman bir Yahudi nüfusu olan Bulgaristan'da Yahudilerin Bulgaristan tarihinde antik çağlardan Orta Çağa ve bugüne kadar önemli rolleri bulunur. Bulgaristan'daki Yahudi cemaatiyle ilgili en eski yazı MÖ 2. yüzyıla aittir. Ulpia Oescus'da (günümüzde Plevne iline bağlı Gigen'de) Latince yazılmış bir bulguda menora ve "arksinagog" Joseph'in şehirdeki Yahudi nüfusuyla ilgili bildirdiği veriler bulunur. Ayrıca, Roma İmparatoru I. Theodosius'un 379'da Yahudilere karşı verdiği fermanla İllirya ve Trakya'daki sinagogları yıkması bölgede Yahudi nüfusunun bulunduğunu belirten kanıtlardan biridir. Birinci Bulgar İmparatorluğu 681'de kurulduktan sonra Bizans İmparatorluğu'nun zulmünden kaçan Yahudilerin buraya yerleşmiş olma ihtimali vardır. I. Boris'in hükümdarlığı sırasında paganları Yahudileştirme çabaları muhtemeldir, fakat en nihayetinde 9. yüzyılda Bulgar Ortodoks Kilisesinin kurulmasıyla halk Hıristiyanlaştırılmıştır. Kometopule hanedanlığında görülen Samuil, Moses ve David gibi isimler onların anne tarafından Yahudi olma ihtimalini de sunar fakat bu tartışmalı bir konudur. Yahudiler, İtalya'nın Ragusa Cumhuriyeti'nden gelenlerle birlikte 967'de İkinci Bulgar İmparatorluğu'nun serbest ticaret politikalarıyla Niğbolu'ya yerleşti. Ardından, Bulgar Çarı Ivan Alexander, Hristiyanlığa geçip Teodora adını alan Yahudi kökenli Sarah isimli bir kadınla evlendi. 1352 kilise konseyinde kafirlerle Yahudilerin aforoz edilme ve üç Yahudinin idam kararı çıktı, karar Çar tarafından geri çevrilmesine rağmen bu Yahudiler halk tarafından linç edilerek öldürüldü. 14.-15. yüzyıllara kadar Romanyot olan Yahudi nüfusuna 1376'da Macaristan'dan gelen Aşkenazlar da katıldı. Osmanlı İmparatorluğu Bulgar İmparatorluğu'nu istila ettiği zaman Vidin, Nikopol, Silistre, Plevne, Sofya, Yambol, Filibe (Philippopolis) ve Eski Zağra'da Yahudi cemaatleri bulunmaktaydı. 1470'te Yahudilerin Bavyera'dan kovulmasıyla Yidiş dilini konuşan Aşkenazlar da bölgeye yerleşti. 16. yüzyılın ortalarında Sofya'lı hahamlarca Selanik'te Aşkenaz dua kitapları basıldı İlk Sefarad göç dalgası Selanik, Makedonya, İtalya, Ragusa ve Bosna üzerinden 1494'te gerçekleşti; bu Yahudiler hali hazırda yerleşik olan Yahudilerin bulunduğu Osmanlı'nın ticaret merkezi olan şehirlere yerleşti. Sofya'da Romanyot, Aşkenaz ve Sefaradların 1640'a kadar kendilerine ait cemaatleri bulunmaktaydı fakat bu tarihte cemaatler tek haham altında toplandı. 17. yüzyılda Sabetay Sevi'nin görüşleri Bulgaristan'da popülarite kazanınca Sevi'nin destekçileri Gazze'li Nathan ve Samuel Primo Sofya'da aktif rol aldı. Döneminin yeni ticaret merkezi Pazarcık şehri gibi ülkenin değişik yerlerine yerleştiler. 1688'deki Çiprovtsi ayaklanması sebebiyle Ragusa tüccarlarının ticaret yapma hakları ellerinden alınınca Yahudilere yeni haklar tanınındı ve böylece Yahudiler ticaret alanlarını genişlettiler. 93 Harbiyle bağımsızlıklarını kazanan Bulgaristan'da savaş sırasında Yahudilerin Osmanlı'yı desteklemeleri gerekçesiyle malları yağmalandı fakat sonunda Yahudilere Berlin Antlaşmasıyla eşit haklar tanındı. Sofya hahamı Gabriel Mercado Almosnino yanında üç Yahudiyle birlikte Rus kuvvetlerini sıcak karşıladı ve Bulgaristan Millet Meclisi'ne girdi. Fakat antisemitik ve Yahudilere karşı ayrımcılık hareketleri baş gösterdi. Bulgar Ordusuna çağrılan Yahudiler 1885'te Sırp-Bulgar Savaşı'nda yer aldı. I.Dünya Savaşı'nın ardından imzalanan Nöyyi Antlaşmasıyla eşitlik tekrar vurgulandı, fakat özellikle 1923'te Aleksandar Tsankov hükûmetinde olmak üzere antisemitik unsurlar dolaylı yollarla da olsa hükûmete girdi. 1936'da milliyetçi ve antisemit bir örgüt olan Ratnik kuruldu. II. Dünya Savaşı'ndan önce Yahudilerin diğer halklara kıyasla yüzde oranı sabit bir şekilde inmesine rağmen nüfuslarındaki artış devam etti. 1920'de 16.000 kişilik nüfuslarıyla toplam nüfusun %0,9'unu oluşturan Yahudiler 1934'te yarısından fazlasının Sofya'da yaşadığı 48,565 kişilik nüfusla halkın %0,8'ini oluşturuyordu. Ladino cemaatin dominant dili olmasına rağmen genç nesiller Bulgarca'yı tercih etti. Hovevei Zion'un kurulmasıyla yerel nüfusta Siyonist ideoloji güçlendi. II.Dünya Savaşı sırasında Bulgaristan Millet Meclisi ve Çar III. Boris Yahudilerin haklarını sınırlayan "Milleti Koruma Kanunu"nu yürürlüğe soktu. Bu kanunla Yahudilerin oy kullanma, hükûmette görev alma, devlet işlerinde çalışma, orduya katılma, bir Bulgar'la evlenme veya birlikte yaşama, Bulgar isimleri kullanma ve toprak sahibi olma hakları ellerinden alındı. Ayrıca üniversiteye gidebilecek Yahudi sayısına da kota getirildi. Bu kanunlara Yahudi liderlerin yanı sıra Bulgar Ortodoks Kilisesi, Bulgar Komünist Partisi yetkilileri, yirmi bir yazar ve profesyonel örgütler karşı çıktı. Diğer Nazi Almanyası işgali altındaki ülkelerin aksine (Danimarka hariç) Bulgaristan, Bulgaristan Millet Meclisi Sözcüsü Dimitar Peşev, Bulgar Kilisesi yetkilileri ve Bulgar halkının yardımlarıyla Bulgar vatandaşı tüm 48,000 Yahudi Nazi toplama kamplarına gönderilmekten kurtarıldı. Bu konuyla ilgili, Bulgar Yahudisi İsrail tarihçisi, politikacı ve eski Knesset üyesi Michael Bar-Zohar tarafından "Beyond Hitler's Grasp: The Heroic Rescue of Bulgaria's Jews" ve Paris'teki Centre Nationale de la Recherche Scientifique'in araştırma yönetmeni Fransız entelektüel Tzvetan Todorov tarafından "The Fragility of Goodness: Why Bulgaria's Jews Survived the Holocaust" (basım: Princeton Univ. Press) kitapları yazılmıştır. Bulgar otoriteleri Bulgaristan vatandaşı olmayan Yahudilerin çoğunluğunu yine Bulgaristan kontrolündeki Makedonya ve Trakya'ya sürdü. Nazi zulmünden kaçan bu Yahudilere Bulgaristan koruma sağlamadı. Bulgaristan vatandaşı olmayan 14.000 Yahudi Treblinka'ya imha edilmeye gönderildi. Savaşın bitiminden ve Komünist rejimin başa geçmesinin ardından Yahudilerin çoğu İsrail'e göç etti ve Bulgaristan'da 2001 itibarıyla 1363 Yahudi kaldı. İsrail hükûmetinin istatistiklerine göre 1948 ve 2006 yılları arası Bulgaristan'dan 43.961 göçmen İsrail'e yerleşti; bu da Bulgaristan'ı Sovyetler Birliği, Romanya ve Polonya'nın ardından İsrail'e en çok göç veren dördüncü Avrupa ülkesi yaptı. Maxi LÃ³pez Maximiliano Gastón López (d. 3 Nisan 1984, Buenos Aires) Arjantinli futbolcudur. Torino FC'da forma giymektedir. Maxi Lopez futbol kariyerine, 1997'de River Plate forması giyerek başladı. Henüz 17 yaşındayken, ilk resmi maçına çıktı ve kısa zamanda forvet hattında kendine yer buldu ve takımının "Torneo Clausura"da, 2002, 2003 ve 2004 yıllarındaki başarısına katkıda bulundu. 2005 yılının Ocak ayında, Benfica'ya transfer olacağı söylendi fakat bu transfer gerçekleşmedi ve onu ünlü İspanyol kulüp Barcelona yaklaşık 6.2 milyon euro'ya, Henrik Larsson'un sakatlığında İsveçli oyuncunun yerini doldurması için transfer etti. Avrupa'daki ilk maçına ise, UEFA Şampiyonlar Ligi'ndeki Chelsea mücadelesinde çıktı. Zaman içerisinde kendisine Barcelona'da rahatlıkla ilk 11'de yer bulamayacağını anlayan Lopez, 2006-2007 sezonunda La Primera'nın bilinen kulüplerinden Mallorca'yla kiralık olarak sözleşme imzaladı. Fakat burada da istenilen performanstan oldukça uzak bir çizgide, 25 maçta yalnızca 2 gol kaydedebildi. 16 Ağustos 2007 gümü ise, Rusya'nın FC Moskova takımı ile 2 milyon euro karşılığında bir sözleşme imzaladı. 2009 yılında kiralık olarak Gremio takımına transfer oldu. 2011-12 sezonu ara transfer döneminde AC Milan'a kiralık olarak transfer oldu. 2012-14 yılları arasında Sampdoria'da kiralık olarak forma giydi. 30 Haziran 2014'te Chievo'ya transfer olan Lopez, burada kötü bir sezon geçirdi. 13 Ocak 2015'te Torino FC'ya transfer oldu. Dragons' Den Dragons' Den (Türkçe: Ejderlerin Mağarası) Japonya kökenli formatına Sony ve kısmen Microsoft'un sahip olduğu risk sermayesi konulu televizyon programı. Programa katılıp fikirlerini açıklayan girişimler "Ejderha" denilen iş uzmanları tarafından yaratılan finansmanla güvenceye alınmayı hedeflerler.Yarışmacılar genellikle ürün tasarımcıları ya da potansiyel olarak çok karlı uygulanabilir iş fikri olan hizmet sağlayıcılarıdır fakat fon ve yönetim eksiklikleri vardır. Her birinin kendine has iş sahası olan, kendilerine ejderha adını veren beş zengin iş adamı bu ürünleri ve fikirleri değerlendirmektedir. Ejderha Mağarası serisi pek çok ülkede gösterime girmiştir. Kendi özgün gösterimi olan Japonya dışında diğerlerinin formatı İngiltere kökenlidir. İngiltere'deki Dragon's Den BBC Two üzerinden yayınlanmaktadır. Yapımcılığı Dominic Bird ve sunuculuğu eski BBC ekonomi editörü Evan Davis tarafından yapılmaktadır. Ejderhalar şunlardır: Theo Paphitis Theo Paphitis (Yunanca: Θεόδωρος Παφίτης "Teodoros Pafitis", 24 Eylül 1959, Limasol), Kıbrıs Rumu asıllı Britanyalı girişimci iş adamıdır. Servetini perakende sektöründen elde etmiştir. Dragons' Den isimli programdaki ejderhalardan biri olarak bilinir. Zenginliği 2007 yılından beri 135 milyon sterlin artmasına rağmen Sunday Times 2008 Zenginler Listesi'nde 581. sırada yer almıştır. Kıbrıs Limasol'da doğan Paphitis ebeveynleri ve kardeşi Morinos ile birlikte altı yaşındayken İngiltere'ye yerleşti. Kuzey Londra'da okula (Comprehensive school) başladı. Disleksi nedeniyle başarız olduğu tespit edildi. On beş yaşındayken okulunun kantininde girişimciliğe başladı. Londra'da bir sigorta komisyoncusunda çaycı ve dosyalama memuru olarak işe başladı. Daha sonra Bond Street'te çalışırken tutkusunun satış ve perakendecilik olduğunu fark etti. 21 yaşındayken, ticari ipotek satışıyla ilgili Legal & General'de işe başladı burada diğer işletmelerin bilançolarını okumayı öğrendi. Åžema Yisrael Şema Yisrael (İbranice: שְׁמַע יִשְׂרָאֵל‎; anlamı: "Duy, [Ey] İsrail!") imanın beyânı, amentü niteliği taşıyan, Tora'daki bir kısmın ilk iki kelimesi, tümcesidir. İlgili kısım Musevi ayin sisteminde önemli bir yere sahiptir ve dua olarak okunur; "Şema" sıklıkla bu kısmın bütünü yani bu dua için bir isim olarak kullanılır. Şema duası Musevi akidesinin temel unsurlarını içerir ki ilk cümlesi Musevi akidesinin temelini oluşturan monoteizm yani tek Tanrı inancının beyânıdır: ""Duy, Ey İsrail! Tanrı bizim Tanrımızdır! Tanrı Tektir!"" Musevilikteki öneminin yanı sıra Şema Hristiyanlıkta da büyük önem taşır; nitekim Yeni Ahit'te bazı yerlerde tekrar edilen Tanah ayetlerindendir. Markos İncilinde Şema'nın önemi İsa'ya atfedilen şu ifadeyle belirtilir: ""İsa şöyle karşılık verdi: "En önemlisi şudur: 'Dinle, ey İsrail! Tanrımız Rab tek Rab'dir."" Dene-Yenisey dilleri Denesey ya da Dene-Yenisey dilleri, yeni oluşturulan bir dil ailesidir. Yupik-Aleut-Inuitlarını saymazsak, Asya ile Amerika arasındaki ilk gerçek dil bağlantısı 2008 yılında Denesey dillerinin oluşturulmasıyla uzmanlarınca teyid edildi. Grubun Sibirya kolu Yenisey dilleri, Amerika kolu ise Kızılderili Na-Dene dilleridir. Sibirya'dan Ketçe ile Amerika'dan Navahoca kelime karşılaştırması: Magnezyum klorat Magnezyum klorat formülü Mg(ClO) olan bir kimyasal bileşiktir. Klorik asitin magnezyum tuzu olan bu bileşik diğer kloratlar gibi kuvvetli bir oksitleyicidir. Eric Lenneberg Eric Heinz Lenneberg (d. 1921 - ö. 1975) özelikle doğuştanlık kavramıyla dil edinimi ve bilişsel ruh bilimi alanında öncü düşünceleri olan bir dil bilimci ve sinir bilimcidir. Almanya'nın Düsseldorf şehrinde doğdu. Yükselen Yahudi aleyhtarlığı dolayısıyla Nazi Almanyasından ayrılmak zorunda kaldı. Ailesiyle birlikte önce Brezilya'ya ardından Chicago Üniversitesi ve Harvard Üniversitesi'nde eğitim göreceği Amerika Birleşik Devletleri'ne göç etti. Harvard Tıp Fakültesi, Michigan Üniversitesi Ann Harbor'da ve Cornell Üniversitesi'nde psikolog ve nörobiyolog profesörü olarak çalıştı. Lenneberg, 1964'te yayınladığı "Dil Edinimi Yeteneği" adlı makalesinde dille ilgili insana özgü biyolojik yetiyle ilgili dört hipotez öne sürdü. George Miler ve Noam Chomsky ve diğer Harvard, MIT akademisyenlerince bu hipotezler tartışıldı. Steven Pinker "Dil İçgüdüsü" adlı kitabıyla onun düşüncelerini yaygınlaştırdı. Lenneberg'in dört hipotezi şunlardır: : "Dilin Biyolojik Temelleri" adlı eserinde dil gelişimiyle ilgili eleştirel süreçleri ileri sürmüştür. Lenneberg'in dile dair biyolojik yaklaşımı Haskins Laboratuvarlarından Alvin Liberman ve arkadaşlarının geliştirdiği konuşma algısının motor kuramı gibi gelişmelerle ilgilidir. Edsel Ford Edsel Bryant Ford (d. 6 Kasım 1893 – ö. 26 Mayıs 1943), Henry Ford'un oğlu, Detroit, Michigan'da doğdu. 1919 ile öldüğü yıl olan 1943 arasında Ford Motor Company şirketinin başkanıydı. Lea Michele Lea Michele Sarfati (d. 29 Ağustos 1986, The Bronx, New York), Amerikalı oyuncu ve şarkıcı. Özellikle "Spring Awakening"deki Wendla Bergman rolü gibi Broadway tiyatrosundaki kapsamlı çalışmaları ve Mayıs 2009'da yayımlanmaya başlanan "Glee" dizisinde oynadığı Rachel Berry rolü için bilinir. Michele, çocukluğunda profesyonel olarak "Les Misérables" gibi çeşitli prodüksiyonlarda oynamaya başladı. Birçok diğer müzikalde oynadıktan sonra hit müzikal olan "Spring Awakening"in baş rolünü oynamaya başladı, ve buradaki işleri için bir Drama Desk Ödülü için aday olarak gösterildi. "Glee" için ise Michele, hem bir Satellite Ödülü hem de bir Screen Actors Guild Ödülü'nü kazanmıştır. Bir Altın Küre ve bir Teen Choice Ödülü için de aday olarak gösterilmiştir. Michele, New York'un The Bronx semtinde bir hemşire ve bir şarküteri sahibinin çocuğu olarak Lea Michele Sarfati ismiyle doğdu. Michele'in annesi İtalyan asıllı Amerikalı ve Katolik, babası ise İspanyol Sefarad kökenlidir. Michele, New Jersey Tenafly'de büyüyüp Tenafly High School'da eğitimini gördü. New York Üniversitesi Tisch School of the Arts'ta bir yer kazandı, fakat sahnede çalışmaya devam etmeye karar verdi. Michele 1995 yılında sekiz yaşındayken ilk Broadway deneyimini yaşadı. Michele daha sonra Steven Sater ve Wend Sheik'in Spring Awakening'in müzikal versiyonunda Wendla Bergmann rolünü oynadı. Nisan 2008'de, o sırada erkek arkadaşı olan Landon Beard ile joe's Pub'da konser verdi. Mayıs 2008'de Michele, Broadway'in Spring Awakening kadrosundan ayrıldı. Daha sonra Temmuz 2008'de Sheik ve Sater'in yeni müzikali olan Nero'da rol aldı. 2009'dan 2015'e bitene kadar Michele, Fox'un müzikal komedi-drama dizisi Glee'de şovun yıldız şarkıcısı Rachel Berry olarak rol aldı. Pepuza Pepuza, Anadolu'nun Frigya bölgesinde antik bir şehir. Montanism'in merkezi olarak kabul edilir. Epiphanios, şehrin yaklaşık olarak 377 yılında tektanrıcıların saldırılarıyla yıkıldığını bildirir. Fakat şehrin tamamen ortadan kalkmadığı Hierokles'in buradan bir piskoposluk olarak bahsetmesinden anlaşılır. Radet ve Ramsay, 6. yüzyılda şehrin Iustinianupolis adını aldığını ileri sürerler. Hierokles göre ise şehir Büyük Menderes Nehri'nin sağ kolu olan Antik dönemde Glaukos denilen Küfu Çayı'nın aşağısında yer alıyordu. Ancak bu bilgiler kesin olmadığı gibi şehrin tam yeri hala bilinmemektedir. Heidelberg Üniversitesi'nden Peter Lampe ile Tulsa'dan William Tabbernee, Uşak ili Karahallı ilçesi Karayakuplu köyü yakınlarında bulunan antik yerleşkenin Pepuza olduğunu tanımlamışlardır. Borucen Borucen (Farsça : بروجن, ), İran'ın Çaharmahal ve Bahtiyari Eyaleti'nde şehir. Eyaletin kendi adını taşıyan Borucen şehristanı'nda bulunan ve bu şehristanın yönetim merkezi olan şehrin 2006 yılı resmi nüfusu 49.077 kişi ve 12.828 hanedir. Eyaletin ikinci büyük şehri olan Borucen, 2200 m.'ye varan rakımıyla İran'ın en yüksek ve soğuk şehirlerinden birisidir. Kent ülkede soğuk havasıyla meşhurdur. Yılın 122 gününü 0 C° altında geçirir. Nüfusunun çoğunluğunu Fars kökenliler oluşturur. Halkın geçim kaynağını, yerel ölçekli olarak yapılan tarım ve hayvancılık sağlar. Ayrıca kentte geleneksel kilim üretimi de önemli bir geçim kaynağıdır. Robert Huber Robert Huber (d. 20 Şubat 1937, Münih), Alman biyokimyacı. 1988 yılında, Johann Deisenhofer ve Hartmut Michel ile birlikte, Nobel Kimya Ödülü'nü kazanmıştır. 1947 ile 1956 yılları arasında Humanistisches Karls-Gymnasium Okulu'nda okudu. Ardından Münih Teknik Üniversitesi'nde kimya dalında eğitim gören Huber, 1960'ta diplomasını aldı. Üniversitede kaldı ve araştırmalarında organik bileşiklerin yapısını aydınlatmak için kristalografi yöntemini kullandı. 1971 yılında, proteinlerin kristalografisi için yöntemler geliştiren takımının bulunduğu Max Planck Biyokimya Enstitüsü'nde direktör oldu. 1988'de Johann Deisenhofer ve Hartmut Michel ile birlikte, Nobel Kimya Ödülü'nü kazandı. Üçlü, mor bakterilerde fotosentezde önemli bir intramembran proteinini ilk kez kristalleştirmeleri ve daha sonra proteinlerin yapısını aydınlatmak için X-ray kristalografisi uygulamaları ile tanınmaktaydı. Bu bilgi, fotosentezin integral fonksiyonunu gerçekleştiren yapısal yapıtaşlarını ilk kez kavramamızı sağlamıştır. Bu anlayış siyanobakterilerde fotosentezin, daha kompleks bir benzerini anlamamızı sağlamıştır, ki siyanobakterilerde gerçekleşen fotosentez ile bitkilerin kloroplastlarında gerçekleşen fotosentez ile büyük oranda benzerdir. Evli ve dört çocuk babasıdır. Yakın dönemde Cardiff Üniversitesi'nde bir göreve atanmış ve yarı zamanlı olarak üniversitedeki "Yapısal Biyoloji"nin geliştirilmesine öncülük yapmıştır. 2005'ten beri Duisburg-Essen Üniversitesi'ndeki "Tıbbi biyoteknoloji merkezi"nde araştırmalarına devam etmektedir. Kıbrıs Olimpiyat Komitesi Kıbrıs Cumhuriyeti Olimpiyat Komitesi (Yunanca: Κυπριακή Ολυμπιακή Επιτροπή "Kipriaki Olimpiaki Epitropi"), 1974 yılında kurulan, 1979 yılında Uluslararası Olimpiyat Komitesi tarafından tanınan ve Kıbrıs Cumhuriyeti'nde Olimpiyat Oyunları'nı gerektiği zaman organize etmek ve oyunlara katılan sporculara destek vermekle yükümlü kuruluştur. Hartmut Michel Hartmut Michel (d. 18 Temmuz 1948, Ludwigsburg), Alman biyokimyacı. 1988 yılında, Johann Deisenhofer ve Robert Huber ile birlikte, "bir fotosentetik reaksiyon merkezinin üç boyutlu yapısını belirledikleri için" Nobel Kimya Ödülü'nü kazanmıştır. Zorunlu askerlik hizmetinin ardından, Tübingen Üniversitesi'nde biyokimya okudu. Üniversitedeki son yılında Dieter Oesterhelt'ın laboratuvarında halobakterilerin ATPaz aktivitesi üzerine çalıştı. 1986'da, Alman Araştırma Cemiyeti ("Deutsche Forschungsgemeinschaft") tarafından verilen Gottfried Wilhelm Leibniz Ödülü'nü kazandı. Sonraki çalışmalarında, membran proteinlerinin kristalleştirilmesi, özellikle X-ray kristalografisi kullanarak bunların yapılarının anlaşılması üzerine araştırmalar yaptı. 1988 yılında Johann Deisenhofer ve Robert Huber ile birlikte Nobel Kimya Ödülü'nü kazandı. Michel, Huber ve Deisenhofer birlikte, belli bir fotosentetik bakterideki protein kompleksinin üç-boyutlu yapısını belirledi. Bu membran protein kompleksi, fotosentetik reaksiyon merkezi olarak adlandırılan ve artık fotosentezin bir tipinin başlamasında hayati öneme sahip olduğu bilinen bir komplekstir. Bu üç bilim insanı 1982 ile 1985 yılları arasında, X-ray kristalografisi kullanarak protein kompleksini oluşturan 10.000'den fazla atomun tam yerleşimini belirledi. Araştırmaları fotosentez mekanizmasının genel yapısının daha iyi anlaşılmasını sağlamış, buna ek olarak bakteri ve bitkilerdeki fotosentetik süreçlerin benzerliklerini ortaya çıkarmıştır. 1987'den beri Max Planck Biyofizik Enstitüsü'nde Moleküler Membran Biyolojisi bölümünün direktörüdür. Aynı zamanda Johann Wolfgang Goethe Üniversitesi'nde profesör olarak görev yapmaktadır. Love (müzik grubu) Love, 1960 sonları ve 1970 başlarında aktif olan bir Amerikan müzik grubudur. Grup, şarkıcı, söz yazarı ve gitarist Arthur Lee ve grubun ikinci söz yazarı, gitarist Bryan MacLean tarafından yönetilmekteydi. Farklı ırklardan gelme elemanlara sahip ilk Amerikan pop gruplarından olan Love, müziklerinde rock and roll, folk müzik ve psychedelic müzikten etkilenmiştir. 5 yaşından beri Los Angeles'ta yaşayan Arthur Lee, the LAG's ve Lee's American Four adlı gruplarda 1963'ten beri çalmaktaydı. Rosa Lee Brooks için 1964'te, gitarları Jimi Hendrix'in çaldığı "My Diary" adında single olarak yayınlanan bir şarkı yazmıştı. Gelecekteki Love bateristi Michael Stuart'ın çaldığı The Sons of Adam grubu da "Feathered Fish" adlı bir Lee bestesi kaydetmişti. Ancak, The Byrds grubunun bir konserini izledikten sonra, Lee R&B tarzından folk rock'a geçmeye karar verdi. Kısa süre sonra kendisi gibi Memphis'li gitarist Johnny Echols, bas gitarist Johnny Fleckenstein ve baterist Don Conka ile "The Grass Roots" adlı bir grup kurdu. Byrds'in turnesinde asistanlık yapan Bryan MacLean'in gruba katılmasından kısa bir süre sonra, grup The Grass Roots adında başka bir grubun single çıkardığını öğrenince, isimlerini Love olarak değiştirdiler. Love, 1965 Nisan'ında Los Angeles kulüplerinde çalmaya başladı ve ünlendi. "Revelation" gibi uzun şarkılar çalarak, dönemdaşları Rolling Stones ve Yardbirds gibi ilgi görüyorlardı. Grup, bir zamanlar korku filmi aktörü Bela Lugosi'nin sahip olduğu bir evde beraber yaşıyorlardı ve grubun ilk iki albümünde bu evin bahçesinde çekilmiş fotoğraflar vardı. Elektra Records şirketi ile sözleşme imzaladıktan sonra, grup 1966'da Burt Bacharach şarkısı "My Little Red Book" şarkısını yorumlayarak küçük çaplı bir hit yarattılar. Bu dönemde, Lee, Conka ve Fleckenstein'ı kovup yerlerine Alban "Snoopy" Pfisterer ve Ken Forssi'yi aldı. İlk albümleri "Love", Mayıs 1966'da yayınlandı ve "Signed D.C" ve MacLean'in bestesi "Softly to Me" şarkılarını barındırıyordu. Albüm iyi sayılabilecek bir satış rakamına ulaştı ve listelerde 57 numaraya çıktı. Ağustos 1966'da single'ları "7 and 7 Is" 33 numaraya çıkarak en iyi liste performansını yaptı. Bu dönemde gruba üflemelilerde Tjay Cantrelli ve davulda Michael Stuart katıldı. Hiçbir zaman kendine güvenen bir davulcu olmayan Pfisterer ise harpsikorta geçti. Grubun müzikal ünü, büyük ölçede 1967'de çıkan iki albümleri, Da Capo ve Forever Changes'a dayanmaktadır. O yılın ocağında yayınlanan Da Capo, "Stephanie Knows Who" ve "7 and 7 Is" gibi rock şarkılara, ve "Que Vida" ve "She Comes in Colors" gibi melodik şarkılara ev sahipliği yapıyordu. Byrds etkisinin kaybolmasıyla, caz ve klasik müzik etkileşimli melodik havalı sanat şarkıları yapmaya başladılar. Bazı müzik eleştirmenleri, albümün birinci bölümündeki şarkıların, ikinci bölümdekilerle karşılaştırıldığında daha uğraşılarak hazırlandığını, bu yüzden de albümün tek taraflı bir albüm olduğunu söylediler. Cantrelli ve Pfisterer kısa bir süre sonra grubu terketti ve grup tekrar 5 kişilik oldu. Kasım 1967'de yayınlanan Forever Changes, grubun birçok neden yüzünden dağıldığı bir dönemde kaydedilen akustik gitar, yaylılar ve üflemelilerle hazırlanmış şarkılardan oluşuyordu. Prodüktör Bruce Botnick aslında tüm albümü Lee ve MacLean'i destekleyen stüdyo müzisyenleriyle kaydetmeyi planlamaştı ama böyle kaydedilen iki şarkı sonrası grubun geri kalanı da kayıtlara katılarak 64 saatte albümü bitirdiler. "You Set the Scene" bazı progresif rock radyo istasyonlarında çalınırken, albümün tek başarılı single'ı MacLean tarafından yazılmış "Alone Again Or" oldu. Bu dönede Love, İngiltere'de daha popülerdi. Albümleri kendi ülkelerinde en iyi 154. olsa da İngiltere de 24. olmuşlardı. Ancak, ABD'de eleştirmenler tarafından en çok takip edilen gruplardan biriydi. Eroin bağımlılığına sahip MacLean kısa süre sonra grubu terketti. Daha sonra da Lee dışındaki tüm elemanlar gruptan ayrıldı. MacLean daha sonra Hıristiyanlık temalık şarkılarla piyasa döndü. Echols ve Forssi de eroin bağımlılığı yaşadılar ve müzik piyasasından kayboldular. Grupta tek başına kalan Arthur Lee, yeni grup üyeleri bularak Love adıyla müzik yapmaya devam etti. Gitarda Jay Donnellan ve Gary Rowles, basta Frank Fayad ve bateride George Suranovich'in bulunduğu yeni kadro, eski kadroya göre çok farklı bir şekilde blues-rock yapıyorlardı. Kadronun değişik şekilleriyle üç albüm kaydedildi: 1969'da Four Sail ve Out Here, 1970'te False Start. False Start albümünün bir şarkısında Jimi Hendrix çaldı. Arthur Lee, 1972'de solo albümü Vindicator'ı çıkarı. 1974'te ise son Love albümü Reel to Reel, Lee ve stüdyo müzisyenleri tarafından yayınlandı. Love, 1970lerin sonunda tamamen dağıldı ve sonraki yıllar boyunca yeniden birleşme planları gerçekleşemedi. Lee, 1994'te çıkardığı "Girl on Fire" single'ı ile piyasalar kısa süreli bir dönüş yaptı. Silahlı saldırı yüzünden 1995-2001 arasında hapis yatan Arthur Lee, Baby Lemonade grubunun elemanları ile çalışarak Love'ın klasik şarkılarını çalmaya başladı. 2000'lerin başında Love'ın diğer kurucusu ve orijinal gitaristi Johnny Echols, Lee'ye katıldı ve bu kadro "Love with Arthur Lee and Johnny Echols" adıyla çaldı. Bu grup birkaç yıl boyunca turneye çıktı ve sık sık Forever Changes albümünü tamamen çaldılar. Ken Frossi, 10 Ocak 1998'de memleketi Florida'da 54 yaşında beyin tümöründen öldü. Bryan MacLean, 52 yaşında, 25 Aralık 1998'de grupla ilgili bir grup için araştırma yapan genç bir hayran ile akşam yemeği yerken geçirdiği ani bir kalp krizi ile Los Angeles'ta öldü. Arthur Lee, 61 yaşında 3 Ağustos 2006'da Memphis'te, kan kanserinden öldü. 2009'da Echols, Baby Lemonade elemanları ve Wondermints grubundan Probyn Gregory'den oluşan Love kadrosu Amerika ve Kanada'da turneye çıktılar. Bugün, grubun ünü, kendi dönemlerinde yaşadıkları sınırlı başarının çok üstündedir. Özellikle 1967 albümleri Forever Changes, eleştirmenler tarafından saygı görmektedir. Grubun etkisi saykodelik grupları aşıp, Television Personalities ve The Jesus and Mary Chain gibi punk ve post-punk gruplarına da ulaşmıştır. The Jesus and Mary Chain'den William Reid, grubun "Automatic" albümünden "Head On" şarkısının klibinde Love t-shirt'ü giymişti. The Damned, Anything albümünde "Alone Again Or" şarkısını, The Hellacopters ise "A House Is Not A Motel" şarkısını yorumlamıştır. Love ayrıca 1960lardan etkilenmiş The Stone Roses, The Bluetones, Shack, The Stands, Primal Scream ve kritikler tarafından mini albümü "You Set the Scene"in adını, Forever Changes albümündeki aynı adlı şarkıdan alan Ricky gibi İngiliz sanaçtçıları da etkilemiştir. Kavgayı Seçtim Kavgayı Seçtim, Grup Ekin'in 1990'da Cem Müzik tarafından yayımlanan ilk albümü. Albüm kayıtları Ankara Stüdyo 1'de Müjdat Akgün tarafından gerçekleştirilmiştir. Tüm düzenlemeleri grubun kendisi tarafından yapılan albüm şu an Kalan Müzik arşivine kayıtlı durumdadır. Albüm adını albümdeki aynı addaki parçadan almıştır. Eric Malpass Eric Lawson Malpass (14 Kasım 1910 - 16 Ekim 1996) İngiliz romancı. Yazar, esprili ve mizahi bir dille kırsal aile yaşamını ele aldığı yazılarıyla tanınır. Bunlardan özellikle kurgusal "Pentecost ailesi"ni ele aldığı yazılarıyla tanınır. Ayrıca, geç Orta Çağ'dan Edward İngilteresi'ne olan zaman dilimini ele alan tarihi kurgu romanları da yazmıştır. Malpass, Derby'de doğdu ve Coventry'deki Kral VIII. Henry Okulu'nda ("King Henry VIII School") okudu. 1947'de BBC'de çalışmaya başlamadan önce, boş zamanlarında yazarken bir bankada çalıştı. Özellikle "Morning's at Seven" adlı romanı başta olmak üzere ilk yazılarındaki başarısının ardında tam zamanlı olarak yazmaya başladı. Evliliğinden bir oğlu ve iki torunu oldu. Ölümünden beş yıl önce Bishop's Waltham, Hampshire'a taşınmadan önce Long Eaton, Derbyshire'da yaşadı. Pentecost Ailesi'ni anlattığı yazıları: Diğer mizahi romanları: Shakespeare Trilojisi: Tarihi fona sahip diğer romanları: Tüm romanları 2001 yılında "House of Stratus" adlı yayımevi tarafından tekrar basılmıştır. Malpass'ın kitaplarının İngiltere'de hiç filmi çekilmemişse de, Almanya başta olmak üzere hikâyeleri sinemaya uyarlanmıştır. Helmet Helmet, 1989 yılında New York'ta kurulmuş bir post-hardcore grubudur. Page Hamilton kurucu üyesidir. Helmet, kurulduğu günden beri bir sürü üye değişikliği yaptı. Page Hamilton, grubun değişmeyen tek üyesidir. Grubun şu ana çıkmış 6 stüdyo ve 2 complation albümü bulunmaktadır. Grubun en başarılı albümü, 1992 yılında yayınladıkları "Meantime" albümüdür. Bu albümden 2 tane singleları Billboard 200 listesinde 68. sıraya kadar çıkmayı başarmıştır. Grup bu albümden sonra 2 albüm daha yayınladı; ama 1998 yılında dağıldı. Sonra 2004 yılında grup bir araya geldi; ve "Size Matters" adlı albümlerini yayınladılar. Sonra 2006 yılında Monochrome adlı albümlerini yayınladılar. 2010 yılında, 7. stüdyo albümlerini yayınladılar. Band Of Susans grubundan ayrılan Hamilton, 1989 yılında Helmet grubunu kurdu. Grup kurulduktan sonra, New York'ta küçük küçük konserlerde gözükmeye başladı. Bu şekilde Tom Hazelmyer tarafından fark edildiler; ve 1990 yılında ilk albümlerini kaydettiler. Helmet, ilk albümlerini çıkardıkları zaman metal grupları tarafından garipsendiler. Çünkü; yaptıkları müzik metaldi, ama normal bir metal grubu üyeleri gibi saçları uzun değildi ve siyah giysi giymiyorlardı. Tam aksine, kısa saç tıraşı, kot pantolon ve T-Shirtlerle çıkıyorlardı konserlerine. Bu yüzden bu gruba, "düşünen insanın metal grubu" dendi. Grup, 1992 yılında başka bir plak şirketiyle anlaştı, ve 2. albümleri Meantime'ı çıkardılar. Bu albümle tavan yaptılar. Billboard 200 listesine girmeyi başardılar. Albümleri tüm dünyada 1 milyondan fazla sattı. Sonra 3. albümleri olan "Betty"'yi 1994 yılında yayınladılar. Albüm Billboard 200 listesine 45. sıradan giriş yaptı; ama bir önceki albüm kadar başarılı olamadı. Bu albümün kaydına başlamadan önce, bir üye ayrıldı ve onun yerine başkası geldi. Albüm yayınlandıktan sonra, bu gelen yeni üye de ayrıldı. Grup 1997 yılında 4. albümleri "Aftertaste"'i yayınladı. Albüm yine Billboard 200 listesine girmeyi başardı. Hatta bu albümün şarkıları radyoda popüler olmasına rağmen, grup 1998 yılında dağıldı. Bu dönemde grup üyeleri ülkenin her tarafına dağıldı. Kendi başlarına albümler yaptılar; veya başka gruplara girip oralarda devam ettiler kariyerlerine. Hamilton, 2004 yılında bambaşka bir Helmet grubuyla, ve başka bir plak şirketiyle yeniden albüm kayıtlarına başladı. 2004 yılında "Size Matters" adında 5. albümlerini yayınladılar. 2006 yılında da "Monochrome" adlı albümlerini yayınladılar. İki albümde grup üyeleri yine değişti. 2010 yılında "Seeing Dog Eye" adlı albümü çıkardılar. Robert O'Hara Burke Robert Burke (d. 1820 - ö. 1861), İrlandalı kâşif ve bilim insanı. "Avusralya Kıtası"nın iç kesimlerini keşfetmiştir. 18. yüzyılın sonunda Avustralya'nın kıyı şeridi tamamıyla haritalanmıştı. Ancak, kıtanın iç kesimleri ise yerlile dışında kimse tarafından bilinmiyordu. Bu nedenle, büyük bir merak konusu olmuştu. Mavi Dağlar'ın öte yanında ne olduğuna ikişkin birçok anlatılan hikâyeler vardı. Kimlerine göre; bilinmeyen bölge zengin ve verimli veya kimilerine göre ise; bölge çöl ve verimsizdi. Bunu anlamak için, keşif seferi yapmak gerekiyordu. Kıtayı ilk geçen kişi olmak büyük bir zafer kazandıracaktı. Ayrıca, Avustralya'yı diğer ülkelerle bağlayacak bir telgraf hattının da döşenmesi gerekiyordu. İç kesimlere doğru ilerlemeyi ilk kez göze alanlar korkunç güçlüklerle karşılaşmış, kimileri yaşamını yitirmişti. Bu kaşiflerin cesaretini, yaşadıkları sefilliği ve şansızlıklarını en iyi Robert Burke ve William Wills'in yolculuğu anlatır. Serüvenlerle bu yolculuk, başarılı olacak ama sonu kötü bitecekti. Ekibin tamamı susuzluk, açlık ve yüksek sıcaklıkta ölecekti. 1859'da Güney Avustralya hükûmeti, kıtayı güneyden kuzeye ilk geçecek kişiye bir ödül vereceğini açıkladı. Burke ve Wills, Avustralya tarihindeki en pahalıya mal olan donanıma sahip seferlerden birinin önderleri ve haritacıları olarak atandılar. Ancak, ikisi de önceden ne bir keşif hareketinde bulunmuş, ne de bir deneyimleri vardı. Ağustos 1860'ta, ekip Melbourne'dan heyecanlı bir kalabalık tarafından uğurlanarak yola çıktı. Başta Burke, ardında ekibin diğer 15 üyesi, 25 deve, 23 at ve yük arabalarından oluşan uzun bir konvoy vardı. Tehlikeli bir yolcuğa çıkacaklarını tahmin ediyorlardı. İki ay sonra Menindee'ye vardılar. Burada bir kamp kurdular. Ancak, ekibin üyeleri arasında kavga çıktı ve Burke birkaçını ekipten attı. Ekip iyice dağılmıştı. Çünkü, ekip farklı gruplar olarak bölünmüş ve farklı hızla yürüdüklerinden; gruplar arasında uzun bir mesafe açılmıştı. Her grubun kendine ait yiyecek, su ve araç-gereç yük arabası olmadığından daha yolculuğun başında susuzluk, açlık sorunları baş göstermeye başladı. Rakip bir sefer olduğunu duyan Burke, ilerlemek için sabırsızlanmaya başladı. Kavurucu sıcakta o, Wills ve yedi kişi 645 km. kuzeybatıdaki Cooper Creek'e doğru yola koyuldular. Ekipteki gruplar arasında o kadar çok mesafe kaldı ki; Burke, William Brahe adlı bir kişiyi, kalan hayvan ve erzaktan sorumlu tutarak orada bıraktı. Burke'nin emrine göre Brahe, Burke ve diğerleri dönene kadar yiyecek ve erzakın başında kalacaktı. Bu arada Burke, Wills, Charles Gray ve John King luzeydeki Carpenteria Körfezi'ne gitmek üzere yola koyuldular. Ancak, yolda hava birdenbire değişti. Günler boyu durmaksızın yağmur yağdı. Yerler, develerin ilerleyemeyeceği kadar çok ıslandığından Burke ve Wills yollarına yürüyerek devam ettiler. 1861'in Şubat ortalarında körfezin sahili artık görünmüştü. O kadar ki, deniz kokusu burunlarına geliyordu. Ne var ki, yolları "Mangrov" adı verilen ağaç bataklıkları ile tıkandığından geri dönmeye karar verdiler. Güneye yolculuk tam bir kabusa dönüştü. Gray'i ve King'i tekrar yanlarına aldıktan sonra Burke ve Wills bir kez daha Cooper Crek'e yöneldiler. Günler boyu süren yağmur sonucu hepsi hastalandı. Yerler artık bataklığa dönmüştü ve zor yürüyorlardı. Erzak artık bitmişti; atlarını, develerini birer birer vurup yediler. Yüklerin de bir kısmını bıraktılar, bir kısmını da taşıdılar. Sonunda, gruptaki en güçlü kişi gibi görünen Gray yere yığılıp öldü. Burke ve geriye kalanlar, Brahe'ye yetişmeye çalışmaktan vazgeçtiler. Oysaki, Brahe yalnızca 23 km. ötelerindeydi. Burke daha kısa bir yoldan, Adelaide üzerinden güneye gitmelerine karar verdi. Dev daireler çizerek haftalarca yakıcı çölde dolaştılar ve kalan son develeri de yediler. Kendilerini izlemekte olan "Avustralya Yerlileri" onlara yiyecek vermeseydi, öleceklerdi. Üç bitkin kişi sonunda Cooper Creek'e giden yolu bulup döndüler. Bu arada Brahe'yi bir kez daha kıl payı kaçırdılar. Brahe, beraberinde bir kurtarma ekibiyle onları aramak üzere Cooper Creek'e dönmüştü. Ancak, kampın yakınlarında olduklarına dair hiçbir belirti göremeyince tekrar yola çıkıp Melbourne'a yönelmişti. Burke, Wills ve King, yalnızca birkaç kilometre ötede, neredeyse tükenmiş, aç kalmış, güçsüz düşmüşlerdi. Aralarında sağlıklı kalan tek kişi genç King idi. King, ikisine de yardımcı olmaya çalışıyordu. Önce Wills, sonra da Burke öldü. Geriye yalnızca King kalmıştı. Çok zayıf düşmüş olan King, çöle doğru yürüdü. Burada kendisini "Avustralya yerlileri" buldu. Bulduklarında ölmek üzereydi. Yerliler, ona baktı ve uzun süre sonra iyileşti. King, üç ay sonra Melbourne'den yola çıkan başka bir arama ekibi tarafından bulundu. Güneşten yanmış ve zayıflamıştı. Yerliler ona yardım etmeseydi, kesinlikle ölürdü. Burke ve Wills'in öldüğü yeri gösterdi. İki kaşifin cesetleri de, devlet töreniyle gömülmek üzere Melbourne'e götürüldü. Ödülü de, rakip kâşif John McDouall Stuart kazandı. August Å enoa August Ivan Napomuk Eduard Šenoa (orijinali "Schönoa", 14 Kasım 1838 - 13 Aralık 1881) Hırvat romancı, eleştirmen, editör, şair ve oyun yazarı. Hırvatistan'ı tarihi romanla tanıştıran ve Hırvat edebiyatının romantizmden realizme geçmesine yardım eden bir edebi geçiş figürüdür. Ondan fazla roman yazmıştır, bunların birkaçı şunlardır: Hırvat romancılığının önde gelen isimlerinden olan Šenoa, popüler Hırvat vatan şarkılarından ""Živila Hrvatska""'nın da yazarıdır. Çek-Alman kökenli bir ailenin çocuğu olarak, o zamanlar Habsburg İmparatorluğu'nun topraklarında yer alan Zagreb'de doğdu. Soyadının orijinal yazımı "Schönoa" şeklindedir. Prag'da hukuk okudu. Bir süre Viyana'da yaşadı, 1866'da Zagreb'e geri döndü. 43 yaşında Zagreb'de vefat etti. 1874'ten ölümüne kadar, edebi dergi "Vijenac"'de ("Hale") editörlük yaptı. Aysun GÃ¼ltekin Aysun Gültekin (1963, İspir, Erzurum), TRT Türk halk müziği sanatçısı. Erzurum'un İspir ilçesine bağlı Çamlıkaya beldesinde doğdu. İlk ve orta öğrenimini burada tamamladı. Lise öğrenimini Ağrı Kız Meslek Lisesi'nde tamamladı. Ağrı Halk Eğitim Korosundayken katıldığı TRT'nin açmış olduğu radyo sınavlarını kazanarak 1982 yılında TRT Erzurum Radyosu'nda alaylı olarak göreve başladı. Esat Kabaklı'dan müzik eğitimi alan Gültekin, 1992 yılında TRT İstanbul Radyosu'na tayin oldu. 2008 yılında Türkiye Yazarlar Birliği tarafından Türk müziği dalında yılın sanatçısı seçildi.. Sanatçı "Sakarya Fırat", "", "Yabancı Damat", "Köprü", "Kurtlar Vadisi Irak", "Kurtlar Vadisi Pusu" dizilerinde türküler seslendirmiştir. 2008 yılında "Anadolu Ninnileri" isimli albüm projesinde yer almış, TRT stüdyolarında gerçekleştirdiği bazı türkü kayıtları da "Bala Sarhoş" adıyla TRT tarafından albüm olarak yayımlanmıştır. 16 Aralık 2011 tarihinde TRT Harbiye stüdyosunda verdiği konserle TRT'deki görevinden ayrılmıştır. Ahtnaca Ahtnaca ya da Ahtna dili (kendilerince "‘Atnakenaege’" (dil) "‘Atnahwt’aene" (halk); İngilizce "Ahtna, Ahtena, Atna"), Alaska'da Copper River (Ahtnaca "ʻAtnaʼtuu") yöresinde Ahtnalar tarafından konuşulan Na-Dene dilleri ailesinden Atabask dilleri grubundan bir Kızılderili dili. Eskiden İngilizcede "Copper River" ya da "Mednovskiy" (< "медновский") adlarıyla da bilinirdi. Alaska Yerli Dil Merkezine göre 650 kişilik nüfustan 25 kadarı anadillerini konuşabiliyor. Bu dildeki Rusça alıntılar, Alaska'nın Rus döneminden kalmadır. Örnek vermek gerekirse tsaey (< "чай" ) 'çay', tseiniic (Merkezî) tsiniic (Aşağı) (< "ча́йник") 'çaydanlık', sdagaan (< "стака́н") 'bardak', beldih (< "пальто́") 'palto', "giliba’ " (< "коро́ва") 'inek'. Ahtnacanın iki komşu Atabask diliyle karşılaştırması : Space (Stargate Universe) "Space", askerî bilimkurgu "Stargate Universe" televizyon dizisinin on birinci bölümüdür. 2 Nisan 2010 tarihinde Amerika Birleşik Devletleri'nde Syfy kanalında yayınlandı. Kanada'da, SPACE kanalı Syfy'dan sonra yayınlamaktadır. Sky1, bölümü 13 Nisan'da yayınlarken Sci Fi Avustralya kanalında 9 Nisan'da yayınladı. "Space" bölümünün senaryosunu Joseph Mallozzi yazdı ve yönetmenliğini Andy Mikita yaptı. Bu bölümde iletişim taşlarında oluşan bir hata nedeniyle Albay Everett Young kendisini yabancı bir gemideki birisinin gövdesinde bulur. Young, daha sonra tekrar Destiny'e geri döner. Mürettebat yabancı uzay gemisi ile temas kurmaya çalışır fakat yabancılar Destiny'ye saldırmayı tercih eder. AEL AEL ÅŸu anlamlara gelebilir: Efstathios Aloneftis Stathis Aloneftis (d. 29 Mart 1983, Lefkoşa, Kıbrıs) Kıbrıslı futbolcudur. Ofansif orta saha oyuncusu olup daha çok sol kanatta oynamaktadır. Kariyerine Omonia takımda başlamış, A takımda ilk kez 2000-01 sezonunda oynamaya başlamıştır. Takım, 2001 ve 2003 yıllarında Kypriaki Aspida ve Kıbrıs 1. Ligi'ni ve 2005'te Kıbrıs Kupası'nı kazanmıştır. 2005 yılında £136,000 bonservis bedeli ile Yunan AEL Larissa takımına transfer olmuştur. Ocak 2007'de Queens Park Rangers FC takımında denenmiş fakat başka bir gelişme olmamıştır. Sezon sonunda, takımı AEL Larissa ile Kipello Ellados'da final oynamış, ilk onbirde başladığı maçta takımı Panathinaikos (futbol takımı) 'yi 2-1 yenmiş ve kupayı kazanmıştır. Kıbrıs Cumhuriyeti millî futbol takımında düzenli olarak görev yapmaktadır. 31 Mayıs 2007'de Alman takımı Energie Cottbus, Bosman kuralları gereği bonservis bedeli ödemeden Aloneftis ile sözleşme imzalayacağını açıklamıştır. Aloneftis böylece, Bundesliga'da mücadele eden ilk Kıbrıslı olmuştur. 28 Haziran 2008 tarihinde, eski takımı Omonia'ya geri dönmüş ve beş yıllık sözleşme imzalamıştır. Yevgeni Vuçetiç Yevgeni Viktoroviç Vuçetiç (Rusça: Евгений Викторович Вучетич, 28 Aralık 1908 - 12 Nisan 1974), Sovyetler Birliği döneminde yaşamış sanatçı ve heykeltıraş. Alegorik tarzı ve kahramanlaştırıcı anlatımı ile bilinir. Şimdiki adı Dnipro olan Dnipro, Ukrayna'da doğmuştur. Babası Sırp, annesi Fransız asıllı bir Sovyet vatandaşıdır. Sosyalist gerçekçilik akımının temsilcilerindendir. 1970 yılında Lenin Ödülü, 1946, 1947, 1948, 1949 ve 1950'de Stalin Ödülü, iki kez Lenin Nişanı, ikinci derece Vatanseverlik Savaşı Nişanı, 1967'de Kahraman Sosyalist İşçi ve 1959'da SSCB sanatçılığı ile onurlandırılmıştır. HÃ¼cresel bellek Hücresel bellek, anılar, alışkanlıklar, ilgi alanları ve tad gibi özelliklerin beyin haricinde, insan vücudunun tüm hücrelerinde bir şekilde hafızaya alınabileceğini ileri süren bir hipotezdir. Öneri büyük ölçüde organ nakli sonrası, alıcının yeni alışkanlıklar veya anılar geliştirdiğine dair anekdot niteliğindeki bildirimlere dayanır. Bugüne kadar, kişisel özelliklerin ya da anıların bir organ nakli sırasında vericiden alıcıya geçtiğini hiçbir akran değerlendirmeli tıbbi ya da bilimsel dergide kanıtlayan olmamıştır. 2009-10 CEV Kadınlar Şampiyonlar Ligi Avrupa Bayanlar Voleybol Şampiyonlar Ligi, uluslararası alanda Avrupa'nın en seçkin voleybol kulüplerinin mücadele ettiği turnuvadır. Katılımcılar: 2010 Dörtlü finali 3-4 Nisan 2010 tarihlerinde Fransa 'nın Cannes şehrinde gerçekleştirilmiştir. Taşıma kapasitesi Taşıma kapasitesi bir vasıtanın taşıyabileceği maksimum yük kapasitesini ifade eder. Otomobillerde boş ağırlık üzerine tam dolu durumda depo ağırları, koltuk sayısı kadar insan (ort. 70 kg) ve maksimum bagaj kapasitesi eklenrek hesaplanır. Özet olarak, bir otomobilin yürüyen aksamının kaldırabileceği azami ağırlıktır. Yoksa Mani "Yoksa Mani", Türk şarkıcı Hande Yenerin ilk stüdyo albümü "Senden İbaret"ten (2000) bir şarkı. Altan Çetin tarafından yazılıp bestelenmiş, Çetin ile Özgür Yedievli tarafından düzenlenmiştir. Klibi, albümünün üçüncü ve son klibidir, Murad Küçük yönetmenliğinde çekilmiştir. Olay FM tarafından hazırlanan Poplist'in zirvesine yerleşmiştir. "Yoksa Mani" şarkısının sözleri ve müziği Altan Çetin'e aittir. Düzenlemesi Çetin ile Özgür Yedievli tarafından yapılmıştır. Prodüktörlüğünü Ercan Saatçi üstlenmiştir. 4 dakika 36 saniye sürer. Albüm sıralamasında dördüncü sırada, "Güvenemiyorum" şarkısından sonra, "Haykırdım Seni" şarkısından önce yer alır. Nakarat kısmı "Yoksa mani, yoksa engel, gel hayırsız haydi dön gel. Sen gidince kapanan kapılar, sana açık dön gel." sözlerinden oluşur. Şarkının personel bilgileri "Senden İbaret" albüm kitapçığından alınmıştır. "Senden İbaret" albümünün yayınlanması ile dinlenebilen "Yoksa Mani", Olay FM tarafından hazırlanan Poplist'in zirvesine yerleşmiştir. Enrico De Nicola Enrico Roberto De Nicola (d. 9 Kasım 1877 – ö. 1 Ekim 1959) İtalya Cumhuriyeti'nin 1. Cumhurbaşkanı. Aynı zamanda hakim, gazeteci ve siyasetçidir. 1877 yılında Napoli'de doğan De Nicola,Hukuk Fakültesini bitirdikten sonra ceza avukatı olarak görevine başladı ve bu alanda ün yapmış isimlerden biri oldu. 1909 yılında milletvekili olarak mecliste yer alan De Nicola, bu görevini faşizmin İtalya'yı ele geçirişine kadar yürüttü ve bu dönemde 1920-1924 yılları arasında Meclis Başkanı olarak görev yaptı.Benito Mussolini başbakan olunca siyasetten çekildi. 1926 yılında Kral III. Vittorio Emanuele tarafında kontenjan senatörü olarak atandı ancak bu vazifesini gerçek anlamda hiçbir zaman üstlenmedi. 1943 yılında Kral'ın Benito Mussolini'yi görevden azletmesi siyaset alanında De Nicola'yı ön plana çıkardı. Kral II. Umberto'nun kısa hükümdarlığı ve sonrasında Kurucu Meclis'in Cumhuriyet'i ilan edip De Nicola'yı geçici Devlet Başkanı seçilmesi bu devirin önemli olaylarıydı. 1947 yılında ani bir kararla Enrico De Nicola sağlık sorunlarını bahane ederek istifa etti. Ancak ertesi gün kurucu meclis kendisini bir kez daha cumhurbaşkanı seçerek sadakatını gösterdi. Anayasa yürürlüğe girince 1 Ocak 1948 tarihinde resmen cumhurbaşkanı olan Enrico De Nicola, 12 Mayıs 1948 tarihinde Cumhurbaşkanlığına seçilen Luigi Einaudi'ye görevini teslim ederek ayrıldı. İtalya Senatosu'na eski cumhurbaşkanı olması hasebiyle tabii senatör olarak giren De Nicola, 1951-1952 yılları arasında Senato Başkanı olarak görev yaptı. Bundan sonra 1955 yılında Cumhurbaşkanı tarafından Anayasa Mahkemesine üye seçildi ve bu mahkemenin 1956 yılında başkanı oldu. 26 Mart 1957 tarihinde Anayasa Mahkemesi Başkanlığı'ndan istifa ederek aktif siyasetten ayrılan De Nicola 1 Ekim 1959 tarihinde 82 yaşında öldü. Luigi Einaudi Luigi Einaudi (d. 24 Mart 1874 ö. 30 Ekim 1961) İtalya Cumhuriyeti'nin 2. Cumhurbaşkanı. Einaudi, 1874 yılında Piemonte bölgesinin Cuneo ilinde doğdu.Turin Üniversitesi'nde Hukuk okuyan Einaudi burada sosyalist düşünce ile tanıştı ve sosyalist lider Filippo Turati'nin dergisi olan sosyal eleştiri'de çalıştı. 1895 yılında mezun olan Einaudi, Turin Üniversitesi, Turin Teknik Üniversitesi ve Milano Boccini Üniversitesi'nde öğretim görevlisi olarak çalıştı. 1919 yılında Kraliyet Kontenjan Senatörü olarak atanan Einaudi, La Stampa ve Il Corriera Della Sera gibi gazetelerde de görev yaptı. 1926 yılında gazeteciliği bıraktı ve 1943 yılında İsviçre'ye iltica etti. 1945 yılında geri dönen Einaudi, İtalya Merkez Bankası başkanı olarak atandı ve 1948 yılında cumhurbaşkanı olana dek bu görevi yürüttü. Bu dönemde Kurucu Meclis'e seçildi ve 1947-1948 yılları arasında ekonomi bakanlığı ve başbakan yardımcılığı görevlerini üstlendi. Başbakan Yardımcısı Luigi Einaudi, ısrarlı tekliflere karşın aday olmayı reddeden Geçici Cumhurbaşkanı Enrico De Nicola'nın yerine İtalyan Meclisi tarafından 4. turda 872 üyenin 518 oy alarak 2. Cumhurbaşkanı seçildi. 7 yıl boyunca Cumhurbaşkanı olarak ülkesini yöneten Einaudi, 1955 yılında görev süresi sona erince emekli oldu ve anayasa uyarınca tabii senatör olarak senatoda yerini aldı. 30 Ekim 1961 tarihinde 87 yaşında ölen Luigi Einaudi, Avrupa kıtasının federal bir yapıya kavuşarak birlik olmasından yana bir düşünceye sahipti. Einaudi, birçok kurumun üyeliğini üstlenmesinin yanı sıra Dogliani kentinde en ileri tarımsal gelişmeleri haiz bir çiftliğinde malikiydi. http://www.quirinale.it/qrnw/statico/ex-presidenti/Einaudi/ein-biografia.htm Matthew Morrison Matthew James Morrison (d. 30 Ekim 1978), Amerikalı müzikal ve televizyon oyuncusu. Hairspray'in Link Larkin rolü dahil olmak üzere en çok çeşitli Broadway ve Off-Broadway prodüksiyonlerindeki rolleri ve Fox kanalın "Glee" dizisinde Altın Küre Ödülü için aday olarak gösterildiği Will Schuester rolü için bilinir. Bu rol için bir Satellite Ödülü kazanmıştır. Morrison, Kaliforniya Fort Ord doğumludur. Çocukluğunda tiyatro kampına gitmesi, oyunculuk kariyerini istemesine ilham verdi. Okulda sahne oyunları ve müzikallerde oynamanın dışında Matthew, futbol oyuncusuydu ve lisesinde balo kralı ve sınıf başkanı olarak seçildi. New York Üniversitesi Tisch School of the Arts ve Orange County High School of the Arts'ta eğitim gördü. Boyu 180 cm ve "Matty Fresh" lakâbı ile biliniyordu. 3 tane ödül ve 6 tane adaylık Camile Wray Camile Wray, Kanadalı-Amerikalı Metro-Goldwyn-Mayer-Syfy ortaklığında çekimleri yapılan "Stargate Universe" adlı günümüz odaklı maceraların anlatıldığı askerî bilimkurgu drama serisi televizyon dizisinde, çok uluslu araştırma ekibiyle Dünya'ya dönemeyip evrenin uzak bir köşesinde Kadim halkına ait "Destiny" uzay gemisinde seyahat yapmak zorunda kalan karakterlerden biridir. Karakteri Çinli aktör Ming-Na canlandırmaktadır. Wray, Young ve Rush karakterlerinden sonra gemideki liderlik mücadelesindeki diğer aday olarak gösterilmektedir. Aynı zamanda "Stargate serisi" içerisinde yer alan ilk LGBT karakterdir. Wray'ın ilk olarak göründüğü dizinin başlangıç bölümü olan "Air", Ekim 2009'da Amerika Birleşik Devletleri ve Kanada'da yayınlandı. International Oversight Advisory adlı kuruluşun Icarus Projesi içerisindeki temsilcisiydi. IOA'de İnsan Kaynakları Direktörü görevini yapmaktaydı. Dokuzuncu sembolü çözme çalışmaları sırasında projenin gerçekleştirildiği sığınak kim tarafından yapıldığı belli olmayan bir saldıraya maruz kalır. Projenin baş sorumlu bilim adamı Nicholas Rush Dünya'yı çevirmek yerine dokuz sembollü yeri çevirir. Sonuç olarak, Icarus personeli ile birlikte "Destiny (Kader)" adlı Kadim uzay gemisinde Dünya'dan birkaç milyar ışık yılı uzaktadır. "Life" bölümünde uzun menzilli haberleşmeyi sağlayan iletişim taşlarını kullanma sırası kendisine gelir. Bir süreliğine evine gitmek için kullanır. Sharon adlı eşcinsel partnerinin yanına gider. Semih Sait Umar Semih Sait Umar (d. 12 Eylül 1923, Lefkoşa, ö. 13 Aralık 2009), Kıbrıs Türkü yazar. Kıbrıs İslam Lisesi ile Ankara Gazi Lisesi'nde eğitim gören Umar, 1940'larda yazım hayatına başladı. Umar'ın şiirleri ve öyküleri çeşitli yayın organlarında yayımlandı. İlhan Yücebaş ve Rıza Burçak takma adlarını kullandı. 1987'de Uygarlık Tarihinde Kemalizm ve Komünizm adlı kitabı yayımlandı. Daha sonra 1990 yılında Man and Universe, 1993 yılında İnsan ve Evren adlı kitaplarını 1997'de ise Diriliş adlı öykü ve şiir kitabını yayımladı. Ayrıca Dünyanın Büyük Felsefeleri kitabını çevirdi. Bay-Tayga (il) Bay-Tayga ili (Bay-Tayga Kojuun) — Tuva'da bir il (kojuun). Yönetim Merkezi — Teeli şehri, nüfusu 3,800 kişi (2003). Bay-Tayga ili Tuva Cumhuriyetinin batı bölümündedir. Konumu: Kuzeyde — Hakasya, batıda — Altay Cumhuriyeti, güneyde — Möngün-Tayga ili doğuda - Barun-Hemçik ili ile kuşatılmıştır. Alanı — 7,9 bin km²dir. Baytayga'nın Tuva Türkçesi, Altay Türkçesine telaffuz olarak benzer bir Türk dilidir. Baytayga bölgesi tarihi en eski zamanlarda Türklerin merkezi olan Ötüken'e yakın ve aynı zamanda Türk boylarının birleşim yeri olmuştur. Toplam Nüfusu 1 Ocak 2006 yılı — 12,2 bin kiji. Nüfus Yoğunluğu — 1 km² başına 1,5 kişi . Tıva Cumhuriyeti idari bölgeler haritası Bay-Tayga Belediye bÃ¶lgesi: Baytayga ili ve Kazakistan'ın doğu illeri arası demir yolu, asfalt dört şeritli yol ve hava yolu gereği vardır. Rusya'nın politik hesapları sebebiyle Tuva ve Kazakistan arası ulaşım zor şartlarda yapılmaktadır. Eğer demir, kara ve hava yolu ulaşım rahat ve hızlı bir şekilde gerçekleşirse Tuva ve Kazakistan ticareti bölgede damgasını vurur. Tuva'nın bütün tarım ürünü mamüllerini Kazakistan karşılaması ve Kazakistan'ın da soydaş Tuva Türkleri ile kültürel birlikteliğinin artması mümkün olabilecektir. Turistlerin en çok uğrak yeri olan turizm rekreasyonel alanları : Baytayga dağı, Nogaan (yeşil) göl, Karagöl, Meşken göl, Bel arjaan, Şivilig arjaan, Dustughem arjaan, Çaraş daş, Kızıl dag köyü, Balbal taş, Bay-Tayga bölgesinin ekonomisi hayvancılığa dayanır. Rusya politik olarak diğer Türk bölgeleri ile Bay-Tayga bölgesi arasına demir yolu ve başka ulaşım vasıtalarının oluşması için engel çıkarmaktadır. Halbuki bölge Kazakistan ile doğrudan ulaşımı olabilecek bir stratejik coğrafi konuma sahiptir. Bay-Tayga bölgesi ile Kazakistan arası demir yolunun yapılması Türk Dünyasının birlikteliği için de çok önemlidir. Tuva'nın Baytayga vilayeti, 6 sektörde yatırım bekliyor: One Tree Hill One Tree Hill ÅŸu anlamlara gelebilir: William Clark William Clark (d. Caroline County, Virginia, 1 Ağustos 1770 - ö. St. Louis, 1 Eylül 1838) Amerikalı kaşif, Kızılderili ajanı ve teğmen. Kuzey Amerika kıtasının iç kesimlerinin kaşifidir. 18. yüzyılın ortalarına gelindiğinde, Kuzey Amerika'ya Avrupa'dan öyle çok göçmen gelmişti ki kuzeydoğudaki ilk sömürge toprakları dolup taşmıştı. Şehirler, koloniler ve sömürgeler artık nüfusu kaldıramıyordu. Yerleşmek üzere gelenler batıya, Apalaş Dağları'nın ötesindeki bilinmeyen yerlere gitmeye korktuklarından yayılma zor gerçekleşiyordu. Bu nedenle, 1803'te, ABD hükümeti Louisiana eyaletini Fransa'dan satın aldı. Bunun üzerine ABD başbakanı Thomas Jefferson, Mississippi'nin ötesindeki yerleri keşfetmek üzere hemen bir sefer başlattı. Asıl amaç, Amerikalı kızılderililer ve Meksikalılar ile ticaret olanaklarını değerlendirmekti; ama Büyük Okyanus'a giden bir yol bulunması da isteniyordu. Böylece ABD ekonomisi güçlenecek, yeni eyaletler satın alabilecek ve her alanda güçlenmeyi umut ediyorlardı. Yolculuğun liderleri, başkanın özel sekreteri olan Kaptan Meriwether Lewis ve Teğmen William Clark idi. Lewis, gerekli malzemenin seçimini yaparken, Clark da adamları belirledi ve onları eğitti. 30 adamdan oluşan, "Keşif Kıtası" adı verilen ekip, 14 Mayıs 1804'te; Missouri Nehri'nde törenle yola çıktı. Tüfek, ilaç ve erzak dışındai yanlarına Kızılderililere armağan etmek üzere çok sayıda süs eşyası da almışlardı. İki lider, yol boyunca gördükleri çok sayıda bitki ve hayvan türlerine ilişkin gözlemlerini kağıda döktüler. Lewis, çok kötü hava koşulları ve ekibi gece gündüz rahatsız eden sivrisinek sürülerinden yakınıyordu. On bir hafta sonra, Oto, Missouri ve Omaha kızılderili kabileleriyle karşılaştılar. Birbirlerine türlü armağanlar sunduktan sonra barış yapıp antlaşmalar imzaladılar. Daha iç kesimlerdeki ovalara ilerlediklerinde, barış çubuğu törenine katılmaksızın topraklarından geçmelerine izin vermeyen yaklaşık bin kişilik bir "Teton Siu" topluluğuna rastladılar. Bugün Kuzey Dakota sınırları içinde yer alan bir bölgeye vardıklarında kamp kurdular. Zorlu kışı burada, "Mandan Kızılderili Kabilesi" ile geçirdiler. İlkbaharda, bir mavnayla Missouri'nin yukarı kesimlerine doğru yeniden yola koyuldular. Akıntılar gitgide güçlenip yolculuğu zorlaştırdıysa da, Mayıs'ın sonunda karlarla kaplı, heybetli Kayalık Dağlar görünmüştü. Burada boz ayılarla karşılaştılar; sürekli ekibe saldıran bu iri hayvanların gücü ve vahşiliği karşılığında hayrete düştüler. Bundan sonra, yollarına devam etmelerini engelleyen Missouri'deki "Büyük Şelaler"'in çevresinden dolaşan bir yol bulmaları gerekti. Malzemeleri şelanenin çevresinden aktarma işi neredeyse bir ay sürdü ve adamları bir hayli yordu. Ağustos'ta "Şoşon Kızılderililer"inin topraklarına girdiler ve Kayalık Dağlar'ın yüksekliğini olduğundan az tahmin etmiş olduklarından büyük güçlüklerle karşılaştılar. Ancak, ekipteki Kanadalı çevirmenin "Şoşon Kızılderilisi" eşi Sacagewea onlara yardım etti. Sacagewea, ekibe "Lemhi Geçidi"ni göstererek "Columbia Nehri"ne giden yola çıkmalarını sağladı. Ekip, Sacagewea'nın halkıyla temasa geçip, yollarına devam edebilmek için onlardan yeni ve güçlü atlar aldılar. Kayalık Dağlar'ın batı cephesi çok dikti; yol sık sık şelaler ve kaygan kayalar tarafından kesintiye uğruyordu. Erzak azalmıştı. Geceler oldukça soğuk geçiyordu. Şinukların, Tlatsupların ve Nez Perce kabilesinin topraklarından geçerek sonunda "Columbia Nehri"ne ulaştılar. Nehir boyunca kürek çektiler ve 7 Kasım günü Büyük Okyanus'a artık çok yaklaştıklarını anladılar. Önlerindeki son tepeyi de tırmanıp aşağı baktıklarında okyanusun uzanmakta olduğunu gördüler. Sonunda hedeflerine ulaşmışlardı. Burası ile ilgili birçok notlar aldılar, resimler çizdiler. Hava, kötü olmaya başlayınca dönüş için hazırlıklar başladı. Dönüş hazırlığı için, "Tlatsup Kalesi" adını verdikleri bir kamp kurdular. Bulundukları yerden okyanusu görebildiklerinden, geçen bir gemiyi durdurup kendilerini doğuya geri geri götürmesini isteyebileceklerdi. Ancak, hiçbir gemi görünmeyince 23 Mart günü toparlanarak St. Louis'ye altı ay sürecek dönüş yolcuğuna koyuldular. Artık yolu biliyor olmalarına karşın, geliş yolculuğu gibi bu yolculuk da yorucu geçti. "Karaayak Kabilesi" kızılderilileri tarafından saldırıya uğradılar. Zorlu günler ardından, 20 Eylül 1806 günü bir Fransız kasabasına vardılar. İki yıldan sonra, ilk defa Avrupalı kimseler görmüştüler. 23 Eylül 1806 günü, 12.000 km yol kat ederek nihayet St. Louis'ye vardılar. Çok uzun zaman önce ayrılmış olduklarından, bölge halkı onların ölmüş olduklarını düşünüyordu. Oysa Lewis ve Clark, gezilerin bütün amaçlarını tam anlamıyla yerine getirmişti. Her şeyden önce, kıtanın kalan bölgelerine ve Büyük Okyanus'a geçiş olanağı veren, batıya giden bir yol keşfetmişlerdi. Üstelik birçok Kızılderili kabilesiyle iyi ilişkiler kurmuş, yeni ticaret yolları açmışlardı. Bu ABD için büyük bir zaferdi. Theater des Westens Theater des Westens Berlin'in en çok tanılan müzikal tiyatrosu ve operet sahnesi. Charlottenburg-Wilmersdorf'un Charlottenburg semtinde "(City West)" bulunan yapı Kantstraße üzerindedir. Tiyatro'nun adının türkçe karşılığı "Batı'nın tiyatrosu". Tiyatro 1895/1896 arası wilhelmizm historizm stilinde Bernhard Sehring tarafından inşa edildi. İlk başlarda tiyatro'nun işletmecisi "Theater des Westens GmbH"'ydı, bu işletmecinin sahibler Bernhard Sehring ve Paul Blumenreich idi. Theater des Westens açılışını 1 Ekim 1896'da Holger Drachmann'ın Tausend und eine Nacht (Binbir gece) masal tiyatrosu ile açtı. İstenilen başarı elde edilimiyince yapı 1898'de opera ve 1908'den sonra operet olarak kullanıldı. 25 Ağustos 1912'de çıkan bir yangında bina bir hasar aldı ama bu hasar sonraki seneler giderildi. 1922'den itibaren yine iki sene yapı opera olarak kullanıldı. 1935'te tiyatro Nazi'lerin ideolojik Kraft durch Freude program'ı ile Ludwig van Beethoven'in Fidelio opera eseri ile açıldı. Ondan sonraki seneler yapı Volksoper "(Halk operası)" veya Ley-Haus olarak da anılmaya başlandı. 1944 yılında opera kapatıldı ve İkinci Dünya Savaşı sırasında atılan bombalar sonucu büyük bir hasar gördü, özellikle fuaye bölümü, çatı ve yönetim bölümü. İzleyici bölümündeki çatı 1945 yılında yeniden yapıldı ve 1950'de fuaye bölümü basit bir şekilde onarıldı. 1945'ten sonra bina yeniden opera olarak kullanılmaya başlandı, bunun nedeni ise Bismarckstraße üzerinde bulunan Deutsche Oper'nın savaş sırasında gördüğü hasarlardan dolayı yıkılmasıydı. Theater des Westens'in yeni adı Deutsches Opernhaus olarak kondu ve 4 Kasım 1945 yılında savaşdan sonra Berlin'de ilk defa bir opera galası yapıldı. Aynı 1935'teki gibi bu sefer'de açılış Ludwig van Beethoven'in Fidelio opera eseri ile açıldı. 1961'de Bismarckstraße'deki yeni opera evinin açılmasıyla Theater des Westens'deki opera mensupları Bismarckstraße'deki opera evine taşındı. O zamandan sonra Theater des Westens özellikle müzikal tiyatrosu ve operet sahnesi olarak kullanılmaya başlandı. Açılış 1 Ekim 1961'de Frederick Loewes'in My Fair Lady eseri ile açıldı. 1962'de bina modernleştirildi ve bina'nın yapısı değiştirildi, 1978'de izleyici bölümü yeniden gösterişli bir şekilde Sehring'in orijinal planlarındaki gibi onarıldı ve aynı yıl Karl Vibach evin yönetimini aldı. 1980'lerde bina tekrar restore edilip modernleştirildi. 1984'te Götz Friedrich bina'nın müdürü oldu. O dönemlerde en çok yankı bulan müzikal'ler Guys and Dolls ve La Cage aux Folles müzikalleri oldu. 1996 yılında tiyatro'nun yüzüncü kuruluş yıldönümü kutlandı. Sonraki seneler Theater des Westens daha çok maddi anlamda kayıplara uğradı. Berlin senatosu bu yük'den kurtulmak için bina'nın özelleştirilmesine karar verdi. 2002/2003 senesinde böylece Theater des Westens Stage Entertainment'in yönetimine geçti. LefkoÅŸa iklimi Lefkoşa iklimi, Akdeniz iklimi'nin etki alanı içindedir. Yılın en soğuk ayı Ocak, en sıcak ayı ise Temmuzdur. Dianna Agron Dianna Elise Agron ("EY-gron", Amerikalı oyuncu ve şarkıcı. En çok "Glee" dizisinde oynadığı Quinn Fabray rolü ile bilinir. Georgia Savannah doğumlu Agron, Kaliforniya'daki Burlingame High School'da eğitim görmüştür. Yahudidir. "Shark", "Close to Home", "", "Numb3rs" ve "Veronica Mars" gibi televizyon dizilerinde oynamıştır. Sonradan "It's a Mall World" adlı ve Milo Ventimiglia tarafından yönetilen ve kısa filmlerden oluşan 13 bölümlü seride Harper rolünü oynamış. "Heroes"un ikinci sezonunda da Ventimiglia'nın yanında oynamıştır. Günümüze dek Agron'un en çok tanınan rolü, Fox tarafından yayımlanan "Glee" dizisinde oynadığı Quinn Fabray rolüdür. Bu dizi yüksek reytingler ve Screen Actors Guild Ödülü ve Altın Küre Ödülü dahil olmak üzere iyi kritiklere sahiptir. 2014'te Sam Smith' in "I'm Not The Only One" adlı klibinde oynamıştır. LittleBigPlanet LittleBigPlanet (LBP olarak da bilinir) PlayStation 3 için geliştirilen platform türündeki video oyunu. İlk olarak 7 Mart 2007'de, Phil Harrison tarafından, San Francisco, Kaliforniya'da düzenlenen Oyun Geliştiricileri Konferansı'nda duyuruldu. Media Molecule tarafından "The Next Big Thing" adı altında geliştirilen oyun, dünya çapında Sony Computer Entertainment tarafından satışa sunuldu. Kuzey Amerika'da 27 Ekim 2008, Avrupa'da 3 Kasım 2008, Birleşik Krallık'ta ise 5 Kasım 2008'de yayımlanan "LittleBigPlanet"'in yeni bölümler içeren PlayStation Portable versiyonu ise, Kasım 2009'da satışa sunuldu. Oyun, birçok kişi tarafından PlayStation 3'ün en önemli oyunlarından biri olarak görüldü. Eleştirmenlerden oldukça pozitif eleştiriler alan oyun, sunumu, grafikleri, sesleri, oyun fiziği, özelleştirilebilir seçeneklerin çokluğu ve çevrim içi modlarıyla övgü topladı. "LittleBigPlanet", birçok kurum tarafından 2008 için, "Yılın Oyunu" ödülüne layık görüldü. Oyun, oyuncuların kontrolündeki "Sackboy" veya "Sackgirl" ya da cinsiyet ayrımı yapılmaksızın "Sackperson" olarak adlandırılan değişik görünümlerdeki karakterlerin, çeşitli platformlarda yarışmasından oluşmaktadır. Oyunda yeni bölümler yaratabilme, yaratılan bölümleri internet yardımıyla paylaşabilme ve başka oyuncuların yarattığı bölümleri oynayabilme imkânı bulunmaktadır. Sackboylar; koşabilme, çeşitli nesnelerle etkileşim içinde olabilme, bu nesnelere tutunma, nesneleri itme ve çekme gibi birçok şeyi yapabilmektedir. "LittleBigPlanet"in 2007 Oyun Geliştiricileri Konferansı'nda duyurulmasıyla birlikte oyun hakkında olumlu tepkiler gelmeye başladı. Teknoloji editörü Darren Waters, BBC News'te yer alan blogunda ""LittleBigPlanet", muhtemelen son 10 yılda gördüğüm en şaşırtıcı oyun demolarından biri" yazarak oyun hakkındaki görüşlerini belirtti. "LittleBigPlanet", piyasaya sürülmesinin ardından çeşitli ödüllerin de sahibi oldu. İnteraktif Sanat ve Bilimler Akademisi tarafından verilen İnteraktif Başarı Ödülleri'nde yer alan kategorilerden onunda aday gösterilirken; "Seçkin Sanat Yönetmeni", "Seçkin Grafik", "Oyun Tasarımı", "Oyun Yönetmenliği" ve "Oyunculukta Getirdiği Büyük Yenilik" ödüllerinin sahibi olurken, "Yılın Aile Oyunu", "Yılın Konsol Oyunu" ve "Yılın En İyi Oyunu" seçildi. 5. BAFTA Oyun Ödülleri'nde "Artistik Başarı Ödülü'nü kazandı. "GamePro", "Edge", ve Eurogamer kuruluşları tarafından "Yılın Oyunu" seçildi. Eurogamer editörleri, yaptığı açıklamada oyunun tek oyunculu modunda özel bir şey olmadığını; fakat çok oyunculu modun getirdiği özgürlük ve yenilikler sayesinde ödülü hak ettiğini belirtti. Öte yandan IGN tarafından 2008'in "En İyi Entelektüel Mülkiyeti" ve "En İyi Platform Oyunu", GameTrailers tarafından ise "En Yenilikçi Oyun" seçildi. "LittleBigPlanet" ayrıca 2008 Spike Video Oyunu Ödülleri kapsamında verilen "En İyi PlayStation 3 Oyunu" ile Game Developers Choice Awards'ta "En iyi Çıkış Yapan Oyun", "En İyi Oyun Tasarımı", "En İyi Teknoloji" ve "En Yenilikçi Oyun" dallarında olmak üzere dört ödülün sahibi oldu. Oyun; Birleşik Krallık'ta, ELSPA video oyunu listesine dördüncü sıradan girse de satışa sunulmasının ikinci haftasında 19. sıraya geriledi. 13 Aralık 2008 itibarıyla 38. sırada yer aldı. Bu sıralarda satış rakamı da bölge çapında 100.000 ila 200.000 civarına ulaşmıştı. ABD'de, Ekim ve Kasım aylarında 356.000 kopya satarken, bu periyot içinde ülkede en çok satan dördüncü PlayStation 3 oyunu oldu. Ekim ayına, tüm platformlar içinde en çok satan sekizinci oyun olarak girse de Kasım sonu itibarıyla bu sıra 20.'liğe düştü. Noel'de çok sayıda oyun çıktığını belirten Sony, "LittleBigPlanet"in satışlarının iyi durumda olduğunu savundu. Sony Computer Entertainment Europe (SCEE) temsilcisi "Eğer oyun yılın başka bir zamanında piyasaya sürülseydi rahat bir şekilde en çok satılan oyun olurdu. Satış rakamlarında bunu da göz önünde bulundurmak gerekir." şeklinde açıklamada bulundu. Oyunun son dakikada satışının ertelenmesi ve hafta ortasında satışa sunulması sebebiyle ilk haftadaki satış rakamlarında sadece dört günlük satışları listelerde yer edindi. Öte yandan oyunun destekçilerinin çoğu, yapılan reklamların yetersizliğinin satış rakamlarını düşük tuttuğunu savunurken, Kuzey Amerika ve Avrupa'da yürütülen reklam çalışmalarının ardından Noel'in sonlanmasıyla birlikte satışlarda artış gözlendi. Birleşik Krallık'ta da reklam çalışmalarının başlaması ve fiyatlarda yapılan indirimin ardından satışlarını %58 arttıran "LittleBigPlanet"; Aralık ortalarına doğru en çok satan video oyunları listesinde 29.'luktan 16. basamağa sıçradı. Şubat 2009 itibarıyla ise ülke genelinden 300.000 kopyanın üzerinde satıldı. Ocak 2009'da Sony, oyunun Aralık 2008 sonu itibarıyla Kuzey Amerika'da 611.000 kopya sattığını açıkladı. Aynı açıklamada 1,3 milyon oyuncunun "LittleBigPlanet" oynadığı bilgisi yer aldı. Mart 2010 ile birlikte dünya genelinde 3 milyonun üzerinde satıldığı belirlendi. SCEE Başkanı Andrew House, Gamescom 2010 fuarında yaptığı açıklamada oyunun dünya çapında 4,5 milyondan fazla satış rakamına ulaştığını söyledi. Hurricane Harekâtı (1944) Hurricane Harekâtı (), 13 ve 15 Ekim 1944 arası Ruhr bölgesine düzenlenen stratejik seri bir bombardıman saldırısıydı. Saldırılar Kraliyet Hava Kuvvetleri'nin RAF Bomber Command tarafından geceleri ve ABD'nin 8. Hava Ordusu tarafından gündüzleri düzenleniyordu. 13 Ekim 1944'te Raf Bomber Command'a „Operation Hurricane“'ni başlatma talimatı verildi. Operasyon'un amacı Müttefik Devletler'in yaratabilceği gücü ve hava üstünlüğünü göstermekti. Verilen talimat şöyleydi: Duisburg, Köln, Braunschweig ve Düsseldorf operasyon sırasında hedef'te olan şehirlerdi. Kraliyet Hava Kuvvetleri için Duisburg ana hedefti, yoğun saldırıdan sonra şehirde birçok can kaybı meydana geldi ( 2.500'ün üzerinde ) ayrıca maddi hasar da çok büyüktü. Kraliyet Hava Kuvvetleri Tallboy bomba tiplerini bu saldırıda kullandı ve Sorpe barajına bu bombalardan birini fırlattı. Barajı vuran bu bomba büyük bir hasar yaratmadı. Braunschweig, 14 ve 15 Ekim sırasında 240 tane savaş uçağı ile saldırıya uğradı, bu saldırı sonucu kent büyük hasar gördü. ABD'nin 8. Hava Ordusu Köln kentine yönelikti, burada da büyük hasarlar meydana geldi. Giovanni Paisiello Giovanni Paisiello (veya Paesiello) (d. 9 Mayıs 1740 Taranto, Puglia, İtalya – ö. 5 Haziran 1816 Napoli), klasik opera müziği dönemi içinde çalışan ve bu dönem ilkelerine uygun operalar ve diğer müzik türleri eserler hazırlamış olan bir İtalyan besteci. Giovanni Paisielo 1740'ta İtalya'nın Puglia'da Taranto şehri yakınlarında bulunan Roccaforzata'da bir veteriner hekim babanın oğlu olarak doğdu. Küçük yaşta Cizvitler kolejinde eğitime başladı. Bu okulda iken çok güzel bir sesi olduğu anlaşıldığı için müzik eğitimine teşvik edildi. 1754'te müzik eğitimine devam etmek için Napoli'ye "San Onofrio Konservatuvarı" gönderildi. Orada "Francesco Durante" adlı ünlü müzik eğitmeninden dersler aldı ve sonunda ayni müzik okuluna yardımcı eğitmen olarak atandı. Bu okulda iken Konservatuvarın tiyatrosu için birkaç "intermezzo" parçası besteledi ve bunlarla ün kazandı. 1763'te Konservatuvar'daki işinden ayrıldı. Bestelemiş olduğu intermezzolar dolayısıyla Bologna'dan "La Pupilla" ve "Il Mondo al Rovescio" adlı ve Roma'dan "Il Marchese di Tidipano" adlı operalar bestelemesi için siparişler aldı. Böylece opera bestecisi olarak ün kazandı. Napoli'de yerleşip çalışmaya başladı. Onun Napoli'de bulunduğu dönemde şehirde Niccolò Piccinni, Domenico Cimarosa ve Pietro Guglielmi gibi çok beğenilen ve opera seyircisi tarafından çok sevilen besteciler bulunmaktaydı. Paisiello'nun bu bestecileri rakip görüp onları kıskandığı, hatta onları birer düşman olarak gördüğü bildirilir. Paisiello bu dönemde yeni opera eserleri ile çok başarı kazandı. Bunlardan "L'ldolo cinese" adlı opera eseri Napoli opera seyircisi üzerine çok büyük ve derin etki yaptı. 1772'de Paisiello, Cecilia Pallini ile evlendi ve bu bir mesut evlilik oldu. Aynı yıl Paisiello kilise müziği de bestelemeye başladı. Bu dönemde bestelediği en ünlü kilise müziği Napoli kralları sülalesinden olan Gennera di Borbonne'un ölmesinin anılması için hazırladığı "Requiem" ilahisi olmuştur. 1776da Paisiello Rusya İmparatoriçesi II. Katerina tarafından Sankt-Peterburg'a davet edildi. Paisiello bu şehirdeki saray görevinde 8 yıl kaldı. Bu dönemde çok ilgi çekici opera eserleri besteleyip yapımlattı. Bunlara arasında kendi opera şaheseri olduğu kabul edilen "Sevil Berberi (Il barbiere di Siviglia)"'de bulunmaktadır. Bu dönemde Rusya'da hazırlamış olduğu eserleri ve özellikle "Sevil Berberi" eseri, Avrupa'nin diğer operaevlerinde yapımlandı ve seyirciler tarafından tutuldu. Paisiello'nun bu dönemde hazırladığı opera eserleri opera sanatında bir geçiş eşiğine işaret etmekte olduğu bildirilir. 18. yy.un nazik ve sevimli "Barok opera müziği dönemi" eserlerinin yerini "klasik opera müziği dönemi"nin göz kamaştırıcı parlaklık gösteren opera eserleri almış olmaktaydı. Paisiello 1784'te Rusya'dan ayrıldı. Önce Viyana'da "Il Re Teodoro" adlı operasını sahneledikten sonra, Napoli'ye dönüp Napoli Kralı IV. Ferdinando'ın yanında müzik direktörü olarak göreve başladı. Burada aralarında "Nina" ve "La Molinara" adlı iyi bilinen opera eserleri ile birlikte başarılı olan diğer operalar hazırladı ve yapımlattı. Fakat Fransız Devrimi ve Napolyon Bonapart'ın İtalya Seferi ve sonra İtalyan politikasına karışması büyük sorunlar yarattı. 1802'de Paisiello 1799'dan beri Birinci Konsül olarak Fransa'yı idare eden ve 1804'te Fransa İmparatoru olarak taç giyecek Napolyon Bonapart tarafından Paris'e davet edildi. Paisiello 1797'de Fransız "General Hache"'in cenaze töreni için hazırladığı bir cenaze marşı vesilesi ile Napolyon'u tanımış ve onun gözüne girmişti. Paris'te diğer tanınmış İtalyan besteciler ve müzik rakipleri olan Luigi Cherubini ve "Etienne Mehul"'a karşı Paisiello Napolyon'dan çok destek gördü. Paisiello yıllık 100.000 franklık bir maaş ve 4.800 franklık ev kirası masrafı verilmesi ile Tuileries Sarayı müzik direktörlüğüne başladı ve sarayda müzik konserlerinin şefliğini de üzerine aldı. Fakat Paris opera seyircisi Paisiello'nun halk için sahnelediği opera eserlerini iyi karşılamadılar ve 1803'te yapımladığı "Proserpine" adlı opera eseri Paris seyircisinin çok soğuk bir reaksiyonu ile karşılandı. Bunun üzerine Paisiello karısının hastalığını bahane ederek Paris'ten ayrıldı. Napoli'ye geldiğinde ülkenin idaresi Bonapartistler eline geçmişti. Bonapartist Napoli Kralı Joseph Bonaparte ve sonra İki Sicilya Kralı Joachim Murat Paisiello'yu yine eski işi olan saray müzik direktörü görevine atadılar. Bu görevde Paisiello eskisi kadar başarılı olamadı; belki de yaşlığı ya da iyi olmayan sıhhati buna birer nedendi. Fakat Avrupa'da Bonapartistler devamlı yenilgi ile elimine edilmekteydi ve onları tutan Paisello'nun durumu da sarsıntı altında kaldı. 1815'te Paisiello'nun karısını ölümü de ona çok fazla tesir etti. Napoli'de Bonapartist krallığın Eylül 1815'te tamamen elimine edilmesi de sıhhatini çok çabuk kaybetmesine bir neden oldu. 5 Haziran 1816'da Paisiello Napoli'de hayatına gözlerini kapadı. Paisiello'nun 96 adet opera eseri bestelediği bilinmektedir. Onun opera eserlerinin bilinen ortak ana karakteri incelikle işlenmiş melodileridir. Bestelediği en iyi bilinen melodi "Değirmenci Kız (La Molinara)" operası için hazırladığı "Nel cor più non mi sento" şarkısı olmuştur ve bu eser Beethoven'in üzerine yazmış olduğu varyasyonlar ile daha da ünlü olmuştur. Paisiello çok sayıda kilise müziği eseri de hazırlamıştır. Sekiz tane "Mass" ayini ilahisi; 51 adet çeşitli enstrümantal beste ve çok sayıda tek başına ilahi şarkısı bestelemiştir. Napoli'deki Gerolaimini kütüphanesinde Paisiello'nun zamanının bestecileri hakkında yazdığı hatıralarını, düşüncelerini ve tenkitleri ihtiva eden bir yazma hatıra ve tenkit kitabı bulunmaktadır. Bu yazma eser zamanın bestecileri hakkında, özellikle Pergolesi hakkında, çok sert tenkitler ihtiva etmekte ve Paisiello'nun rakibi gördüğü bestecileri hiç sevmediğini ve hatta onlardan nefret ettiğini açıkça belgelemektedir. Bir İngiliz otoriter müzik ansiklopedisine göre Paisiello çağının en başarılı ve en etkili opera bestecilerinden biri olmuştur. 80'den çok fazla bestelediği opera eserlerinin çoğu komik özellik taşıyıp basit, doğrudan doğruya ve gayet ateşli müzik ihtiva etmektedir. Müzik kariyerinde ilerledikçe Paiiello'nun yeni komik opera eserleri daha kesin belirlenmiş Karakterler; daha renkli besteleme ve daha sıcak melodiler ile dolmaya başlamıştır. Bu özellikler Mozart'a çok etki yapmışlardır. Ciddi karakterli komik olmayan opera eserlerinde ise virtüöz sesler için bestelediği şarkılar sayısı kendisiyle çağdaş bestecilerin tercih ettikleri sayıların altındadır. Rusya'da hazırlamış olduğu ciddi opera eserleri ise Gluck'un yeni "reform yaklaşımı" akımına çok uygundur. Holikaçukça Holikaçukça ya da Holikaçuk dili (kendilerince "Doogh Qinag", İngilizce "Holikachuk language, Holikachaket, Hologochakat, Dishkaket language"), ABD'nin Alaska eyaletinde yaşayan Holikaçuklar tarafından konuşulan Atabask dillerinden yok olmak üzere olan Kızılderili dilidir. Önceleri orta Alaska'daki Innoko Nehri kıyısındaki Holikachuk köyünde konuşulan dil, günümüzde köy halkının 1962 yılında Yukon ırmağının yukarısındaki Grayling köyüne taşınmasıyla burada da konuşulmaya devam etmiş. Aynı gruptan Değinakça ("Digenegh Qinag") ile Koyukonca arası bir dildir. Dil bilimi açısından Koyukoncaya yakın olsa da konuşanları sosyal açıdan Değinaklara çok benzer. Uzun yıllar ayrı bir dil olarak kabul görmeyen Holikaçukça, ancak 1973 yılında Michael E. Krauss'un çalışmasıyla dikkatleri üzerine çekmiştir. Aynı araştırmacının 2007 yılındaki çalışmasına göre 180 kişilik Holikaçuk Kızılderililerinin (kendilerince "Doogh Hit’an") 5'i anadillerini konuşabiliyor. Alaska Yerli Dil Merkezine göre 180 kişilik nüfustan 5 kadarı anadillerini konuşabiliyor. Holikaçukçayı akıcı biçimde konuşan en son kişi olan Wilson “Tiny” Deacon 2012 Mart ayında ölünce dil de tükenmiş oldu. Dick Taylor Dick Taylor ÅŸu anlamlara gelebilir: Mahdesyan Vartkes Mahdessian Vartkes (d. 13 Kasım 1950, Lefkoşa) Kıbrıslı Ermeni siyasetçi ve iş adamı. Şu anki Kıbrıs Ermeni toplumunun Kıbrıs Temsilciler Meclisi temsilcisidir. 21 Mayıs 2006'da Dindar Ermeni Grubu adayı olarak meclise seçildi. Seçimde Mahdessian oyların yüzde 52.6 (899)'sını aldı. Aynı zamanda Meclis Eğitim İşleri Komitesi üyesidir. Kendisi bir iş adamı olmak üzere, Kıbrıs'ta ve Birleşik Arap Emirlikleri'ndeki iki şirketin yönetim müdürüdür. Bir zaman AYMA'nın başkanlığını yaptı. Maggy Sahakian ile evlidir. Bir oğlu ve bir kızı olmak üzere iki çocuğu vardır. Ermenice, Türkçe ve Yunanca bilmektedir. Nektarios Aleksandru Nektarios Aleksandru (19 Aralık 1983, Lefkoşa), ofansif orta saha mevkisinde görev yapan Kıbrıs Rumu futbolcudur. 2008 yılında 3 yıllık sözleşme imzaladığı APOEL takımında oynamaktadır. Daha önce formasını giydiği takımlar APOEL ve Larissa takımlarıdır. Aleksandru, kariyerine APOEL takımının altyapısında başlamıştır. Efstathios Aloneftis ile birlikte Larissa takımının önemli oyuncularından biri olmuştur. 2007-08 sezonunda, hem Avrupa hem de lig maçlarında, Rus şampiyonu FK Zenit da dahil olmak üzere, birçok gol atmıştır. 13 Ağustos'ta Larissa resmi websitesinde Aleksandru'nun sözleşmesinin feshedildiği ilan edildi. Nedeni halen bilinmemektedir. APOEL takımına geri dönen futbolcu, 29 numaralı formayı giymektedir. Buradaki ilk sezonunda (2008-09) takımı, Kıbrıs Birinci Ligi şampiyonu olmuştur. 2009-10 sezonunda Şampiyonlar Ligi'nde dört karşılaşmada takımı APOEL'de görev yapmıştır. Akademik disiplinler listesi Akademik disiplinlere genel bir bakış ve güncel bir rehber olarak aşağıda ana hatlar verilmiştir: Akademik bir disiplin veya çalışma alanı, yüksek öğretimin bir parçası olarak öğretilen ve araştırılan bir bilgi dalıdır. Bir öğretmenin disiplini, genellikle ait oldukları üniversite fakülteleri ve öğrenilen toplumlar ile araştırma yayınladıkları akademik dergiler tarafından tanımlanır. Disiplinler, hemen hemen tüm üniversitelerde var olan ve iyi tanımlanmış dergi ve konferans kadrolarına sahip olan ve sadece birkaç üniversite ve yayın tarafından desteklenen yeni başlayanlar arasında değişmektedir. Bir disiplinin dalları olabilir ve bunlara genellikle alt disiplinler denir. Aşağıdaki anahat, akademik disiplinlere genel bir bakış ve rehber olarak hiyerarşik sırada verilmektedir. Soyut matematik Uygulamalı Matematik Kimya Mühendisliği İnşaat Mühendisliği EÄŸitim Teknolojisi Malzeme Bilimi ve Mühendisliği Makine MÃ¼hendisliÄŸi Sistem bilimi Vahakn Atamyan Vahakn Atamyan (d. 20 Kasım 1957, Lefkoşa) Kıbrıslı Ermeni siyasetçi ve hekim. Kıbrıs Ermeni toplumunun 2005-2006 yıllarındaki eski Kıbrıs Temsilciler Meclisi temsilcisidir. 9 Ekim 2005'te Dindar Ermeni Grubu adayı olarak meclise seçildi. 21 Mayıs 2006'da ise Mahdessian Vartkes'a karşı kaybetti. Aynı zamanda Meclis Eğitim İşleri Komitesi üyesi olarak görev yapıyordu. Sofya Tıp Akademisi'nde uzman pratisyen hekim oldu. Nareg Ermeni Okulları Komitesi'nin ve 2000'de Ararat AGBU futsal takımının başkanlığını yaptı. Evlidir. Bir oğlu ve üç kızı olmak üzere dört çocuğu vardır. Ermenice, Bulgarca, İngilizce ve Yunanca bilmektedir. Baratol Baratol bağlayıcı olarak az miktarda