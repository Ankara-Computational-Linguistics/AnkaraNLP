yük dağılımına doğru yönlenmiş, nispeten sabit polar bir ortam oluşturarak. Suda cereyan eden katalizlenmeyen tepkimede böylesi bir ortam yoktur. Yakın zamanlarda yapılan araştırmalar sonucunda enzimlerin iç dinamikleri ile kataliz mekanizması arasındaki ilişki daha iyi anlaşılmaya başlamıştır. Bir enzimin iç dinamikleri onun iç kısımlarının (örneğin bir grup amino asit, bir ilmik bölgesi, bir alfa sarmal, komşu beta yapraklar ve hatta bütün bir bölge) hareketleridir. Bu hareketler femtosaniyelerden saniyelere kadar uzanan zaman ölçeklerinde cereyena edebilir. Bir enzimin yapısının içinde yer alan protein kalıntılarının oluşturduğu ağlar, hareketleri ile katalize katkıda bulunabilirler. Protein hareketleri pek çok enzim için çok önemlidir, ama küçük ve hızlı titreşimlerin mi, büyük ve yavaş hareketlerin mi daha önemli olduğu tepkimenin tipine bağlıdır. Ancak, bu haketler substrat ve ürülerin bağlanma ve salınmaları için önemli olsalar da, protein hareketlerinin enzimatik tepkimelerdeki kimyasal adımları hızlandırdığı belli değildir. Bu bulgular alosterik etkilerin anlaşılmasında ve yeni ilaçların keşfinde önemli uzantıları vardır. Alosterik enzimler, effektörlerine bağlanmaya cevaben yapılarını değiştirirler. Eğer effektör molekül doğrudan enzimdeki bağlanma yerlerinden birine bağlanırak katalitik aktiviteye etki ederse modülasyon doğrudan olur, allosterik enzimle etkileşen başka protein veya protein alt birimlerine bağlanıyorsa modülasyon dolaylı olur. Bazı enzimler etkinliklerini göstermek için ek bir bileşiğe gerek duymazlar bunlara basit enzim denir. Ancak bileşik enzim denen bazıları aktiviteleri için, kofaktör denen, protein olmayan moleküllere gerek duyarlar. Kofaktörler inorganik (örneğin metal iyonları ve demir-kükürt kümeleri veya Organik bileşikler (örneğin, flavin ve hem). Organik kofaktörler ya prostetik gruptur, bunlar enzime sıkıca bağlıdır ya da koenzimdir, bunlar tepkime sırasında enzimin aktif merkezinden salınırlar. Koenzimler arasında NADH, NADPH, ve ATP sayılabilir. Bu moleküller enzimler arasında kimyasal gruplar taşımaya yararlar. Kofaktör içeren bir enzimlere bir örnek karbonik anhidrazdır, yukarıdaki şeritli şekilde aktif merkezinin parçası olan çinko kofaktörle birlikte gösterilmiştir. Bu sıkıca bağlı moleküller genelde aktif merkezde bulunur ve katalizle ilişkilidir. Örneğin flavin ve hem kofaktörleri çoğunluklar redoks tepkimelerinde yer alırlar. Kofaktör gerektiren ama bunlara bağlı olmayan enzimlere "apoenzim" veya "apoprotein" denir. Kofaktörüyle beraber olan apoenzime "holoenzim" denir, bu o enzimin aktif halidir. Çoğu kofaktör bir enzime kovalent bağlı değildir ama ona sıkıca bağlıdır. Buna karşın, organik prostetik gruplar kovalent bağlı olabilirler (örneğin pirüvat dehidrojenaz enzimindeki tiamin pirofosfat). Holoenzim terimi birden çok protein altbirimden oluşmuş enzimler için de kullanılabilir; örneğin DNA polimeraz'larda holenzim, aktivite için gerekli olan tüm altbirimleri içeren kompleksin tamamıdır. Koenzimler kimyasal grupları bir enzimden öbürüne taşıyan küçük organik moleküllerdir. Bu bileşiklerden bazıları vitamindir, riboflavin, tiamin, ve folik asit gibi. Vitaminler vücut tarafından üretilemezler ve besin yoluyla elde edilmelidirler. Taşınan kimyasal gruplara örnek olarak NAD tarafından taşınan hidrit iyonu (H), koenzim A tarafından taşınan asetil grubu, folik asit tarafından taşınan formil, metenil veya metil grupları ve S-adenozilmetiyonin tarafından taşınan metil grubu gösterilebilir. Koenzimler enzim etkisiyle kimyasal olarak değiştikleri için, koenzimlerin farklı enzimlere ortak özel bir substrat sınıfı, veya ikinci bir substrat olarak değerlendirilmesi yararlıdır. Örneğin NADH koenzimini kullanan yaklaşık 700 enzim bilinmektedir. Koenzimler genelde kullanıldıktan sonra yenilenirler ve hücredeki konsantrasyonları sabit kalır: örneğin NADPH pentoz fosfat yolu ile yeniden oluşturulur, "S"-adenozilmetyonin de metyonin adenoziltransferaz kullanılır. Bütün katalizörler gibi enzimler de tepkimenin kimyasal dengesini değiştirmezler. Genelde, bir enzimin mecudiyeti durumunda tepkimenin yönü, enzimin yokluğundaki yönün aynıdır, ama tepkime daha hızlı gider. Ancak, enzimin yokluğunda, başka olası katalizlenmeyen, "spontan" tepkimeler farklı ürünler meydane getirebilir, çünkü o şartlar altında diğer ürünler daha hızlı oluşabilir. Buna ilaveten, enzimler iki veya daha fazla tepkimeyi birleştirebilir, öyle ki termodinamik açıdan olumlu bir tepkime, olumsuz bir tepkimeyi "götürebilir". Örneğin, ATP'nin hidrolizi sıkça başka kimyasal tepkimeleri yürütmeye yarar. Enzimler ileri ve geri tepkimeyi eşit derecede katalizler. Dengeyi değil, ona ulaşma hızını değiştirirler. Örneğin, karbonik anhidraz, substratların konsantrasyonuna bağlı olarak tepkimesini her iki yönde de katalizleyebilir. Buna rağmen, eğer denge taraflardan birine çok yakınsa, yani tepkime eksergonik ise, tepkime pratik anlamda tersinmezdir. Bu durumlarda enzim tepkimeyi sadece termodinamik olarak izin verilen yönde katalizler. Enzim kinetiği, enzimlerin substratlarına bağlanmasını ve onları ürüne dönüştürmesini araştıran bilim dalıdır. Kinetik analizlerde kullanılan hız verileri enzim ölçümlerinden elde edilir. 1902'de Victor Henri enzim kinetiğine dair nitel bir teori önerdi ama hidrojen iyonu konsantrasyonunu önemi daha bilinmediğinden deneysel verileri yararlı değildi. 1909'da Peter Lauritz Sørensen logaritmik pH ölçeğini tanımlayıp tamponlama kavramını keşfedince alman kimyacı Leonor Michaelis ve onun kanadalı postdoku Maud Leonora Menten Henri'nin deneylerini tekrarladılar ve onun denklemlerini teyid ettiler. Henri-Michaelis-Menten kinetiği olarak değinilen bu denklemler Michaelis-Menten kinetiği olarak da bilinir. Bu çalışma G. E. Briggs ve J. B. S. Haldane tarafından daha da geliştirilmiş, bunların geliştirdiği kinetik denklemler günümüzde hâlâ yaygın olarak kullanılmaktadır. Henri'nin ana katkısı enzim tepkimelerini iki aşamalı olarak düşünmek olmuştur. Birinci aşamada substrat enzimi tersinir olarak bağlanıp enzim-substrat kompleksini oluşturur. Bu bazen Michaelis kompleksi olarak adlandırılır. Enzim sonra tepkimenin kimyasal adımını katalizler ve ürünü salar. Enzimlerin saniyede katalizlediği tepkime sayısı birkaç milyonu bulabilir. Örneğin, orotidin 5'-fosfat dekarbosilaz tarafından katalizlenen tepkime, enzim olmadığında substratının yarısını 78 milyon yılda tüketir. Ama dekarboksilaz eklendiğinde aynı süreç 25 milisaniye tutar. Enzim hızları solüsyon şartlarına ve substrat konsantrasyonuna bağlıdır. Proteini denatüre eden şartlar, yüksek sıcaklık, aşırı pH veya tuz konsantrasyonu gibi, enzim aktivitesini ortadan kaldırır, substrat konsantrasyonunu artırmak ise aktiviteyi artırır. Bir enzimatik tepkimenin en yüksek hızını bulmak için, substrat konsantrasyonu artırılır, sabit bir ürün oluşum hızına varılana kadar. Bu, sağdaki doyma eğrisinde görülebilir. Doyma olmasının nedeni, substrat konsantrasyonu arttıkça, gittikçe artan sayıda enzim molekülünün substrata bağlı ES biçimine dönüşmesidir. Enzimin maksimum hızında ("V"), tüm enzim aktif merkezleri substrat tarafından bağlı durumdadır ve ES kompleksinin miktarı toplam enzim miktarına eşittir. Ancak, "V" enzimlerin kinetik sabitlerinden sadece biridir. Belli bir tepkime hızı için gereken substrat miktarı da önemlidir. Enzimin maksimum hızının yarısına ulaşması için gereken substrat konsantrasyonudur, Michaelis-Menten sabiti ("K") olarak tanımlanır. Her enzimin belli bir substrat için karakteristik bir "K" değeri vardır, bu değer substratın enzime ne derece sıkıca bağlandığını gösterir. Bir diğer yararlı sabit sayı "k"'dır, bu bir saniyede aktif merkezde kaç substrat molekülünün değişime uğradığının sayısıdır. Bir enzimin verimliliği "k"/"K" olarak ifade edilebilir. Bu aynı zamanda özgüllük sabiti olarak adlandırılır ve tepkimenin tüm adımlarının hız sabitlerini içerir. Özgüllük sabiti hem affinite (bağlanma eğilimi), hem de katalitik yeteneği içerdiği için farklı enzimleri birbiriyle kıyaslamakta, veya aynı enzimi farklı substratlar için kıyaslamakta yararlıdır. Özgüllük sabitinin teorik maksimumu difuzyon sınırıdır ve yaklaşık 10 ila 10 (M s) arasındadır. Bu noktada enzimle substratın her çarpışması katalizle sonuçlanır ve ürün oluşumunun hızı artık tepkime hızıyla değil, moleküllerin difüzyon hızıyla sınırlanır. Bu özelliğe sahip enzimler "katalitik olarak mükemmel" veya "kinetik olarak mükemmel" olarak tanımlanırlar. Bu enzimlere örnek olarak trioz-fosfat izomeraz, karbonik anhidraz, asetilkolinesteraz, katalaz, fumaraz, β-laktamaz, and superoksit dismutaz gösterilebilir. Michaelis-Menten kinetiği "kütle etkisi kanunu"na dayanır, bu serbest difüzyon ve rassal çarpışmalardan kaynaklanır. Ancak çoğu biyokimyasal ve hücresel süreç bu şartlara uymaz, çünkü ya makromoleküler kalabalık vardır, ya enzim/substrat/ürünün faz-ayrışması vardır ya da moleküllerin hareketi bir veya iki boyuta sınırlanmıştır. Bu durumlarda, Michelis-Menten kinetiğinin fraktal boyutlu olarak uygulnaması gerekebilir. Bazı enzimler difüzyon hızından çok daha yüksek hızlarda çalışırlar. Bu olguyu açıklamak için birkaç mekanizma öne sürülmüştür. Bazı proteinler katalizi hızlandırmak için dipol elektrik alanlar kullanır, bu sayede substratlarını çeker ve onların doğru yönlenmesini sağlarlar. Başka modeller kuantum-mekanik tünelleme açıklamaları getirirler, bu modellere göre, bir proton veya elektron, tünelleme yoluyla aktivasyon bariyerinin içinden geçer. Triptamin oksidasyonunda protonlar için kuantum tünellemesi gözlemlenmiştir. Proton tünellemesinin katalize ne kadar katkıda bulunduğu tartışmalıdır. Tünelleme modeline göre enzim katalizinde aktivasyon enerji bariyerini aşmak için onun "üstünden" geçmek şart değildir, "içinden" de geçilebilir. Enzim tepkime hızları çeşitli enzim inhibitör tipleri tarafından azaltılabilir. Bu etkiye inhibisyon (veya engelleme) denir. Yarışmalı inhibisyon, veya yarışmalı engellemede (İng. "competitive competition"), inhibitör ve substrat enzim için yarısışırlar (yani, aynı anda ikisi birden bağlanamaz). Yarışmalı inhibitörler genelde enzimin asıl substratına benzer. Örneğin, metotraksat, dihidrofolat redüktaz enziminin bir yarışmalı inhibitörüdür (bu enzim dihidrofolat'ın tetrahidrofolat'a indirgenmesini katalizler). Aşağıda sağdaki şekilde bu inhibitör ve folik asitin yapılarındaki benzerlik görülebilir. İnhibitörün bağlandığı yerin substrat bağlanma yeri olması (bazı metinlerde öyle belirtilmesine rağmen) şart değildir, eğer inhibitörün bağlanması enzimin biçimini değiştirip substratın bağlanmasına engel olursa, ve kezâ tersi de olabiliyorsa, bu inhibisyon da yarışmalıdır. Yarışmalı inhibisyonda maksimal tepkime hızı değişmez, ama belli bir hıza ulaşabilmek için daha yüksek substrat konsantrasyonu gerekir, dolayısıyla görünür K artar. Sınırlı yarışmalı inhibisyon, veya yarı-yarışmalı inhibisyonda (İng. "noncompetitive competition"), inhibitör serbest enzime değil, ancak ES-kompleksine bağlanabilir. Oluşan EIS-kompleksi enzimatik bakımdan inaktiftir. Bu tür inhibisyona ender rastlanır ama çokbirimli (multimerik) enzimlerde olabilir. Yarışmasız inhbisyon, veya yarışma dışı engellemede (İng. "uncompetitive competition"), inhibitör enzim ve substratla aynı zamanda bağlanabilirler, yani bu tanım icabı, aktif merkeze hiçbir zaman bağlanmazlar. Hem EI hem de EIS kompleksleri enzimatik bakımdan inaktiftir. Yarışmalı inhibisyondakinden farklı olarak, substrat konsantrasyonu artırılarak inhibitörün enzime bağlanmasını azaltmak mümkün değildir, bu yüzden görünür V değişir. Ama substrat enzime hâlâ bağlanabildiği için K aynı kalır. Bu tür inhibisyon sınırlı yarışmalı olana benzer, ama EIS-kompleksinde kısmî enzim aktivitesi vardır. Çoğu canlıda inhibitörler geri besleme mekanizmasının parçası olarak etkirler. Eğer bir enzim bir bileşikten çok fazla miktarda üretirse bu bileşik, kendizini üreten metabolik yolun başında yer alan diğer bir enzime inhibitör olarak etki edebilir. Böylece, miktarı yeterli seviyede olunca bu bileşik oluşumu için gerekli olan substratın üretimini azaltır veya durdurur. Bu bir negatif geri besleme şeklidir. Bu tür düzenlemeye tâbi olan enzimler genelde multimerikdir (çok altbirimlidir) ve düzenleyici bileşikler için allosterik bağlanma konumlarına sahiptirler. Substrat/hız eğrileri hiperbolik değil sigmoidaldır (S-şekillidir). Tersinmez Ä°nhibisyon Bu tür inhibisyon da enzimle inhibitör tepkimeye uğrar ve protein ile kovalent bir bağ meydana getirir. Meydana gelen inaktivasyon tersinmez. Bu tür bileşiklerden olan eflornitin, parazitik hastalık olan uyku hastalığının tedavisinde kullanılır. Penisilin ve aspirin de benzer şekilde etkirler. Bu ilaçlar aktif merkeze bağlanınca enzim bunları etkinleşmiş bir şekle dönüştürür, bu da enzimin bir veya birkaç amino asit kalıntısı ile tersinmez olarak tepkir. İnhibitörler sıkça ilaç olarak kullanılırlar ama zehir olarak da etki edebilirler. Paracelsus'un dediği gibi, ""Her şeyde bir zehir vardır, zehirsiz bir şey yoktur,"" bir ilaç ile zehir arasındaki fark çoğu zaman miktara bağlıdır, çünkü çoğu ilaç belli bir seviyenin üzerinde zehirlidir. Antibiyotik ve diğer anti-enfeksiyon ilaçları aslında sadece bir batojeni öldürüp onun konağına zarar vermeyen seçici zehirlerdir. Bir etksizleştiricinin (inaktivatörün) ilaç olarak kullanılmasına örnek COX-1 ve COX-2 enzimlerini inhibe eden aspirindir. Bu enzimler enflamasyon mesajcısı prostaglandin üreterek ağrı ve enflamasyonu bastırır. Siyanür zehiri, sitokrom C oksidaz enziminin aktif merkezinde bulunan demir ve bakır ile birleşerek etkiyen, tersinmez bir enzim inhibitörüdür, hücresel solunumu durdurur. Enzimler canlıların içinde çok çeşitli işlevlere sahiptir. Hücredeki diğer işlevlerin düzenlenmesi ve sinyal iletimi başlıca kinaz ve fosforilazlar aracılığıyla gerçekleşir. Hareket sağlamak da enzimler sayesinde olur, miyozin tarafından ATP hidrolizi sonucunda kas kasılır, hücre iskeleti tarafından da hücre içinde yük taşınır. Hücre zarında yer alan başka ATPazlar arasında aktif taşıma yapan iyon pompaları sayılabilir. Ateş böceklerinde lüsiferaz tarafından ışık üretimi gibi daha egzotik işlevler de enzimler tarafından yürütülür. Virüsler hücreleri enfekte etmek için (AIDS virüsündeki HIV entegraz ve ters transkriptaz gibi) veya hücreden virüslerin salınması için (influenza virüsündeki nöraminidaz gibi) kendi enzimlerini kullanırlar. Enzimlerin önemli bir işlevi hayvanların sindirim sistemindedir. Amilaz ve proteaz tipi enzimler, nişasta ve protein gibi büyük molekülleri parçalayarak bunların bağırsak tarafından emilimini sağlar. Nişasta molekülleri, örneğin, ince bağırsak tarafından absorblanamayacak kadar büyüktürler ama enzimler nişasta zincirini hidrolizleyerek maltoz gibi daha küçük şekerlere ve en sonunda glukoza parçalarlar, bunlar da absorblanabilir. Farklı enzimler farklı gıda maddelerini sindirirler. Otobur olan geviş getiren hayvanların bağırsaklarında bulunan mikroorganizmalar bitki liflerindeki selülozlu hücre duvarlarını sindirmek için selüloz enzimini üretirler. Birkaç enzim beraberce, belli bir sıra içinde çalışarak metabolik yolaklar meydana getirir. Metabolik bir yolakta, bir enzimin ürünü, bir diğeri tarafından substrat olarak kullanılır. Bazen birden çok enzim türü aynı tepkimeyi paralel olarak yürütebilir, böylece daha karmaşık düzenleme mümkün olur: bir enzim düşük seviyeli ve sabit bir etkinlik sağlarken, diğeri ise tetiklenebilen (indüklenebilen) yüksek seviyeli bir etkinlik sağlar. Bu metabolik yollardaki aşamalar enzimler tarafından belirlenir. Enzimler olmasa metabolizma ne bu aşamalardan geçebilir, ne de hücrenin gereksinimlerini sağlayacak kadar hızlı olur. Glikoliz gibi bir metabolik yol enzimler olmadan gerçekleşemez. Örneğin, glukoz ATP ile tepkiyerek bir veya daha çok karbon otumundan fosforlanabilir. Enzimler olmayınca bu tepkime anlamsız denecek derecede yavaş meydana gelir. Heksokinaz olunca bu yavaş tepkimeler gene devam eder ama karbon 6'daki fosforlanma o kadar hızlı gerçekleşir ki, kısa bir süre sonra karışım incelendiğinde glukoz-6-fosfat'ın anlamlı miktarda bulunan tek ürün olduğu görülür. Dolayısıyla, hücre içindeki metabolik yolların oluşturduğu ağ, mevcut olan enzimlerin kümesine bağlıdır. Hücrede enzim aktivitesinin kontrolünün 5 ana yolu vardır. Suyun etkisi:Enzimler ortamdaki su oranı yüzde 15 'in altına düştüğünde çalışmazlar.Ortamın su oranı yüzde 15 ve üzerine çıktığında tekrar etkinlik gösterir. Kuru yiyeceklerin bozulmadan kalması bu besinlerde üreyebilen mikrorganizmaların enzim etkinliğinin durmasından kaynaklanmaktadır. Enzim etkinliğinin kontrolü homeostaz için zorunlu olduğu için, kritik bir enzimdeki herhangi bir bozukluk (mutasyon, aşırı üretim, az üretim veya yokluk) genetik hastalığa yol açabilir. Vücudumuzdaki binlerce enzimden bir tanesinin bozuk çalışmasının ölümcül bir hastalığa yol açabilmesi enzimlerin ne derece önemli olduklarını gösterir. Bunun bir örneği, fenilketonuria hastalığının en yaygın olan tipidir. Fenilalanin yıkımının ilk adımını katalizleyen Fenilalanin hidroksilaz enziminin bir amino asidindeki mutasyon, fenilanin ve ilişkili ürünlerin vücutta birikimine yol açar. Hastalık tedavi edilmezse bu zekâ geriliğine yol açar. Bir diğer örnek, DNA tamir enzimlerinin genlerinde germ hücresi mutasyonları olunca, kseroderma pigmentosum gibi kalıtsal kanser sendromlarına neden olmasıdır. Bu enzimlerdeki kusurlar kansere yol açar, çünkü vicut genomdaki mutasyonları daha zor tamir edebilir. Bu yüzden mutasyonlar yavaş yavaş birikir ve bu, hastada çok çeşitli kanser tiplerinin gelişmesiyle sonuçlanır. Bir enzimin adı çoklukla substratı veya katalizlediği reaksiyonun adından türetilir, sözcüğün sonuna -az eki getirilerek. Bunun örnekleri laktaz, alkol dehidrojenaz ve DNA polimerazdır. Bu adlandırma yöntemi ile, aynı tepkimeyi katalizleyen farklı enzimler aynı temel ada sahip olabilir, bunlara "izoenzim" denir. İzoenzimlerin amino asit dizileri birbirinden farklı olur, ve optimal pH'leri, kinetik özrllikleri ve immünolojik özellikleri ile ayırt edilebilirler. Ayrıca, yapay şartlar altında bir enzimin katalizlediği tepkime, fizyolojik şartlarda katalizlediğiyle aynı olmayabilir. Bu yüzden bazen aynı enzimin iki farklı adla tanımlandığı olur. Örneğin, endüstride glukozu fruktoz tatlandırıcısına dönüştürmek için kullanılan glukoz izomeraz, hücre ortamında ("in vivo") ksiloz izomeraz olarak adlandırılır. Uluslararası Biyokimya ve Moleküler Biyoloji Birliği, EC numaraları denen, enzimler için bir adlandırma sistemi geliştirmiştir; her enzim başında da "EC" olan ve dört sayıdan oluşan bir dizi ile betimlenir. İlk sayı enzimleri mekanizmalarına göre genel olarak sınıflandırır: Üst düzey sınıflandırma şöyledir: Adlandırma sisteminin tamamı, resmî sitesinde (İngilizce olarak) bulunabilir. Enzimler, spesifik katalizörlere gerek duyulan kimya endüstrisinde ve diğer enüstriyel uygulamalarda kullanılır. Ancak, enzimler genelde katalizleyebildikleri tepkime sayısı, organik çözücü ve yüksek sıcaklıklarda stabiliteleri açısından sınırlıdırlar. Bu yüzden protein mühendisliği aktif bir araştırma sahası olmuştur, konusu yeni özelliklere sahip enzimlerin tasarımıdır. Bunun için ya rasyonel tasarım ya da laboratuvar ortamında ("in vitro") evrim yöntemleri kullanılır. Olcan Adın Olcan Adın (d. 30 Eylül 1985, Balıkesir), Türk eski futbolcudur. 30 Eylül 1985 yılında Balıkesir'de, Şerafettin ve Aysel Adın çiftinin ilk çocuğu olarak dünyaya geldi. Olcan Adın'ın babası ve amcaları da dahil olmak üzere 4 büyüğü de spor camiasının içindeydi. En küçük amcası 2. Ligde Balıkesirspor’da futbol oynarken, diğer amcası ise Almanya'daki genç gurbetcilere futbol eğitmenliği yapmaktaydı. Babasının da futbolcu olmasının etkisiyle Olcan Adın küçük yaşta futbola başlamıştır. Olcan' da bir röportajında o dönemi “Saatlerce top oynardık. Beton zeminde, taştan kaleler yapar gece yarılarına kadar oynardık. Biraz büyüdükten sonra boş zamanlarımda amatör küme maçlarını izlerdim. Kısacası hayatım futboldu.” ifadeleriyle anlatmıştı. 8-9 yaşlarındayken Balıkesirspor'un altyapısına katıldı. Balıkesirspor'da oynamaya devam ederken ortaokul ardından da liseye devam eden Olcan Adın, 22 Nisan 1999 tarihinde ise 14 yaşında ilk kez amatör futbol lisansına sahip oldu. 2002 senesinde ise yani Olcan Adın Lise 3.sınıftayken Kartalspor, Balıkesir’e çok yakın mesafede olan Altınoluk'ta kamp yapıyordu. Olcan da Balıkesirspor takımındaki hocalarının tavsiyesiyle onlarla antrenmana çıktı denenmek için. Antrenmandan sonra Kartalspor'lu yöneticiler ailesine,"O artık bize emanet" dediler ve Olcan Adın da ilk profesyonel sözleşmesini kısa bir süre sonra yani 23 Ağustos 2002 tarihinde 3 yıllık olacak şekilde imzaladı. Ersin Şolpan’ın yönetimindeki Kartalspor'da 1 sezon oynadı. Kısa süre PAF'ta denendikten sonra A takıma yükseldi. Henüz 16 yaşında Kartalspor ile 2. Ligde forma giyen Olcan Adın, profesyonel sözleşmeye imza attıktan 3 gün sonra ise ilk resmi maçına Maltepespor karşısında çıktı. Maçın bitimine 4 dk kala İlkay Margılıçlı’nın yerine dahil oldu. Galatasaray altyapısında yetişen Murat Akyüz, Süper Lig’de sure almış Atilla Koca gibi isimlerle forma giyen Adın’ın takımı maçı 2-1 kaybetti. Yaklaşık 1 ay boyunca A takımla idman yapıp PAF takımına gönderilen Olcan, fizik olarak hazır hale geldikten sonra ilk kez 13 Ekim 2002’de Türk Telekom maçında 75.dk’da oyuna alındı. Oyuna girmesinden saniyeler sonra topla buluşan Olcan, topla ilk buluşmasının ardından topu ağlarla buluşturdu ve skoru 1-1’e getirdi. Maçın son anlarında da Tolga Köprülü’nün koruduğu kaleye 1 gol atan Olcan, 2. Maçında 2. Golünü atmış oldu ve takımına 3 puanı getirmiş oldu. Golün ardından formasını çıkaran Adın, bir de sarı kart gördü. Olcan Adın’ın attığı gol takımına 3 puanı getirirken adını da duyurmaya başladı. Bu performansının ardından Kasım 2002’de U-18 millî takımının Mısır ile gerçekleştireceği iki maç için teknik direktör Müjdat Yalman tarafından çağrılan Adın, böylelikle ilk kez bir kategoride Millî formayı giymiş oldu. O dönem kadrosunda Orhan Şam, Hakan Özmert, Kerim Zengin, Serkan Kırıntılı, Burak Yılmaz ve Selçuk İnan gibi isimleri bulunduran takımla ilk maçta Yusuf Diner’in yerine dahil olarak maça çıktı ve bu maçta hocası tarafından sol bek mevkiinde görevlendirildi. Maç 1-1 sonuçlanırken, ikinci maçta ise 25. dakikada yine sol bek Yunus Diner’in yerine oyuna dahil oldu ve etkili performans gösterdi. Kartalspor ile de şans bulmaya devam eden Olcan Adın, zaman zaman forvet arkası zaman zaman sol kanat zaman zaman da sol bek mevkiilerinde görev yaptı. 2003 yılında ise U-19 takımına çağrılan Adın, Yiğit İncedemir, Selçuk İnan, Burak Yılmaz, Orhan Şam ve Hakan Özmert gibi isimlerle dikkat çekti ancak iki maçın da tamamında forma giyemedi. Kartalspor ile forvet arkasında oynadığı maçlarda 6 asist yapan Adın, Sezonun bitmesine 3-4 maç kala o dönemde bir iki sezon önce yine bu takımdan transfer olan Servet Çetin’in önerisiyle Fenerbahçe’nin altyapı sorumlusu olan Cemil Turan’a önerildi ve Cemil Turan da oyuncuyu takip etti.Takip edildiği maçta da assist yapan Olcan, kısa sure sonra Fenerbahçe’li yöneticilerle görüşerek sezon bitmeden Fenerbahçe ile 3 yıllık sözleşme imzaladı. Sözleşmeyi imzalamadan günler once Olcan’a Trabzonspor da talip oldu ve daha fazla para önerdi ancak Olcan tercihini Fenerbahçe’den yana kullandı. Olcan o sezon Kartalspor ile toplamda 14 lig maçına çıkarken 2 gol attı 8 de gol pası verdi. Fenerbahçe ile yaz kampı geçiren Olcan, Pierre van Hooijdonk, Alex de Souza gibi futbolculardan da gerek orta açma gerek duran top gerekse şut konusunda eğitim alıyordu. Basında altyapıya alındığı yazılsa da Olcan direkt olarak Christoph Daum’un başında olduğu A takımda görev yapıyordu. Fenerbahçe'de ilk maçına‚ 16 Temmuz 2003 tarihinde oynanan Waldhof Mannheim-Fenerbahçe hazırlık maçının son 13 dakikasında çıkmıştır. Fenerbahçe'de sezon başı kampı esnasında forma numaraları dağıtılırken 1 ile 30 arası numaralar dağıtılmış Olcan da o sezon genç bir oyuncu olduğu için “29” numaralı formayı almak zorunda kalmıştır ve futbol kariyerinde de uğuruna inandığı için bu formayı giymeye devam etmiştir. 18 yaşına girmesine birkaç gün kala transfer olduğu Fenerbahçe'de ilk TSL maçını 07.12.2003 tarihinde MKE Ankaragücü'ne karşı oynamıştır. Ali Aydın'ın hakem olarak düdük çaldığı ve Fenerbahçe’nin 1-4 kazandığı o maçta, 82. dakikada Yusuf Şimşek'in yerine oyuna giren Olcan, son dakikada çok net bir pozisyon kaçırınca o sezon bir daha Lig’de forma giyememiştir. Maçın ardınan ise bir röportajda ““Sanki rüyada gibiyim. Fenerbahçe’ye geldiğimde kendimi birdenbire, gazetelerde resimlerini gördüğüm, televizyonlarda seyrettiğim Tuncay abi, Ümit abi, Van Hooijdonk ve diğer yıldızların içinde bulunca, çok şaşırdım. Hepsi bana çok yardımcı oluyor ve destek veriyor. Daum da aynı şekilde. Benimle sürekli ilgileniyor. Onu dikkatle dinleyip, dediklerini yapmaya çalışıyorum. Bana, ‘İdmanlara bizimle çıkacak ama PAF’ta oynayacaksın’ dedi. Bu, hayal bile edemeyeceğim bir şeydi. 18 yaşına yeni girdim, 17’mde profesyonel oldum. İdmanlarda çalışırken, sürekli Van Hooijdonk’u seyrediyorum. Çünkü onun gibi olmak istiyorum. O da, elinden geldiğince bana yardımcı oluyor. Ankaragücü maçında ısınırken, hocam beni çağırıp, ‘Hadi hazırlan, oyuna giriyorsun’ deyince elim ayağım buz gibi oldu. Ayaklarım titremeye başladı. Hayatımda ilk kez bu kadar seyirci önüne çıkacaktım. Kendimi rüyada gibi hissettim. Hele, attığım şut kalecide kalınca, Ümit Özat abinin gelip başımı okşaması ve moral vermesini hiç unutmayacağım. Ondan sonra heyecanım geçti.” ifadelerinde bulunmuştur. O süreçte Fenerbahçe’nin PAF takımında 16, A takım ile ise Türkiye Kupası’nda 1 maça çıkan Olcan, Kerim Zengin, Can Arat ve İskender Alın gibi isimleri kadrosunda bulunduran PAF takımı’nda ise 3 gol atmıştır. A takım ile 3 hazırlık, 1 lig ve 1 kupa maçına çıkan Adın, o sezon 1 asist ile de skora etki etmiştir. Aynı zamanda takımı ile ilk sezonunda Süper Lig şampiyonluğu yaşamıştır. O sezon U-19 millî takımının da vazgeçilmez oyuncusu olan Olcan, altyapıda da hücuma dönük oynatılması üzerine kendisini sol bek’te oynatan hocası tarafından orta saha’ya çekildi ve Burak Yılmaz, Selçuk İnan ve Sezer Öztürk ile hücum hattını oluşturan isimlerden biri oldu. Olcan Adın ertesi sezon ise Christoph Daum tarafından kadroda düşünülmedi ve millî takımdan da takım arkadaşı olan Burak Yılmaz’ın formasını giydiği Antalyaspor'a kiralandı. Sezon başlamadan önce millî takım ile U-19 Avrupa şampiyonası’na çağrıldı. Cesc Fabregas, Fernando Llorente, Sergio Ramos, David Villa, John Obi Mikel ve Artem Milevskiy gibi isimlerin katıldığı turnuvada Selçuk İnan, Burak Yılmaz, Serkan Kırıntılı,Sezer Öztürk ve Olcan Adın gibi isimlerle mücadele veren Türkiye, yarı finalde İsviçre’yi elemis ve finale kadar yükselmişti. Olcan Adın ise bu aşamaya gelene kadar 10 maçta görev yapmış, 3 gol atmış ve 5 asist yaparak takımının en etkili isimlerinden olmuştu. Turnuvayı Türkiye 2. Bitirirken Olcan Adın ise Lionel Messi’nin de içinde bulunduğu turnuvanın en iyi 11’ine seçilmişti. O zamanki adıyla Türk Telekom Lig A'da yer alan Antalyaspor'da ilk maçına 4 Eylül 2004 tarihinde Bursaspor karşısında çıktı ve 90 dakika sahada kaldı. Takımıyla ligde gol atamayan Olcan, o sezon takımıyla Türkiye Kupası’nda da süre aldı hatta Trabzonspor maçında 5-1 yenilseler de gösterdiği performans ile dikkat çekti. 15.05.2005 tarihinde Çanakkale Dardanel karşısında hayati maçta Göksel Gencer, Volkan Yaman, Mustafa Gürsel, Nihat Baştürk, Burak Yılmaz ve Taner Gülleri'yle birlikte 11 başlayan Olcan; İlkem Özkaynak, Selçuk İnan ve Mustafa Kocabey'li Çanakkale Dardanel'u 2-1'lik bir sonuç ile mağlup etti ve takımını zirveye taşıdı. 2004-05 sezonunda Antalyaspor’a kiralanan Olcan o zamanki adıyla Türk Telekom Lig A’da 26 maçta Antalyaspor formasını giydi. 10 asist yaptı. 2005-06 sezonu itibarıyla tekrar A takıma alınan Olcan Adın, antrenmanlardan sonra Nicolas Anelka ve Alex de Souza ile özel çalışmalar da yaptı. Alex ile vuruş tekniği ve topa hükmetme konusunda antrenman yapan Olcan, Anelka ileyse pozisyona grime ve adam eksiltme konusunda özel çalışmalar yapıyordu. 9 hazırlık maçında 3 gol atan Adın, o sezon ilk lig maçına ise Ekim ayında Konyaspor karşısında 56.dakikada Selçuk Şahin’in yerine girerek çıktı. İki lig maçında daha şans bulan Adın iki tane de Türkiye Kupası maçında forma giydi ve hazırlık maçları ile bilrikte takımıyla toplamda 14 maça çıktı ve 3 gol attı. Sezon sonunda ise sözleşmesini 3 yıl daha uzattı. 2006-07 sezonunda ise 11 hazırlık maçına çıkan Olcan Adın, 5 Türkiye Kupası, 2 Avrupa Kupası, 2 Süper Lig maçında şans bulmuştur. İnegölspor ile oynanan Kupa maçında bir de gol atan Olcan, böylelikle Fenerbahçe ile ilk resmi golünü atmıştır. Olcan, hazırlık maçında da gol atmıştır. O sezon 2 Avrupa Kupası’nda forma giyen Adın, ilk Avrupa maçına 1 Ağustos 2006 tarihinde B36 Torshavn takımı ile oynanan 2.Eleme Turu aşamasındaki UEFA Şampiyonlar Ligi maçıyla çıkmıştır. Fenerbahçe daha sonra elenerek UEFA Kupası’nda yolluna devam etmiş ve Olcan Adın ilk UEFA Kupası maçına da AZ karşısında 14 Şubat 2007 tarihinde çıkmıştır. Zico yönetimindeki takımda Uğur Boral’ın yerine 66.dakikada oyuna giren Adın, takımının 3-1’den maçı 3-3’e getirmesinde büyük pay sahibi olmuştur. Sezon sonunda ise takımı 100.yılında Süper Lig şampiyonu olmuş ve Olcan da kariyerindeki ikinci kupayı kaldırmıştır. 2007-08 sezonunda Brezilyalı teknik adam Zico tarafından kadroda düşünülmeyen Olcan için Antalyaspor bonservisini almayı talep etse de bu talep kabul edilmemiştir. Süper Lig ve 1. Lig'den birçok teklif alan Adın, millî takımlardan tanıdığı Karşıyaka hocası Engin İpekoğlu ve Karşıyaka kulübünün transfer danışmanı Rıdvan Dilmen’in de isteğiyle Karşıyaka’ya kiralanmıştır. İlk maçına 26 Ağustos 2007’de Giresunspor karşısında çıkan Olcan , ilk golünü ise 15 Eylül 2007 tarihinde Diyarbakırspor karşısında attı. Mart 2008 tarihine kadar 5 gol atan Olcan, 24 Mart 2008’de de eski takımı olan Antalyaspor ağlarına çok uzak mesafeden bir gol atmıştır. Maçın ardından Olcan, “Ofansif orta saha oyuncusu olarak görevim, asist ve gollerle hücuma katkı sağlamak. Ancak gol attığımda, yaptığım iş daha net görünüyor” açıklamalarında bulunmuştur. Karşıyaka ile son resmi maçına, kendisini profesyonel futbola kazandıran Kartalspor karşısında çıktı. Reha Kapsal'ın teknik direktörlüğünü yaptığı Karşıyaka'da Cihan Yılmaz ve İnanç Gültekin'le birlikte mücadele veren Olcan, ilk göz ağrısına acımadı ve 2 kez Kartalspor filelerini sarstı. Kartalspor, eski öğrencisinin bu gollerine aynı şekilde karşılık verince Kartal İlçe Stadyumu'nda seyircisiz oynanan maç, 2-2 sona erdi. Olcan maçın adamı oldu. Karşıyaka ile 32 lig, 1 kupa maçına çıkan Olcan Adın, 8 gol atarken 11 asist ile takımının en çok asist yapan ismi oldu. 2008-09 sezonu başında ise “Artık oynamak istiyorum.” Ifadelerinde bulunmuş ve forma şansı bulamayacağından dolayı Fenerbahçe’den ayrılma kararı almıştır. Bu gelişemelerin üzerine Nurullah Sağlam’ın çalıştırdığı Gaziantepspor Olcan Adın’a talip olmuştur ve Olcan Adın bir diğer Fenerbahçe’li Kemal Aslan ile birlikte sözleşme imzalamıştır. İmzadan kısa bir sure sonra Gaziantepspor kulübü Fenerbahçe kulübüne bonservis ödememiş ve Fenerbahçe de oyuncularını geri çağırmıştır. İlerleyen günlerde ise paralar yatınca Olcan da Gaziantepspor’da kalmıştır. İlk sezonunda ilk maçına Eylül 2008’deki Beşiktaş maçında çıkan Adın, 57.dakikadan itibaren Murat Ceylan’ın yerine girerek mücadele etmiştir. Nurullah Sağlam döneminde ligde sadece 8 maça çıkan Olcan, bu maçların hiç birinde ilk 11’de başlamamıştır. Toplamda ise 12 lig maçında forma giyen Olcan, bu maçların 4 tanesine Nisan ayı itibarıyla teknik direktörlüğe geirilen Portekizli teknik adam Jose Couceiro yönetiminde çıkmıştır. Türkiye Kupası’nda ise içinde gol attığı Çaykur Rizespor ve Gaziantep Büyükşehir Belediyespor maçları olmak üzere 3 maçta oynayıp 2 tane de gol atmıştır.Ligde sadece 398 dakika forma şansı yakalayan Olcan Adın, Portekizli Teknik adam Jose Couceiro’nun teknik adamlığa geldikten sonra İsmail Köybaşı, Armand Deumi, Ivan de Souza, Murat Ceylan, Erman Özgür, Bekir İrtegün, Mehmet Yozgatlı ve Cristian Zurita ile birlikte “15” numaralı formasıyla değişilmez oyuncusu olmuştu. Ivan de Souza’nın sol bekte görev yapmasıyla da sol açık mevkiine geri dönmüştür. 2009-10 sezonunda da Rodrigo Tabata, Julio Cesar ve Beto ile Couceiro’nun hücum hattını oluşturan Adın, bir dönem Fenerbahçe’de giydiği “29” numaralı formayı sırtına geçirdi ve ilk maçına 9 Ağustos 2009 tarihinde Galatasaray karşısında çıktı. Couceiro’nun ayrılmasının ardından da formasını kaptırmayan Adın, Tolunay Kafkas ile birlikte de takımının değişilmez ismi oldu. İlk golünü 1 Kasım 2009’da Diyarbakırspor ağlarına attı. Bu gol aynı zamanda Süper Lig kariyerindeki ilk golü oldu. Bu golden yalnızca 1 hafta sonra Manisaspor ağlarını da havalandırdı ve sezon boyunca 30 lig maçında görev yaptı 1 tane de Kupa maçında oynadı. Toplamda 3 gol atan Olcan, 2.652 dk sahada kalarak o sezona kadar en fazla maç yaptığı sezonu yaşadı. 2010-11 sezonunda Tolunay Kafkas ile flaş bir başlangıç yapan ve Zydrunas Karcemarskas, Emre Güngör, Yalçın Ayhan, Serdar Kurtuluş ve Orhan Gülle gibi isimlerle dikkat çekti. O sezon ilk golünü 6 Kasım 2010 tarihinde Ankaragücü’ne atan Adın, 2. Golünü ise bir hafta sonra eski takımı Fenerbahçe’ye attı. Takımı bu maçı 2-1 kazandı. Sezon boyunca Süper Lig’de 27 tanesi ilk 11 olmak üzere 33 maça çıkan Olcan, 12 tane gol attı ve takımının o sezon en skorer ismi oldu. Olcan’dan sonra da devre arasında transfer edilen Cenk Tosun skora en çok etki eden isimlerden oldu. Rodrigo Tabata’nın takımdan ayrılışı ve Ivelin Popov ve Ismael Sosa’nın takıma katılışıyla ileri uçta görev yapan Cenk Tosun’un arkasında görev almaya başladı ve Beşiktaş’a rekor bonservis bedeliyle transfer olan Rodrigo Tabata’nın hücumdaki liderliğini eline aldı. Olcan ayrıca 19 Mart 2011 tarihinde İBB takımına 3 gol atarak kariyerindeki ilk hat-trick'ini yapmış oldu. Türkiye Kupası’nda da takımıyla yarı finale kadar çıkan Adın, Çeyrek final’de Galatasaray’ı eleyerek flaş bir sonuç alsa da Yarı final’de takımıyla Beşiktaş’a boyun eğdi. Olcan 20 Nisan 2011’de oynanan ve elendikleri bu maçta biri yaklaşık 30 metre mesafeden olmak üzere 2 gol kaydetti. Takımı ligde gösterdiği performansın ardından ligi 4.sırada bitirdi ve Avrupa kupalarına katılma hakkı kazandı. 2011-12 sezonu başında da transferin en gözde futbolcuları arasında girmeye başardı. 2011-12 sezonunda ise Julio Cesar, Yalçın Ayhan, Jorginho ve Beto gibi isimlerle yollar ayrıldı ve Yasin Pehlivan, Bekir Ozan Has, Gilles Binya gibi isimler kadroya katıldı. Sezonu erken açan Gaziantepspor Rumen temsilcisi CFR Cluj ve Rubin gibi takımlarla maç yaptıktan sonra Olcan’lı kadrosuyla Temmuz ayında UEFA Avrupa Ligi 2.Ön Eleme Turu maçında FK Minsk ile karşılaştı. İlk maç 1-1 berabere sonuçlanırken, 2. Maçı Antep kendi evinde 4-1 kazandı ve gollerden biri 90.dakikada Olcan Adın’dan geldi. Olcan böylelikle ilk uluslararası golünü kaydetti. 3.ön eleme turunda ise Polonya ekibi Legia Warszawa’ya boyun eğen Gaziantepspor, turnuvaya veda etti. Olcan Adın sezonun ilk yarısında ligde 14 maça çıkarken 4 gol attı. İlk golünü Fenerbahçe’ye, Fenerbahçe ve Kartalspor’dan da arkadaşı olan Volkan Demirel’e 29.dakikada 29 metreden “29” numaralı forması ile frikik vuruşuyla attı. Maçtan takımı 3-1 mağlup ayrılırken, Olcan Adın da 50.dakikada sakatlanarak maçı yarıda bıraktı. 3 hafta sahalardan uzak kalan Adın, 6.haftadaki Sivasspor maçının son yarım saatlik diliminde sahalara geri döndü. Bu maçtan bir hafta sonra Gençlerbirliği ile oynanan karşılaşmada 2 asist yaptı ve göz doldurdu. Bir hafta sonra ise Türk Telekom Arena’da sürpriz bir şekilde Abdullah Ercan yönetimindeki Antepspor’un Galatasaray’ı 4-2 mağlup ettiği maçta 1 asist yaptı ve Colin Kâzım Richards ve Sabri Sarıoğlu’nun kanadında yarattığı pozisyonlarla maçın adamı seçildi. Sezonun ilk yarısında 13 lig maçında 4 gol atan Adın, 5 tane de assist yaptı ve 9 gole direct etki etti. Devre arasında ise Galatasaray’ın 3 Milyon Euro + Serkan Kurtuluş veya Aydın Yılmaz ikilisinden birini önerdiği iddia edildi. Ancak transfer gerçekleşmedi ve Galatasaray 2,75M Euro bedel ile Yiğit Gökoğlan’ı kadrosuna kattı. Olcan Adın ise 3.250.000 € + kiralık olarak Marek Sapara karşılığında Trabzonspor’un yolunu tuttu. Ara transfer döneminde Galatasaray teknik direktörü Fatih Terim'in takımında görmek istediği futbolcularin başında geldiği açıklandı. 28 Aralık 2011 tarihinde Trabzonspor'a transfer oldu. 30 Aralık 2011 tarihinde ise ilk idmanına çıktı. Ara transfer dönemi kampında aynı otelde konaklayan Trabzonspor ve Gaziantepspor yöneticileri bir araya gelerek son detayları da ortadan kaldırınca Olcan Adın’ın 4 yıllığına Trabzonspor’a transfer olduğu açıklandı. Sezonun ikinci yarısında ise Antalyaspor, Fenerbahçe ve genç millî takımlardan takım arkadaşı olan Burak Yılmaz’ın evinde konaklayan Olcan Adın, ilk maçına ligin 2.yarısının ilk maçında İBB karşısında çıktı ve 90 dakika forma giydi. Trabzonspor’un kendi sahasında çıktığı ilk maçı olan Samsunspor maçında ise yine ilk 11’de başlayan Adın, iç sahadaki ilk maçında golünü attı. Maçın ardından ise “İnsan gol atmayı düşününce topun da nereye gidebileceğini hissedebiliyor. Ona göre pozisyon alıyor. Samsunspor maçı öncesi de gol atacağımı düşündüm. Gol atamasam bile en azından takımım adına yararlı işler yapmam gerektiğini düşündüm. Maçın ilk yarısında gole çok yaklaştım ancak ikinci yarıda atmak nasip oldu. Pozisyonda aslında ben Burak’ı topla buluşturmak istedim ama ayağı takıldı, sonrasında Colman vurdu kaleciden dönen topu ben filelere gönderdim. Biraz da tesadüf oldu. İlk 11’de çıktığım ilk maçta gol atmak tarif edilemez bir duyguydu benim için. Golün görüntüsünü sürekli izliyorum.” Ifadelerinde bulundu. Trabzonspor ile ilk Avrupa maçına ise PSV karşısında çıkan Adın, 16 Şubat 2012’de oynanan maçta dakikalar 33’ü gösterdiğinde bir de gol attı. Takmı her iki maçta da galip gelemeyince turnuvadan elendi. Türkiye Kupası’nda da takımıyla beraber olduğu 2 maçta da görev yapan Adın, Antalyaspor maçında bir de asist yaptı ancak yeteli olamadı ve Türkiye Kupası’ndan da elendiler. Normal sezonda Ligde Trabzonspor forması ile 13 maça çıkan Adın, 4 gol attı ve 2 asist yaptı. Süper Final’de ise 6 maçta da görev yapan Adın, 3 asist yaptı ve Beşiktaş ağlarına bir de gol attı. Beşiktaş ağlarına golü frikikten atan Olcan, “92” numaralı formasıyla Trabzonspor ile ilk frikik golünü de atmış oldu. 2012-13 sezonunda ise Şenol Güneş yönetimindeki Trabzonspor’da “92” numaradan “29” numaraya geçen Adın, ilk maçına Videoton karşısında çıktı maç 0-0 sonuçlandı. İkinci maçta ise Adın’ın oynayamadığı karşılaşmada Trabzonspor penaltılarda rakibine boyun eğdi ve turnuvaya Eleme Turu’nda veda etti. 2012-13 sezonunda ilk golünü 7.haftada oynanan Kasımpaşa maçında attı. 33 metreden 112 KM/H hızla topa vuran Olcan’ın golü o hafta haftanın golü seçildi. Sezon boyunca takımıyla ligde 30 maça çıkan Olcan, 7 gol attı ve bunların 2 tanesini frikikten kaydetti. Bunun yanında 8 asist yapan Adın, Adrian ile skora en çok etki veren isim oldu. Kupa’da ise 11 maç - 2 gol ve 6 asist istatistiğiyle oynadı ancak takımı Final’de kupayı Fenerbahçe’yi geçemedi. 2013-14 sezonunda ise adı Beşiktaş ve Galatasaray ile anılsa da Trabzonspor oyuncuyu satmadı ve Olcan Adın kadroda kaldı. Kadro Florent Malouda ve Jose Bosingwa gibi isimlerle güçlendirildi. O sezon eleme turunda ilk olarak Derry City karşısında forma giyen Adın, Mustafa Reşit Akçay yönetimindeki takımda sol açık mevkiisinde ilk maçında 2 asist yaptı. İkinci maçta da Dinamo Minsk’i geçen takım gruplara katılma hakkı kazandı. Olcan Adın, Malouda’nın sol kanat mevkiinde görev yapmasıyla hocası tarafından Sol bek mevkiine çekildi. Sol bek mevkiinde skora katkı veremeyen Adın, Kukesi maçlarını boş geçse de Limassol maçlarında 3 gol 1 asist, Legia Warszawa maçlarında 2 gol attı. Lazio maçlarında skoru değiştiremeyen Olcan, 28 Kasım 2013 günü oynanan Apol Limassol maçında hat-trick yaparak Trabzonspor tarhine bir Avrupa maçında 3 gol veya daha fazlasını atan ilk futbolcu olarak tarihe geçti. Bu performansının ardından da Western Union tarafından yapılan oylama da grup aşamasının en iyi oyuncusu oldu. Olcan aynı zamanda 5 gol + 2 asist yaparak 7 gole direkt etki etti ve UEFA Avrupa Ligi’nde skora en çok etki eden 3 isimden biri oldu. Devre arasında Beşiktaş ve Galatasaray'ın gündemine yine girdi ancak kulübü anca sezon sonunda oyuncuyu satabileceklerini açıkladı. Takımı bir sonraki turda Juventus ile eşleşti ancak ikisi de 2-0 olmak olmak üzere iki maçta da mağlup oldu. Bu sonuçların ardından takımın başına yardımcı antrenör Hami Mandıralı getirildi. Olcan ise sezon boyunca Avrupa’da 14 maç-5 gol-6 asist, Süper Lig’de 33 maç-10 gol-9 asist ve Türkiye Kupası’nda ise 1 maça çıktı. Süper Lig’de attığı 10 golün tamamını sol ayağı ile atan Olcan Adın, Süper Lig’de sol ayağıyla en çok gol atan isim oldu. Ayrıca 19 gole direkt etki eden Adın, takımının skora en çok etki eden ismi oldu. Takımının en çok mesafe kat eden, şu çeken ve sprint atan ismi de olan Olcan, 30.haftada oynanan Erciyesspor maçında 34.4 KM/H hıza ulaşarak Süper Lig tarihinde en yüksek hıza ulaşan futbolcu oldu. 2014-15 transfer dönemi öncesinde ise adı Beşiktaş ile de anılan Olcan Adın ile Galatasaray, 30 Haziran 2014'te görüşmelere başlandığını borsaya bildirmiş, 4 Temmuz 2014'te ise anlaşmaya vardığını açıklamıştır. Galatasaray, Olcan Adın transferi için Trabzonspor'a 4 milyon euro ödemiş ve 2 yıllığına Salih Dursun'u kiralık olarak vermiştir. Burak ve Selçuk ile 15 yaşından bu yana tanıştıklarını ifade eden Olcan Adın, “Burak Yılmaz ve Selçuk İnan çocukluk arkadaşım. Birbirimizi iyi tanıyoruz ve sürekli görüşüyoruz. Benim için çok güzel olacak” ifadelerinde bulunmuştur. Galatasaray ile ilk resmi maçına 25 Ağustos 2014 günü 2014 Türkiye Süper Kupası'nda çıktı. Bu maçta seri penaltılarda da 1 gol atan Olcan, takımının penaltılarda kaybetmesine engel olamadı. Olcan, 2014-15 sezonunda Galatasaray adına ilk lig maçı olan Bursaspor maçında yedek oturdu, oyuna son 15 dakikada dahil oldu ve 90.dakikada da bu maçta kendisinin Galatasaray formasıyla ilk golünü de atmış oldu. Yaşadığı sorunlar dolayısıyla 2016 transfer döneminde Galatasaray tarafından sözleşmesi tek taraflı olarak feshedilmiştir. Galatasaray ile olan sözleşmesi takım tarafından feshedildikten sonra bir süre boşta kalan futbolcu, 2016 yılı Aralık ayında Akhisar Belediyespor ile 1,5 yıllık sözleşme imzaladı. Olcan Adın, Antalyaspor'da sadece iki kez Türkiye Kupası maçında görev almış, fakat lig maçlarında ilk on bire girememiştir. Son aylarda da sakatlık yaşayıp kadroya giremeyen Olcan Adın futbolu bu kulüpte bırakmıştır. Olcan Adın ilk kez 1 Kasım 2008'de oynanacak Türkiye 18 yaş altı millî futbol takımı-Mısır U-18 maçı için Selçuk İnan, Kerim Zengin, Orhan Şam, Hakan Özmert, Serkan Kırıntılı ve Yiğit İncedemir gibi isimlerle aday kadroya çağrıldı. İlk maçına bu maçın 78.dakikasında Yusuf Diner'in yerine girerek çıkan Adın, bu maçın rövamşı ve Mart ayında oynanan Nijerya maçı olmak üzere bu seviyede 3 maçta forma giydi. Gerek Türkiye 18 yaş altı millî futbol takımı gerek de kulüp takımındaki performansıyla dikkat çeken Olcan Adın, Müjdat Yalman tarafından ilk kez Türkiye 18 yaş altı millî futbol takımı kategorisi için Mart 2003'te millî takıma çağrıldı. Ergün Teber, Selçuk İnan ve Burak Yılmaz gibi isimlerle bu seviyedeki ilk maçına 11 Mart 2003 günü Rusya karşısında çıkan Adın, daha sonra Stevan Vilotic Turnuvası ve SBS Kupası gibi özel turnuvaların yanı sıra 2004 Avrupa 19 Yaş Altı Futbol Şampiyonası elemeleri ve 2004 Avrupa 19 Yaş Altı Futbol Şampiyonası'nda da "7" numaralı formasıyla süre aldı. Bu kategoride toplam 28 maçta süre aldı. Türkiye 19 yaş altı millî futbol takımı ile 2004 yılında düzenlenen UEFA 19 Yaş Altı Şampiyonası'nda ise final oynadı. 21 Eylül 2004 tarihinde oynanacak Portekiz U-20 maçı için ilk kez Türkiye U-20 takımına çağrılan Olcan, Hakan Aslantaş, Selçuk İnan ve Burak Yılmaz'ın da formasını giydiği takımda 11 maçta görev yaptı. 2005 Haziran ayında Hollanda'da düzenlenen Dünya Gençler Futbol Şampiyonası'nda Türkiye 20 yaş altı millî takımı'yla da iyi bir performans sergileyerek turnuvanın en çok göze batan oyuncularından biri olmuştur. Ağustos 2005 geldiğinde ise Reha Kapsal tarafından Türkiye A2 takımına çağrılan Olcan Adın, Umut Bulut, Uğur Uçar, Sezer Öztürk, Bekir İrtegün, Mehmet Topuz ve Sabri Sarıoğlu'nun da o dönem formasını giydiği takımda 9 maça çıktı.İlerleyen tarihlede tekrar millî takıma çağırılmayan Adın, kulüp seviyesinde gösterdiği performansa rağmen Guus Hiddink tarafından ne A millî takıma ne de A2 millî takıma davet edilmemesi nedeniyle Medya'da sıkça tartışma konusu oldu. 2002 yılından itibaren U-18, U-19 ve U-20 millî takımlarında forma giyen Olcan Adın, Şubat 2012 tarihinde ise Serdar Aziz, Semih Kaya, Alper Potuk, Olcay Şahan ve Soner Aydoğdu gibi ilk kez Millî formayı giyecek isimlerle A millî takımın yeni antrenörü Abdullah Avcı tarafından millî takıma çağrıldı. 29 Şubat 2012 tarihinde ise Bursa’da Slovakya ile oynanan özel maçta ilk kez A millî takımın formasını taşıdı. O sezon millî takımın birçok eleme baçına çıkmasına rağmen kendi mevkiinde forma giyen Mehmet Ekici, Tunay Torun ve Sercan Sararer gibi isimler tercih edilince kadroya davet edilmedi. 2013 yılında da Trabzonspor formasıyla birçok gol atıp birçok asist yapsa da Abdullah Avcı tarafından düşünümedi. Avcı'nın ayrılmasıyla ise yerine Fatih Terim getirildi. Olcan ise Fatih Terim tarafından Ekim 2013'te ise Cenk Tosun ile birlikte millî takımın Estonya ve Hollanda maçları kadrosuna çağrıldı. Estonya maçında 87.dakikada Arda Turan'ın yerine girerek süre alan Adın, 2014 FIFA Dünya Kupası'na gitme adına hayati önem taşıyan maçta Fenerbahçe Şükrü Saracoğlu Stadyumu'nda Wesley Sneijder, Arjen Robben gibi isimleri bulunduran Hollanda karşısında ilk 11'de başladı. Bu maçta Wesley Sneijder ve Arjen Robben'in gollerine engel olunamayınca Türkiye turnuvaya veda etti. Gerek UEFA Avrupa Ligi gerek Süper Lig performansıyla dikkat çeken Olcan, 2014 yılında da millî futbol takımına davet edildi. 5 Mart 2014 tarihinde ise Ankara’da oynanan özel maçta İsveç’e karşı A millî takım formasıyla ilk golünü kaydetti. NOT:"Ev sahibi olarak Türkiye baz alınmıştır." Himen Himen veya halk arasında bilinen adıyla kızlık zarı, kadınlarda vajinal açıklığı çevreleyen veya kısmen kaplayan zarımsı bir doku. Genellikle 1–2 cm kadar içeride ve 2–3 mm kalınlığındadır. Oldukça çeşitli şekiller alabilen bu doku genellikle hilal şeklindedir ve kılcal damarlarla çevrilidir. Himen adı Eski Yunan'daki evlilik ve düğün tanrısı Hymenaeus'tan gelir. Kızlık zarının yenilenmesi için himenoplasti plastik cerrahisi yaygındır. Kızlık zarı, isminden dolayı zar gibi düşünülse de aslında bir zar değildir. Gebeliğin 7-12. haftaları arasında embriyoda dış cinsiyetin gelişmesi gözlenir. Bu sırada embriyodaki genital duvarlar birleşip yapışarak erkeklerde testis torbasını oluştururken kadınlarda bu duvarlar ayrılarak küçük (labia minora) ve büyük (labia majora) dış dudakları oluştururlar. Ayrılma sonucunda ortada kalan zarımsı doku kızlık zarı adı verilen yapıları oluşturur Kızlık zarı tüm kadınlarda yaklaşık olarak aynı yerdedir. Küçük dudakların arkasında, vajenin hemen girişinde, tabanı vajen duvarında olan ince bir deri kıvrımıdır. İlk ilişki ile olan ağrı, kanamanın en büyük nedeni, beden ve zihindeki gerginliğin tüm bedenle birlikte vajen kaslarını da kasması, buna bağlı girişin daralması ve hatta kapanmasıdır. Oysa vajen esneyebilen ve uzayabilen bir yapıdadır. Vajen esnediğinde onun bir parçası olan kızlık zarı da esner ve açılır. Bu durumda ilişkide ağrı ve acı olmaz. Kızlık zarı pek çok anatomik varyasyona sahiptir. Anüler Hymen (yuvarlak halka): Kızlık zarı yuvarlak halka şeklinde olup ortasında yine halka şeklinde bir delik bulunur. Ortadaki delik çok büyük bir penisin veya penis ile aynı etkiyi gösteren bir maddenin (örneğin dildo) geçişine rağmen zar yırtılamayabilir. Bu durumda "hymen duhule müsait" denir. Halk arasında ise "esnek zar" tabiri kullanılır. En sıklıkla görülen hymen şeklidir(%60-95 oranında) Kresentrik Hymen (yarımay): Zar yarımay şeklindedir. Üst kısımda zar daha incedir veya hiç yokken arka kısımda belirgindir. Görülme sıklığı %3.5 ile %20 arasında değişmektedir. Bu tür zarlar genelde ilişki sırasında yırtılmaz. Septalı Himen (ara bölmeli): Kızlık zarının orta kısmında boşluğu bölen, zara ait ara bir doku parçası vardır. Görülme sıklığı %1.5-5 arasındadır. Kribriform himen (çok delikli, kalburumsu): Hymenin ortasında tek değil birden fazla delik vardır. Bu görüntüsü ile adeta bir "kalbura" benzer. Görülme sıklığı %1'den daha azdır. İmperfore himen (deliksiz): Hymenin ortasında delik yoktur ve vajina girişi tamamen kapalıdır. 2000 kızın birinde görülen bir durumdur. Bu zara sahip kızlar hiç adet kanaması görmezler. Normal şekilde gerçekleşen kanama vücut dışına atılamaz ve hymen arkasında vajina içinde birikir. Oldukça ağrılı bir durumdur ve mutlaka cerrahi bir işlemle açılması gerekir. Mikroperfore himen (Küçük delikli): Zarın ortasındaki delik çok küçüktür. Adet kanaması olur ancak oldukça ağrılıdır. Bazen cerrahi müdahale ile açılması gerekebilir. Multipar himen (Doğum yapmışlarda bulunan): Normal doğum yapmış kadınlarda kızlık zarı doğuma bağlı yırtılır ve geriye kalan kısımlar "karinkül (hymen artığı)" olarak adlandırılır. Ayrıca kızlık zarının çok kalın yahut esnek olmayan şekilde gelişmesi durumunda ilişkiye engel durum yaratacağından ötürü jinekolog tarafından bir müdahele gerekebilir. Kızlık zarı en kolay bebeklik ve ergenliğe ulaşılmadan önce çocukluk sırasında görülür. Ergenlik sonrası incelir yahut kendi üzerine katlanır. Kızlık zarınnın şekli tarif edilirken adli tıp doktorları tarafından saat kadranı kullanılır. Sırt üstü yatmış hasta da saat 12 pozisyonun üretranın altında ve saat 6 pozisyonu anüse yakın olarak bulunur. Kızlık zarının anatomik olarak bilinen bir fonksiyonu yoktur. Bu doku ilk cinsel ilişki sırasında anatomik yapıya göre esneyip genişler veya laserasyona uğrar ve kanar. Bu sebepten pek çok toplumda kızlık zarı ile kadının bekâreti ilişkilendirilir. Bazı toplumlarda kızlık zarının hasara uğramış olması kadında bekâretin bozulduğuna kanıt olarak gösterilir. Jordan Rudess Jordan Rudess (Jordan Charles Rudess (d. 4 Kasım 1956), 9 yaşında Julliard School of Music'de ciddi klasik eğitimine başlayan, Liquid Tension Experiment albümü sonrası Amerikalı progressive rock-metal grubu Dream Theater'a dahil olan, progressive rock klavyecisi, kompozitör, piyanist. Rudess 1956 yılında Yahudi bir ailenin çocuğu olarak dünyaya geldi. Yeteneği, ilk olarak 2. sınıf öğretmeni tarafından keşfedildi. 9 yaşında klasik piyano eğitimi almak üzere Juilliard Müzik Okulu'na girdi fakat yaşı ilerledikçe sentezör (ing. synthesizer) ve progresif rock müziğe daha çok ilgi duymaya başladı. Eğitmenlerinin ve ailesinin tavsiyelerine kulak asmayarak şansını progresif rock klavyecisi olarak denemeye karar verdi. 1980'lerde çeşitli projelerde rol aldıktan sonra, 1994 yılında "Listen" albümünü yayınlayarak "Keyboard Magazine" dergisinin okurlarına düzenlediği anket sonucunda en iyi genç yetenek olarak seçilmesiyle ulusal bazda şöhreti yakaladı. Bunun sonucunda iki grup Rudess'i kadrolarında görmek için ona teklif sundular. Bunlar The Dixie Dregs ve Dream Theater'dı. Rudess yeni evli olduğu ve ailesine daha fazla zaman ayırabilmek için bir nevi part-time çalışabileceği Dregs'i seçti. Dregs'te çaldığı sırada grubun davulcusu Rod Morgenstein ile bir ikili çalışmaya imza attı. Bu ortaklık, bir elektrik kesintisi sebebiyle grubun diğer üyelerinin enstrümanlarının devre dışı kalması sonucunda Rod Morgenstein ve Rudess'in çalmaya devam etmesiyle oluştu. İkili "Rudess/Morgenstein Project" ya da kısaca "RMP" adıyla bir albümü piyasaya sürdüler. 1997 yılında Magna Carta Records, Mike Portnoy'dan bir "süper grup" kurmasını istedi. King Crimson grubunun bas gitaristi Tony Levin ve Dream Theater grubunun solo gitaristi John Petrucci'nin de bulunduğu bu projede Rudess de kalvyeci olarak görev alıyordu. Liquid Tension Experiment adı verilen bu grubun çıkardığı 2 albümün çalışmaları esnasında Portnoy ve Petrucci Dream Theater'ın klavyecisi olarak Rudess'i görmek istediklerini kendisine bildirdiler. Rudess'in teklifi kabul etmesiyle birlikte mevcut klavyeci Derek Sherinian'ı gruptan çıkardılar. Rudess 1999 yılında çıkardığı "" albümünden beri Dream Theater'ın klavyecisidir. Grupla birlikte 2002'de "Six Degrees of Inner Turbulence", 2003'te "Train of Thought", 2005'te "Octavarium", 2007'de "Systematic Chaos", 2009'da "Black Clouds & Silver Linings" ve 2011'de "A Dramatic Turn of Events" olmak üzere toplam 6 stüdyo albümü kaydetti. Bunun yanı sıra konser albümlerinde de yer aldı: "Live Scenes From New York", "Live at Budokan", "Score" ve "Chaos in Motion". 2010 yılında Rudess "Explorations for Keyboard and Orchestra" adındaki ilk klasik bestesini yaptı. 19 Kasım 2010'da Venezuela'da Chacao Genç Senfoni Orkestrası tarafından galası yapılan bu bestede konuk orkestra şefi olarak Türk sanatçı Eren Başbuğ bulundu. Galada, sentezör ve klavye kısımlarını Rudess kendisi üstlendi. 2011 yılında Rudess, MusicRadar tarafından yapılan ankette gelmiş geçmiş en iyi klavyeci olarak seçildi. Rudess ilham aldığı kişiler olarak Keith Emerson, Tony Banks, Rick Wakeman ve Patrick Moraz'ı göstermiştir. Ayrıca en sevdiği sanatçılar arasında Gentle Giant, Yes, Genesis, Pink Floyd, Emerson, Lake & Palmer, King Crimson, Jimi Hendrix, Autechre, ve Aphex Twin bulunmaktadır. Atabetü'l-Hakayık Atabetü'l-Hakayık, Edip Ahmet Yükneki'nin 12. yüzyılda, Karahanlı beylerinden Muhammed Dâd Sipehsalar'a hediye ettiği, hadis ve Arapça beyitlere dayanarak yazdığı şiirlerle, ahlaklı insan olmanın yollarını, ahlak ilkelerini açıklamış, çeşitli ahlakî öğütlerde bulunmuş, İslamî düşünce ve görüşlere yol gösterici olmuştur. Hakaniye lehçesi ile yazılmıştır. Eserin adı günümüzde ""Hakikatlerin Eşiği"" şeklinde aktarılabilir. Modern zamanda ilk bilindiğinde "Hibetü'l-Hakayık" veya "Aybetü'l-Akayık" olarak, yanlış bir şekilde isimlendirilmiştir. Eserde dünyayı, Allah'ı, insanı bilmenin sadece bilim yoluyla olabileceği anlatılır. Bilginin faydası ve bilgisizliğin zararı hakkında olan konuyu işlemiştir. Nazım birimi beyit ve dörtlüklerden oluşan bu eserini şair, Yusuf Has Hacib'in Kutadgu Bilig’i gibi aruz vezniyle ve Kaşgar Türkçesi ile yazmıştır. Şairin bu eserini nerede ve ne zaman yazdığı kesin olarak bilinmemektedir. Eserin Kaşgar şivesiyle, Uygur harfleriyle yazılmış ilk yazması İstanbul'da Ayasofya Kütüphanesi'nde bulunmaktadır. MacBook Pro MacBook Pro, Apple'ın taşınabilir bilgisayar serisinin pro segmentindeki temsilcisidir. PowerPC'den Intel'e geçen ilk taşınabilir bilgisayardır. Dört ve sekiz çekirdekli işlemci seçenekleriyle gelir, 64GB'a kadar yükseltilebilen çift kanal LPDDR3 ramleri, NVIDIA 320M ekran kartı ve alüminyum kasası vardır. İşlemci olarak yeni nesil işlemcileri kullanan ürün serisinde çok çeşitli konfigürasyonlara yer verilmiştir. Yeni nesil Core i9 mobil işlemci ailesinin tercih edilebildiği yüksek kaliteli taşınabilir bilgisayarlar ergonomisi ve yüksek performansı ile dikkat çekmektedir. 2012 yılı sonunda duyurulan Retina Macbook Pro yüksek çözünürlüklü Retina ekrana ve tamamıyla Flash hafızaya sahiptir. 13", 15" ve 2019 yılının son çeyreğinde tanıtılan 16" olmak üzere günümüzde 3 tipte üretilmekte özellikleri çeşitlilik göstermektedir. 16 inçlik yeni MacBook Pro’nun çeşitli geliştirmeler yaptığı alanlardan bir tanesi de klavyesi. Şirketin kullandığı yeni Magic Keyboard; 1 mm hareket mesafesine ve geliştirilmiş makas tipi mekanizmaya sahip. Klavyede kimlik doğrulamayı kolaylaştıran ve hızlandıran Touch ID’nin yanı sıra ters döndürülmüş T biçiminde ok tuşları yer alıyor. Yeni MacBook Pro’nun öne çıkan bir diğer özelliği de bataryası oluyor. 100 watt – saatlik lityum polimer pil ile kablosuz ağ bağlantısıyla 11 saate kadar internette gezinebiliyor ve video izleyebiliyorsunuz. Güvenlik konusunda da kendisini sürekli geliştiren Apple, yeni dizüstü bilgisayarında Apple T2 Security Chip (Apple T2 Güvenlik Yongası) kullanıyor. Geliştirilmiş iç tasarımıyla Termal mimari olarak daha iyi performans alırken cihazda %28 daha fazla hava akışı beklenmektedir. Bu sayede de ısınmalar %35 oranında düşecek. Bu geliştirmeler sayesinde yeni MacBook Pro daha hızlı ve güçlü bir performans sergileyecek. İlk orijinal 15 inç MacBook Pro, 10 Ocak 2006'da Macworld Conference & Expo'daki Steve Jobs tarafından duyuruldu. 17 inçlik model 24 Nisan 2006'da tanıtıldı. İlk tasarım büyük ölçüde PowerBook G4'ten bir aktarımdı, ancak PowerPC G4 yongaları yerine Intel Core CPU'ları kullanıyordu. 15 inç MacBook Pro, 15 inç alüminyum PowerBook G4 ile aynı ağırlığa sahipti ancak 0,25 inç (0,25 cm) daha derin, 0,4 inç (1,0 cm) daha geniş ve 0,1 inç (0,25 cm) daha inceydi. PowerBook'daki diğer değişiklikler arasında dahili bir iSight web kamerası ve çekildiğinde kolayca ayırmak için tasarlanmış bir manyetik güç bağlantısı olan dahili MagSafe yer alıyordu. Bu özellikler daha sonra MacBook'a taşındı. Daha ince olan MacBook Pro'ya sığması için optik sürücünün boyutu küçültüldüğünden, PowerBook G4'teki optik sürücüden daha yavaş çalışıyor ve bu yüzden çift katmanlı DVD'lere yazamıyordu. Hem orijinal 15 inç hem de 17 inç model MacBook Pro'lar, PowerBook G4'te bulunan PC Kartı yuvalarının yerini alan ExpressCard / 34 yuvalarıyla birlikte gelmekteydi. Tüm birinci nesil 15 inçlik modellerde iki USB 2.0 bağlantı noktası ve bir FireWire 400 bağlantı noktası bulunurken, 17 inçlik modellerde üç USB 2.0 bağlantı noktası ve bir FireWire 400 bağlantı noktası bulunmaktaydı. İlk tanıtıldığında MacBook Pro, FireWire 800 veya S-Video bağlantı noktalarıyla birlikte gelmedi. Bir sonraki 15 inçlik model revizyonuna eklenmiş ve 17 inçin her sürümünde S-Video özelliği, bir DVI - S-Video adaptörü mevcuttu. 2560 × 1600 piksele kadar çözünürlüğe sahip harici ekranlar, çift bağlantılı bir DVI bağlantı noktasıyla desteklenmekteydi. Tüm modellerde dahili Gigabit Ethernet bağlantı noktası, Bluetooth 2.0 ve 802.11a / b / g bulunuyordu. Daha sonraki modellerde, taslak 2.0 spesifikasyonu olan 802.11n ve Bluetooth 2.1 desteği bulunmaktaydı. 14 Ekim 2008 tarihinde, şirket merkezindeki bir basın etkinliğinde Apple yetkilileri, "hassas alüminyum unibody(yekpare) muhafazası" ve MacBook Air'inkine benzer konik kenarları olan 15 inçlik yeni bir MacBook Pro duyurdu. Tasarımcılar MacBook Pro'nun bağlantı noktalarını kasanın sol tarafına kaydırdı ve optik disk sürücü yuvasını MacBook'a benzer şekilde önden sağ tarafa taşıdı. Yeni MacBook Pro'lar arasında kullanıcının değiştirebileceği iki ekran kartı vardı: 256 veya 512 MB ayrılmış belleğe sahip Nvidia GeForce 9600M GT ve 256 MB paylaşımlı sistem belleğine sahip GeForce 9400M. FireWire 400 bağlantı noktası kaldırılmış olsa da, FireWire 800 bağlantı noktası kaldı. DVI bağlantı noktası yerine Mini DisplayPort yuvası eklendi. Orijinal unibody MacBook Pro, kullanıcı tarafından çıkarılabilir bir pil ile geldi; Kullanıcılardan birisi sürekli video pil stres testi ile tek şarjda yaklaşık 4 saat kullanım imkânı verdiğini bildirirken, Apple bu bilgisayarda beş saatlik kullanım iddiasında bulundu. Apple, pilin 300 şarjdan sonra kapasitesinin yüzde 80'ini tutmaya devam edeceğini bildirdi. 11 Haziran 2012'de Apple, San Francisco'daki Apple Worldwide Geliştiriciler Konferansında, önceki modelden farklılaştırmak için "Retina ekranlı MacBook Pro" olarak pazarlanan üçüncü nesil MacBook Pro'yu tanıttı. Yeni model, Intel'in üçüncü nesil Core i7 işlemcilerini (Ivy Bridge mikro mimarisi), USB 3.0 ve yüksek çözünürlüklü 15,4" IPS 2880 × 1800 piksel Retina Ekranı içermekteydi. Diğer yeni veya değiştirilmiş özellikler arasında ikinci bir Thunderbolt bağlantı noktası, HDMI bağlantı noktası ve "MagSafe 2" olarak adlandırılan daha ince bir MagSafe bağlantı noktası bulunmaktaydı. Apple, 23 Ekim 2012'de daha az güçlü işlemciler gibi 15 inçlik sürümlere benzer ancak biraz daha düşük özelliklere sahip 13 inçlik bir sürüm de tanıttı. Apple, 27 Ekim 2016'da merkezindeki bir basın etkinliği sırasında dördüncü nesil 13 ve 15 inç MacBook Pro modellerini tanıtmıştır. Temel 13 inç modeli hariç tüm modeller çoklu dokunmatik özellikli OLED olan Touch Bar'a sahiptir. Touch Bar klavyenin üst kısmına yerleştirilmiş ve fonksiyon tuşları yerine kullanılmaktadır. Touch Bar modellerinde ayrıca Touch Bar'ın sağ ucunda güç düğmesi olarak kullanılabilen safir cam kaplı bir Touch ID sensörü bulunmaktadır. Yeni modeller ayrıca Retina MacBook'ta uygulanan ilk yinelemeden daha fazla kullanım sağlayan "ikinci nesil" kelebek mekanizmalı bir klavye de sunmaktadır. 13 inçlik model, öncekinden %46 daha büyük bir izleme dörtgenine sahipken, 15 inçlik model önceki nesilden iki kat daha büyük bir izleme dörtgenine sahiptir. Casuarina Casuarina. Gençlikte sivri, ileri yaşlarda dağınık tepe yapar. 30–40 m’ye kadar boy yapabilen ve hızlı büyüyen bir ağaçtır. Dalları at kuyruğuna benzer. Dallar gövdeden oldukça dar bir açı ile çıkar. Hep yeşil yaprakları 10–15 cm uzun,1 mm çaplıdır. Küçük, pulumsu ve çevresel biçimlidir. Birleşik fındık büyüklüğünde bir kozalakçık oluştururlar. 70-90 adet tohum içerirler. Çiçekler monoiktir. Erkek çiçekler sürgün ucundu kurul halinde, kat kat ve çevresel durumludur. Dişi çiçekler ise yanlardadır. Soğuğa karşı dayanıklı değildir. Donlara duyarlıdır. -7 c sıcaklıklara kadar dayanır. Sıcak iklim koşullarında yetişir. Sahillerde, kumluk, fakir ve çorak arazilerde ıslah ve ağaçlandırma gayeleri ile kullanılır. İyi drenajlı, nemli ve ıslak topraklarda iyi gelişir. ad = "Casuarina" Sources: Hurma Hurma ("Phoenix dactylifera"), palmiyegiller (Arecaceae) familyasından dekoratif yapraklı bir palmiye türüdür. Palmiyeler gibi tropikal, ılıman ve çöl ikliminin görüldüğü yerlerde yetişir. Kazık ve saçak kök yapısına sahiptir. Ağacın pürüzlü gövdesi gri ağırlıklı kahverengi gibidir. Kardeşlenme eğilimi vardır. Gövdesinden ve altından yavrular verebilir. Sıcağı, güneşi sever, soğuktan hoşlanmaz.Türkiye'de Akdeniz ikliminin olduğu yerlerde yetişir. Kuvvetli ve dengeli bir gübrelemeye gereksinim duyar. Azot, fosfor, potasyum, demir gibi besin maddelerine ek olarak bol miktarda magnezyum, çinko, mangenez ve az miktarda da bakır ve bor gereksinimi vardır. Yurt dışından kontrolsüz, hastalıklı hurma ithalatı kırmızı palmiye böceği gibi çok tehlikeli hurma ağacı zararlılarının yayılmasına yol açmıştır. Fark edilmesi oldukça zor olan ve sürekli gözetim gerektiren bu böcek hurma ağaçları için genellikle ölümcüldür. Kontrolsüz ve hastalıklı hurma ağaçlarının ithal edilmesi sonucu sadece hurmalar (phoneix dactyliferia) değil, Türkiye'deki çoğu palmiye türü bu böcek tarafından tehdit edilmekte ve bu böcek sonucu ölmektedir. Besleyici değeri oldukça yüksek olan hurma en temel vitaminler açısından oldukça zengindir. Özellikle de B9 vitamini yani Folik Asit, ve proteinleri bünyesinde barındırır. Ayrıca kalsiyum, magnezyum, potasyum, fosfor, demir ve sodyum mineralleri ile meyve şekeri açısından da zengin bir besindir. Bedensel ve zihinsel yorgunluğu azaltır. Vücuda enerji ve kuvvet verir. Cinsel gücü arttırır. Kansızlığa iyi gelir, kan yapıcıdır. Karaciğeri güçlendirir. Hamile ve yeni doğum yapmış olanların kendilerini toparlamasına çok yardımcı olur. Hamile kadının bebeğini besler, yapısındaki potasyum çocukların büyümesini sağlar. Ayrıca anne sütünü arttırır. Ülsere ve böbrek yetmezliğine fayda sağlar. Sindirim sistemi ve boşaltım sistemini temizler. Stresi ve gerginliği azaltır. Sindirimi kolaylaştırır ve kabızlığa iyi gelir. Hafıza kaybına da mani olur. Kansere, kalp ve damar hastalıklarına karşı koruyucudur. Kalp krizi riskini azaltır. Bronşit, verem, kuru öksürük ve soğuk algınlığına iyi gelir. Yaşlanmayı geciktirir. Vücut ve kemik gelişimini destekler ve kemikleri güçlendirir. Yasin Aktay Yasin Aktay, (d. 20. Åžubat 1966, Siirt) akademisyen, yazar. Adalet ve Kalkınma Partisi'nin eski dışişlerinden sorumlu Genel Başkan Yardımcısı. T.B.M.M. 25'inci ve 26'ıncı dönem AK Parti Siirt Milletvekili. Hâlen AK Parti'nin insan haklarından sorumlu Genel Başkan Yardımcısı ve parti sözcüsüdür. 20. Şubat 1966 tarihinde Siirt'te doğdu. İlk, orta ve lise eğitimini Siirt'te tamamladı. Aynı yıl girdiği ODTÜ sosyoloji bölümünden 1990'da lisans, 1993'te yüksek lisans ve 1997'de doktora dereceleri ile mezun oldu. 1999 yılında doçentlik ünvânını, 2005 yılında da profesör ünvânını almaya hak kazandı. Yasin Aktay, 1992-2012 yılları arasında Selçuk Üniversitesi Fen-Edebiyat Fakültesi sosyoloji bölümünde öğretim üyesi olarak çalıştı. Ankara Yıldırım Beyazıt Üniversitesi İnsan ve Toplum Bilimleri Fakültesi sosyoloji bölümünde Eylül 2012'den beri görev yapmaktadır. AK Parti'de 2014-2015 yılları arasında "dışişlerinden sorumlu Genel Başkan Yardımcısı" olarak görev aldı. 2006 yılından beri "Yeni Şafak" gazetesinde köşe yazarlığı yapmaktadır. Ankara merkezli Stratejik Düşünce Enstitüsü'nün onursal başkanıdır. TBMM'de "Parlamentolararası Birlik Grubu Türk Grubu Başkanı" olarak görev almaktadır. 1991'de Bryan S. Turner'dan yaptığı "Max Weber ve İslâm" isimli çevirisi kitap olarak yayımlanmıştır. 1992'de Selçuk Üniversitesi'nce sosyoloji bölümünde araştırma görevlisi olarak çalışmaya başlamıştır. 1993'te, "Political and Intellectual Disputes on the Academisation of Religious Knowledge" (Dini bilginin akademizasyonu üzerine siyâsî ve entelektüel tartışmalar) isimli tezi ile yüksek lisans programını bitirdi. 1997'de "Body, Text, Identity: The Islamist Discourse of Authenticity in Modern Turkey" (Beden, metin, kimlik: modern Türkiye'de İslâmi otantisite söylemleri) isimli doktora tezini yazarak bu programdan mezun olmuştur. 1999 Kasım ayında "Uygulamalı Sosyoloji" anabilim dalında "Doçent" unvanına sahip oldu. Akademik hayatı boyunca değişik dergilerde yüzden fazla yazısı İngilizce, Arapça dillerinde birçok makale ve çevirisi yayımlanmıştır. Türkiye Bilimler Akademisi (TÜBA)’nin 2001 yılı doktora sonrası yurt dışı araştırma bursunu kazanarak Nisan-Eylül 2001 tarihleri arasında ABD'nin Utah eyaletinde University of Utah bünyesinde Mormonların iş ahlakı ile Anadolu'da yeni gelişen burjuvazi sınıfının çalışma ahlakları arasında karşılaştırmalı bir çalışma yapmıştır. Bu çalışmanın birçok kısmı değişik dergilerde yayımlanmış,bu çalışmalar değişik konferanslarda sunulmuştur. 2003-2004 öğretim yılında Amerika Birleşik Devletleri'nde University of Maine'de Libra Foundation'ın davetlisi olarak "Sosyal Sorunlar ve Sosyal Değişim" ile "Orta Doğu Sosyolojisi" başlıklı dersleri vermiştir. Türkiye'nin toplumsal yapısı, uygulamalı sosyolojinin yöntem sorunları, hermenötik, beden sosyolojisi, modern ve postmodern dünyada kimlik ve farklılık politikaları, toplumsal tarih, din ve İslâm sosyolojisi ve felsefesi gibi konular özel bir ilgi alanlarındandır. 1992-2000 yılları arasında Vadi Yayınları'nın genel yayın yönetmenliğini yapmıştır. 1991 yılından beri yayımlanmakta olan sosyal bilimler, düşünce ve siyaset dergisi "Tezkire"nin genel yayın yönetmenliğini yapmaktadır. 2003 yılından beri yayımlanmakta olan "Sivil Toplum Dergisi"nin eş-editörlüğünü yürütmektedir. Ayrıca, "Avrupa Günlüğü", "Değerler Eğitimi Dergisi", "İnsan Hakları Dergisi", "Dinler Tarihi" dergilerinin yayın kurulu üyeliğini yapmaktadır. 2005 yılından beri kurumlar sosyolojisi anabilim dalında profesör ünvânına sahiptir. 2010 -2014 yılları arasında Stratejik Düşünce Enstitüsü'nün başkanlığını yürütmüştür. Eylül 2012'de AKP 4'üncü olağan kongresinde MKYK üyesi seçildi. International General Certificate of Secondary Education International Genel Certificate of Secondary Education veya IGCSE okul öğrencilerine verilebilen uluslararası bir eğitim belgesidir. IGCSE Cambridge Üniversitesi Uluslararası Sınavları yani "University of Cambridge International Examinations" (CIE) tarafından 1988'de geliştirilmiştir ve bugün CIE ve London Examinations (Edexcel International) tarafından sunulmaktadır. Müfredat ve sınavlarda kullanılan dil İngilizcedir. IGCSE genellikle 14-16 yaşındaki öğrenciler tarafından alınır ve bu öğrencileri daha ileri akademik çalışmalara ve belgelere hazırlar; bunlar arsında A level, AS Level öğrenimi ve IB Diploma Programı da vardır. Cambridge IGCSE dünya çapında birçok akademik müessese ve iş veren tarafından kabul görmekte, 100'den fazla ülkede alınabilmektedir. UCAS da IGCSE'yi İngiliz GCSE'ye denk kabul etmektedir. Cambridge IGCSE çok geniş bir öğrenim programı sunmakta ve çeşitli alanlardan birçok konuyu kapsamaktadır: Dil, Beşeri bilimler, Sosyal bilimler, Matematik, Yaratıcı, Teknik ve Mesleki çalışmalar. Diller içinde Türkçe de bulunmaktadır. Farklı yeteneklere ve yetenek seviyelerine sahip öğrencileri bireysel olarak geliştirmek için birçok konuda (derste) "Temel" (Core) ve "Extended" (Gelişmiş) seçenekleri mevcuttur. Not sistemi 8 puanlık bir skala barındırır: A* - G. A'dan E'ye kadar olan notlar O Level'in A'dan E'ye kadar olan notlarıyla eşittir. Bazı ülkelerde ve bazı üniversitelerde IGCSE liyakatı üniversiteye giriş gerekliliklerini kapsarken, çoğunlukla üniversiteye girişte kabul gören A Level, AS Level, IB ve US Advanced Placement kursları için bir "hazırlık, ön aşama" olarak görülmektedir. IGCSE İngilizce dersinde (hem İlk dil hem de İkinci dil seçeneklerinde) C notu olmak Birleşik Krallık'taki birçok üniversite ve diğer İngilizce konuşulan ülkelerdeki bazı üniversitelerde üniversiteye giriş için şart koşulan İngilizce yeterlilik seviyesine denk gelmektedir. 2004-2005'te, Cambridge IGCSE sınavlarına 60'tan fazla konuda 120'den fazla ülkeden öğrenci girmiştir. Victoria Gölü Viktorya Gölü (Ruandaca: Nyanza Gölü), Afrika'nın doğusunda Tanzanya, Uganda ve Kenya topraklarında bulunan dünyanın en büyük ikinci tatlı su gölüdür. Afrika'nın en büyük gölüdür. Nil Nehri'nin başlıca su kaynağını oluşturur. Büyük bölümü Tanzanya ve Uganda'da kalır; küçük bir bölümü Kenya'ya taşar. Toplam 68.422 km²'lik bir alanı kaplar. Dünya'daki tatlı su gölleri arasında Kuzey Amerika'daki Superior Gölü'nden sonra ikinci sırada yer alır. Kenarları düzgün olmayan bir dörtgen biçimindedir; batı kesimi dışında kıyıları derin girintilerle örülüdür. Kuzey-güney doğrultusunda uzunluğu 337 km'yi bulur; en geniş yeri ise 240 km'dir. Suları, Batı ve Doğu Rift vadileri arasında uzanan büyük platonun ortasındaki sığ bir çukuru doldurur. Göldeki 200'den fazla balık türünden ekonomik açıdan en önemlisi Tilapia'dır. Gölün su toplama alanı 238.900 km²'dir. Göl kıyıları birbirinden çok farklı özellikler gösterir. Güneybatı kıyısının hemen gerisinde 90 metreye varan uçurumlar yükselir. Bu uçurumlar batı kıyısında yerini Kagera Irmağı'nın deltasını oluşturan, papirüs ve bölgeye özgü dikenli ağaçlarla kaplı bataklıklara bırakır. Derin girintilerle oyulmuş kuzey kıyısı ise düz ve çıplaktır. Kuzeydoğu kıyısında ortalama 25 km genişliğinde bir koy 64 km kadar Kenya içlerine sokulur. Uganda'nın Kampala ve Entebbe kentleri gölün kuzey kıyısında kuruludur. Gölün güneydoğu köşesinde Speke, güneybatı köşesinde ise Emin Paşa körfezleri yer alır. Göldeki sayısız adanın en büyüğü Speke Körfezi'nin kuzeyindeki Ukerewe'dir. Kuzeybatı köşesinde ise 62 adayla Sese Adaları yer alır. Gölü besleyen ırmakların en büyüğü ve en önemlisi olan Kagera 1° güney enleminin hemen kuzeyinde, batıdan göle dökülür. Gölün batıdan aldığı öteki ırmaklardan yalnızca Kagera'nın kuzeyindeki Katonga önemli su taşır. Gölün tek gideğeni ise kuzey kıyısındaki Viktorya Nili'dir. Nil'in kaynağını arayan Avrupalılardan İngiliz kâşif John Hanning Speke, 1858'de gölü gördü ve daha önce Araplarca "Ukereve" olarak bilinen göle İngiltere kraliçesinin onuruna Viktorya adını verdi. Gölün ayrıntılı araştırmasını 1901'de Sir William Garstin gerçekleştirdi. Bu gölün nile açılan yerine; "Ripon Falls" denir. Bu keşfi de "Speke" yapmıştır. Fakat bu keşifte ona eşlik eden "Grand" gibi isimleri hastalık(sıtma) ve sakatlıklarından ötürü geride bırakmıştır. Mart 1964'te nilin başka bir kaynağı olan başka bir göl keşfedildi.Bu göle de Prenses Victoria'nın ölmüş eşi "Albert"ın adı verildi. Kadına Karşı Her Türlü Ayrımcılığın Yok Edilmesi Sözleşmesi Kadına Karşı Her Türlü Ayrımcılığın Yok Edilmesi Sözleşmesi ya da CEDAW (İngilizce: "Convention on the Elimination of All Forms of Discrimination Against Women"), 1979'da Birleşmiş Milletler Genel Kurulu tarafından kabul edilen uluslararası antlaşma. Birleşmiş Milletlerce 1979'da kabul edilen Kadınlara Karşı Her Türlü Ayrımcılığın Önlenmesi Sözleşmesi (CEDAW), Birleşmiş Milletler bünyesinde yer alan sekiz tane temel insan hakları sözleşmesinden biridir. Sözleşmeye taraf olan devletlerin sayısı 2015 yılı itibarıyla 189'dur. Inter Region Economic Network Inter Region Economic Network (IREN) Nairobi, Kenya'da kurulmuş bir sivil toplum örgütüdür. James Shikwati tarafından kurulan örgüt Afrika'nın gelişimi için serbest piyasa ekonomisini savunur. James Shikwati James Shikwati (d. 1970) Kenyalı liberteryen bir ekonomist ve Afrika'daki fakirliğin çözümü için serbest ticaretin geliştirilmesini savunan IREN'in kurucusudur. Afrika'ya yapılan yardımların insanlara zarardan başka bir şey getirmediğini savunmaktadır. Kıtaya yapılan yardımların politikacılar tarafından insanları yönlendirerek oy kazanmak amacıyla kullanıldığını ve ithal edilen tarımsal ürünlerin piyasalarda Afrika'daki maliyet fiyatının altında satılarak Afrikalı çiftçilerin rekabet edememesine yol açtığını; bu yüzden de aslında Afrika'nın olumsuz etkilendiğini belirtmektedir. EÅŸen, Seydikemer Eşen, Muğla ili Seydikemer ilçesine bağlı bir mahalledir. Eşen, Fethiye'ye yaklaşık 55 km uzaklıkta bulunan bir mahalledir. Eşen'in sınırları kendisi ile sınır komşusu olan İzzettin mahallesi uzunduvar mahallesine kadardır. Eşen'de yaşam tamamıyla çiftçilik üzerine kurulmuştur. Sera ve zeytincilik üzerine tarım yapılmaktadır. Belediye olmasıyla birlikte seracılık önemli ölçüde gelişmiştir. Sulama imkânlarının artması neticesinde, tütüncülük yok denecek kadar azalmış, bunun yerine domates, fasulye, kavun, karpuz üretimi önemli ölçüde artmıştır. Köy yollarının asfalt olması ve köylere telefon ve içme suyunun gelmesiyle birlikte Fethiye, Kaş-Patara gibi turizm merkezlerine yakın olması nedeniyle gelişme sağlamaktadır. İlköğretim ve orta öğretim binaları , sağlık ocağı, tarım kredi kooperatifi, eczaneleri, mobilya mağazaları, gıda, elektronikle ilgili birçok mağaza bulunmaktadır. Çarşamba ve cuma günleri pazar kurulmakta pazara tüm çevre köylerden yoğun katılım olmaktadır. Çamköy, Fethiye Çamköy, Muğla ilini Fethiye ilçesine bağlı bir mahalle Çamköy