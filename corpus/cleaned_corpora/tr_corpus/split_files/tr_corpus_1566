defalarca tekrarlanan Kerç ve Yenikale işgal edildi ve müttefik birliklerin gemileri Azak Körfezi'ne geldiler. Atak Pelissier komutasında Sivastopol önlerinde şimdi de yeni gelen Sardunyalılar savaşıyorlardı. Sardunyalılar, savaş meydanında Cavour'un ustalıkla yürüttüğü İtalyan birliği ideali için kanlarını döküyorlardı. Malakov kulesi dışında tüm kapalı tahkimat tesisleri ele geçirildikten ve İtalyanların Çernaya [Karasu] Çayı'ndaki zaferinden sonra, Sivastopol nihayet 8 Eylül'de düştü ve tüm dünya uzun zamandır beklenen bu çözümden sonra derin bir nefes aldı208. Çok geçmeden Kılburun da fethedildi, ama müttefikler Gorçakov'un ordusuna yapılacak bir saldırıyı uygun görmüyorlardı. Türkler 1854 yılından beri sürekli daha fazla yer kaybetmelerine rağmen, Anadolu'daki savaşa da müdahale etmiyorlardı. İngilizler ve Fransızlar tam Gelibolu ve Üsküdar'a geldikleri bir sırada, Türkler Osurgeti ve Çürüksu'da yenildiler. Temmuz ayında General Wrangel tahkim edilmiş Doğubeyazıt Şehri'ne girdi ve Bebutov, Kurukdere Muharebesi'ni kazandı. Ruslar, Gürcistan'da huzuru tekrar sağladıktan sonra, 1855 yılının Haziran ayında Muraviev komutası altındaki birlikler, halkı tarafından sevinçle karşılandıkları Ermenistan üzerine yürüyerek, İsmail Paşa, Macar Kmety ve İngiliz danışmanı tarafından savunulan güçlü Kars Kalesi'ni kuşatmaya aldılar. Çok önemli bir yere sahip bu kaleyi kuşatmadan kurtarmak için Ömer Paşa Kırım'dan buraya gönderildi. Ancak Kutaisi'ye saldırma teşebbüsü başarısız oldu ve 29 Kasım'da Kars Kalesi teslim olmak zorunda kaldı. Erzurum'daki Ermeniler derhal Selim Paşa'nın huzuruna çıkıp, şehrin düşmanın saldırısına dayanabilecek güçte olmadığını bildirdiler209. Müttefik güçler, daha 22 Temmuz 1857 tarihinde, yapılacak barışın esas şartları olarak mutlak Rus kontrolünden nihayet tamamen kurtarılan Romen prenslikleri için Avrupa'nın garantisi Tuna deltası için bütün Avrupa'nın iştirak edeceği bir idare tarzı Karadeniz'de tarafsızlık ve tüm reayalara Avrupa'nın garantisi altında eşit haklar verilmesini istediklerini bildirdiler210. Rusya ise daha 26 Ağustos'ta bu şartları kabul edemeyeceğini gösterdi211. Bu kararı ile Petersburg kabinesi aslında sadece Avusturya ve Prusya arasında 26 Kasım'da imzalanan ek antlaşmanın yapılmasına neden oldu212. Bu antlaşma, Viyana kabinesinin 2 Aralık'tan itibaren Londra ve Paris kabinelerinin yardımcısı olarak, bundan böyle Rusya ile yapılacak ortak müzakerelerle ilgili meselede, karşılığında Avusturya'ya zaman zaman koruma sağlanacağına dair söz alarak, müttefiklerin faaliyetlerini engellememeyi taahhüt ettiği213 yeni tutumuna uygundu. Viyana'da yapılacak yeni konferanslara Türkiye de katılacaktı. Prusya, Batılı devletlere katılmak istemiyordu, ama 26 Ocak 1855 tarihinde Sardunya katıldı214. Rusya 6 Kasım'da, dört maddeyi nihayet kabul ettiğini açıkladı215. Bunun karşılığında 1841 tarihli antlaşmaya sadece Osmanlı Sultanı lehine akdedilmiş olup, Karadeniz meselesi ile ilgili başka hükümler getirmeyerek, ilan edebileceği bir antlaşma gözü ile bakacaktı216. Ancak daha sonra bir metin kabul edildi ve Türkiye'nin Avrupa'daki denge ile daha sıkı bağlantı içinde olması ve Rusya'nın Karadeniz'deki hakimiyetine bir son verilmesi gerekliliği vurgulanıyordu217. Sırbistan da Avrupa devletlerinin himayesine alınacak ve böylece Belgrad Valisi'nin himayesinden kurtarılacaktı218. 15 Mart 1855 tarihinde, yeni Rus Çarı II. Aleksander'in tahta cülûsundan sonra Prusya'nın katılmadığı konferansta ortadan kaldırılması gereken sadece birkaç anlamazlık kalmıştı219. Konferans, 26 Nisan'a kadar sürdü ve 4 Haziran'da yeni bir toplantı tertip edildi. İlk kez Hristiyan Avrupa'nın temsilcilerinin katıldığı bir toplantıda Türkiye'nin bir temsilcisi, Arif Efendi vardı. Bu aslında, özellikle de kendi menfaatleri söz konusu olduğunda, Avrupa devletleri ile eşit haklara sahip olduğu anlamına geliyordu. Ancak Avrupa devlet hukukuna dahil edilebilmesi için bir kez daha öyle beyanatlar ve tedbirler talep edilmişti ki, bu tedbirler Müslüman fatihlerinin lideri olan Osmanlı Sultanı'nı ırk, din ve tarihi haklar arasında bir fark gözetmeksizin, hukuk çerçevesinde tarafsız davranan çağdaş bir hükümdar hâline getiriyordu. Hristiyanlara, daha 16 Mart 1854 tarihinde İstanbul'daki Zabıta Mahkemesi örneğine göre değiştirilecek mahkemeler nezdinde şahitlikte bulunma hakkı tanınmıştı. Bu her yönden yararlı ve verimli bir yenilikti. Ali Paşa, Osmanlı ırkının ve İslâm dininin yüzyıllar boyunca hor gördükleri ve köle reayaların ırkı ve inancı ile eşit görülmesine çok nazik ve diplomatik bir şekilde dirense de, reayalara Osmanlı ordusunda askerlik yapma hakkı tanındı ve haracı da bundan böyle başka bir isim altında sadece Doğuluların onur anlayışını paylaşmayıp, 15 yıl askerlik hizmeti yapma imtiyazını kullanmak istemeyenler ödeyecekti. İngilizler derhal ciddi bir biçimde emirlerindeki birliklerin sayısı oldukça az olan subaylarının komutası altında birkaç reaya birliği oluşturmayı düşündüler220. Müzakereler, barışın mimarı olarak ortaya çıkabilen Avusturya İmparatoru adına Buol-Schauenstein Kontu tarafından yürütülüyordu. Türk temsilcisi daha ilk toplantıda, Osmanlı İmparatorluğu'nun bağımsızlık haklarının ve toprak bütünlüğünün korunması için yeni garantiler talep etme hakkını saklı tuttuğunu belirtti221. Gorçakov, bu hakkın zaten tanınması gerektiğini, ancak bunun savaşın sonuçlarına bağlı olduğunu ve kendisinin de aldığı talimatlara uymak zorunda olduğunu beyan etti222. Konferansın neticesi olarak bir kongrede yapılacak müzakerelerin temeli olarak şu yeni maddeler kabul edildi Üç prenslikten her biri kendi bağımsız ve milli bir idareye sahip olacak ve savunma amaçlı olmak şartı ile iç güvenliği ile sınırlarını korumak üzere silahlı milli bir güç bulundurabilecekti223 Bâbıâli, ancak Avrupa devletlerinin onayını aldıktan sonra, muhtemel karışıklıkları bastırmak amacıyla Tuna Nehri'nin karşı kıyısına birlik gönderebilecekti prensliklerin anayasaları resmi bir hattı- şerif ile ilan edilecek olup, önce bu mesele Avrupa'nın genel siyasî menfaatleri ile ilgili olduğundan, Batılı devletler ile antlaşmaya varılacaktı . Rusya'nın eski bir isteğine istinaden komşu devletlere karşı komplo düzenleyen huzursuz unsurların prensliklerde bulunmasına izin verilmeyecekti224. Fransız bakan, daha ikinci toplantıda Eflak ve Boğdan'ı kendi menfaatleri için tek bir hanedan – tıpkı Yunanistan'daki gibi yabancı bir hanedan225 - altında toplama ihtimalini gündeme getirmişti226 ve halk oylaması ile başa getirilmiş bir imparatorun temsilcisi olarak, prensliklerde yaşayan insanların ülkelerinin gelecekteki oluşumu hakkında görüşlerinin alınması gerektiğine işaret etti227. Halkın görüşünü alma önerisi derhal kabul edilirken, Boğdan ve Eflak'ın tek bir hanedan altında toplanmasına ilişkin öneri, altıncı toplantıda Bourqueney tarafından etraflıca açıklandı228. Tuna Nehri meselesinde ise son söz Avusturya'nındı Viyana Kongresi‘nin nehirler hakkındaki hükümlerine dayanarak, kolay ve güvenli bir nehir taşımacılığı lehine yasalar çıkartmaya ve Tuna ağızlarında sabit gemiler bulundurmaya yetkili bir Avrupa Komisyonu – Gorçakov sendika kelimesinin kullanılmasına karşı çıkmıştı – atandı. Tuna Nehri'nin geçtiği ülkeler, daimi olarak görevlendirilecek Aşağı Tuna komisyonu aracılığıyla idari tedbirlere riayet edilmesini sağlayacaktı. Besarabya bölgesinin Boğdan topraklarına katılması ile Rusya'nın bu yükümlülükten ve bundan kaynaklanan haklardan mahrum edilmesi öngörülüyordu229. Karadeniz meselesine bir çözüm bulmak amacıyla Fransa Dışişleri Bakanı Drouyn de Lhuys ve Türk meslektaşı Hariciye Nâzırı Âlî Paşa'nın gelmesi bekleniyordu. Rusya, aslında denizcilik gücünün sınırlanacağından endişe duyduğu için, teşebbüs hakkını kabul etmeyeceğini açıkladı230. Âlî Paşa'nın talebi üzerine Türkiye önce bağımsızlığını ve toprak bütünlüğünü koruma yükümlülüğü ile Avrupa sisteminin eşit haklara sahip bir üyesi olarak kabul edildi231. Ama Rusya, çıkartılacak fermân aracılığıyla diğer güçlere de bu gemilerin yarısını Boğaz'ın diğer tarafına gönderme hakkının tanınması ile birlikte – ki Osmanlı Devleti'ne karşı yapılacak bir saldırıda 1853 yılında olduğu gibi hareket edebileceklerdi - Karadeniz'in tarafsızlığı ve Rus deniz gücü ile Türk deniz gücünün dört saff-ı harb gemisi ve dört firkateyn bulundurmakla sınırlandırılmasını kabul etmek istemiyordu. Aksine tüm devletlerin gemileri için serbestçe geçiş hakkı istiyordu232. Asıl düşündüğü ise Osmanlı Sultanı'nın Boğazlar'ı istediği zaman açıp kapatma hakkının kabulü ile tam aksine bir prensip olan Kapalı Deniz (Mare Clausum) prensibine geçebilmeyi düşünüyordu233. Avusturya, ancak uzun bir aradan sonra 4 Haziran'da Rusların ve Türklerin aralarında anlaşmaya varmasını ve bu antlaşmanın nihai antlaşmaya dahil edilmesini teklif etti234. Ama bu teklif de kabul görmediğinden, savaş yavaş yavaş sona yaklaşırken, bu mesele de tıpkı Türkiye'deki ıslahatlar meselesi gibi çözümsüz kaldı. Avrupa devletlerinin temsilcileri ve Avusturya'nın temsilcisi, görevlerinin artık sona erdiğini açıklıyorlardı. Bu başarısız diplomatik müzakerelerin sonucu, Batı devletleri ile Avusturya arasındaki ilişkilerin soğuması ve müzakerelere dahil edilmeyen Prusya ile aralarının daha da açılması oldu. Müttefik diplomasisinin bundan sonraki büyük görevi, Prusya'yı diğer güçler ile birleştirmek, özellikle de Avusturya'yı belli bir noktaya kadar görüşülen dört madde ile ilgili vaatlerini geri çeken Rusya'ya karşı daha kararlı hareket etmek üzere kazanmaktı235. Avusturya için barışın kendi desteği ile akdedilmesi bir onur ve zaman zaman ortaya çıkan başka düşmanlarının verdikleri ağır kayıplarla eski rakibinin çökertildiği bir anda, Şark üzerindeki üstün nüfûzunu haklı çıkartmak için bir araçtı. Napoleon, yakın gelecekte barış isteğini açıkladıktan sonra236, 16 Aralık'ta hâlâ muzaffer Batılı devletlere karşı gerekli görülen herhangi bir tavizde bulunmamakta direnen Rusya'ya tehdit dolu bir nota vermeye karar verdi. Anlaşmaya varılmış maddeler bir kez daha detaylı olarak açıklandı. Buol bu arada bu maddelerin kabul edilmemesinin getirebileceği ağır sonuçlardan ve böyle bir kararın getireceği tahmin edilemez sorumluluktan ve savaşın uzamasından dolayı onca insan hayatının kaybedilmesi sebebiyle insanlık namına büyük yükümlülükten bahsediyordu. Prensliklere Bâbıâli'nin hakimiyeti altında Hotin'den başlayarak, Salsık Gölü'ne kadar uzanan bir bölgeyi devretmek gibi ağır bir şart ilk kez bu dönemde gündeme getirildi. Karadeniz'in tarafsız bir bölge hâline getirilmesi de tekrar ortaya atıldı ve Rusya'ya müttefik birliklerin Bâbıâli ile Hristiyan tebaanın yeni imtiyazları hakkındaki müzakerelerine katılma hakkı tanındı237. Fransa, İngiltere ve Avusturya temsilcileri, İstanbul'da müzakerelerin bu hassas noktası ile uğraşıyorlardı. Bu yöndeki konferansta Bâbıâli'yi Âlî Paşa ve Fuad Paşa temsil ediyordu. 9 Ocak 1856 yılında bu görüş alışverişinin neticesi olarak, Sultan Abdülmecid tarafından ilan edilip, Hristiyan reayaya Müslümanlar ile eşitlik sağlayan hatt-ı hümâyûn ortaya çıktı. Sultan Abdülmecid, nihayet hiç istisnasız dinî toleransı, Hristiyanların devlet makamlarında çalışma hakkını ve yabancıların toprak edinme hakkını kabul etmeye razı olmuştu. Reayalar, artık ruhbanlar tarafından yönetilen ve idare edilen dinî topluluklar olarak kabul edilmiyor, aksine eskiden beri kullanılagelen istihzalı lakaplarıyla bile artık anılmayacak olan, eşit haklara sahip tebaa olarak sadece sayılarına ve ekonomik ve sosyal önemine bağlı olarak mahkemelere ve askerlik hizmetine katılma hakkı tanınıyordu. Kiliselerin yönetimine gelince Bunlar artık patrikler ve piskoposlar tarafından değil, gerek sivillerden, gerekse ruhbanlar arasından seçilecek meclisler tarafından yönetilecekti238. İki gün sonra üç büyük devletin aynı temsilcileri ve Sırbistan ile Romen prenslikleri için hospodarların, yani basit birer memurun atanmasında aynı rejimi ve özellikle de İsmail'de kaleler kurma hakkını talep edecek kadar umutlu olan239 Türk meslektaşları ile anlaşmaya vardılar ve Romen prensliklerinde makamların düzenlenmesine ilişkin nizamnâmenin artık bağlayıcı olmadığını eski imtiyazlarının geçerli kalacağını ve yeni bir çağın gereklerini yerine getirmek için, Boğdan ve Eflak için yeni tavizlerin verileceğini açıkladılar Önce seçilip, sonra Osmanlı Sultanı tarafından onaylanacak mahalli prensler ömür boyu görev yapacak ve her iki ülke için geçerli olacak olup, kaymakamlar tarafından atanacak yarı Eflak, yarı Boğdan komisyonu tarafından İstanbul'da Osmanlı bir komiser ile anlaşma hâlinde yeni bir anayasa hazırlanacaktı240. Çok zarar gören ve gerek 1848 yılında göç edenlerin yazıları, gerekse başka bildiriler ile Avrupa'nın davası için sempatilerini gösteren bu Tuna ülkeleri, tüm mülkiyeti Osmanlı Sultanı'na ait, yurtdışı ile bizzat ilişkiler kuramayan ve sadece Bâbıâli ile akdedilen antlaşmaları kabul etmek zorunda kalan eyaletler olarak görülüyorlardı. Birleşme, Avrupa hanedanlarından birinden gelecek ve veraset hakkına sahip olacak bir prens ve başka haklarla kandırılan Romenler, bunların yerine sadece Bâbıâli tarafından zorla uygulanan ortak bir idare sistemine sahip oldular. Bu arada Batılı devletler, her iki Romen prensliğinde yabancıların yeni mülkiyet edinme hakkını tesis etmeyi unutmamışlardı241. Rusya böylece artık dindaşları adına konuşma hakkına sahip değildi, zira Batılı devletler Osmanlı Sultanı'nın bu kararları ile yeterince tatmin olmuşlardı. Petersburg kabinesi – Anadolu'da Türklerden aldıkları toprakları geri vermeye razı olmasına ve – Hotin bölgesinin devredilmesine ve müttefiklerin yeni şartlar getirme hakkına hâlâ direnmesine rağmen, daha 5 Ocak'ta Avusturya'nın önerdiği noktaları kabul etmişti242. Ancak Avusturya'nın kararlı tutumu ve Prusya'nın müdahalesi ile Nesselrode nihayet 20 Ocak'ta Viyana ültimatomunu resmen tanımak zorunda kaldı243. Prusya böylece müttefik birlikleri ile tekrar bir araya gelmişti ve Avrupa devletlerinin kabineleri çok geçmeden bu yönde bilgilendirildiler244. Barış kongresinin açılışı, yeni bir konferansın toplanmasına neden olacaktı 1 Şubat'ta Viyana'da toplantıya başlandı. Konferansın tek toplantısında barış hazırlıkları için yetkili isimler belirlendi245. Kısa bir süre sonra da bu yetkilileri başkentine davet etme hakkının Fransa'ya tanınmasına karar verildi. Böylece 25 Şubat'ta Prusya'nın– ancak yedinci toplantıda da olsa – ve Sardunya'nın da katıldığı Avrupa Kongresi başladı. Osmanlı Devleti'nin temsilcisi olarak deniz yoluyla Fransa'ya gelen Âlî Paşa ve Mustafa Reşid Paşa'nın oğlu ve Paris'te Osmanlı elçisi olan Mehmed Cemil Bey kongrede hazır bulunuyorlardı. Kongrenin başkanlığını ise Fransa Dışişleri Bakanı olan I. Napoleon'un gayrimeşru oğlu Kont Valevski yürütüyordu. Ateşkes antlaşması derhal sağlandı ve Batı devletleri tarafından ileri sürülecek yeni taleplere ilişkin hassas noktalar, Asya'da önemsiz bir sınır tadili ile ortadan kaldırıldı. Romen prensliklerinin gelecekteki organizasyonuna ilişkin hususlar, birinci komisyon uygulanacak prensipleri hazırladıktan sonra kurulacak ikinci komisyona bırakılacaktı. Birleşme ve halkın görüşünü alma meselelerinde ise bir tarafta Fransa ve İngiltere, diğer tarafta Osmanlı Devleti ve Avusturya karşı karşıya geldiler246. Nihayet ilgili ahalinin isteklerini sırf bu amaç için toplanacak Divânlar aracılığıyla Romen prensliklerine gönderilecek bir Avrupa-Osmanlı komisyonuna bildirmeleri üzerinde anlaşmaya varıldı. Bu temele istinaden daha sonra Paris'te bir antlaşma yapılacak ve Osmanlı Sultanı bu antlaşmayı Batılı devletler ile kararlaştırılan bir hatt-ı hümâyûn ile resmen ilan edecekti247. Özerk Romen prenslikleri Avrupa tarafından verilecek bir garanti ile korunacaktı248. Sırbistan bu arada kendi anayasasını belirleme hakkını kaybediyordu. Anayasası Türkiye ve Avrupa devletleri tarafından belirlenecekti ve Avrupa'nın vereceği garanti, Sırpları sadece Osmanlı veya Avusturya bölgelerinden gelebilecek askerî müdahalelere karşı koruyacaktı. Rusya, Karadağ için sadece dostane eğilimler 249 gösterdiğini, bunun da eskiden gösterdikleri sempatinin 250 bir ödülü olarak olduğunu açıkladı. Osmanlı'ya devredilecek topraklar konusunda Rusya sadece Prut Nehri kenarında Vadu-lui-İsac'tan, Yalpuk Gölü'ne kadar uzanan hattı feda etmek istiyordu, ama bunun karşılığında İsmail ve Kili'yi yıkmayı taahhüt ediyordu. Daha sonra başka tavizlerde bulunmaya razı olan Rusya, bu sefer Katlabuga Gölü, Trayan seddi ve Salsık Gölü arasındaki üçgeni de teklif etti. Tüm bunlara rağmen, sınır olarak Prut Nehri kenarındaki Cotul-Morii'den başlayarak, Burna Sola Gölü'nün doğusundan bir kilometre uzaklıkta Karadeniz'e kadar uzanan bir hat kabul edildi251. Tuna Nehri ağızlarındaki engellerin kaldırılmasına ilişkin meselede ise çalışmaların yürütülmesi ve denetimi, Batı Almanya'nın menfaatlerinden dolayı Boğdan, Eflak ve Türkiye ile Avusturya'nın yanı sıra Bavyera ve Württemberg krallıklarının da temsil edildiği daimi bir komisyona devredildi. Rusya'nın Osmanlı Sultanı'nın Hristiyan tebaa için gösterdiği özel ilgiyi252 kullanma teşebbüsü, derhal itirazlarla karşılandı. Yapılan antlaşma, bundan böyle her devlete Osmanlı Sultanı'nın tebaa ile ilişkilerine karışmayı yasaklıyordu. Antlaşmanın imzalandığı 30 Mart tarihinde – Kongre daha birkaç gün sürdü ve onaylar ancak Nisan ayı sonlarında teslim edildi – milli olmayan eski Osmanlı Devleti, artık ıslah edilmiş Türkiye devleti olarak, Avrupa devletleri arasına resmen kabul edilmişti ve Osmanlı Devleti ile antlaşmada adı geçen ülkelerden herhangi biri ile arasındaki anlaşmazlıklar, silahlara sarılmadan önce, barışçıl çözümler bulmak üzere diğer devletlerin önüne getirilecekti253. Fransa, İngiltere ve Avusturya, 15 Nisan'da Osmanlı Devleti'nin bağımsızlığını ve toprak bütünlüğünü korumak ve yeni akdedilen antlaşmadaki hükümlerden herhangi birinin ihlali hâlinde bunu savaş sebebi (casus belli) saymak üzere bir anlaşma yaptılar254. Âlî Paşa bu arada Osmanlı Devleti'ni eski ve Batılı devletlerin menfaatlerini engelleyici olarak gösterdiği kapitülasyonlardan kurtarmaya da çalışmıştı ve Hristiyan Avrupa devletlerinin temsilcileri de bu yönde görüş bildirmişlerdi, ama bu zor ve çok yönlü meseleye hemen bir çözüm getirmek istememişlerdi255. Nihai karar, bu meselenin daha sonra İstanbul'da görüşüleceği ve Avrupa devletlerinin bu konudaki tutumlarının vaat edilen ıslahatların yerine getirilmesine bağlı olacağı oldu256. Aralarında asil düşünceli Fransa İmparatorunun da bulunduğu romantik hayalcilere göre, Şark'ta yeni bir çağ başlıyordu. Ancak birkaç ay sonra mantıklı düşünen herkes, Avrupa ıslahatlarının gerçek değerini ve Avrupa devletlerini İstanbul'da ortak hareket etme olanaklarını değerlendirebilecek durumda idi257. Muzaffer Mareşal Dük Pelissier'i Eflak-Boğdan Prensi yapma fikrinin Napoleon'dan çıkıp çıkmadığı ise kesin değildi3. Çok geçmeden Türkiye'deki son olayların hiç kimsenin tahmin edemeyeceği yeni bir siyasî uyanışa neden olduğunu anlamak zorunda kaldı. Muhafazakâr Osmanlılar ve halk gerçi anavatanlarının artık var olmadığından büyük padişahların kendilerine layık bir halef bırakmadan toprak altında yattıklarından orduları ile Osmanlı topraklarını işgal eden yabancı gavurların devletin efendileri hâline geldiklerinden ve yüzeysel dinî yükümlülüklerini bile yerine getirmeyen siyah kıyafetler içindeki efendilerin, Tanrı'ya ve milli geleneklere, Osmanlı'nın geçmişine ve İslâm'ın geleceğine ihanet ettiklerinden gerçi emindiler. Ama Fransızca konuşan, şampanya içen ve evlerini Paris modasına göre düzenleyen, Fransız balolarına ve Avrupa bürokrasisine hayranlık duyan bu efendiler, dış görünüş açısından benzemeye başladıkları ve benzemek istedikleri, ancak biraz da saf gördükleri Frenkleri zekice ve becerikli bir biçimde muamele gösterdikleri takdirde, birkaç yıl önce ölmekte olduğu iddia edilen devleti gençleştirebileceklerine ve kuvvetlendirebileceklerine kesin bir güven duyuyorlardı. Aralarından biri Rusları Avrupa'dan getirttiğimiz cımbızlarla yakaladık , derken Fuad Paşa bizzat Gücümüz onların anlaşmazlıklarında saklı , diyordu4. Ayrıca bugüne kadar kaybettikleri eyaletleri, dinç, birlik içinde ve her türlü koruyucu imtiyazı merhametsizce bastıran bir organizasyon sayesinde Fransız İhtilali'nin verdiği örneğe uygun olarak yenisi ile değiştirebilmeyi umut ediyorlardı. Bunlar bir Eflak, Boğdan, Sırbistan ve Karadağ ya da Lübnan değil, İstanbul'daki idarî bürolar tarafından rahat ve hiyerarşi yolu ile yönetilmek üzere Osmanlı Devleti'nin entegre parçaları olarak birbirleri ile kaynaşmış topraklar olacaktı5. Bazıları böylece imparatorluğun yeni bir ihtişama kavuşacağını, İstanbul'un zenginleşmesini ve Avrupa tarzında güzelleştirilmesini – herhalde Fatih Sultan Mehmed böyle değişiklikleri şehrin kutsallığının bozulması olarak görür ve lanetlerdi- ve rüşvetçi Bizanslıların gerçek halefleri olduklarından bu arada kendi kazançlarını da düşünüyorlardı. Ancak aralarında Âlî Paşa, Fuad Paşa, Mustafa Reşid Paşa gibi en üstün niteliklere sahip olanlarda, ayrımcılığı teşvik edebilecek tüm hatıraları ve umutları, tüm hakları ve güçleri zorla bastırmalarına neden olan asil bir vatanseverlik ideali hayat buluyordu. Onlar, bahtsız büyük Sultan II. Mahmud'un siyasî mirasını çağdaşlaştırılmış bir şekilde üstlenmişlerdi. Hatta umutlarında o kadar ileri gidiyorlardı ki, elçiliklerdeki dostların keyiflerine bağlı olmayan tamamen özgür bir geleceğin yakın olduğuna inanıyorlardı. 1856 yılının Mart ayında kabinenin bazı üyeleri, hatt-ı hümâyûna eski reayaların bağlayıcı ve koruyucu bir şekilde dahil edilmelerini engelleme umudu ile Fuad Paşa'ya karşı mücadele etmişlerdi6. Âlî Paşa'nın yokluğunda, Fransız yanlısı siyasetin karşıtları, uzun süre önce gözden düşen Mustafa Reşid Paşa'ya, Romen birliği meselesinde Türk direnişinin temsilcisi olarak sadrazamlık yolunu tekrar açmak için bir araya gelmişlerdi7. Mustafa Reşid Paşa, 1854 yılının Ekim ayında Fransa'nın İstanbul elçisine sakin bir biçimde Romen prensliklerini birleştirme ve böylece Rusya'nın tehlikeli komşuluğundan kurtulma, hatta Avrupa devletleri tarafından himayeye alınan bu güçlü ve tarafsız devletin başına Avrupalı bir prensi getirme ihtimalinden bahsetmişti. Sultan'dan ve Bâbıâli'den direniş görmeyi beklemesine rağmen, savaş borçlarının ödenmesi için kullanılacak bir para karşılığında Romen monarşisinin salt bağımsızlığını ilan etme fikrinde bile tereddüt etmiyordu8. Fuad Paşa ise serhad boylarında yeni bir Yunanistan'ın kurulabileceğinden, tekrar başlayacak olan Rus entrikalarından, bir yıl sonra bundan kaynaklanabilecek9 bağımsızlıktan, Sırplar için örnek teşkil edeceğinden ve çok geçmeden Türkiye'nin dağılmasından 10 gerçek ya da sahte bir endişe ile bahsediyordu. Diğer taraftan tarihçi ProkeschOsten'in İstanbul'da temsil ettiği Avusturya, serhad boylarında birleştirilmiş bir Romen devletini, Rusların elinde tehlikeli bir araç olabilecek bir İsviçre gibi ve Erdel'i, Banat'ı ve Bukovina'yı kapsayacak daha büyük bir devletin başlangıcı olarak görüyordu11. Yunanistan'da birkaç yıl yaşayan ve 1855 yılında gelen yeni Fransa elçisi Thouvenel'in önündeki engel sadece yeni Türk ideali değil, aynı zamanda İngiltere'nin danışman olarak oldukça nüfûzlu ve Şark'taki insanlar ve olaylar hakkında geniş bir bilgiye sahip temsilcisi Stratford Canning'di. Canning, her zaman olduğu gibi Türkiye'nin kuvvetlenmesini istiyordu ve - böyle bir ihtimale ciddi olarak inandığı için özellikle Romen prenslikleri sınırlarının Besarabya dahil olmak üzere, Turla Nehri'ne kadar genişletme fırsatı kaçırılmışken, bunun birleşik bir Romen Devleti'nin oluşturulması ile bağdaşmadığını düşünüyordu. İngiltere Kraliçesi, Romen birliğini12 istiyordu, ama Clarendon bu planın taraftarlarından biri olarak görülmesine rağmen13, İngiliz kabinesindeki görüşler farklı idi ve Şark meselelerinde önder kabul edilen Stratford'un şahsiyetinde, birlik fikri en ısrarcı ve en kararlı karşıtını bulmuştu. Diğer taraftan Thouvenel, Romen prensliklerinin birleştirilmesi fikrinin olağanüstü, ama geç kalmış bir fikir 14 olduğuna ikna olmamıştı ve böylece Stratford'un bizzat İstanbul'da, bağımsız hareket ve bilgi açısından kendisi ile aynı seviyede olmasa da bir rakibi vardı. Nüfûzumu boşuna harcayacağım , diye yazıyordu Thouvenel 1856 yılının Nisan ayı ortalarında15. Bâbıâli, elçiler ile anlaşma hâlinde toplanacak Divân'ın sırf bu amaçla bir araya gelmesi için fermân çıkartmakta hiç acele etmiyordu16. Diğer taraftan General Coronini emrindeki Avusturyalılar, Romen prensliklerini altı hafta geçmeden, yani sonbaharın son aylarına kadar boşaltmak niyetinde değildiler17 ve Süleyman Paşa Bükreş'te idareyi devam ettiriyordu18. Stratford bu arada Romen birliği meselesinde herhangi bir talimat almadığını öne sürüyordu19. Romen prenslikleri için bir adayı varmış gibi görünen Prusya, Fransızların önerisini desteklemesine rağmen, Haziran ayının sonuna kadar İstanbul'da bu konuda hiçbir açıklamada bulunmuyordu20. Rusya ise nihayet kendisini yenen Fransa İmparatorunun fikrini derhal benimseyerek21 ve Romenlerin umutlarını savunuyormuş gibi görünerek, aynı zamanda bu yüzden bunların Bâbıâli tarafından yerine getirilmesini engelleyebileceğini düşünüyordu22. Âlî Paşa henüz Paris'te idi ve buradan Londra'ya geçerken, vekili Kıbrıslı Mehmed Emin Paşa böylesine önemli bir meselede karar verme hakkına sahip değildi. Karar aslında Bâbıâli'nin idaresine değil, Romenler tarafından Paris Antlaşması uyarınca gündeme getirilen isteklere bağlı olup, bu istekler toplanacak divânların nasıl oluşturulacağına bağlı idi. Gerek Paris, gerekse İstanbul'daki elçilik çevreleri bunu daha Nisan ayında anlamışlardı23. Bâbıâli ise diğer taraftan İstanbul'da çıkan Fransız Nogues gazetesinde, birliği oluşturma hakkını egemenlik hakkının bir sonucu olarak talep ettiğini açıkladı24. Dürüst ve sadık hiçbir nâzırın, Osmanlı Devleti'ne ve tahtın hakları için felaket getirebilecek bir antlaşmayı kabul etmesi mümkün değildir25 . Bu ilham verici yazı daha sonra Hakka karşı hak yoktur 26, diye bir cümle ile bitiyordu, ama Bâbıâli bu cümleyi derhal tekzip etti27. Şimdilik Romen tahtlarına kimlerin getirileceği sorusu ön plana çıkıyordu, zira Paris tarafından tanınan Baltalimanı Antlaşması'nın hükümleri uyarınca Rusların çekilmesinden sonra yedi yıllık görev sürelerine tekrar başlayan prenslerin Haziran ayında değiştirilmesi gerekiyordu. Mayıs ayı sonunda Fuad Paşa'ya tıpkı komşusu gibi kararlı bir biçimde İstanbul'da yapılan konferansın hükümlerine karşı çıkan ve yabancı bir hükümdar altında Romen birliğinin kurulmasına taraf olan Boğdan Prensi Grigore Gika'nın yazısı teslim edildi. Bâbıâli ise yeni kaymakamları ancak antlaşma hükümlerine göre belirlenen görev süreleri tamamlandıktan sonra değiştirmek istiyordu28. Eflak, şimdilik eski Prens Aleksandru Gika'ya ve Boğdan eski Boyar Theodor Balşa'ya emanet edildi Her ikisi de gizli taht adayları ve böylece birlik karşıtları kabul ediliyorlardı. Kâmil Bey, onay fermânlarını teslim etmek üzere serhad boylarına gönderildi29. Âlî Paşa, birkaç gün kaldığı Viyana'dan 29 Haziran'da İstanbul'a geri dönmüştü ve olaylar bu sayede hızlandırıldı. Âlî Paşa Bâbıâli'nin birlik projesine direnişinde sadece Avusturya tarafından değil, İngiltere tarafından da destekleneceğine dair güvence almış görünüyordu. Rusya gittikçe daha düşmanca tavırlar içine girip, İsmail'i havaya uçurttuğunda, Erzurum'u yerle bir ettirdiğinde ve göçmen Bulgarların yaşadığı büyük Bolgrad pazaryerini ve 1829 yılında işgal ettiği30, ancak antlaşmada adı geçmeyen Yılan Adası'nı elinde tutmak istediğinde ve aynı zamanda Romen birliğinin öncüsü olarak ortaya çıktığında, Âlî Paşa'nın direnişi daha da kuvvetlendi31. Âlî Paşa, boyarları Romen tahtlarına getirme fikrini kabul ettirebileceğini umut ediyordu32. Diğer taraftan Buol, Paris'te ve Petersburg'da olağanüstü toplanan divânların tek görevi, Romen prensliklerinin nizamnâmelerinin [Reglement Organique] tekrar gözden geçirmek olabileceğini açıklıyordu33, ki Bâbıâli bunu eyalet kaymakamlarına dair fermânında kendisi de belirtmiş ve Kâmil Bey, Romen prensliklerinin onay belgelerini teslim ederken bu konuda daha net bir açıklamada bulunmuştu34. Fuad Paşa ise bizzat, Romen birliği meselesinin tecrübesiz mahalli bir meclisin hırslı anlaşmazlıklarına değil, Avrupa'nın sakin kararlarına tâbi edilmesi gerektiğini söylüyordu35. Bilgi toplamak üzere Romen prensliklerine gelmesi istenen Avrupa devleti temsilcileri belirlenmişti bile, ama Avusturya ülkeyi boşaltmayı durdurduğundan, görevlerini yerine getiremediler. Ancak büyük diplomatın uzaktan akrabası olan Fransız komiser Baron Talleyand-Perigord, Viyana'dan İstanbul'a giderken Bükreş'e geldiğinde, kaymakamın rızası ile prens gibi karşılandı ve Romen prensliklerinin geleceğini ve mutluluğunu güvence altına alacak büyük faaliyetlerden bahsetmeye başlayınca, şiddetli alkışlar sona ermek bilmiyordu36. Bükreş'ten yeni ayrılmıştı ki, General Coronini görevinin sona erdiğini açıkladı, ama birliklerini geri çekmek yerine, ülkenin boşaltılması için başka siyasî faktörlerin ifadesine göre Güney Besarabya'nın Boğdan'a geri verilmesine kadar sürecek belirli bir süre belirlemeden, komutayı Korgeneral Marziani'ye bıraktı37. Ayrıca hayretle Avusturya birliklerinden birinin Sulina'ya yerleştiği görülüyordu, halbuki antlaşmada yanlışlıkla söz konusu edilmediği için, Tuna ağızlarının Boğdan'a bırakılması konusu Bâbıâli tarafından kızgınlıkla reddedilerek, Sulina'ya Türk memurlar gönderilmişti bile38. Eylül ayında İngiltere ve Fransa arasında Stratford'un hükmetme hırsı ile beslenen diplomatik anlaşmazlık, direnen Türkler için bir teselli ve umut olmuştu. Thouvenel, divânlar için çıkartılacak fermânın faaliyetlerini sınırlamaması gerektiği ve belirli bir program içermemesi gerektiği talebi ile başarılı olmuştu39. Ayrıca Bâbıâli'nin bu fırsatı kullanarak elçilere birer nota gönderme niyetini de engelledi40. Ancak hazırlanan ilk fermânda, kesin bir dille Osmanlı komiserinin Divânlar, Bâbıâli'nin egemenlik hakları ve her iki Romen Eyaleti'nin eski imtiyazlarına aykırı olan konularla ilgilenecek olurlarsa bunu komisyona bildirmeye ve kaymakamları bu yönde uyarmaya yetkili olduğu41 belirtiliyor ve Türk elçilere gönderilecek bir memorandum ile ilgili kabinelere Türkiye'nin serhad boylarında tüm haklarının korunmasında ısrar ettiğinin bildirilmesi emrediliyordu42. Fransız Dışişleri Bakanı ayrıca ayın sonuna doğru Romen prensliklerinin Avusturyalılar tarafından derhal boşaltılmasını talep ediyordu43. Viyana kabinesi bu arada tabii ki Besarabya sınırı konusundaki anlaşmazlıklara, İngiliz gemilerinin Boğaz'da ve Tuna Nehri'nin ötesinde birkaç Türk birliğinin bulunduğuna işaret ediyordu44. Daha önce Légion d'honneur Nişanı verilmiş olan Sultan Abdülmecid, şimdi de kendisinden çekinilen müstebid bir zât olan İngiltere elçisinin elinden Dizbağı Nişanı'nı alıyordu45 ve Kasım ayının aynı gününde Âlî Paşa, Fransız dostlarına verdiği tüm vaatlere rağmen46, İngiliz dostu kabul edilen Mustafa Reşid Paşa'nın sadrazamlığa getirildiği haberini aldı47. Thouvenel ve Rus meslektaşı Butaniyev, derhal Mustafa Reşid Paşa'ya başvurarak, Avusturyalıların serhad boylarında ve İngilizleri Karadeniz'de ve Boğaz'da tutmaya devam edip etmeyeceğini ve Romenlerin birlik hakkındaki açıklamalarını engelleyip engellemeyeceğini sordular48. Açık ve net bir cevap gelmedi49, ama Fransız elçi sırf bu maksatla toplanacak olup, yüksek ruhbanların, papazların, boyar ve boyarzâdelerin, tüccarların ve lonca ve köylü temsilcilerinin eşit oranda katılacakları divânların fermânının değiştirmek için hazırlıklara başlamıştı bile ve Bâbıâli'nin bunu kabul edeceği ile övünüyordu50. Bâbıâli'nin Osmanlı İmparatorluğu'nun parçası olan Romen prensliklerinin birleşmesini reddetmeye kesin kararlı olduğunu ifade eden yerler ve ifadeler, Thouvenel'in çabaları sayesinde fermânın son hâlinde gerçekten de kullanılmadı51. Divân yetkileri sadece belirli sınırlar dahilinde tahdid edildi ve sultanın egemenlik haklarının muhafaza edilmesi için tedbirler alma uyarısı eklendi. Fransa, güvenmediği Mustafa Reşid Paşa'yla oynadığı zorlu oyunu şimdilik kazanmıştı. Uzun zaman ertelenen müzakereler bundan böyle hızlandı. Paris diplomasisinin önerisi üzerine 6 Ocak 1857 tarihinde, Besarabya'nın sınırlarını belirleyen ve Bâbıâli'nin doğrudan hakimiyeti altına vermek için Tuna Deltasını Boğdan'ın elinden alan yeni bir Avrupa Komisyonu toplandı. Yılan Adası da bu bölgeye dahil edildi52. Prut Nehri'nin diğer kıyısında yeni kazanılan yerler derhal Boğdan makamları tarafından işgal edildi53. Divân üyelerinin seçimine ilişkin fermân, 13 Ocak tarihini taşıyordu ve aynı ay içerisinde ilan edildi54. Ama Yaş ve Bükreş'e ancak Mart ayı sonlarında gönderildi55. Avusturyalılara nihayet Paris Konferansı'nın kararları uyarınca 24 Mart'a kadar Boğdan ve Eflak'ı kesin boşaltma emri verildi56 ve Süleyman Paşa da derhal geri çekilmek zorunda kaldı57. 29 Mart'ta İstanbul önlerine demir atmış yedi İngiliz gemisi de, Sultan Abdülmecit, Amiral Lyons'u bizzat ziyaret ettikten sonra, Boğaz'dan ayrıldılar58. Fransa İmparatoru aynı zamanda resmi gazete aracılığıyla hâlâ Romen prensliklerinin birleştirilmesinden yana olduğunu açıkladı59. Türklerin, zaman zaman düzeni sağlamak üzere60 Romen prensliklerine birlik gönderme talepleri, şiddetle geri çevrildi61. Mart ayı ortalarında aralarında Türkiye adına eski Kudüs Konsolosu Saffet Efendi, Rusya adına kibirli bir Rum olan Basili ve İngiltere adına Romen birliğinin ezelî düşmanı Stratford'un en yakın dostlarından Henry Bulwer'in62 de bulunduğu Avrupa Komisyonu üyeleri seçimleri denetlemek üzere Bükreş'e geldiler. Talleyrand ve Piemontlu meslektaşı Benzi, büyük sevinç gösterileri ile karşılandılar63 ve Benzi, kendisine verilen frate (kardeş) lakabı için minnettarlığını gösterdi64. Ancak şahsi görüşleri sebebiyle Bulwer ve Romen dostu olarak bilinen Prusya'nın65 temsilcisi olarak Richthofen de törenle karşılandılar66. Basili'nin huzuruna sadece Rumlar, Bulgarlar ve Rus tebaa 67, Saffet Efendi'nin huzuruna da sadece protokol temsilcileri geldi68. Çok geçmeden komiserlerin ifadesi ile herşeyin bağlı olduğu seçim çalışmaları başladı. Beceriksiz bir yaşlı olan Eflak Kaymakamı Aleksandru Gika, tereddüt ediyordu, ama ailesi İstanbul'da olan69 genç bir bey olarak Mart ayında ölen Balşa'nın yerine geçen Boğdan Prensi Nikolaus Vogorides aksine İstanbul'dan gelen birleşme karşıtı emirleri, Rum akrabalarının kendisine söylediklerini70 ve prens olma konusundaki umutlarını muhafaza ediyordu71, ama yine de Fransız diplomasisine yardımı için başvurmuştu72. Elçiler, Thouvenel ve yandaşlarının talebi üzerine, Vogorides'in fermânı yorumlama şekli hakkında karar vermek üzere bir konferansta toplandılar. Ama her zamanki gibi rüşvet ve Boğdan idaresinin zorbalıkları meselesinde hiçbir anlaşmaya varamadılar73. Buna rağmen kayser Franz Vogorides'i yapılan sitem konusunda teselli etmek üzere, Demir Taç Nişanı ile taltif etti74. Büyük bir acele ile ve baskı altındaki Bâbıâli'nin hayasız talimatlarını beklemeden75, tehditlerde bulunup, tutuklanmalar ve hayasız bir idari baskı uygulanarak – Bâbıâli birliklerini tekrar Romen prensliklerine göndermek istiyordu ve bu yönde Paris'te taleplerde bulunmuştu76 - sahte seçim listeleri ile77 sadece Boğdan Prensliği'nden temsilciler seçildi. Meselenin çözümü, daha küçük bir parçası olduğu için Romen birliğinden dolayı daha fazla kaybı olacak olan Boğdan'ın eline kaldığında, komiserler daha 30 Haziran tarihinde bu şartlar altında seçilen bir Divân ile görüşemeyeceklerini bildirmelerine rağmen78, Romen birliği davası tamamen ve geri dönülemez bir şekilde kaybedilmiş görünüyordu. Fransa İmparatorunun tecrübeli ve kurnaz Mustafa Reşid Paşa'yı Romen prensliklerinin birleştirilmesi konusunda ikna etmek için79 elinden gelen herşeyi yapması yönünde elçi Thouvenel'e doğrudan verdiği yeni talimatlar, böylece tamamen sonuçsuz kaldı80. Birlik yanlısı elçilerin ortak bir notası ile bu ikili oyundan Bâbıâli sorumlu tutuldu81 ve gerek Stratford, gerekse ProkeschOsten, bu sorumluluğu kabul etmeye hazır olduklarını açıkladılar82. Eflak-Boğdan birliğinin koruyuculuğunu üstlenmiş Fransızların bundan sonraki programı, seçimleri iptal ettirmek ve zaman kazanmak isteyen Bâbıâli tarafından önerildiği gibi, yeni bir Paris Konferansı'na başvurmadan83 yeni serbest seçimler ilan etmekti. Thouvenel, bu programı İstanbul'da hemen hazırladı84. Napoleon, bu programı derhal ve diplomasinin tüm araçları ve kendi şahsi nüfûzu ile etkileyici şahsiyetini kullanarak uygulamaya kararlı idi. Ancak İngiltere'nin tutumundan dolayı birleşmenin tamamen sağlanması imkânsız görünüyordu. Lord Clarendon, basına bir açıklamada bulunup, Romen prensliklerinin sadece idari açıdan birleştirilebileceklerine, daha doğrusu asimile edilebileceklerine dair yeni görüşünü belirtmişti85. Fransız ve İngiliz kabineleri arasında bundan böyle yapılacak müzakerelerin esasları böylece belirlenmişti. Paris'te tek bir halk meclisine, tek bir kanuna, tek bir orduya, tek bir mali organizasyona, hatta altında iki idarecinin bulunduğu tek bir hükümdara sahip olacak iki devletten bahsediliyordu86. Böylece en azından Birlik Prensibi korunmuş olacaktı87. Thouvenel'e göre Türkler de bunu kabul etmeye hazırdı88. Fransa İmparatoru'nun, Kraliçe Viktoria'yı ziyaret etmek üzere Osborne'a seyahat etmesi fikri İngiltere tarafından ortaya atıldı89. Aynı dönemde Thouvenel, alkol ve haremin zevklerine kendini bırakan90, hastalıklı ve bu yüzden devlet işlerine katılmayan Sultan Abdülmecid'in huzuruna kabul edildi91. Bir kavas tarafından teslim edilen yazıda, Boğdan'daki seçim komedyasına ilişkin kızgınlığını dile getirmişti ve 6 Ağustos tarihinde Paris'ten92 Bâbıâli'nin taleplerini reddetmesi hâlinde Prusya, Rusya ve Sardunya temsilcilerinin de rızası ile diplomatik ilişkileri kesme talimatını almıştı93. Hatta İstanbul'u terk etmeye bile hazırlanıyordu ve huzura kabul sırasında kendini çok bahtsız diye nitelendiren94 padişahın huzuruna son kez çıktıktan sonra, elçiyi götürmeye hazır bekleyen Ajaccio adlı gemisine bindi. Aynı dönemde Napoleon, Osborne'a doğru yola çıktı95. Tipik Şark usulü eski Türk erteleme siyaseti başarılı olmayan Mustafa Reşid Paşa, görevden azledildiğinde, Napoleon İngiltere'nin yönetici siyasî aktörleriyle henüz görüşmemişti. Mustafa Reşid Paşa'nın yerine Giritli Mustafa Naili Paşa getirildi96. Oğlu, Damad Ali Galib Paşa'nın yerini de Âlî Paşa aldı97. Thouvenel'in herhangi bir açıklamada bulunmak istemediği kabinenin üyeleri arasında Fuad Paşa da vardı98. Gergin bekleyiş içinde geçen birkaç gün sonra, inatçı Stratford'a hiç beklenmedik bir talimat geldi. Boğdan seçimlerini derhal iptal ettirmek üzere, kendi çabalarını o güne kadar şahsi düşmanı olup, İstanbul'da kalacak olan99 Thouvenel ile birleştirecekti100. Fransa İmparatoru, İngiltere'nin yürüttüğü siyasette bu ani ve dramatik değişimin bedelini, bu konuda barışçıl davranacağına dair bir vaatte bulunmasa da101, resmi bir açıklama ile102 Almanya devletleri örneğine uygun olarak Romen prensliklerinde idari bir birleşmeye ilişkin Londra projesini kabul ederek ödemişti103. Dışa karşı küçük düşürülmüş görünen Bâbıâli ve Stratford'un muhalefet kabusundan kurtulan sultan daha 23-24 Ağustos tarihinde kararını verdi104 Boğdan'ın büyük bir hevesle istenen birliği kabul etmekten başka çaresi yoktu ve umutları sönmüştü. Özellikle Napoleon, Stuttgart'ta Rus Çarı ile görüştükten sonra bu mesele tamamen kesinleşti105. Seçimler daha Eylül ayında milli, birlik yanlısı grubu memnun edecek biçimde tamamlandı Boğdan Divânı'nda 66 birlik taraftarının yanında sadece 6 ayrılıkçı vardı106. Âlî Paşa, bunun üzerine Bâbıâli'nin eski taleplerini muhafaza etmek istediğini bildirdi107. Ama çok geçmeden sultanın Boğdan ve Eflak halkının taleplerinin görüşüleceği müzakereleri engellemek niyetinde olmadığı açıklamasını yapmak zorunda kaldı108. Ayrıca Türk komiseri aracılığıyla birleşik Romen devletlerin başına yabancı bir prensin getirilmesine itiraz etme niyetinden de vazgeçti109. Ekim ayı başında her iki Romen devletin meclis toplantıları başladı İlerici grubun öne sürdüğü hususlar, 21 Ekim'de Yaş'ta ardı ardına sevinçle kabul edildi. Bu arada egemen gücü memnun etmek için haklarını bir kez daha belirtmekle yetindiler110 ve bu sayede sadece Avrupa devletlerinin dikkatini tekrar bu saçmalığa çektiler111. Genç Boğdanlıların dahi bir yöneticisi olan Mihail Kogalniceanu tarzında birlik içinde bir yönetimin eksik olduğu Boğdan'daki Divân, Yaş'ta yeni siyasî oluşum hakkında alınan kararları kabul ettiğini resmen açıkladıktan sonra, henüz halledilmemiş idari meseleleri görüşmek istedi. Bu yöndeki çalışmaları düzenlemek ve hızlandırmak için Avrupa Komisyonu'nun araya girmesi gerekti112. Boğdan'a sadece divânların zaten oluşturulma amaçlarına tamamen ulaştıkları cevabı verildi113. Komisyon da herşeyden haberdar olduğuna dair görüş bildirdikten sonra, Aralık ayı sonunda kapanış fermânı okundu114. Padişahın kendi kızkardeşinin gönlünü yapmak için verdiği anî bir kararla ve Fransız elçisinin bütün kırgınlığına rağmen Ekim ayında tekrar sadarete getirilen115, Mustafa Reşid Paşa, Romen prensliklerini, tek bir başkent haricinde her açıdan birleştirme projesinden bahseden Thouvenel'e İlk Müslüman'dan, son Müslüman'a kadar hiç kimse bu birleşmeyi istemiyor , diye cevap verdi Aralık ayı sonunda116. Aynı dönmede Fransa Dışişleri Bakanlığı Tam bir birleşme olmayacak , sadece bunun bir hazırlığı olacağını yazıyordu117. Fransa bu arada, Mustafa Reşid Paşa ve Thouvenel arasında prensin veya prenslerin seçilmiş üç adayın listeleri arasından atanması konusunda herhangi bir anlaşmaya varamamaları hâlinde, konferansta tam bir birleşme için görüş bildirmeye meyilli idi118. Weimar müzakerelerinden sonra, gelecekte kendisine bu yüzden minnettar kalacak Romenlerin isteklerinin yerine getirilmesine ilişkin sadece görünüşteki hevesinden119 çok şey kaybeden Rusya, birlik meselesini Reglement Organique'de hospodarların seçimine ilişkin olarak yer alan hususlar dahilinde çözebileceğini hayal ediyordu. Paris'te, parlamentoya gösterilmesi gereken riayet120 sebebiyle Stratford'u tatil bahanesi ise geri çağıran121 İngiltere'nin Derby yönetimindeki yeni kabinesi ile bu hassas meselenin Fransa'nın önerileri doğrultusunda çözülmesine karar vermesi umut ediliyordu122. Prusya, Avusturya karşıtı siyasetini devam ettirecekti123 ve böylece sadece Avusturya eskisi gibi uzlaşmaz, ama bu sefer tamamen izole edilmiş olarak kalıyordu. 7 Ocak 1858 tarihinde ani bir kalp krizi neticesinde hayatını kaybettiğinde, hiç kimse sıhhati yerinde görünen Mustafa Reşid Paşa'nın ölümünü beklemiyordu124. Yerine Ali Paşa geçti ve müşaviri yine Fuad Paşa idi. Her ikisi de belirli şartlar altında Birleşik Eyaletler veya Birleşik Prenslikler adında yeni bir vasal devletin kurulmasına meyilli görünüyorlardı125. Bu fikir, Paris'te de olumlu karşılandı126. Hatta Valevski, bu devletin bugüne kadar Boğdan ve Eflak'ta uygulandığı üzere, başka devletlerle doğrudan irtibata geçmesini yasaklayacak kadar ileri gitti127. Avrupa komisyonu, 3 Nisan'da nihai raporunu bitirdi. Paris Konferansı artık başlayabilirdi128. Fuad Paşa, Türkiye temsilcisi olarak Mayıs ayı başlarında Paris'e geldi129. Daha sonra Rumların serhad boylarındaki menfaatlerinin temsilcisi olarak Sisam Prensi ve Romen prensliklerinden birinde henüz makamında bulunan kaymakamın130 babası yaşlı Vogorides de Paris'e gitti ve 22 Mayıs'ta müzakereler başladı131. Konferansın her üyesi bu fırsatta temsil ettiği devletin 1856 yılında getirdiği önerileri tekrarladı. Valevski ve Kisselev, birlik ve yabancı hükümdardan Fuad Paşa Nizâmnâme'nin geliştirilmesinden Avusturya delegesi Baron von Hübner, meselesinin Fransız çözümü dışında başka araçlardan ve Cowley, İngiliz hükümeti adına idari makamların eşit hâle getirilmesinden yana idi132. Prusya temsilcisi önce Bâbıâli'ye tanınacak hakların kapsamının belirlenmesini, Sardunya temsilcisi ise tüm bu görüşlerin ortak yolunu bulmak istiyordu133. Fransa daha ikinci toplantıda, İstanbul'da değiştirilen yeni önerisini134 gündeme getirdi ve Sardunya bu öneriyi derhal kabul etti. Avusturya ve İngiltere o güne kadar geçerli Nizâmnâme'nin geliştirilmesinden yana görüş bildirdiler. Ancak Cowley yumuşamaya başlayıp, Fuad Paşa da söz verildiği gibi nazik tutumunu muhafaza etmeye devam ettiğinde, Baron von Hübner tek başına hiçbir şey yapamadı. Boğdan ve Eflak Birleşik Prensliği adı her iki Divân'ın delegelerinden ve üyelerinden oluşturulacak ve devlet şurası oluşturmak zorunda kalmadan hospodarları (prensleri) tayine yetkili olacak bir Merkezî Yasama Meclisi'nin kurulması ve her iki devletin idare ve savunma konusunda tamamen eşit olmasına dair maddeler genel olarak kabul edildi. Yeni devletin anayasası tüm ayrıntıları ile titizlikle hazırlandı135 ve bir seçim yasası eklendi. 19 Ağustos'ta antlaşma nihayet imzalandı. Sıra ömür boyu görev yapacak hospodarların seçilmesine gelmişti. Böylece Tuna ülkeleri için farklı görüşlerin ve menfaatlerin temsilcileri arasında sürecek sıcak iç savaşların yeni dönemi başladı. 21 Ekim tarihli hatt-ı hümâyûn ile yeni nizamnâme yürürlüğe kondu ve Paris'te imzalanan belgeye uygun olarak Vogorides ve Gika'nın yerine derhal her prenslik için üçer kaymakam geçti136. Mihail Sturdza ve bunun Osmanlı ordusunda Muhlis Paşa adıyla savaştıktan sonra, şimdi de Fransızlara hizmet etmeyi öneren137 oğlu Gregor, eski Eflak prensleri Bibescu ve Stirbey, 1848 yılında özgür ve milli bir yaşamın öncüleri olarak gündeme gelen yeni liberal görüşlü nesil ve gençliğin liderleri ile karşı karşıya geldiler. Kendi aralarında bir türlü anlaşmaya varamayan Avrupa devletlerinin kendi adayları yoktu ve Avusturya, Boğdan ve Eflak Birleşik Prensliği pasaportlarını tanımamak138 gibi eziyetler yapmakla yetiniyordu. Milli grup tarafından sıcak karşılanmasa da Afif Bey olayları denetlemek üzere Romen prensliklerinde kaldı ve Bâbıâli, Romenler konusunda imzalanan resmi belgeyi uygulama hakkını resmen muhafaza etti139. Adı geçen Türk komiseri ayrıca Romen prensliklerine tanınan özerkliğe karşın, uzun zamandan beri Kutsal Yerler ile bağlantılı manastırlara ilişkin askıda kalan meselenin bir fermân aracılığıyla karara bağlanması gerektiğini açıkladı140. Fuad Paşa ayrıca basın özgürlüğünün tekrar tesis edilmesini de yasakladı141. Boğdan kaymakamları arasında çıkan anlaşmazlıklar ve yeni seçmen listeleri142 hakkında uzun süren görüşmelerden sonra, seçimler Aralık ayı sonunda yapıldı. Seçim divânları Ocak ayı başında toplantılarına başladılar. Yaşlı Sturdza'nın grubu ile oğlunun grubu kendi aralarında mücadele ederek zayıflamaya başladıklarından, radikaller ordu başkomutanının vekili olan sempatik ve üstün yetenekli Albay Aleksandru Cuza'yı milli aday göstererek, çözüm bulmaya çalıştılar. 17 Ocak'ta bu aday kazandı ve kısa bir müddet sonra da 5 Şubat'ta Eflak Divân'ı önemli zorlukların aşılması akabinde Cuza'yı oybirliğiyle Romen Prensi kabul ederek, Eflak'ta da yaşanan aynı anlaşmazlıkları ortadan kaldırdılar. Romen prensliklerinin tek bir hükümdar altında birleştirilmesi Paris Antlaşması'nda söz konusu edilmemişti. 1858 yılında Fransa'nın Yaş konsolosu Place, Boğdan Divânı'nın Eflaklar ile birlikte yabancı bir hükümdar altında birleşmeyi planladığını 143 bildiriyordu. Ancak Bükreş'teki meslektaşı, Eflakların sadece mahalli adaylarla ilgilendikleri cevabını verdi144. Cuza seçildiğinde, Avrupa devletleri birden, farklı bir durumla karşı karşıya kalmışlardı. Valevski, Cuza'nın minnettarlığını belirtmek üzere başvurduğu Napoleon adına, çifte hükümdarlığını 10 Şubat'ta tanıdı145. Romenlerin en ünlü şairi Vasile Aleksandri derhal Paris'e gitti146. Efendisi ve dostu Aleksandru Cuza, I. Aleksandru Ioan olarak kendisine önerildiğinin aksine her iki Divân'ı birleştirmeden, törenle Bükreş'e girdi147. Paris Konferansı'nın Mart ayında toplanacağı biliniyordu, ama çalışmalar ancak 7 Nisan'da başladı148. Aynı dönemde İtalya'daki savaş belirlendi Avusturya Sardunya'nın silahsızlandırılmasını talep etmişti, Cavour Paris'e geldi ve Fransız birlikleri saldırıya hazırlanıyordu. Böylece nihai bir karara varılmamış olsa da, herşeyi bir an önce halletmek isteyen konferansta Türklerin zayıf muhalefeti kolayca alt edildi. Cuza, hâlâ kızgın olan Avusturya149 dışında, Avrupa'nın tamamı için Birleşik Prensliklerin tek hükümdarı idi. Cuza, kendisini kayser ordularına karşı savaş açmaya kışkırtmaya çalışan Macarların tekliflerini reddedecek150 ve Ploteşti'de bir karargâh kuracak kadar da akıllı idi. Bâbıâli bu arada Avusturya'nın zaferi kazanmasını umut ederek, Cuza'yı onaylamakta tereddüt ediyordu151. Ancak Mayıs ayında nihai muharebelerden önce, nihayet boyun eğse de, çifte seçimi Paris Antlaşması'nın bir ihlali olarak adlandırdı152. Nihayet tanınan Romen Prensi, Sultan Abdülmecid'in talebi üzerine İstanbul'a geldi. Ülkesinde bulunan Türkleri yabancı olarak görmesine ve bu yönde muamele edip153, sadrazamı serhad boylarına seyahati sırasında ziyaret etmeyi reddetmesine154 rağmen, İstanbul'da bağımsız bir prens gibi karşılandı. Galati'den Beyrut savaş gemisi ile yola çıktı ve Emirgân Köşkü'nde misafirperverlikle karşılandı. Buraya vardıktan hemen sonra Hariciye Nâzırı ziyaretine geldi ve Sultan Abdülmecid, onu huzuruna kabul ederken, Cuza'yı ona birkaç adım atarak karşıladı. Sultan Abdülmecid ve Cuza, gala gösterisini aynı locadan izlediler155. Cuza, tamamlanan birleşmenin tanınmasını istedi ve Bâbıâli, bu talebini ömrü boyunca geçerli olmak şartıyla şahsına vermeye meyilli görünüyordu, ama önce bir komiser göndererek halkın fikrini almak istiyordu. Ancak Cuza, böyle bir komiseri kesinlikle kabul etmek istemiyordu. 1861 yılının Haziran ayında İstanbul'da bir elçi konferansı toplandı ve Âlî Paşa, bu konferansta Romen ordusunun sınırlandırılmasını ve Tuna Nehri'nin diğer kıyısında zaman zaman muhtemel huzursuzluklara silahla müdahale etme hakkını elde etmeye çalıştı, ama boşuna. 2 Aralık tarihli fermânla ayrıca merkezî meclis de Cuza iktidarda olduğu süre için kaldırıldı156. Üç yıl sonra, Cuza'nın yokluğunda Bükreş'te bir sokak çatışması çıktığında, Sadrazam Âlî Paşa, sitemde bulunabileceğini düşünerek, sert ve yaralayıcı bir şekilde konuştu. Gelen cevap kesindi Cuza, ülkesinin Paris Antlaşması'na göre Bâbıâli'nin her türlü müdahalesinden uzak, tamamen özgür bir idareye sahip olduğunu belirtiyor ve Bâbıâli'nin Romanya ile iyi ilişkiler içinde olması gerektiğine işaret ediyordu157. Ancak 1862 yılının Şubat ayında Cuza, askerî bir suikast neticesinde tahttan feragat etmek zorunda kaldığında ve halk oylaması ile yerine Prens Karol adı altında Prusya Prensi Karl von Hohenzollein getirildiğinde (Nisan), Bâbıâli Romen birliğine verilen onayın geçerliliğini yitirdiğini ileri sürmeye, hatta ülkeye asker göndererek işgal etmeye meyilli görünüyordu. Ömer Paşa'nın birlikleri Rusçuk'ta tam toplanmıştı ki, Romenler Bâbıâli'yi sahip oldukları genç orduyu seferber etmekle tehdit ettiler ve konu böylece kapandı. Prens Karol nihayet İstanbul'a geldi ve burada Prusya hükümdar hanedanından bir prens (Prince de Sang) olarak karşılandı. Aslında Osmanlı Devleti ile hızla yükselen bu yeni devlet arasında ödenecek yıllık vergi ve diplomatik bir aldatmaca olan hukukî bağımlılık dışında bütün bağlar kopmuştu. Miloş Obrenoviç, 1858 yılında Sırbistan'daki yönetimi tekrar eline geçirmişti ve asil düşünceli Aleksander Karayorgoviç, bir daha geri dönmemek üzere Avusturya topraklarına geçti. Miloş'un Bâbıâli tarafından ancak çok büyük zorluklarla tanınan (26 Eylül 1860) oğlu ve halefi Milan Obrenoviç döneminde (10 Haziran 1868 yılında bir suikasta kurban gitti), Türk birlikleri önce 1862 yılında Eskice (Uşiçe/ Ujiça)'yi, Sokol'u, daha sonra Kladova'yı, 1867 yılında Böğürdelen'i, Semendire'yi ve müdafaa kıtasının Türkler tarafından birkaç saat boyunca top ateşine tutulan şehir için verdikleri mücadeleden tam beş yıl sonra, Belgrad'ı da boşalttılar (15 Haziran 1862)158. Mihail ayrıca Küçük İzvornik'i de işgal etmek istedi. Türkler, Sırbistan topraklarından gerçekten de ayrıldılar. Belgrad Kalesi ve Battal Camii, tıpkı fakir Türk nüfusun ağaç ve toprak evleri gibi tahrip edildiler. Mihail, bağımsız bir hükümdar gibi hüküm sürüyordu ve halk meclisini çok nadiren topluyordu. Bâbıâli'nin elinden hanedanının mirasını almak için ordusuna güveniyordu159. Bâbıâli, 1866 yılında ordunun tasfiyesini ve verginin yükseltilmesini talep etti, ancak Avrupa devletleri Sırplar lehine karar verdiler. Ama nihayet serbest kalan Sırpların hayallerinde Bosna ve Hersek ile Eski Sırbistan'ın yeni Sırbistan Prensliği ile birleştirilmesi ve böylece Stefan Duşan'ın eski krallığının tekrar kurulması160 en önde geliyordu. Der Donauschwan (Tuna Kuğusu) adında bir gazete çıkartan ve 1863161 ayaklanmasını hazırlayan Bulgar ihtilalci Rakovski 1860-1861 yılları arasında Belgrad'da yaşıyor ve faaliyet gösteriyordu. Batı'dan gelen maceraperest ziyaretçiler, Balkan Yarımadası'nın büyük Yunanistan ve Güney Slav devletine bölünmesinden bahsediyorlardı162. 1858 yılında Paris'e geldiğinde bağımsız bir hükümdar gibi karşılanan Karadağ eşkiya başı Prens Danilo ile çıkan yeni bir anlaşmazlık, Grahovo'yu ve Vasoyeviçlerin bölgesini işgal etmek isteyen ve Seraskeri Hüseyin Paşa'nın yenilgiye uğradığı Bâbıâli için, Ragusa önlerine Rus ve Fransız gemilerin gelmesi ve Amiral Jurien de la Graviere'nin Cetinje'yi ziyareti ile sonuçlandı163. Ömer Paşa'nın 1862 yılında Karadağ'a yaptığı başarılı akın da ülkenin bağımsızlığını sınırlayamadı164. Küçük bir devlet olan Karadağ ile ilişkilerden konu açılmışken, Karadağ'ın bağımsızlığının gelişimi hakkında da birkaç bilgi vermekte yarar vardır. Karadağlılar, Bâbıâli'ye karşı her zaman düşmanca bir tutum sergilemişlerdi. 18. yüzyılın sonlarında sırtlarını uzaktaki Ortodoks Rusya'ya dayadıktan sonra, sadece papaz başlıkları ve asaları eksik piskoposlardan oluşan prensler (vladika), özellikle Peter Petroviç Nyegoş döneminde, bölgelerini genişletmek ve güvence altına almak için istedikleri herşeyi yapabileceklerine inanıyorlardı. Berdleri sınırlarına dahil ettiler. 1831 yılında Kuçlar da onları takip etti. 1840 yılında Grahovo Ovası Karadağ'a tâbi oldu. Ancak burada yaşayan Arnavutlar, İşkodra Valisi daha fazla ödediği anda, ona yönelmeye hazırdılar165. İşkodra Gölü'ndeki bir ada ve eski Zabliyak Şehri bu sayede tekrar Türklerin eline geçmişti166. Peter Petroviç, 12 Kasım 1851 tarihinde hayata veda etti. Venedik ve Paris'te eğitim görmüş halefi Danilo döneminde 1856 yılında Bâbıâli ile diplomatik bir anlaşmazlık çıktı. Bâbıâli, Karadağ'ı Paris'teki müzakereler sırasında Osmanlı Devleti'nin bir parçası olarak kabul etmek istiyordu. Danilo'nun buna cevabı, Zenta bölgesini talep etmek oldu. 1858 yılında yukarıda belirtilen silahlı mücadele meydana geldi ve Türkler 1858 yılının Mayıs ayında Grahovo'da yenildiler. Ancak sınırları statükoya göre belirlemek üzere bir Avrupa Komisyonunun kurulması, kısa süren savaşı sona erdirdi167. Bu küçük ülke daha 1855 yılında kendi anayasasını kabul etmişti. Yunanistan'a gelince, romantik çift Kral Otto ve Kraliçe Amalie, mantıksız bir halk hareketinden dolayı 1862 yılının Ekim ayında, asilerin Yunan Cumhuriyeti'ne ilişkin hayaller kurdukları Atina'dan ayrılmak zorunda kalana kadar – Danimarka Prensi Wilhelm ancak 5 Haziran'da Kral George olarak tahta seçildi – İstanbul'u bizzat başkenti hâline getirmek gibi büyük bir projenin hayalini kuruyordu168. 1858 yılında, daha sonra açıklanacağı üzere, Girit'te bir ayaklanma çıktı. Mısır donanması, zırhlı gemilerini 1860 yılında Osmanlı Sultanı'na bağışladıktan sonra, bakımsız kalmasına rağmen, Mısır Hıdivi Said Paşa169, halefi İsmail Paşa'nın (1863-1879) – kardeşi Mustafa Fazlı bu arada Türk paşalarından biri idi ve önce Divân-ı Muhasebat daşkanı, daha sonra da maliye nâzırı olarak görev yaptı170 – 1866 yılında ve daha sonra 1873 yılının Haziran ayında artık paşa veya vezir olarak değil, hidiv olarak satın aldığı bağımsızlığı elde etmek için çaba gösteriyordu. Said Paşa'nın kendi ordusu vardı ve 1860 yılında 11 bin piyade ve 2 bin atlı ile 20 toptan oluşuyordu171. Ayrıca yabancı devletlerle sorumluluğu kendine ait olmak üzere, müzakerelerde bulunabiliyordu. Ama 80 bin172 kese yerine 150 bin keseden oluşan vergiyi ödemek zorunda idi ve Mısır Müftüsü İstanbul'dan gönderilecekti. İsmail Paşa iktidara geldiğinde, daimi bir hükümdarlık kurabilmek için Mısırlılara dayanabileceğini düşündü173. Sultan Abdülaziz yeğeni ile birlikte 1863 yılında devletinin en önemli parçalarından biri olan bu eyaleti ve valisini uğradığı sair yerlerin valileri gibi ziyaret ettiğinde, İsmail Paşa tarafından görkemli bir törenle karşılandı. İsmail Paşa, sultanın gözüne girmek için çeşitli çarelere başvurdu ve hükümdarına 12 bin yeni süngülü tüfek, hatta 2 Mısır alayı hediye etti, ama efendisinin ihtirasını yine de teskin edemedi174. 24 Nisan 1859 yılında inşasına başlanan Süveyş Kanalı'nın açılışı ile bu ülke bağımsız bir devlet olarak varlık göstermesini güvence altına alacak ticarî bir önem kazanmıştı175. Süveyş Kanalı'nın 17 Kasım 1869 tarihinde yapılan görkemli açılış törenine Prusya veliahtı ile diğer prenslerin yanı sıra İmparatoriçe Eugenie ve Kayser Franz Joseph de katıldı. Mısır'ın ticarî açıdan kazandığı bu önemin, İngiltere için burada özgür bir mahalli hükümete izin veremeyecek kadar büyük olduğunu o dönemlerde henüz kimse tahmin edemezdi. Mısır 1875 yılında kamu borçlarını bile ödeyemeyecek duruma gelince, İngiltere Mısır'ın Süveyş Kanalı'ndaki hisselerini satın aldı. 1871 yılında Hıdiv İsmail Paşa yeni bir donanma kurdu. Buna ve Mısır'ın kapitülasyonlardan kurtulma çabalarına şiddetle itiraz eden Bâbıâli, müdahale etme gereğini duydu. 23 Ekim tarihli fermânda ise Fransa ve yeni kurulan İtalya Devleti'nin tehdidi altında bulunan Tunus üzerindeki haklarını bir kez daha vurguladı. Daha aynı yıl içinde Trablusgarb hükümeti Osmanlı Devleti'nin her yerinde geçerli kapitülasyonlara tâbi tutuldu176. Böylece 1870 yılına gelindiğinde, Osmanlı Devleti'nin vergiye tâbi tüm vasal devletleri, kendi milli veya bölgesel amaçlarını takip etmek üzere bir bir kopmuştu. Onlarla birlikte Âlî ve Fuad Paşalar177 ile Mustafa Reşid Paşa'nın da hayali olan178, tüm ayrılıkçı geleneklerin harabeleri üzerine birlik içinde bir devlet kurma hayalleri yok olmuştu. Âlî Paşa gözden düşmüş, Fuad Paşa ise Osmanlı hanedanının kötü alışkanlıklar ve ruhsal bozukluklardan dolayı küçük düşürülmesini ve yeni Türkiye'nin tasfiyesini büyük acılar içinde seyretmek zorunda kaldı. Sonraki bölümde, idareyi ve orduyu modernleştirme ve böylece kuvvetlendirme çabaları ve başarısız olma nedenleri ele alınacaktır. Onlar, Avrupa tarzında yeni bir Türkiye yaratmak istediler ve bunu yapabileceklerine de inanıyorlardı. Bu yüzden ellerindeki yetersiz ve güvensiz malzeme ile yeni bir yapı kurmak için ellerinden gelen tüm çabayı gösteriyorlardı. Thouvenel, 1858 yılında Romen prensliklerin düzenlenmesi ile ilgili meseleler halledildikten sonra, içteki ıslahat meselesi ortaya çıkacaktır1 , demişti. Şimdilik, 18582 yılında şeriatın henüz eski dinî kurallarının tam olarak yerine geçmeyen – ama en azından artık bir kurbanın akrabaları tarafından affedilen bir katil hapis cezasına çarptırılıyordu3 - yeni Ceza Kanunu ele alındıktan sonra, sıra Medeni Kanun'a gelmişti4. Tamamen yararsız hâle gelen sipahilerin haklarının yerini Tapu Kadastro Kanunu almıştı devlet artık sadece dirliklerini geri alırken, devletin eskiden en hevesli savunucularına küçük bir yıllık bir maaş bağlıyordu5. Daha sonra asıl zor olan, yani yeni ve çağdaş prensipler üzerine kurulan patrikliğin düzenlemesine geçildi 1858 yılından 1860 yılının Şubat ayına kadar İstanbul'da toplanan ve Osmanlı Devleti'nde Ortodoks inancın liderleri olarak yedi piskoposun ve aralarında fazla söz hakkı olmayan 4 Slav'ın da bulunduğu 10 Ortodoks temsilcinin katıldığı6 Millet* Meclisi görüşmelerini tamamladıktan sonra, 1862 tarihli kararnâme çıkartıldı. Osmanlı Sultanı tarafından ömür boyu görev yapmak üzere atanan ve bundan böyle Rum Patriği veya Rum-Slav milletinin patriği değil, Rum Ortodoks Patriği olarak adlandırılacak patrik, karışık bir milletin danışma kurulu ve ruhban sınıfının 12 üyesinden kurulacak bir Ruhban Meclisi tarafından desteklenecekti. Bu Ruhban Meclisi'nden daha sonra Din Kurulu ve Sivil Kurul ve bazı özel komiteler seçilecekti7. Benzer bir şekilde, Rusların Ecmiyadzin'daki patriklikten yönetmek istedikleri8 Katolik olmayan Ermenilerin ve Yahudilerin9 meseleleri de düzenlendi. Çok daha sonraları, 1867-1871 yılları arasında, Doğu'daki kiliselerin özerkliğini reddeden ve yandaşlarını aforoz eden Roma Kilisesi ile mücadeleler sırasında sivil meselelerde hükümdarın denetimi ve dinî meselelerde özerkliği savunan Âlî Paşa'nın müdahalesi ile Ortodoks Ermeniler, Marunîler, Melkitler için böyle bir statü sağlanamasa da en azından Batı Kilisesi'ndeki imtiyazlı konumlarını muhafaza edebildiler10. Yedi meşru eşinin aylık masrafı bir milyonu bulan, sarayda 4-5 bin kişiyi barındıran ve aile törenleri, oğullarının sünnet düğünleri ve kızları ile torunlarının düğünleri için çok yüksek tutarlarda paralar harcayan ve pahalı saraylar ve köşkler yaptıran müsrif11 Sultan Abdülmecid, 26 Ağustos 1859 tarihinde ihmal ettiği devlet işlerinin yönetimine düzen ve tasarruf getirmeyi önerdi12. Hatta saray hizmetlilerinin doğrudan sipariş vermelerini bile yasaklayacak kadar ileri gitti13. Çoğu insan, devletin kötü bir ekonomik durumda olmasının suçunu gamsız Sultan'da buluyordu ve 1859 yılı içersinde [Çerkes] Hüseyin [Dâim] Paşa ve Şeyh Ahmed Efendi yönetiminde bir suikast planı yapıldı [Kuleli Vak'ası]. Bu suikastın amacı, henüz genç olmasına rağmen – 40 yaş civarında idi - yeteneksiz Sultanı gerektiği takdirde öldürerek tahttan indirmek ve parlamentosu ve yetkili bakanları olan tam bir anayasal düzenleme getirmekti. Ama Sadrazam Rıza Paşa ve mühtedi Ferhad (Stein) Paşa, fedailerine karşı şiddetle önlem aldılar. Hareketin liderleri, hayatta kalmalarını sadece Fransız elçisinin müdahalesine borçluydular ve sıradan birer mahkum olarak Anadolu'ya götürüldüler14. Çok geçmeden, 5 Nisan tarihinde, elçiler vaat edilen ıslahatların gecikmesine ilişkin memnuniyetsizliklerini bildirmek için Bâbıâli'ye bir memorandum verdiler. Devletin, aralarından birinin yeni Türkiye'nin fakirleşmesini ve manevi çöküşünü açıkça tanımladığı gibi yavaşça çürümesi (le petit train de porriture)15 tahammül edilmez bir hal almıştı. Gerçekten de ne Devlet Şurası, ne de eyalet meclisleri bağımsız değildiler ve kendi inisiyatifleri yoktu16 ve valiler ile defterdarlar eski alışkınlıklara göre zorla para toplamakta sakınca görmüyorlardı17. Saray entrikaları ve hanedan içindeki çekişmeler sebebiyle sadrazamlar ve çok da önemli bir rol oynamayan nâzırları hızla değişiyordu. Rusya ise aynı zamanda menfaatlerini korumak zorunda olduğuna inandığı Slav soydaşlarının yaşadığı eyaletlerin ciddi bir denetime tâbi tutulmasını talep ediyordu. İngiltere, bu amaçla görevlendirilen bir Avrupa Komisyonunun önerisine derhal itiraz etti ve tıpkı Fransa gibi, tekrar yönetime gelen Sadrazam Kıbrıslı Mehmed Emin Paşa'nın hâlinden hoşnut olmayan kuzeydeki eyaletlere yapacağı bir ziyaretle yetindi18. İstanbul'daki yeni İngiltere temsilcisi ise gittikçe daha da zorlaşan mali durumları, Osmanlı İmparatorluğu'nun sahibi bulunduğu sonsuz büyüklükteki toprakları Avrupalı kapitalistlere icara vererek, hatta satarak düzenlemeyi önerdi. Devlet böylece elde edeceği garanti belgeleri ile yeni bir kredi yolu açabilirdi. Ama Bâbıâli, sarayın görkemi ve sultanın hediyeleri için Batı'dan gelecek paralara her zamankinden daha fazla ihtiyaç duymasına rağmen, tıpkı 1859 yılında kurulan komisyonda olduğu gibi üç büyük devletin temsilcilerinin de bulunduğu, ancak yine diğer bağımlı kurullar gibi sultanın iradesine tâbi Maliye Meclisini kurmakla yetindi19. Birkaç ay sonra, Butaniyev'in kararlı davranışlarına rağmen, Fransız meslektaşı Thouvenel gittikten sonra elçiler arasında lider konumunda kalan Bulwer, Osmanlı İmparatorluğu'nun her yerinde bulunan İngiliz elçilerle yapılan bir anketlerin raporlarına dayanan ve Hristiyan vali yardımcılarının atanmasını, mali ıslahatları, âşâr vergisinin kaldırılmasını ve bunun yerine halkın daha çok tercih ettiği nakit vergi ödemeleri ile genel bir teftişi – sadrazam bu arada Suriye'deki karışıklıklardan dolayı Niş'ten geri çağrılmıştı – özellikle de Tanzimat Meclisi ile Adliye Meclisinin birleştirilerek, 12 üyeden oluşacak küçük bir parlamentoya dönüştürülmesini ve 5 yıllığına yüksek komiserler olarak idarenin tüm denetimini de ellerinde tutacak memurların atanmasını kapsayan yeni bir proje ile geldi20. Sadrazam, olumsuz bir cevap vermek istemiyordu, ancak bu gibi önerilerin kabul edilmesi imkânsızdı. Titizlikle hazırlanmış bu projelerin ancak temelde tıpkı eşitliği ve kardeşliği de beraberinde getirecek özgürlük içinde mutlu ve minnettar bir şekilde yaşamak için, sadece hayırseverlik üzerine kurulmuş bir anayasaya ihtiyacı olan soyut insandan yola çıkan, 18. yüzyılın filozof reformistleri gibi düşünen Avrupalı diplomatların beyninde oluşabilirdi. Eyaletlerde yaşayan reaya, sadece İstanbul'daki devlet adamlarının iradesinde olmayan önemsiz tavizler istiyorlardı, zira İngiliz ve Fransız dostlarının isteklerini yerine getirmekte samimi olmalarına rağmen, şu anda iki şeyi birden elde edemeyecek durumdaydılar Birincisi dürüst, bilgili ve çalışkan memurlar bulmak ve bunların keyfi hareket eden sultandan atanmalarını istemek ikincisi de beş asırdan beri hüküm sürmeye alışık Müslümanların fanatizmini kırmak. İngiltere'nin anketleri, teorik olarak artık sultanın eşit birer tebaa, hatta Osmanlı vatandaşı sayılan reayaların, çanlarını çaldırma, şahit olarak dinlenme ve mallarını, ailelerini ve hayatlarını, kötülüğe kötülükle cevap vermeye hazır oldukları Müslüman komşularının meydan okumalarına ve eşkiyalıklarına karşı koruma haklarından başka bir şey istemiyorlardı. Vergilerin düzenlenmesi ve bu vergilerin kocabaşılar tarafından tahsil edilmesi, onlar için Osmanlı parlamentosunda bir üyelik veya Osmanlı ordusunda hizmet ve yüksek makamlardan daha değerli olacaktı21. Korkak veya para ile satın alınabilen, kimi zaman eğitimsiz ve tamamen tecrübesiz temsilcilerinin sessiz kaldıkları meclislerden22 ziyade yollara, iyi zabıtalara ve okullara ihtiyaç duyuyorlardı, ama tüm bunlar eksikti. Gerçi örnek alınan Fransa'da imparatorluğun despot valilerinin karşısında da eyalet meclislerinin (Conseils départementaux) çok fazla bir önemi yoktu. Yollara gelince, İsmail Paşa köylüleri zorla çalıştırarak 1852 yılında Trabzon'dan ülkenin iç kısımlarına kadar uzanacak yolun sadece birkaç kilometresini tamamlayabildi 1864 yılında buna Makedonya, Arnavutluk ve Eski Sırbistan'da yapılan diğer yollar da eklendi23 ve 1872 yılında Selanik'ten, Mitroviça'ya kadar uzanacak yolun yapımına başlandı. Nitekim reaya eski imtiyazlarından Fransız modasına uygun tüm yeniliklerden daha memnundular ve mahalli şartlar ile uzun ve normal bir gelişmeye daha uygun olan bu imtiyazlar sayesinde çok daha iyi korunuyorlardı24. Aslında Metternich'in, anlayışsız ama bir o kadar gürültülü Batı kamuoyundan talep edilen yabancı, eskimiş tarihsel boyuttan yoksun ve hiç de pratik olmayan ıslahatlara karşı çıkılmasına devletin hemen başkaları ile değiştirilemeyecek kadar köklü olan – ki bu yüzden boş şekillerin oluşması tehlikesi ile karşı karış kalınırdı - dinî temellerinin muhafaza edilmesine kötü idarecilerin daha iyileri ile değiştirilmesine ve Hristiyanların dinî kurumlarının ve imtiyazlarının korunmasına25 ilişkin eski önerileri en iyi önerilerdi ve gerek Hristiyanlar, gerekse Müslümanlar bu önerilere gönülden katılırlardı. Ancak girilen yolda ısrarla yürümeyi, Osmanlı İmparatorluğu'nu Rusya'nın gittikçe daha bariz bir şekilde yeni nankör Türkiye'yi bölme kararına karşı koruyabilecek yegâne güçleri incitmeyi ve bunun sunucunda Londra ve Paris'in hiç şüphesiz kredi vermeyi reddetmesi üzerine maddi açıdan kendi gelirleri ile yetinmek zorunda kalmayı, 1860 yılında Türklerin üst düzeydeki hiçbir yetkilisi göze alamazdı. Rusya'nın Türkiye'yi bölme kararı özellikle birçok kez alıntı yapılan, Hristiyanlar için özerklik veya Rus kılıcı sayesinde özerklik sözünün sahibi Panslavist elçi İgnatiyev'in yerine İstanbul'a elçi olarak Butaniyev'in getirilmesinden sonra daha da bariz bir şekilde ortaya çıkıyordu. Her inançtan ve her ırktan insanın, özellikle de Anadolu'daki insanların Islahat Fermânı'nın eğilimlerini nasıl anladıkları, çok geçmeden Suriye'de çıkan ve Sultan Abdülmecid'in son günlerinde Avrupa diplomasisinin yeni bir müdahalesine neden olacak olup, Avrupalılara bu sert, kanla yıkanmış ve hâlâ yeni kan isteyen topraklarda Fransız İhtilali'nin körpe fidanını dikmenin ne kadar zor olduğunu gösterecek din savaşları gözler önüne serecekti. Osmanlı İmparatorluğu üzerindeki Fransız ve İngiliz vesayeti sebebiyle Müslüman tebaada çok geçmeden dinî vicdanın ve geleneklere bağlılığın daha yoğun olduğu bölgelerde zorbalıklarla kendini gösterecek bir ruh ortaya çıkmıştı. Dürzîler ve Suriyeliler, Kürtler ve Araplar artık Batı'daki Hristiyanlar tarafından kontrol edilmek, hatta yönetilmek istemiyorlardı ve büyük bir öfke ile Doğu'da her zaman düşman olarak gördükleri silahlı veya silahsız Hristiyanlara saldırarak öçlerini aldılar. 8 Haziran'dan 18 Haziran 1861'e kadar birçok meydan okumadan sonra, İsmail el-Atraş komutasındaki Havranlı birkaç bin Dürzî, ardından Canbolatzâdelerden bir şahıs [Said Bey] ile işbirliği içinde olduğu üç reisin yönetimi altında başkaları, Marunîlerin üzerine yürüdüler ve bölgelerinin tamamını tahrip ettiler. 560 kilise, 43 manastır, 1830 talebeli 28 mektep, 9 dinî bina ve 560 köy kilisesi ve 42 manastırı ile birlikte 360 köy ateşe verildi. Fransızlar tarafından 7.700, hatta 12 bin olarak tahmin edilen ölü sayısının tam olarak belirlenmesi mümkün değildi. Ülkenin başkenti kabul edilen Deyrü'l-Kamer harabeye dönmüştü. Beyrut Beylerbeyi Hurşid Paşa, tüyler ürpertici olayları durdurmak için hiçbir şey yapmadı – daha doğrusu yapamadı. Birkaç gün sonra Suriye'deki tüm Müslümanlar, onlara hükmetmeye yeltenen Hristiyanlara karşı vahşi dağlarda intikam vaktinin geldiğini gördüler. Önce 25 bin Hristiyan nüfusa sahip olan Şam ayaklandı Gerek avam takımı, gerekse askerler Hristiyanlara saldırdılar ve onları amansız bir biçimde öldürdüler. Ölenlerin arasında Amerika ve Hollanda konsolosları da vardı. Hristiyan evlerinden neredeyse hiçbir şey kalmadı. Öfke uyandıran bu sahnelerin sona ermesi sadece İslâm'ın Cezayir'de asil ruhlu savunucusu Emir Abdülkadir* sayesinde oldu. İsyanların sebebi aslında defalarca İslâm'ın eski haklarının savunucusu olarak sahneye çıkmış İngiltere değil, Suriye sahillerinde temsil ettikleri Roma Kilisesi'nin üstünlüğünü kurmaya çalışan Fransızlardı. Napoleon, 1834-1837 yılları arasında ve daha sonra 1840'ta Suriye'de mühtedi Seve Süleyman Paşa'nın yaveri ve Mısırlı bir subay olarak hizmet vermiş General Beaufort d'Hautpoil komutasında bir avcı taburu ile birlikte üç alayı bu bölgeye gönderme kararını aldı. Batılı himayeciler tarafından olumlu karşılanan Fuad Paşa'yı bölgeye göndermiş olan sultana yapılan açıklamada ise bu askerlerin sadece Osmanlı Sultanı'nın gerçekleştireceği cezalandırma seferine gerekli manevi otoriteyi vermeye destek olmak için gönderildiği bildiriliyordu. İngiltere, tarafların daha 6 Temmuz'da barıştıkları bahanesi ile olaylara katılmayı reddetmeye meyilliymiş gibi görünüyordu. Ancak 3 Ağustos'ta Paris'te Rusya, Prusya ve Avusturya temsilcileri ile yarısı Fransızlardan oluşacak 12 bin asker ile kan dökülmesini engellemek ve Osmanlı Sultanı'na düzeni tekrar sağlamakta yardımcı olmak üzere26 bir antlaşma yapıldığında, İngilizler de bu baskıya katılmaya zorlandılar, ama bunu sırf baskıyı mümkün olduğunca azaltmak için kabul ettiler27. Tüm güçlerin görüşüne göre en azından sadece insanlığın ve Hristiyanlığın söz konusu olduğu bu olaylar sırasında Şark Meselesi gündeme getirilmeyecekti28. Avrupa devletleri, Fransa'yı dizginleyebilmek için hiçbir genişleme, hiçbir münferit nüfûz , hatta milletlerden herhangi birinin ticareti için yeni şartlar talep etmemeyi taahhüt etmişlerdi29. O dönemin Osmanlı elçisi Ahmed Vefik Paşa'nın itirazlarına rağmen, Bâbıâli'den vaatlere uygun olarak her mezhepten Hristiyan'ın durumunu düzeltmek için ciddi idari tedbirlerin alınmasını talep ettiler30. Fransız nakliye gemileri çok geçmeden Marsilya ve Toulon limanlarından ayrıldılar. Çetelerin baskınına uğrayan Beyrut önlerinde 18 savaş gemisinden oluşan müttefik filo ile karşılaştılar. Fransa sadece aralarında üç firkateynin bulunduğu beş savaş gemisine İngiltere yine aynı sayıda savaş gemisine Rusya iki savaş gemisine ve Avusturya sadece bir firkateyne sahipti. Kralları erzak gönderen İspanya ve Yunanistan, hiç kimse tarafından davet edilmemiş olmalarına rağmen, Suriye'ye gemilerini göndermeyi uygun bulmuşlardı31. Avrupalı askerler, karaya çıktıklarında mülteci Marunîler tarafından ellerinde haçlar ve mütereddid sevinç gösterileri ile karşılandılar32. Marunî temsilcileri Lübnan'ın Fransızları olarak tanıtarak komutanı Fransızca selamladılar. Türkler ise gerçek duygularını gizli tutmak zorunda olup, yardımlarına gelen yabancıları tüm askerî onurlarla karşılamak zorunda kaldılar33. İzmir'den buraya yeni tayin olan Vali Kayserili Ahmed Paşa, herkesi memnun etmek için elinden gelen çabayı gösterdi34. Nitekim hızlı hareket ederek istenmeyen barış gücünden önce davranmak gerekiyordu. Fuad Paşa, Şam'a gelerek ardından idamların geleceği tutuklamalar için emir vermişti bile. Tutuklananların arasında kanlı olaylara katılan 112 asker de vardı. Bunlardan bazıları İstanbul'daki zindanlara gönderildiler. Beyrut Valisi Hurşid Paşa tutuklanmış ve Şam Valisi Ahmed Paşa, Suriye'de cezasını çekmek üzere İstanbul'dan uzaklaştırılmıştı35. Ama Beyrut'a şahsen gidip, yabancılardan emir almak, Fuad Paşa'ya göre değildi Yüksek komiserin iki yaverinin davet ettiği Fransız subay Chanzy, Şam'a gitmek zorunda kaldı ve burada bir hükümdarın sarayındaki bir elçi gibi karşılandı36. Tutuklanan Türk askerler, Osmanlı gemilerinde bahtsız silah arkadaşları olarak muamele görüyorlardı37. Şam Valisi Ahmed Paşa, tahrip edilen Marunî bölgelerinin komutanı Osman Bey ve Deyrü'l-Kamer kıtasının başı olan subayı ile birlikte Avrupa temsilcileri de hazır bulunmuş olarak kışlada kurşuna dizilirken38, İngiltere'nin Lübnan'daki idari yapının değiştirilmesi ile ilgili müzakerelerin temsilcisi Lord Dufferin, nihayet Beyrut'a gelmeyi vaat eden Fuad Paşa'nın yanına geldi. Müslümanlığı kabul etmeye zorlanan şahısların tekrar kendi dinlerine dönmelerine izin verildi. Fuad Paşa, Beyrut'a geldiğinde sadece Türk subaylar ve memurlar tarafından törenle karşılandı. Herşeye rağmen Fransa'nın yüksek rütbeli bir subayı ve bir onur kıtası da bu karşılamaya katılmıştı39, hatta tamamen Fransızlardan oluşan bir kıta tarafından selamlanma onuruna bile nail oldu. Ama Fuad Paşa sanki sadece kurbanların katillerini ve akrabalarını dava tarafları olarak mahkemeye 40 çağırmak için [Hermon] gelmiş gibi görünüyordu. Fransızların burada olmasından dolayı iyice küstahlaşmaya başlayan Marunîlerden birkaçı hapse bile atıldı41. Cebel-i Şeyh Dağları'na kaçan Dürzîlerin böyle bir muhakemeyi kabul etmek istememeleri ve her yerde huzursuzluk çıkartmaya devam etmeleri üzerine haklarında bir fermân çıkartıldı42. Fransız general, Fuad Paşa'nın bunun üzerine çıkabilecek düşmanlıklar sırasında kendisine Hristiyan bölgesinde bir mevzi sağlayan mektubunu yırttı ve bir ültimatom verdi. Buna göre savaş hemen başlayacak ve Fransız birliklerinin katılımı ile yürütülecekti43. İngiltere ise, Kaymakam Muhammed ile birlikte Dürzî reislerinin çoğunu Beyrut'a getirdi ve Fuad Paşa onları tutuklattı. Ama böylece savunduğu görüşten uzaklaşmış oldu. Eylül ayının sonunda hem Türkler, hem Fransızlar harekete geçtiler44. Etrafına kaçakları toplayan Fransız general, Deyrü'l-Kamer'da öldürülen Marunîlerin, aralarında çocukların da bulunduğu defnedilmemiş cesetleri ile karşılaştı45. Bu ıssız dağ kasabasının başına askerî koruma altında Hristiyan bir idareci getirildi. Bu kasabanın yakınlarında bulunan Beyteddin Sarayı, Mir Beşir'in dul eşinin Napoleon'a bir hediyesi idi46. Fuad Paşa aynı zamanda Muhtara'ya kadar ilerledi. Her iki ordunun komutanları her iki tarafın karargâhlarının yakınında dostane bir şekilde bir araya geldiler ve kısa bir süre sonra Halim Paşa komutasındaki Arabistan ordusu ile birleştiler. Burada, Dürzîlerin kaçmasına izin verdiği ve Fransızların teşebbüsünü bu sayede Hristiyan bildirileri ile yapılan bir askerî gezintiye dönüştürdüğü için Fuad Paşa'dan hesap soruldu47. Ancak Fransızların gezinti diye adlandırdıkları bu seferin sonucu, acilen bir araya gelen Marunîlerin intikam için ayaklanmaları olmuştu. Bir Cizvit'in Fransız bayrağının direği ile öldürüldüğü Zahle'de General Beaufort Ortodoks halk tarafından minnettarlıkla karşılandı ve burada İngiltere yanlısı olduğundan şüphelenilen Hristiyan Kaymakam Beşir Ahmed ile bir araya geldi48. Fransızlar artık tek başlarına hareket ediyorlardı Zaten seyyar kıtaları ile dağları araştırıp, yine de hepsi gizli yerlerde saklandıkları hâlde Dürzîleri bulamadıktan başka ne yapabilirlerdi ki. Fuad Paşa, önemsiz bir bahane öne sürerek, tekrar Şam'a dönmüştü. Türklerin merkez karargâhı Muhtara'da Kayserili Ahmed Paşa ve İsmail Paşa kalmışlardı, ama İsmail Paşa hastalık bahanesi ile Fransız komutan ile görüşmeyi reddetti49. Beaufort ordusunun bir kısmı ile Şam'a gelmeye teşebbüs edince, Fuad Paşa meclis üyelerinin tamamını tutuklattıktan sonra tekrar Beyrut'a dönmenin daha iyi olacağını düşündü50. Yağan yağmurlar o yıl için askerî faaliyetleri sona erdirmişti. Fuad Paşa'nın kurnazlığı sayesinde bu olaylardan şimdiye kadar tek kazançlı çıkanlar Türkler'di. Bir taraftan, Suriye'nin şehirleri ve nahiyelerine karşı harekete geçmeye çekinmeyerek, Fransızların da yardımı ile düzeni tekrar sağlayan taraf olarak görünürken, diğer taraftan asi Müslümanların gözünde Fransızların buraya gelerek mümkün kıldığı bir Hristiyan ayaklanmasına karşı Müslümanların tek savunucuları olarak görülüyorlardı. Fuad Paşa bu sayede Şam'da bir milyon akçe tutarında para topladı ve suçluları askerî hizmete tâbi tutarak cezalandırma bahanesi ile o güne kadar askere yazılmak istemeyen Suriyelileri askere alırken, hiçbir direnişle karşılaşmadı. Bağış kampanyasının açıldığı Fransa'da Ecoles d'Orient müdürü Lavigerie tarafından buraya gönderilen 2 milyon 700 bin frankın dağıtılması ile Marunîlere verilecek tazminatın da aciliyeti ortadan kalkmıştı51. Nihayet Deyrü'lKamer'deki komiser, Dürzî topraklarında sürekli olarak kalmaları umudu ile Muhtara, Cezzin ve Hasbeya şehirlerinde kendi müdürlerini tayin edebiliyordu52. Hristiyanlar için daha Kasım ayında Kaymakam Beşir Ahmed'in yerine geçici kaymakam olarak Josef Kharam getirildi53 ve kendisine kırmızı kaftan giydirildi54. Aynı zamanda Şam'da genel bir silahsızlanma emri çıkartıldı55, ama uygulanamadı. Avrupa Islahat Komisyonu o dönemde Şam'a56 yapılan bir ziyaret ile yetindi ve kış tatilinde Fransız Albay Chanzy büyük bir birliğin başında Sayda ve Tir üzerinden Kudüs'e geldi57. 1861 yılı başlarında Mutavâlîlerin ayaklanmasından endişe duyuldu ve gerçekten de Hristiyan köylüler ve Türk kervanları saldırıya uğradı58. Ölüme mahkum edilen üç Dürzî reis henüz idam edilmemişdi ve Hurşid