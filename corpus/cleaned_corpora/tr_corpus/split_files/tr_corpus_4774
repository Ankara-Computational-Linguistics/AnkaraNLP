arasında Fransızlara karşı yapılmış Cezayir kurtuluş savaşları. Yaşlı Antonia Yaşlı Antonia ("Latince:" Antonia Maior, (d. Ağustos/Eylül MÖ 39), Aynı zamanda Büyük Antonia olarak da bilinen, Mark Antony ile Küçük Octavia kızı ve Roma'nın ilk imparatoru Augustus'un yeğeni. Yunanistan'ın Atina kentinde doğdu ve MÖ 36 yılında annesi tarafından diğer kardeşleriyle birlikte Roma'ya getirildi. Burada annesi, amcası ve teyzesi Livia Drusilla ile birlikte büyüdü. Tarihçi Cassius Dio'ya göre, babasının ölümünün ardından dayısı onun ve küçük kız kardeşi Küçük Antonia'nın, babalarının Roma'daki mülklerinden faydalanabilmelerine izin verdi. Hakkında çok az şey bilinmesine rağmen tıpkı Roma İmparatoru Claudius'un annesi olan kız kardeşi Küçük Antonia gibi oldukça saygı görmüştür. MÖ 26/MÖ 25 civarında, Antonia Lucius Domitius Ahenobarbus (Konsül MÖ 16)'ile evlenmiştir. Çocuklarının adları; Domitia (Nero'nun teyzesi), Gnaeus Domitius Ahenobarbus (Konsül 32) ve Domitia Lepida'dÄ±r. Abenaki Savaşları 1675-1725 yılları arasında Amerika kıtası yerlilerinden Abenaki kabilelerinin önderlik ettikleri, İngilizlere karşı düzenlenen birleşik Kızılderili savaşları. Aegospotami Savaşı Aegospotami Muharebesi. MÖ 405 tarihinde İkinci ya da Büyük Peloponez Savaşı sırasında, Atinalıların Çanakkale Boğazı (Hellespont)'tan geçen tahıl yolunu kesmeyi ümit eden Spartalı komutan Lysander (395), o zamanlar Yunanların müttefiki olan Hellespont şehri Lampsacus (Lapseki)'u kuşatmış ve ele geçirmişti. Amiral Conon (390) komutasındaki Atinalılar, bulabildikleri her türlü gemiyle bu saldırganlara karşı gelmek için denize açılmış, ancak onları savaşa sürükleme konusunda başarısız olmuşlardı. Beş günlük bir hareketsizlikten sonra Atinalılar, Alcibades'in (450-404) yaptığı uyarıyı göz ardı ederek gemileriyle Aegospotami Nehri'nin döküldüğü yerin yakınlarındaki Gelibolu Yarımadası'na demir atmış ve büyük bir orduyla karaya çıkmışlardı. Lysander'in filosu saldırarak ve yaklaşık 180 düşman gemisini (Conon 20 gemi ile kaçmayı başarmıştı) ele geçirerek Atina filosunu şaşırtmıştı. Yaklaşık 4.000 Atinalı esir öldürülmüştü. Filosunu kaybeden ve tahıl yolu kapanan, müttefikleri (Sarmos dışında) ayaklanan ve limanı Lysander'in kuvvetleri tarafından kuşatılan Atinalılar çok tehlikeli bir duruma düşmüşlerdi. Deprem kuşakları Dünyadaki en yoğun deprem kuşakları şöyledir: 1. Pasifik Deprem Kuşağı: Bu kuşakta yeryüzündeki depremlerin yüzde 81’i gerçekleşir. Bu bölge Şili’den kuzeye doğru Güney Amerika kıyıları, Orta Amerika, Meksika, ABD’nin batı kıyıları ve Alaska’nın güneyinden Aleutian adaları, Japonya, Filipinler, Yeni Gine, Güney Pasifik adaları ve Yeni Zelanda’yı içine alır. 2. Alp-Himalaya Deprem Kuşağı: Bu kuşakta yeryüzündeki depremlerin yüzde 17 si gerçekleşir. Endonezya’dan başlayarak Himalayalar ve Akdeniz üzerinden Atlas Okyanusu’na ulaşır. 3. Atlantik Bölgesi: Bu kuşak ise Atlas Okyanusu sırtı boyunca uzanır. Alp-Himalaya kıvrım kuşağında bulunan Anadolu’nun büyük bir bölümü ikinci derece deprem kuşağında yer alır. Bu durum Anadolu’nun jeolojik gelişimini henüz tamamlamadığını gösterir. Türkiye’deki deprem kuşakları 5 grupta toplanır : 1. Dereceden Deprem Kuşağı : Tektonik çukurluklar ve aktif kırık hatları yakınındaki alanlardır. Burada meydana gelen depremler büyük ölçüde can ve mal kaybına neden olur. 2. Dereceden Deprem Kuşağı : Depremlerin birinci derece deprem kuşağındakine oranla daha az zarar verdiği alanlardır. 3. Dereceden Deprem Kuşağı : Sarsıntıların az zararla geçtiği alanlardır. 4. Dereceden Deprem Kuşağı : Sarsıntıların çok az zararla ya da zararsız geçtiği alanlardır. 5. Dereceden Deprem Kuşağı : Sarsıntıların çok az olduğu ya da hiç hissedilmediği alanlardır. Naruto 3. film: Hilal Adası'nın Hayvan Kargaşası Malezya Ä°slam Partisi Malezya İslam Partisi (Malayca: Parti Islam SeMalaysia), Malezya'da İslamcı bir siyasi parti. 1951 yılında Malezya'nın İslami temellerde kurulmasını isteyenler tarafından kuruldu. UMNO'nun desteklediği laik devlet projesine karşı çıkan PAS, 1959'da ilk kez katıldığı Kelantan ve Terengganu eyaletlerinde seçimi kazandı ve şeriat hukuku uygulamaya başladı. PAS bir dönem ülke yönetiminde de koalisyon ortağı oldu. Algeciras KonferansÄ± Algeciras Konferansı; 1906'da Algeciras'ta toplanan konferans. 1906 başlarında Avrupalı diplomatlar Fas'ın İspanya ile Fransa arasında bölüşülmesine Almanya'nın karşı çıkmasının yol açtığı sorunu çözümlemek için Algeciras'ta toplandılar. Konferansın sonunda Fas'ın bölüşülmesi ertelendiyse (ikinci bir uluslararası bunalımdan sonra 1912'de) de, İngiltere'nin Fransa'yı desteklemesi, İngiliz-Fransız ittifakını pekiştirdi. Türkiye Büyük Millet Meclisi başkanları listesi Türkiye Büyük Millet Meclisi başkanları listesi, 23 Nisan 1920'de açılan Türkiye Büyük Millet Meclisi başkanlarını içermektedir. Yasama döneminin birinci birleşiminin ilk oturumundan başlayarak başkan seçilinceye kadar, en yaşlı milletvekili, geçici başkanlık görevini yapar. Aşağıdaki listede 1. Dönem'den itibaren görev yapmış geçici başkanlar yer almaktadır. itibarıyla yaşayan on dört eski başkan bulunmaktadır: Ferruh Bozbeyli (1927-2019), 28 Temmuz 2019'da 92 yaşında hayatını kaybederek ölen son eski başkan olmuştur. Lubbock Lubbock: H.G. Wells'in eserleri H. G. Wells, altmış yılı aşkın yazım hayatında çok sayıda eser vermiş, ilk dönemlerinde yazdığı bilimkurgu romanlarıyla, Jules Verne ve Hugo Gernsbackile birlikte "Bilimkurgunun Babası" sayılmıştır. HavagazÄ± Havagazı, kentlerde ısınma ve aydınlanma maksadıyla kullanılmak üzere kömürden imal edilen gaz yakıttır. Havagazı "Havagazı Fabrikası" veya Gazhane denilen üretim ve depolama tesislerinde imal edilir. Üretiminde kullanılan yönteme göre bileşimi değişkenlik gösterir, ancak genellikle hidrojen, karbon monoksit, metan ve uçucu hidrokarbonlar gibi kalorili gazlardan ve az miktarda da karbon dioksit ve azot gibi kalorisiz gazlardan oluşur. Yapay gaz üretimi, sanayi devrimi ve kentleşme ile birlikte gelişti. Doğalgaz kullanımının yaygınlaşmasına kadar dünyada ve Türkiye'de fabrikalarda üretildi ve yaygın olarak kullanıldı. İstanbul'da, Rumeli Yakası'na gaz üretmek için 1887'de Yedikule Havagazı Fabrikası (Yedikule Gazhanesi), Anadolu Yakası içinse 1891'de Kadıköy'de Kurbağalıdere Havagazı Fabrikası kuruldu. Bu fabrikalar ile onlara bağlı havagazı şebekesi, 1945 yılında İETT tarafından devralındı. İstanbul'da havagazı üretimi Haziran 1993'te belediye kararıyla durduruluncaya kadar devam etti. Havagazı fabrikaları, genellikle sanayi devriminin ilk yıllarının mimarisini yansıttılar. Türkiye için bu, 19.yy'ın son yılları ile 20.yy'ın başlarına denk geliyordu. Kıymetli mimari örnekleri olan bu fabrikalardan Ankara'daki Maltepe Havagazı Fabrikası'nın 14 Haziran 2006'da yıkılması, mimarlar odasının karşı çıkmasına rağmen gerçekleşti. İzmir'de, inşaatına 1862 yılında Fransız Laidloux&Sons şirketince başlanan ve 1902 yılından itibaren şehrin havagazı ile aydınlatma sisteminin temelini oluşturan Alsancak'taki Tarihî Havagazı Fabrikası ise 2007-2008'de İzmir Büyükşehir Belediyesi tarafından restore ettirilerek kültür merkezine dönüştürüldü. The Beatles Ballads The Beatles Ballads, İngiliz The Beatles grubunun 1980 yılında piyasaya sürülen balad türünde parçalarından oluşan derleme albümleri. Körüklü otobüs Körüklü otobüs, körükle birbirine bağlanan iki parçadan oluşan ve şehiriçi toplu taşımacılığında kullanılan, normal otobüslere göre artırılmış yolcu kapasitesine sahip otobüs türü. Boyu 11 metreden, bazı metrobüslerde olduğu şekliyle 25 metreye kadar değişebilir. Tek körüklü, çift körüklü, çift katlı körüklü gibi tipleri vardır. Otobüsün manevrasını kolaylaştırmak için en arka tekerin de dönmesini sağlayan 4WS sistemine benzer bir sistem kullanılmaktadır Ratatuy (film) Ratatouille (Fransızca: , "Ratatuy") Pixar tarafımdan yapılan ve Walt Disney Pictures tarafından dağıtılan, 2007 yılı, bilgisayar animasyon filmidir. Brad Bird'in 2005'te Jan Pinkava'den aldığı Ratatouille filmi, Pixar'ın sekizinci filmidir. ABD'de 29 Haziran 2007'de gösterime girdi ve hem olumlu eleştiriler aldı, hem de gişede başarı kazandı. Ratatouille en iyi Animasyon dalında Oscar Ödülü ve ayrıca BAFTA Ödülü de kazandı. Filmin adı bir Fransız yemeği olan Ratatouille'den gelmektedir. Hayal gücüne maruz kalan şef Guasteu hayranı Remi, yeryüzüne çıkıyor ve kendisini Şef "Gusteau's" restoranının önünde buluyor. Bu restorana giriyor ve çöpçü çocuk Linguini'nin yanlışlıkla karman çorman ettiği çorbayı düzeltiyor ve çocuk onu fark edince kaçıyor. Çocuk peşinden koşuyor ve fareyi yakalıyor. Fareden yardım istiyor. Fare çocuğa yardım etmeye karar veriyor ve serüven başlıyor. Daha sonra farenin yardımıyla çocuk ünlü bir şef oluyor. Çocuğun Şef Gusteau'nun oğlu olduğunun öğrenilmesi üzerine restoran çocuğa kalıyor. Restoranın ününü duyan Gurme EGO'nun farenin getirdiği "ratatuy" yemeğini tadıp şefi görmek istemesi üzerine asıl şefin fare olduğu ortaya çıkıyor. Bunun ardından restoranın kapatılmasıyla yeni restoran açan Linguini fareyi şef yapar ve Gurme EGO farenin yemeklerinin hayranı olur. The Beatles (albÃ¼m) The Beatles ya da The White Album, İngiliz The Beatles grubunun 1968 yılında piyasaya sürdükleri grupla aynı adı taşıyan rock türünde dokuzuncu stüdyo albümleri. Albümdeki şarkıların çoğu 1968 ilkbaharında grubun Rishikesh, Hindistan'a yaptıkları gezide yazılmıştır. Grup Hindistan'da Maharishi Mahesh Yogi tarafından meditasyon kursları almaktaydı. Uzun süreli bir meditasyon süreci geçirmeseler de etraflarındaki stresten uzaklamışlardı. Hindistan'da yazılan 40 yeni bestenin yarısından fazlası öncelikle George Harrison'un kendi stüdyosunda kaydedilmiştir. Kursun bitmesinden önce Ringo Starr ve Paul McCartney daha sonra da Harrison ve Lennon beraber ayrılmıştı. Bazı kaynaklara göre gezide Beatles'a eşlik eden ünlülerden Mia Farrow'un Maharishi tarafından taciz edildiği iddiası Lennon'un kurstan ayrılmasına neden olmuştur. Beatles 30 Mayıs 1968 - 14 Ekim 1968 tarihleri arasında genellikle Abbey Road'da, bazen de Trident Stüdyolarında kayıtları yaptı. Kayıt dönemi grup içinde tartışmaların arttığı bir döneme de denk gelmişti. Bir yandan kayıtlar devam ederken bir yandan da Apple Corps şirketiyle multimedya işine girmeleri grubun büyük bir stres altında kalmasına da neden olmuştu. John Lennon'ın yeni kız arkadaşı Yoko Ono'nun ilk kez kayıtlarda grupla yer almaya başlamıştı. Albümün adı "The Beatles" olsa da dört sanatçının bireysel yeteneklerinin öne çıkmış, eski albümlerdeki Beatles sinerjisi kaybolmuştu. Bazen aynı anda bir stüdyoda McCartney kendi şarkıları üstünde çalışırken bir başka stüdyoda da Lennon çalışmakta oluyordu. 22 Ağustos 1968'de Ringo Starr diğer grup üyelerine göre rolü azaldığı ve uzun kayıt dönemlerinden sıkıldığı için stüdyoyu terkeder. Grup arkadaşları onun geri dönmesi için çalışır ve iki hafta sonra başarılı olurlar. Bu sırada "Back in the USSR" ve "Dear Prudence" şarkılarında davulları McCartney çalar. Starr geri döndüğünde davul setini Harrison tarafından çiçeklerle süslenmiş bulmuştur. Albümde birçok konuk müzisyen vardı. Bunların en önemlisi "While My Guitar Gently Weeps"'te gitar solosunu atan Eric Clapton'dır. Harrison buna karşılık daha sonra Cream'in "Badge" şarkısında da Clapton'a eşlik eder. Anthology'de Harrison, Clapton'ın gelmesiyle stüdyodaki tartışma ortamının bir süre yok olduğunu belirtmiştir. "Revolution" şarkısında Nicky Hopkins, "I'm So Tired"'da klarnet, "Don't Pass Me By"'da kemancı, "Good Night"ta orkestra desteği kullanılmıştır. Şarkıların yazarı "Lennon/McCartney" olarak gösterilse de dört grup elemanı da kendi şarkı yazma tekniklerini geliştirmiş ve solo albümlerine bunu taşımıştır. Zaten bu dönemde kaydedilen bazı şarkılar solo albümlerde de yer almıştır (Lennon'ın "Look at Me" ve "Jealous Guy" [o zamanki adıyla Child of Nature], McCartney'in "Junk" ve "Teddy Boy"u ve Harrison'ın "Not Guilty" ve "Circle" şarkıları) Birçok şarkı da klasik Beatles şarkıları dışında deneysellik içerir. "Honey Pie"da 1930 salon müziklerinden, "Piggies"de klasik müzikten, "Revolution 9"da Yoko Ono ve John Cage'in avangart tarzından, "Good Night"ta asansör müziğinden temalar kullanmıştır. Hindistan'da yanlarında olan tek enstrüman akustik gitar olduğu için birçok şarkı bu müzik aletiyle yazılmış ve "Rocky Raccoon", "Julia", "Blackbird" ve "Mother Nature's Son" gibi şarkılar akustik olarak kaydedilmiştir. Lennon'ın besteleri daha sonra solo albümlerinde görüleceği gibi daha sert sözler içermekteydi. "Yer Blues"taki ölmeyi dilemesi, Beatles'ın sözleriyle ile çok fazla ilgilenen hayranlarına atıfta bulunduğu "Glass Onion", uyuşturucu referanslı "Happiness is a Warm Gun", daha sonra "Mother" şarkısında da görülecek bireyselliğiyle "Julia", "Give Peace a Chance"in habercisi politik "Revolution 1" şarkıları bunlara örnektir. Albümdeki blues, ballad ve rock şarkı örneklerini John Lennon Beatles'taki en iyi besteleri olarak adlandırmıştır. McCartney'nin şarkıları pop ballad'ı "I Will", heavy metal "Helter Skelter", Beach Boys göndermeli "Back in the USSR", ska tarzında "Ob-La-Di, Ob-La-Da", salon müziği "Honey Pie" gibi şarkılardır. Harrison'ın "Long, Long, Long"u solo albümlerindeki tarzının bir örneğidir. Diğer şarkılar da sözleriyle dikkat çeken "While My Guitar Gently Weeps", sosyal mesajlı "Piggies" gibi şarkılardır. Ringo Starr da bir Beatles albümünde yayınlanan ilk bestesi country tarzındaki "Don't Pass Me By" bu albümde bulunmaktadır. Ayrıca Lennon/McCartney imzalı "Good Night"'ı da Starr seslendirmiştir. Albümdeki parçalar, aksi belirtilmediği sürece Lennon/McCartney ikilisine aittir. Lennon/McCartney Lennon/McCartney ortaklığı, The Beatles grubunun üyeleri olan John Lennon ve Paul McCartney arasındaki şarkı ve şarkı sözü yazarlığı ortaklığıdır. Dünyanın gelmiş geçmiş en başarılı müzikal işbirliklerinden biridir. Sözleri yalnızca bir kişi yazmış bile olsa (Lennon veya McCartney) kayıtlara Lennon/McCartney olarak geçerdi. Ölümüne Kadar (film) Ölümüne Kadar (özgün ad: "Play It to the Bone"), 1999 yapımlı bir macera filmi. Filmin yönetmeni ve senaristi Ron Shelton, daha önce de yönettiği bazı filmler spor içerikliydi. Film iki boksör arkadaşın artık kariyerlerine nokta koymak istedikleri bir zamanda, kendilerine iptal olunan bir maç sonucu kendilerini bir maça davet etmelerini konu alıyor. Ancak oraya varmak için sadece bir günleri vardır. Yanlarına Grace Pasicide alarak yola koyulan ikiliyi ilk defa bir birilerine karşı bir boks maçı beklemektedir. Fakat aynı zaman da yolda Lia diye de bir asyalı kadını yanına alırlar ve en sonunda oraya varırlar ve şimdi büyük dövüşe az zaman kalmıştır. Filmin yönetmeni Ron Shelton, bu filmde boks konusuna el atmıştır. Filmin baş iki boksörünü Antonio Banderas ve Woody Harrelson oynamaktadır.Grace Pasic rolünde Lolita Dovidovichin oynadığı filmde Lia rolünü ise Lucy Liu oynamaktadır. Filmde Mike Tyson, Rod Stewart, Kevin Costner,Wesley Snipes, Natasha Gregson Wagner, Jennifer Tilly, Tony Curtis gibi birçok isim cameo olarak rol almaktadırlar. Woody Harrelson bir defa karakterinin Angel Manfredy'den yola çıkarak yapıldığını söylemiştir. Alex Wurman tarafından müzikleri hazırlanan film, büyük oyuncu kadrosuna rağmen pek fazla ünlenmemiştir. Mark Vargo ise filmin görüntü yönetmenliğini üstlenmektedir. Film şiddet içeren sahneler, aşırı cinsellik içerikli diyaloglar, çıplaklık, küfür, cinsellik ve uyuşturucudan dolayı 17+ olarak yaş sınırı vardır. Red Bull Local Hero Tour Red Bull Local Hero Tour her yıl Red Bull firması sponsorluğunda dünyanın çeşitli ülkelerinde yapılan bir kaykay yarışması ve kaykay turu. Yarışma düzenlendiği ülkedeki kaykaycıları bir araya getirmeyi amaçlar ve kazanan yarışmacıları sponsorluk ile ödüllendirir. 2007 yılında Türkiye programına Almanya’dan Mack McKelton ve İsrail’den Boaz Aquino ile 2006 Red Bull Skate Shot Türkiye birincisi Can Uzer ve ikincisi Cenk Topgül eşlik edecek. Dörtlünün tur programı, Bursa, İzmir, Antalya ve Ankara’yı kapsamaktadır. Her şehirde önce yerel kaykaycılarla buluşacak olan ekip, o şehrin en iyi kaykaycısını bulmak üzere mini bir yarışma yapacak ve bu yarışmalarda jüri olarak görev alacak. Bunun yanı sıra kaykaycılar bu şehirlerde daha önce hiç kayılmamış tarihi ve orijinal mekanlarda kayarak çekimler gerçekleştirecekler. Yarışmanın 2007 Türkiye programı şu şekildedir. Bursa Kazanan ve 1 Aralık İstanbul finaline hak kazananlar: Ä°zmir Kazanan ve 1 Aralık İstanbul finaline hak kazananlar: Antalya Kazanan ve 1 Aralık İstanbul finaline hak kazananlar: Ankara Kazanan ve 1 Aralık İstanbul finaline hak kazananlar: Ä°stanbul Final Kazananlar: 1. Mert Kafalı (İstanbul) 2. Kadircan VuruÅŸkaner (Bursa) 3. Tuncay Koçal (İstanbul) seçildi. One Night Stand Bir Gecelik Aşk (özgün ad:One Night Stand) Wesley Snipes'e Venedik Film Festivali En iyi erkek Oyuncu ödülü kazandıran bir dram filmi.Filmin senaryosu ve yönetmeni Mike Figgise aittir.Filmin yaş sınırı 16+ olarak görülmektedir. America's Dream America's Dream 1996 yapımı dram tv filmi. Film ilk olarak televizyonlarda gösterilmiş ve sinemaları ziyaret etmemiştir. Film üç farklı bölümden ibarettir: "The Reunion", "The Boy Who Painted Christ Black", "Long Black Song." Filmin 3 yönetmeni ve 5 senaristi vardır. "The Reunion"da başrolü Lorraine Toussaint, "The Boy Who Painted Christ Black" bölümünde başrolü Wesley Snipes ve "Long Black Song" bölümünde başrolü Danny Glover oynamıştır. Doctor Doom Doctor Doom (tam adı: Victor von Doom), yazar Stan Lee ile çizer Jack Kirby'nin 1961’de yarattığı Fantastik Dörtlü adlı çizgi romandaki kahramanların en büyük düşmanıdır. Reed Richards'ın projesinden devlet desteği çekince Sue Susan'ın eski sevgilisi Victor Von Doom yatırım yapmıştır, elektrik kontrolü gücüne sahip olan Victor Von Doom, Reed'in Sue'yı Victor'un elinden almasıyla Victor, Dr. Doom adıyla Fantastik Dörtlü 'ye kan kusturmuştur, Dr. Doom ismi sadece soyadından değil ayrıca "Doom"'un "kıyamet" anlamına gelmesiydi. Mehmet KoyunoÄŸlu (ressam) Mehmet Arif Koyunoğlu (14 Şubat 1956, İstanbul - 5 Eylül 2001), Türk ressam. 1982 yılında İstanbul Devlet Güzel Sanatlar Akademisi'ni bitirdi. Mezuniyetinin ardından Paris’e giden sanatçı çok geçmeden Phillippe Fregnac Galerisi’nde ilk kişisel sergisini açtı. Daha sonra Louvre Müzesi küratörlerinden Marguerite Lamy’nin tavsiyesiyle Paris Güzel Sanatlar Okulu’na kabul edildi ve iki yıl daha Paris’te kaldı. Henüz 19 yaşındayken Londra’da düzenlenen Magic Marker uluslararası grafik yarışmasında pek çok profesyonel sanatçıyı geride bırakarak ödül kazanan Mehmet Koyunoğlu’nun desenleri, Paris ertesinde Ulusal Grafik Sanatlar Sergisi’nin illüstrasyon dalında verilen birincilik ödülüne layık görüldü. 1990-91 yıllarında Belçika’da gravür çalışan sanatçı, yine 1991 yılında Japonya’da düzenlenen Baskı Resim Bienali’ne davet edildi. 1992 yılında Paris Leblanc atölyesinde hazırladığı “Çiçeğin Tutkusu” başlıklı gravür dizisi Galeri Nev, Galerie Tête D’or (Brüksel) ve Galeri Artimex’te (Düsseldorf) sergilendi. Akademi’deki öğrencilik yıllarında Hürriyet Gösteri dergisi için illüstrasyonlar çizen ve daha sonra bir şiir kitabı da desenleyen Mehmet Koyunoğlu, 2000 yılının yazında XXI Mimarlık Kültürü dergisi için desen ve grafik çalışmaları yapmaya başladı. 2001 yılı sonbaharında, henüz 46 yaşındayken vefat eden sanatçının retrospektif sergileri, 2004 yılında Yapı Kredi Kazım Taşkent Sanat Galerisi’nde, 2005’te ve 2011'de ise Ankara Galeri Nev’de düzenlendi. Koyunoğlu kendisiyle yapılan bir söyleşide, diyor. Cumhuriyet tarihimizin önemli mimarlarından Arif Hikmet Koyunoğlu'nun torunudur. Babası da mimardır. Sanatçı bir aileden gelmektedir. Eserlerini MAK olarak imzalar. Nisan 2004’te, Yapı Kredi Kazım Taşkent Sanat Galerisi’nde "Kısa Bir Yaşam, Uzun Bir Düş" başlıklı retrospektif sergi düzenlenmiş ve "Kısa Bir Yaşam, Uzun Bir Düş - Mehmet Koyunoğlu (1956 - 2001) Retrospektif Sergisi", ISBN 9750807936, YKY tarafından basılan; Mine Haydaroğlu tarafından sanatçı ve sanatı hakkında kitap yazılmıştır. Kemik İliği Transplantasyon ve Onkoloji Merkezi Kurma ve Geliştirme Vakfı Kemik İliği Transplantasyon ve Onkoloji Merkezi Kurma ve Geliştirme Vakfı (KİT-VAK) Merkezi İzmir'de bulunan bir Sivil toplum kuruluşu'dur. 1991 yılında Prof. Dr. Suat Çağlayan öncülüğünde Lösemili çocuklara destek olmak ve bir tedavi merkezi kurmak amacıyla "Kemik İliği Transplantasyon Demeği "KİT-DER""'in kurulması bugünkü KİT-VAK'ın temelini oluşturur. 1995'te Atakent Lions Kulübü, bir hastanenin topluma kazandırılması çalışmasını dönem programına alarak, KİT-DER'le işbirliğine girmesi sonucunda 1996 yılında 53 kişi tarafından KİT-VAK kuruldu. Talep olumlu karşılanarak Lions Kulübü önderliğinde çalışmalar ve temaslar başlamıştır. Böyle bir hizmete, dönemin İzmir Valisi Sayın Kutlu AKTAŞ ve eşi Merhume Tülay AKTAŞ da destek vermişlerdir. 1996 yılında, Valimiz ve değerli eşleri ile birlikte, bu amaca inanmış 53 kişi bir araya gelerek, Prof.Dr. Suat ÇAGLAYAN'ın başkanlığında, kısa adı "KİT-VAK" olan Kemik İliği Transplantasyon ve Onkoloji Merkezi Kurma ve Geliştirme Vakfı kurulmuştur. Ege Üniversitesinin bir arazi tahsis etmesiyle aynı yıl temeli atılan hastane, daha sonra kurucularından dönemin İzmir valisi Kutlu Aktaş'ın eşi Tülay Aktaş'ın adı verilerek "Tülay Aktaş Onkoloji Hastanesi" adını alarak, 2004 yılında açılmıştır. Kemik İliği Transplantasyon ve Onkoloji Merkezi Kurma ve Geliştirme Vakfı'nın amaçları aşağıda sıralandığı gibidir: KİT-VAK, gelirinin tümü kanserli çocukların tedavisinde kullanılmak üzere bazı etkinliklerde bulunmaktadır: Çift katlı otobüs Çift katlı otobüs, şehir içi toplu taşımacılıkta ve şehirler arası ulaşımda kullanılan, alt katta ve üst katta olmak üzere iki kabini bulunan otobüs türü. En ünlüleri İngiltere'de kullanılan kırmızı renkli AEC Routemaster marka otobüslerdir. Çift katlı ve körüklü olarak üretilmiş Neoplan Jumbocruiser, bir başka çift katlı otobüs modelidir. Türkiye'de ilk kez şehirler arası yollarda kullanılmak üzere 1986 yılında Varan Turizm tarafından Setra S 228 DT otobüsü getirilmiş bunu 1988 yılında Ulusoy firmasının getirttiği Neoplan Skyliner otobüsleri izlemiştir. 1990'lı yıllarda Bursa'da karoseri atölyelerinde Daf SBR 3000 modeli üretilmeye başlanmıştır. 1993 yılından itibaren İstanbul'da İETT tarafından toplutaşıma aracı olarak kullanılmaya başlamıştır ve İstanbul'u Ankara ve İzmir takip etmiştir. 1995 yılından itibaren ise yenilenen modellerin getirilmemesi ve Mercedes-Benz O403 modelinin ağırlıklı olarak tercih edilmeye başlanması, şehirler arası yollarda çift katlı otobüslerin azalmasına sebep olmuştur. Ankara'da 2007 yılından itibaren lisansları sona eren otobüsler de trafikten çekilmeye başlanmıştır. 2008 yılında Metro Turizm ve Anadolu Ulaşım'ın filolarına Setra S 431 DT araçları katması ile bu araçlar yeniden Türkiye yollarında boy göstermeye başlamıştır. 2009 yılı itibarıyla Varan Turizm Setra S 228 DT ve 431 DT Bistro, Ulusoy Neoplan Megaliner, Anadolu Ulaşım ve Metro Turizm Setra S 431 DT modelleri ile hizmet verirken; çift katlı otobüsler İstanbul, Ankara ve İzmir'de şehir içi taşımacılığında kullanılmaya devam edilmektedir. Kablolu Ä°nternet Kablolu İnternet (İngilizce: "Cable Internet"), Kablo TV şebekesi üzerinden bilgisayara bağlanacak bir kablo modem yoluyla herhangi bir İnternet servis sağlayıcısına ve telefon hattına ihtiyaç duymaksızın İnternet'e bağlanmayı sağlayan bir sistemdir. Bağlantı kullanıcıya fiber optik ve koaksiyel kablolarla iletilir ve mesafeye bağlı yavaşlama olmaz. Yukarı yükleme (İng. ') işlemi sırasında eş zamanlı olarak aşağı yükleme (İng. ') yapılabilir, sistem çoğunlukla ADSL ile benzer oranda asimetrik hız seçeneklerine sahip olmakla beraber ADSL'in aksine simetrik hızlara sahip seçenekleri de bulunmaktadır. Catamarca (eyalet) Catamarca eyaleti ("Okunuşu: Katamarka", İspanyolca: "Provincia de Catamarca") Arjantin'in kuzeybatısında yer alan bir eyalettir. Kuzeyinde Salta, kuzeybatısında Tucumán, doğusunda Santiago del Estero, güneybatısında La Rioja, güneyinde Córdoba ve batısında Şili bulunur. Eyalet başkenti San Fernando del Valle de Catamarca şehridir ve zaman zaman Catamarca olarak da anılır. İspanyolların gelmesinden önce günümüz Catamarca eyaletinin bulunduğu bölgenin büyük bir kısmında, içinde zorlu Calchaquí kabilesinin de bulunduğu yerli Diaguitas halkı yaşamaktaydı. 1558 yılında Juan Pérez de Zurita "San Juan de la Ribera de Londres" 'i kurdu ancak sürekli olarak yerli saldırılarına maruz kaldığından ötürü nüfusu çok artmadı. Tekrar tekrar kurulan şehir, zaman zaman yer de değiştirdi. 5 Temmuz 1683 yılında altıncı kez kurulan şehre, Fernando de Mendoza Mate de Luna tarafından San Fernando del Valle de Catamarca adı verildi. 1776'da Río de la Plata Genel Valiliği kurulduğunda Catamarca'ya Salta eyaleti altında "Subintendencia" statüsü verildi. 1821 yılında eyalet özerkliğini talep etti ve Nicolás Avellaneda y Tula eyaletin ilk valisi olarak seçildi. Eyaletin isminin kaynağı hakkında iki farklı yorum vardır: Quechua kaynaklı yoruma göre ""cata"" ("yamaç") ve ""marca"" ("kale") kelimelerinin oluşturduğu ""Yamaçtaki kale"", ve Aymara dili kaynaklı yoruma göre ""Catán"" ("küçük") ve ""marca"" ("kasaba ya da geyik") kelimelerinin oluşturduğu ""Küçük kasaba ya da geyik"". Eyaletin önemli etkinlikleri madencilik ve hayvan yetiştiriciliğidir. Catamarca'da dünya üzerinde önemli büyüklüğe sahip olan bakır ve altın madenleri bulunur. Bölgede bulunan tarım ürünleri ceviz ağacından elde edilen odun ve kereste, üzüm bağları, zeytin, limon, pamuk ve tütündür. Eyalet 16 ile (İspanyolca: "departamentos") bölünmüştür. Messerschmitt Messerschmitt AG, daha sonra "Messerschmitt-Bölkow-Blohm" ("MBB"), özellikle Bf 109 ve Me 262 gibi uçaklar başta olmak üzere II. Dünya Savaşı avcı uçaklarının üreticisi olan Alman firması. Firma savaş sonrası hayatta kaldı ve bir dizi birleşme ve DASA tarafından 1989 yılında satın alınmadan önce ismi Messerschmitt olarak değiştirildi, şu anda EADS'ın bir parçası. Hükümet yetkilileri Bayerische Flugzeugwerke AG (BFW)'nin, kâr etmeyen Otto-Flugzeugwerke üzerinden kurulmasında büyük yararları olmuştur,1916 yılının şubatında, güney Almanya'daki mühendislik firması MAN AG ve bazı bankalar, uçak üreticisi Otto-Flugzeugwerke'yi satın aldılar. Firmanın bina ve mülkleri üzerinde yatırımcılar yeni bir iş kurdular: Bayerische Flugzeugwerke AG. Şirket sözleşmesi 19 ve 20 Şubatta hazırlandı ve 2 Mart 1916 tarihinde tamamlandı. 7 Mart 1916 tarihinde şirketin detayları Ticaret Sicilinde 1,000,000 RM (Reich Mark) sermaye ile kaydedildi. Sermayenin %36'sı Bank für Handel und Industrie, Berlin, %30'u MAN AG ve %34'ü Hermann Bachstein, Berlin şeklinde bölündü. İlk genel müdürü daha önce Albatros Flugzeugwerke'de çalışan Peter Eberwein oldu. Acil uçak üretimi gereksinimi yüzünden, geliştirme iine zaman yoktu bu yüzden BFW, Albatros Flugzeugwerke lisansı altında uçak üretimine başladı. Bu, hazırlıkların bir ay içinde tamamlanmasından sonra Prussia ve Bavyera Savaş Bakanlıklarına uçak tedarik etmeye başlayabilecekleri anlamına geliyordu. Ancak başlangıçta büyük kalite problemleri ile karşılaşıldı. Alman havacılık mürettebatları, BFW'nin ilk makinelerinde beliren ciddi noksanlardan sık sık şikayetçiydiler. Aynı şey Gustav Otto tarafından iletyilen önceki şirkette de yaşanmıştı. Bu eksikliklerin nedeni üretimdeki hassasiyetsizlikti. İşgücünün büyük çoğunluğu BFW tarafından Otto Flugzeugwerke'den alınmıştı. 1916'nın sonlarında sadece organisazyondaki değişiklikler ve montaj hattında yapılan yoğun denetim bu sorunların çözülmesini sağladı. Bu yapılanlarla BFW ilerleyen aylarda 3000 kişilik bir işgücü ile ayda 200 uçak üreten, Bavaria'da en büyük uçak üreticisi oldu. Savaşın bitmesi ve uçaklara karşı askeri talepin bitmesi BFW'yi şiddetli sarstı. Böylece şirket yönetimi pazardaki yerini korumak için yeni ürünler aramaya zorlandı. I. Dünya Savaşı sırasında uçakalar ağırlığı hafif tutmak için ağaçtan yapılmaktaydı ve BFW oldukça eski marangoz teçhizatlarına sahipti. Ve şirket hala 200 uçak çıkartacak materyale ve 4.7 milyon reichmarka sahipti. Bu nedenle gerek hammadeyi gerekse teçhizatı mobilye ve mutfak montajı için kullanmak iyi bir fikir olarak göründü. Ek olarak 1921 yılının başlarından itibaren, şirket kendi tasarımı olan Flink ve Hellios adlı motorsikletleri üretmeye başladı. 1921 sonbaharımda Avusturyalı finansçı Camillo Castiglion BFW'yi satın almakla isteğini ilk kez duyurdu. Birçok hissedar Castiglioni'nin teklifini kabul ederken, MAN AG başlangıçta hissedarlığını korudu. Fakat Castiglioni tüm hisseleri satın almak istedi ve MAN'ın genel müdürüne yazdığı bir mektupta BFW'yi "ölmüş, söz bile edilemeyecek tesislere sahip, endüstriyel faaliyetler için favori olmayan bir şehire hiç de uygun olmayan ahşap saclardan yerleşmiş geniş bir döküntü ve coşku için çok az umut ve olayla devam eden bir statüye sahip bir şirket" olarak tanımlayan BMW'nin genel kurul başkanı Franz Josef Popp tarafından destekleniyordu. Görünüşe göre Popp Castiglioni ile hala yakın temastaydı ve belki de sonraki planların başında BMW'nin BFW ile birleşmesi geliyordu. Büyük olasılıkla 1922 yılının ilkbaharında Castiglioni ve Popp, MAN'ı BFW üzerindeki hisseleri konusunda ikna etti, böylece şirket sadece Castiglioninin sahibi olduğu bir hal aldı. Aynı yılın mayıs ayında, İtalya doğumlu yatırımcı BMW'nin motor işlerini Knorr-Bremse AG'den kazandı ve uçak firması BFW ile motor üreticisi BMW'nin birleşmesi arasında bir şey kalmadı. Bayerische Flugzeugwerke (Bavarian Aircraft Works-Bavyera Uçak İşleri), kısaca BFW, 1926 yılında Augsburg, Bavyera'da, Udet-Flugzeugbau GmbH limited şirkete dönüşünce reforma uğradı. İlk başlarda BMW AG şirketteki hisselerine bağlı olarak şirketi tuttu ve denetim kurulunda bulunan Josef Popp tarafından temsil edildi. Willy Messerschmitt, 1927 yılında şirkete şef tasarımcı ve mühendis olarak katıldı ve bir tasarım birimi oluşturdu. Kendi deyimiyle "hafif ağırlıklı konstrüksiyon" adını verdiği genellikle farklı yatakların tek bir güçlendirilmiş kalkan şeklinde birleştiği bir konsept sözü verdi. Konseptin ilk gerçek testi daha sonra birçok defa rekorlar kaydedecek Bf 108 "Tayfun" spor uçağıydı. Bu performansa dayanarak şirket Luftwaffe için bir tasarımda bulunması isteğiyle 1935 avcı yarışmasında davet edildi ve aynı tasarım metoduna sahip Bf 109 ile yarışmayı kazandı. Bu noktadan sonra Messerschmitt, tasarımları kadar politik yapısı ve Güney Almanyadaki fabrikasının, Kuzey sahillerindeki kümelenmiş havacılık tarlalarından uzak olduğu kadar güçlü bir şekilde Nazi partisinin favorilerinden biri oldu. BFW, 11 Temmuz 1938 tarihinde Messerschmitt AG olarak ve Willy Messerschmitt'in yönetiminde olacak şekilde yeniden yapılandırıldı. RLM Uçak Tanımlama Sistemindeki "Bf" öneki , "Me" şeklinde değiştirildi. Bf 109 ve Bf 110 gibi var olan modeller resmi dökümanlarda eski isimleri ile kalmasına karşın yeni modellerde yeni kodlama kullanıldı. Pratikte 108'den 163'e (Me-163 ile aynı uçak değil) bütün BFW/Messerschmitt "Bf" önekini kullandılar, sonraki bütün yeni modeller ise "Me" ön ekini kullandı. Savaş sırasında Messerschmitt başlıca tasarım tedarikçisi oldu, Bf 109 ve Bf 110 savaşın ilk yarısı boyunca avcı gücünün muazzam çoğunluğunu oluşturdu. Devasa irilikteki Me 321 "Gigant" nakliye planörü ve altı motorlu Me 323 gibi birkaç farklı tasarım siparişi verildi. Bununla birlikte savaşın ikinci yarısında Messerschmitt tamamen jet motorlu tasarımlara yöneldi ve Dünyanın ilk operasyonel jet avcı uçağı Me 262 "Schwalbe" 'yi (“Swallow” "Kırlangıç") üretti. Ayrıca DFS ( Deutsche Forschungsanstalt für Segelflug- Alman Planör Uçuşu Araştırma Enstitüsü) tasarımı olan ve ilk roket güçlü tasarımı Me 163 "Komet" 'i üreterek hizmete soktu. Messerschmitt, 110'un bir sonraki modeli olan Me 210, gibi şirketi neredeyse dağılmaya götürecek kadar felaket etkisi yaratan kötü tasarımlara da sahipti. Tasarım problemleri en sonunda Me 410 "Hornisse" 'da görüldü fakat sadece birkaç tane yapılmıştı ve bütün hepsi 262'ye çevirildi. Savaşın sonlarında Messerschmitt ayrı ağır bir "Amerikabomber" tasarımı üzerinde çalıştı, Me 264, prototip formunda uçtu ama savaşı görmek için çok geç kalmıştı. Şişli belediye başkanları listesi Bu maddede İstanbul'un Şişli ilçesinin belediye başkanlarının bir listesi yer almaktadır. 1954 yılına kadar Beyoğlu'na bağlı bir bucak olarak yönetilen Şişli, bu yıl içinde ilçe yapıldı. Bu dönemde Kâğıthane de ilçe sınırları kapsamındaydı. 1984'e kadar Şişli, İstanbul Belediyesine bağlı şube olarak şube müdürlerince yönetildi. 1984 yılında büyükşehir ve ilçe belediyeleri için çıkartılan Yerel Yönetimler Kanunu çerçevesinde Şişli Belediyesi kuruldu. 1980'lerde ilçe sınırları içindeki tüm yerleşim yerleri kentsel alana katıldı. Böylece Ayazağa ve Kâğıthane köy statüsünden çıktı. Göç nedeniyle nüfusu hızla artan Kâğıthane, 1987'de yapılan idari bir düzenlemeyle ilçe oldu. Günümüzde Şişli Belediyesinin yetki alanı tüm ilçeyi kapsamaktadır. Günümüze kadarki süreçte ilçede beş farklı belediye başkanı görev yaptı. İlk belediye başkanı Anavatan Partisi'nden Mehmet Emin Sungur'du. 1999 seçimleriyle birlikte göreve başlayan Demokratik Sol Parti üyesi Mustafa Sarıgül, sonrasındaki iki seçimde de çeşitli partiler altında görevinde kaldı ve 2014'e kadar sürdürdüğü belediye başkanlığıyla birlikte en uzun süre görev yapan Şişli belediye başkanı oldu. Son olarak 31 Mart 2019 günü yapılan yerel seçimlerden birinci sırada ayrılarak Şişli belediye başkanı olan Cumhuriyet Halk Partisi'nden Muammer Keskin, günümüzde de bu görevi sürdürmektedir. Şişli Belediye Başkanını belirlemek için yapılan ilk seçimler 1984 yılında gerçekleştirildi. Seçimler sonunda oyların yarısından fazlasını alan Anavatan Partisi'nden Mehmet Emin Sungur, ilçe tarihinin ilk belediye başkanı oldu. 1989 seçimlerinin ardından Sosyaldemokrat Halkçı Parti üyesi Fatma Girik belediye başkanlığına seçildi. 1994 seçimleriyle birlikte yine Anavatan Partisi'nden Gülay Aslıtürk belediye başkanı oldu. Ancak adı birtakım yolsuzluk iddialarına karıştığından Aslıtürk, görevinden istifa ederek yurt dışına kaçtı. Bunun üzerine 21 Kasım 1997 tarihinde İlçe Belediye Meclisinde yapılan olağanüstü toplantıda yeni belediye başkanı için oylama yapıldı. 37 meclis üyesinin katıldığı ve üç adayın bulunduğu oylama sonucunda 25 oy alan Cüneyt Akgün belediye başkanlığına getirildi. 1994 yılında da Demokratik Sol Parti'den aday olan fakat seçilemeyen Mustafa Sarıgül, 1999 seçimleri sonunda başkanlığa seçildi. 2002'nin Temmuz ayına kadar bu parti altında görevini sürdürse de bu ay içerisinde İsmail Cem tarafından kurulan Yeni Türkiye Partisi'ne katıldı. Aralık 2002'de de Yeni Türkiye Partisi'nden ayrılarak Cumhuriyet Halk Partisi'ne geçti. 2004 seçimlerine Cumhuriyet Halk Partisi altında girdi ve oyların %65,7'sini toplamayı başardı. 29 Ocak 2005 günü yapılan 13. Olağanüstü CHP Kurultayında partinin genel başkanı Deniz Baykal'a rakip olsa da kongre sürecinde yaptığı açıklamalar nedeniyle Yüksek Disiplin Kurulu tarafından partiden ihraç edildi. Üç yıl kadar süren hukuki işlemlerin ardından Şubat 2008'de ihraç kararı kesin olarak sonuçlandı. Kasım 2008'de Demokratik Sol Parti'ye dönen Sarıgül, 2009 seçimlerinde üçüncü kez belediye başkanı seçildi. 9 Temmuz 2009'da ise Demokratik Sol Parti'den istifa etti ve bir süre görevini bağımsız olarak sürdürdü. Kasım 2013'te tekrar Cumhuriyet Halk Partisi'ne katılan Sarıgül, bu tarihten itibaren bu parti çatısı altında görevini sürdürdü. 30 Mart 2014 günü yapılacak olan yerel seçimler öncesinde Cumhuriyet Halk Partisi adına İstanbul Belediye Başkanı adayı olan Sarıgül görevini, seçimler sonucunda %61,57 oranında oy alan Cumhuriyet Halk Partisi'nden Hayri İnönü'ye devretti. Yassıhüyük Firefly Firefly, genel merkezi Chicago'da bulunan, bilgi teknolojileri uzmanı Don Deubler tarafından 2005 yılında kurulmuş özel bir şirkettir. Şirketin kurucusu olan Don Deubler'in yakın çevresindeki yetişkinlerin çocuklarıyla olan iletişimlerindeki zayıflığı gözlemlemesi, şirketin kuruluşunu da beraberinde getirmiştir. Firefly şirketi, çocukların ebeveynlerine kolaylıkla ulaşabilmeleri için tasarlanmış cep telefonları üzerine odaklanmıştır. İlk olarak 2005 yılında Amerika’da piyasaya sürülen Firefly çocuk cep telefonu, hem çocukların hem de anne babaların ihtiyaçları göz önünde bulundurularak özel olarak üretilmiş bir cep telefonudur. Kullanımı son derece kolay olan Firefly çocuk cep telefonunun 9 tuşu bulunmaktadır: Firefly çocuk cep telefonu; anne babaların kendi şifrelerini kullanarak isim ve numara kaydedebilecekleri özel telefon rehberi, çocukların telefonda kayıtlı olmayan numaralarla iletişim kurmasını engelleyen arama kısıtlaması seçeneği ve direkt olarak 112’yi arayan acil durum arama tuşlarına sahiptir. Stridsvagn 103 Stridsvagn 103, İsveç yapımı kulesiz ana muharabe tankı. S-tank olarak da bilinir. 1960-2001 yıllarında arasında hizmete bulundu. 2 adet motoru vardır. Motorların biri gaz türbini diğeri ise dizel motordur.Tareti olmadığından topu sabittir. Nişan alıp ateş edebilmesi için paletlerinin başında bulunan süspansiyonu kullanır. Süspansiyon tankı önünden istenildiği kadar havaya kaldırır veya yere yaklaştırır. Tankın böyle yapılmasının nedeni ise karla kaplı İsveç ormanlarında tanka daha rahat hareket ve atış imkânı sağlanması düşüncesidir. Veselin Topalov Veselin Aleksandrov Topalov (d. 15 Mart 1975, Rusçuk), Bulgar satranç büyük ustası ve eski FIDE dünya şampiyonu. Ocak 2009 FIDE reyting listesinde 2796 ELO reytingiyle dünyada birinci olarak sıralanıyordu. Onun hali hazırdaki eğitmeni ve menajeri uluslararası usta "Selvio Danailov"dur. Topalov, FIDE Dünya Satranç Şampiyonası 2005'i kazanarak FIDE Dünya Satranç Şampiyonu oldu. Topalov,2005 satranç Oskarı ile ödüllendirildi. Satranç Oskarı. 2006 yılı Ekim'inde Topalov bütün zamanların en yüksek ikinci ELO reytingine 2813 ile sahip olmuştur. "World Chess Championship 2006" Vladimir Kramnik ile FIDE Dünya Satranç Şampiyonu Veselin Topalov arasındaki Klasik Dünya Satranç Şampiyonluğu oyunu idi. Bu maç 23 Eylül ve 13 Ekim 2006'da Elista, Kalmykia, Rusya'da oynandı. Maç 6-6 beraberlik ile bitti. Fakat Topalov "tie-break" ile 2.5-1.5 kaybetti. Topalav, Bulgaristan'ın Rusçuk şehrinde doğdu. Babası ona sekiz yaşında satranç oynamayı öğretti. 1989 yılında Aguadilla, Porto Riko'da 14 yaş altı Dünya Satranç Şampiyonluğu'nu kazandı. 1990 yılında ise Singapur'da 16 yaş altı Dünya Satranç Şampiyonası'nda gümüş madalya kazandı. 1992 yılında "Büyük Usta" oldu. Topalov, 1994 yılından beri Bulgar ulusal satranç takımı lideridir. 1994 yılı Moskova'daki satranç olimpiyatlarında takımını yönetti. Sonraki on yıl üzerinde çok sayıda turnuvaya katıldı ve dünya satranç sıralamasını yükseltti. 1996 yılı başlarında, dünyanın seçkin kişileri için "Süper Büyük Usta" müsabakalarına davet ediliyordu. Topalov'un 1999 yılında Klasik Dünya şampiyonluğunu Garry Kasparov'a Corus satranç turnuvasında kaybetmesi genellikle alkışlandı. Çünkü şimdiye kadar oynanan en büyük oyunlardan biriydi. Kasparov daha sonra " (oyun süresince Topalov) yukarı bakıyordu. Belki de bugün Topalov'un büyük bir oyun oynayacağına dair yukardan bir işaret vardı. O iki aldı; onunla ne yapacağını bilirsin" dedi. Topalov, 2005 "San Luis" Turnuvası ve 2007 Corus Turnuvası'nın her ikisinde de aldatma ile suçlandı. M-Tel ustalar 2005'te kazanma yolunda Topalov, eski Dünya Şampiyonu Ruslan Ponomariov'u Vezir Hint Savunmasında beyazlar ile yendi. Åžerif Muhittin Targan Muhittin Şerif Targan (Arap dünyasında bilinen ismiyle Şerif Muhiddin Haydar, tam adı Fehametli Şerif Muhiddîn bin Ali Haydar) (21 Ocak 1892, İstanbul - 13 Eylül 1967, İstanbul), Türk besteci, ud ve çello virtüözü, portre ressamı. Türk müziğinin önemli şahsiyetlerinden birisidir. Batı müziği icra şekillerini ud sazına uygulamıştır. Bağdat Konservatuvarı’nın kurucusudur. 21 Ocak 1892 günü İstanbul’da doğdu. Annesi Sabiha Hanım; babası, Osmanlı İmparatorluğu’nun son Mekke Emiri (Şerifi) Vezir Ali Haydar Paşa’dır. Soyağacı İslam peygamberi Muhammed'in torunu Hasan'a dayanmaktadır; kendi hazırladığı soyağacında peygamberin 37. kuşaktan torunu olduğu görülür. Ailenin yedi çocuğunun beşincisidir. Muhittin Şerif, 18 yaşına kadar özel derslerle yetişti. Bu dönemde Farsça, Arapça, İngilizce, Fransızca öğrendi. Daha sonra Darülfünun'da hukuk ve edebiyat öğrenimi gördü, her iki alanda da diploma aldı. Evdeki müzikli toplantıların etkisiyle küçük yaşta müziğe ilgi duydu. Piano, ud çalmayı küçük yaşta öğrendi. Ali Rıfat Çağatay, Rauf Yekta Bey ve Ahmet Irsoy'dan Türk müziğine ilişkin dersler aldı. Ud’da virtüözlük seviyesine ulaşınca beste yapmaya başladı. Henüz 13 yaşındayken, klasik üsluptaki saz eserlerinden biri olan Hüzzam Saz Semaisi'ni besteleyecek olgunluktaydı. 14 yaşında amcası Ali Cabbar Paşa’nın önerisiyle çello öğrenmeye başladı ve bu enstrümanda da çok üst düzeye erişti. Başta ud ve çello olmak üzere, viyola, piyano, keman ve lavta enstrümanlarını da çaldığı anlatılmaktadır. Yüksek öğrenimini tamamladıktan kısa bir süre sonra başlayan I. Dünya Savaşı sırasında çıkan Hicaz isyanı üzerine babası Mekke Emiri olarak görevlendirilince onunla birlikte Hicaz Bölgesi’ne gitti ve bu bölgede 9 yıl yaşadı. Ailesi, kendileri ile aynı sülaleden gelen Şerif Hüseyin’in çıkardığı isyana katılmamıştı. Aile, bununu bedelini servetini büyük ölçüde yitirerek ödedi. Savaştan sonra ortaya çıkan devletlerin sınırları içindeki gayri menkulleri kendilerine verilmemişti. Muhittin Şerif, ailesine yük olmamak ve kendi hayatını kazanmak üzere 1924 yılında New York'a gitti. Yakın arkadaşı şair Mehmet Âkif Ersoy, "Şarka Davet" adlı şiirini Targan’ın ABD’ye gidişi, müziğini Türkiye’de icra etmeyişinin üzüntüsü ile yazmıştır. Muhittin Şerif, yakın dostu Archibald Roosvelt'in (ABD Başkanı Theodore Roosevelt’in oğlu) himayesiyle gittiği ve 8 yıl yaşadığı New York’ta piyano dahisi Leopold Godowsky, ünlü Alman pedagog Prof. Auer, Ukrayna doğumlu efsanevi kemancı Mischa Elman, dünyanın en tanınmış kemancılarından Avusturya doğumlu Amerikalı sanatçı Fritz Kreisler gibi müzisyenlerle çalıştı. Bu ustaların konserlerinde onlarla beraber çaldı. New York’a varışından bir hafta sonra Leopold Godowsky Muhittin Şerif’in şerefine bir resepsiyon vermişti. Bu resepsiyon sırasında ud çalan Muhittin Şerif’in ustalığı, The New York Herald Tribune gazetesinde Leopold Godowsky ve Fritz Kreisler tarafından, dünyaca ünlü keman virtüözü Paganini ile kıyaslanmasına sebep olmuştur. ABD yolculuğu sırasında gemide bestelediği "Koşan Çocuk" adlı eseri ve diğer besteleri Amerikan sanat çevresinde büyük beğeni kazandı. Sanatçı, bu ülkedeki ilk dört yılını vermeyi düşündüğü büyük konserin hazırlığı içinde geçirmişti. Bu yıllarda Verdi Vasyer adlı viyolonselciden ders aldı. Oldukça yokluk ve sıkıntı çekti. Nihayet 13 Aralık 1928 günü Town Hall konser salonunda viyolonsel ve ud resitalleri verdi. Bach, Debussy, Ravel ve Popper gibi batılı bestecilerin eserlerini ve kendi bestelerini seslendirdi; çok olumlu eleştiriler aldı. Şerif Mıuhittin, ABD’nin başka eyaletlerinde de konserler verdi ve sanatçı arkadaşlarının topluluklarında müzik yaptı. ABD’deki başarılı müzik çalışmaları, yurda dönüşünden sonra bizzat Türkiye Cumhuriyeti Cumhurbaşkanı Atatürk tarafından tebrik edilmesini sağladı. Sanatçı, sağlığının bozulması ve doktorun sahne heyecanından kaçınmasını tavsiye etmesi üzerine 1932’de İstanbul’a döndü ve ülkesinde 2 yıl yaşadı. Şerif Muhittin İstanbul’dayken, 1934 yılında Soyadı Kanunu çıktığında Tarhan veya Tarcan soyadlarını seçmeyi düşündüyse de bu isimlerden birisi şair Abdülhak Hamid, diğeri beden eğitimcisi Selim Sırrı Bey tarafından alınmış olduğundan Targan soyadını aldı. 4 Aralık 1934 günü Beyoğlu’ndaki İstanbul Fransız Tiyatrosu’nda, üzerinde yıllarca konuşulacak ve pek çok makale yazılacak bir resital verdi. Aynı dönemde, devlet başkanı Atatürk tarafından Dolmabahçe Sarayı’na çağrılarak kendisine udunu ve viyolenselini dinletme fırsatı buldu. Türkiye’de aktif bir görevde bulunma şansı yakalayamayan Targan, 1934 yılın sonunda Irak hükümetinin daveti üzerine Bağdat Konservatuvarı'nı kurmak üzere Irak’a gitti. 1936’da kurduğu konservatuvarı 12 yıl boyunca yönetti. Selman Şükür, Münir Beşir ve Cemil Beşir gibi ünlü ud sanatçılarını yetiştirdi. Okulda tiyatro ve heykel bölümlerini de kurdu. Sağlık sorunları nedeniyle 1948 yılında yurda döndü. Yurda döndüğü sırada Hüseyin Saadet Arel’den boşalan İstanbul belediye Konservatuvarı Şark ve Garp Mûsikîsi İlmi Kurulu Başkanlığı’na Targan getirildi ancak 2 yıl sonra bu görevinden istifa etti. Targan, İstanbul Konservatuvarı’ndaki görevi sırasında tanıştığı ünlü şarkıcı Safiye Ayla ile 8 Nisan 1950’de evlendi. Bu evlilik Targan’ın vefatına kadar devam etti. Eşi ile beraber de hayır kurumları için çeşitli konserler veren Targan, son konserini 3 Mart 1953’te Saray Sineması’nda gerçekleştirdi. Bu son konserinden sonra çok sevdiği ve usta olduğu avcılık merakına zaman ayırdı. Sanatçı, 13 Eylül 1967 günü İstanbul’da hayatını kaybetti. Zincirlikuyu Mezarlığı’na defnedilmiştir. 1920’de hazırlamaya başladığı ud metodu ölümünden sonra yayımlandı. Günümüze kadar 20 entrümantal eseri, 3 şarkısı ulaşmıştır. Targan, müzisyenliğinin yanı sıra portre ve peyzaj ressamlığı yönü de olan bir sanatçıydı. Tabloları çeşitli koleksiyonlarda yer alır. Çizdiği Abdülhak Hamid portrelerinden birisi Topkapı Sarayı Müzesi’nde, diğeri İstanbul Üniversitesi’ndedir. Targan’ın devrinin şair ve yazarlarından Mehmed Akif Ersoy’un yanı sıra , Filozof Rıza Tevfik, Abdülhak Hamid, Behçet Kemal Çağlar, Münir Nurettin Selçuk, Mesut Cemil ile yakın dostluklar kurmuştu. Nuri Ok Nuri Ok (10 Kasım 1942, Tarsus, Mersin, Türkiye - 5 Ağustos 2015, Ankara), Türk hukukçu. 1965 yılında Ankara Üniversitesi Hukuk Fakültesi'nden mezun oldu. Ankara Hakim Adayı olarak mesleğe başladı, sırasıyla Tomarza Cumhuriyet Savcı Yardımcılığı, Karataş Cumhuriyet Savcılığı, Gaziantep Cumhuriyet Savcı Yardımcılığı ve Yargıtay Cumhuriyet Başsavcı Yardımcılığı görevlerinde bulundu. 15 Ağustos 1991'de Yargıtay Üyeliğine seçildi, Yargıtay Büyük Genel Kurulunca 24 Ocak 2001 tarihinde Yargıtay Onbirinci Ceza Dairesi Başkanlığına seçildi. Yargıtay Onbirinci Ceza Dairesi Başkanı iken, Yargıtay Büyük Genel Kurulunca gösterilen adaylar arasından 29 Nisan 2003 tarihinde Cumhurbaşkanınca Yargıtay Cumhuriyet Başsavcılığına seçildi ve 21 Mayıs 2003 tarihinde görevine başladı. Türkiye ve Orta Doğu Amme İdaresi Enstitüsü Kamu Yönetim Uzmanlık programını tamamlamış olup, "Ceza Mahkemelerinin Görevine Giren Vergi Kaçakcılık Suçları" adlı ortak bir eseri ve Adalet Bakanlığı'nın Noterler Üzerindeki Denetimi adlı inceleme yazısı bulunmaktadır. Evli ve bir çocuk babasıdır. Geçirdiği beyin kanaması sonucu 5 Ağustos 2015 tarihinde vefat etti. Cenazesi Gölbaşı Mezarlığı'nda defnedildi. YARSAV'ın bir numaralı kurucusuydu. Laik ve Cumhuriyetçi görüşleri ile bilinmekteydi. Uygulama yolu Uygulama yolu bir ilacın vücuda verilme şeklidir. İlaçlar değişik nedenlerle vücuda değişik yollarla verilirler. Örneğin hızlı etki istendiğinde değişik enjeksiyon yöntemleri kullanılırken en konvansiyonel uygulama yolu oral tedavidir. Ne Win Ne Win (d. 24 Mayıs 1911, Paungdale - ö. 5 Aralık 2002, Yangon (eskiden Rangun)). Myanmarlı siyasetçi. 2 Mart 1962 tarihinde gerçekleştirilen askeri darbe sonrasında ülke yönetimine el koymuştur. Burma Sosyalist Program Partisi 'nin ilk başkanıdır. Donald Sutherland Donald McNichol Sutherland (17 Temmuz 1935, Saint John), Kanadalı aktör. Mühendislik ve drama dallarında yükseköğrenim görmüştür. Ülkesinin en üretken, çok yönlü ve itibarlı oyuncularından biri olarak kabul görür ve birçok eleştirmen tarafından Oscar adaylığı olmayan en iyi oyunculardan biri olarak tanımlanır. Sutherland, üne "Cephede Eğlence" (1970), "Çılgın Savaşçılar" (1970), "Fahişe" (1971), "Karanlığın Gölgesi" (1973), "1900" (1976) ve "Sıradan İnsanlar" (1980) gibi dönemin başarılı filmleriyle yükselmiş, 80-lerin sonlarından itibaren kariyerini daha çok karakter oyuncusu olarak devam etdirmiştir. Son dönemlerde "Açlık Oyunları" film serisinde rol almıştır. Kiefer Sutherland'in babasıdır. ! colspan="3" style="background: #DAA520;" | Emmy Ödülleri ! colspan="3" style="background: #DAA520;" | Altın Küre Ödülleri Lijiang Lijiang (), Güneybatı Çin'deki Yünnan eyaletinin kuzeybatısında yer alan eski bir kent. Günümüzde il düzeyi şehir statüsüne sahiptir. Çin tarihinde hüküm süren Song Hanedanı'nın son dönemi ve Yuan Hanedanı'nın ilk döneminde (13. yüzyılda) kurulmuştur. 1997 yılında UNESCO tarafından Dünya Mirasları Listesi'ne alınan antik kent, yüzyıllardan beri tanınan önemli bir pazar merkezi olmuştur. Kentte yaklaşık 6 bin 200 aileye mensup 25 bin kişi yaşıyor ve nüfusunun çoğunluğunu Naxi'ler oluşturuyor. Nüfusun yüzde 30'u bakır ve gümüş işçiliği, dericilik ve tekstil gibi geleneksel ticaret ve esnaflıkla uğraşıyor. Antik kentteki Yuhe Nehri üzerinde 354 köprü inşa edilmiş durumda yani kentte her kilometrekarede 93 köprü var. Ming ve Qing hanedanları döneminde (14-19. yüzyıllarda) inşa edilen bu köprülerden, Sifang Caddesi’nde bulunan Shiqiao Köprüsü, en bilineni. Kentteki Fuguo Tapınağı'ndaki 20 katlı Wufeng binası, Ming hanedanı Wanli döneminin 29. yılında (1601 yılında) inşa edilmiş. Bu binaya, şekil olarak “uçan beş anka kuşu”na benzemesinden dolayı, “beş anka kuşu” anlamına gelen Wufengluo adı verilmiş. Meloksikam Meloksikam (ticari adı Movalis, Melox, Zeloxim...) primer dismenore, ameliyat sonrası ağrı, romatoid artrit ve osteoartrit semptomlarını azaltmak için kullanılan bir non steroidal antienflamatuar ilaç etken maddesidir. Piroksikamla çok benzeşmektedir. Bir selektif COX-2 inhibitörü bir olan non-streoid antienflamatuvar olan bir ilaçtır. COX-2 spesifik ürünler gibi miyokardiyal prostasiklini inhibe etmediği için hipertansiyona ve ödeme neden olmaz. Kardiyovasküler risk açısından oldukça güvenli bir alternatiftir. Meloksikam’ın, bazı klasik NSAİ ilaçlar tarafından indüklenen trombosit agregasyonu inhibisyonu sonucu oluşan kanama zamanının uzaması üzerine etkisi yoktur. Romatoid artrit, Osteo artrit ve miyalji başta olmak üzere her türlü kas iskelet sistemine bağlı ağrı ve enflamasyonlu durumlarda kullanılır. Bununla birlikte yüksek güvenirlik ve etkinliğe sahip olmasından dolayı dismenore, bel ağrısı, postoperatif analji ve dental girişimlere bağlı ağrılarda da kullanılır. Ardışık tedaviye uygun olup,günde tek doz kullanımı ile yüksek hasta uyumu sağlar. Romatoid artrit: Günde 15 mg. Terapötik cevaba göre doz günde 7.5 mg'a indirilebilir. Osteoartrit: Günde 7.5 mg. Gerektiğinde bu doz, günde 15 mg'a yükseltilebilir. Advers reaksiyon riski yüksek olan hastalarda tedaviye günde 7.5 mg'la başlanmalıdır. Ağır böbrek yetmezliği olan diyaliz hastalarında günlük toplam doz 7.5 mg'ı aşmamalıdır. Önerilen maksimum günlük toplam dozu 15 mg'dır. Çocuklarda kullanılmamalıdır. Romatoid artritin semptomatik tedavisi ve ağrılı osteoartritin (artroz, dejeneratif eklem hastalığı) semptomatik tedavisinde kullanılan bir nonsteroid antienflamatuvardır. Meloksikama veya ilaçtaki herhangi bir yardımcı maddeye karşı bilinen aşırı duyarlılığı olanlarda kullanılmamalıdır. Asetil salisilik asitle ve diğer nonsteroid antienflamatuvar ilaçlarla çapraz duyarlılık olasılığı vardır. Asetil salisilik asit veya diğer nonsteroid antienflamatuvar ilaçlar verildikten sonra astım belirtileri, burun polipleri, anjiyoödem veya ürtiker gelişmiş olan hastalara verilmemelidir. Ayrıca; aktif peptik ülserasyonda, ağır karaciğer yetmezliğinde, diyaliz edilmeyen ağır böbrek yetmezliğinde, çocuklar ve 15 yaşından küçük olan adolesan çağındakilerde, gebelerde ve emziren annelerde kullanılmamalıdır. Diğer bütün nonsteroid antienflamatuvar ilaçlarda olduğu gibi, anamnezinde gastrointestinal sistemin yukarı bölümünde hastalık hikâyesi bulunan ve antikoagülan kullanmakta olan hastalarda dikkatli olmak gerekir. Peptik ülserasyon veya gastrointestinal kanama görüldüğü takdirde tedavi durdurulmalıdır. Nonsteroid antienflamatuvar ilaçlar, böbrek perfüzyonunun normal sınırlar arasında devam ettirilmesini destekleyici rol oynayan renal prostaglandinlerin sentezini inhibe eder. Böbreğe gelen kan miktarı ve kan hacmi azalmış olan hastalarda bu ilaçların kullanılması, tedavinin durdurulmasından sonra tipik olarak tedavi-öncesindeki duruma dönülmesiyle sonuçlanan, klinik renal dekompansasyona neden olabilir. Dehidrasyon gelişmiş olan hastalarla konjestif kalp yetmezliği, karaciğer sirozu, nefrotik sendrom ve klinik böbrek hastalığı bulunan vakalar, diüretik kullananlar ya da hipovolemiyle sonuçlanabilecek büyük cerrahi girişimlerin uygulanacağı hastalar bu tip reaksiyon risklerinin artmış olduğu vakalardır. Bu hastalardaki nonsteroid antienflamatuvar ilaçlarla tedavinin başlangıcında, diürez hacmi ve böbrek fonksiyonu dikkatle izlenmelidir. Ender olarak interstisyel nefrit, glomerülonefrit, renal medullar nekroz veya nefrotik sendrom nedeni olabilir. Hemodiyalizle tedavi edilen terminal dönem böbrek yetmezliği hastalarında kullanılacak dozu, 7.5 mg'ı aşmamalıdır. Hafif veya orta derecede böbrek yetmezliği (kreatinin klirensi dakikada >25 ml) olan hastalarda dozun azaltılması gerekmez. Serum transaminaz düzeylerinin veya karaciğer fonksiyonunu gösteren diğer parametrelerin yükseldiği, zaman zaman bildirilmiştir. Eğer anormallik şiddetli veya kalıcıysa, tedavi durdurulmalı ve hastada izleme testleri uygulanmalıdır. Klinik bakımdan stabil olan karaciğer sirozu vakalarında doz azaltılması gerekmez. Yıpranmış, zayıf düşmüş olan hastalar, yan etkileri daha az tolere edebildiklerinden, dikkatle kontrol altında tutulmalıdır. Karaciğer, böbrek veya kalp fonksiyon bozukluklarının bulunma olasılığı daha çok olan yaşlı hastalarda dikkatli olmak gerekir. İlacın araç ve makina kullanma yeteneği üzerindeki etkileriyle ilgili olarak yapılmış özel bir çalışma yoktur. Ancak baş dönmesi ve göz kararması gibi advers etkiler ortaya çıkarsa, hastanın bu gibi aktivitelerden kaçınması önerilir. Gebelerde ve bebeğini emziren annelerde kullanılmamalıdır. Gastrointestinal: Dispepsi, bulantı, kusma, karın ağrısı, kabızlık, bağırsaklarda aşırı gaz bulunması, ishal (%1'den daha sık), transaminazlar ve bilirübin düzeyleri gibi karaciğer fonksiyon parametrelerinde geçici anormallikler, özofajit, gastroduodenal ülser, gizli veya makroskopik gastrointestinal kanama (%0.1-1 arasında), kolit (%0.1'den daha seyrek). Hematolojik: Anemi (%1'den daha sık). Kan sayımı anormallikleri ve bu arada lökosit formülü değişiklikleri, lökopeni ve trombositopeni. Miyelotoksik bir ilacın ve özellikle de metotreksatın birlikte verilmesi, sitopeni gelişmesi açısından zemin hazırlayan bir faktör olarak gözükmektedir (%0.1-1 arasında). Dermatolojik: Kaşıntı, deri döküntüsü (%1'den daha sık); stomatit, ürtiker (%0.1-1 arasında); fotosensitizasyon (%0.1'den daha seyrek). Respiratuvar: Aspirin veya diğer nonsteroid antienflamatuvar ilaç verilen bazı hastalarda akut astım gelişebildiği bildirilmiştir (%0.1'den daha seyrek). MSS: Sersemleme hissi, baş ağrısı (%1'den daha sık); baş dönmesi, kulak çınlaması, göz kararması (%0.1-1 arasında). Kardiyovasküler: Ödem (%1'den daha sık); kan basıncının yükselmesi, palpitasyon, deride kızarma (%0.1-1 arasında). Ürogenital: Böbrek fonksiyonu parametrelerinde anormallikler, serum kreatinin ve/veya üre düzeylerinin yükselmesi (%0.1-1 arasında). En az iki nonsteroid antienflamatuvar ilacın birlikte verilmesi, sinerjik etki göstererek gastrointestinal ülserasyon ve kanama riskini artırabilir. Tiklopidin, sistemik olarak verilen heparin, trombolitikler kanama riskinde artışa neden olur. Birlikte kullanılması kesinlikle gerekiyorsa, antikoagülan ilaçların etkileri yakından izlenmelidir. Nonsteroid antienflamatuvar grubu ilaçların plazma lityum düzeylerini yükselttikleri bildirilmiştir. Metotreksatın hematolojik toksisitesini artırabilir. Nonsteroid antienflamatuvar ilaçların uterus-içi doğum kontrol önlemlerinin etkinliğini azalttığı bildirilmiştir. Dehidrasyon gelişmiş durumdaki hastalarda nonsteroid antienflamatuvar ilaç tedavisine, akut böbrek yetmezliği riski eşlik eder. Antihipertansifler (beta blokerler, ACE inhibitörleri, vazodilatörler, diüretikler gibi ilaçlarla nonsteroid antienflamatuvar ilaç tedavisi sırasında damarları genişleten prostaglandinlerin inhibisyonu sonucu, antihipertansif ilaçların etkisinde azalma bildirilmiştir. Kolestiramin gastrointestinal kanaldaki meloksikamı bağlayarak bu ilacın vücuttan daha çabuk atılmasına neden olur. Böbreklerdeki prostaglandin mediatörlüğüyle ortaya çıkan etkileri üzerinden, siklosporinin nefrotoksisitesini artırabilir. Bu ilaçların birlikte kullanılması sırasında böbrek fonksiyonu ölçülmelidir. Oral antidiyabetiklerle etkileşim olasılığı, gözden uzak tutulmamalıdır. Vefa Zat Vefa Zat (1941, İzmir - 15 Mayıs 2019, İstanbul), barmen, yazar. 15 yaşındayken “barboy” olarak çalışmaya başladığı İstanbul Hilton Oteli’nden “bar supervisor” unvanıyla emekli oldu. THY’de iki yıl eğitmenlik yaptı, Özel Turizm ve Otelcilik Lisesi’nde “Servis-Bar” ve “İçki Yapımı Teknolojisi” dersleri verdi. İnönü’den Bayar’a, Kraliçe Elizabeth’ten De Gaulle ve Şah Rıza Pehlevi’ye kadar birçok “tarihî” isme servis yapan Vefa Zat, Uluslararası Barmenler Kulübü ve Barmenler Derneği Onur Kurulu üyesiydi. Kariyerinde “Huzur”, “Golden Martini”, “Banana Sour”, “Apple Punch”, “Eggnog” gibi özgün kokteyller bulunur. Mennan Yapo Mennan Yapo (d. 1966, Münih), Türk-Alman yapımcı, senarist, yönetmen. Bir Türk ailenin oğlu olarak Münih'te doğdu. 1988'de, bazı Alman dağıtım şirketlerinin pazarlama bölümünde çalışarak film hayatına başladı. 1995'te İngilizce ve Almanca senaryolar yazdı, bazı kısalar yaptı ve Peter Greenaway’in "The Pillow Book" (1996) ve Wolfgang Becker’ın "Good Bye, Lenin!" (2003) adlı filmlerinde oynadı. Yapımcılık, yazarlık ve yönetmenlik yapmaktadır. Türk asıllı Alman yönetmen Mennan Yapo, "Premonition" (2007) adlı filminde, Sandra Bullock başrol oyuncusu olarak yer almaktadır. Scribonia Scribonia (MÖ 70/MÖ 68- M.S. 16 civarı) Lucius Scribonius Libo ve Cornelia Sulla'nın kızı, Pompey ve Lucius Cornelius Sulla'nın torunu olan Roma'lı kadın. Aynı ismi taşıyan ve Konsül olan kardeşi MÖ 34'te ölmüştür. Roma İmparatoru Augustus'un ikinci karısı ve tek öz çocuğu olan Julia'nın annesidir. Ayrıca, Gaius Caesar, Vipsania Julia, Lucius Caesar, Yaşlı Agrippina ve Agrippa Postumus'un büyükanneleri, İmparator Caligula ve İmparator Claudius'un karısı İmparatoriçe Genç Agrippina'nın büyük-büyük anneleri ve İmparator Nero'nun annesinin büyükannesinin annesidir. Scribonia'ın çocukluğu hakkında çok az şey bilinir. Suetonius'a göre, ilk iki evliliğini eski Konsül'lerler yapmıştı. İlk kocası tanınmamakla birlikte, Konsül Gnaeus Cornelius Lentulus Marcellinus (Konsül MÖ 56) olabileceği ileri sürülmüştür ve Scribonia ve oğlu Cornelius Marcellinus'a ait bir azatlı köleye ithaf edilen yazıtta (MÖ 39) r, ve onun önceki evliliğinden bir oğlu olduğu ve üçüncü evliliğinden de boşanmasının ardından oğlunun onunla birlikte yaşadığından bahseder. Oğlu küçük yaşta ölmüş olabilir ve bu yüzden de tarihçiler tarafından ihmal edilmiştir. İkinci kocasının adı Publius Cornelius Scipio Salvito'dur. Bu evliliğinden cencor olarak görev yapan Lucius Aemilius Paullus'la evlenen Cornelia Scipio adında bir kızları olmuştur. Scribonia, bir ihtimale göre MÖ 16'da Konsüllük yapmış olan Publius Cornelius Scipio'un da annesidir. Salvito, Büyük Pompey'in destekçisiydi. MÖ 40'ta Scribonia kocasından boşanarak kendinden birkaç yaş küçük olan Octavian ile evlenmek zorunda kaldı. Octavian, karısı Clodia'dan ayrılarak amcası Sextus Pompeius ile politik bir ittifak kurabilmek için Scribonia ile evlendi. Kızları Yaşlı Julia büyük bir ihtimalle MÖ 39 yılının Ekim ayından, tam da Octavian'ın annesini boşadığı günde doğdu. Evlilikleri hiç de mutlu değildi, Octavian sürekli dırdır ettiğinden şikayet ediyordu. Scribonia bir daha evlenmedi. Cassius Dio ve Marcus Velleius Paterculus, en küçük kızı Julia zina ve vatana ihanet suçlamasıyla sürgüne gönderildiğinde ona eşlik etmek için izin verilmesini rica etmişti. Tiberius iktidara geldiğinde Scribonia'yı kızından ayrıdı ve iddialara göre Julia'nın açlıktan ölmesine neden oldu. Scribonia'nın ne zaman öldüğü bilinmez. Genel olarak Julia ve Augustus'un ölümünden iki yıl sonrası kabul edilir. Augustus'tan olası skandal boşanması nedeniyle bir propaganda sonucu şirret bir kadın gibi gösterildiğinden aslında tam olarak neye benzediği hakkında fazla bilgi yoktur. Seneca onu "gravis femina; gravis" in anlamı “ağırbaşlı” ve “sert” olarak tasvir eder. Günümüz biliminsanları onun hakkında bölünmüş durumdadırlar; bazıları onu "cansıkıcı" ve "huysuz" olarak tasvir ederken birçoğu da onun, kızı ve yeğeninin öldürülmesi yüzünden "soğukkanlı" ve "sakin" bir şekilde bunalımlı ve intiharı bekleyen orta yaşlı Roma kadınının tipik bir örneği olduğunu söylerler.. Sextus Propertius, Cornelia Scipio'nun MÖ 16'daki cenaze ağıtında onun anneliğini "iyi anne Scribonia" olarak tasvir ederek övmüştür. İsmetpaşa Ah! Ã§a ira Ah! ça ira, Fransız Devrimi sırasında devrimcilerin ve devrimin simgesi haline gelmiş olan marş. "'"Ah! ça ira, ça ira, ça ira"" şeklindeki nakaratıyla ilk olarak 1790 Mayıs'ında duyulmuştur. Eski bir asker olan sokak şarkıcısı "Ladré" tarafından, ""Le Carillon National"" marşının sözleri değiştirilerek uyarlanmıştır. Leopold Godowsky Leopold Godowky (d. 13 Şubat 1870 Žasliai, Rusya (günümüzde Litvanya)- ö. 21 Kasım1938 New York, ABD) Leh asıllı Amerikalı piano virtüözü, besteci. 20. yüzyılın en ünlü klasik müzik piyanistlerindedir. Kendine özgü piyano tekniği ile tanınmıştır. Pianistlerin Pianisti olarak anılır. 13 Şubat1870 günü günümüzde Litvanya sınırlarında bulundan bir Rus kasabasında doğdu. Yahudi bir doktor olan babası Matthew Godowsky, Leopold henüz 18 aylık bir bebekken koleradan ölmüştü. Annesi Anna Godowsky geçim sıkıntısına düşünce arkadaşları olan Louis ve Minna Passinock çiftinin daveti üzerine onlarla yaşamak için Litvanya'nın eski başkenti Wilno'ya taşınmıştı. Bir müzik tutkunu olan Louis Passinock, piano dükkânı işletmekteydi ve amatör bir kemancıydı. Kendi çocuğu olmayan Louis, Leopold'u ikinci Paganini olarak yetiştirme arzusundaydı. Ne var ki öğrencisi Leopold, her ne kadar kısa sürede kemanda ilerlese de çocukluğundan itibaren piyanoya daha çok ilgi duydu ve bu enstrümanı çalmayı kendi kendine öğrendi. Leopold Godowsky, 11 yaşına geldiğinde kendisini evlat edinmiş yeni babasına para kazandıracak denli ün yapmıştı. Yeteneği, Feinberg alı bir bankerin dikkatini çekti. Feinberg, çocuğun sömürülmekte olduğunu düşünerek onun Berlin Müzik Lisesi sınavlarına girmesini sağladı. Godoswky okula kabul edildi ve Feinberg'in sponsorluğunda eğitime başladı. Ne yazık ki sadece 3 ay eğitim görebildi. Annesinin onsuz yaşayamadığı, Mina Teyzesi ve Louis amcasının da çok özledikleri yolundaki ısrarlı mektupları sonucu 13 yaşındaki Leopold okulu terketti. Annesi ve 'amca'sı ile birlikte 1884 yılında ABD'ye vardılar. Ömrünün geri kalanının büyük kısmını bu ülkede geçirdi. ABD'de ilk olarak Clara Louise Kellogg Opera Topluluğu'nun bir üysi olarak Boston'da sahneye çıktı. 1885 başlarında New York Gazinosu'nda ve Venezuela'daki Teresa Carreño Tiyatrosu'nda sahne aldı. Kısa bir süre sonra dahi çocuk olarak adını henüz Litvanya'dayken duymuş olan kemancı Ovide Musin ile büyük bir turneye çıktı. Ne var ki bu turne sonunda ülkenin batısında beş parasız kaldı ve New York'a geri dönebilmek için mücadele etmesi gerekti. 1886'dan itibaren annesi de Louis Passinock da Leopold'un hayatından çekilmişti. Passinock'un hayatının geri kalanını nasıl geçirdiği bilinmemektedir ancak annesinin I. Dünya Savaşı'ndan kısa bir süre önce öldüğü bilinir. Genç dahiyi bu sefer başka bir sanat düşkünü varlıklı kişi korumasına aldı: Leon Saxe. Batı Sahilinden ümitsiz bir şekilde New York'a döndüğünde Saxe ve altı çocuğu ile tanışan Leopold, yedinci çocuk olarak aileye kabul edildi. Ailenin kızlarından Frederica (Frieda adıyla bilinir) onun ilk aşkı oldu. Yeni 'amca'sı Leon Saxe, Godowsky'e Avrupa'ya geri dönmesini ve dönemin en karizmatik piyanisti Franz Liszt ile çalışmasını önermişti. 1886'da birlikte Fransa'ya gittiler. Leon Saxe, 4 yılını onunla birlikte Avrupa'da geçirdi. Ne yazık ki Fransa'ya varışlarından birkaç gün sonra 31 Temmuz'da Franz Liszt ölmüştü. Bunun üzerine Paris'te Camille Saint-Saëns ile çalışmayı düşündüler. Saint-Saëns düzenli öğretmenlik yapmıyordu ama Godowsky'i dinleyince ona özel ilgi gösterdi ve dilediği zaman kendisine gelip çalabileceğini söyledi. Bir süre her Pazar bir araya geldiler. Sanatçı, 1878'de 6 hafta arayla ardı ardına kaybettiği çocukları yerine Godowsky'nin Tanrı tarafından gönderildiğine inanmıştı. Saint-Saëns, Godowsky'e kendi soyadını almasını bile önerdi ve bu önerisi reddedilnce çok kızdı. Paris'te hayatının 16-21 yaş arasındaki dönemini yaşayan Godoswky, yüksek sosyete çevrelerine girdi, Tchaikovsky başta olmak üzere dönemin tüm ünlü müzisyenleri ile tanıştı. Paris ve Londra'daki aristokratların evindeki resitallerde, konser salonlarında olduğu kadar başarılı değildi. Bu konuda müzisyenler arasında büyük rekabet vardı. 1890'da Leon Saxe ölünce Godowsky, Amerika'ya dönmeye ve şansını orada denemeye karar verdi. Ekim ayında Amerika'ya varmış ve 6 ay sonra, Amerika'nın en ünlü konser salonlarından olan ve o tarihte henüz resmi açılışı yapılmamış olan Carniage Salonu'nda bir resital vermişti. 30 Nisan1891 günü çocukluk aşkı Frieda Saxe ile evlendi ve ertesi gün Amerikan vatandaşı oldu. Konser piyanistliğini bırakarak öğretmenlik yapmaya başladı. New York'ta, Philadelphia'da son olarak Şikago'daki konservatuvarlarda piano bölümü başkanlığı görevlerini yürüttü. Öğrencilerine kendi piano tekniğini öğretti. Bu yıllarda başka bestecilerin eserlinin aranjmanı ile uğraşmaya başlamıştı. Orkestral eserleri piyanoya uyarlamakla değil, varolan piyano eserlerinin yeniden düzenlenmesi ile meşguldu. Farklı temaların, aynı anda birlikte dokunması yaklaşımını benimsemişti. Bu tarzda düzenlediği 54 parça, 27 Chopin etüdünün 26'sı onun piano bestecisi olarak tanınmasına sebep oldu. Öğretmen olarak kendisine çok saygın bir yer edinen Godowsky, 1890'ların sonunda ABD ve Kanada'da çok sayıda konser verdi. Bütün 19. yüzyıl literatürünü kapsayan çok az piyanistin altından kalkabileceği nitelikte bir konser programı vardı. Yeni bir yüzyıla girerken Şikago Konservatuvarı'ndaki görevinden bir yıl izin alarak yeniden Avrupa'da şansını denemeye karar verdi. Müzik dünyasının gerçek merkezleri Berlin ve Viyana idi. Godowsky, 1900 yılının Temmuz ayında eşi Frieda, kızları Vanita (1894 doğumlu), Dagmar (1898 doğumlu), henüz bebek olan oğlu küçük Leopold (1900 doğumlu) ile birlikte Fransa'ya vardı. Çok sayıda müzisyen ve besteci ile tanıştı, onları dinledi. Aralık ayında Berlin'deki Beethoven Salonu'nda ilk konserini verdi. Sanatçının ününden ötürü müzik dünyası için çok önemli bir dinleyici topluluğu bu konseri dinlemeye gelmişti. Konser, Godowsky için tam bir zaferdi. Bir gecede yaşayan en büyük pianistlerden birisi olarak kabul edilmişti. Henüz 30 yaşındaydı ve geri kalan 30 yıllık ömründe mesleğinin zirvesinde kaldı. Leopold Godowsky, hiç durmaksızın konser verdiği, bestelediği, ders verdiği ve sürekli seyahat ettiği bir döneme girmişti. Kariyeri süresince tüm standard klasik piyano repertuvarını (oda müziği ve orkestra müziği de dahil olmak üzere) Avrupa'nın 70 ülkesinde sesledirdi. 1906'da ailenin dördüncü çocuğu olarak oğlu Gutram doğdu. Sanatçının Berlin'deki evi, şehre gelen tüm müzisyenlerin çekim merkezi oldu. Gittiği her yerde dönemin ünlü müzisyenleriyle yakın dostluk ilişkileri geliştirdi. Bu dönemde bestelediği orijinal eserler bestelediği gibi Chopin etüdlerinin düzenlemesi üzerine çalışmaya devam etti. 1909'da sanatçıya Viyana Kraliyet Müzik Akademsi'nin yöneticiliği teklif edildi. Bir Yahudi'ye böylesi prestijlli bir görevin teklif edilmesi şaşırtıcıydı. Godoswsky, pazarlık sonucu Avrupa'nın en iyi ücretli sanatçı-öğretmeni olarak bu görevi kabul etti. Bütün aile Viyana'ya taşındı. Öğretmen olarak yoğun çalışma temposuna ve dört çocuk babası olarak ağır aile yükümlülüklerine rağman büyük turnelere çıkmaktan geri kalmadı. Turne için ABD'ye gidişlerinde plak kaydı da yaptı. Godowsky, 1914 yazında Belçika sahilinde bir villa tutmuş ve Viyana'daki sınıfını da yaz dersleri için beraberinde getirmişti. Büyük Savaşın patladığı gün Godowsky ailesi şans eseri İngiltere'ye giden son tekneye binip kaçmayı başardılar. Aile, İngiltere'de kısa bir süre kaldıktan sonra ABD'ye göçtü. Leopold, artık Amerika'dan ziyade Avrupa'da tanınan bir sanatçı olsa da kısa sürede Amerika'nın en aranılır pianisti olmayı ve mali durumunu düzeltmeyi başardı. New York'ta da evi önemli sanatçıların uğrak yeri olmuştu. 1916'da Los Angeles'a taşındı. Zamanı konserler, öğrencileri ve besteleri arasında bölüştürülmüştü. Bu dönemde kemancı oğlu Leopold fotoğrafçılığa da ilgi duymaya başlamıştı; hobisi, onu bir arkadaşıyla (Leopold Mannes) birlikte sonradan Kodachrome adıyla ticarileşecek renkli filmleri icat etmeye götürdü. Kızı Dagmar ise sessiz film dünyasında oyuncu olarak kendine bir yer edinmekteydi. Besteciliğe kısa bir ara verdikten sonra 1919'da Seattle'a yerleşen Godowsky, en bilinen eserlerini Seattle'de aldıkları yazlık evde besteledi. Seattle'dan sonra New York'a dönen Godowsky, bir otele yerleşti ve 10 yılın sürekli seyahat ederek, dünyanın dört bir yanında konser vererek geçirdi. Godowsky, 1923 yılında Çin'deydi. Oradan Java'ya geçti. Bu turne, onun yeni bestelerine ilham kaynağı oldu. 1925'te Avrupa ve Uzak Doğu Turnesi'nden döndükten birkaç ay sonra yeniden Avrupa'da turneye çıktı. Gittikçe daha çok beste yapmaya başladı. Çocukları büyümüş, Vanita bir konser piyanisti olna David Saperton ile mutlu bir evlilik yapmıştı. Dagmar sürekli evlenip boşanmakta ve çok renkli bir sosyal hayat sürmekteydi. Leopold, George ve Ira Gershwin'in kardeşi olan Frances'e aşık olmuştu. Gordon ise bir vodvil dansçısı ile evlenmek için Harvard'daki öğrenimini bırakmıştı. Godowsky, ona çok kızarak evlatlıktan reddetti. 1928-1929'da okyanus aşırı yolculuklarına devam eden Godowsky, 1929 krizi nedeniyle servetini kaybetti ve mail açıdan bir daha toparlanamadı. Godowsky, 60. yaşını kutladıktan sonra yoğun çalışma temposuna dönmüştü. Ancak 1930'da bir plak kaydı yapmaktayken felç geçirdi. Sağ eli ve motor-refleks sistemi düzeltilemez biçimde hasar gördü. Bir daha konser veremedi, derin bir bunalıma düştü. Sağlığını ve parasını yitirmişti; ders veremiyor ve beste yapamıyordu. Oğllu Gordon 1932'nin sonunda intihar etti. Eşi Frieda'nın diyabet nedeniyle bozulan sağlık durumu artık çok kötüydü. Frieda 1933 yılında kalp krizi geçirerek öldü. Godowsky, eşini kaybettikten sonra kızı Dagmar ile yaşamaya başladı. Tek eliyle sürekli piano çalan Godowsky, arkadaşları ve hayranları aradıkça onlara resitaller verdi. 1935'te ders vermek için Moskova'ya davet edilmişti. Dünya Müzik ve Müzisyenler Toplantısı düzenlemek için uğraşmaktaydı. Hâlen çok aktif görünse de gerçekte çok sevdiği hareketli yaşamaı artık bitmiti. 21 Kasım 1938 günü mide kanserinden öldü. İsrail Tapınağı Mezarlığı'nda oğlu Gordon ve Eşi Frieda'nın yanına gömüldü. Godowsky.com DrugBank DrugBank veritabanı, Alberta Üniversitesi'nde bulunan özellikle kimyasal, farmakolojik ve farmasötik ilaçların etki mekanizması, kimyasal yapısı vs... hakkında kapsamlı bilgiler içeren biyoenformatik ve kimya-enformatik tek kaynaktır. Veritabanı 1000'den fazla FDA onaylı küçük moleküllü, 110 FDA onaylı protein/peptid, 100'den fazla diyetetik ve 3200'den fazla deneysel olmak üzere yaklaşık 4100 ilaç içerir. Bunlara ek olarak 15000'den fazla protein (özellikle ilaç olarak kullanılanlar) bu ilaçlara yönlendirilmiştir. Her bir ilaç kartı, yarısı ilacın kimyasal özellikleri ile diğer yarısı ise ilacın etki mekanizması ve protein özellikleri ile ilgili olan 80'den fazla alanda bilgi içerir. Kullanıcılar bu bilgilere DrugBank numaralandırma sistemi ile ulaşmaktadır. Veritabanı David Wishart tarafından korunmaktadır. Orhan Ã–lmez Orhan Ölmez (d. 1 Mayıs 1978; Manavgat), Türk şarkıcı, besteci, söz yazarı, aranjör ve sunucu. Sınıf diyagramı Sınıf diyagramı UML 'in en sık kullanılan diyagramlardan biri olup nesne yönelimli analiz, tasarım ve programlamadaki sınıfları net ve anlaşılabilir şekilde temsil etmeyi amaçlar. Sınıf diyagramlarının en verimli kullanıldıgı alanlardan birisi nesne yönelimli tasarımdır: Gerçek hayattan alınan örneklere göre sınıflar ve ona ait özellikler ve ifade edebileceği davranışlar belirlenir ve bunlar sınıf diyagramı olarak çizilir. Sınıflar arası çeşitli ilişkiler olabilir. Mesela bir sınıf başka bir sınıfı kullanıyor olabilir bu durumda iki sınıf arası ilişki kesikli çizgi ile belirtilir. Veya bir sınıf başka bir sınıftan ibaret ("composition") olabilir bu durumda iki sınıf arası ilişki çizgisine içi boş baklava şekli eklenir. Aşağıdaki resimde bir sınıf diyagramında kullanılan notasyonların çoğu gerçek bir modelleme çerçevesinde yer almıştır. "4+1 Görünümleri" Use Case Görünümü : Anlaşılabilirlik Mantıksal Görünüm : İşlevsellik Süreç Görünümü : Performans, ölçeklenebilirlik, üretilen iş Yürürlüğe Koyma : Yazılım yönetimi Yerleştirme Görünümü : Sistem Topolojisi, teslimi ve yüklenmesi UML 2 Projektorientiert Akçaabat köftesi Akçaabat köftesi, Türk mutfağında bir köfte çeşididir. 1930 lu yıllarda Trabzon'un Akçaabat ilçesinde Akçaabatlı lokantacılar tarafından yapılmıştır. Malzeme olarak kıyma haline getirilen öküz ve dana etleriylere bunlara ilave edilen ekmek ve sarımsak kullanılmıştır. Özenle yoğrulan bu karışım, belirli büyüklüklerde oval hale getirilip, ızgaralı ocaklarda pişirilmiş ve insanların damak zevkine sunulmuştur. Öncelikle bölgeye tanıtımı yapılan Akçaabat köftesi o günden bu güne tüm dünyaya tanıtılmıştır. Haragali (Ali Çolak) ve Eşref ustanın (Eşref Bal) mangalıyla başlayan, Çolakoğulları'nın köfte salonuyla duyulan, Cenikli Mustafa (Yılmaz), Recep Durna, Abdullah Komar, Pirali Altun, Bahriyeli Ahmet Serdar ve Şahpazoğulları gibi köfte ustalarının eliyle yayılarak Akçaabat köftesi günümüze kadar taşınmıştır. Yörenin otuyla beslenmiş ineklerin özenle seçilen; sinir ve ekstra yağ bulunmayan etleri kıyma haline getirilerek kullanılır. Bu kıyma, bir gün dolapta bekletilir ve köfte ocağında pişirildikten sonra servis yapılır. Akçaabat köftesi, Akçaabat'ın özel yetiştirilen dana ve öküzleri ile elde edilen bir köfte çeşididir. 2009 yılında Türk Patent ve Marka Kurumu tarafından Akçaabat yöresine ait olduğu tespit edilerek, coğrafi işaret tescili verilmiş ve 22 Temmuz 2009 tarihli Resmi Gazete'de yayınlanmıştır. Akçaabat ilçesinde 1 ve 2 yaşından büyük olmayan dana ve öküzler her sabah yetiştirici tarafından yöre otları ve yemlerine katılan tuz ile beslenir. Bu çeşit bir beslenme dana ve öküzün etine ayrı bir lezzet katar. Akçaabat köftesinde hayvanın ön kol eti, kaburga eti, işkembe yağı ve böbrek yağı kullanılır. Akçaabat köftesi'nin en önemli özelliklerinden biri Odun kömürüyle çalışan ocaklarda pişirilmesidir. Ocak belirli sıcaklığa ulaştıktan sonra ızgarası tel fırça ile silinir. Ardından böbrek yağı ile temizlenir. Ve sıra halinde köfteler ızgaraya dizilir. Akçaabat köftesi, piyaz, kızarmış biber, kızarmış domates, yöresel ekmek ile yenilir. İçecek olarak ayran tercih edilir. Bileşen diyagramı Bileşen diyagramı ("component diagram") yazılım ve diğer sistemlerin modellenmesinde kullanılan Unified Modeling Language, kısaca UML'in 14 diyagramından biridir. Bileşen diyagramı bir "Yapısal diyagram" 'dır ve modellenen sisteme belli bir açıdan bakışı gösterir. Gösterim Bileşenleri ve Arabirimlerini ve Portları içerir. Aynı zamanda bileşenlerin hangi bağımlılıkları olduğunu ve nasıl bağlantı elemanlarına sahip olduklarını da gösterir. Bileşenlerin iç yapısını da gösterebilmek amacıyla daha çok sınıf ve birleşik yapı diyagramlarında kullanılan notasyon elemanlarını kullanır. Bileşen Diyagramı öncelikli olarak yazılım geliştirmede bileşen tabanlı yazılım sistemlerinin modellenmesi için kullanılmaktadır. UML 2. Projektorientiert Breach (film) Breach 2007 yılı yapımı, konusu gerçek bir olaya dayanan sinema filmi. Eric O'Neill FBI için terör dairesinde çalışan ve mesleğinde yükselme arzusunda olan idealist bir memurdur. Bir gün Robert Hanssen adlı bir dedektifin yanına yerleştirilir. Bilişimle ilgili yeni bir yer kurulmuş ve onun yardımcısı olarak çalışması istenmiştir. Bir müddet sonra Eric'den Hanssen'in her hareketini, sözünü not etmesi istenir. Olayı araştırdığında Eric amirinin Rusya için çalışan bir ajan olduğundan şüphelenildiğini ve bunun kanıtlanmasına çalışıldığını öğrenir. Ancak zaman içinde tanıdığı kadarı ile Hanssen dinine ve ailesine son derece bağlı iyi bir dedektifdir ve ondan hayata dair pek çok şey öğrenmektedir. İkilemde kalan Eric bir müddet sonra olayların sandığı gibi olmadığını görecek ve bu oyunun önemli bir parçası olacaktır. Kazakistan Sovyet Sosyalist Cumhuriyeti Kazakistan Sovyet Sosyalist Cumhuriyeti (Kazakça: "Қазақ Кеңестік Социалистік Республикасы" "Qazaq Kenestik Socïalïstik Respwblïkası"; Rusça: "Казахская Советская Социалистическая Республика", "Kazakhskaya Sovetskaya Sotsialisticheskaya Respublika"), 1917 Ekim Devrimi ile kurulan Sovyetler Birliği'ni oluşturan 15 cumhuriyetten biridir. 2.717.300