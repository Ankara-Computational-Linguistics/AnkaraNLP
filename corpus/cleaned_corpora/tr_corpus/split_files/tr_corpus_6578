yılında Şehremane Müfettiş-i Umumiliği'ne getirildi. 1924 yılında da İstanbul Valiliği'ne atandı. 15 Haziran 1924 - 24 Eylül 1924 tarihleri arasında İstanbul Valiliği görevinde bulundu. 1939-1941 tarihleri arasında Toprak Mahsulleri Ofisi genel müdürlüğü yapmıştır. Distorsiyon Distorsiyon,eklemin fizyolojik sınırlarını aşan,ani bükülme ve gerilme sonucu eklem yüzlerinin ani olarak birbirinden ayrılmasıdır.Bunun sonucilu kapsül ve bağlardan bir kısmı gerilir veya yırtlır.Genellikle bilek ve diz eklemlerinde görülür.Kemik uçları birbirinden tamamen ayrılmadığı için uygulanan güç kalkınca eklem yine eski haline dönebilir.Eklem bütünlüğününün bozulmaması burkulmayı çıkıktan ayıran en önemli özelliktir. Distorsiyon bir müzik aletinin doğal sesinin değiştirilme, çarpıtılma işlemine denir. Yaygın olarak gitar ve elektrogitar için kullanılır. Diğer müzik aletleri ve insan sesi için de çeşitli distorsiyon gereçleri kullanılabilmektedir. Distorsiyonlu gitar sesi rock, heavy metal, blues, pop vb. birçok müzik türünde vazgeçilmez bir unsurdur. Bir müzik aletinin sesini distorsiyona uğratmak için; genel olarak ayakla kumanda edilen pedal biçiminde yapılmış elektronik aletler, dahilî distorsiyon işlevi gören elektronik devreleri de olan gitar yükselticileri ya da bilgisayar programları kullanılır. Yapılan müzik tarzına göre sonuçları farklı birçok distorsiyon pedalı bulunmaktadır. Örneğin blues için genellikle yumuşak distorsiyon (veya overdrive) pedalları kullanılırken, metal için çok sert ve sivri ses veren pedallar kullanılır. Bazı tek gövdeli gitar yükselteçleri dahili distorsiyon efektlerine sahip olabilmektedir. Giriş seviyesinde gitaristler için çoğu zaman yeterli olan bu türler, sınırlı seçenekler sunmaları nedeniyle sahne çalışmaları için yeterli olmayabilirler. Fotoğraf makinesi objektiflerinde,katot tüplü ekranlarda ve optik elemanlar içeren herhangi görüntüleme sistemlerinde sistem elemanlarının fiziksel hatalarından ve yetersizliklerinden kaynaklanan görüntü bozulmalarıdır. Fotoğraf makineleri ve video kameralarda kullanılan çok sayıda mercekten oluşan objektiflerde; boyut, ağırlık, malzeme kalitesi vb. fiziksel sınırlamaların bir sonucu olarak ortaya çıkarlar. Bunlar: Dışbükey bozulma ve içbükey bozulma olarak tanımlanırlar ve açısal bozulmalar olarak adlandırılırlar. Mercek sistemindeki elemanların görüntü eksenlerinin çakışmamasından kaynaklanan bozulmaya da teğetsel bozulma adı verilir. Teğetsel bozulma da görüntüde geometrik hatalara yol açar. Arzu edilmeyen durumlarda bu tür bozulmalardan kaçınmak için perspektif düzeltme olanağı veren objektifler kullanılır. Gelişen sayısal görüntüleme teknikleri sayesinde optik bozulmalar bilgisayar programları yardımı ile kolaylıkla düzeltilebilmektedir. Katot tüplü ekranlardaki görüntü bozulması, düzlem görüntünün sistemin yapısı gereği eğrisel yüzeye yansıtılmasından kaynaklanır. Kaliteli ekranlarda bu bozulmaları engelleyen elektronik devreler bulunur. Fotoğrafçılıkta çoğu zaman sorun yaratmayan hatta bazen özellikle kullanılan görüntü bozulmaları, haritacılıkta küresel yeryüzü görüntüsünün düzlem üzerine düşürülmesinde ve fotogrametri çalışmalarında denetim altında tutulması gereken önemli bir sorundur. SÃ¼leyman Sami Kepenek Süleyman Sami Kepenek (1881, Çanakkale - 1955, İstanbul), İstanbul eski valisi. Biga Belediye Reisliği yaptı. Kars valisi iken İstanbul Valiliğine atandı. 17 Kasım 1924-23 Aralık 1927 görev yaptıktan sonra, Aydın ve Sivas valilikleri yapmıştır. Zenofobi Zenofobi, yabancı korkusu-nefreti anlamında olup, Yunanca ξένος ("xenos",yabancı) ve φόβος ("phobos",korku) kelimelerinin birleşiminden oluşmuştur. Kişinin yabancılardan ya da bir şekilde kendisinden farklı olan insanlardan korkmasına ve nefret etmesine verilen addır. Değişik olanın tehlikeli olduğu düşüncesiyle oluşan bir korkudur. Irkçılık da bazen zenofobinin uç bir türü olarak nitelendirilmektedir. Bilimkurguda dünya-dışı varlıklardan korkma anlamına da gelir. Amerikan Psikiyatri Birliğinin "Akıl Hastalıklarının Teşhisi ve İstatistikleri Elkitabı"na göre bu fobi, fobinin nesnesiyle karşı karşıya kalan hastanın aşırı bir kuruntuya kapılmasına yol açar. Zenofobinin iki türü vardır. Birincisi bir topluluğun içinde olan ama o topluluğun bir parçası sayılmayan bir gruba karşı duyulan korkudur. Bu genellikle göçmenler ya da azınlıklar olur, fakat bazen yüzyıllardır bir arada olunan bir grup da olabilir. Zenofobinin bu türü tehcir ve en kötü durumda soykırım gibi vahşi ve saldırgan tepkilere de yol açabilir. İkincisi ise temelde kültüreldir ve bu durumda korkunun nesnesinin, yabancı sayılan kültürel farklılıklarıdır. Bütün kültürler dış etkilere maruz kalmaktadır ancak kültürel zenofobi genellikle belli şeylere yönlenmiştir, başka dillerden gelen sözcükler, içinde yaşanılan toplum tarafından benimsenmeye başlanmış tutumlar gibi. Nadiren insanlara karşı bir saldırıya dönüşür ama, kültürel veya dilsel saflaştırma gibi politik kampanyalarla sonuçlanabilir. Acura Acura, Japon otomobil üreticisi Honda’nın 1986 yılından bu yana sadece ABD, Kanada ve Hong Kong için üretilen lüks otomobiller için kullandığı bir markadır. Honda teknolojisiyle üretilen Acura markası, Meksika’da ilk kez 2004 yılında tanıtılırken Çin pazarında ise 2006 yılında tanıtılmaya başlanmıştır. Honda firması, Acura markası ile Japonya dışında üretilen lüks otomobil pazarında ilk sıraya yerleşti. Yaklaşık 10 yıl süren araştırma geliştirme çalışmaları sonucunda, 1986 yılında Honda Motor Şirketi Acura otomobil modellerini tanıtmak ve pazarlamak amacıyla Kuzey Amerika’da 18 temsilci açtı. Acura markası bu ülkedeki “ilk Japon lüks otomobil” olarak tarihe geçti. Amerika pazarına sunulan ilk modeller: Legend, V6-Güçlendirilmiş Coupe, Sedan ve Integra. Bu modellerin başarısı ile birlikte diğer Japon otomobil firmaları (Toyota Lexus ve Nissan' Infiniti) gibi markalar çıkarmış ve aralarında bir rekabet başlamıştır. Honda gün geçtikçe diğer birçok ülkelerede bu markasını sürmeyi planlıyor.Acura ABD'de en lüks otomobil seçilmiştir. 1986 yılında Legend, V6-Güçlendirilmiş Coupe, Sedan ve Integra modelleri ile Amerikan lüks otomobil pazarına giriş yapan Honda firması, 1991 yılında Legend modeli ile “En iyi ithal otomobil” ödülünü aldı. Bu ödülün ardından araştırma geliştirme çalışmalarına hız veren Honda devrim niteliğindeki VTEC teknolojisi ile üretilmiş yeni NSX modelini tanıttı. 1997 yılında Integra Type-R modeli tanıtıldı. 2001 yılında pazara sunulan MDX modeli aynı yıl içinde “En iyi spor otomobil” ödülünü aldı. 2002 yılında Honda tarafından yapılan bir açıklama ile Kuzey Amerika’daki Integra modelinin ismi RSX olarak değiştirildi. 2003 yılında CL Coupe ve Acura Integra Sedan modellerinin yerini (BMW 3 serisi modelleriyle rekabet edebilmek için) daha gelişmiş bir model olan TSX aldı. Artan rekabet ve talepler doğrultusunda 2004 yılında Acura modelleri Meksika pazarına tanıtıldı. Aynı yıl içinde piyasaya sürülen 3. jenerasyon Acura TL modeli Amerika’da en çok satan lüks otomobil oldu. 2005 yılında Acura TL modeli, Edmunds.com tarafından “En beğenilen araç” seçildi. Aynı yılın sonlarında SH-AWD teknolojisiyle üretilen Acura RL satışa sunuldu. Uzun süren pazarlama stratejileri sonunda 2006 yılında Honda, Çin pazarına tanıtıldı. Japonya iç pazarından gelen talepleri değerlendiren Honda firması Acura modellerinin 2008 yılında iç pazarda da satışa sunacağını açıkladı. İngilizce Wikipedia Acura başlığından Türkçeye çevrilmiştir. Aston Martin Aston Martin, İngiliz otomobil üreticisi firma. 1913 yılında Londra’da küçük bir atölyede Lionel Martin ve Robert Bamford tarafından kurulmuştur. İlk otomobillerini 1914 yılında piyasaya sürmüşlerdir. Aston Martin otomobilleri tamamen el yapımı olup, üzerlerine, en son parçayı monte eden işçinin adı yazılır. Araçta plastik madde kullanılmadığından küllük, düğmeler ve havalandırma ızgaraları alüminyumdan imal edilir. .1947'de şirket David Brown Engineering Limited tarafından satın alındı. Firmayı 2007 yılında Ford firması 924 milyon dolara motor sporları girişimcisi David Richards’ın önderlik ettiği bir yatırım grubuna satmıştır. Aston Martin, 1913 yılında Lionel Martin ve Robert Bamford tarafından kuruldu. Bu iki kişi güçlerini birleştirdiler ve sonraki yıllarda Callow Street, Londra'daki tesislerden Singer tarafından yapılan arabalar satın aldılar. Martin Aston Clinton yakınlarındaki Aston Tepesinde yarışırdı, daha sonra çift kendi arabalarını yapmaya karar verdiler. "Aston Martin" olarak adlandırılan bu araba; 4 silindirli , 1908 model bir şaseye Coventry Climax motor takılmış bir şekilde tasarlandı. İlk arabalarını Mart 1915'te Kensingon'da ki Henniker Placa adlı tesiste ürettiler. Ancak üretim I. Dünya Savaşı başlaması dolasıyla başlayamadı ve Martin de savaşa katılmak üzere deniz kuvvetlerine katıldı. Bütün ekipmanlar da Avition Şirketine satıldı. Savaştan sonra, şirket Aston-Martin adı ve yeni araba modelleri ile Abingdon Road, Kensington'da yeniden kuruldu. 1920 yılında Bamford şirketten ayrıldı ve Court Louis Zborowski şirketi ile çalışmaya başladı. 1922 yılında, Bamford & Martin, daha sonra da dünya rekorunu kıracakları Brooklands'da ki Fransa Grand Prix'ine katıldılar. Üç araba takımı ve 16 motor, yarışmak ve rekor kırmak üzere dizayn edildi. Yaklaşık 55 araç kısa ve uzun versiyon şeklinde olmak üzere satış için üretildi. Şirketleri 1924 yılında iflas etti ve Lady Charnwood'a satıldı. Şirket 1925 senesinde tekrar başarısızlığa uğradı ve 1926 senesinde Lionel Martin'in ayrılması ile fabrika kapandı. Sonraki yıllarda, yatırımcı Bill Renwick Lady Charnwood'dan fabrikanın kontrolünü aldı. Aston Martin olarak yeniden adlandırdı ve Feltham'da bulunan Whitehead Hava Yolları şirketinin eski çalışma alanına taşıdı. Renwick ve Bartelli birkaç sene ortaklaşa çalıştılar ve Ranwick'in patenti ile 4 silindirli motor dizaynı geliştirdiler. Sadece "Renwick ve Bertelli" motoru yapıldı ve "Buzzbox" adı ile adlandırıldı. Günümüzde hala sürmektedir. 1926 1937 yılları arası Bartelli hem teknik yönetici hem de Aston Martin arabalarının bütün yeni dizaynlarını yapan kişi oldu ve o tarihten sonra " Bertelli Arabaları" olarak adlandırıldı. Bu arabalar; the 1½-litre "T-type", "International", "Le Mans", "MKII" yarış için, the "Ulster", yarış için 2-litre 15/98'dan oluşuyordu. Aston Martin'in sponsorluğunu [[2. Bundesliga]] takımlarından [[TSV 1860 München]] yapmaktadır. Aston Martin resmi web sitesi [[Kategori:Formula 1 markaları]] [[Kategori:Otomobil Ã¼reticileri]] [[Kategori:İngiltere merkezli otomotiv şirketleri]] [[Kategori:Otomobil markaları]] [[Kategori:Aston Martin| ]] [[Kategori:LÃ¼ks markalar]] Bentley Bentley, Volkswagen AG yan kuruluşu olan İngiliz lüks araç üreticisidir. Bentley İngiltere'de 18 Ocak 1919 yılında Walter Owen Bentley tarafından kurulmuştur. Başlangıçta sadece motor ve şasi üretimi yapan şirket I. Dünya Savaşı'nda uçak motorları üretmesinin ardından; lüks otomobiller üretmeye başlamıştır. 1931 yılında Rolls-Royce tarafından satın alınan Bentley, 1998 yılına kadar aynı teknik kadro ile birbirlerine oldukça benzeyen modeller sunmuştur. 1998 yılında, Volkswagen'e 430 Milyon Paund'a satılan Bentley; 2005 yılında 3654'ü Amerika Birleşik Devletleri'nde olmak üzere, toplam 8627 araba satmıştır. Le Mans yarışlarında 6 birincilik kazanan firmanın merkezi ve fabrikası Manchester yakınlarındaki Cheshire'dadır. Bentley resmi web sitesi Bentley Blog Emperor (mÃ¼zik grubu) Emperor, 1992 güzünde kurulan Norveçli black metal grubu. Grubun türü gittikçe değişmiş, progresif bir hal almıştır. Gitar ve seslendirmede Ihsahn, davulda Samoth, basta ise Mortiis grubun kurucu üyeleridir. Grup, black metali Norveç yeraltından dışarı taşımasıyla ünlüdür ve en saygın ekstrem metal gruplarından biridir. Ihsahn ve Samoth ilk kez bir rock müzik seminerinde karşılaştı ve tanışmalarının ardından farklı adlar altında (Dark Device, Xerasia, Embryonic) müzik çalışmaları yaptılar. Emperor’dan önce aldıkları en son ad Thou Shalt Suffer’dı. Gruba bas gitarda Mortiis’in katılmasıyla Emperor kurulmuş oldu. 1992 Haziran ‘da çıkardıkları ilk demo "Wrath of the Tyrants" kısa zaman içinde yeraltında önemli bir popülarite kazandı ve bunun sonucunda Candlight grup ile bir kayıt sözleşmesi yaptı. Sözleşmenin ardından Samoth ritm gitarlara geçerken boşalan davula Bard Faust getirildi. 1992 yılının sonlarında, bir yıl sonra piyasaya sürülecek olan, Enslaved ile split albümleri "Emperor/Hordanes Land"’ı kaydettiler. Basa Tchort’un geçmesinin ardından Temmuz 1993'te Grieghallen Studios’da ilk stüdyo albümlerini kaydettiler. Bu kült black metal albümü "In the Nightside Eclipse", 21 Şubat 1994’te piyasaya sürüldü. Emperor’a büyük bir ün ve saygı kazandırdı. Albüm, yine Emperor’a ait olan "Anthems to the Welkin at Dusk" albümüyle birlikte black metalin en önemli albümlerinden biri olarak gösterilir. Albüm, önceki çalışmaların aksine melodiktir ve yoğun bir klavye kullanımı vardır. Albümün 1999 ve 2004 yılındaki yeniden sürümlerinde Bathory’den A Fine Day To Die ve Ihsahn’ın etkilendiği müzisyenlerden biri olarak gösterdiği Mercyful Fate’den Gypsy şarkılarının Emperor tarafından çalınan yeniden yorumları yer alır. Grup üylerinden Faust ve Samoth’un 1992 yılında işledikleri suçlar albümün çıkışının hemen ardından açığa çıkarıldı. Faust, kendisine eşcinsel ilişki teklif eden bir adamı öldürmüş, Samoth ise Mayhem ve diğer bazı black metal gruplarıyla birlikte kilise kundaklama olaylarına karışmıştı. Bu iki üyenin hapse girmesinin ardından davula Enslaved grubundan Trym, basa ise Alver getirildi. Yeni kadroyla çıkardıkları ilk çalışma, yine Grieghallen Studios’da kaydedilen Reverence adlı EP’leri oldu. Bu albümdeki üç şarkıdan biri olan The Loss and Curse of Reverence, ikinci stüdyo albümlerinde de yer bulacaktır. Diğer ünlü albümleri "Anthems to the Welkin at Dusk", 8 Temmuz 1997 yılında çıkarıldı. Bu albüm öncekinden daha da büyük bir başarı elde etti. İçinde Terrorizer ve Metal Maniacs’ın da bulunduğu metal müzik dergilerinin çoğu, albümü yılın albümü olarak gösterdi. Bu albümde senfonik müzik çok önlere taşınır ve ilk defa In the Nightside Eclipse’deki Inno A Satana’da kullanılan melodik vokaller, bu albümdeki şarkıların hemen hepsinde bulunur. Albümden With Strength I Burn, bazı black metal dinleyicilerince bütün zamanların en iyi black metal şarkısı olarak gösterilir . The Loss and Curse of Reverence için bir klip çekilmiştir. Albümün 1999 sürümünde Reverence albümünden iki parçanın yanı sıra, The Loss and Curse of Reverence'ın konser videosu, 2004 sürümünde ise Bir Fin televizyon kanalında yapılan röportaj yer alır. 1998 yılında Dynamo ve Milwaukee metal festivallerine katıldılar. Alver’in gruptan ayrılmasının ardından Ihsahn gitar, klavye ve vokalin yanı sıra bası da eline aldı. 1999 yılında, black metal grubu Thorns ile "Thorns vs. Emperor" split albümünü çıkardılar. Albümde Emperor, Thorns’un Aerie Descent parçasının farklı yorumunun yanı sıra, kendi eski şarkılarından I Am the Black Wizards, Inno A Satana, Thus Spake the Nightspirit ve Alsvartr şarkılarından alıntılar yaptığı industrial-experimental türde şarkılar kaydetmişlerdir. Grup 2000 yılında, yine oldukça olumlu tepkilerle karşılanan "IX Equilibrium"’u çıkardı. Bu albümde black metal daha gerilere çekilir ve geleneksel metal müzik öğeleri daha yoğun kullanılır. 22 Ekim 2001’de ekstrem progressive/senfonik metal türündeki " " albümlerini çıkardıklar. Bu albümde black metal öğeleri hemen hemen tamamen kaybolmuştur. Albümdeki çalışmaların çok büyük kısmı sadece Ihsahn’a aittir. Ihsahn’ın daha sonra başlayacağı solo müzik kariyerindeki tarzı, bu albümün devamı şeklindedir. Samoth ve Trym death metal’e, Ihsahn da progresif müziğe yöneldiklerinden grubu dağıtma kararı aldılar. Samoth ve Trym Zyklon’da, Ihsahn ise Peccatum’da çalışmalarını sürdürdüler. Grup 2005’in Eylül ayında, bir dizi konser vermek için tekrar bir araya geldi. Müziklerinde karmaşık gitar riflerine klavye yoğun şekilde eşlik eder. Tipik black metal özelliği olarak gitar solosu kullanılmaz, gitarların öne çıktığı bölümler daha çok progresif gitar rifleridir. Ezgiler genellikle Barok-Ortaçağ dönemindendir. Başlarda besteler Ihsahn veya Samoth’un veya ikisinin ortak çalışmalarının ürünüyken sonraki bestelerin hemen hepsi yalnızca Ihsahn'a aittir.. Şarkı sözleri başlarda satanizm temalıydı. Buna rağmen şeytan adı doğrudan kullanmaz, bunun yerine almighty emperor (en güçlü imparator), master of beasts (ucubelerin efendisi) gibi belirtkelere giderlerdi. Her albümüyle bu satanistik tema daha gerilerde kullanılır olmuştur. Grubun son zamanlarındaki şarkı sözleri daha çok doğa, mitoloji ve mistizm üzerinedir. Başlangıçta şarkı sözleri Samoth’a aitken, grubun son zamanlarında bu işi Ihsahn üstlenmiştir. Emperor, her türlü ekstrem metal türü dinleyicisi tarafından çok saygı duyulan ve takdir edilen bir grup olmasına rağmen grubun müziğinin izinden giden gruplar olmamıştır. Bunun nedeni olarak aşırı karmaşık ve progresif müzik ve bunun yanı sıra çok sayıda enstrümanın aynı anda ve armonik şekilde çalınması gösterilebilir. Tallit Tallit(טַלִּית) ya da Sefarad telaffuzuna göre Tallet (טַלֵּית): Musevilik dininde Yahudi erkeklerinin sabah dualarında taktıkları beyaz üzerine mavi çizgili şal. Tallit beyaz ipek ya da pamuklu kumaş üzerine mavi çizgilerden oluşmuştur. Musevilikte sabah duasının en erken okunabilmesi için güneşin mavi ile beyazı ayırt edebilecek aydınlığa ulaşması lazımdır, tallit çizgileri bu sebeple mavi yapılır, bir kişi odada ışık yakmadan sırf güneşin ışığıyla tallitteki mavi çizgileri görebildiği anda sabah duasına başlayabilir. Tallit'in 4 köşesinde özel biçimde bağlanmış püsküller bulunmaktadır bunlara İbranice'de tsitsit adı verilir bu püsküllerin her biri 8 ipten oluşur ve her püsküldeki düğüm sayısı 10-5-6-5 olacak şekildedir bu da Tanrı'nın isminin İbranice'deki yazılışı olan YHWH harflerinin rakamsal karşılıklarına denk gelmektedir. Tallit'i üzerine takan kişi doğal olarak Tanrının varlığını sürekli düşünecektir ve hissedecektir. Tallitin omuza gelen kısmında Atara adı verilen işlemeli bir bölüm bulunur bu da tallitin yönünü belirtmek içindir. Tallit sabahları özel bir dua ile takılır, dua esnasında herhangi bir sebeple çıkartılması icabederse katlanmadan bıralılırsa tekrar giyildiğinde giyme duasını söylemeye gerek yoktur. Tallit'in diğer bir kullanımı Sinagog'da evlenecek olan gelin ve damat üzerine gerilir. İsrail Devleti'nin bayrağı Tallit'in biçiminden ve renginden esinlenerek oluşturulmuştur. Buick Buick, Amerikalı bir otomobil markasıdır. 1899 yılında David Dunbar Buick tarafından Detroit, Michigan'da kurulmuş amerikanın en eski otomobil markasıdır. Günümüzde General Motors bünyesindedir ve bazı spekülasyonlara göre tıpkı Oldsmobile gibi Pontiac markasıyla birlikte piyasadan kaldırılması söz konusudur ama 2010 model LaCrosse'un tanıtılması Buick üretiminin devam edeceği sinyallerini vermektedir. 2010 modeli yeni LaCrosse 6 silindirli 3.0L ve 3.6L motor seÃ§neklerine sahip olacak. Cadillac Cadillac, Amerikalı lüks otomobil markası ve General Motors grubunun bir parçasıdır. 1902'de Henry Martyn Leland tarafından kurulan bu şirket adını Fransız kâşif, Detroit şehrinin kurucusu Antoine Laumet de la Mothe, Sieur de Cadillac'tan almıştır. Chevrolet Chevrolet (), Chevy veya Chevrolet Division of General Motors Company, 1911'de kurulmuş olan ABD merkezli bir otomobil şirketidir. Adını Kurucusu Louis Chevrolet'in soyadından almaktadır. 1918'de %54.6'sını satın alan General Motors bünyesine geçmiştir. 2015 sonu itibarı ile Batı ve Doğu Avrupa'dan çekilme kararı almıştır. Chevrolet araçları için servis hizmeti vermeye ve orijinal Chevrolet parçalarını tedarik etmeye devam etmektedir. Türkiye genelinde 66 adet yetkili servis bulunmaktadır. Şirket ilk olarak 1914 yılında papyon şeklindeki logosunu kullanmıştır. General Motors'un amiral gemisi olan markalarından birisidir. Türkiye'de 2005 yılında 1.5 Milyar $ kazanç elde etmiştir. sadece otomobil değil kamyon ve kamyonet üretimi de yapmaktadır. Chevrolet markalı araçlar dünya çapında birçok otomotiv pazarında satılmaktadır. Okyanusya'da Chevrolet'in Camaro ve Silverado model kamyonetlerinin piyasaya sürülmesiyle 50 yıllık bir devamsızlıktan sonra 2018'de bölgeye geri dönen Holden Özel Araçlar tarafından tekrar hareketlendi. General Motors'un Chevrolet etrafında küresel bir marka oluşturma girişiminde köklü bir hareket olan "Daewoo, Chevrolet olacak kadar büyüdü" etiketiyle Güney Kore'den GM Daewoo tarafından üretilen araçları Avrupa'ya satarak Avrupa'da yeniden hizmete soktu. Chevrolet'in Avrupa'ya yeniden kazandırılmasıyla GM, Chevrolet'in ana değer markası olmasını amaçlarken, GM'in geleneksel Avrupa standart taşıyıcıları, Almanya'dan Opel ve Birleşik Krallık'tan Vauxhall üst sıralara taşınacak. Ancak GM, bu hamleyi 2013 yılının sonlarında tersine çevirerek markanın 2016'dan itibaren Camaro ve Corvette hariç Avrupa'dan çekileceğini açıkladı. [5] Chevrolet araçları Rusya dahil BDT ülkelerinde pazarlanmaya devam edecekti. General Motors, 2011 yılında GM Kore'yi oluşturmak için GM Daewoo'yu tamamen satın aldıktan sonra, Daewoo otomotiv markasının son kullanımı Güney Kore'de kullanımdan kaldırıldı ve Chevrolet'in yerini aldı. İlk defa Chevrolet Motors Co. ismi ile 3 Kasım 1911'de İsviçreli yarış arabası sürücüsü ve otomotiv mühendisi Louis Chevrolet ve uğraşları doğrultusunda kuruldu. Başlangıçta yatırımcı olan William Little'de finansal destek verdi. Fakat sonrasında anlaşamayınca parasını geri çekti. Citroën Citroën () Fransız ana otomobil üreticisisi olan, PSA Peugeot Citroën grubunun 1976'den beri üyesi bir otomobil üreticisidir. Amblemin Anlamı : Açılı sembol. Fransızların çift açılı çavuş amblemi, daha önce başka bir Citroën ürünü olan dişli çarklarda kullanılıyordu. 1919 yılında araba yapımına başlayan Fransızlar, ürettikleri ilk arabalarında da çift açılı amblemi kullanmayı uygun buldular. Binek AraÃ§lar Ticari Araçlar Konsept Araçlar DS Ürün Gamı Bazı modeller, ortak girişim ile üçüncü tarafta ya da ortak girişim fabrikalarnda üretilmektedir: Chrysler Chrysler Anonim Şirketi, 1925`te Amerika Birleşik Devletleri'nde kurulan, daha sonraki yıllarda da Dodge markasını satın alarak 1930'lu yıllarda Amerika'nın en geniş servis ağına sahip markası haline gelen Detroit, Michigan merkezli otomotiv firmasıdır. 1980'li yıllarda Mitsubishi markası ile ortak üretimler yapmış ve iflasın eşiğinden Voyager-Grand modeli ile dönmüştür. Chrysler, Dodge, Plymouth ve Jeep markaları adı altında üretim yapmıştır. Dodge, Jeep ve Chrysler, 2000`Haziran'ında Daimler-Benz'in satın almasıyla Daimler Chrysler otomotiv grubunun parçası haline gelmişlerdir. Bu ortaklığın ilk ürünü de 2002 yılında 3 milyon km test edilerek piyasaya çıkartılan, Amerika'daki adıyla Liberty, Avrupadaki adıyla Cherokee'dir. Firma 2007 yılında zarar ettiği için yüzde 80.1 hissesi 7.41 milyar dolara Cerberus şirketine satılmıştır. 2008 yılında başlayan ve 2009'un ilk aylarında devam eden küresel mali kriz sonucu 20.01.2009' tarihinde Fiat Chyrsler'in %35'ini aldığını ve anlaşma gereği bu hisse değerini %55'e çıkarma imkânının olduğunu duyurarak Chyrsler'i maddi sıkıntıdan biraz olsun kurtarmıştır. 20 Ocak 2014 tarihinde ise Fiat, Chrysler'in %100'ünü satın almıştır. Jaguar Cars Jaguar, İngiltere merkezli bir otomobil markasıdır. 1945 yılında kurulan firmayı BLMC (British Leyland), 1990 yılında Ford'a sattı. Jaguar, 2008'e kadar Ford'un PAG adı verdiği ve Land Rover, Volvo, Aston Martin gibi lüks ve prestijli markalardan oluşturduğu alt grubunda yer almaktaydı. 26 Mart 2008 tarihinde Hindistan'ın en büyük otomotiv markası Tata'ya satıldı. En önemli modeli 1965 yılında piyasaya sürülen E-Type, büyük bir satış başarısı elde etti. Diğer bir önemli model ise 1970-80 döneminde üretilen XJ-S 2 kapılı modeldir. Jaguar, otomobillerinin motor kaputunun üstünde yer alan ve zıplayan Jaguar figürünü, meydana gelebilecek kazalarda, yayaların yaralanma riskini azaltmak için değiştirmiştir. Firma, ürettiği yeni modellerine bu Jaguar figürü yerine, Jaguar resimli bir plaket monte etmektedir. Tadatoshi Akiba Tadatoşi Akiba (Japonca: 秋葉忠利, d. 3 Kasım 1942), Japon matematikçi ve siyasetçi. 1990'da Japon Sosyalist Partisi milletvekili olarak seçilerek 1999'e kadar aynı görevini sürdürmüştür. 1999'de Hiroşima'nın belediye başkanılığına seçilmiş ve 2003'te tekrar aynı göreve getirilmiştir. Anthems to the Welkin at Dusk Anthems to the Welkin at Dusk, 1997 tarihli Emperor albümüdür. Senfonik black metal türünde bir eseridir ve bu, grubun dağılışına kadar takip edeceği türdür. Tüm Emperor albümleri gibi (Wrath Of The Tyrants dışında) çığlık ve temiz seslendirmeler bir arada kullanılmıştır. Melodiktir ve karanlık bir atmosfer barındırır. 1999 yılında üç bonus parçayla yeniden piyasaya sürülmüştür. Albümden The Loss and Curse of Reverence adlı parçaya klip çekilmiştir. Bonus Parçalar(1999 sürümünde): Tsitsit Tsitsit, (İbranice: ציצת veya ציצית Aşkenazlar Tzitzis şeklinde okur): Musevi erkeklerinin sabah dualarında giydikleri Tallit ve dindar musevilerin içlerine giydikleri Tallit Katan (Küçük Talet)'in 4 ucuna takılmış püskül. Tevrat'ta geçen "Elbiselerinin dört köşesine püsküller dikeceksin" (Tesniye 22:12) emrinden dolayı Museviler köşeleri olan giyeceklere püskül takmak zorundadır, zamanla bu emir elbisenin içine, baştan geçirilerek giyilen 4 köşesinde püskül olan "Tallit Katan"'a dönüşmüştür. Aşkenazlar içlerine giydikleri bu Tallit Katan'ın tsitsitlerini gömleklerinin dışına çıkartıp sarkıtırlarsa da Sefarad'lar dışarıya çıkartmazlar. Tallit'in ve Tallit Katan'ın dört köşesinde özel biçimde bağlanmış bu püsküllere İbranice'de tsitsit adı verilir bu püsküllerin her biri 8 ipten oluşur ve her püsküldeki düğüm sayısı 10-5-6-5 olacak şekildedir bu da Tanrı'nın isminin İbranice'deki yazılışı olan YHWH harflerinin rakamsal karşılıklarına denk gelmektedir. Tallit'i üzerine takan kişi doğal olarak Tanrının varlığını sürekli düşünecektir ve hissedecektir. Tsitsit yapılırken 8 ipten bir tanesi diğerlerinden uzun tutulur 4'erli ayrılır ve Tallit'in 4 kenarına açılmış deliklerden geçirilir önce 2 düğüm atılır, sonra uzun ip diğerinin üzerine 10 defa sarılır, sonra 2 düğüm daha atılır bu sefer uzun olan ip diğerlerinin üzerine 5 defa sarılır, 2 düğüm daha atılır uzun ip diğerlerinin üzerine 6 defa sarılır, 2 düğüm daha atılır 5 defa sarılır ve en son 2 düğüm daha atılarak Tsitsitlerin biri tamamlanır, bu iş yapılırken konuşulmaması gerekmektedir. Eski dönemlerde bu 8 ipten bir tanesi mavi olurdu, bir deniz hayvanından elde edilen bu boyanın tonu konusunda farklı görüşler olduğundan günümüzde tsitsitler sadece beyaz ipten yapılır. Ancak Karay Musevileri ve bazı cemaatler hala mavi ipi kullanırlar. Playboy Playboy, ABD kökenli erkek dergisidir. 1953 yılında Hugh Marston Hefner tarafından kurulmuştur. Türkçede, çapkın erkekler için sıfat olarak da kullanılır. 1980'li yılların sonuna doğru Erkekçe dergisinin Türkiye'de gösterdiği tiraj başarısı sonucu Türkçe sürümü de dönemin Türkiye yasalarına uyarlanmış fotoğraf biçimleriyle çıkarıldı. İlk Türkçe sayısının Türk güzeli Burçin Orhon'dur. Otomotiv kısaltmaları Bu liste otomotiv kısaltmalarını ve J1930'a göre teknik terımleri içerir. ( Four wheel drive ) Knight Online Knight Online, Mgame Corporation ve Noah System tarafından geliştirilmiş ve NTTGame tarafından yayınlanan, çok oyunculu, devasa bir çevrimiçi rol yapma (MMORPG) oyunudur. Dünyanın farklı bölgelerinde farklı şirketler tarafından ücretsiz (Free2Play) veya ücretli (Pay2Play) olarak hizmete sunulan Knight Online'ın toplamda seksenden fazla ülkede milyonlarca oyuncusu bulunmaktadır. Oyun, 2002 yılının haziran ayında demo beta sürümünün sunucularını açmıştır. Oyunun ilk adı "Knight Empire"dır ve K2Network isimli şirket tarafından yayınlanmaya başlamıştır. Karakterlerin şu anda ulaşabileceği seviye sınırı 83 iken ilk açıldığı dönemde 65 Leveldi. Beta sürümünde sadece Ares sunucusu vardı. Tam sürüm olarak 4 sunucuyla açılmıştır. Bu sunucular Ares, Dies, Beramus, Xigenon'dur. 2004 yılında "Knight Online" ismini almıştır. Fire Drake isimli güncelleme paketinin gelmesiyle birlikte Breth ve Piana haritalarının yerine Luferson Castle ve El Morad gelmiştir. 2007 yılında New Moradon olarak gelen güncelleme paketi ile birlikte Moradon'un haritası değişmiş ve çok daha büyük bir harita olarak oyunculara sunulmuştur. 2012 yılında Mgame Corporation oyunun yayıncısı olan K2Network'e usulsüzlük yapması iddiasıyla ilgili olarak dava açmıştır. Bu iddialara göre K2Network Mgame'in Knight Online'a ait kaynak dosyalarını çalması, VPN ile sunuculara bağlanan Mgame'in bağlantısını koparması, Mgame'den habersiz bazı Türk oyuncularıyla anlaşma sağlayarak oyun içi eşya karşılığında maddi gelir elde etmesi, Mgame'den izinsiz oyun için etkinlik düzenlenmesi ve daha çok maddi kazanç sağlamak adına Free2Play limitinin azaltılması gibi nedenler yer almaktaydı. Dava sonuçlandığında K2Network ve Mgame, Knight Online işletme lisansıyla ilgili karşılıklı anlaşmaya varmış ve Mgame oyunu NTTGame isimli şirkete devretmiştir. Oyunda kontrol edilebilen iki ırk ve her ırk için beş farklı karakter sınıfı bulunmaktadır. Bu nedenle oyunda kişiler arasında en çok fark yaratacak şey ırklar ve sınıf seçimleridir. Knight Online; Warrior (Savaşçı), Rogue (Okçu, Suikastçı), Magician (Büyücü), Priest (Rahip/Ruhban Sınıfı), Porutu ve Kurian olmak üzere altı temel karakter sınıfı içermektedir. Bu sınıflar kendi aralarında yeteneklerine göre ayrıldıkları gibi, oyuncular tarafından tasarımlarından farklı amaçlarla kullanılan (örneğin Battle Priest) sınıflar da bulunmaktadır. Hanukiya Hanukiya, Musevilikte Hanuka Bayramı'nda yakılan Menora'ya benzeyen fakat fazladan iki kolu daha olan 9 kollu şamdan. M.Ö. 169-166 yılları arasında Yahudi Makabiler Helenler'e karşı savaşırlar. İskender öldükten sonra M.Ö. 175 yılında Suriye Genel Valisi Antiohus Epiphanes hükümdar olur. Yahudi karşıtı düşünceleriyle bilinen bu hükümdar, yahudilerin dini ibadetlerini, Kaşer ve Sünnet kurallarını yasaklar ve Yahudilerin tapınağına heykeller yerleştirir. Makabiler'in Tapınağı ele geçirmesinden sonra tapınak heykellerden temizlenir ve tapınakta bulunan menora'yı yakmak için yağ aranır ancak sadece bir gün yanacak kadar saf zeytin yağı bulunur bunun üzerine bir mucize olur ve bir gün yanması gereken yağ 8 gün boyunca sönmeden yanar. İşte bu Mucizenin anısına Yahudiler her sene Hanuka bayramından 8 gün boyunca hanukiya yakarlar. Hanukiya Menora'ya benzeyen 9 kollu bir şamdandır bu şamdanın en ortadaki koluna Şamaş adı verilir bu diğerlerinden daha yüksektedir. Bu mum Hanuka boyunca her gün yanar. Hanukiya her gün özel bir dua ile evin bütün fertleri tarafından yakılır. İlk gün 1 mum ve Şamaş olmak üzere 2 mum, 2. gün 2 mum ve Şamaş olmak üzere 3 mum, 3. gün 3 mum ve Şamaş olmak üzere 4 mum ... 8. gün 8 mum ve Şamaş olmak üzere 9 mum yakılır. Böylece bir Hanuka boyunca toplam 44 mum yakılmış olur. Ezel Akay Ezel Akay (d. 20 Ocak 1961, İnegöl), Türk yönetmen. 1961 yılında İnegöl'de dünyaya gelen Ezel Akay, Boğaziçi Üniversitesi Mühendislik Fakültesi'nden mezun olduktan sonra Amerika’da Villanova Üniversitesi’nde tiyatro öğrenimi gördü. İFR’nin kurucu ortağı olarak film prodüksiyonu sektörüne girmeden önce reklam metin yazarlığı, tiyatro yönetmenliği ve oyunculuğu, yapım asistanlığı ve amirliği yaptı. İFR’nin kuruluşundan bu yana, aralarında son on yılın unutulmazlarından “İş Bankası-Sağduyu”, “İş Bankası-Atatürk”, “Telsim-Çıldıran Müdür” filmlerinin ve son dönemde de “Kredi Kart-Migros”, “Mio-Türkiye’ye Doğan Temizlik Güneşi”, “Pimapen” ve “Microsoft-Korsan Yazılım” gibi son dönem filmlerinin de yer aldığı 1000’den fazla reklam filmine yönetmen olarak imza attı. 1996 yılında Derviş Zaim ile “Tabutta Rövaşata” filminin yapımcılığını üstlendi. Film yurt içi ve yurt dışı birçok festivalde ödül kazanırken uluslararası alanda en çok ödül alan yerli film unvanını elde etti. Daha sonra genel yapım sorumlusu olduğu ve yönetmenliğini Yeşim Ustaoğlu’nun yaptığı “Güneşe Yolculuk” filmi Berlin Film Festivali de dahil yerel ve uluslararası birçok festivalde ödül kazandı. 2001 yılında yapımı gerçekleştirilen ve yönetmenliğini Semir Aslanyürek’in üstlendiği, başrollerini Hülya Koçyiğit, Tuncel Kurtiz ve Aykut Oray‘ın paylaştığı “Şellale” filminin de yapımcılarından olan Ezel Akay, 2004 yılında yapımı tamamlanan Ahmet Uluçay’ın yönettiği, yurt içi ve yurt dışı festivallerde birçok ödül kazanan “Karpuz Kabuğundan Gemiler Yapmak” adlı sinema filminin de genel yapım sorumluluğunu üstlendi. Ezel Akay, 2004 yılında başrollerini Haluk Bilginer, Özcan Deniz ve Demet Akbağ’ın paylaştıkları, Levent Kazak'ın senaryosunu yazdığı, “Neredesin Firuze” filmiyle de yönetmenliğini üstlendiği ilk uzun metrajlı sinema filmine imzasını attı. En son olarak 2006 yılında vizyona giren, yine Levent Kazak'ın yazdığı, başrollerini Haluk Bilginer ve Beyazıt Öztürk'ün paylaştıkları "Hacivat Karagöz Neden Öldürüldü?" filminin yönetmenliğini yaptı. 20 Kasım 2009 tarihinde vizyona girecek olan son filmi 7 Kocalı Hürmüz'ün çekimlerini bitirdi. Galip Derviş adlı dizide Hamdi "Fil Hamdi" Dönmez karakterini canlandırdı. 2007 yılında Haldun Çubukçu ile birlikte Yargu isimli tarihi kurgu romanı yazdı. Ezel Akay tarafından Anadolu Ortaçağı üçlemesi olarak tasarlanan kitap Selçuklular ile Moğollar arasındaki güç mücadelesini anlatmaktadır. Ezel Akay halen, kurucu ortak sıfatıyla İFR A.Ş. bünyesinde yönetmenlik ve yapımcılık yaparak kariyerini sürdürmektedir. Matbaacılık Matbaacılık, metin ve görüntülerin genellikle kâğıt gibi yüzeyler üzerine basılarak çoğaltılma işidir. Matbaanın ilk kez kullanılması Uzak Doğu’da başlamıştır. İlk matbaa, ağaç oyma tekniği kullanarak, MS 593'te Çin'de kurulmuş, ilk basılı gazete de MS 700'de Pekin'de çıkmıştır. 8. yüzyılda Japonya’da baskı yapıldığı, İmparatoriçe Shotoko'nun Budizm’in kutsal metinlerini Sanskrit dilinde Çin alfabesiyle bastırdığı bilinmektedir. Bilinen en eski eksiksiz basma kitap olan Tianemmen ruloları Çin'de 868'de basılmıştır. İlk kez tek tek harfler dökerek baskı yapmayı da 1040 yıllarında Pi Sheng adında bir Çinlinin porselenden harfler kullanarak denediği söylenmişti. Tun-Huang mağarasındaki buluntular, matbaayı Çinlilerden alan Uygurların 9. yüzyıldan itibaren baskı yaptığını göstermektedir. Öte yandan, Çin'den mi geldiği yoksa bağımsız mı geliştirildiği bilinmese de, Mısır'da 4. yüzyıldan itibaren kumaş üzerine ağaç oyma kalıplarla baskı yapılmaktaydı. Aynı teknikle Arapça metinlerin basılması 9. ve 10. yüzyıllarda gene Mısır'da başlamıştır. Avrupa da ağaç oyma kumaş baskısını İslam dünyasından alarak başlamıştır. Özellikle 15. yüzyılda Avrupa’da matbaacılığın üssü olan Hollanda'da basım tekniği çok gelişmiştir. O dönemde hattatlarca yazılan ve hakkaklarca kazılan tahta kalıpların yanı sıra Harlem kentinde ilk kez tek tek harflerle baskı denemelerini 1430 yılında Lourens Janszoon Coster’in yaptığı sanılmaktadır. Nihayet 1450'de Johannes Gutenberg, ortağı Fust ile birlikte Almanya'nın Mainz şehrinde metal harflerle basım tekniğini bulmuş ve matbaaya uygulamıştır. Gutenberg'in üretimi, özellikle de 1455'te bastığı ve Gutenberg İncili olarak bilinen Kutsal Kitap, yüksek kalitesi ve ucuz fiyatıyla kısa sürede başarılı olmuş, yeni buluş Avrupa'dan başlayarak tüm dünyada yaygınlaşmıştır. Daha sonra tipo baskı olarak adlandırdığımız bu matbaa tekniği sanayi devrimiyle doğan modern baskı makinalarının ve matbaacılık endüstrisinin temeli olmuş ve 20. yüzyıl sonlarına kadar gelmiştir. Osmanlı İmparatorluğu'nun ilk matbaası daha 1493 yılında İspanyol göçmeni David ve Samuel İbn Nahmias Kardeşler tarafından kuruldu. İlk kitap, Yakup ben Asher'in Arba'ah Turim eseri 13 Aralık 1493'te basıldı. İtalik hurufatı, sayfa düzeni, folyo işaretleme tekniği, metin başının büyük harfle belirtilmesi gibi yenilikleri matbaa sanatına kazandıranlar da 1530'da İtalya yolu ile İstanbul'a gelip yerleşen Sonsino ailesidir. Osmanlı'daki ilk Ermeni matbaasını 16. yy'da Apkar Tıbir, ilk Türk matbaasını da 16 Aralık 1727'de İbrahim Müteferrika kurmuştur Baskı yüzeyinin düz tabaka ya da rulo kâğıt (rotatif) dışında, matbaacılıkta kullanılan temel baskı yöntemleri şunlardır: Kısaca matbaacılık denilen karmaşık süreç, farklı teknolojilere ait çok sayıda işlemden oluşur. Uluslararası bir sektörel konsorsiyum olan cip4 tarafından hazırlanan JDF (Job Definition Format) iş tanımlama standardı kapsamında yüzden fazla işlem tanımlanmış, bunlar da geleneksel eğilime uygun olarak baskı öncesi, baskı ve baskı sonrası şeklinde üç alt süreçte toplanmıştır. Öncelikle basılacak işin tasarımı yapılır. Bu aşamada yazıların ve fotoğrafların bilgisayara aktarılması gerekir. Bilgisayara aktarılan görsel öğeler mizanpaj yazılımında bir araya getirilerek baskıya uygun tasarım oluşturulur. Bilgisayar yardımıyla yapılan bu işleme masa üstü yayıncılık da denir. Sonrasında, yapılan çalışmanın film çıkışları alınır. Film, baskı için kullanılan kalıbı oluşturmak için kullanılır. Filmden sonra da prova alınabilir. Filmden alınan provaya analog prova (Dupont firmasının Cromalin sisteminden dolayı sektörde "cromalin" adı ile bilinir) denmektedir. Analog provanın dışında baskıyı taklit eden yazıcılarla dijital prova da alınabilir. Film çıkışları alındıktan sonra alüminyum plakalar (kalıp) üzerine tasarımın görüntüsü çıkarılır. Kalıp çekme denilen bu işlem iki aşamada gerçekleşir: Film kullanarak kontakt baskı yani pozlandırma ve banyo. Günümüzde tasarımlar bilgisayardan direkt kalıba alınabilmekte, CTP adıyla anılan bu sistem ile film ve montaj işlemleri ortadan kalkmaktadır. Kalıp çekildikten sonra baskıya geçilir. Baskı sonrasında selefon, lak gibi malzemelerle yüzey kaplama (laminasyon) uygulanabilir. Mücellithane makineleri kullanılarak da çok sayfalı ürünlerde katlama, harmanlama, iplik dikiş, tel dikiş gibi işlemler, kitap ve dergiler için kapak takarak ciltleme gibi, ambalajlar için kalıplı kesim gibi işlemler uygulanabilir. Yıldız Tilbe Yıldız Tilbe, (d. 16 Temmuz 1966, İzmir), Kürt ve Zaza kökenli Türk şarkıcı ve şarkı sözü yazarı. İzmir'in Konak ilçesine bağlı Gültepe semtinde doğan olan Yıldız Tilbe, Kürt ve Zaza kökenli ailesinin altı çocuğundan en küçüğüdür. Ailesi içinde "Yadigar" takma adıyla hitap edilmiştir. Tuncelili ve Zaza kökenli olan annesinin adı Altun, Ağrılı ve Kürt kökenli babasının adı ise Ali'dir. Babası Ali Tilbe mevsimlik işçiydi. Orta ikinci sınıfta okuduğu Mustafa Rahmi Balaban Orta Okulu'nda eğitimini bırakmak zorunda kalarak, küçük yaşlardan itibaren şarkı söylemeye başlamıştır. 18 yaşından önce evlenmiştir. Evliliğinden "Sezen Burçin" adında bir kız çocuğu dünyaya getirmiştir. Daha sonra 5 yıl evli kaldığı Güngör Karahan'dan ayrılmıştır. Sonraları İzmir'de çeşitli gece kulüplerinde şarkıcılık yapmaya başlamıştır. Sahneye ilk olarak 1990 yılında Cengiz Özşeker'in patronu olduğu bir kulüpte başlamıştır. 1991 yılının sonlarında Sezen Aksu, Tilbe'nin ismini duyup kendisini dinlemeye gelmiş ve vokalistlik teklif etmiştir. İki sanatçı tanışmış, Tilbe vokalistlik teklifini kabul ederek İstanbul'a gelmiş, Sezen Aksu'nun evine taşınmış, konserlerinde ve albümlerinde vokallik yapmıştır. Sezen Aksu ile yolları ayrıldıktan sonra İstanbul'un gece kulüplerinde şarkı söylemeye başlamıştır. Bu sırada Cem Özer'in "Laf Lafı Açıyor" isimli programında solistlik teklifi almış ve bir süre programın solisti olarak şarkı söylemiştir. Bu programda kazandığı ün ile albüm teklifleri alarak 1994 yılının yazında "Delikanlım" isimli ilk albümünü yayınlamıştır. Bu yıllarda birçok sanatçıya hit olan şarkılar vermiş, vokaller yapmıştır. 1996 yılında narkotik şube tarafından sanatçının evine yapılan baskında bir miktar esrar bulunmuş ve Tilbe üç gün gözaltında tutulmuş ardından serbest bırakılmıştır. Esrardan kurtulmak için Balıklı Rum Hastanesinde bir süre tedavi görmüştür. Aynı yıl çıkardığı "Aşkperest" albümü beklenen ilgiyi görmemiştir. 90'lı yılların sonlarında İstanbul, Bursa ve Eskişehir'de çeşitli gece kulüplerinde çalışmaya başlamıştır. 2001 yılında çıkardığı "Gülüm" isimli albümü ile yıldızı yeniden parlamaya başlamıştır. Ve 2002 yılında çıkardığı "Haberi Olsun" isimli albümü ilgi toplamıştır. Akabinde 2003 yılında yayınladığı "Yürü Anca Gidersin" isimli albümdeki her şarkı hit olmuştur. Sanat hayatı boyunca birçok ödül alan Tilbe, günümüzde hala en başarılı bestecilerden ve yorumculardan birisi olarak görülmektedir. 2004 yılında Tilbe rahim kanseri hastalığına yakalanmış bir süre Ankara Hacettepe Tıp Fakültesi'nde tedavi görmüş ve ameliyat olmuştur. Tilbe, hastalığını o dönemde yaşadığı ayrılık acısına bağlamış ve şöyle demiştir; Bir zamanlar, arabeskin efsane ismi Azer Bülbül tarafından evlenme teklifi almış ama Yıldız Tilbe bu teklifi kabul etmemiştir. Yazdığı şarkılarda hüzün, aşk ve ayrılık konularını edinmiş olan Yıldız Tilbe şarkıları ve bestelerinde romantik konuları işlemiştir. Aşk temasını şarkılarında imgesel olarak, güçlü bir dil ile anlatmıştır. Tilbe'nin albümlerinde seslendirdiği kendisine ait besteleri dışında birçok sanatçıya verdiği onlarca bestesi vardır. Sanatçının 1994 yılından 2005 yılına kadar yayınladığı toplamda dokuz albümünde yer alan şarkılarda bu temaları görmek mümkündür. Sanatçı kariyeri süresince 2004 yılında bir ilk olarak "Yıldız'dan Türküler" adlı albümünde seçme türkülere, 2009 yılında ise "Aşk İnsanı Değiştirir" albümünde arabesk ve halk müziklerine yer vermiştir. Şarkılarında günümüzde daha sade bir dil kullanmaktadır. Tarz olarak pop ile başlamış ve repertuvarını genişleterek arabesk, halk müziği ve sanat müziği formlarını da kullanmıştır. Gece kulüplerinde çalıştığı sırada İzmir'de, Sezen Aksu'nun kendisini dinlemeye gelmesi ile İstanbul'a gitmiş ve Sezen Aksu'ya 1992 yılında 9 ay boyunca vokalistlik yapmıştır. Daha sonra Cem Özer'in "Laf Laf Açıyor" programında solistlik yaparak şöhret kazanan Tilbe, 1994 yılı Haziran ayında Aydın Oskay'la anlaşarak "Delikanlım" isimli şarkısı ve aynı ismi taşıyan albümünü piyasaya sürerek ününü sağlamlaştırmıştır. Albümünün çıktığı yıllarda Türk popunun zirvede olması, Tilbe'yi pop söylemeye itmiş ve pop müziğine önemli eserler vermiştir. Albüm içerisinde yer alan şarkıların birisi dışında hepsi Tilbe'ye ait olup, sanatçı albümünde seslendirdiği "Zülüf" adlı sözleri ve müziği Neşet Ertaş'a ait şarkıya da yer vermiştir. Albüm üç milyon satış tirajını yakalayarak en fazla satılan albümler arasında yer almıştır. Yıldız Tilbe, ilk klibini Cenk Torun'la birlikte oynadığı "Delikanlım" adlı parçaya çekmiş, bir yıl aranın ardından sanatçının 1995 yılında yayınladığı ikinci stüdyo albümü olan "Dillere Destan", on şarkıdan oluşmakta olup albümdeki şarkılar Tilbe'ye aittir. Sanatçı bu albümünde "Havalım" adlı söz ve müziği Tarkan'a ait ve "Mühür Gözlüm" adlı söz-müziği Neşet Ertaş'a ait şarkılara da yer vermiştir. 2 Ağustos 1996'da yayınlanan "Aşkperest" albümü sanatçının üçüncü stüdyo albümüdür. Albümde on üç şarkı yer alıyor olup, albümdeki şarkıların 9'u sanatçıya aittir. Albümde yedinci sırada yer alan "Gönül Çalamazsın" adlı türkü ise anonimdir. Delikanlım adlı şarkısının Remix'i bu albümdedir. Yorum ve söz olarak Tilbe'nin zirveye ulaştığı, pop müziğinin altın çağlarına değer katan bir albümdür. 1998 yılında yayınlanan ve sanatçının dördüncü stüdyo albümü olan bir diğer albüm "Salla Gitsin Dertlerini"dir. Albüm on iki parçadan oluşmakta olup albümde yer alan dört şarkının söz ve bestesi sanatçıya aittir. Albümde söz-müziği Pir Sultan Abdal'a ait "Geçti Dost Kervanı" adlı türkü de Tilbe tarafından yeniden yorumlanmıştır. 2001 yılında yayınlanan "Gülüm" adlı albümde yer alan şarkıların söz ve müziklerin tamamı Tilbe'ye ait olup, sanatçı albümde "Aşkın Cezam mı?" adlı şarkının klibinde yakın sanatçı arkadaşları ile beraber yer almıştır. Albüm, sanatçının İdobay Müzik adlı şirketle son çalışmasıdır. 24 Nisan 2002 tarihinde yayınlanan ve Yıldız Tilbe'nin beşinci stüdyo albümü olan "Haberi Olsun" on bir şarkıdan oluşuyor olup, albümde yer alan on şarkının bestesi sanatçıya aittir. Albümde ilk ve ikinci sırada yer alan "Haberi Olsun" adlı şarkının iki ayrı versiyonuna albüm içerisinde yer verilmiş, "Haberi Olsun", "Aşk Laftan Anlamaz ki" ve "Ummadığım Anda" adlı şarkılara klipler çekilmiştir. Albümün de ismi olan "Haberi Olsun" adlı şarkıya, daha sonra bir remix yapılmıştır. "Yürü Anca Gidersin" 12 Mayıs 2003 tarihinde yayınlanan Yıldız Tilbe'nin yedinci stüdyo albümüdür. Albümde on iki şarkı yer alıyor olup, albümdeki şarkıların tamamı sanatçıya aittir. Albümün düzenlemelerini Ozan Doğulu ve Selim Çaldıran yapmıştır. Albümde yer alan "Yürü Anca Gidersin", "Çabuk Olalım Aşkım", "E mi" ve "Çat Kapı" adlı şarkılara klipler çekilmiş, 2004 yılında yayınlanan "Yıldız'dan Türküler" adlı albüm, Yıldız Tilbe'nin Türk kültürlerine ait şarkıların kültürel ezgilerle söylediği Türk Halk Müziği şarkılarının yer aldığı şarkıların yer aldığı sekiz stüdyo albümüdür. Albümde yirmi türkü sanatçı tarafından yeniden yorumlanmıştır. Tilbe bu albümüyle 2004 Kral TV Video Müzik Ödülleri'nde "En İyi Türk Halk Müziği Kadın Sanatçısı" ödülüne layık görülmüştür. 2004 yılında yayınlanan bir diğer albüm ise "Sevdiğime Hiç Pişman Olmadım"dır. Yıldız Tilbe'nin ilk tekli çalışmalarına yer verdiği bu albümde söz ve müzikleri sanatçıya ait iki şarkı yer almaktadır. Değerini Bilmek Gerekir Aşkın isimli parçanın sözleri, Şili'li yazar-şair Pablo Neruda'ya ait olup, bestesi Yıldız Tilbe'ye aittir. Albümde "Sevdiğime Hiç Pişman Olmadım" şarkısının iki remiks versiyonu, "Değerini Bilmek Gerekir Aşkın" şarkısının ise 1 remiks çalışması yer almakta olup aynı şarkılara klipler çekilmiştir. 15 Mayıs 2005 tarihinde yayınlanan "Papatya Baharı" adlı albüm Tilbe'nin 10. albümü olup, albümde "Kendimi Vermiyorum", "Yar Yanına Geleceğim", "Papatya Baharı" adlı şarkıların pop-rock, slow ve remiks versiyonları dahil olmak üzere 18 şarkı yer almaktadır. Albümdeki şarkıların söz ve müziklerinin tamamı Tilbe'ye aittir. 2006 yılında yayınlanan ve sanatçının maxi-single çalışması olan Tanıdım Seni, altı şarkı ve iki versiyonla toplamda sekiz şarkı barındırıp, sanatçının on bir albümüdür. Albümdeki tüm şarkıların söz ve müziği Yıldız Tilbe'ye aittir. Yine sanatçının bir diğer albümü 31 Ocak 2008 tarihinde yayınlanan, on altı şarkıdan oluşan ve Tilbe'nin on iki stüdyo albümü olan "Güzel"dir. Albümde on beşinci sırada yer alan "Şarkıların Şarkısı" adlı şarkının sözleri, sanatçının 2008 yılına dek kendi albümlerinde ve diğer şarkıcılardaki şarkıların isimlerinden veya şarkı sözlerinden derlenmiştir. 20 Mayıs 2009 tarihinde yayınlanan "Aşk İnsanı Değiştirir" adlı albümde ise Tilbe, arabesk ağırlıklı şarkılar seslendirmiştir. Albüm iki ayrı CDden oluşup, albümde "Ağla Yüreğim", "Aşk İnsanı Değiştirir", "Gözleri Kara Sevgilim", "Ben Bir Karar Verdim", "Seni Sevmek İstemiştim" isimli şarkıların söz ve müzikleri sanatçıya aittir. Çıkış şarkısı Erkin Koray klasiği "Anma Arkadaş" şarkısıdır. Albüm yirmi üç şarkıdan oluşmakta olup listelerde satış rekorları kırmış, 12 Mayıs 2010 tarihinde Seyhan Müzik etiketiyle yayınlanan on dört albümü "Hastayım Sana"dır. Albümde on şarkı yer almaktadır. Şarkıların tamamı Yıldız Tilbe'ye ait olup iki tanesi daha önceden sanatçı arkadaşlarına verdiği Ayrılamam Ve Hiç Kimse Değilim şarkılarını kendi yorumu ile albümüne almıştır. Pop ağırlıklı bir albümdür. Albümde "Hastayım Sana", "Bu Evde Senle" ve "Sevgilim Benim" şarkılarına klip çekilmiştir. 4 Ağustos 2011 tarihinde "Oynama" isimli albümünü çıkarmıştır. Albümün çıkış parçasının müziği dünyaca ünlü bas-gitar sanatçısı Marcus Miller'e ait Blast melodisir. Tilbe, bu müziğin üzerine sözler yazmıştır. Oynama'nın Blast versiyonu dışında bir de Türkçe versiyonu mevcuttur ve video bu versiyona Kemal Doğulu tarafından çekilmiştir. Daha önce sanatçı arkadaşı Toprak tarafından da seslendirilen "Aklım Hep Sende" isimli türkü, albümün Türk Halk Müziği tarzındaki tek şarkısıdır. Albümde toplam dokuz şarkı yer alıyor; iki şarkıya müzik klibi çekilmiştir. Tilbe'nin Hakan Altun'la düet yaptığı şarkısı Ruh İkizi ve maNga grubu ile "Hani Biz" şarkıları ile müzik gündeminde adından bahsettirmiştir. 2012 yılının başlarında TRT Müzik kanalında 5 hafta süren "Şarkıların Yıldızı" adlı müzik programı yapmıştır. Program daha sonra TRT'nin maddi imkanlarının yetersizliği gerekçesi ile yayından kaldırılmıştır. 28 Ekim 2012 tarihi itibarıyla her pazar akşamı Flash TV'de yayınlanan "Yıldız Tilbe ile" isimli televizyon programıyla ekranlara geri dönmüştür. 2018 yılında Sezen Aksu'dan iki tane yeni beste almış ve albümünde okumuştur. 2018 Yılında proje albümü yapılmış ve 39 sanatçı Yıldız Tilbe'nin yıldızlı şarkılarını söylemiş olup; o yılın en çok satan albümleri arasında yer almış ve en beğenilen proje dallarında bütün ödülleri almıştır. Terör Dağı (Antarktika) Terör Dağı ("Mount Terror"), Antarktika'daki Ross Adası'nın doğu bölümünü oluşturan, büyük, bazalt yapılı ve sönmüş bir kalkan yanardağıdır. Terör Dağı, Ross Adası'nı oluşturan 4 yanardağ içinde, 30 km kadar batısında bulunan ve adanın tek etkin yanardağı olan Erebus'dan sonra ikinci büyük olandır. Çoğunlukla kar ve buzla örtülü olan dağın eteklerinde, çok sayıda cüruf koni ve kubbeleri bulunur. Zirvesindeki kayalar üzerinde henüz çalışma yapılmamış olan Terör Dağı'nın daha alt bölgelerindeki kayaların 0.82 - 1.75 milyon yaşında olduğu belirlenmiştir ve dağın o dönemlerden bu zamana kadar bir yanardağ etkinliği gösterdiğine ilişkin herhangi bir ize rastlanmamıştır. Terör Dağı, yapmış olduğu coğrafya keşifleri nedeniyle sonradan ""Sir"" unvanıyla onurlandırılan bir İngiliz deniz subayı ve kâşif olan James Clark Ross tarafından keşfedilmiştir. 1839'la 1843 yılları arasında, komutasındaki HMS "Erebus" ve HMS "Terror" adlı gemilerle Antarktika'ya keşif gezileri düzenlemiş olan James Clark Ross, kıtanın kıyı şeridinin çoğunluğunun haritasını çıkarmış ve 1841'de de Ross Denizi, Victoria Arazisi ve gemilerinin adlarını verdiği Erebus Dağı ile Terör Dağı'nı keşfetmiştir. Terör Dağı'na, ilk defa, 1959'da ve bir Yeni Zelanda ekibi tarafından çıkılmıştır. Terör Ucu ("Terror Point"), Terör Dağı'nın hemen güneyinde (77° 41' G, 168° 13' B), MacKay Burnu'ndan ("Cape MacKay") batı-kuzeybatı doğrultusunda 6 km uzakta bulunan ve Sis Körfezi'nin ("Fog Bay") doğu sınırını oluşturan bir uçtur. Bu isim, ilk defa, 1901-1904 yıllarındaki İngiliz Ulusal Antarktika Keşif Seferi ("British National Antarctic Expedition") üyelerince ve bu ucu kuzeybatıdan gören Terör Dağı'na bir gönderme olarak kullanılmıştır. GÃ¼n Sazak Gün Sazak (1932, Sazak, Mihalıççık - 27 Mayıs 1980, Ankara), 12 Eylül öncesi Gümrük ve Tekel Bakanıdır. Süleyman Demirel'in Başbakan olduğu 27 Mayıs 1980 tarihinde eşi ile gittiği bir ziyaretten dönüp arabadan eşyalarını indirirken Marksist-Leninist Dev-Sol tarafından çapraz ateşe alınarak öldürülmüştür. Öldürüldüğü tarihte MHP Genel Başkan Yardımcısı olan Sazak, Eskişehir'in Mihalıççık ilçesine bağlı Sazak köyünde toprağa verildi. Eskişehir'in Mihalıççık ilçesine bağlı Sazak köyünde doğan Gün Sazak, Emin Sazak'ın oğludur. İlk ve orta tahsilini Eskişehir'de, yüksek tahsilini de ABD'de yapmıştır. Sazaklar Eskişehir'de geniş topraklara sahip çiftçilik yapan bir ailedir. Bu yüzden Gün Sazak Amerika'ya ziraat okumaya gönderilir. Yüksek tahsilini tamamlayıp yurda dönen Gün Sazak toprak işlerine girer, modern teknoloji ile işlerini geliştirir, verimi arttırır. Diğer taraftan da inşaat müteahhitliğine başlar. MHP genel başkan yardımcısı iken 21 temmuz 1977'de kurulan ikinci Milliyetçi Cephe hükumetinde milletvekili olmadığı halde dışarıdan Gümrük ve Tekel Bakanı olarak görev aldı. Güneş motel vakasıyla 11 Adalet Partili milletvekilinin AP'den istifa edip CHP'ye geçmesiyle II. Milliyetçi Cephe hükûmeti düşürüldü. 11 milletvekilinin hepsine de bakanlık verilince Gün Sazak'tan boşalan Gümrük ve Tekel Bakanlığını Tuncay Mataracı aldı. Tuncay Mataracı'nın yolsuzluklara karıştığı iddiası Milliyet Gazetesi başyazarı Abdi İpekçi tarafından sert bir dille eleştirildi. Uğur Mumcu'ya göre Abdi İpekçi, kaçakçılık konusunda açıkça MHP'li Gün Sazak'ı desteklemektedir. Oysa siyasal görüşleri Gün Sazak'ınkiyle taban tabana zıttır. Fakat İpekçi Mataracı'nın kaçakçılık konusundaki tutumunu saptamış ve bu yüzden siyasal görüşüne katılmadığı Sazak'ı, desteklemeyi uygun görmüştür. Ayrıca CHP'nin sol kanadından İzmir Milletvekili Süleyman Genç "Ben inceledim, cumhuriyet kurulduktan bu yana gümrüklerdeki soygunu fikri ve felsefesi benimle yüzde yüz ters olan Gün Sazak önlemiştir" diye konuşur. Milliyetçi Cephe Dönemi'nde 5,5 ay bakanlık yaptı. Fenerbahçe eski başkanlarından (1993-1994) Güven Sazak ve Atletizm Federasyonu eski başkanlarından Yılmaz Sazak'ın (ölüm: 15 Temmuz 2000) kardeşidir. Oğlu Süleyman Servet Sazak da MHP den bir dönem (TBMM 21. dönem, 1999 seçimleri) Eskişehir Milletvekilliği yapmıştır. Dumlu Kalesi Dumlu Kalesi, Ceyhan'ın 17 km kuzeybatısında Sağkaya bucağının Dumlu (Tumlu) mahallesinin batısında ve 75 m kadar yükseklikteki sert kalkerli bir tepe üzerindedir. 12. yüzyılda yapıldığı sanılmaktadır. Çevresi 800 metredir. Sekiz burçludur. Ovaya bakan doğu köşesinde gözetleme kulesi bulunmaktadır. Tek kapısı doğuya bakmaktadır. Kale içerisinde yapı kalıntıları ve sarnıçlar yer almaktadır. Tepe etrafında kaya mezarları görülmektedir. Kalenin kuzeyinde yarım haç şeklinde birçok mezar vardır. Bu mezarlar genelde küçük el yapımı mağaralar biçimindedir. Kuzeybatısında mozaikler bulunan kalede yakın zamanda bir mağara mezar ve bir toplu mezar ortaya çıkmıştır. Köylülerin anlatımlarına göre kalenin tarihi dokusu 1989'da ABD'lilerin petrol arama çalışmaları sırasında zadelenmiştir. Mercimek, Ceyhan Mercimek, Adana'nın Ceyhan ilçesine bağlı bir mahalledir. Belde'nin ismi 1928 yılına ait Türkçe kaynaklarda Nogay Mercimek ve Abzeh Mercimek olarak geçmektedir. Günümüzde ise Mercimek ismiyle anılmaktadır. 2008 yılında 6360 sayılı kanunla belediye statüsü sona ermiştir. Ceyhan ilçesine 13 km uzaklıktadır. Ses gücü amplifikatörü Amplifikatör (Fransızca: "amplificateur", kısaca "ampli"), müzik sistemlerinde yükseltici olarak kullanılır. Kaynak cihazlardan (CD çalar, pikap gibi) çıkan ses sinyallerini güçlendirerek hoparlörlere gönderme görevini üstlenir. Çeşitli mimariler ve bu mimari özelliklere dayanan sınıflandırmalar mevcuttur, ama asıl sınıflandırma transistörlü yapıda olanlar ve vakum tüplü, yani eskiden beri Türkçeye yerleştiği şekli ile, lambalı yapıda olanlar arasındadır. 2 ve 4 kanallı olarak piyasada mevcuttur. Bunlarla birlikte son yıllarda yaygınlaşan hibrid (melez) tasarımlar da vardır. Yine bunlara ek olarak entegre yapıdakiler, giriş/güç katı ayrı kasalar halinde üretilenler ve monoblok (güç amplileri için) şeklinde ana yapıdan bağımsız alt sınıflandırmalar da mevcuttur. Çıkış katı yapısına göre amplifikatör sınıflandırmaları şu şekildedir: Bunlar haricinde F,G,H sınıfları gibi yeni tasarımlar da bulunmaktadır. Yukarıdaki ana sınıfların beraberce kullanılmasına dayanırlar. Neredeyse her firmanın farklı çözümleri bulunmaktadır. Amplifikatörlerin genelde ısınma gibi bir takım dezavantajları olduğu için bilgisayar sektöründe sıkça karşımıza çıkan ve ısıyı yayma maksadıyla kullanılan aluminyum metali kullanılır. Genelde bu maddeden yapılmış bir kasayla hazırlanırlar. Bu kasa hem görünüşü, hem de soğutma özelliği sayesinde sektörde geniş kulanım alanına sahiptir. Amplifikatör içindeki entegre ve benzeri yarı iletken maddeler bu kasa üzerine yüzeyleri temas edecek şekilde montajlanır ve kasa entegrelerle bir bütün olarak çalışır. Fan barındıran modeller de bulunmakta ve kasanın soğumasına hava akımıyla katkıda bulunulmaktadır.Birçok amplifikatör sac kutu içerisinde imal edilir.Burada Kasanın önemi büyük bir yer tutar. Prozodi (müzik) Prozodi veya müzik prozodisi, müziğin sözlere, sözlerin nağmelere, çeşitli vasıtalarla uygulanmasına ve her ikisinin de beste diksiyonu, mânâ ve âhenk bakımından başarılı bir şekilde kaynaşmasıdır. Zülfü Livaneli de Nâzım Hikmet'in Karlı Kayın Ormanı şiirini bestelerken prozodi hatası yapmıştır. Grup Yorum da yine Nazım Hikmet'in Hoşçakalın Dostlarım şiirinin bestesinde prozodi hatası yapmışlardır. Türk müzik âlimi H. Saadeddin AREL'in Türk Mûsikîsi PROZODİ adlı kitabında bu konu tüm detaylarıyla anlatılmıştır.Konuyla ilgili olarak Ahmet Hatipoğlu'nun da bir kitabı bulunmaktadır. Prozodi; ritim ve mânâ bakımından, sözlerin ve müziğin birbiriyle uyumudur. Ritm (usul) ve mana (anlam) prozodisi olmak üzere ikiye ayrılır. Jaklin Çarkçı Jaklin Çarkçı, (d. 1958, İstanbul), Türk opera sanatçısı (mezzo-soprano). Türkiye Ermenisi Çarkçı, Babası Jirayr Çarkçı gibi, İstanbul Devlet Opera ve Balesi sanatçılarındandır. 18 Aralık 2005'te İtalya'nın Foggia kentinde, İtalyan besteci Umberto Giordano adına düzenlenen uluslararası müzik müsabakasında 42 katılımcı arasında birincilik ödülünü Koreli tenor Lee Dong Hwa ile paylaşmıştır. 11 yıldır verilen bu ödülü alan ilk kadın sanatçıdır. Carmen, "Amneris" (Aida) ve "Azucena" (Il trovatore) rollerindeki performansı ile dikkat çekmiştir. Lamba (ses) Hi-Fi terminolojisinde lamba. Aslında İngilizce'den vakumlu tüp olarak çevrilebilecek olan terim zamanla değişerek lamba olarak yerleşmiştir. Müzik sistemlerinde özellikle amplifikatörlerde bir yükseltme ünitesi olarak kullanılmaktadır. Elektrotlar, vakumlanarak havası alınmış cam tüp içerisinde bulunur, filaman yardımıyla ısıtılan elektrotlar elektron yaymaya başlarlar. Anot ve katot arasındaki bu elektron akışı sayesinde sinyaller yükseltilir. Son yıllarda amplifikatörler dışında, CD okuyucular gibi çeşitli kaynak cihazlarda da kullanılmaya başlanmıştır. Uzun yıllar farklı ülkelerde üretildikleri için, hemen her ülkede farklı kod sistemleri kullanılır. En çok bilinenler, Amerikan ve Avrupa kod sitemleridir. Bu kod sistemlerinin birbirine çevrilmesi amacıyla tablolar kullanılmaktadır. Ayrıca bu kodlar lamba hakkındaki ana karakteristikleri ve soket tiplerini de verir. Ortaya çıkmasından itibaren vakumlu tüpler çeşitli elektronik cihazlarda da kullanılmaya başlandı. İlk olarak askeri iletişim araçları (telsizler) ve hastanelerdeki kimi cihazlarda kullanılırken, zamanla kullanım alanı genişledi. Ses sinyalinin yükseltilebileceğinin bulunması ile Hi-Fi alanında da kullanılmaya başlanmış ve transistörler keşfedilene kadar kullanımda kalmıştır. Transistörlerin yaygınlaşması ve ucuzlaması sonucunda bile tamamen ortadan kalkmamış, bu yapıya sahip ekipmanların üretimi devam etmiştir. Özellikle Hi-Fi sektöründe sıcak ses verdiği için günümüzde de kullanılmaya devam etmektedir. Bazı modern ekipmanlarda rastlamak olasıdır. Dünya çapında önemli fabrikalar lamba üretimine devam etmektedir. Örnek olarak, Rus savaş uçaklarından Mig-29'un iletişim sistemlerinde hâlâ lamba kullanılmaktadır. Lambalar içlerindeki plakaların sayılarına göre isimlendirilirler. Bu plakalar aslında elektrottur. Örneğin triyodlarda üç elektrot, diyotlarda ise iki elektrot kullanılmaktadır. Bu şekilde latince olarak isimlendirmeleri yapılmıştır. Farklı kullanım amaçları için farklı özelliklere sahip lambalar üretilmiş olup, sinyalleri çeşitli oranlarda büyütebilen farklı çeşitleri olabildiği gibi, elektrik akımını düzenleyenler de bulunmaktadır. Günümüzde lambaların yerini neredeyse tamamen transistörler (hatta tümleşik devreler) aldıysa da, yüksek güçlü yüksek frekans üretiminde halen alternatifsizdir. Örneğin yersabit haberleşme uydularındaki aktarıcılarda lambalar kullanılmaktadır. Paleosen Paleosen, zamanımızdan 65 milyon yıl önce başlayıp 55 milyon yıl önce sona eren jeolojik zaman dilimidir. Kraetase döneminin sonunda bugünküne benzeyen Türkiye belirmeye başlamıştır. MM iğne MM iğne, plak üzerinde basılmış ses izlerini okuyan bir iğne türüdür. Okunan izler sinyal haline gelerek, yükseltilmek üzere fono katına gönderilir. MM iğne özellikle düşük fiyatları ve üretiminin göreceli olarak MC iğnelere göre daha basit olması nedeni ile çok yoğun olarak kullanılmaktadır. Fakat gerek frekans aralığı gerekse de hassasiyet, MC iğnelerden biraz daha düşüktür. Özellikle giriş seviyesi pikaplarda yoğun olarak kullanılırlar. Mikrofilm Mikrofilm, fotoğrafları, planları, matbu yazıları, yazı parçalarını kısaltılmış halde depolamak, muhafaza etmek veya neşretmek için kullanılan fotoğraf filmi. Bir bilginin orijinal kaynağı, mesela bir gazete, istenilen ebadda (16 mm, 35 mm, 70 mm, 105 mm) fotoğrafı çekilerek saklanabilir. Kısaltılmış halde muhafaza edildiğinden bilgiler daha küçük yerde, daha yüksek miktarda muhafaza edilebilir. Mesela, kısa bir film şeridine bir kitabın filmi çekilip saklanabilir. Böylece film, kitabın kapladığı yerden çok daha az yer kaplamış olur. Mikrofilm bilgi işlem dairelerinde çok rahat kullanılmaktadır. Her mikrofilm kaydı, okuma cihazı ile hemen okunabilir veya neşredilmek üzere işlem yapılabilir. Mikrofilmin neşriyatta ehemmiyeti büyüktür. Mesela, bir bilgisayardan çıkan malumatın mikrofilmi çekilerek çok sayıda, ucuz ve seri bir şekilde çoğaltılabilir. Yoksa mikrofilmi çekilmeseydi o kadar yazının aynı ebadda çoğaltılması çok zor olurdu. Oryantal metal Oryantal metal, Oryantal öğeler kullanan heavy metal alt türü ya da folk metal türüdür. 1990 yılında ortaya çıkmıştır. Yerel Orta Doğu ve Mezopotamya müzikal öğelerini barındırır. Oryantal metal olarak değerlendirilebilecek ilk albüm Salem'in Creating Our Sins albümüdür. Türü devam ettiren önemli gruplar; İsrailli Orphaned Land, Melechesh, Tunuslu Myrath, Türk Mezarkabul, Almora, Ermeni Ayas ve Oaksenham'dır. Fono katı Her kaynak cihaz (CD çalar, teyp vesaire) bir çıkış sinyali üretir. Bu standart sinyal gücü amplifikatöre giriş yapılarak yükseltilir ve hoparlörlere aktarılır. Bu noktada pikapların sinyal gücü tüm diğer kaynaklardan daha azdır. Bu yüzden pikap iğnesinden gelen sinyal önce yükseltilip amplifikatöre o şekilde aktarılmalıdırlar. İşte bu yükseltme işlemi "pre amplifikatör"ler tarafından fono katında yapılmaktadır. Pikaplarda kullanılan MM iğneler ve MC iğneler için farklı yükseltme seviyeleri bulunması gerekir. MC iğnelerin yapılarından kaynaklanan sinyalin daha da az kuvvetli olma özelliği, bu tip iğne ile donatılmış pikapların daha fazla yükseltme ihtiyacına sahip fono katları ile kullanılma durumunu ortaya çıkartır. MM MC iğne MC iğne, bir pikap iğnesi tipidir. İngilizce "Moving Coil" kelimelerinin baş harflerinden oluşturulmuştur. Türkçeye hareketli bobin olarak çevirilebilir. Özellikle üretiminin maliyetli olması ve beraber kullanıldığı sistemin belli özelliklere sahip olması gerekliliğinden dolayı daha az kullanılan bir iğne türü olsa da, özellikle frekans aralığının genişliği ve yüksek ses kalitesinden dolayı odyofil'ler tarafından tercih edilen bir iğnedir. Bu iğne türünde mıknatıslar sabit durumda olup, iğnenin bağlı olduğu bobinler plak üzerine kaydedilmiş izler sayesinde sabit mıknatıslar içerisinde hareket ederek sinyali üretmektedirler. En düşük ses sinyali üreten iğne tipi budur.> Özellikle son yıllarda hareketli bobinlere sahip pikap iğnelerine olan ilgi arttığından dolayı üreticiler, fono katlarında hareketli bobin iğnelere destek vermeyen pre amplifikatörlerle kullanılabilecek yeni bir MC iğne türevini de üretmişlerdir. Bu iğne aynı çalışma mantığına sahip olsa da çıkış hassasiyeti MM iğneler ile aynıdır. Bu sayede kullanımında özellikle 2000'li yıllarda artış olmuştur. Pikap Pikap (), plaklar üzerine kaydedilmiş ses sinyallerini okumaya yarayan kaynak cihazdır. Şasi, kol, tabla, motor ve MM (Moving Magnet) iğne, MC (Moving Coil) iğne ana parçalarıdır. Plak üzerine üretim aşamasında aktarılmış olan, göz ile görülemeyecek kadar ufak girinti çıkıntılar okunarak ses sinyali üretilmektedir. Genel olarak iki tipi bulunmaktadÄ±r: Günümüzde en çok kabul gören ikinci tipte üretilen modellerdir. Hatta son yıllarda motor ana şasinin dışına taşınarak, oluşabilecek titreşimlerin azaltılmasına yönelik iyileştirmeler de sağlanmıştır. Çeşitli devirlerde üretilmiş plakları okuyabilen farklı pikaplar üretilebildiği gibi genel olarak tüm formatları destekleyen okuyucular da bulunmaktadır. Günümüzde özellikle 45 ve 33 1/3 turluk plaklar daha yaygın olsa da, 78 devirlik plakları da okuyabilen pikaplar bulunmaktadır. Yamanlar MinT Motion Pictures MinT Motion Pictures medya sektöründe hizmet veren bir yapım şirketidir. 1996 yılında yapımcı Birol Güven tarafından kurulmuştur. Güven MinT (MinT Motion Pictures) adlı şirketi kurarak senaryo ekibiyle birlikte 2.000 den fazla bölümlük 20’nin üzerinde TV projesine imza atmıştır. TV projeleri arasında yer alan Çocuklar Duymasın’ın 2002-2004 yılları arasında dünyada da ender görülen bir reyting başarısına imza atmıştır. Mint Akademi - Oyunculuk ve Sahne Sanatları Okulu DoReMinT - Film ve Dizi Müzik Yapım Şirketi MinT Post & Records (MP&R) - Ses ve Görüntü Teknolojileri Stüdyosu Paleojen Paleojen Dönem, Senozoik Zaman'ın üç alt döneminden ilki olup 65 milyon yıl önce başlayıp 24 milyon yıl önce sona erdiği kabul edilir. Pek çok tür açısından evrimsel açılım günümüz biçimlerini almasıyla durmuş, memelilerde ise geniş bir açılım göstermeyi sürdürmüştür. Bugünkü ölçülere göre dev boyutlu sayılabilecek memeli türleri ortaya çıkmıştır. Ancak hâlen beyinler küçüktür. Hayvanlarda merkezi sinir sistemi henüz evrime girmemiştir. Maginot HattÄ± Majino Hattı (Fransızca: ""Ligne Maginot""), Fransa'nın tüm kuzey ve doğu sınırlarını kapsayan hatta son kısmı da Korsika'da inşa edilmesi planlanmış savunma hattıdır. I. Dünya Savaşı'nın ardından Fransa'nın Almanya tarafından işgalini önlemek amacıyla bu savunma hattının inşasına başlanmıştır. I. Dünya Savaşı'nın hemen öncesinde Savaş Bakanlığı Müsteşarı olan ve savaşa er olarak katılan Fransız devlet adamı André Maginot'nun ısrarla savunduğu ve sonunda uygulamaya konulmasını sağladığı devasa bir savunma hattıdır. Öncelikle Alman sınırına inşa edilmiş, sonra denize kadar uzatılmak istenmiş; ancak Belçika'nın izin vermemesi dolayısıyla asla tam olarak bitirilememiştir. Asıl yapı kale adı verilen dairesel ana yapılardan oluşmaktaydı. Bu yapılar arasında özel tüneller ile geçiş sağlanmaktaydı. Böylece savunma hattının tümü doğrusal ve kesintisiz bir hat oluşturmaktaydı. Tüm bu yapı grubunun kendi özel hava temizleme sistemi ve özel haberleşme sistemleri bulunmaktaydı. Ayrıca bu kalelerde görevli askeri birliklerin konaklaması amacı ile özel barınma yapıları da hazırlanmıştı. Özellikle 75, 81 ve 135 mm'lik topçu bataryaları ve bunlar için özel üretilmiş taretler, özel tank hendekleri ve su yapay kanalları ile oldukça karmaşık bir koruma düzeni yapılmaya çalışılmıştı. Tüm silahlar için özel yer altı cephaneliklerinin yanı sıra, gerekli enerjiyi üretebilmek için özel jeneratörler de geliştirilmişti. 1925'lere kadar hızla devam eden inşaatlar, daha sonraları bir savaş ihtimalinin uzak olduğu bahanesiyle bu yıllardan sonra yavaşlamış, 1930'larda tekrar çalışmalar başlamış, 1934'te neredeyse tüm askeri mühimmat tekrar yenilenmiş fakat tüm bu uğraşlara rağmen Alman saldırısı başladığında tam olarak tamamlanmış durumda değildi. İnşaatlar tam olarak bitmese bile silah teknolojisi geliştikçe bu hattın bu silahlarla donatılması ve geliştirilmesi asla unutulmamıştır. 1930'lu yıllarda, Almanya'nın askeri gücünün bir tehdit haline geliyor olması ve Fransa'nın Alman ordusuna nazaran çok zayıf bir askeri güce sahip olması üzerine, Majino Hattı Fransızlar için büyük önem kazanmıştır. Fakat, tehlikenin yakın olması ve 10 yıllarca silahsızlanma politikası güdülürken arka planda kalan bu savunma hattından maksimum verim alınması için yapılan plan Alman ordusunun Fransa sınırından yani doğrudan saldırmasını imkânsız hale getirebilmekti. Eğer, Almanlar Hollanda ve Belçika üzerinden saldırırlarsa Fransız ordusu Belçika ve Hollanda'ya girerek, mevcut yerel güç ile birleşerek Fransa sınırı önünde tampon bölge oluşturacaktı. Almanları durdurmak için planlanan doğudaki hat ve batıdaki tampon bölge planlarının tek açığı iki kolun ortasındaki araziydi. Fransızlara göre bu sık ağaçlar ve ırmaklar barındıran bölge, tank ve topçu birlikleri için geçilmesi imkânsız bir yer olduğundan, büyük saldırı için ihtimal dışıydı. Fakat, Hitler ağaçlık bölgeyi yıkarak ordusunu geçirmiş ve hattı yarmıştır. 1940'ta Alman Kuvvetleri tarafından aşılmıştır. Önlerinde savunma hattı bulunmayan Alman ordusu Fransa'nın içlerine doğru ilerleyince, Fransızların bütün savunma hattı çökmüştür. Ardından Belçika ve Hollanda üzerinden de Fransa'ya saldıran Alman güçleri kısa zamanda Fransa'nın 2/3'ünü işgal etmiştir. Majino Hattı II. Dünya Savaşı'ndaki yanlış kullanımından doğan başarısızlığından ve Fransa'nın savaş sonrasında ekonomik olarak çöküntüde olmasından dolayı önemsiz bir askeri harcama olarak görülmüştür. Sonraki yıllarda Avrupa'daki barış politikaları ve askeri teknolojinin gelişmesi nedeniyle, I. Dünya Savaşı'nın etkisinin azaldığı zaman olduğu gibi askeri olarak da önemsiz görülmeye başlanmıştır. Turistik olarak ziyarete açıktır. Tasavvuf müziği Tasavvuf müziği, İslamdaki Tasavvuf felsefesine uygun olarak, eğlendirmek için değil, insanın Allah'a olan kulluğunun farkına varmasını sağlamak için yapılan bir müzik türüdür. Dini duyguların seslendirilmesidir. Tasavvuf müziği ilahidir. Tasavvuf musikisi nefes ile dokunuş ile ritim ile icra edilir, sonu olmayan sürekli bir kurgu içerisinde örülür. Temel enstrumanlar Ney ve bendirdir. Mevlevi müziği tasavvuf müziğinin temelidir. Mayhem (mÃ¼zik grubu) Mayhem, Oslo, Norveç'te 1984 yılında Euronymous tarafından kurulan black metal grubu. Sıkı bir Venom hayranı olan Euronymous grubun ismini Venom'un "Mayhem Without Mercy" isimli şarkısından etkilenerek koymuştur. Grup, gerçek anlamda black metalin şeklini veren grup olarak kabul edilir. Sonraki yıllarda Norveç'te kurulan black metal grupları Mayhem'in stilini taklit edip black metal yapmaya başlamıştır. Grubu eleman arayan Euronymous, bas gitarda Necrobutcher, davula Manheim alarak grubun ilk kadrosunu oluşturdu. İlk çıkardıkları "Pure Fucking Armageddon"demosunda vokalleri Euronymous yaptı. Ancak vokalinin yetersiz ve kötü olduğu gerekçesiyle diğer grup üyelerinin ısrarıyla gruba yeni bir vokalist aramaya başladı. Bundan sonra Maniac isimli bir solist kendi isteğiyle gruba girdi. "Deathcrush" isimli albümde vokalleri yaptı ama bir süre sonra çeşitli anlaşmazlıklar sonucu Euronymous tarafından gruptan çıkarıldı, aynı şekilde yetersiz bulanan baterist gruptan kovuldu. 1988 yılında Dead, Euronymous ile mektuplaşma sonucu gruba dahil olur ve Hellhammer baterist olarak oluşuma katılır. Grup bu kadrosuyla Norveç dışında iki kez konser vermiştir. Bu konserlerden biri Leipzig'de diğeri de İzmir'de verilmiştir. Vokalist olarak gruba 1988 yılında katılan Dead, Euronymous'un beğenisini kazanmıştır. Çünkü Dead depresif, içine kapanık, çekingen, insanlardan nefret eden ve şizofreni belirtileri gösteren biriydi, bu da Euronymous'a göre tam bir black metal solisti olmak için gereken özelliklerdi. Konserlerden sonra Dead ile 2 tane stüdyo şarkısı kayıt edildi. Bunlar Carnage ve Freezing Moon isimli şarkılardır. Röportajlarda, çoğu müzisyen çoğunlukla Dead'i içe dönük ve garip bir kişi olarak betimlemişlerdir. Mayhem'ın gitaristi Euronymous, röportajlardan birinde: ""Ben Dead'in akıl sağlığının gerçekten yerinde olmadığını düşünüyorum. Başka hangi şekilde derisinde açlıktan damarlarının çıkmasını isteyen ve bunun için kendini bilerek aç bırakan veya tişörtünde cenaze ilanları olan bir kişi başka hangi şekilde tanımlanabilir ki?" Emperor grubunun bateristi BÃ¥rd "Faust" Eithun: "O (Dead) çok yakından tanıyabileceğiniz birisi değildi. Ben Mayhemdaki diğerlerinin bile onu çok iyi tanıdığını zannetmiyorum. O yakınlaşması çok zor biriydi. Onla ölmeden iki hafta önce tanışmıştım. Onu, toplamda, sekiz veya altı defa görmüştüm. Çok fazla garip fikri olduğunu hatırlıyorum. Aarseth'in onun hakkında konuştuğunu hatırlıyorum, bana onun espri anlayışı olmadığını söylemişti. Vardı, ama çok karanlık ve anlaşılmazdı. Ben onun bu dünyada yaşamayı sevdiğini zannetmiyorum. Çoğu kişi, Mayhem grubundakiler de dahil, Dead'in kişiliğinin ve davranışlarını çok garip ve ilginç bulduklarını söylüyorlardı. Onun her zaman ölüm, karanlık, Satanizm, şeytan, ve bu tür konulara çok meraklı olması, onun kişilik özelliklerinden bir tanesiydi. 90'lı yıllarda grup bazı şiddet olaylarıyla gündeme geldi. 1991 yılında evine kapanan Dead, önce bileklerini ekmek bıçağıyla kesip intihar etmeyi denedi. Ama bunun zor bir yöntem olduğunu fark edip, Euronymous'un pompalı tüfeğini kullanarak, beynine doğru nişan alarak silahı patlatıp hayatına son verdi. Cesedi bulan Euronymous, polisi aramadan önce Dead'in ölüsünün fotoğrafını çekip sakladı ve bu fotoğraf Dawn of the Black Hearts albümünde kullanıldı. 1993 yılında ünlü albümleri "De Mysteriis Dom Sathanas"ın tamamlanmasının ardından grubun gitaristi Euronymous, Burzum adlı tek kişilik grubun tek elemanı Count Grishnackh (Varg Vikernes) tarafından, 23 yerinden bıçaklanarak öldürüldü. Polis Grishnackh'ı tutukladığında, evinde 150 kg ın üzerinde çalıntı dinamit buldu. Planı, noel gecesi büyük bir kiliseyi havaya uçurmaktı. O dönemden bu yana baterist Hellhammer dışında kadro neredeyse her albümde değişti. Grup hâlâ müzik çalışmalarına devam etmektedir. "ile" Aman (IDF) Aman (İbranice tam adı אגף המודיעין‎, "Agaf HaModiin", "İstihbarat Birimi") , İsrail Ordusu'nun askeri istihbarat birimi. 1950 yılında kurulmuştur. Kara, hava veya deniz kuvvetlerine bağlı olmayan bağımsız bir birimdir. Aman, Mossad'ın stratejik planlarını uygulayabileceği uygun zeminler meydana getirme görevini yürütür. Görev yelpazesi Arap orduları hakkında bilgi toplamaktan, İsrail ordusu içindeki güvenliği temin etmeye kadar uzanabilmektedir. Çok iyi organize edilmiş bir askeri birliktir. Altı bölümden oluşur. Özellikle iki bölüm tarafından yönetilir: Toplama ve Prodüksiyon. Toplama bölümü, sınır ötesine ajanlar göndermek, radyo kanallarını ele geçirmek, genellikle ülkelerdeki telefon konuşmalarını dinlemekten sorumludur. Prodüksiyon bölümünde, 'Aman'lı 7.000 kişinin 3.000'i çalışır. Konuları, dış ülkelerden çalınan belgelerin ve bilgilerin analizidir. Bu analizler politikacıların karar vermesinde yardımcı olur. Aman, basına verilen bilgileri de kontrol altında tutar. Sınır ötesi harekatlar için oluşturduğu çok gizli komando birliğinin adı Sayeret Matkal'dır. Askeri istihbarat sorumlusunun statüsü de az sayılmaz. Genelkurmay başkanının ordu adına görüş açıklama yetkisine sahip tek kişi olması gibi, AMAN'ın şefi de 'ulusal durum değerlendirme'yi formüle etmekle görevli tek kişidir. Hiçbir bakan ya da Knesset (İsrail Meclisi) üyesi, AMAN'ın yapmış olduğu değerlendirmelere şüphe düşürecek değerlendirme yapma cesareti gösteremez. Aman (Orta DÃ¼nya) J. R. R. Tolkien'in hayalî Orta Dünya evreninde bir coğrafî kıta (Kutsanmış Ülke, Eski Batı, En Uzak Batı). Tolkien'in eserlerinin çoğunda konu edindiği, hayalî Orta Dünya tarihi, gerçek Dünya'nın tarih öncesi geçmişine dair efsaneler olarak kurgulanmıştır (Odiseus'un serüvenleri gibi). Kıtadaki ülkeler; Valinor, Eldamar, Araman ve Avathar'dır. Belegaer ve Ekkaia arasında uzanan, Batı'daki büyük kıta. Valinor, Pelóri sıradağlarının batısında, 'iç' Aman'da bulunmaktadır. Eldamar, Pelóri'nin doğusunda deniz kıyısında, Araman ve Avathar ise Pelóri'nin kuzey ve güneyinde yer almaktadır. Aman ve Tol Eressëa, Nùmenor'un sulara gömülüşü sırasında Dünya küresel hale getirildiğinde, Dünya'dan 'çıkartılmış', yine de muhtemelen Eä'nın dahilinde kalmıştır. Şin Bet (İbranice: שב"כ, tam adı: שירות ביטחון כללי / Şerut-ha-Bitah'on ha-K'ali, anlam: "Genel Güvenlik Servisi"), İsrail'in yurt içi gizli servisidir. 'Destek' ve 'Operasyon' olmak üzere iki bölüme ayrılır 1998'de mensuplarını yine İsraillilerin oluşturduğu İşkenceye Karşı Genel Komite adlı oluşumun İsrail Yüksek Mahkemesi'nde Şin-Bet'in işkenceleri hakkında dava açması üzerine, teşkilatın o dönemdeki Genel Müdürü General Ami Ayalon mahkemeye bir rapor sunmuş ve İsrail İç Güvenlik Teşkilatı'nın Filistinlilere işkence yapmadan edemeyeceğini, Şin - Bet soruşturmaları açısından işkencenin zorunlu olduğunu ileri sürmüştü. Ayalon aynı raporda, işkenceye herhangi bir sınırlama getirilmemesini de talep etmişti. Sonuçta Yüksek Mahkeme, Ayalon’un raporunu esas alarak İşkenceye Karşı Genel Komite’nin davasını reddetti. İsrail güvenlik servisi Şin Bet'in eski başkanı Avi Dicter, terör zanlılarına yönelik düzenlenen suikast operasyonlarının her birinin başbakanın özel onayıyla yapıldığını söyledi. ABD'de Brookings Enstitüsü'ne konuk olan Dicter, İsrail'in terörle mücadele operasyonlarının perde arkasına ilişkin yaptığı alışılmadık açıklamasında, suikast operasyonlarının her birinin tek tek başbakan tarafından onaylandığını anlattı. AnÄ±ttepe Anadolu Lisesi Anıttepe Lisesi ya da sonradan Anıttepe Anadolu Lisesi, Ankara'nın en eski liselerinden birisidir. Ankara'nın Anıttepe semtinde bulunan okul Anıtkabir, bakanlıklar ve Kızılay'a yakın mesafededir. Arkasında Polis Koleji, önünde jandarma lojmanları olup