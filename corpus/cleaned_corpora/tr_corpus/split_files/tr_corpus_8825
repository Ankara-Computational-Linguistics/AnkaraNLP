yasaya dayanarak o bölge halkını katletmişti. Vendée bölgesi, Fransa’nın orta-batısında, Atlas Okyanusu'na kıyısı olan bir bölgedir. Vendée ismi, bölgeden geçen bir nehirden gelir. Fransız İhtilali döneminde bölge halkı kırsal kesimde yaşayan köylülerdir ve bu bölgede Fransa'nın başka bölgelerindeki gibi sınıf ayrılıkları pek yoktur. Ancak bölgeye hakim olan Katoliklik etkisiyle halk, ihtilal sonrası cumhuriyet rejimine karşı çıkarak bir ayaklanma başlatır. Ancak ayaklanmanın sonu kötü bitecektir. Fransa Parlamentosu 1794 tarihinde, Vendée bölgesinde yaşayan halkın “kadın, erkek ve çocuklar” dahil tümüyle katledilmesi için “Lazare Hoche” isimli generale tam yetki veren bir yasa çıkarmıştır. Tarihe Vendée Katliamı olarak geçen bu olay Birleşmiş Milletler'in soykırım tanımına uyan ve Fransız Parlamento arşivlerinde de belgeleri yer alan bir soykırımdır. Guyam Pörol, bu olayı Le Figaro’nun 19 Mayıs 2006 tarihli sayısında “1794'te Louis-Marie Turreau'nun cumhuriyetçi cehennem birlikleri'nin Vendée halkını katletmesinin 'insanlığa karşı suç' olduğunu” itiraf etmiştir. Reynald Secher, yazdığı "Bir Fransız Soykırımı: Vendée" adlı kitabında, yeni kurulmuş Fransız hükûmetinin gerçekleşen bir ayaklanma sonrasında takındığı bu tavrı "ilk modern soykırım" olarak nitelendirmiştir. Doğal seçilim Doğal seçilim, belirli bir türde dış çevreye uyum konusunda daha elverişli özelliklere sahip organizmaların, bu elverişli özelliklere sahip olmayan diğer bireylere göre yaşama ve üreme şanslarının daha yüksek olması ve bunun sonucu olarak genlerini yeni kuşaklara aktarabilmeleri yoluyla işleyen evrimsel mekanizma. Böylece dış ortama uyum sağlamakta sorunlar yaşayan bireyler ve genler organizma popülasyonundan tasfiye edilmiş olmaktadır. Ayrıca doğal seçme, doğal ayıklanma ya da doğal seleksiyon olarak da adlandırılır. Doğal seçilim birey üstünde tümüyle işler ama sadece kalıtsal özellikler bir sonraki nesile aktarılabilir. Sonuç olarak yaşadıkları ortama uyum konusunda daha başarılı olan bireylerin, hayatta kalabilme, ergenlik yaşına ulaşabilme ve üreme olanakları yönünden daha avantajlı olmaları dolayısıyla, elverişli özellikler bir sonraki nesile aktarılır ve daha yaygın hale gelir. Doğal seçilim mekanizması, bu şekilde işleyerek uyum sağlamada (adaptasyonda) başarılı olamayan bireylerin kalıtsal özelliklerinin popülasyondan ayıklanarak sonraki kuşaklara aktarılmasını önlemiş olur. Öte yandan uyum konusunda daha başarılı olan bireylerin kalıtsal özelliklerinin gelecek kuşaklara daha etkin olarak aktarılmasını sağlar. Sonuçta popülasyon, uyum sağlamada başarılı olan bireylerden oluşmuş olacaktır. Gerekli zaman verildiğinde bu pasif işlem adaptasyonlar ve türleşme, uyumsal açılım ile sonuçlanabilir. Örnek olarak aslan ve ceylanları verelim. Ceylanların güçsüz ve yavaşlarını aslanlar yiyecektir. Bu yüzden sadece hızlı ceylanlar çiftleşme mevsimine kadar yaşayabilir. Ama aslanlarda da durum aynıdır. Hızlı koşamayan aslan aç kalır ve ölür böylece hızlılar çiftleşebilir artık yeni nesil daha hızlıdır. Ama aslanlar hızlandığı için artık hızlı olan ceylanlardan bazıları yavaş sayılmaya başlar. Bu şekilde her iki tür de hızlanır. Fat Joe Joseph Antonio Cartagena (d. 19 Ağustos 1970, Bronx, New York), sahne adı ile Fat Joe, Amerikalı hip hop sanatçısı. Terror Squad Entertainment plak şirketinin kurucusu ve D.I.T.C. ve Terror Squad gruplarının bir üyesidir. Fat Joe'nun ilk stüdyo albümü "Represent", 1993'te piyasaya çıktı. Onu 1995'te "Jealous One's Envy" takip etti. 1998 ve 2006 yılları arasında Atlantic Records bünyesinde bulunan sanatçı, bu dönemde dört albüm yayınladı. 2005'te "All or Nothing" albümü çıktığı sıralarda, kendisine "Piggy Bank" adlı şarkıda sataşan 50 Cent ile medyada da kendine sıkça yer bulan bir ağız dalaşına girdi. Terror Squad'ın ikinci albümü için Fat Joe'nun Remy Ma ile birlikte kaydettiği "Lean Back", 2004 yazında Amerika Birleşik Devletleri'nde bir numara olmayı başardı. 2006'da Imperial Records ile sözleşme yapan sanatçı, 2006'da "Me, Myself & I", 2008'de "The Elephant in the Room" ve 2009'da "Jealous Ones Still Envy 2 (J.O.S.E. 2)" albümünü piyasaya çıkardı. Fat Joe, 2010 yazında "The Darkside Vol. 1" albümünü yayınladı. 2016'da Remy Ma ile ortak albüm yayınlayacağını açıklayan Fat Joe, albümün ilk single'ı French Montana ve Infared'in de ikiliye eşlik ettiği "All the Way Up"ı yayınladı. Şarkı, ABD'de 27 numaraya yükseldi ve Fat Joe böylelikle 12 yıllık aranın ardından bir kez daha ülkesinde ilk 40'a girmeyi başardı. Trick-Trick Christian Mathis (d. 28 Haziran 1973), sahne adıyla Trick-Trick, Afrikalı-Amerikan rap müzisyenidir. Detroitli rapçinin 2 albümü var ve Eminem'le birlikte çalışıyor. Balon (hava taşıtı) Balon, ısıtılmış hava ya da havadan hafif bir gazla (helyum, hidrojen vs.) doldurulan, atmosferde uçabilen, genellikle sepetli hava taşıtı. İnsanoğlu ilk olarak uçurtma ile insan ve yük taşımaya çalışmıştır ancak balon ilk kullanışlı hava taşıtıdır. Balonun havada yükselmesi, sudaki cismin yüzmesiyle aynı ilke olan boyansi (batmazlık) prensibine dayanır. Bir balon, hacmini kapladığı havanın ağırlığı kendi ağırlığına eşit oluncaya kadar yükselir. Yükseklik arttığında havanın yoğunluğu azaldığından ağırlık dengelenir ve balon daha yükseğe çıkamaz. Eğer daha yükseğe çıkmak isteniyorsa ağırlığın azaltılması, alçalmak isteniyorsa da balonun içindeki havanın azaltılması gerekir. Balonlar bir yerden bir yere ulaşmak için elverişli araçlar değildirler, zira sadece dikey hareket kontrolü vardır ve rüzgarla sürüklendiklerinden yatay yönlendirme imkânları yoktur. Ulaşım aracı olarak kullanılan ve bir nevi güdümlü balon olan zeplinlerin sürüklenerek değil itme kuvvetiyle yol almalarını sağlayan motorları ve havada yönlenmesini sağlayan dümenleri vardır. Bir balon; kubbe, sepet denilen iki bölümden oluşur. Kubbe balonun havayla doldurulan yeri olduğundan yüksek iç basınca dayanıklı, küçük yırtıkların büyümesini önleyecek, gözenekli olmayan esnek ve hafif malzemelerden yapılmaktadır. Bu malzemeler "panel" denilen parçalarla yatay, dikey veya diagonal olarak şeritler ile birbirine eklenmektedir. Sepeti ve yükleri taşıyan bir ağ balonu çevreler. Balonun tepesinde alçalmak veya inişten sonra balonu söndürmek için ayrı bir iple çekilerek açılan hava boşaltma deliği vardır. Balon fikri ilk kez 1766 yılında hidrojeni bulan Henry Cavendish’in bu gazın havadan hafif olduğunu görmesi ve 1767’de Joseph Black’ın hafif bir aracın hidrojenle doldurulduğu zaman uçabileceğini öne sürmesiyle doğdu. Ancak ilk balon hidrojenle değil sıcak havayla doldurularak uçtu. İlk uçuş 4 Haziran 1783 tarihinde Fransız Joseph Michel Montgolfier (1740-1810) ve Jacques Etienne Montgolfier (1745-1799) kardeşler tarafından Annonay köyünde çapı 10,5 metre olan ketenden bir torbayı sıcak havayla doldurarak olmuştur. Balon 450 metre kadar yükselerek 10 dakikada 1,5 millik mesafe katetmiştir. Montgolfier Kardeşler sonraki uçuşlarını 19 Eylül 1783 tarihinde, aralarında Benjamin Franklin’in de bulunduğu kalabalık karşısında Paris’te yapmışlardır. 6 millik uçuşta balonun sepetine bir horoz, bir ördek ve bir koyun koymuşlardır. 21 Kasım 1793 tarihinde sıcak hava balonu Fransız fizikçi Jean-François Pilâtre de Rozier (1756-1783) ve bir arkadaşını da taşımış tarihte balon kullanan ilk pilotlar olmuşlardır. Fransız Fizikçi Jacques Charles, sıcak havanın kısmen az bir havada yüzme etkisi yarattığını ve soğudukça bu özelliğini yitirdiğini fark etti. Sepette yakılan ateş havayı bir müddet daha ısıtmakta idi. Ancak hidrojen gazı daha hafif ve havada yüzme kabiliyeti kalıcı idi. 27 Ağustos 1783 tarihinde Jacques Cesar Charles ilk hidrojen balonunu yaptı ve uçurmayı başardı. Fransız fizikçi Jean-Baptiste Biot (1774-1862) ve Joseph Louis Gay-Lussac (1778-1850), 1804 yılında 6,5 km yüksekliğe çıkarak bu yükseklikteki havanın bileşimini sınadılar ve dünyanın manyetik alanının doğasını incelediler. Bu bilimsel amaçlı olarak yapılan ilk uçuştu. 1902 yılında Fransız Meteorolog Leon Philippe Teisserenc de Bort (1855-1913) insanların çıkamadığı yükseklikler için ölçüm aletleri yerleştirilmiş insansız balonlar uçurmuştur. Bu yöntemle atmosfer sıcaklığının 11 km yüksekliğe kadar düzenli olarak düştüğünü tespit etmiş ulaşabildiği daha yükseklerde ise sıcaklığın sabit kaldığını tespit etmiştir. 1931 yılında ise İsviçreli fizikçi Auguste Piccard (1884-1962) kapalı bir vagon yaptırarak iyonosfer ve kozmik ışınları inceleyebilmek için 16 km'ye kadar balonla çıkmayı başarmıştır. Lamer Lamer, interaktif internet jargonunda, çocukça şeyler yapan veya başkalarını rahatsız eden kimseleri tanımlamak için kullanılan bir kavram. Sözcük ilk ortaya çıktığında, İngilizce halk ağzında, şifre kırıcıları (cracker) ve bedava telefon konuşması yapmak için telekomünikasyon ağlarına kanunsuz giriş yapan kimseleri (phreaker) tanımlamak için kullanılırdı. Zamanla kullanım alanı genişledi. Kavramın günümüzdeki anlamda kullanımı 1980'lerde Amiga için yazılmış ‘Lamer Exterminator’ virüsüne dayanır. "Lame" sözcüğü İngilizcede aslen "sakat" anlamına, lamer sözcüğü de "sakat bırakan" anlamına gelir. "Lame" sözcüğü, özellikle Amerikan argosunda, "naif" veya "sosyal ilişkiler açısından beceriksiz" anlamında da kullanılır. Lamer günümüzde topluluk tarafından hoşlanılmayan IRC ve BBS kullanıcıları ile çevrim içi oyuncular için de kullanılmaya başlanmıştır. Örneğin bir IRC sohbet odasında lamer olarak tanımlanan kişi; kelimeleri büyük-küçük harf karışık şekilde yazmak, tüm kelimeleri kısaltmalar hâlinde yazmak gibi, sohbet edenleri kızdırmaya yönelik davranışlarda bulunur. Bazı sohbet odaları "lamer" davranış paternlerini tespit eden ve ilgili kullanıcıyı otomatik olarak engelleyen yazılımlar kullanır. Çevrim içi korsan kültüründe Lamer, herhangi bir filmi, albümü vs. henüz piyasaya çıkmadan internetteki korsan paylaşım sitelerine yüklediğini iddia eden ancak genellikle çok kötü kaliteli, virüslü ya da alakasız ürünler yükleyen kişidir. Lamer, hacking ve bunun için gereken bilgisayar uzmanlığı ve programlama yeteneğinin nesnel yönleri yerine, çoğunlukla öznel taraflarıyla ilgili, gösteriş yapma dikkat çekme ve çevredekilerin ilgisini toplama amacındaki kişidir. İnternette forum açip ya da irc kanallarında toplanarak grup oluşturduktan sonra başkalarınca hazırlanmış exploit ve solucan `ları kullanarak web sitelerine saldırır, kullanıcı hesaplarını ele geçirmeye calışır. Elde ettikleri hesap bilgilerini kullanarak kişisel bilgisayarlara, mail hesaplarına ya da zayıf sunuculara internet üzerinden girerek zarar vermeye calışırlar. Aralarında 'DoS Attack' olarak bilinen Denial of service saldırısı kullanıp bazı web hostinglerine ait serverlara erişimi güçleştirmeye ya da ağır zarar vermeye çalışanları da mevcuttur. Lamerın, hazır yazılımları kullanmayı becererek geçici ve kısa süreli olsa dahi zarar verebilenlerine çoğunlukla Script Kiddie, bunun dışındakilere ise doğrudan Lamer denilir. Genellikle saldırganlık güdüleri öğrenme isteklerinden baskındır. Bu yüzden işin bilgiye dayanan bölümü ile uğraşmaktan hoşlanmazlar ya da uğraşsalar bile yeterli becerileri olmadığı için bir şey anlamazlar. Lamer olarak adlandırılabilecek kişilerde şu özelliklerden biri veya birkaçı bulunabilir. Bazı popüler lamer saldırı yöntemleri; Ig Nobel Ödülleri Ig Nobel ödülleri; Harvard Üniversitesi tarafından Nobel'in bir parodisi olarak en anlamsız, saçma anlaşılabilecek ve yeniden üretilmeyecek, üretilmemesi gereken bilimsel çalışmalara verilen ödüllerdir. Ig Nobel, değersiz anlamına gelen ignoble kelimesi oynanarak uydurulmuş bir kelimedir. Ödüller her yıl Aralık ayında bilimsel mizah dergisi 'Annals of Improbable Research' tarafından Harvard Üniversitesi'nde düzenlenen törenle 'ilk anda insanları gülümsetecek ama sonra onları düşündürecek' on başarıya verilir. Ig Nobel'leri herhangi bir para ödülü içermemekte ve hayal gücünü onurlandırmak için verilmekte, insanların dikkatini bilim, tıp ve teknolojiye çekmek amacını gütmektedir. Kazanan bütün araştırmalar gerçek veriler içermekte ve prestijli bilim dergilerinde yayımlanmış olmaktadır. 2006 yılında 16. kez düzenlenmiştir. Ödül kazanan projeler şunlardır: YeraltÄ± Operasyonu Yeraltı Operasyonu, çeşitli Türk rap sanatçılarının 1999 yılında çıkardığı rap albümüdür. Albüm, Kod Müzik etiketiyle çıkmıştır. Albümde Silahsız Kuvvet (Sagopa Kajmer), Ceza, Dr. Fuchs gibi isimler yer almıştır. Albüm organizasyonunu Turbo yapmıştır. Sagopa Kajmer Resmi Ä°nternet Sitesi Ceza Resmi Ä°nternet Sitesi Nil Muharebesi Nil Muharebesi, Fransız Devrim Savaşları'nın deniz savaşlarından biridir. Fransa'nın Mısır Seferi'nin ilk aşamalarındandır. Amiral Horatio Nelson komutasındaki Britanya donanmasıyla Amiral François-Paul Brueys D'Aigalliers komutasındaki Fransız donanması arasında 1-2 Ağustos 1798 tarihlerinde, Nil deltasındaki Abukir Koyu'nda gerçekleşmiştir. Abukir Deniz Muharebesi olarak da adlandırılır. General Napolyon Bonapart komutasındaki Fransız ordusunun Mısır'ı istila etmesi, Uzak Doğu'daki İngiliz çıkarlarını tehdit etmekteydi. Fransız ordusuyla birlikte Mısır’a gelen bilim heyetinin görevlerinden biri, Akdeniz'le Kızıldeniz arasında bir gemi yolunun inşası konusunda fizibilite çalışmaları yapmaktı. Fransız ordusunun Mısır'da karaya çıkışından hemen hemen üç hafta sonra, 1 Ağustos 1798 tarihinde, Amiral Nelson komutasındaki 14 parça gemiden oluşan Britanya donanması, Fransız ordusunun ikmalini ve denizden korumasını üstlenen Fransız donanmasını saptadı. Fransız donanmasındaki gemiler, sancak tarafları açık denize dönük olarak demirlemiş ve birbirlerine zincir hattıyla bağlanmışlardı. Bu zincir hattı, Britanyalı gemilerinin aradan geçmesini engelleyecek bir hat oluşturmak amacındaydı. Nelson bu tertiplenişte zayıf noktayı hemen keşfetmiştir. Gemilerini iki gruba ayırmış, bir grup geminin Fransız gemi hattının önünden geçerek bu hat ile sahil arasına kaymasını emretmiştir. Diğer grup gemiler ise Fransız donanmasının üzerine ilerlemişler, sola çark ederek sancak toplarını Fransız gemilerine çevirmişlerdir. Böylece Fransız gemileri iki ateş arasına alınmıştır. Nelson'un saldırı için geceyi seçmesi de gemilerinin manevrasının gizlenmesi konusunda avantaj yaratmıştır. Sonuçta Nelson Abukir Limanı'nda demirli Fransız donanmasını imha ederek Mısır’daki Napolyon ordularının Fransa ile deniz bağlantısını kesmiştir. Kuşkusuz Bonapart, ordularının gıda gereksinimini "yerinde ikmal" ilkesiyle Mısır'dan sağlayabilirdi. Ancak cephane ve silah ikmali konusunda zorluklar yaşanacaktı. Ordusunun tamir atölyeleri vardı ancak, gerekli malzemenin deniz yolundan sağlanamaması, Mısır’da bunun için yeterli tesislerin bulunmaması Bonapart'ı bir karar vermeye zorlayacaktı. Donanma ile ikmal sağlanabilse, Mısır'da kalınıp bölgede tutunabilirdi. Ama şimdi uzun süre Mısır’da kalınması olanaksız hale gelmişti. Bonapart bunun üzerine Orta Doğu yönünde ilerlemek zorunda kalmıştır. Muhtemelen, Osmanlı İmparatorluğu’nu, gerekli malzemeyi kendisine sağlayacak bir antlaşmaya zorlamak hesabındaydı. Ancak ordusu Akka kalesi önünde durdurulmuş, Mısır’a dönmek zorunda kalmıştır. Ordusunun Mısır’da uzun süre kalamayacağını bilen Napolyon, bu orduyu Mısır’da bırakarak Fransa’ya dönmüştür. Nil Savaşı ve bunun ardından gelen Akka yenilgisi, Napolyon’un Mısır Seferi’nin başarısızlığına neden olmuştur. YeraltÄ± Operasyonu 2 Yeraltı Operasyonunun ikincisidir. 17 Ağustos 2001 tarihinde Kod Müzik etiketiyle piyasaya sürülmüştür. Albümün organizasyonu, Yeraltı Operasyonu 1'deki gibi yine Turbo tarafından yapılmıştır. Albümde: Yener, Islamic Force, Sırtlan, Sultan Tunç, Statik, Hakan MC, Emir, IQ, Mr. L, Rez, Karakalp, Şeytani Vuruş, Darağacı, Mic i-30, Tatbikat yer almıştır. AFC Asya Kupası AFC Asya Kupası, Asya Futbol Konfederasyonu (AFC) tarafından düzenlenen uluslararası bir futbol şampiyonası. Kupayı alan takım Asya Şampiyonu ilan edilir ve FIFA Konfederasyonlar Kupası'na katılma hakkı kazanır. Asya Şampiyonası 1956'dan beri her dört yılda bir yapılırdı. Son şampiyona 2004'te Çin'de yapılmıştı. Ancak, Yaz Olimpiyat Oyunları ve Avrupa Futbol Şampiyonası da aynı yıllarda yapıldığı için, dünya spor ajandası çok yoğun oluyordu. Bu sorunu çözmek için AFC gelecek Asya Kupası'nın 2007'de yapılacağını duyurdu. Sakarya Üniversitesi İktisadi ve İdari Bilimler Fakültesi Sakarya Üniversitesi İktisadi ve İdari Bilimler Fakültesi 11 Temmuz 1992 tarih ve 3837 sayılı kanunla kurulmuş ve 1993-94 öğretim yılında İktisat ve İşletme Bölümleriyle lisans öğrenimine başlamıştır. Fakültemiz; İktisat, İşletme, Kamu Yönetimi, Çalışma Ekonomisi ve Endüstri İlişkileri, Turizm İşletmeciliği, Maliye, Ekonometri ve Uluslararası İlişkiler olmak üzere sekiz bölümden oluşmaktaydı. İktisat ve İşletme Bölümleri 1993-94 öğretim yılında, Çalışma Ekonomisi ve Endüstri İlişkileri Bölümü 1995-96 öğretim yılında, Kamu Yönetimi Bölümü 1996-97 öğretim yılında lisans öğretimine başlamış olup, I. ve II. Öğretim olmak üzere ikili öğretim yapmaktadırlar. Uluslararası İlişkiler Bölümü de sadece I. öğretim düzeyinde 1997-98 öğretim yılında öğretime başlamıştır. Turizm İşletmeciliği Bölümü 2001-02 öğretim yılında, Maliye Bölümü ise 2002-03 öğretim yılında öğrenci alarak faaliyete geçmiştir. Ekonometri Bölümü henüz öğretime başlamamış olup, öğretim hazırlıklarını sürdürmektedirler. İktisadi ve İdari Bilimler Fakültesi mezunları kamu ve özel kesimde çok geniş çalışma imkânlarına ilaveten "kaymakamlık" ve idare ve vergi mahkemelerinde "hakimlik" haklarına da sahiptirler. Sosyal Bilimler Enstitüsüne bağlı olarak, İktisat, İşletme, Kamu Yönetimi ve Çalışma Ekonomisi ve Endüstri İlişkileri Bölümlerinde yüksek lisans ve doktora düzeyinde de öğretim yapılmaktadır. İktisadi ve İdari Bilimler Fakültesi'nde 10 profesör, 8 doçent, 40 yardımcı doçent, 5'i yurtdışında olmak üzere toplam 41 araştırma görevlisi ve 2 uzman olmak üzere toplam 101 öğretim elemanı ile 15 idari personel görev yapmaktadır. İktisadi ve İdari Bilimler Fakültesi'nde, birinci öğretimde 1318, ikinci öğretimde 961 olmak üzere toplam 2279 lisans öğrencisi; 424'ü yüksek lisans, 73'ü doktora öğrencisi olarak da toplam 497 lisansüstü öğrencisi öğrenim görmektedir. 2010 yılı itibarıyla İşletme Fakültesinin kurulmasıyla işletme, insan kaynaklarıi turizm otelcilik bölümlerinin ayrılmasıyla İktisat, Kamu Yönetimi, Çalışma Ekonomisi ve Endüstri İlişkileri, Maliye, Ekonometri ve Uluslararası İlişkiler olmak üzere altı bölümden oluşmaktadır. Edgar ManuÃ§aryan Edgar Manuçaryan (Ermeni: Էդգար Մանուչարյան, 19 Ocak 1987, Erivan), Ermeni futbolcudur. Ermenistan millî futbol takımının tarihteki en yetenekli oyuncularından biri olarak kabul edilmektedir. Futbola Ermenistan'ın Pyunik kulübünde başlamıştır. Bu takımda gösterdiği performansla büyük kulüplerin dikkatini çekmiştir. 18 yaşında Ajax takımına transfer olmuştur. 2009-2010 sezonunda kiralık olarak Haarlem ve AGOVV formaları giyen futbolcu, şu an eski takımı Pyunik'te forma giymektedir. 2004 yılından bu yana Ermenistan millî futbol takımının da formasını giyen Manucharyan, çıktığı 27 maçta 5 gol kaydetmiştir. Hashöyük Hashöyük, Kırşehir iline bağlı olup Kırşehir'e 35 kilometre uzaklıkta olan aynı isimli köydedir. Köyde 20 ev mevcut olup temel geçim kaynağı tarım ve hayvancılıktır köy hızla dışarıya göç vererek gittikçe küçülmektedir. İleride höyükle aynı kaderi paylaşması muhtemeldir. Hashöyük'te 1931 yılında Türk, İtalyan ve Fransız arkeologlar, arkeolog Louis De Laporte başkanlığında yaklaşık dört yıl süren ilk kazılar yapılmış bu kazı daha sonra arkeolog Halit Çamlıbel tarafından 1941'de tekrar devam ettirilmiştir. Bu kazılarda tunç dönemine ait eserler bulunmuştur. 1943 yılındaki kazılarda Tunç Çağına ait 5-6 katman bulunmustur. Delaporte Hashöyük'te bulunan kerpiç ve taş yapılaşma izlerine, astarlı çanak ve çömleklere, boynuzdan yapılmış adak ve mühürlere bakarak buranın tarihini M.Ö 4000 in sonu ile 3000 in başına kadar götürmektedir. Bazı araştırmacılar bu bulguların Kalkolitik çağa ait olduğunu iddia etmektedir. Bunun sebebi de bu bölgenin asyadan avrupaya göç yolu üzerinde olmasındandır. Hashöyük den çıkarılan eserler Kırşehir müzesinde sergilenmektedir Ay taşı Ay taşı Ay'da oluşmuş olan taşları tanımlamak için kullanılır. Terim ayrıca Ay'a yapılan keşiflerde toplanan diğer ay ile ilgili maddeler için de kullanılmaktadır. Dünya'daki Ay taşlarının şu an içiğunluğu Apollo 15, Apn adı Apollo 11 görevindeki astronotların ardından adlandırılmıştır: "Arm"strong, "Al"drin, ve "Col"lins. Apollo Ay taşlarının ana depolama yeri Houston, Teksas'taki Lyndon B. Johnson Uzay Merkezi'ndeki Ay Örnek Binası'dır. Güvenli koruma için, San Antonio, Teksas'ta Brooks Hava Kuvvetleri Üssü'nde küçük örnekler bulunmaktadır. Taşların çoğu nemden korunması için nitrojen içinde saklanmaktadır. Taşların üzerindeki ölçümler, özel aletler kullanılarak el sürülmeden yürütülmektedir. Ay seferleri boyunca toplanan ay taşları paha biçilmez olarak kabul edilmektedirler. 1993'te, Luna 16 seferinden 0.2 g ağırlığında üç küçük parça 442.500 Amerikan dolarına satılmıştır. 2002'de Ay Örnek Binası'ndan çok ufak Ay'a ve Mars'a ait parçalar çalınmıştır. Parçalar 2003'te geri alınmıştır, NASA, mahkemede çalınan ağırlığı 285 g (10 oz.) olan parçaların değerini $1 milyon dolar olarak tahmin etmiştir. Ay meteorlarından elde edilen ay taşlarının da değerleri çok yüksektir, genellikle özel koleksiyoncular tarafından satılmakta ve ticareti yapılmaktadır. Birkaç yüz küçük örnek hazırlanmış ve ulusak hükümetlere ve A.B.D. valiliklerine sunulmuştur. Bunlardan en azından bir tanesi daha sonra çalınmış, satılmış ve geri alınmıştır. Diğer örnekler müzelere gitmiştir, bu müzelerin içinde Amerikan Ulusal Hava ve Uzey Müzesi, Kansas Kozmosfer ve Uzay Merkezi ve Kennedy Uzay Merkezi bulunmaktadır. Kennedy Uzay Merkezin'de ufak bir ay taşı parçasına dokunulmasına izin verilmektedir. NASA 382 kg (842 lb) ağırlığındaki örneğin 295 kg (650 lb) kadarının bozulmamış olarak Johnson Uzay Merkezi'nde olduğu söylemektedir. Hasselblad çalışanları tarafından, görev sonrası bir kamera temizlenirken biraz ay tozu toplanmıştır. Euripides Euripides (Yunanca: Ευριπίδης) (MÖ 480 - MÖ 406), Eshilos ve Sofokles'ten sonra Atina'nın yetiştirdiği üçüncü büyük trajedi şairidir. Düşünce adamı, Atina’lı oyun yazarlarının en büyüğü olan, insanları bekleyen gerçek ve zorlu sorunları ortaya koyarak insanları düşünmeye zorladı. Bernard Shaw gibi Euripides de insanları tedirgin etmiş ve kızdırmıştır. Kutsal değerlere saygısızlık ve kadın düşmanlığıyla suçlanmıştır. Ama yine de üstün şiirsellikle anlatılan düşünceleri dinlenmiştir. Vatanı olan Atina’yı terkedinceye kadar da bu taşlama ve lanetlemelerin ardı arkası kesilmemiştir. Fakat ölümünden sonra bütün tragedya yazarlarının en ünlüsü, en aralanılanı olmuş ve o çağdan bu yana adı ölmez yazarlar arasında yer almıştır. Euripides, M.Ö. 480 yılında Salamis’de doğdu. O tarihte Yunanlarla Pers İmparatorluğu arasında amansız savaşlar yaşanıyordu. Euripides’in anne ve babasına birçok kötü yakıştırma yapılmasına rağmen gerçekte, babası Apollon tapınağı ile ilgili bir görevin mirasçısı zengin bir soydan geliyordu. Kaynaklara göre annesi de soylu bir ailenin kızıydı. Evripides gençliğinde resim üzerine çalışmış ve sanatını sürdürme amacında olmasına rağmen yirmi beş yaşında,tragedya ve şiir yazmak için resmi bırakmıştır. İlk oyunu olan ”Pelias’ın Kızları”, MÖ 455 yılında sahneye konmuş ve Atina halkı o an gökyüzünden yeni bir yıldızın inmekte olduğunun farkına varmıştı. Bu yeni şairin tiyatronun tumturaklı ve ağdalı dilinden çok uzak yalın ve güçlü bir deyişi ve yeni fikirleri de beraberinde getirdiğini anlamıştı. Euripides’in yenilikçi ve korkusuz bir yanı vardı. İlginç olayları anlatırken yeni teknik buluşlar kullanıyordu. En güçlü yönü de gerilim sahnelerindeki başarısı ve her sahnede üstün bir şiirsellik yaratmasıydı. MÖ 438'de Truva Savaşı'nda Akhilleus’un mızrağıyla yaralanan Telephus’un hikâyesini anlattığı oyunda geçen olaylar dizisi ve bunların sahneye uygulanışı Evripides’in gücünü ortaya koyar. Bu oyun, eski Yunan sahne geleneklerine indirdiği darbe nedeniyle de büyük önem taşır. Bir dilenci ilk defa sahici paçavralarla sahneye çıkmıştı. Bu o zamanki izleyici üzerinde şok etkisi yaratmıştı. Oyunun sahneye konmasındaki gerçekçilik, Euripides’in en acmasız eleştirmeni ve Yunan tiyatrosunun en büyük komedi ustası Aristophanes’in saldırı nedenlerinin başında gelir.”Thesmosphoriazusae” adlı komedisinde Aristophanes, Yunan kadınlara,oyunlarında kadın kişilerini sevimsiz gösterdiğinden ötürü Euripides’den intikam almak üzere komplo hazırlatır. Fakat Euripides’in kadınları, tutkularına kapılsalar da, hiçbir zaman sevimsiz değillerdir. Sadece idealleştirilmelerinin yanında yaşayan birer insan oldukları gerçeğini vurgularlar. Euripides ayrıca geçmişin ulu tanrılarının, nasıl yeri geldiğinde hiç de tanrısal olmayan hilelere başvurduklarını açık seçik sahnede ortaya koydu. Bu, çoğu kimsenin tanrılara hakaret olarak algıladığı bir bakış açısıydı. Euripides bir demokrattı, fakat demagoglardan ,büyük bürokratlardan, halkına savaş ve felaket getiren kayıtsız ve kaygısız önderlerden nefret ederdi. ”Yakaranlar” ve ”Truvalı Kadınlar” adlı oyunlarında Sparta ile süregelen savaşın iç karartan izleri görülür.Bu ünlü tragedya yazarının hayatı üzerine söylenebilecek çok az şey olmasına rağmen,Salamis’deki topraklarında yaşadı ve şiirlerini denize bakan bir mağarada yazardı. Mümkün olduğu kadar topluma az karışan, ağırbaşlı ve somurtkan bir adamdı.İnsanlardan uzak seçtiği bu yalnız yaşam, onun tanrılardan nefret eden,toplumla ilişkilerini kesmiş, huysuz, hırçın ve kuşkucu bir kişi olarak tanınmasına yol açmıştır. Euripides bir Atina vatandaşı olarak kendini toplum hayatından büsbütün ayrı tutmamıştır. Orduda görev almış, Magnesia konsüllüğü yapmış ve devlete parasal yardımlarda bulunmuştur. MÖ 408 yılında tanrılara saygısızlık ettiği gerekçesiyle komedi yazarlarının ve halkın saldırılarına maruz kalarak Atina’yı terk etmiş Makedonya kralı Archelaus’a sığınmıştır. Kral tarafından çok iyi karşılanmış ve ölmeden önceki bu on sekiz ayını huzur ve barış içinde yaşamıştır. Ölüm nedeni çelişkilidir , kimi söylentilere göre saraydaki kıskanç kişiler tarafından av köpeklerine parçalatılmıştır. ”Bacchae” adlı oyunu ölümden sonra sahnelenmiş ve ödül almıştır. Euripides’in kendi izinden giden üç oyun yazarı oğlu ölümünden sonra babalarının oyunlarını sahnelemişlerdir. Euripides’in 80-90 tragedyası olduğu bilinmesine rağmen günümüze yalnız 18 tanesi erişebilmiştir. Bu listedeki trajedi oyunları elimizde tüm olarak değil de ancak parçalar halinde bulunmaktadır. Bunlardan bazıları sadece bir isim ve birkaç satır halindedir. Diğerlerinde ise eldeki parçalar eserin çok geniş bir kısmını kapsamaktadir ve böylece eser hakkında, kısmi da olsa, geniş bilgi elde bulunmaktadır. AC Perugia Calcio Perugia Calcio, İtalyan futbol kulübü. AC Perugia kulübünün iflas etmesinden sonra isim değişikliğine uğramış futbol kulübüdür. Kırmızı-beyaz renklere sahip takım Serie C1/B'de mücadele etmektedir. İç saha maçlarını, 23.625 kapasiteli Renato Curi Stadyumu'nda oynamaktadır. 2003 yılında UEFA Intertoto Kupası'nı kazanma başarısı gösteren takım, 2004 yılında Serie A'dan düşmüştür. Son güncelleme: 5 Kasım 2011 FK Dnipro FK Dnipro Ukraynalı futbol kulübü. 1918 yılında kurulmuş olan kulüp maçlarını 31.000 kişilik Dnipro Stadyumu'nda oynamaktaydı. Mavi-beyazlı ekip 2 kere Sovyet Sosyalist Cumhuriyetler Birliği şampiyonu olmayı başarmıştır. Ardından Sovyetler Birliği'nin dağılmasından sonra 1992 yılında kurulan Premyer-Liha'da 2 defa lig ikincisi olmuştur. 2014-2015 sezonunda UEFA Avrupa liginde final oynama başarısı göstermiştir. Ancak finalde Sevilla'ya 3-2 kaybederek Avrupa ikincisi olmuşlardır. 2017-18 sezonunda, puanları FIFA tarafından düşürüldü, bu da kulübün ligi 8. sırada bitirilmesiyle sonuçlandı. 7 Haziran 2018'de FIFA bir kez daha kulübü yeniden seçim yapması için süre verdi ve 2018-19 sezonunda kulüp Amatör Lig'de oynamaya başladı. 6 Haziran 2019'da kulübün tasfiye edileceği bilgisi ortaya çıktı. Wisła Kraków Wisła Kraków (), Polonya'nın Kraków şehrinde kurulmuş futbol kulübü. Ev sahibi maçlarını 33.268 kişilik Miejski Stadı'nda oynarlar. Kırmızı-beyazlı takım 2010-11 sezonunda Polonya Ligi'nde 1. olmuştur. Kulübün maskotu ejderhadır. Wisła, Polonya'nın en eski ve en başarılı kulüplerinden biridir. Şu ana kadar Polonya Ligi'ni 14 kez kazanmışlardır. Güncelleme: "26-03-2019 itibarıyla" Gilles Veinstein Gilles Veinstein (d. 18 Temmuz 1945, Paris - ö. 5 Şubat 2013 Fransa ) Osmanlı ve Türkiye tarihi konusunda uzman Fransız Türkolog'tur. 1998'den beri Collège de France'de ders vermektedir. Ermeni Tehciri'nin "soykırım" olarak tanımlanamayacağını, bunun ermeni milisler tarafından kışkırtıldığını söyleyerek Ermeni diasporası'nın tepkisini çekmişti. Bunların sonucunda Veinstein ölüm tehditleri almış ve meslek hayatı tehlikeye girmiş, ardından da sessizliğe bürünmüştü. Osmanlı metinleri konusunda Pertev Naili'den ders almıştır. Yovan Çavuş Iovan Tsaous (1893 - 1942, Yunanca: Γιοβάν Τσαούς) Yunan besteci. Rebetiko müzikler bestelemiştir. Gerçek adı Yannis Eitziridis veya Etseiridis ("Γιάννης Εϊτζιρίδης" veya "Ετσειρίδης"). Iovan Tsaous 1893 yılında Kastamonu'da doğdu. Türkiye'de ismi Yovan Çavuş olarak bilindi. Yeni Türkü'nün seslendirdiği Yaman Çavuş adlı şarkının bestecisidir. JÃ¼rgen Klinsmann Jürgen Klinsmann (d. 30 Temmuz 1964, Göppingen-Almanya), Alman millî eski futbolcu ve teknik direktör. 80'lerin sonu ve 90'larda Avrupa ve dünyanın en iyi golcülerinden biri olarak gösterilmektedir. 81-82 sezonunda 17 yaşında Stuttgarter Kickers takımıyla profesyonel olan Klinsmann 3 sezon boyunca 2. Bundesliga'da forma giydi. 1983-1984 sezonunda attığı 19 golle dikkat çekti ve aynı şehrin daha büyük takımı VfB Stuttgart'a geçerek Bundesliga'da oynamaya başladı. VfB Stuttgart'ta forma giydiği 5 sezonda 155 maça çıkıp 79 gol attı. Burada gösterdiği performansla Almanya millî takımında da oynamaya başladı. Almanya'da düzenlenen 1988 Avrupa Futbol Şampiyonası'nda yarı final oynayan takımda yer aldı ve 1 gol attı. Ayrıca 1988 yılında hem gol kralı hem de Almanya'da yılın futbolcusu seçildi. Etkili oyunu, golcülüğü nedeniyle birçok büyük takımdan transfer teklifleri alan Klinsmann, tercihini, millî takımdan arkadaşı Lothar Matthaus'un da forma giydiği, İtalyan Internazionale'dan yana kullandı. Internazionale ile 1989 yılında Supercoppa Italiana'yı ve 1991 yılında UEFA Kupası'nı kazandı. İnter'deki iyi oyunuyla 1990 FIFA Dünya Kupası'nda da Almanya forması giyen Klinsmann, FIFA Dünya Kupası'nı kazanarak en büyük başarılarından birini elde etti. İtalya'dan ayrıldıktan sonra Fransa'nın yolunu tutan Klinsmann, burada AS Monaco FC forması ile 2 sezon mücadele etti. İlk sezonunda 35 maçta 19 gol, ikinci sezonunda 30 maçta 10 gol performanslarını gösterdi. Fransa'dan sonraki durağı İngiltere oldu. Burada bir sezon kaldığı Tottenham Hotspur'da 41 maçta 21 gol attı. Bu tek sezonluk performansı ile "İngiltere Futbol Yazarları Birliği" tarafından yılın futbolcusu seçildi. Klinsmann çok başarılı olmasına, uluslararası kupalar ve ödüller kazanmasına rağmen, hiç lig şampiyonluğu yaşamamıştı. Bu şampiyonluğu da elde etmek için ülkesinin en büyük takımlarından Bayern Münih'in teklifini kabul etti ve Almanya'ya geri döndü. Bayern Münih'teki ilk sezonunda 32 maçta 16 golle takımının en golcü ismi oldu. Ama Bayern Münih, Borussia Dortmund'un arkasında 2. olabildi. Fakat o sene UEFA Kupası zaferini bir kez daha elde etti. O sezon sonu 1996 Avrupa Futbol Şampiyonası'nda Almanya millî takımı ile İngiltere'deki finallerde mücadele etti. Almanya ile FIFA Dünya Kupası'ndan sonra Avrupa şampiyonluğu sevincini de yaşadı. Turnuva'da 3 golle Almanya'da adına en golcü isim oldu. Klinsmann ilk lig şampiyonluğuna en sonunda 1996-1997 sezonunda ulaştı. Bayern Münih 71 puanla Christoph Daum'un çalıştırdığı Bayer 04 Leverkusen'in 2 puan önünde ipi göğüslemeyi başarırken Klinsmann'da 33 maç 15 gol istatistiklerini elde etti. Almanya'dan sonra bir kez daha İtalya'ya bu kez Sampdoria'ya gitti. Sampdoria'da sadece 8 maçta forma giydi ve 2 gol attı. Sezonun ikinci yarısında ise eski takımı İngiliz Tottenham Hotspur'da forma giydi ve burada da 15 maçta 9 gol attı. 1998 FIFA Dünya Kupası'nda da Almanya forması giyip 3 gol attı ve futbolu bıraktı. Futbolu bıraktıktan sonra ABD'ye yerleşti. ABD'de 39 yaşındayken Orange County Blue Star takımı play-off'lara kalabilmek için Klinsmann'a teklifte bulundu. Klinsman bu teklifi kabul etti ve yaşına rağmen 8 maçta 5 gol ile takımının play-off'lara kalmasını sağladı. 2004 Avrupa Futbol Şampiyonası'ndan sonra Almanya millî takımının başına getirildi. 2005 Konfederasyon Kupası'nda millî takımı 3. yapmayı başardı. Almanya'da düzenlenen FIFA Dünya Kupası'nda da millî takımı 3. yapmayı başardı ve millî takımdan ayrıldı. 2008-2009 sezonunda Bayern Münih'in başına geçti. Bayern Münih'te aldığı kötü sonuçlar, kupa ve şampiyonlar liginden elenilmesi sonucu ligin 29. haftası sonunda ayrıldı. O tarihten sonra da başka kulüp çalıştırmadı.Şu anda hâlen ABD millî takımını çalıştırmaktadır. Abhazca Abhazca (Abhazca: Аҧсуа бызшәа, "apsua bızşa" veya аҧҫшәа, "apşa" ), Kuzeybatı Kafkas dillerinden biridir. Esas olarak Abhazya , Türkiye’de , Suriye , Almanya, Hollanda, Rusya ve Acaristan 'da konuşulur. Abhazya Cumhuriyeti’nin Rusça ile birlikte resmi dilidir. Abhazca, Abhazya’da yaklaşık 150 bin kişi tarafından konuşulur. Abhazca, Kuzey Kafkasya kökenli Kuzeybatı Kafkas Dilleri öbeğine bağlıdır. Kuzeybatı Kafkas Dilleri, Kuzeydoğu Kafkas Dilleriyle ilişkili sayılır ve bu iki öbek Kuzey Kafkas dillerini oluşturur. Abhazca, Abazaca ile çok yakın bir dildi. Bu iki dili aynı dilin diyalektleri olarak değerlendiren görüşler de vardır. Abhazca asıl olarak, resmi dil olarak da kullanılan Abhazya’da konuşulur. 1995 tarihli Gürcistan Anayasası, Abhazya’da ikinci resmi dil statüsü tanımıştır. Abhazca, 19. yüzyılda Abhazya’dan sürülen muhacirlerin de dilidir ve bu muhacirlerin göç etmiş olduğu Türkiye ve Suriye gündelik dil olarak konuşulurdu. Almanya, Hollanda ve ABD’ye göç eden nüfus arasında bu dili konuşanlar mevcuttur. Abhazca, başlıca üç diyalekte ayrılır: Abhazca yazı dili, Abjua diyalektine dayanır. Bu konuda en dikkati çeken Ömer Büyüka'nın (1901-2001) çalışmalarıdır. Türkiye'deki Abhaz-Abaza kökenli Türk vatandaşları arasında ""Ömer Amca"" olarak tanınan ve sevilen Büyüka'nın yayımlanmış çalışmalarının yanında henüz yayımlanmamış çalışmaları da bulunuyor. Rubens Barrichello Rubens Barrichello (d. 23 Mayıs 1972), Brezilyalı Formula 1 pilotu. 1993 yılında Jordan takımı ile F1 başlamıştır sırası ile Stewart 1997-1999, Ferrari 2000-2005, Honda 2006-2008, Brawn 2009, Williams 2010-2011 takımlarında yarışmıştır. Formula 1 tarihinin en tecrübeli pilotu unvanına sahiptir toplamda 326 yarışa katılmış ve 658 puan toplamıştır 11 yarış kazanıp 68 sefer podyuma çıkma başarısı göstermiştir,14 pol pozisyonu ve 17 en hızlı tur zamanına sahiptir. 2000 ile 2005 yılları arasında Scuderia Ferrari takımında Michael Schumacher'in takım arkadaşlığını yapmıştır. 2001 yılında pilotlar şampiyonasında 3. olan Barrichello'nun kariyerinde 10 yarış birinciliği bulunmaktadır. 2002 Avusturya Grand Prix'inde gelen talimat üzerine kendisi 1. sıradayken Schumacher' e yol vererek 2.olmuştur. Podyuma çıktığında ise Schumacher kendisi yerine onu 1.sıraya koymuştur. 2004 Çin Grand Prix'sinden 5 yıl sonra Telefonica Avrupa Grand Prixinde 1.liği elde ederek, kariyerinin 10. birinciğini kazanmıştır. 2012 sezonunda kendine bir koltuk bulamadığı için f1 den ayrılarak IndyCar serisine geçmiş ve hâlen IndyCarda yarışmaktadır. Hızlı göz hareketi Hızlı göz hareketi (İngilizce: rapid eye movement, kısaca REM), uykunun rüya görülen evresidir. Adını, bu esnada gözlerin hızlı hızlı hareket etmesinden alır. Uyku 5 evreden oluşmuştur. Bu evreler şu şekilde sınıflandırılabılır. REM evreleri ve N-REM evreleri, yani hızlı göz hareketinin olduğu evre ile olmadığı evreler. REM esnasında beynin çalışması uyanıkkenki çalışmasına benzer olduğu için bu evre çok önemlidir. Bir teoriye göre hatırlama-anımsayabilme olgusu REM uykusu esnasında gerçekleşir. Normal bir uykuda yaklaşık bir buçuk saatte bir hızlı göz hareketi evresi tekrarlar ve evrenin süresi 20 dakika kadar devam eder. REM rüya esnasında kişinin gözleri hareket halindedir. Ayrıca REM uykusu esnasında uyandırılan şahıslar çoğunlukla rüya görmekte olduklarını bildirmişlerdir.Rüya esnasında uyandırılan şahıs gün içerisinde yorgun, asabi bir hal alırlar. REM uykusu tamamlandığında uyanan insanların daha dinç hissettikleri de bilinmektedir.Bunun nedeni ise REM uykusunda iken beyinin hareket fonksiyonlarını engelleyerek kısmi bir felç hali yaratmasıdır. Çocuklukta REM uykusunun süresi daha fazladır. REM uykusundaki bir kişi televizyon seyrederken harcadığı enerjiden daha fazlasını harcamaktadır. İyi bir uyku REM bilinçaltı birikimini boşaltmada yardımcıdır. Avrupa Dil Günü Avrupa Dil Günü', Avrupa Konseyi'nin Dil Politikası Bölümü tarafından yapılan Nisan 1997 tarihinde projenin son konferansı sırasında doğmuştur. Üye ülkelerin desteği ile öneri çeşitli organlarca incelenmiş ve Avrupa Komisyonu da katılım için davet edilmiştir. Ocak 1999 yılında Bakanlar Komitesi 2001 yılını "Avrupa Diller Yılı" olarak ilan etmiş ve Avrupa Birliği Haziran 2000'de bir bildiri ile katılmıştır. Daha sonra sürekli hale getirilen bu organizasyon her yıl 26 Eylül tarihinde çeşitli etkinliklerle kutlanır olmuştur. CumanÃ¡ Cumaná, Venezuela'nın kuzeydoğusunda bir şehir. Nüfusu 257.821 kişidir (1 Ocak 2005). Venezuela eyaleti Sucre'nin başkenti olan Cumaná, Karayip Denizi'nin sahilinde, Manzanares Nehri kıyısında bir limandır. Şehir, 1520 yılında İspanyol kaşifler tarafından kurulmuştur ve Avrupalıların Güney Amerika'daki ilk daimi yerleşim yeridir. Depremler şehri çok kez, özellikle 1766, 1797 ve 1929'da yıkmıştır. Cumaná, modern donanımıyla yükleme ve boşaltma işini yerine getiren doğal bir limana sahiptir. Temel ihraç ürünleri, kahve, tütün, şeker kamışıdır. Şehirde, mobilya ve tekstil fabrikaları ile çok sayıda sigara imalathanesi konuşlanmıştır. Cumaná ayrıca, 1958 yılında kurulan "Universidad de Oriente" adlı bir üniversiteye sahiptir. Şehrin yetiştirdiği önemli şahsiyetlerden biri, özgürlük savaşçısı Antonio José de Sucre olup, Simón Bolívar'ın yakın bir silah arkadaşıdır. Terme Terme (), Samsun ilinin doğusunda yer alan ilçesidir. Batısında Çarşamba, doğusunda Ünye, güneyinde Salıpazarı ve Akkuş ilçeleri bulunmaktadır. Terme Ovası'nın ortasında kurulmuştur. Türkçenin Terme ilçesinde kullanılan şivesi, Batı Anadolu ağızları içinde yer almaktadır. Terme Okur-Yazar Oranı Türkiye Ortalamasının üzerindedir. Okur-Yazar Oranı %99.2'dir. Terme halkı; eğitim ve öğretime açıktır. Belli başlı eğitim kurumları; 23 adet İlköğretim Okulu vardır. Terme İlçe Kütüphanesi 1981 yılında hizmete açılmış olup 7500 kayıtlı kitaba sahiptir. Termedeki okullarda 18000 öğrenci öğrenim görmekte, 800'e yakın öğretmen görev yapmaktadır. Terme Karadeniz Sahil Yolu üzerinde, Çarşambaya 20 km il merkezi Samsuna 56 km. Ordu İli Ünye ilçesine ise 30 km mesafededir. İlçenin ortasından geçen Terme Çayı ilçeyi iki yakaya böler. Termede kilometre kareye düşen insan sayısı fazla ilçe dardır. Bu nedenle ilçede her gün çok kalabalık ve yoğun bir durum yaşanır. Karadenizin şirin ve güzel ilçelerinden biridir. İlçenin iklimi yoğun yağışlı bir Türkiye'de Karadeniz iklimi olduğundan bol sağanak yağışlıdır. Bu ise ovanın tarıma elverişli bir hal almasını sağlamaktadır. Terme'de her mevsim yağışlı tipik Karadeniz iklimi hüküm sürmektedir. Kışlar ılıman, yazlar ise serin geçmektedir. Neredeyse her iki yılda bir Terme Çay'ı taşmaktadır ve ortalama 1.5 köprüyü yıkmaktadır.İlçe genelinde 12-13 tane köprü vardır. Bir köprüden baktığınız zaman 5 köprü görme şansına sahipsiniz.İklime bağlı olarak doğal bitki örtüsü ormandır. Termenin en büyük akarsuyu Terme Çayıdır. İlçenin diğer büyük ırmakları; Akçay ve Miliç Irmağıdır. Özellikle Miliç Irmağı tatlısu balıkçılığı ve su ürünleri yönünden çok zengin bir akarsudur. Ayrıca ilçenin batısından Karaboğaz deresi akmaktadır. İlçenin en büyük gölleri Simenlik Gölü, Akgöl ve Silindir gölleridir. İlçede 12 tane Fındık, 7 tane Pirinç (Çeltik) Fabrikası vardır. Tüm köylüler ağırlıklı olarak fındık hasadıyla uğraşır. Terme'de yem sanayi ve mısır tarımına dayalı sanayii tesisleri mevcuttur. Kavak yetiştiriciliği ilçede çok yaygındır. Dünyanın ikinci büyük kavak yetiştirme alanı Terme'dir. Terme İlçesi Samsun - Sarp Karayolu üzerinde bulunmasından dolayı ilçe sınırları içerisinde çok sayıda dinlenme tesisleri ve yakıt istasyonları faaliyet gösterir. Terme ilçesi; 1 merkez, 9 kasaba olmak üzere toplam 10 belediye teşkilatı, 44 mahalle ve 58 mahalleden meydana gelmektedir. Bu beldelerin Nüfus açısından en büyüğü Sakarlı Beldesidir, Köyler içerisinde ise Gündoğdu mahallesidir. Terme'de sporun her dalında yetenekli gençler bulunabilmekte. Güreş ilçenin her yerinde sevilmekte ve bu spor dalıyla çok sayıda insan ilgilenmektedir. İlçedeki festivallerde Karakucak güreşleri vazgeçilmezdir. İlçe, Türkiye genelinde hatırı sayılır güreşçiler yetiştirmiştir. İlçenin doğal yapısı gereği At Yetiştiriciliği ve Yarışları Meşhurdur. İlçede çok sayıda Amatör Futbol Kulüpleri vardır. Bunların en eskisi ve köklüsü 1953 yılında kurulmuş olan Terme Spor'dur. Terme'nin Yalı mahallesinden Akçay'a kadar uzanan Miliç Çamlığı ve Sahilleri hem mesire yeri; hem de kumsalıyla bir plajdır. Miliç, Terme şehir merkezine 5 km. mesafede ve her 10 dakikada bir kalkan servis imkânına sahiptir. Karakollar, Ã‡ine Karakollar, Aydın'ın Çine ilçesine bağlı bir mahalle. Guano Guano, esasen penguen ya da karabatak gibi deniz kuşlarının dışkılarından oluşan bir madde. 19. yüzyılda tarımda çok popüler olan bir gübredir. Kökeninin doğal ve organik olmasına rağmen tarımsal üretimde kullanılan ilk yapay gübrelerden kabul edilir. 1840'tan sonra Justus von Liebig'in teşvikleri ile kesin olarak kullanıma geçmiştir. Doğal güherçilenin yanında guano patlayıcı madde imalatında kullanılmıştır. 1956 Macaristan-Sovyetler Birliği sutopu maçı Melbourne kan gölü, (Macarca "Melbourne-i vérfürdő" veya diğer adıyla "Sudaki kan maçı") Macaristan ve Sovyetler Birliği arasında 1956 Melbourne Olimpiyatları'nda yapılan su topu maçıdır ve su topu tarihinin en ünlü maçlarından biridir. Macar Devrimi'nden sonra, Budapeşte’nin Sovyetler Birliği tarafından bombalamasının hemen arından yapılan maç bir madalya mücadelesi olmaktan çıkıp Macarlar’ın Sovyet baskısına duyduğu tepkinin ifadesi haline gelmiş ve Macar takımının Sovyetler Birliği takımını 4-0 yenmesi ile sonuçlanmıştır. Adı, medya tarafından Ervin Zador'un oyunun sonlarında havuzdan sağ gözünün altından kan akarak çıkması nedeniyle verilmiştir. Maçın son anlarında, Macarlar’ın 4-0’lık skorla önde olduğu sırada Soyvet oyuncusu Valentin Prokopov, onu savunmakla görevli olan ve maçtaki iki golün sahibi Zador’a doğru yönelerek bir yumruk attı. Zador kanlar içinde havuzdan dışarı çıkarken meydana gelen kargaşa üzerine maça devam edilememiş ve yetkililer tarafından yapılan duyuruyla Macaristan 4-0’lık skorla kazanan ekip olarak ilan edilmişti. Bu maç ile finale yükselen Macar takımı finalde Yugoslavya ile karşılaştı. Maçı 2-1 kazanıp altın madalyanın sahibi oldu. Sovyet takımı, Macar ve Yugoslav takımının ardından üçüncü oldu. Maç, Macar Devrimi’nin 50. Yılı olan 2006’da çeklien "Freedom's Fury" adlı filme konu olmuştur. Kromozom analizi Kromozom karyotiplemesinde günümüzde beş özellik incelenmekteir. İşte bu karakterlerin esas alınarak ayrılan kromozomların belli bir sisteme göre sınıflandırılmasına Karyotip, karyotipin şekil halinde gösterilmesine İdiogram denir. En büyükten başlayarak insan genomunu oluşturan otozomlar 1'den 22'ye kadar numaralandırılır ve A'dan G'ye kadar gruplara ayrılır. Buna göre; 13,14,15 ve 21. çiftlerde kısa olan kromozom kolunun ucunda satellit gözlenmiştir. Dişilerde 22. çiftte de satellit vardır. Genom içinde ayrı bir numarası ve grubu olmayan eşey kromozomları da X ve Y kromozomlarıdır. X kromozomu C grubunun büyük kromozomlarına benzemekte, Y kromozomu ise, G grubu kromozomlarına benzemekte ve karyotipteki yeri 22. kromozomdan sonra sıralanmaktadır. 1912'de Winiwater, insanda erkek bireylerde 47 kromozom (46 otozom+ X) ve dişi bireylerde 48 kromozom (46 otozom +XX) saptamıştır. Painter 1923'te her ikisinde XX ve XY eşey kromozomları dahil 48 kromozom olduğunu ileri sürmüş ve 1956'ya kadar böylece kabul edilmiştir. Daha sonra kültür denemelerinin artması, tuz solüsyonları kullanarak yayma preparatlarının hazırlanması ile sayının gerçekte 48 değil 46 olduğu görülmüştür. Erkek bireylerde 44 AA+XY, dişilerde ise 44 AA+XX karyotipindedir. Haploid setteki 22 kromozom boylarına ve sentromer konumlarına göre sınıflandırılmış ilk defa 1960 yılında ABD Denver'de yapılan toplantıda 7 gruba ayrılmıştır. Daha sonraki bir dizi toplantıda Denver sistemi geliştirilmiş ve insan kromozomları bir standardizasyona sokularak ortak bir adlandırma sistemi kabul edilmiştir. Paris konferansında kabul edilen şekle göre karyotip belirlenmesinde toplam kromozom sayısı, eşey kromozomları ve fazla veya eksik kromozomları (+), (-) gösterimi sağlanır. Örneğin, 47,XX+21 ifadesi canlının genomunda 47 kromozom bulunduğunu ve 21. kromozomun trizomik (üç tane) olduğunu belirtmektedir. Ayrıca kol uzunluklarındaki artış ve eksilme durumu belirtilmesi 46,XY,1q+ şeklinde gösterilmektedir. Bu genomda 1. kromozomun uzun kolunun fazladan bulunuşu ya da normalden daha uzun olduğu söz konusudur. Fakat 47,XY,+14p+ ifadesinde toplam 47 kromozomlu genomda 14. kromozomun trizomisi ve uzun kol fazlalığı gösterilmiştir. Yapısal mutasyonlarda ise def, dup, r, inv, ve t sembolleri kullanılmaktadır. Genetik ve sitolojide kullanılan yeni tekniklerin insanlara da uygulanmasıyla biyoloji ve tıp alanında yeni çalışma alanları açılmıştır. Bu ilerlemeler genellikle kromozom çalışma tekniklerinin geliştirilmesi ile sağlanmış ve insanlarda normal veya anormal karyotip durumları incelenmiştir. En önemli yöntem kan lökositlerinin, kemik iliğinin, fibroblastların ve diğer dokuların kültür şartlaına alınıp in vitro yetiştirilebilmesidir. Gebe bir ana rahminden alınan amnion sıvısı içindeki serbest hücreler veya amnion zarı hücreleri incelenerek doğacak çocuğun kromozomları, genetik yapısı görülebilmektedir. Bu yönteme "amniosentez" denilmekte ve günümüzde çoğu gebeliklerde uygulanmaktadır. G bantlama: Giemsa boyasıyla boyama yapılır. Kromozom analizlerinde genellikle G bantlama kullanılır. Q bantlama: Hızlı analiz olması gereken yerlerde kullanılır. C bantlama: Heterokromatin bölgeleri boyamada kullanılır R bantlama: G bantlamada oluşan renklerin tersini oluşturmada kullanılır. FISH: Normal mikroskopta görünmeyen kromozom bölgelerini göstermede kullanılır. Örneğin delesyon bölgeleri renklidir. Multicolor FISH: Tüm kromozomların farklı renkte boyandığı bantlama çeşididir. Margay Margay ("Leopardus wiedii"), kedigiller (Felidae) familyasından Orta ve Güney Amerika'da yaşayan yırtıcı bir hayvan türü. Margay, dış görünüş olarak oseloya benzer. Ancak biraz daha küçük olup, maymun gibi uzun kuyrukludur. Kürkü sarımsı-kahverengi olup, şerit halinde tertip edilmiş halka şeklinde koyu lekelere sahiptir. Kafası kısa ve yuvarlaktır. Her bir kulağının arkasında ise birçok diğer kedi türünde olduğu gibi beyaz bir leke taşır. Bu hayvanlar 46 dan 79 santimetre gövde uzunluğuna ulaşabilirler. Kuyruk 33 ile 51 cm arasında olurken, ağırlığı 2,6 ile 4 kg arasında değişir. Margay, Orta- ve Güney Amerika'da, Andlar'ın doğusunda dağılmıştır. Dağılım bölgesi, Kuzey Meksika'dan Uruguay ve Arjantin'e kadar uzanır. Yaşam alanı ormanlar, temelinde tropik ve yarı tropik yağmur ormanlarıdır. Margay mükemmel bir tırmanıcıdır ve bu yüzden ağaç oselosu adı da verilir. Neredeyse hayatının tamamını ağaç üstünde geçirir. Arka bacaklarını içeri doğru çok açık çevirebilir. Böylece arka bacaklarından denge bularak aşağıya asılması mümkündür. Başı yukarıda bir ağaçtan aşağı inebilen tek kedi türüdür. Hem gündüz hem de gece faal olabilir ve yılın çoğu zamanı yalnız yaşar. Sadece çiftleşme zamanı bazen kısa süreli beraberlik kurar. 15 ile 43 kilometrekare büyüklüğünde kendilerine ait olan bir alanları vardır. Bütün kediler gibi Margay da ağırlıklı etoburdur. Memelilerle (kemiriciler, primatlar gibi) beslenirken, kuşlar, onların yumurtaları, kertenkeleler ve ağaç kurbağaları da besinleri arasındadır. Üremeleri hakkında bilgiler kısıtlıdır. Bugüne kadarki bütün gözlemler, esaret altındaki hayvanlar üzerinde yürütülmüştür. Belli bir çiftleşme zamanları yoktur. Gebelik 76 ile 84 gün sürer ve bir batında dişi, bir ile iki yavru dünyaya getirir. Yeni doğanlar kör olup, gözleri iki hafta sonra açılır. Sekiz haftadan sonra katı besinler alırlar. Margay önceden kürkleri yüzünden, yıllık binlerce sayıda avlanmışlardır. Tür, dağılım alanının bulunduğu ülkelerde koruma altına alındığından beri bu durum önemli ölçüde gerilemiştir. Margay Uluslararası CITES sözleşmesinde Ek.I listesine dahil edilmiştir. Bu, türün özel kişilerce ticaretini ve Margay kullanılarak üretilmiş her türlü mamülün ticaretini yasaklar. Bugün en büyük tehdit, yaşam ortamları olan ormanların yok edilmesi ve bu durumun hayvanları, yaşam alanlarında giderek sıkıştırmasıdır. Bu husus, tür olarak ormanlarda uzmanlaşmış meymun kedisini, akrabası olduğu oselodan daha güçlü bir şekilde etkilemektedir. Ürkek ve ender bulunan bu kedi ise dağılım alanlarının büyüklüğü sebebiyle henüz direkt olarak tehdit altında değildir. IUCN, tüm popülasyon olarak 50.000'den fazla yetişkin Margay olduğunu tahmin etmektedir. Fransa'nın Mısır ve Suriye seferi Mısır Seferi, 1798-1801 yılları arasında Fransa'nın Mısır ve doğu ticaret yolları üzerinde üstünlük elde etme amacıyla sürdürdüğü askeri sefer. Mısır Seferi, dönemin Fransa hükümetinin girişimiyle gündeme gelmiştir. Sefer, bu dönemde Fransa ve Büyük Britanya arasındaki mücadele bağlamı çerçevesinde değerlendirilebilir. 1796-1797 arasında İtalya'da Fransa lehine başarılı bir askeri sefer yürütmüş olan General Napolyon Bonapart, 1797'de Fransa'ya dönmüştü. Şubat 1798'de dönemin Fransa hükümeti, Büyük Britanya'nın Fransa tarafından işgal edilmesi yönündeki planını General Bonapart'a iletti. Bonapart, yaptığı stratejik değerlendirmeler sonrasında bu planın gerçekçi olmadığı sonucuna vardı ve dışişleri bakanı Charles Maurice de Talleyrand-Périgord'un da önerisiyle, hükümete Mısır'ın işgalini önerdi. Bu şekilde, Osmanlı İmparatorluğu'nun bir vilayeti olan Mısır'ın ele geçirilmesiyle Büyük Britanya'nın Mısır ve doğu ticaret yolları üzerindeki etkisinin ortadan kaldırılması ve Uzak Doğu erişiminin engellenmesi amaçlanıyordu. Ayrıca seferin Fransa'nın Akdeniz ticaretinin Büyük Britanya rekabeti karşısında güvenceye alınmasına da hizmet etmesi amaçlanmıştı. Mevcut yönetim, bir bakıma İtalya Seferi sonrasında kamuoyunca çok takdir edilen Napolyon Bonapart'ı Fransa'dan uzaklaştırmak için öneriye ilgi göstermişti. Fransız donanması Güney Fransa'nın Toulon limanından 19 Mayıs 1798 tarihinde ayrıldı. Seferi haber alan Büyük Britanya hükümeti, Akdeniz'de devriye gezen Britanya donanmasına Fransa donanmasının durdurulması emrini verdi. Amiral Horatio Nelson komutasındaki Britanya donanması, Fransız donanmasının 9 Haziran tarihinde Malta adasını istila etmesine engel olamadı. 1 Temmuz'da Fransız birlikleri İskenderiye limanında Mısır topraklarına ayak bastı. Napolyon Bonapart komutasındaki 12 bin kişilik Fransa ordusu, Piramitler Savaşı'nda 30 bin kişilik Osmanlı ordusunu yenilgiye uğrattı. Türk ordusunun yalnızca 3500 kişilik düzenli yeniçeri birliği vardı; geri kalan birlikler eyalet askerleri ve Arap aşiretlerinden toplanmıştı. Modern Fransız ordusu karşısında yeniçeri sistemi ancak bir saat dayanabildi. Daha uzun menzilli olan ve daha isabetli atış yapabilen Fransız topçuları karşısında Osmanlı topçuları etkili olamadı. Fransız topçu bataryaları, Memluk geleneğini izleyen süvari birliklerini dağıttı, Osmanlı piyade kuvvetleri de benzer nedenlerle başarılı olamadı. Bonapart, askerlerini yüzleri dışa dönük olarak kare düzeninde dizmiş, karenin iç boşluğuna topçu bataryalarını yerleştirmişti. Böylece topçu bataryaları her yönde atış yapabilecek ama piyadenin yüksek atış gücüyle güvende olacak şekilde yerleştirilmişti. Sonuçta Osmanlı ordusu 7 bin kayıp verdi ve tamamen dağıldı. Nelson komutasındaki Britanya donanması 1 Ağustos 1798 tarihinde Abukir koyunda demirlemiş olan Fransız donanmasına saldırdı; bu şekilde başlayan Nil Savaşı’nda Britanya donanması parlak bir zafer kazandı. Nil Savaşı, Abukir Deniz Muharebesi olarak da adlandırılmaktadır. Muharebe sonrasında, 2 Eylül 1798 tarihinde Osmanlı İmparatorluğu Fransa'ya savaş ilan etti. Bonapart, Nil Savaşı'nın ardından Kahire'ye ilerledi. Kahire'yle birlikte tüm Mısır'a hakim olan Fransa, Osmanlı sarayı ile sürtüşme içinde olan Memluk beylerini tasfiye etmek, sulama projeleri, okul ve hastane inşasına girişmek gibi düzenlemelere başladı. Yanında götürdüğü bir bilim heyeti de derhal arkeolojik kazılara ve bilimsel araştırmalara girişti. Aynı zamanda Akdeniz'le Kızıl Deniz'i birbirine bağlayacak bir suyolu kazılması konusunda fizibilite çalışmaları başlatıldı. Ancak söz konusu inşa işlerinde kullanılmak üzere birçok antik kalıntının taşları söküldü. Bu yıkım sırasında bir rastlantı olarak bulunan Rosetta Taşı, Antik Mısır Hiyerogliflerinin çözülmesini sağlayacak olan temel belgedir. Bu noktada savaş bir açmaza dönüşmüştü. Fransa Cumhuriyeti Mısır'ı ele geçirmişti, fakat donanmanın yok olması nedeniyle Mısır ve Fransa arasındaki bağlantı kurulamıyordu. Bu yüzden Bonapart komutasındaki ordu savaşın devam etmesi için gereken lojistik ve askeri desteği de alamıyordu. Britanya donanması da denizlere hakim olmasına rağmen donanmalarının Mısır önünde konuşlanmış olmasından dolayı Fransız ordusunu Mısırdan çıkartacak kara ordusunu Britanya'dan getiremiyorlardı. Bu açmazın farkında olan Bonapart Mısır'a kara yönünden gelebilecek tehditleri engellemek için Suriye'ye doğru harekete geçti. Ordularını Filistin yönünde yürüyüşe kaldırarak Osmanlı İmparatorluğu üzerine yürümeye başladı. Osmanlı eyalet ordusu 18 Mart 1799 tarihinde küçük bir liman kenti olan Akka önlerine toplanmıştı. Akka kalesinde konuşlanan Cezzar Ahmet Paşa komutasındaki Osmanlı kuvvetleri 1200 kadar yeniçeri, 2.500 bin süvari ve 20 bin düzensiz Arap savaşçısını içeriyordu. 25.000 kişilik Osmanlı ordusu 12.000 kişilik Fransız ordusu karşısında üste üste mağlubiyet aldı. Fakat bir hafta sonra III.Selim'in modern tarzda eğitilmiş ve Britanya tarafından silahlandırılmış yeni Nizam-ı Cedit ordusu 8 bin 500 kişi mevcudiyeti ile Akka önlerine geldi. Bundan sonra gece gündüz sürdürülen topçu ateşi ve art arda girişilen taarruzlar Akka savunmasında bir gedik açamadı. Bonapart, 21 Mayıs tarihinde kuşatmayı kaldırıp Kahire’ye çekildi. Mısır'daki ılımlı işgal tutumu, Fransız ordularının Filistin yönünde ilerlemeleriyle bozulmuştur. Akka’dan çekilirken savaş esirlerinin öldürülmesi, yerli halk üzerindeki mali yükümlülüklerin arttırılması, bir süre sonra isyanlara yol açacaktır. Bonapart, Akka yenilgisini takiben Kahire'ye döndükten kısa bir süre sonra 1 Ağustos 1799 tarihinde Abukir Muharebesi'nde Osmanlı ordusunu yenilgiye uğrattı. Bu olaydan kısa bir süre sonra Fransa'daki siyasi bunalımı haber aldı ve 3 bin Fransız askerini Mısır’da bırakarak Fransa'ya döndü. 23 Ağustos 1799'da Fransa'ya ulaştı ve 9 Kasım tarihinde bir hükûmet darbesiyle "Konsül" unvanı alarak başa geçti. Bonapart'ın dönüşünden sonra Mısır'da konuşlanmış olan Fransa kuvvetlerinin komutası General Jean-Baptiste Kléber'e geçti. Kléber Osmanlı İmparatorluğu ile 24 Ocak 1800 tarihinde El-Ariş Sözleşmesi'ni imzaladı, bu sözleşmenin hükümleri uyarınca Fransa kuvvetleri Mısır'dan çekilecekti. Ancak Osmanlı İmparatorluğu'nun müttefiki konumunda olan Britanya bu sözleşmeyi imzalamayı reddetti. Britanya desteğiyle Osmanlı ordusu Fransa kuvvetlerine saldırdı. 20 Mart 1800 tarihinde Osmanlı ve Fransa orduları arasında yapılan Heliopolis muharebesini Fransa kazandı. Kléber komutasındaki ordu Kahire'ye döndü. Ancak ordunun tutumu Mısır halkının tepkisini çekmeye başlamıştı. Kléber'in 14 Haziran 1800'de Suriyeli bir öğrenci tarafından öldürülmesinden sonra Mısır kuvvetlerinin komutası General Jacques de Menou'ya geçti. Menou komutasındaki Fransa ordusu 21 Mart 1801'de Abukir'de yapılan muharebede Britanya kuvvetleri karşısında yenik düştü. 27 Haziran 1801 tarihinde Fransa birliklerinin Mısır'dan geri çekilmesini düzenleyen bir sözleşme imzalandı. 9 Ekim 1801'de imzalanan Paris Barış Senedi ile iki devlet arasındaki barışın şartlarını ortaya koyuyordu. Osmanlı İmparatorluğu ve Fransa arasındaki nihai barış antlaşması niteliğindeki Paris Antlaşması 25 Haziran 1802'de imzalandı. Mısır Seferi'nde Fransa Mısır'ı ele geçirmiş, ancak onu elde tutmayı başaramamıştır. Mısır Seferi her ne kadar Fransa açısından başarısızlıkla sonuçlanan bir sefer de olsa, çok daha ciddi bir sonuca işaret etmektedir. Büyük Britanya'nın denizlerdeki hakimiyeti, Fransa'yı Kıta Avrupası'nda kalmak durumunda bırakmıştır. Fransa'nın denizaşırı seferlere girişmek konusunda yeterli olamayan bir donanmaya sahip olduğu ortaya çıkmıştır. Fransa'nın Kuzey Amerika'daki Louisiana kolonisini 1803 yılında Amerika Birleşik Devletleri'ne satması da bu dönemde Fransa'nın dış politikasının denizaşırı perspektiften vazgeçmesinin bir göstergesi olarak değerlendirilebilir. Belgrad Kuşatması (1456) Belgrad Kuşatması, 1456 yılında Osmanlı İmparatorluğu'nun Macaristan Krallığı'nın elinde olan Belgrad'ı 2. kez ele geçirme girişimidir. İlk kuşatma Osmanlı sultanı I. Murad tarafından gerçekleştirilmiştir. Sırpların başkenti olan Belgrad, Osmanlı baskısı nedeniyle 15. yüzyıl başlarında Macarlara bırakılmıştı. Osmanlı Padişahı II. Mehmed 1453'te İstanbul'un Fethi'nden sonra, Macaristan Krallığı'nı hükmü altına almak için güçlerini toplamaktaydı. Öncelikli hedefi Belgrad (eski Macarca "Nándorfehérvár") şehrinin sınır kalesiydi (Macarca "végvár"). Önceki yirmi yıllık süreçte Osmanlı ile birçok savaşta bulunmuş, Valak soyundan ve savaşçı lider olan János Hunyadi, saldırıyı bekliyordu. Kuşatma, sonunda büyük bir savaşa dönüştü. Hunyadi'nin komutasındaki ani karşı saldırı ile Osmanlı kampını istila etmesi sonucunda, yaralanan II. Mehmed kuşatmayı kaldırmak ve geri dönmek zorunda kaldı. Bu arada Macar kampındaki vebaya yakalanan János Hunyadi, savaştan üç hafta sonra öldü. Belgrad kuşatması "Hristiyanlığın kaderini belirlemiştir". Papa III. Callixtus'un emriyle bu galibiyeti anmak için başlatılan öğle çanının çalınması, Hristiyan dünyasında Katolikler ve eski Protestanlar tarafından halen kullanılmaktadır. 2011'den itibaren, 22 Temmuz milli bir bayram olmuştur. János Hunyadi ve rahip Capistrano'lu John kumandaları altındaki Hristiyan güçleri, Osmanlı'ya karşı 1456 galibiyetleri kutlanmaktadır. Kromozom 1 (insan) 1. Kromozom, karyotiplemede ilk olarak yer alan, insan kromozomları içindeki en büyük kromozomdur. İnsanlarda normalde diğer tüm otozomal kromozomlarda olduğu gibi, iki çift halide bulunur. Yaklaşık 246 milyon nükleotid baz çifti taşır. İnsan toplam DNA'sının %8'ini kapsar. Her kromozomdaki genleri saptamak, genetik araştırmaların hali hazırda en aktif konusudur. Kromozom 1'de 3.141 gen bulunur. Nükleotidlerinin farklı dizilimleri 740.000 civarındadır. Bu rakam, ilk tahminlerin çok üzerindedir. İnsan Genomu Projesi başladıktan 20 yıl sonra tam olarak yapısı çözümlenmiştir. Kromozom 1 üzerinde yer alan genlerden bazıları şöyledir: Kromozom 1 üzerinde yer alan genlerin sebep olduğu hastalıklardan en çok bilinen bazıları şöyledir: İnsanın en büyük kromozomu olduğu için diğerlerinden kolayca ayrılan bu kromozomda belirtilen düzensizliklerin sayısı azdır. Bu sapmalar kromozomun yüzük şeklini (ring) alması veya uzun kol (q) trizomisi sonucu ortaya çıkmaktadır. En belirgin hastalıklar, Rh eritroblastosis, galaktozepimeraz eksikliği ve konjenital kataraktır. Primat Primatlar veya iri beyinli yüksek memeliler (), eteneli bir memeli takımı. Goril, orangutan, şempanze, gibon ve insan gibi insansıların yanında makimsiler, marmosetgiller, galagogiller, cadı makigiller ve lorisgilleri de içerir. Primatlar çevik ve hızlı canlılardır. Çoğunluğu ağaçlarda yaşar. Hepsinin elleri, ele benzer ayakları, ileri bakan gözleri vardır. Bilimsel ad "primat", bu takım içindeki herhangi bir tür için kullanılabilecek ortak isimdir. "Primat" sözcüğü, Latincede "en başta, mükemmel, asil" gibi anlamları olan "primas" sözcüğünün çoğulu "primates"ten Fransızcaya tekilleşerek geçen "primate" sözcüğünden türemiştir. Primatlar, ağaçtaki yaşama uyum sağlamak için dört ellidir, bunun yanında kuyruklarını denge ve fazladan tutunma için kullanan türleri bulunur. Elleri çok büyük hareket olanağı sağlar. Diğer etenelilerden ayrı olarak yalnızca primatlarda başparmak ve işaret parmağı cisimleri kavramaya izin veren ve birbirine kenetlenebilen yapıda evrimleşmiştir. Primatlar, memelilerin en zekilerindendir. Hayatta kalma mücadelesinde aşırı hız veya güç gibi sivrilmiş fiziksel avantajları bulunmamasına rağmen, zekâlarının getirmiş olduğu kurnazlık ve yaratıcılık gibi avantajlarla başarılı olurlar. Primatlar tüm dünyaya yayılmışlardır. İnsan dışındaki primatlar başlıca Güney ve Orta Amerika'da, Afrika'da ve Asya'nın güneyinde bulunurlar. Bazı türlerin yaşadıkları alanlar, Amerika kıtasında Meksika'nın güneyi ile Asya'da Japonya'nın kuzeyi kadar kuzey bölgelere ulaşır. Ekvator'un 40° kuzey ve 40° güney enlemleri arasında raslanırlar. Avrupa'da yalnız Cebelitarık kıyılarında bulunurlar. Bunların da Afrika'dan geldikleri sanılmaktadır. İki grupta incelenirler: Asya ve Afrika'daki Eski Dünya maymunları ve Orta ve Güney Amerika'daki Yeni Dünya maymunları. Yeni Dünya maymunlarına, Güney Amerika'nın sulak ormanlarında bol rastlanır. Kuyruklarını, sarılma, kavrama, sallanma, tırmanma ve yiyecek toplamada üçüncü bir el gibi kullanırlar. Düşen yavrularını kurtarmada ve bir ağaçtan diğerine geçmede kuyruklarından maharetle istifade ederler. Bunun için bir ağacı elleriyle kavrarken diğerini de ayakları ve kuyruğuyla kavrayarak bir köprü kurarlar. Yavrular da buradan koşarak geçerler. Bazı türlerin kuyruk uzunluğu boylarından fazladır. İki beyin yarı küresinden biri kuyruğu ötekisi de diğer vücut olaylarını yönetir. Eski Dünya maymunları hafif ve ufak bedenlidir. Beyinleri daha büyük ve karmaşık olduğundan Yeni Dünya maymunlarından üstündür. Çok az kuyrukları vardır. Kuyruklarının sarılma ve kavrama özellikleri yoktur. Fakat kuyrukları dengelerini sağlamada, duruş vaziyetlerinde ve hatta haberleşmede rol oynar. Maymunun kuyruğunu tutuş vaziyeti, onun sosyal ve hissi durumunu belirtir. Maymunların ayak, taban ve yüzlerinin dışında vücutları tüylüdür. Kaba etleri kılsız olanlar da vardır. Kılsız yerleri kırmızımsı veya mavi renktedir. Büyüklükleri çok değişiktir. Boyları 12–13 cm olan makilerle sahibinin cebine veya bir bardağa rahatça sığabilen minik marmosetten 300 kg ağırlığı olan gorile kadar farklı birçok türü vardır. Koku alma duyuları çok zayıf olmasına rağmen, görme ve işitmeleri güçlüdür. Çoğunlukla gündüz faaldirler. Çoğunlukla otçul memelilerdir. Ağaç filizleri, yaprak, çiçek, tohum ve meyveler başlıca yiyecekleridir. Bunun yanında böcek, yumurta, leşle beslenip daha iri hayvanların etiyle de beslenen omnivorlar da vardır. Çoğu gruplar halinde tecrübeli bir erkeğin başkanlığında yaşar. Birkaç dişi ve yavrulardan meydana gelen tek erkekli gruplar da vardır. Hamilelik devreleri türlerde farklıdır. Doğu Brezilya'da yaşayan kuyruğu beyaz halkalı kuisiti (veya ipek maymuncuk)nin gebelik süresi 3,5 aydır. Dişiler yavrularını göğüslerinde veya sırtlarında taşır. Aşırı derecede sevgi gösterirler. Tehlike karşısında erkek sürüyü kahramanca savunur. Maymunların vücutları tırmanmaya, sıçramaya, el ve ayakları da kavramaya uygundur. El ve ayaklar beş parmaklıdır. Baş parmak diğer parmakların karşısına geldiğinden, cisimleri mengene gibi rahatça kavrarlar. Kanca tırnaklı birkaç türün dışında çoğunun el parmakları yassı tırnaklıdır. "Colobes" ve "Atales" gibi cinslerde baş parmak bulunmaz. Yiyeceklerini ağızlarına götürmek için ellerini kullanırlar. Ellerini kullanmakta çok mahirdirler. Bir kısmı küçük yiyeceklerin tohumlarını çıkarmak için baş ve işaret parmaklarını rahatça kullanırlar. Maymunlar oldukça meraklı hayvanlardır. Yüksekte bulunan bir yiyeceğe ulaşmak için birkaç eşyayı üst üste koymayı akıl edebilirler. Primatlar takımı uzun süre Önmaymunlar, Yeni Dünya maymunları ve Eski Dünya maymunları olarak üç alt takıma ayrılmıştır. En güncel sınıflandırmalara göre nemli burunlular ve kuru burunlular olarak iki alt takıma ayrılırlar. Aşağıdaki diyagram, yaşamakta olan primatların muhtemel bir sınıflandırmasını göstermekte olup ortak (ananevî) isimler taşıyan gruplar sağda gösetirlmiştir Bilimsel isimleri olan bütün grupler monofiletikdirler ve bilimsel tasnif sırası, ilgili neslin evrimsel tarihçesini yansıtır. Ananevî olarak isimlendirilmiş gruplar sağda gösterilmiştir; bunlar (Clark'a göre; yukarı bkz.) "yükselen diziler" meydana getirir ve birçok grup parafiletiktir: Böylece iki grup kümesi ve bundan dolayı meydana gelen farklı isimler uyuşmamakta olup bilimsel isimleri genelde ananevî olan ortak isimlerle denkleştirmekte problem yapmaktadır. Mesela Hominoideler süper familyasını ele alalım. Sağdaki ortak isimler açısından bu grup, kuyruksuz maymunlar ve insanlardan meydana gelir ve gruptaki bütün elemanlar için ortak bir isim yoktur. Buna "hominoidler" gibi yeni bir ortak isim vermek, problemin çözümü için bir çaredir. Başka bir ihtimal de kullanılan ortak isimlerden birini daha geniş kapsamlı olarak kullanmaktır. Mesala 2005'te omurgalı paleontolojicisi Benton, kitabında "Kuyruksuz maymunlar, Hominoideler, bugün gibonları ve orangutanları … gorilleri ve şempanzeleri … ve insanları içerir"; dolayısıyla Benton "kuyruksuz maymunlar" diye yazarak "hominoidler"i kastetmiştir. Bu durumda bu grup şimdiye kadar "kuyruksuz maymun" olarak adlandırılken şimdi "insandışı kuyruksuz maymunlar" olarak adlandırılmalıdır. Varlığını sürdüren primat familyalarının güncel sınıflaması şöyledir: Göçebelik Göçebelik, bir topluluğun, bir toplumsal kümenin yaşamlarını ve soylarını sürdürebilmek için belirsiz süreli aralıklarla yer değiştirme geleneği ya da alışkanlığı. Konar göçer yaşam biçimi süren oba, boy, aşiret gibi genellikle kan bağına dayalı olarak oluşmuş toplumsal grupların bu yaşayışı göçebelik olarak adlandırılmaktadır. Göçebelikte insanların ve hayvanların iklime, coğrafi şartlara bağlı olarak ovaya inmesi ve dağa çıkması, daha doğrusu hayvanın doğal yaşantısına uyması (diğer bir deyişle hayvan içgüdüsüne), söz konusudur. Bu mevsimsel yer değiştirme ya da coğrafi şartlara uyum arayışı büyük oranda geçim kaynağı olan hayvancılığa bağımlığıdır. Tarıma dayalı yaşama geçilmeden önce hayvancılıkla uğraşılmakta ve bunun doğal sonucu olarak hayvanların bakım ve besleme şartları göçerliğin "doğal yaşama" uyumunu gerektirmektedir. Türkler asker ve idareci olarak yerleşik düzene geçilmesi taraftarı olmamışlardır. Göçerlikten yerleşik hayata geçilmesinin siyasi egemenliklerinin ve hatta varlıklarının sonu olacağı fikrine sahiptiler. Ayrıca şehirleşmeyi tembellik olarak algılamışlardır. 11. yüzyılda göçebe Oğuzlar şehirlileri "Yatuk" yani tembel olarak nitelendirmektedirler. Türk göçebeliği hiçbir yerde durmaksızın yaşamak değil mevsimsel doğal yaşama uyumdur. Hatta doğaya anlam yükleme süreci yaşayışa, geleneklere, inanışa yönelik içerikler taşıyabilmektedir. Örneğin, erkek keçi, Yörüklerde teke olarak adlandırılmaktadır ve makbul sayılmaktadır. Buna yönelik olarak Batı Akdeniz ve Güney Ege Yörüklerine ait halk oyunları bu yörenin de ismi olan Teke Yöresi oyunları olarak adlandırılmakta, hatta erkek keçiler arasındaki mücadeleyi anlatan bir halk oyunu olarak bu oyuna "Teke Zortlatması" denilmektedir. Total Eclipse Total Eclipse, Agnieszka Holland'ın 1995 yapımı biyografik filmi. Filmdeki Rimbaud rolü için River Phoenix düşünülmüştü. Fakat River'ın zamansız ölümünden sonra bu rol için Leonardo Dicaprio uygun görüldü. Fransız şairler Arthur Rimbaud ile Paul Verlaine'ın eşcinsel hayatı, Paris'te ve Brüksel seyahatleri sırasında yaşadıkları anlatılır. Film biyografik bir yapı içerisinde Rimbaud üzerine yoğunlaşmış ve hayatından bir kesit sunar. Verlaine Rimbaud'u silahla yaraladıktan sonra ilişkileri kopar ve Rimbaud Etiyopya'ya (Habeşistan) gitmeden önce sadece bir kere Verlaine ile görüşür. Filmdeki erotik sahneler yüzünden Leonardo DiCaprio birçok eleştiriye maruz kalmıştır. YaÄŸdere, Sultanhisar Yağdere, Aydın'ın Sultanhisar ilçesine bağlı bir mahalle. Fenerbahçe yabancı futbolcuları listesi Fenerbahçe'de oynamış ve oynayan yabancı futbolcular listesi, Fenerbahçe futbol takımında forma giymiş gelmiş geçmiş tüm yabancı futbolcuların bulunduğu bir listedir. "İstatistikler en son 7 Aralık 2019 tarihinde güncellenmiştir." SÃ¼leyman Mabedi Süleyman Tapınağı, Tevrat'a göre, Kudüs'teki ilk Yahudi tapınağı. Süleyman’ın inşa ettirdiği, Yahudilerin Bet Ha-mikdaş (Kutsal Ev) dedikleri tapınak, Süleyman tarafından yapıldığı için de “Süleyman Mabedi” olarak bilinmektedir. Yahudiler göçebe hayat sürdükleri dönemde ve Filistin'e yerleşmelerinin başlarında ibadetlerini Mişkan adı verilen portatif tapınakta yapmaktaydılar. Ahit Sandığı da Mişkan’daki "Kutsallar Kutsalı" adı verilen bölümde saklanmaktaydı. MÖ 1000 yıllarında Davud Kudüs'ü fethetti ve şehri imar ederek burasını Yahudi toplumunun başkenti yaptı. Ahit Sandığı’nın çadırda bulunmasından rahatsız olan Davud, hem Ahit Sandığı’nın korunacağı hem de Tanrı’nın evi olarak kabul edilecek görkemli bir mabed yapmak istemiştir. Ancak Tevrat'a göre Tanrı tarafından kendisinin bu mabedi yapması uygun görülmemiş olup, Peygamber Natan’ da bunu kendisine bildirdi. Tanrı'nın isteğine uyan Davud bu mabedi yapmamış ancak mabedin yapılacağı yeri belirlediği gibi mabedin yapılması için kaynaklar hazırlamış ve mabedin ayrıntılı planını da oğlu Süleyman’a vermiştir. Süleyman hükümdarlığının dördüncü yılında, MÖ 964 dolaylarında mabedin inşasına başladı. Tevrat’ta belirtildiğine göre Süleyman, tapınağının yapımına Yahudilerin Mısır’dan çıkışının dört yüz sekseninci yılında başlamıştır. Süleyman, daha önce Davud’un sarayının yapımında büyük emeği geçen ve Davud’la yakın dostluğu bulunan Sur Kralı Hiram’dan da malzeme ve zanaatçi tedarik ederek yardım aldı. Mabedin inşasında Hiram işçilerin başında bulundu. MÖ 957 yılında tapınağın inşası tamamlandı. Ancak tapınağın etrafında bulunan kraliyet sarayı ve diğer kraliyet binalarının tam bir kompleks haline gelmesi otuz yıl kadar zaman almıştır. Genel görüşe göre Süleyman Mabedi, Kudüs’teki Haram-i Şerif’in bulunduğu dağ sırtının orta bölümünde yer alan Kubbet-üs-Sahra’nın olduğu yere inşa edilmiştir. Dönemin mimarisine göre Süleyman Mabedi, "Kutsallar Kutsalı", "Kutsal Yer" ve Mabed’i kutsal olmayan yerden ayırmak için yapılmış olan "Eyvan" olmak üzere üç bölümden oluşmaktaydı. Ahit Sandığı, "Kutsallar Kutsalı" olarak adlandırılan bölümde saklanmıştır. Yahudi terminolojisine göre, Süleyman’ın yaptığı Mabed, “Birinci Mabed” olarak nitelendirilmektedir. Süleyman’ın ölümünden sonra krallık ikiye bölününce mabed güneydeki Yahuda Krallığı sınırları içerisinde kalmış, zaman zaman istilacıların yağmalama ve yıkımlarına maruz kalmıştır. Süleyman’ın oğlu Yahuda Kralı Revaham’ın zamanında, Mısır Kralı I. Şeşonk’un Kudüs’e yönelik saldırısında, Süleyman Mabedi’nin bütün hazinelerini alarak yanında götürdü. Süleyman’ dan sonra olan Yahuda krallarında ve toplumun büyük bölümünde görülen putperest eğilimler sonucunda mabedin dini önemi zarar gördü. Kral Yotam (MÖ 740-736), Hizkiya ve Yoşiya (MÖ 638- 609) dönemlerinde mabede bir takım tadilat, bakım ve dinsel temizlik yaptırıldı. Babil krallığına bağlı olan Yahuda devletinin isyan etmesi üzerine Kudüs’ün MÖ 597 yılında Buhtunnasr (II. Nebukadnezar) tarafından ele geçirilmesiyle tapınaktaki değerli hazineler alınarak Babil’e götürüldü. İlk işgalde çok fazla zarar görmeyen tapınak, Kudüs halkının yeniden isyan etmesi üzerine MÖ 586 yılında Kudüs'ü yeniden ele geçiren Babil kralı tarafından yıktırıldı. Bu olaydan sonra tapınaktaki Ahit Sandığı kaybolmuş ve bir daha bulunamamıştır. Kur'an'da Süleyman'ın emrinde çalışan cinlerin mihraplar, heykeller, havuzlar kadar geniş leğenler ve sabit kazanlardan ne dilerse yaptıkları belirtilmiştir(Sebe' 34/13). Babil sürgününden dönen Zerubabel’in idaresindeki Yahudiler, yıkılan mabedin yerine tapınak inşasına başlamış ve bu tapınağı MÖ 515'te tamamlanmıştır (İkinci Mabed). Roma İmparatorluğu'na bağlı Kral Herod, İkinci Mabed’in daha görkemli bir şekilde olması için yeniden yapmaya MÖ 20/MÖ 19 yıllarında başladı. 1-2 yıl içerisinde ibadet bölümü tamamlanan mabedin diğer bölümlerinin tamamlanması uzun yıllar sürmüştür. MS 66 yılında Romalı idarecilerin yönetimine karşı fanatik Zealotlar tarafından çıkarılan isyan sonrasında tapınak Romalı idareci Titus tarafından MS 70 yılında yıktırıldı. Yahudilerin Simon bar Kohba önderliğinde, MS 132-135 yılları arasındaki çıkardığı isyanı bastıran Romalılar tapınağın kalan kısımlarını da ortadan kaldırdılar. Süleyman Mabedi’nden sadece Herod’un yaptırdığı Batı duvarı (Ağlama Duvarı) günümüze gelebilmiştir. Mabedin yıkılışından sonra Yahudilik’te ibadet yeri olarak sinagog ortaya çıkmıştır. İsrail uzun yıllardır Süleyman Mabedini bulabilmek için arkeolojik kazılar yapmaktadır. Ancak Filistinliler ve Müslüman alemi İsrail'in yaptığı kazıların amacının Mescid-i Aksa'yı ortadan kaldırmak olduğunu iddia etmektedir. Metin Diyadin Metin Diyadin (d. 16 Şubat 1968, Trabzon), Türk eski futbolcu, teknik direktör. Metin Diyadin, Gençlerbirliği ile ilk maçına 1988 yılıında çıktı. O zamanlar 2. Lig'de mücadele eden takımın mihenk taşlarından olan Diyadin, kazanılan şampiyonlukta da büyük pay sahibi oldu. 1998 yılına kadar 284 maçta forma giyen Diyadin, kulüp tarihinin formayı en fazla giyen 5. oyuncusu oldu. Toplamda 23.176 dakika sahada kalan Diyadin, 32 gol kaydetti. Fenerbahçe'ye transferinden sonra talihsiz bir sakatlık geçirdikten sonra eski performansına dönemedi. Sakatlık sonrası Göztepe'de başarılı bir performans sergiledi. 18 Eylül 2005'te 2. Lig B Kategorisi'nde mücadele eden Gençlerbirliği Oftaş'ın (şimdiki adı Hacettepe SK) başına geçmiş ve Oftaş'ı o yıl "çok genç" bir takım olmasına karşın şampiyon yaparak 2. Lig A Kategorisine yükseltmiştir. 2006-2007 sezonunda Gençlerbirliği Oftaş olan ve yine son derece genç ve tecrübesiz olan takımı inanılmaz bir performansla şampiyonluğa götürürken, son 4 haftada 2 ve 2 mağlubiyet alınca son derece tartışmalı bir şekilde 4 Nisan 2007'de görevinden alınmıştır. Göreve Metin Diyadin'in yardımcı antrenörü Osman Özdemir devralmıştır ve takımı 1. Lig şampiyonu yapıp Süper Lig'e yükselmesini sağlamıştır. 2007-08 sezonundan itibaren Eskişehirspor takımını çalıştırmış ve Sergen Yalçın kadroya almadığı için yönetim tek taraflı sözleşmesini fesh etmiştir. 2008-09 sezonunda Çaykur Rizespor ile 2 yıllık kontrat imzalamıştır. 2008-09 sezonunun yarısında Çaykur Rizespor'la yollarını ayırmıştır. 2009-10 futbol sezonunda Trabzonspor tenik direktörü Hugo Broos'un yardımcılığına getirilmiştir. Orduspor teknik direktörlüğünden istifa eden Uğur Tütüneker yerine getirilmiştir. 26 hafta'da lig'de 5. sırada bulunan Orduspor'u sezon sonuna kadar yenilgi yüzü görmeden lig'i 5. sırada tamamlamasını ve 1. Lig play-off karşılaşmalarına katılmasını sağladı. Ardından Play-off şampiyonluğu yaşayarak Orduspor'la Süper Lig'e yükselmesini sağladı. Bunun üzerine sezon sonuna kadar süreli olan sözleşmesi uzatildi.13.12.2011 tarihinde Orduspor takımındaki görevinden istifa etti. Şu anda Göztepe A.Ş'de görev yapmaktadır. 2011-12 sezonunu dördüncü sırada tamamlayan Kasımpaşa, Süper Lig'e yükselmek için oynanan play-off'ların final maçında Adanaspor'u 3-2 yeneren Süper Lig'e yükseldi. 2012-2013 sezonunun 5. haftasında Kasımpaşa ile 3 galibiyet ve 2 yenilgi ile ligde 3. sırada olmasına rağmen, olaylı bir şekilde kendisinin görevine yönetimce son verildi.2013-14 sezonu için Gençlerbirliği teknik direktörlüğüne getirilmiştir.2013-2014 sezonunun 8.haftasında 3-1'lik Kasımpaşa SK yenilgisinden sonra karşılıklı olarak sözleşmesi feshedilmiştir. Richard Glatzer Richard Glatzer (d. 28 Ocak 1952, New York - ö. 10 Mart 2015 Los Angeles), Amerikalı yönetmen. "America's Next Top Model" adlı TV şovunun yapımcılığını üstlendi, bir süre akademisyenlik yaptı, University of Virginia'dan İngilizce doktorası aldı. School of Visual Arts ve The New School'da senaryo dersleri verdikten sonra, "Divorce Court" adlı TV dizisinin yapımcılığını üstlenmek üzere Los Angeles'a taşındı. Bu diziden aldığı ilhamla 1993'te ilk filmi "Grief"i 40,000 $'lık bir bütçeyle çekti. 2004 yılında, arkadaşı Wash Westmoreland ile komşularının kızının "Quinceañera" (Latin kızlarının 15. yaş kutlaması) partisine davet edildiler. Buradan aldıkları fikir ile 2006 yılında Sundance Film Festivali'nde "Büyük Jüri Ödülü"nü kazandıkları Quinceañera adlı filmi çektiler. Film, Türkiye'de Bakire Ve Hamile ismiyle 2006 Filmekimi'nde gösterilecektir. Glatzer 2011 yılında yakalandığı ALS hastalığı sebebiyle 10 Mart 2015 tarihinde hayatını kaybetti. Ateşten Gömlek (anlam ayrımı) Ateşten Gömlek şu anlamlara gelebilir: Kuyucaklı Yusuf (anlam ayrımı) Kuyucaklı Yusuf şu anlamlara gelebilir: XHTML XHTML, açılımıyla "Extensible HyperText Markup Language" Türkçesi Genişletilebilir Büyütülmüş Metin İşaretleme Dili istemci taraflı(client side) bir metin işaretleme dilidir. XHTML 26 Haziran 2000'den beri bir web standartıdır. Kodlama olarak oldukça büyük farklar yaratan bu dil için:'XML sözdiziminin HTML içinde kullanılması.' diyebiliriz. HTML dilinin farklı tarayıcılarda ("bknz. Internet Explorer, Firefox, Opera") farklı yorumlanması ve sözdiziminde fazla düzensizlik ve hata olduğu için XHTML W3C("World Wide Web Consortium - WWW") tarafından önerilmiştir. XHTML'nin diğer bir özelliği de kodlama yapanları CSS teknolojisini kullanmaya özendirmesidir. Wash Westmoreland Paul Westmoreland "("Wash West"