resimlerinde çizilmiş olan köpek figürlerinin yine Kangal Köpeği’yle ilgili olduğu da öne sürülen bazı görüşler arasındadır. Barak Ata Barak Ata - Türk mitolojisinde Köpek Tanrı. Köpek Ata (Köbek Ede) ve Moğollarda Nokay Eçege olarak da bilinir. Bazı Moğol boyları köpekten türediklerine inanırlar. Barak sıradan bir köpek olmayıp kutlu sayılır. Köpek Ataya daha çok Moğol kavimlerinde rastlanır. Efsanevi köpek başlı insanlara da Barak adı verilir. Tarduşların ataları da Kurt veya Barak başlı bir insandır. Avrupa kökenli Hun / Macar efsanelerine göre de Avrupa Hunları (Macarlar) Tazı Ata’dan türemişlerdir. Macalar köpeğe Kutya derler ve bu ismin Türkçe/Moğolca kut sözcüğüyle benzerliği dikkat çekicidir. İnsan yaratılırken insanın bekçiliğini Tanrı bir köpeğe bırakmış fakat o görevini doğru yapmayarak ihanet etmiştir. Moğolların bazı boylarının ve Kıtan’ların atası olarak kabul edilir. Bu nedenle köpek kurban ederler. Bir prenses ile evlenen Köpek Ata’dan türediklerine inanan eski Moğol kabileleri vardır. Türk-Moğol kültüründe yarı insan yarı hayvan olan varlıklarda, üst taraf insan alt taraf hayvan şeklindedir. Ama başka bazı kültürlerde ise tam tersidir. Örneğin Mısır medeniyetinde alt taraf insan, baş kısmı hayvan olan Tanrılar vardır. Barak Ata bu açıdan Türk mitolojindeki genel anlayışa ters bir biçimde yer alır. Tıpkı Mısır söylencelerinde olduğu gibi baş tarafı köpektir. Masallarda Köpük olarak tercüme edilen Köbek, Kübek adlı kahramanın bu motifle ilgili olma ihtimali yüksektir. Türkistan'daki Baraktam şehrinin kuruluş efsanesi de yine Barak Ata ile alakalıdır. Barak Ana Barak Ana - Türk mitolojisinde Köpek Tanrıça. Köpek Ana (Köbek Ene) ve Moğollarda Nokay Eçe olarak da bilinir. Bazı Moğol boyları köpekten türediklerine inanırlar. Barak sıradan bir köpek olmayıp kutlu sayılır. Nogay adlı Türk-Moğol boyu ile ilişkilidir. Masallarda Köpük olarak tercüme edilen Köbek, Kübek adlı kahramanın bu motifle ilgili olma ihtimali yüksektir. Oğuz destanında Barak Boyu’nun (Oğuz Han'ın İtbarak akınları) erkeklerinin yüzlerinin köpek yüzü (veya o kadar çirkin) olduğu fakat kadınlarının ise aksine inanılmaz derecede güzel ve çekici oldukları anlatılır. Bu nedenle Barak Ana kavramı bu boyun türediği Ana şeklinde algılansa da, kafasının köpek kafası olduğu şeklinde kesin bir bilgi mevcut değildir. Azerbaycan Futbol Akademisi Azerbaycan Futbol Akademisi ( Azerice : Azərbaycan Futbol Akademiyası) Azerbaycan Futbol Federasyonları Birliği tarafından oluşturulan gençlik akademisidir. Bu akademinin amacı Azerbaycan futbolunun en yüksek düzeyde ilerleme yapmasını sağlamaktır. Azerbaycan Futbol Akademisi resmen 23 Şubat 2009 yılında açılmıştır. UEFA Başkan Yardımcısı Şenes Erzik ve eski İspanya kaptanı Fernando Hierro tarafından sık sık ziyaret edilmektedir. Baran Han Baran Han - Türk ve Altay mitolojilerinde Ev Tanrısı. Evleri koruyan ruhtur. Çok güçlü olarak betimlenir. Türklerde ev kavramı çadır ve otağları da içerdiği için içerisinde barınılan her mekan ev olarak algılanabilir. Bu bağlamda barınak tanrısı demek daha doğru olacaktır. Baran Batır olarak da tanınır. Balagan (Balağan) adlı ruh Yakut halk kültüründe evin koruyucusudur. (Bar) kökünden türemiştir. Barınmak kökünden türemiş bir sözcüktür. Barımak ise güçlenmek anlamına gelir. Ayrıca bahçe ve ekilen yer anlamı da vardır. Barun Moğolca sağ el anlamına gelir. TCG Cerbe (S-341) TCG "Cerbe" (S-341), (İlk adı USS "Hammerhead" (SS-364)) Gato sınıfı bir denizaltıdır. Hammerhead, Manitowoc Gemicilik Şirketi tarafından 5 Mayıs 1943 tarihinde inşa edilmiştir. Türk Deniz Kuvvetleri tarafından TCG Cerbe (S-341) olarak yeniden adlandırılmıştır. Öncelikle S-03 olarak numaralandırılmış, sonradan S-341 olarak yeniden numaralandırılmıştır. Türk Donanması'nda 07.08.1954-04.05.1972 tarihleri arasında hizmet vermiştir. Mehmet Özgül Mehmet Özgül ile aşağıdakiler kastedilmiş olabilir: Antep Kuşatması Antep Kuşatması, Kuva-yi Milliye ile Fransa arasında gerçekleşen, Kuva-yi Milliye'nin 10 ay süren direnişinin ardından 9 Şubat 1921 tarihinde şehrin Fransızların eline geçmesiyle sonuçlanan kuşatma. Kuşatma sırasında Fransız ordusunun 70.000-80.000 kadar top mermisi ile şehri bombardımana tutması sonucu 8.000 bina harap oldu ve bir o kadar bina da hasar gördü. 6.000 üzerinde Türk (çoğu sivil) öldü. İngilizler mütarekeden hemen sonra 1 Kasım 1918'de Irak'taki güçlerini toplayarak Musul'a girdiler. 6 Aralık'ta bir Hint taburu ve İngiliz süvari bölüğü Kilis'i işgal etti. İdadi binasına yerleştiler ve bütün haberleşmeyi denetim altına aldılar. Bu arada mütarekenin sonunda Kilis'e dönen Ermeniler, Müslüman halka düşmanca bir davranış içine girdiler. Ermenilerin de desteği ile İngilizler halka baskı yapıyorlardı. Antep bölgesinde toparlanan Ermenilerin birçoğu da diğer bölgelerden kaçan, memleketine dönemeyen kişilerden oluşmuştu. Yabancılarla birlikte Ermeni mevcudu Türk mevcudunu aşmıştı. İngiliz askerleri Antep'e 17 Aralık 1918'de girdiler. İşgal birliği süvariler için yem ihtiyacını karşılamak maksadı ile geldiklerini açıklamışlardı. Ancak esas sebep bu gibi gözükmüyordu. 23 Ocak 1919'da il hükûmet konağı İngilizler tarafından işgal edildi. Şehrin ileri gelenleri ve aydınları çeşitli bahanelerle Halep ve Mısır'a sürülüyordu. 15 Mart 1919'da on beş gün süre ile dükkân kapama ve sokağa çıkma yasağı uygulandı. Kilis ve Antep halkı bu işgale karşı boyun eğmeyip protesto mektubu hazırladılar. Antep'te işgali kınayan bir miting düzenlendi.Mitingde konuşan Belediye Başkanı Lütfi Bey halkın bu işgali kabul etmediğini haykırdı. Mitingin hemen ardından Bülbülzade Hacı Abdullah Efendi'nin önderliğinde "Cemiyet-i İslamiye" teşkilatı kuruldu. İngilizlerin Antep'i işgali yaklaşık 1 yıl sürdü. Fransızlar bu duruma tepki gösterdiler. 1919 Eylül'ünde yapılan antlaşmayla İngilizler Musul üzerindeki "nezaret hakkı"ndan vazgeçtiler. Önce Suriye'yi, daha sonra da Antep, Urfa ve Maraş'ı boşalttılar. Sonrasında Fransız birlikleri 29 Ekim 1919'da Kilis'i, 5 Kasım 1919'da da Antep'i işgal ettiler. İşgale katılan Fransız askerleri arasında, bölgeden daha önce göç eden Ermeniler de vardı. İşgal sırasında Fransızlar Senegalli askerlerden oluşan avcı bölüklerini de kullandılar. Antep halkı Fransızların Adana'da Türk halkına yaptıkları zulüm ve işkenceyi iyi bildikleri için işgale tepki gösterdiler. Fransızlar bu duruma aldırmadıkları gibi resmi binalara Türk bayrağının çekilmesini de yasakladılar. Kapılara, bölgenin adının "Kilikya" olarak değiştirildiğini bildiren yazılar astılar. Bir Ermeni tercüman eşliğinde Fransızların Akyol Karakolu'ndaki Türk bayrağının indirilmesi Antep halkı üzerinde bomba tesiri yaptı. Bu baskılara karşı Diyarbakır 13. Kolordu Komutanı Miralay Ahmet Cevdet Bey de tepki gösterdi. Art arda protesto mektupları yolladı. Bundan sonra Mehmet Kamil adlı küçük bir çocuğun annesini Fransız askerlerinin sarkıntılık etmesinden korumak için uğraşırken askerler tarafından öldürüldü. Halk bu olaya büyük tepki gösterdi. Fransız komutan Saint Mari katillerin yakalanacağını haber verdi ve Kamil'in babasına kan parası teklif ettiyse de babası Ökkeş Ağa teklifi reddederek, "Oğlum şehit edildi. Milletim intikamını alacaktır. Ben çocuğumu para ile satacak vicdansız bir baba değilim," karşılığını verdi. (Şehitkamil Olayı) 4 Eylül 1919'da yapılan Sivas Kongresi'ne Antep adına Kara Vasıf Bey katıldı. Buradaki cemiyetlerin birleşmesi kararından sonra "Cemiyet-i İslamiye", "Müdafaa-i Hukuk Cemiyeti Antep Şubesi" adını aldı. Cemiyet Aralık 1919'a kadar bölgedeki tüm Müslüman halkı üye olarak kaydetmişti. Bu arada Pazarcık'a gelen Kılıç Ali ile de temas halinde bulunuluyordu. 30 Aralık 1919'da Antepliler, Ermeni ve Fransızlara karşı büyük bir gövde gösterisi yaptılar. O zamanki Fransız karargâhının önünden geçerek belediye binası önünden başlayan yürüyüşü tekrar burada bitirdiler. Şehirde savaş havası hakimdi. Türk mahallelerinde kalan Ermeniler taşınıyorlardı. Fransız işgalinde ve sonrasında yaşananların özeti: Fransa'nın 1 Nisan 1919'daki Antep'i işgal etmesinden sonra, 1920 yılının Nisan ayı başında Türk Milli kuvvetleri kentte bir ayaklanma başlatarak Fransızlara karşı direnişe geçti. Şehrin denetimini ele geçirerek Fransız askerlerini Antep'ten çıkardı. Bunun üzerine Fransa Suriye'den de getirdiği yeni kuvvetlerle Antep şehrini kuşattı. 10 ay süren kuşatma sırasında Antep'e erzak ve mühimmat yardımı yapılamadı. Şehirde açlık ve susuzluk en üst seviye çıktı. Bunun üzerine 9 Şubat 1921 tarihinde şehir Fransa birliklerine teslim oldu. Batı Cephesi'nde Yunanlara karşı Sakarya Meydan Muharebesi'nin kazanılmasından sonra Fransa ile imzalanan Ankara Antlaşması ile Fransa bölgeyi Türkiye'ye geri verdi. Böylece Antep çatışmasız geri alınmış oldu. Basaman Basaman Han - Türk ve Altay mitolojisinde Deniz Tanrısı. Denizlerden sorumludur. Korkusuz bir alp olarak nitelenir. Elinde üç çatallı kargısı vardır. Yanında taşıdığı dokuz kollu tuğu yırtıcı hayvan kuyruklarından oluşturulmuştur. (Bas) kökünden türemiştir. Baskın yapan, ezen, kazanan demektir. Çokluk ve fazlalık bildiren basa kelimesi ile aynı kökten türemiştir. Yaymak anlamı da var. Moğolca, Türkçe ve Tunguzcada at sürmek anlamını içeren Basa sözcük köküyle bağlantılı görünmektedir. Basa/Masa/Paza/Pasa sözcüğü Türkçede, Mas/Ması sözcüğü ise Moğolca ve Tunguzcada fazlalık, çokluk, enginlik, yaygınlık ifade eder. TCG Preveze (S-340) TCG "Preveze" (S-340), (İlk adı USS "Guitarro" (SS-363)) Gato sınıfı bir denizaltıdır. Guitarro, Manitowoc Gemicilik Şirketi tarafından 7 Nisan 1943 tarihinde inşa edilmiştir. Türk Deniz Kuvvetleri tarafından TCG Preveze (S-340) olarak yeniden adlandırılmıştır. Öncelikle S-22 olarak numaralandırılmış, 1965'te S-340 olarak yeniden numaralandırılmıştır. Türk Donanması'nda 07.08.1954-04.05.1972 tarihleri arasında hizmet vermiştir. Bastı Bastı - Türk, Altay ve Tatar mitolojilerinde kabus cini. Bastırık (Bastırığ, Bastırı) da denilir. İnsanların kâbus görmesi, halsizleşmesi, korkuyla uyanması, sonrasında nefesinin kesilmesi bu kötücül ruh ile bağlantılı görülür. Anadolu Türkçesinde "Bastırık" doğrudan doğruya kâbus demektir. Aynı zamanda hapishane veya hücre anlamlarına da gelir. Değişik şekillere girebilir. Kedi kılığına bürünmeyi çok sever. Kazakçada kâbus "Bastırılu" demektir. Bastıyla ilgili aşağıdaki varlık adları dikkate değerdir. (Bas) kökünden türemiştir. Basmak anlamını içerir. Hapishane anlamına da gelir. Ayrca ağırlık demektir. Walter Warlimont Walter Warlimont (d. 3 Ekim 1894, Osnabrück, Almanya - ö. 9 Ekim 1976, Kreuth, Tegernsee yakınları) OKW iç daire başkan yardımcısı rolüyle bilinen bir Alman subayıydı. Walter Warlimont Haziran 1914 yılında I. Dünya Savaşı başlamadan önce Alsace'de 10. Prusya Topçu Alayı'nda bir Teğmen olarak görevlendirildi. I. Dünya Savaşı sırasında Fransa'da daha sonra İtalya'da bir topçu subayı ve batarya komutanı olarak görev yaptı. 1918 yılında "General Maercker Freikorps Land Jäger" tüfek birliğinde görev yaptı. İki Dünya savaşı yılları arasında çeşitli askeri görevler yaptı. 1922 yılında 6. Topçu Alayında görev yaptı. 1926 yılında bir yüzbaşı olarak, Genelkurmay Başkanı'nın ikinci asistanı oldu. Mayıs 1929 yılında Amerika Birleşik Devletleri'ne gitti ve savaş sırasında ABD sanayi-seferberlik teorisini çalışmak için bir yıl boyunca ABD Ordusuna bağlandı. 1930 ve 1933 yılları arasında yaptığı hizmette, Alman Savunma Bakanlığı Sanayi Seferberlik Bölüm personeli olarak 1935 ve 1936 yılında kendi bölümünün Şefi olarak görev yaptı. Ağustos ve Kasım 1936 tarihleri ​​arasında İspanya İç Savaşı'nın patlak vermesi ile Yarbaylığa terfi etti. İspanya'daki İspanyol General Francisco Franco hükümeti ile Wehrmacht (Reich Harbiye Nazırı, Genelkurmay OKH) arasında tam Yetkili Temsilciler Delegesi olarak görev yaptı. Franco ile görüşmek üzere İspanya'ya uçtu. İspanyol İç Savaşı'nı tartışmak üzere çeşitli İtalyan istihbarat yetkilileri bir araya geldi. 1937 yılında gelecek vadeden bir kurmay subay olarak tanındı. General Alfred Jodl'un yardımcısı olarak bir yazı ile 1939 yılında ödüllendirildi. 1937 yılında, Trier'de 2. Tabur, 34. Topçu Alay Komutanı olarak görev yaptı. 1938 yılında Albaylığa terfi ve 26. Topçu Alay Komutanı oldu. Geç 1938 yılında General Wilhelm Keitel'in Kıdemli Operasyonlar Kurmay Subayı oldu. Eylül 1939 ve Eylül 1944 yılları arasında Harekat Personeli (Wehrmachtführungsstab: WFSt: Silahlı Kuvvetler Operasyon Çalışanlar) Şef Yardımcısı olarak görev yaptı. 1940'ta Tümgeneralliğe terfi etti ve Fransa'nın işgali planlarının geliştirilmesinde yardımcı oldu. 1941 yılında Rusya'nın işgali planlarının geliştirilmesinde de yardımcı olmak üzere görevine devam etti ve 1942 yılında Korgeneral oldu. 1944 yılında "Genel der Artillerie" rütbesine terfi etti. Silahlı Kuvvetleri Harekat Kurmay Başkan Yardımcısı olarak, Hitler'in Alman askeri operasyonlarının durumu ile ilgili neredeyse günlük brifingler vermeye devam etti. 20 Temmuz 1944 tarihinde, Rastenburg'daki bir savaş brifingi yapılan binada (Wolfsschanze)'de, Hitler'e karşı suikast yapıldı (20 Temmuz suikast girişimi) ve bombalama sırasında kendiside yaralandı. Warlimont hafif bir baş sarsıntısı yaşadı. Mayıs 1945'te Almanya'nın yenilmesi ile savaş esiri oldu. Ekim 1948'de mahkemede yargılanma sürecinde Hitler'in direktiflerini sulandırmaya çalıştığını savunmasına rağmen suçlu bulundu ve ömür boyu hapis cezasına mahkûm oldu. Ancak, 1951 yılında cezası 18 yıla indirildi. 1957 yılında bazı mahkûmlar için af çıktı ve nihayet Landsberg Hapishanesi'nden serbest bırakıldı. Savaştan sonra çeşitli savaş-tarihsel çalışmalar yazarak meşgul oldu. BayÃ§omard Bayçomard - Türk ve Balkar mitolojisinde Av Tanrısı. Avcıları korur. Avın bereketli olmasını sağlar. Bedeni beyaz tüylerle kaplı bir yaşlı adam görünümündedir. Avcılara hayvan kılığında görünür. Bütün hayvanların dilini bilir. Hiçbir hayvan ondan korkmaz ve kaçmaz. Hayvanları zevk için canlı olarak yakalar ve tekrar bırakır. Yaralı olanlarını tedavi eder. Asla öldürmez. Dağların üstündeki bir kayanın dibinde yer alan mağarasında yaşar. Bu kayaların dibinden, şifalı bir su kaynar. (Bay) kökünden türemiştir. Bay sözcüğü geçim, zenginlik, rızk ve kutsallık anlamları vardır. Moğolcada bu anlamların yanında hedef ve amaç da belirtir. Çomart ise kimilerince farsça Cömert ile ilgili görülür. Ancak av köpeği demek olan Çomar ile aynı kökten gelmesi pek tesadüfi değil gibidir. Çom nazarlık demek olduğu gibi, ağaç ve çalı öbeklerini de ifade eder. Avlarda bu çalıların arkasında gizlenilir. Yine de Cömert ile sonradan bir benzeşime uğradığı öne sürülebilir. TCG GÃ¼r (S-334) TCG "Gür" (S-334), (İlk adı USS Chub (SS-329)) Balao sınıfı bir denizaltıdır. Chub, General Dynamics-Electric Boat Şirketi tarafından Groton, Connecticut'ta 16 Eylül 1943 tarihinde inşa edilmiştir. Türk Deniz Kuvvetleri tarafından TCG Gür (S-334) olarak yeniden adlandırılmıştır. Türk Donanması'nda 23.05.1948-12.12.1975 tarihleri arasında hizmet vermiştir. 28 Şubat 1976 tarihinden itibaren “TCG Sakarya (S-332)” ve “TCG Gür (S-334)”, “TCG Atılay (S-347)” ve “TCG Saldıray (S-348)"in yatak gemisi olarak kullanılmıştır. Görev bitiminin ardından ABD'ye geri dönmüş ve hurdaya çıkarılarak satılmıştır. TCG Sakarya (S-332) S-332 TCG Sakarya, (İlk adı USS Boarfish (SS-327)) Balao sınıfı bir denizaltıdır. Boarfish, İngilizce peri balığı anlamına gelir. Boarfish, General Dynamics-Electric Boat Şirketi tarafından Groton, Connecticut'ta 12 Ağustos 1943 tarihinde inşa edilmiştir. İnşa sürecinde New Jersey Senatörü Arthur Walsh'ın kızı Barbara Walsh tarafından sponsorluk yapılmıştır. Amerika Birleşik Devletleri Donanması tarafından II. Dünya Savaşı'ndaki başarıları sebebiyle hizmet madalyası kazanmıştır. 15 Kasım 1947'de Türk Donanması'na devredilmeden önce bakım için Mare Adası Donanma Tersanesi'ne gelmiştir. 21 Şubat 1948'de Mare Adası'ndan ayrılmış; San Diego (ABD), Panama, New London (Güney Afrika), Malta, Argostolion (Yunanistan) ve İzmir rotasını takip etmiştir. 23 Mayıs 1948'de hizmete alınmış ve Türk Deniz Kuvvetleri tarafından TCG Sakarya (S-332) olarak yeniden adlandırılmıştır. 23 Ağustos 1948'de resmi olarak kayıt altına alınarak hizmete başlamıştır. Türk Donanması'nda 23.08.1948-12.12.1975 tarihleri arasında hizmet vermiştir. Adını Sakarya Meydan Muharebesi'nden almıştır. 28 Şubat 1976 tarihinden itibaren “TCG Sakarya (S-332)” ve “TCG Gür (S-334)”, “TCG Atılay (S-347)” ve “TCG Saldıray (S-348)"in yatak gemisi olarak kullanılmıştır. Keystone jack Keystone jack, Keystone jak veya Keystone modül, bilişim sistemlerinde kullanılan bir zayıf akım sonlandırma elemanıdır. Çeşitli standartları bulunan keystone jacklar, bazı ülkelerde bilgisayar veya telefon data prizi olarak da adlandırılabilir. Keystone jacklar genelde esnek maddelerden yapılırlar. Dikdörtgen yapıdadırlar, ortalama boyutları yükseklik 16.mm, genişlik 14.5 mm 'dir. Kabloların sonlandırıldığı kısım taraklıdır ve iki bölümdür. Bu taraklı bölümlerin aralarında metalik dişler vardır. Kabloların iletken kısımları bu metalik dişler arasına girerek veri iletimi sağlarlar. Bazı keystone jacklar, dış kısımları metalik bir yapı ile kaplıdır. Bu yapı keystone jack'ın topraklamasıdır, yabancı sinyalleri veya parazitleri izole eder. Keystone jackların iç kısımlarında elektronik küçük bir devre bulunur ve bu devre sonlandırma taraklarından gelen verileri bağlı bulunduğu konnektöre taşır. Bu taraklı kısımda devre ayakları birbirine lehimlenerek bağlanmıştır. Keystone jackların iç kısmında RJ serisi konnektörlerin girişine uygun olarak 8 pin tel bulunur. Konnektör jack'a bağlandığı zaman konnektörün pinleri bu tellere basarak veri iletişimini sağlamış olurlar. Keystone jacklar T568A ve T568B standartlarına göre sonlandırılırlar. Taraklı yapının hemen yanında konnektörün nasıl sonlandırılacağına dair renk kodları yer almaktadır. UTP kablodaki renkler bu renk kodlarına göre keystone jack'a çakılarak sonlandırma yapılmış olur. Keystone jacklar Cat 3,Cat 5 Cat 6 ve Cat 7 standartlarına göre üretilirler. Cat3 standardı çoğunlukla düşük kapasiteli veri iletiminde (örnek:telefon) kullanılır. Cat 5,Cat 6 ve Cat 7 standartları ise yüksek kapasiteli veri geçişleri için kullanılırlar. (örnek:Bilgisayar,switch) Veri iletimlerinde yüksek performans sağlamak için keystone jack ile UTP kablonun aynı kategoride olması önemlidir. Tek başına kablonun veya keystone jack'ın kategori bazında üst standartta olması yeterli değildir. Keystone jacklar bilgisayar ve telefonun olduğu her yerde kullanılabilirler. Ağ sistem odalarının vazgeçilmez elemanlarından biridir. Bazı Patch paneller sıralı olarak yan yana monte edilmiş keystone jacklardan oluşabilir. Bazı ülkelerde birçok dişi fiş keystone jack olarak adlandırılmaktadır. Kategori 6 kablo Kategori 6 kablo veya Cat 6 kablo, gigabit hızında veri taşıyan bir UTP kablo türüdür. Cat 5 kablo ile karşılaştırıldığında daha yüksek veri geçişi sağlar ve yabancı sinyallerden daha az etkilenir. Cat 6 250mhz'e kadar yüksek performans sağlayabilir. Bununla birlikte veri akışının belirli bir kalitede olabilmesi için sistemde kullanılan diğer elemanlarında kablo gibi Cat6 standardında veya ona yakın olması gerekmektedir. Cat6 kablo 10BASE-T , 100BASE-TX (Hızlı Ethernet), 1000BASE-T / 1000BASE-TX (Gigabit Ethernet) ve 10GBASE-T (10-Gigabit Ethernet)için uygun bir standarttır. Cat 6 4 çift tellidir, dış kaplamasına göre kendi içerisinde değişkenlik gösterir. Birinci seri folyosuz bükümlü per yıldız şeklinde seperatör etrafında kablolanmıştır. Diğer seri polyester bant ve alüminyum folyo ile kaplanmış, kalaylı bakır saç örgü (blendaj) ile örtülmüş ve kılıflanmıştır. Kategori 5 kablo Kategori 5 kablo veya Cat 5 kablo, megabit hızında veri taşıyan bir UTP kablo türüdür. Cat 6 kablo ile karşılaştırıldığında daha düşük veri geçişi sağlar ve yabancı sinyallerden daha çok etkilenir. Ancak yoğun data trafiği kullanmayan işletmeler için ideal bir standarttır. Cat 5 100 MHz'e kadar yüksek performans sağlayabilir. Bununla birlikte veri akışının belirli bir kalitede olabilmesi için sistemde kullanılan diğer elemanlarında kablo gibi Cat 5 standardında veya üstünde olması gerekmektedir. Kategori 5 kablolarda 70 m'den sonra veri iletimi zayıflamaktadır. Cat 6 'ya göre tel kesiti daha ince ve yumuşaktır. Genelde 1,2,3 ve 6m uzunluğundaki Patch kablo'lar Cat 5 kablolardan yapılmaktadır. TCG II. İnönü (S-331) TCG "II. İnönü" (S-331), (İlk adı USS "Blueback" (SS-326)) Balao sınıfı bir denizaltıdır. Blueback, General Dynamics-Electric Boat Şirketi tarafından Groton, Connecticut'ta 29 Temmuz 1943 tarihinde inşa edilmiştir. Türk Deniz Kuvvetleri tarafından TCG II. İnönü (S-331) olarak yeniden adlandırılmıştır. Adını İkinci İnönü Muharebesi'nden alır. Türk Donanması'nda 23.05.1948-20.11.1973 tarihleri arasında hizmet vermiştir. Hizmet süresince sırasıyla D-2, S-18 ve S-331 numaralarını kullanmıştır. 1973'te aktif görevinin bitmesinin ardından adı "TCG Ceryan Botu-2 (Y-1241)" olarak değiştirilmiş ve 1975'e kadar diğer denizaltıların bataryalarının şarj edilmesinde kullanılmıştır. Almanya, S覺f覺r Y覺l覺 Almanya, Sıfır Yılı, 1948 İtalya yapımı dramatik Yeni Gerçekçi filmdir. İtalyanca özgün adı Germania Anno Zero olan ve Almanca çekilen filmin Almanya'daki adı ise Deutschland im Jahre Null'du. Film Türkiye'de ilk kez Mart 1966'da Türk Sinematek Derneği'nde gösterilmişti.. Filmin sonradan yapılan İtalyanca dublajlı bir versiyonu da yaygın olarak gösterilmiştir. Yeni Gerçekçilik sinema akımının öncü yönetmeni İtalyan Roberto Rossellini'nin 1948 yılında çektiği bu film, yönetmenin "Savaş Üçlemesi" nin son filmidir. Üçlemenin ilk filmi olan 1944 tarihli "Roma, Città Aperta" (Roma, Açık Şehir) İtalyan Yeni Gerçekçiliği akımını başlatan film olarak bilinir. Üçlemenin ikinci filmi olan "Paisa" (Hemşehri) ise 1946 tarihinde çekilmişti. Kendi yazdığı hikâyeden uyarladığı senaryonun da yazarı olan Rossellini'ye senaryoda yardımcı olan Sergio Amidei, üçlemenin diğer filmlerinde de vardı. II. Dünya Savaşı sonrası Almanyası'nın acı gerçeklerini, neredeyse yeryüzünden silinmiş bir kent olan Berlin'i ve burada hayatta kalmaya çalışanların dramını 12 yaşında bir çocuğun gözünden, karamsar ve duygusuz bir nesnellikle anlatan Rossellini, diğer yeni gerçekçi filmlerde olduğu gibi çekimlerini çoğunlukla amatör oyuncularla ve bombardımanın yıkıntılarının henüz kaldırılmadığı Berlin kentinin sokaklarında, bina enkazlarının arasında ve içlerinde gerçekleştirmiştir. Bu sinema akımının karakteristiklerinden olan serbest kamera hareketleri, doğal ışıklandırma ve doğal kurgu, doğaçlama oyunculuk vb. bu siyah beyaz filmde de görülmektedir. Filmin etkileyici müziğini Roberto Rossellini'ni kardeşi Renzo Rossellini bestelemiştir. İsviçre'de iki yıldır düzenlenmekte olan Locarno Uluslararası Film Festivali'nin büyük ödülü "Grand Prix", 1948'de Roberto Rossellini'ye verildi (Bu ödülün adı 1968'den sonra "Altın Leopar" olmuştur). Aralarında Rossellini'nin de bulunduğu filmin senaryo ekibi ise aynı yarışmada "En İyi Senaryo" ödülünü "La vie en rose" adlı Fransız filmiyle paylaştılar. Film 1948 yılında Berlin'de geçer. II. Dünya Savaşı yeni bitmiştir ve savaşın mağlubu olan Almanya'nın başkenti neredeyse yerle bir olmuştur. Sağlam tek bir yapının bile göze çarpmadığı bu kentte insanlar güçlükle hayatta kalmaya çalışırlar. Birkaç ailenin birden tek bir salaş daireyi paylaştığı yarısı yıkılmış apartmanlardan birinin tek göz odasına sığınmış 12 yaşlarında "Edmund" adında bir çocuk, hasta babası, ağabeyi ve ablasıyla birlikte yarı aç yarı tok yaşamaya çalışırlar. Annesi bombardımanlar sırasında ölmüş olan Edmund ailenin eve para getirebilen tek ferdidir. Babası yatalaktır, ağabeyi ise savaşın son yıllarında Naziler için çalışmış olduğu için korkusundan evde saklanmak zorundadır, zaten kimlik belgelerini de yok etmiştir, üstelik çalışmaktan da pek hoşlanmaz. Ablası geceleri kulüplerde işgal güçlerinin askerleriyle dans etme karşılığınde kendisine verilen ufak tefek yiyecek parçalarını ve sigaraları eve getirerek ailesiyle paylaşır. Hattâ bu yüzden çevresi tarafından fahişelik yapmakla suçlanır. Edmund'un yaşı küçük olduğu için bir çalışma karnesi edinemez, mezarlıklarda, şurada burada girdiği ufak tefek işlerden de bu nedenle hemen kovulur. Arabalardan dökülen kömürleri toplar, küçük komisyonlar karşılığında komşuların verdikleri eşyaları karaborsada satar. Bir keresinde de yolda ölmüş bir at leşinden bir parça et koparabilmek için toplanmış ahaliyle itişip kakışmak zorunda kalır, o da leşten kendisine düşen payı almak ister ama başaramaz. Eve çoğu gün tek lokma yiyecek girmez. Yatalak babasına birkaç günlüğüne hastaneye yatması için bir torpil bulunur. Aslında babanın hastaneden beklentisi iyi bir tedaviden çok oranın doğru dürüst yemekleridir. Ailesi doğru dürüst ilgilenemediği için başıboş kalan Edmund günlerini hattâ bazı gecelerini akranlarıyla sokaklarda geçirir. Karaborsa, dolandırıcılık, kapkaç ve fuhuş yaparak geçinen akranlarına takılır ama bu konuda onlar kadar becerikli değildir, üstelik zaman zaman da diğer çocuklarca dışlanır. Gittikçe yalnızlığa itilen Edmund harap kentte amaçsızca dolaşırken sokakta eski okul öğretmeni Bay Henning'e rastlar. Eski bir Nazi hayranı olduğu için iş bulamamış olan Henning, şimdilerde Nazilere ait hatıra eşyalarını işgal güçleri subaylarına karaborsada satarak geçinmektedir. Bu amaçla eski öğrencisi Edmund'u da işe alır, karşılığında ona para da verir. Bay Henning küçük erkek çocuklarına ilgi duyan bir pedofildir ve kaldığı evine getirdiği diğer çocuklar gibi Edmund'a da sarkıntılık eder, ancak kendi derdindeki Edmund olan bitenin farkında bile değildir. Babasının yatalak bir hasta olduğunu öğrenen Bay Henning'in, faşist inançları gereği "zayıfların, yaşlıların ve asalakların yaşamaya hakkı olmadığı" şeklindeki telkinlerini ciddiye alan Edmund, çayına zehir atarak babasının ölümüne neden olur. Amacı zaten çok yaşlı olan babasının acılarına son vermek ve ailesini bir yükten kurtarmaktır aslında. Öğretmeninin nasyonal sosyalist öğretisini ciddiye almıştır, çünkü savaştan önce o da Hitler Gençliği'nin inançlı bir neferi olarak yetiştirilmiştir. Bu nedenle cinayeti soğukkanlılıkla işlemiştir. Sonradan tekrar karşılaştığı Bay Henning'e babasını öldürdüğünü söyleyince korkan ve paniğe kapılan eski öğretmeni söylediklerini inkâr eder ve Edmund'u tartaklar. Yaptığından son derece pişmanlık duyan ve vicdan azabı çeken Edmund kendini sokaklara vurur. Şimdi kendini daha da yalnız hissetmektedir. Gerçekte çocukluğunu hiç yaşamamış olan Edmund harap kentin sokaklarında amaçsızca dolaşırken bir grup 'gerçek çocuk'la karşılaşır, onların oyunlarına katılmak ister fakat reddedilip dışlanınca kendini iyice boşlukta hisseder. Üst katlarına tırmandığı harap bir apartmandan kendini boşluğa bırakarak intihar eder. Film eleştirmeni Rekin Teksoy'a göre "Kaldırımda yatan cansız bedeni, bütün değerleri altüst eden Nazizm'in yol açtığı çöküşün "mahkeme ilâmıdır" sanki". "Almanya, Sıfır Yılı" 35 mm peliküle 1.37:1 çerçeve oranıyla ve üçlemenin diğer iki filmi gibi (aslında "Yeni Gerçekçi" sinema akımına dahil olan tüm filmler gibi) siyah beyaz çekilmiştir. Söz konusu sinema akımının karakteristiklerinden olan serbest kamera hareketleri, doğal setler, doğal ışıklandırma ve doğal kurgu, doğaçlama oyunculuk vb. bu filmde de görülmektedir. Diğer filmlerde olduğu gibi Roberto Rossellini yine profesyonel olmayan oyuncularla çalışmayı tercih etmiştir. Gerçekçilik duygusunu azaltmamak için İtalyan yönetmen kendisi Almanca bilmemesine rağmen filmi Alman oyuncularla ve Almanca çekmiştir. Filmin daha sonra İtalyanca dublajlı baskıları da yapılmıştır. Filmin çekimleri 1947 yılının yazında Berlin'de gerçek mekânlarda gerçekleştirilmiştir. Almanya'nın yenik çıktığı II. Dünya Savaşı sona ereli henüz bir yıl olmuş ve yerle bir olan III. Reich'ın başkentinin enkazı henüz kaldırılmamıştır. Roberto Rossellini, üçlemenin diğer filmlerinde olduğu gibi bu filmde de film setleri yerine gerçek mekânları kullanmayı tercih etmişti. Yönetmen içindeki 3,5 milyon insanın umutsuzca hayatta kalmaya çalıştığı harabe bir kentin portresini çizmeye çalışmıştır. içinde yaşadıkları şehirleri gibi birer enkaz haline gelmiş insanlar adeta durumlarını kanıksamışlardır, sanki içgüdüleriyle hayatta kalmaya çalışır gibidirler. Filmde hiçbir dinsel seremoni gösterilmez, insanlar onca çaresizliklerine rağmen dua etmez tanrıdan yardım istemezler. Filmde yalnızca bir kez yıkık bir kilise gösterilmiştir. Tavanı yok olmuş ve içeriden gökyüzünün görüldüğü bu Gotik mimarili kilisede tek başına bir din görevlisi org çalar, dışarı taşan dinsel temalı müziği sokakta sadece birkaç yaşlı insan durarak dinler. Film belgeseli andırır bir tarzı içinde barındırsa da bu etki diğer Yeni Gerçekçi filmler kadar belirgin değildir. Sadece nesnel olmayı amaçlayan film fazlaca bir ikincil tema içermez. Ders verir tarzda önermeler de yoktur. "Yeni Gerçekçilik" akımının diğer filmlerinin aksine "Almanya Sıfır Yılı"nda duygusallığa da fazlaca yer verilmemiştir. Savaşın acımasız ve sert yüzünü gözler önüne sererken bir yandan da masumiyetin parça parça oluşunu vurgulayan bu karamsar filmin kasvetli ve yürek parçalayıcı müziğini Roberto Rossellini'ni kardeşi Renzo Rossellini bestelemiştir. Sonuçta ortaya rahatsız edici, umutsuzluk aşılayan ve acıtıcı bir sinema çıkmıştır. Bir yazar bu filmi "fantezi ile gerçeğin birbirine geçtiği, Yeni Gerçekçi tarzda çekilmiş bir dehşet filmi" olarak nitelendirmişti. Filmin hemen başındaki ibareye göre Roberto Rossellini bu filmini 1946 yazında 9 yaşındayken peritonitten ölen oğlu Romano'ya ithaf etmiştir. Roberto Rossellini'nin "Savaş Üçlemesi" şu filmlerden oluşmaktadır: Kategori 4 kablo Kategori 4 kablo veya Cat 4 kablo, UTP kablo standartlarından biridir. ilk üretilen Cat 4 kablolar 4 telliydi daha sonra standart 8 telli Cat 4 kablolar üretilmeye başlanmıştır. Cat 4 kablolar 16Mbit'e kadar veri akışı sağlarlar. Maksimum veri geçiş hızı 20 mhz'dir. Çoğunlukla Token ring sistemlerinde kullanılmışlardır. Cat 5 üretilmeye başlandıktan sonra Cat 4 kabloların kullanımı git gide azalmıştır. Günümüzde sadece ses sinyallerinin iletiminde kullanılmaktadır. Kategori 1 kablo Kategori 1 kablo veya (Cat 1) kablo, bilişim sistemlerinde kullanılan ilk zayıf akım kablo standartlarından biridir. UTP kablo standartlarını tam olarak karşılayamamaktadır. Belirli standartta bir kesiti yoktu ve çoğunlukla analog ses iletiminde kullanılıyorlardı. Günümüzde üretilmemekle birlikte zil teli olarak kullanılan zayıf akım kabloları Cat 1 standartına benzemektedir. Kategori 2 kablo Kategori 2 kablo, ya da sadece Cat 2, Telekomünikasyon sisteminde kullanılan kablo standartlarından biridir. İlk üretildiği dönemlerde belirli bir standarda sahip olmasa da kesit olarak aynı ölçüsünü korumuştur. Cat 1 kabloya göre daha sağlam bir kablodur. UTP kablo standartlarını karşılayamayan kablolardan biridir. Token ring ağlarında kullanılmışlardır. Cat 2 kablolar 4mb veri geçişi sağlayabiliyorlardı. Hasaneyn, Gölcük Hasaneyn, Kocaeli ilinin Gölcük ilçesine bağlı bir mahalledir. Köy, 93 Harbi dolayısıyla, 1893 yılında, Artvin ilinden İzmit’e göç eden Gürcü muhâcirler tarafından kurulmuştur. Hasaniye diye de söylenir. Top sahası bölgesi ilin ve ilçemizin birçok futbol kulübünün idman yapmasına olanak tanır. Yine bu top sahası bölgesi yazları ilimizden, ilçemizden ve şehir dışından piknikçilerin uğrak yeridir. Kocaeli il merkezine 14, Gölcük ilçesine(merkez) 9 km uzaklıktadır. Anggun Anggun Cipta Sasmi (29 Nisan 1974, Cakarta), Endonez-Fransız şarkıcı. Şimdiye kadar 12 albüm yayımladı (5'i Endonezyaca 4'ü İngilizce ve Fransızca) Müzik kariyerine 12 yaşında başlayan şarkıcı Endonezya'da büyük başarılar elde etmiştir. 20 yaşındayken Avrupa'da yaşamayı tercih etti ve şu an Fransa'da yaşamaktadır. Azerbaycan'ın başkenti Bakü'de gerçekleştirilecek olan 2012 Eurovision Şarkı Yarışması'nda Fransa adına yarışacağı 29 Kasım 2011 tarihinde duyuruldu. Zhuanglar Zhuanglar veya Çuanglar (Zhuangca: Bouxcuengh; Çince: 壮族 Pinyin: Zhuàngzú), Günümüzde Çin'de resmî olarak tanınmış 56 etnik grubundan biri. Çin'de Guangxi ve Yunnan eyaletlerinin Vietnam sınırı yakınlarında yaşayan büyük bir etnik gruptur. 2000 yılı nüfus sayımında 16,187,163 Zhuang kaydedilmiştir. Nüfusun çoğunluğu Guangxi Zhuang Özerk Bölgesi, Yunnan eyaletinde Wenshan Zhuang Hmong Özerk İli ve Guangdong eyaletinde Lianshan Zhuang Yao Özerk İlçesi gibi bölgelerde yaşamaktadır. Zhuanglarca'nın bir kuzey lehçesi de Vietnam sınırı yakınlarındaki Longzhou ve Pingxiang yöresinde tahminen 700,000 kişi tarafından konuşulur. Zhuang öncelikle tarımsal bir kültürdür; günlük yaşamda da bunun etkisi görülür. Genelde tüm ev işleri kadına aittir. Ayrıca iplik eğirme ve dokumacılık da uğraşırlar. Erkekler çoğunlukla olan geleneksel giysilerini giyerler. Genç bekar kızlar parlak renkli Zhuang giysileri ile giyinirler. Evlenmiş kadınlar siyah renkli olan geleneksel giysilerini giyerler. Turgay Koyuncu Turgay Koyuncu (d. 17 Temmuz 1982, Kars), Türk futbolcudur. 1. Lig ekiplerinden İstanbul Güngörenspor'na forma giymektedir. Futbola Sarıyer başlayan Turgay Koyuncu, yaşı as takım için oynama seviyesine geldiğinde as takımla antrenmanlara çıkmaya başladı. Bir süre sonra lig karşılaşmaları için kadroya alınmaya başlandı ve böyle Sarıyer için ilk resmî karşılaşmasına 21 Mayıs 2000 tarihinde Diyarbakırspor'a karşı oynanan 3. Lig karşılaşmasında çıktı. As takımdaki ilk sezonunda sadece bir lig karşılaşmasında oynama fırsatı bulsa da bu oran ilerleyen sezonlarda yükseldi. Bunun üzerine 2002 yılında profesyonelliğe geçiş mukavelesi imzalayarak as takımda düzenli oynayan oyuncular arasına katıldı. Sarıyer'de 2006 yılına kadar oynadıktan sonra 2006-07 sezonunun başında Malatyaspor'a transfer oldu. Daha sonraki sezonlar Konya Şekerspor ve İskenderun Demir Çelikspor'da forma giydi. 2011-12 sezonunun yaz transfer döneminde 1. Lig ekiplerinden İstanbul Güngörenspor'a transfer oldu. Kurtlar Vadisi Pusu bölümleri listesi Bu maddede "Kurtlar Vadisi Pusu" dizisinin bölümleri yer almaktadır. Kategori 3 kablo Kategori 3 kablo veya Cat 3 kablo, UTP kablo standartlarından biridir. 16 MHz bant genişliğine sahip, güvenilir bir şekilde 10 Mbit / s veri taşımak için tasarlanmıştır. İlk başlarda Cat 3 UTP standartlarında kabul edilmiyordu. Çift bükümlü Cat 3 kablo üretimleri başladıktan sonra Electronic Industries Alliance ve Telekomünikasyon Endüstrisi Birliği bu kablo türünü UTP bakır kablo ailesinin bir standardı olarak kabul etmiştir. Cat 3 1990 yılların başından itibaren bilişim sistemlerinde Cat 5 üretilene kadar devamlı olarak kullanılmıştır. 2000'li yıllardan itibaren yerini Cat 5,Cat 5e,Cat 6,Cat 6a ve Cat 7'ye bırakan Cat 3 günümüzde gelişmiş ülkelerde sadece çift telli telefon sistemlerinde kullanılmaktadır. Cat 3 çift 4 telden oluştuğu için 10BASE-T Ethernet, Token ring , ya da ATM25 ağlarda kullanılabilir yapıdadır. Cat 3 nadiren 100BASE-T4 100 Mbit / s veri hızını desteklesede uzun vadede güvenilir bir veri akışı sağlamak mümkün değildir. Şikoey Kağan Şikoey Kağan (Geleneksel Çince: 射匱可汗 / 射匮可汗), 611 - 618 yılları arasında Batı Göktürk Kağanlığı'nı yöneten kağan. Apa Kağan'ın oğlu, İnal Kağan'ın kardeşi, kendisinden önceki kağan olan Çulo Kağan'ın amcasıdır. Barak (anlam ayrımı) Barak aşağıdaki anlamlara gelebilir: Hız kuralları Sürücülerin, kullandıkları araçların hızlarını, trafiğin durumu, trafik işaret levhaları ve kurallarına uydurmakla yükümlü oldukları, bu levhalara ve kurallara uyulmaması durumunda da belirli yaptırımlara bağlanmış olan kurallara hız kuralları denir. Hız kurallarına uyulmaması durumunda maddi yönde zararlar doğabileceği gibi ölüm,yaralanma gibi istenmeyen diğer sonuçlarda ortaya çıkabilir.Trafik kazalarının büyük bir kısmı sürücülerin hız kurallarını ihlal etmesi sebebiyle gerçekleşmektedir.Trafik kazalarının %94 lük oranla en önemli sebebi insandır ve bunun %27 sini sürücüler oluşturmaktadır.Türkiye'de gerçekleşen trafik kazalarının en önemli sebeplerinden biri sürücülerin hız sınırlarına uymaması ve aşırı hız yapmalarıdır. Hız kuralları yolların çeşitlerine göre farklılık gösterir. Sürücüler, yolun şekli, kullandıkları aracın türü ve yük durumu, trafiğin durumu, hava durumu ve görüş alanı gibi nedenlere bağlı olarak hızlarını ayarlamalıdır. Sürücüler: Trafikte araçların şehir içi ve şehir dışı yollar ile otoyollarda uymaları gereken hız kuralları Karayolları Trafik Kanunu ile belirtilmiştir.Türkiye'de araçların uyması gereken yasal azami hız sınırları aşağıdaki gibidir. Zorunlu haller dışında şehirlerarası karayolunu kullanan motorlu araçlarda, araç cinsi gözetilmeksizin asgari hız sınırı 15 km'dir. Araçlara römork veya yarı römork takıldığında azami hız sınırından saatte 10 km. düşülmesi gerekir. Tehlikeli madde taşımaya mahsus olup, boş olarak trafiğe çıkarılan araçlar, kendi sınıflarına giren araçlara ait hızla sürülebilirler. Servis (ayak- freni bozuk olan araçları çeken araçlar, saatte 15 km'den fazla hızla sürülemezler.Geçme sırasında geçme kuralının zorunlu tuttuğu şartlar sebebiyle aynı cins taşıtlar için öngörülen hız sınırları aşılabilir.İçişleri Bakanlığı, Bayındırlık ve İskan Bakanlığı'nın görüşünü alarak otoyollarda otomobiller için hız sınırını 20 km/s arttırmaya yetkilidir. Azami ve asgari hız sınırlarını belirten işaret levhaları gerekli görülen yerlere ilgili kuruluşlar aracılığıyla konulur. Kanun tarafından yetki verilen kuruluşlar tarafından yönetmelikte düzenlenen hız sınırları yol ve trafik durumuna göre azaltılabilir veya çoğaltılabilir. Bu hallerde durum trafik işaretleri ile belirtilir ve uygun vasıtalarla duyurulur. Otoyola sahip Avrupa ülkelerinin birçoğunda hız limiti saatte 110 km ile 130 km arasında değişmektedir. Yolların durumuna göre bazen sınırsız da olabilir. Hız sınırlarını % 30'dan fazla aşan sürücülerden, suçun işlendiği tarihten geriye doğru 1 yıl içerisinde aynı kuralı 5 defa ihlal ettiği tespit edilenlerin sürücü belgeleri 1 yıl süre ile geri alınır. Bu süre süre sonunda psiko-teknik değerlendirmeden ve psikiyatri uzmanının muayenesinden geçilerek sürücü belgesi almasına mani olmadığı anlaşılanların belgeleri iade edilir.Hız sınırlarının aşılıp aşılmadığını, tespit etmekte kullanılan cihazların yerini tespit veya cihazları bulunduranlar hafif para cezası ve 4 aydan 6 aya kadar hafif hapis cezası ile cezalandırılar, cihazlarına el konulur. Karayolları Trafik Kanununun 52. maddesinde sürücülerin uymaları gereken hız kuralları belirtilmiştir: Araç sürücülerinin AraÃ§ muayenesi Araç muayenesi, trafikteki motorlu araçların teknik şartlara uyup uymadığının tespit edilebilmesi için belli zaman aralıklarında yapılır. Muayenenin bu zaman aralıklarında yaptırılması zorunludur. Ancak bazı özel durumlarda muayene zamanı gelmeden önce de özel muayene yapılır. Buna örnek olarak ise; kazaya karışması sonucu yetkili zabıtaca muayenesi gerekli görülen araçlar verilebilir. Muayene zamanı gelmiş ancak yaptırılmamış araçların tespiti halinde para cezası uygulanır. Araç trafikten men edilir ve en yakın muayene istasyonuna gönderilir. Kategori 7 kablo Kategori 7 kablo veya Cat 7 kablo, gigabit hızında veri taşıyan bir kablo türüdür. ISO / IEC 11801 standardı ile ilk defa 2002 yılında üretilen kategori 7(sınıf F) kablo Cat 6 ve Cat 6a'ya göre daha fazla bant genişliği ve daha yüksek veri akışı sağlar. Cat 7 kablonun parazitlerden etkilenmemesi için koruma kılıfı diğer kablo kategorilerine göre daha kalın ve fazladır, bu nedenle Cat 7 kablo sert ve kesit olarak diğer bütün UTP kablolardan daha kalındır. Cat 7 kablo 10 gigabit veri transfer hızına ve 600-900 mhz arası bant genişliğine sahiptir. Cat 7 kabloda her kablo çifti metal folyo ile kaplanmıştır. Plastik muhafazadan önce de koaksiyel kablo tarzı sarma ile bütün perler örtülmüş bu sayede minumum veri hız kaybı sağlanmıştır. Bu sebepten dolayı STP kablo olarak adlandırılmaktadır. Cat 7 kendisinden önce kullanılan UTP kablo türlerine göre elektromanyetik dalgalardan en az etkilenen kablodur. Kablo çiftlerinin üzerindeki metalik yapı aynı zamanda kabloyu topraklamaktadır, Bu sayede kablo fazla elektrik yüklerinden korunmaktadır. Cat 7 kablonun belirlenen standartlardaki performansını gösterebilmesi için metal zırhlı RJ45 jack ile kullanılması gereklidir. Metal zırhlı RJ 45 konnektör Cat 7 kabloyu bilgisayar ethernet kartından ethernet priz ve switch'e kadar kesintiye uğramadan topraklamış olur. Cat 7 4 çift telden oluşur. İletkenler kendi yalıtkanının dışında polyester bant ve alüminyum folyo ile kaplanmış, kalaylı bakır saç örgü ile örtülmüş ve kılıflanmıştır. Trafik Tescil İşlemleri Arap sümbülü Arap sümbülü ("Muscari"), Hyacinthaceae (sümbülgiller) familyasından bataklık alanlar ve tarlalarda yaşayan soğanlı ve otsu bitki cinsi. Dağ sümbülü, misk sümbülü, üzüm sümbülü gibi adlarlada bilinmektedir. Anavatanının Akdeniz, Kuzey Afrika, Güney Afrika ve Güneydoğu ve Orta Asya ülkeleri (Türkiye, Yunanistan'da dahil) olduğu sanılmaktadır. Çiçeğin boyu 35 cm'ye kadar olabilir. Genelde şubat-mayıs aylarında çiçek açarlar. Çiçek açıp, tohum verdikten sonra üst kısmı ölen bitkinin alt kısmı her bahar ayında tekrar filizlenip çiçek açar. Çiçekleri türüne göre mavi renk başta olmak üzere beyaz, sarı, soluk pembe renklerde olabilir. Bazı türleri kokulu iken bazı türleri kokusuzdur. Gruplar hâlinde bulunurlar. 20-40 çiçek tek bir salkımda toplanır. Bu bitkinin çiçekleri çok miktarda balözü salgıladığından arılar için çok değerlidirler. "World Checklist of Selected Plant Families" adlı türler ansiklopedisinde 42 türü olduğundan bahsedilmektedir Bazı türleri benzerlikleri nedeniyle birbiri ile karıştırılmaktadır.Bununla birlikte "M. racemosum" türü için kimi halde "M. neglectum" "M. muscarimi"ya da "M. moschatum" adı kullanılmakla gerçekteki adı "M. racemosum"dur. Kategori 7a kablo Kategori 7a veya Cat 7 (Kategori 7 Augmented) 1000 MHz bant genişliği sağlayan, Kablo TV (862 MHz) dahil olmak üzere çoklu uygulamalar için uygun frekansa sahip UTP kablo türlerinden biridir. Simülasyon sonuçları 50-100 metre arasındaki Cat 7a kablonun 40 Gigabit Ethernet veri akışını sağladığını göstermiştir. 2007 yılında, Pennsylvania Eyalet Üniversitesi araştırmacıları, 32 nm veya 22 nm devreleri için 100 metre Cat 7a'nın 100 Gigabit Ethernet için yeterli olduğunu öngörmüşlerdir. Cat 7a yüksek hızda veri geçiren diğer standart kablolar gibi 4 çift tellidir, Cat 7 gibi polyester bant ve alüminyum folyo ile kaplanmış, kalaylı bakır saç örgü ile örtülmüş ve kılıflanmıştır. Ceset Ceset veya naaş, ölü bir insanın bedeni. Aynı anlama gelen kadavra sözcüğü genelde tıbbî anlamda kullanılır. Cenâze töreni için hazırlanmış cesede cenâze denir. "Hayvan ölüsü" anlamındaki "leş" sözcüğü, bazen -özellikle olumsuz konotasyon ile- insan cesedi anlamında da kullanılır. Ayrıca tıbbî amaçlarla kullanılan hayvan ölüleri için de "kadavra" sözcüğü kullanılabilir. "Naaş" sözcüğü özellikle törenlerde tercih edilir. İslamî cenaze törenlerinde "naaş" sözcüğünün yanı sıra "rahmetli" sözcüğü de kullanılır. Arapça kökenli "rahmetli" kelimesi, "Allah'ın rahmetine kavuşmuş, bağışlanmış" anlamına gelir. Rahmetli kelimesi bu anlamda sadece ölünün bedenini değil, ahirete gittiğine inanılan ruhunu da kasteder ve ölü gömüldükten uzun yıllar sonra da kullanılır. Kadavra kelimesi Türkçeye, İtalyanca "cadavere" sözcüğünden geçmiştir; ceset ve naaş kelimeleri ise Arapça kökenlidir. Cenaze Cenaze sözcüğü ile şunlardan biri kastedilmiş olabilir: Bayındır Han Bayındır Han - Türk söylencelerinde adı geçen efsanevi kağan. Bayundur Han olarak da bilinir. Korkut Ata (Dede Korkut) öykülerinde Han’lar Han’ı olarak tanımlanır. Bayındır Han hükmettiği halka her sene büyük şölen düzenler, yiyecek ve içecek yağma ettirir. İsminin anlamına bakıldığında Ülkeyi dirlik ve düzen içinde tutan, geliştiren, uygarlığı yayan bir kişi olduğu ve bu ismin belki de bir unvan olarak verildiği akla gelmektedir. (Bay) kökünden türemiştir. Memleketler inşa eden demektir. İmar etmek, bakıp güzelleştirmek anlamını taşır. Moğolcada Bayı/Bayıh fiili olmak ve bir yerde bulunmak, Mançuca Ba sözcüğü yer manasına gelir. TIA/EIA-568 TIA/EIA-568 Telekomünikasyon Endüstrisi Derneği tarafından belirlenen bir UTP kablo sonlandırma standardıdır. TIA/EIA-568A'nın yerini almıştır. TIA/EIA-568-B standartları ilk olarak 2001 yılında yayımlanmıştır. T 568 A standardı uluslararası bir UTP kablo sonlandırma standardıdır. Genel olarak T 568 B standardı T 568 A'ya göre daha fazla tercih edilir. Bir ucu T 568 A diğer ucu T 568 B standardına göre sonlandırılan bir UTP kabloya Cross (Kros Kablo) adı verilir. Sözü edilen Cross kablolar switchler arasında veri aktarımı için kullanılır. T 568 A Standardı aşağıdaki renk sıralaması ile oluşur: Bu sıralamada Mavi ve Mavi Beyaz Telefon iletişimi için Kahverengi Beyaz ve Kahverengi yedek, diğer renkler ise network için kullanılır. T 568 B, Uluslararası UTP kablo sonlandırma standardıdır. 4 Çiftli olan standart bir UTP kabloda T 568 B standardına göre sonlandırma aşağıdaki renk sıralamasına göre yapılır: T 568 Standardı RJ 45 adı 8P 8C özelliklerine sahip konnektörlerde uygulanır. Bu standartta: Turuncu Beyaz, Turuncu, Yeşil Beyaz, Yeşil renkler data iletimi için, Mavi ve Mavi Beyaz renkler telefon iletişimi için Kahverengi Beyaz ve Kahverengi renkler ise yedek olarak kullanılır. Bayrım Ana Bayrım Ana, Türk mitolojisinde, özellikle de Kafkas Türklerinde Meryem Ana. “Bayrım Biyçe” olarak da adlandırılır. (Biyçe, Kafkaslarda Prenses demektir.) Bayrım kavramı ilk önceleri kadın evliya ve hatta daha geniş olarak “Pir” anlamına gelirken, sonraları Karaçay ve Balkar bölgesinde Meryem Ana’yı nitelemekte kullanılmıştır. Yarı Tanrıça konumundadır. Bazen Kadın ve Çocuk Tanrıçası olarak da görünür. Nartlarda Umay Biyçe ve Bayrım Biyçe üzerine kurulu ikili Tanrıça kültü oluşturulmuştur. Umay Biyçe, Türklerin Ana Tanrıçası Umay Hanım’dan başkası değildir ve onun tüm özelliklerini taşır. Bayrım Ana (Meryem Ana) ise Hıristiyanlığın etkisiyle gelmiştir. Moğolların Alankova Hanımı ile benzer bir biçimde erkek eli değmeden gebe kalmıştır. Alankova ayışığından gebe kalmış, Meryem Ana’nın ise Baş Meleğin Tanrı’dan aldığı emirle kendisine verdiği mucize (rahmine koyduğu ruh) sonucu, babasız olarak çocuğu olmuştur. Meryem ismi İbranice Miriam, Arapça Meryem sözcüklerinden dilimize geçmiştir. Bayrım Öy, Bayrım Ana’dan dilek dilenen yer, Bayrım Gün ise kendisinden dilek dilenen gündür ve bazen Cuma gününe bu ad verilir. Bayrım Ay ise Nevruz yani Mart ayıdır. Türk inanç sisteminde mitolojik varlıkların adlarında kutsallık içeriğini bildiren bir sözcük ve köktür. Örneğin Ülgen ve onun oğulları gibi, en ulu ilâhî varlıkların ve en güçlü şamanların adlarıyla birlikte yer alır. Veya "Bay Terek" (Bay Kayın) adı verilen hayat ağacının adında da kullanılır. Bayram sözcüğü ve benzeri bir anlam taşıyan Bay-gün yine bu kavramla alakalıdır. Moğolcada "Boyan", "Bayan", "Buyan" ve "Poyan" gibi kişi adlarının içerisinde de korunmuştur. Bay/Pay/May kökü. anlam itibarıyla efsun, büyü, dua ve kurban, şölen, bayram ve benzeri anlayışlarla bağlılık içerir. Anadolu Türkçesinde "bağı" sözü, efsuncu, büyücü anlamında kullanılır. Altaylarda, "baylu" sözü, dokunulmaz, kutsal ve yasak anlamına gelir. Slav dillerine bu kökten geçen bazı kelimeler vardır. Örneğin Sırp-Hırvatça'da kullanılan, "Bayati" (büyülemek, efsunlamak, fala bakmak) gibi... (Bay) kökünden türemiştir. Kutluluk anlamı vardır. Bayram kelimesiyle kökteştir. TIA/EIA-568A TIA/EIA-568A (T568A) Telekomünikasyon Endüstrisi Derneği tarafından belirlenen bir UTP kablo sonlandırma standartlarından biridir. TIA/EIA-568-A ilk kullanılan UTP kablo sonlandırma standardıydı. Günümüzde çok tercih edilmemektedir ve yerini TIA/EIA-568'ya bırakmıştır. Çoğunlukla cross kablo üretiminde T568B'nin tersi olduğu için kullanılmaktadır. Bedik Bedik - Türk ve Tatar halk inacında Eğlence Cini. Türk mitolojisinde en ilginç hikâyeye sahip olan varlıklardan birisidir. İlk başlarda kötü bir ruh olduğu halde, insanlara ve hayvanlara zarar verdiği için evlerden kovulmak istenmiştir. Bunun içinde kendisi adına törenler düzenlenmiş ve törenler yavaş yavaş eğlenceli bir hal alınca Bedik de eğlenmeye başlamıştır. Törenlerde kendisinden gitmesi rica edilir, bunun için uyaklı dualar okunur. Hatta laf anlamazsa tehdit ve hakarete başvurulur. Sırtkan, sinir bozucu bir varlık olarak anlatılır. (Bed/Bet) kökünden türemiştir. Yüz ve görüntü anlamlarını içerir. Eski Türkçe Bedük sözcüğü büyük anlamına gelir. Bekenbey Bekenbey - Türk mitolojisinde Adalet Tanrısı. Yeryüzünde adaleti sağlar. Adil insanları korur. Yarganlar (yargıçlar) doğru kararlar verebilmek için kendisinden yardım isterler. Elinde sivri dişleri olan büyük bir topuzu vardır. Bu topuzla adaleti çiğneyenleri cezalandırır. Adalet toplumun en önemli unsurlarından biridir ve Türk tarihinde kağanları, padişahları hiç korkmadan adilce yargılayan, hatta cezalar veren yargıçların bulunduğu anlatılır. Osmanlı tarihiyle ilgili olarak anlatılan bir kıssada, bir sultanı yargılayan yargıcın “Verdiğim cezayı kabul etmeseydi bununla kafana vuracaktım” diyerek arkasında sakladığı topuzunu göstermesi de konuyla ilgili olabilir. Topuz, adaleti simgeleyen bir nesnedir. Fakat bu adaleti tesis etmek için gerektiğinde zor kullanılcağını vurgular. Adalet arzusu insanın var olduğu her yerde mevcuttur ve insanoğlunun düzen isteğiyle, hakkı yenildiğinde hissettiği öç alma duygusunun varlığı nedeniyle ortaya çıkmıştır. (Bek) kökünden türemiştir. Sağlamlık, doğruluk, beklemek, korumak, güç anlamlarını içerir. Bekinmek, inat etmek, direnmek demektir. Eski Türkçede Beken/Biken/Begen/Pigen/Beyen ve Moğolcada Bah/Baha/Baka kelimeleri istek, yargı, umut gibi manaları ihtiva eder. Belen HanÄ±m Belen Hanım - Türk mitolojisinde Yolculuk Tanrıçası. Pelen Ana olarak da tanınır. Yolcuları korur. Yolların güvenliğini sağlar. Yolculuk yapanlar kendisine yakarırlar. Yolculara zarar veren haydutları cezalandırır. Yolda belde kalmak deyimi, sözcüğün konuyla olan bağlantısını açıkça ifade etmektedir. Bu ruhu memnun etmek için Çalama yapılır, yani kutsal ağaçlara saçılar verilir, bez bağlanır. Uzun yola çıkacak olan oba onun ismini anarak ateşlere saçı yapar, adakta bulunurlar. (Bel) kökünden türemiştir. Bel sözcüğü patika, yol, geçit demektir. Bel kökü işaret ve nişan anlamları da içerir. Moğolca ve Kırgızcada hazır olma anlamı bulunur. Tunguz ve Mançu dillerinde ise yardım etmek içeriğine sahiptir. Hope Solo Hope Amelia Solo (d. 30 Temmuz 1981, Richland, Washington), Amerikalı kadın millî futbolcudur. En son 2011 yılında ABD'de magicJack takımının formasını giymiştir. Federasyon, 2011 sezonu sonunda takımın satışını iptal edince takımdaki diğer futbolcularla birlikte serbest kalmıştır. Solo, hala ABD kadın millî futbol takımının birinci kalecisidir. Solo, Washington eyaletinin Tri-Cities şehrinde futbola başladı. Lisedeyken, Richland High School okul takımında forvet olarak oynadı. 1996-1998 yılları arasında toplam 109 gol atan Solo, takımının üç yıl üst üste lig şampiyonluğu ve bir eyalet şampiyonluğu kazanmasını sağladı. Parade dergisi tarafından iki kez "All-American" seçildi. Solo, Washington Ünivesitesi'nde kaleci pozisyonuna geçti. Okul takımında tüm zamanların en çok kurtarış yapan ve en az gol yiyen kalecisi unvanlarını aldı. Bu süre içinde dört kez "All-Pac10" ve üç kez de NSCAA tarafından "All-American" seçildi. Kolej takımı kariyerinin ardından Solo, 2003'te WUSA takımı Philadelphia Charge tarafından draft edildi. 2004'te İsveç Premier Ligi'nde Göteborg kulübü Kopparbergs/Göteborg FC ile 19 maça çıktı. 2005 yılındaysa Olympique Lyonnais Kadın takımıyla Fransa Birinci Ligi'nde mücadele etti. 16 Eylül 2008'de Amerikan Ligi WPS takımı Saint Louis Athletica tarafından draft edilen üç oyuncudan biri oldu. Nisan 2009'da başlayan ligin ilk 4 maçında kalesinde 6 gol gören Solo, sonraki 13 maçta sadece 8 gol yedi ve 8 maçı gol yemeden bitirmeyi başardı. 2009 yılında WPS Yılın Kalecisi seçildi. Mayıs 2010'da Saint Louis Athletica ligden çekildi ve Solo, St. Louis'den iki takım arkadaşıyla birlikte bir başka WPS takımı Atlanta Beat ile sözleşme imzaladı. Daha önce giydiği 1 numaralı forma boşta olmadığı için 78 numaralı formayı seçti. Solo'nun sosyal paylaşım sitesi Twitter'da Boston Breakers taraftarlarını saldırgan tezahüratlar ve ırkçılıkla suçlayan yorumları tartışmalara neden oldu. Daha sonraki Washington Freedom karşılaşmasındaki 1-0 yenilgilerinden sonra hakemleri ve ligi sorgulayan tweetler yazdı. Bu yazıların karşılığında 2,500$ para ve bir maç oynamama cezası aldı. Sezon sonunda Solo, 22 Eylül'de sağ omzundan ameliyat edildi. 2011 WPS sezonu öncesi ligin yeni takımı magicJack ile anlaştı. Fakat sezon sonunda takımın satışına onay verilmemesi üzerine serbest kaldı. Solo, 2000 yılında ABD millî takımına alınmadan önce genç takım seviyelerinde oynadı. Millî takımla ilk maçına Nisan ayında 8-0 kazanılan İzlanda karşılaşmasında çıktı. 2004 Yaz Olimpiyatları'nda yedek kaleci olarak Olimpik millî takım kadrosuna alındı. 2005 yılında takımın birinci kalecisi oldu. 1,054 dakikalık bir gol yememe serisi yakaladı. Seri, Algarve şehrinde düzenlenen Algarve Kupası'nda 4-1 kazandıkları Fransa maçıyla bozuldu. Solo, 2007 FIFA Kadınlar Dünya Kupası'nda ABD'nin birinci kalecisiydi. İlk maçta kalesinde iki gol görmesine rağmen sonraki iki grup maçı ve çeyrek finalde İngiltere maçında gol yemedi. Yarı finalde teknik direktör Greg Ryan, Solo'yu yedek bırakırken kaleyi Brezilya'ya karşı birçok tecrübeleri olan fakat 3 aydır hiçbir maça çıkmamış 36 yaşındaki kaleci Briana Scurry'ye verdi. ABD, ilk yarı sonunda orta saha oyuncusu Shannon Boxx'un ikinci sarı kartını görerek atıldığı maçı 4-0 kaybederek elenirken 51 maçlık mağlubiyet almama serisi de bozulmuş oldu. Maç sonrası yapılan röportajda belirgin bir şekilde üzgün olan Solo, Ryan'ın kararını eleştirdi: "Karar yanlıştı ve bence bu oyundan anlayan herkes bunu biliyordu. O topları kurtaracağıma dair hiçbir şüphem yoktu. Asıl mesele ise, artık yıl 2004 değil. Artık 2007'deyiz ve bence insanlar bugünde yaşamlı. Geçmişteki büyük maçları düşünerek yaşayamazsınız. Üç yıl önceki olimpiyatlarda kimin altın madalya almış olduğu önemli değil. Bence önemli olan bugündür." Solo, ertesi gün amacının bu olmadığını belirterek özür dilemek için bir açıklama yapsa da birçok kişi bu yorumları Scurry'nin performansına bir eleştiri olarak gördü. 29 Eylül 2007'de teknik direktör Greg Ryan, Solo'nun Norveç ile oynanacak üçüncülük maçında takımda olmayacağını açıkladı. Takım kaptanı Kristine Lilly ise kararın tüm takımın kararı olduğunu belirtti. ABD, bu maçta Norveç'i 4-1 yenerek üçüncü oldu. Solo, millî takımın Dünya Kupası sonrası turu için açıklanan kadroya dahil edildi. Fakat, Meksika ile oynanan ilk maç öncesi yapılan antrenmanlara katılmadı. Federasyonla yaptığı sözleşmede Dünya Kupası kadrosunda olan herkesin tur boyunca yapılan maçlarda oynama hakkı olduğu belirtilmiş olsa da, yapılan üç maçta da yer almadı. Kaleye ilk ve üçüncü maçlarda Briana Scurry, ikinci maçta ise Nicole Barnhart geçti. Üçüncü maçın ardından ABD Kadın millî takımı 2007 sezonunu kapattı. Teknik direktör Ryan, sözleşmesinin yenilenmemesi üzerine Aralık 2007'de takımdan ayrıldı. Takım, Ocak 2008'de 2008 Yaz Olimpiyatları'na hazırlanmak için yeniden toplandı. 23 Haziran 2008'de, Solo'nun 2008 Yaz Olimpiyatları'nda takımın birinci kalecisi olacağı açıklandı. 2004 Yaz Olimpiyatları'nda birinci kaleci olan Brianna Scurry ise ikinci kaleci oldu. 21 Ağustos'ta ABD millî takımı, finalde Brezilya'yı uzatmalarda 1-0 yenerek altın madalyanın sahibi oldu. Bu galibiyete uzatma dakikalarında yaptığı üst üste kurtarışlarla Solo'nun büyük katkısı oldu. Omzundan geçirdiği sakatlıktan dolayı eleme maçlarının çoğunda görev alamayan Solo, 2011 FIFA Kadınlar Dünya Kupası kadrosuna çağrıldı. C grubunda Kuzey Kore ve Kolombiya ile oynanan maçlarda kalesinde gol görmeyen Solo, üçüncü maçta İsveç'ten 2 gol yedi ve takım maçı 2-1 kaybederek grubu 2. sırada bitirdi. Bunun sonucu olarak takım çeyrek finalde yine Brezilya ile eşleşti. Brezilya ile oynanan çeyrek final karşılaşması, Amerikalı forvet Abby Wambach'ın uzatmaların son dakikasında attığı golle 2-2 biterek penaltılara kaldı. Solo, Brezilya'nın üçüncü penaltı atışını kurtararak takımını yarı finale taşıdı. Çeyrek finaldeki zaferin ardından Solo, takımın ortaya koyduğu performans ve ruh ile ilgili yaptığı açıklamada; "Uzatma dakikalarında bir kişi eksik ve bir gol farkla geride olduğumuzda bile, bir şeyler olacağını hissedebiliyordunuz. Takım savaşmaya devam etti. Bu öğrenilen bir şey değil. Bu bir duygu ve biz bu duyguyla oynuyoruz." dedi. Solo, yarı finalde Fransa'yı 3-1 yendikleri maçta 100. kez millî olarak bu unvanı elde eden Amerikalı 27. kadın futbolcu ve 2. kaleci oldu. Finale çıktıkları maçın ardından yapılan röportajında, "Şimdiye kadar olan zorlu bir yoldu. Kolay olmadı fakat olmayı beklediğimiz yerdeyiz. Buraya kadar geldik ve umarım gerisini de getiririz." dedi." Final maçında ABD, Japonya karşısında iki kez öne geçtiği ve 2-2 biten maçın sonundaki seri penaltıları 3-1 kaybetti. Solo, maç sonunda Japonya'ya takdir ve tebrik ettiğini söyledi. Solo, turnuva sonra en iyi kaleci seçilerek "Altın Eldiven" ödülünü ve üçüncü en iyi oyuncu seçilerek "Bronz Top" ödülünü aldı. Ayrıca turnuvanın "All-star" takımına da seçildi. Solo, Amerika Birleşik Devletleri'nde yayınlanan TV yarışma programı "Dancing with the Stars"'ın 13. sezonuna katıldı. Partneri Maksim Chmerkovskiy ve Solo, yarışmanın yarı finalinde elendi. 2011 yılında ESPN'nin "The Body Issue" isimli dergisine çıplak poz verdi. Bergü Bergü - Türk halk inanışında Vahiy veya İlham anlamına gelir. Esin almak demektir. Bergi veya Vergi de denir. Sıradışı yetenekler edinmek, tanrı vergisi özellikler kazanmak demektir. Bazen kutsal rüya manasında da kullanılır. Ruhun hareketli kısmının bedenden ayrılarak soyut diyarlara yolculuk yapmasıdır. Bir ozanın, üç bade içtiği rüyayı görmesidir. Bu rüyada ozanın ağzından ve burnundan köpük gelir, kan boşalır. Kendisine üç bade (kadeh) verilir. İlk badeyi bir yudumda içer ve “Yaradan aşkına!” der. İkinciyi iki yudumda içerken “Yalvaç aşkına!” diye seslenir. Üçüncüyü “Yar aşkına!” diyerek üç yudumda içer. Kendisine bulacağı sevgilisinin adı söylenir. Uyandığında ağzından ve burnundan gerçekten kan gelmektedir. Bağlamasını veya kopuzunu eline alır ve doğaçlama çalıp söyler. Bu yeteneği o rüyayla birlikte kazanmıştır. Yollara düşer ve sevgilisini aramaya başlar. Çoğu zaman da hiç bulamaz. Rüyada içilen aslında bir ışık şarabıdır. Bazen bu şarap Hızır tarafından verilir. Yeniden oluşumu ve erişmeyi simgeler. Yeni bir ad alır. Bu ad ozanlarda mahlastır. Ruhlar alemiyle bağlantı kurulabilir. Mekan ve zamanın sınırlarına ulaşılabilir hatta dışına çıkılabilir. Bazen görülen bu rüyanın ardından odada misk kokusu duyulur. Bazen şaman olacak kişi, o an gelene kadar hastalanır. Hızır’ı rüyada görmek de bu kavram ile bağlantılıdır. Vahiy veya ilham kavramını da içerir. Ancak vahiy yalvaçlara özgü bir durum olarak algılansa da, İslam terminolojisinde bazen Tanrısal bir haber olarak da geçer. Örneğin Kuran-ı Kerim’deki Balarısı (Nahl) suresinde, Tanrının balarısına vahyettiği söylenir. Şamanlara "Tanrı Vergisi" verilmesi aşk destanlarında, "Buta" vermek şeklinde kullanılır. Âşığın, uykusunda verilen "Buta"nın etklsiyle, toprağa yattıktan sonra hastalanması, kendinden geçmesi ve ağzının köpürmesi, uyandığında ise saz çalıp türkü söylemesi şamanizmle paraleldir. "Buta", çoğu zaman destanlardaki âşığa ışık şarabı şeklinde içirilir. "Buta"yı veren Hızırdır. Âşığın göğsünü yakan bu bâde, onun yeniden oluşmasının sembolü olup normal bir insanın, hak âşığı katına yükselmesini temsil eder. Kutsal rüya anlamında Buta tabiri de kullanılır fakat sözcüğün Sanskritçe (Eski Hintçe) olma ihtimali yüksektir. Buta daha sonra Bade ile karşılanmıştır. Tanrısal esin veya vahiy değişik adlarla pek çok dinde yer alır. aynı zamanda özellikle Azeri kültüründe özel bir tür nakışı veya işlemeyi ifade eder ki, yine burada da ruhsal esin sembolize edilir. Yoru, Türk halk inancında rüya tabiri demektir. Özellikle rüyalardan sonuç çıkarma yeteneğidir. Yur ve Moğollarda Yor olarak da söylenir. Tanrı Vergisi yeteneklerin en önemlilerindendir. Yormak fiili bu anlamda kullanılır. Yorçu ve Yoruçu kahin anlamına gelmektedir. Rüya yorumları pek çok kültürde olduğu gibi Türklerde de her zaman ilgi odağı olmuştur. Günümüzde modern psikoloji dahi insan bilinçaltına inmenin yollarından birisi olarak rüya çözümlemelerine başvurur. Ancak rüya yorumculuğu ile bu psikanaliz tekniği elbetteki birbirinden farklı şeylerdir. İslamiyette rüya yorumlamanın Allah vergisi bir yetenek olduğuna ve bunun en yetkin örneklerinin de Yusuf’da görüldüğüne inanılır. Rüya yorumlama ve kehanet yeryüzündeki ister ilkel, ister çağdaş tüm toplumlarda bir biçimde mevcuttur. Sözcük; yormak, yorumlamak fiillerinden türemiştir. Yorulmak (bitkinleşmek) anlamıyla da mecazen veya uzaktan bağlantılıdır, bu anlam kehanetin yoruculuğunu ve zorluğunu vurgular. Tüşimel, rüya tabircisi demektir. Rüyaları yorumlayan kişidir. Rüya yorumlayanların en önde geleni Yusuf peygamberdir. Tüşimel, Rüyalardaki bazı işaretlere dayanarak geleceğe dair çıkarımlarda bulunur. Tüş (düş) rüya demektir. Eski Türkçe Tus, Eski Moğolca Tüs, Eski Tunguzca Tis kökü yardım etmek manasını barındırır. (Ber/Ver) kökünden türemiştir. Vermek fiili ile kökteştir Yetenek ve sıra dışı özellikler için kullanılan “Allah Vergisi” sözünün kökeninde bu kavram vardır. Aynı kökten gelen Moğolcada Berh zorluk, Türkçede Berk sağlamlık anlamına gelir ki, vahyin ve ilhamın zorluğunu ve disiplinini anlatır. Scunthorpe United FC Scunthorpe United FC İngiltere'nin Kuzey Lincolnshire yerleşkesinde kurulmuş ve İngiltere 1. Ligi'nde mücadele etmekte olan profesyonel İngiliz futbol kulübü. Kulübün takma ismi "The Iron"dur. Kulüp 2011 yılında EFL Championship'ten düşene kadar, Lincolnshire kontluğunda bulunan takımlar içinde en yüksek kademede mücadele eden futbol takımı konumundaydı. Kulüp küçük bir para karşılığı alınan ve büyük paralara daha büyük takımlara satılan kaliteli oyuncular yetiştirdi. Buna örnek olarak, Wolverhampton Wanderers ve Sheffield United takımlarına satılan Andy Keogh ve Billy Sharp gösterilebilir. Yine son dönemlerde Martin Paterson, Jermaine Beckford ve Gary Hooper gibi satılan oyuncular Scunthorpe United takımının başarılı oyuncu pazarlamasının göstergesidir. Bu transfer olan oyunculardan Gary Hooper İskoç devi Celtic takımına 2.4 £ bedelle satılmıştır. İkinci Lig: 1958–1964, 2007–2008, 2009–2011 Üçüncü Lig: 1950–1958, 1964–1968, 1972–1973, 1983–1984, 1999–2000, 2005–2007, 2008–2009, 2011- Dördüncü Lig: 1968–1972, 1973–1983, 1984–1999, 2000–2005 Takımın yerel rakipleri, Grimsby Town, Hull City, Lincoln City, Doncaster Rovers. Hull ve Scunthorpe arasındaki maçlar Humber Derbisi olarak adlandırılmaktadır. Lincolnshire ekipleri Lincolnshire Senior Cup mücadelelerinde düzenli olarak bir araya gelmişlerdir. En yÃ¼ksek seyirci rekoru (Eski stadyum) En yÃ¼ksek seyirci rekoru (Glanford Park) En yüksek lig pozisyonu: 4. Second Division (1961–62) En düşük lig pozisyonu: 24. Fourth Division (1974–75) En farklÄ± galibiyet En farklı mağlubiyet En yüksek ücret ödenen futbolcular En yüksek ücret alınan oyuncular Scunthorpe United takımının Northern Combination Women's Football League'de mücadele etmekte olan bir kadın futbol takımı vardır. Scunthorpe United takımının resmi maç maskotu Scunny Bunny ve Scunny Hunny Bunny, takım oyuncuları ile aynı bordo - mavi renkli formayı giymektedirler. Kuzey Haçlı Seferleri Kuzey Haçlı Seferleri veya Baltık Haçlı Seferleri, Kuzey Avrupa, Baltık Denizi, güney ve doğu kıyılarında etrafında yaşayan pagan halklarına karşı Kutsal Roma Cermen İmparatorluğu'na bağlı Alman Saksonya Krallığı; Danimarka Krallığı ve İsveç Krallığı Katolik Hristiyan kralları ve Livonyalı Kılıç Kardeşleri ve Töton Şövalyeleri askeri tarikatları ve onların müttefikleri tarafından yürütülen haçlı seferleridir. "Kuzey Haçlı Seferleri" tanımlaması tarihçiler arasında tartışmalıdır. Şu değişik tanımlamalar yapılmıştır: Bu seferin safhaları şöyle sıralanabilmektedir: Bu tanımlama ile Kuzey Haçlı Seferileri Danimarkalı, Alman ve İsveçli dindar kisveli gruplar tarafından, önce "Livonyalılar", "Latgaliyalılar" ve "Estonyalılar"; daha sonra "Semigalyalılar", "Kuroniyalıler", "Eski Prusyalılar" ve "Finler" savaşlarla mağlup edilmişler; Katolik Hristiyan olarak vaftiz edilmişler; askerî işgal altında yaşamaya zorlanmışlar ve sonra yer yer soykırımına maruz tutulmuşlardır. Bu tanımlama tartışmaları altında şu gerçek yatmaktadır. Burada ele alınan askeri seferlerin ancak bazıları bu askerî seferlerin yapıldığı Ortaçağ döneminde de "Haçlı Seferi" adıyla anılmıştır. Ama diğerlerinin çoğunluğu, örneğin İsveç Kralı'nın seferlerinin çoğu, yapıldıkları Ortaçağ zamanlarda "Haçlı Seferi" olarak anılmamışlardır. Ancak 19. yüzyılda romantik milliyetçi tarihçiler bu askerî seferleri "Haçlı Seferleri" olarak nitelemeye ve adlandırılmaya başlamışlardır. Baltık Denizi kenarlarında yaşayan "Baltıklı Finler", "Baltlar" ve "Wendler" ile diğer "İslav" kavimleri ile bunların güneybatısında yerleşik bulunan Saksonlar, Danlar ve İsveç kavimleri arasındaki askeri çatışmaların (her ne şekilde tanımlanırsa tanımlansın) 1193'teki Haçlı Seferleri'nden birkaç yüzyıl öncesine kadar uzanan bir tarihi olduğu iyi belgelidir. Fakat bu önceki askerî çatışmalar genellikle kaleler, şatolar ve diğer müstahkem stratejik mevkileri ele geçirip yıkmak; bölgede bulunan yoğun deniz kıyısı ticaretinde üstünlük sağlamak ve rakiplerinin deniz ticaretini baltalamak nedenleriyle yapılmakta idi. 1147'de başlayan ilk Haçlı Seferlerini tanımlayan nitelik Haçlı seferlerinin başlaması ile silahlı çatışmalar Papa tarafından takdis edilmesi, Haçlı askerlerinin Haçlı üniformalar giymeleri; Haç sancağı altında toplanıp savaşan ve çok sayıda Hristiyan Şövalyesi ve silahlı "Hristiyan Keşişi" kisvesini taşıyan dinsel tarikatlar mensubu olanları ihtiva eden ordular tarafından yapılmasıdır. Bununla beraber bu nitelikli Haçlı seferlerinin açık ve gizli gerçek nedenleri eski çatışma nedenlerinden pek değişik olmamıştır. Wendler kavimi veya "Polabyalı İslavlar" kavimi günümüzde kuzey ve doğu Almanya'ya ait olan arazilerde yerleşik İslav asıllı putperest pagan dinine inanan bir kavimdi. 12. yüzyıl başlarında Alman Bremen Başpiskoposluğu ile Magdeburg Başpiskoposluğu kendilerine komşu olan pagan Wendleri barışçıl yollarla Katolik Hristiyanlığa dönüştürmek için çaba harcayıp misyonerler göndermişlerdi. Fakat Suriye ve Filistin üzerine İkinci Haçlı Seferi yapılması için hazırlıklara başlanmakta iken, Kutsal Roma Cermen İmparatorluğu'nun başkenti Frankfurt'ta yapılan "Riechtag" toplantısında Haçlı askerleri ve para toplamak için vaiz veren Papa'nın bu sefer için baş organizatörü olan Clairvoux'lu Bernard'a Saksonyalılar tarafından Wendlerin üzerine bir haçlı seferi gönderilerek onların zorla Katolik Hristiyanlığa dönüştürülmesi teklifi getirildi. Saksonyalıların bu talebi papalık tarafından uygun görürülerek, 13 Nisan 1147'de Wend İslavlar üzerine bir haçlı seferi de açılması için Papa III. Eugenius adına "Divina dispensatione" adlı bir papalık beyannamesi yayınladı ve bu beyannamede pagan Slavlar üzerine yapılacak Haçlı seferinin aynen Suriye-Filistin'e karşı haçlı seferi (yani İkinci Haçlı Seferi) gibi kabul edileceği ilan edildi. Böylece Wendler kavmini zorla Katolik Hristiyanlığa dönüştürmek için Haziran 1147'de resmen bir Haçlı Seferi başlatıldı. Wendlere karşı yapılan Haçlı Seferi başlangıçta Filistin'deki "Kutsal Topraklar"a yapılan İkinci Haçlı Seferi ile ayni zamanda oldu. İslavlar üzerine sefer yapmak için gönüllü haçlı askeri olanlar genellikle Saksonyalı, Danimarkalı ve Lehler idi ve bazı Bohemyalı haçlıların da bu sefere katıldığı bilinmektedir. Genellikle Alman asilleri, Saksonyalılar hariç, bu haçlı seferine katılmamışlardır. Ama kurulan haçlı orduları "Ascani", "Wettin", "Schauenburger" adlı Saksonyalı asil ailelerin mensupları tarafından idare edilmişlerdir. Seferin en üst komutanı olarak ise (sefer başlamadan Wend İslavları idaresinde olan) Havelberg Başpiskoposu olarak atanan papalık baş temsilcisi "Havelberg'li Anselm" tayin edildi. Wendlere karşı Haçlı Seferleri 1147 yazının sonlarında başladı. Wendler Danimarkalı haçlıları mağlup edip geri püskürttüler. Saksonyalı haçlılar ise Wagria ve Polabiya'yı ellerine geçirdiler. Wend İslavlar buna karşılık Lübeck doğusunda genişlediler. İslavlar Saksonyalılara tabiyet tazminatı vermeyi üslendiler. Havelberg bir başpiskoposluk merkezi olarak Saksonya eline geçti ve buralardaki arazilere Saksonlar yerleşmeye başladılar. Wendlerin çoğunluğu pagan dininden Hristiyanlığa dönüşmedi. Saksonların "Dobin"e yaptıkları hücum ile ele geçirdikleri arazilerde yasayan İslavlar yeniden vaftiz ile güya Hristiyanlığa dönüştüler ama Saksonyalı haçlı ordusu dağılıp bu arazilerden ayrıldıktan sonra bu güya Hristiyan İslavlar yine pagan dinlerine geri döndüler. Özetle bu Haçlı seferi'nde haçlıların bazı başarılar elde etmelerine rağmen, bu seferin bir devamlı bir sonuç yaratmadığı kabul edilmektedir. Bu Wendlere karşı ilk Haçlı Seferi'nden sonra yeniden Wendler üzerine Haçlı seferleri tertip etmek için papalık beyannameleri yayımlandı ama bunlar bir haçlı seferine yol açmadı. Saksonya Kralı Arslan Henry Saksonya tahtına geçtikten sonra 1160-1162'de Saksonya orduları ile Wendler üzerine yeni bir Haçlı Seferi açtığını ilan etti. Bu yeni haçlı ordusunun çoğunluğunu Saksonyalılar oluşturmaktaydı. Bu haçlı seferinin gelişmesini ve sonucunu inceleyen tarihçiler, bu sefere iştirak edenlerin, komutanları Saksonya Kralı Arslan Henry dahil, dinsel şevkle İslav paganları Hristiyanlığa dönüştürme aşkına savaşmadıklarını ve hedeflerinin para, mal ve eşya ganimet alınması ve talanı ile birlikte kendilerine bağlı yeni topraklar edinme olduğu bildirilmektedir. Bu yeni güya Haçlı seferinde Wendler "Benin Savaşı"nda mağlup edildi. Mecklenburg ve merkezî Pomeranya kırsal arazileri talan edildi. Buralarda yaşayıp tarım yapan İslav köylüler genellikle Hristiyanlık adına yalnız pagan dinlerini değil; para ve mallarını ganimet ve talan arayan Haçlılara kaybettiler. Hatta birçoğu, katliama uğrayarak canlarını da kaybettiler. Bu kırsal araziler sanki boşaltıldı. 12. yüzyıl başlarında (günümüzde Estonya, Letonya ve Litvanya adlarını taşıyan ülkeler topraklarında), gittikçe güç kazanan birbirine rakip (doğuda Ortodoks Hristiyan mezhebini kabul etmiş olan ve batısında Roma Katolik Hristiyan mezhebini kabul etmiş olan) Hristiyan devletler arasında bir tampon gibi sıkışmış olup paganlık inançlarını devam ettiren kavimler yerleşik olarak yaşamaktaydılar. Hristiyan mezhepleri, yani Ortodoks Kilisesi ile Katolik Kilisesi, arasında bulunan farklar ve her iki mezhebin de yalnız kendisinin gerçek Hristiyan inancı olduğu iddiaları dolayısıyla o zamana kadar bu kavimler etkin olarak Hristiyanlığa dönüştürülememişlerdi. Bu bölgeye Alman Haçlı ordularının gelmesine kadar geçen son 150 yılda Estonya, Rusya prenslikleri tarafından 13 kere askerî hücuma uğramıştı ve Danimarkalı ve İsveçliler de Estonya'ya bu dönemde hücumlar yapmışlardı. Buna karşılık Estonyalılar da İsveç ve Danimarka topraklarına zaman zaman askeri talan akınları yapmışlardı. Bu dönemde bazı Katolik Hristiyanlar barışcıl yollarla Estonyalıları Hristiyanlığa dönüştürmeye çaba harcamışlardı. Bu barışçıl yolla Hristiyanlığa dönüştürme çabalarının başlangıcı 1048-1072 döneminde "Hamburg Başpiskoposu Adalberet" ve "Bremen Başpiskoposu tarafından Estonyalılara misyoner papazlar gönderilmesi ile olmuştu. Fakat bu barışçıl yol ve çabalarla Hristiyanlığa dönüştürme çok sınırlı bir başarıya uğramıştı. 1180'de günümüzdeki Letonya'da bulunan Dauvaga Nehri ağzına, eski geleneksel Viking ticaret yollarını takip edip gelen Alman tüccarların hemen arkasından "Meinhard" adlı bir Katolik keşiş gelip; yerleşip Hristiyan propagandasına başlamıştı. Bu keşişe 1186'da kilise tarafından Piskopos unvanı verildi. 1195'te Roma'daki Papa II. Ceolestin Hristiyanlığa inanmayan Baltık paganlarına karşı bir Haçlı seferi tertip edildiğini ilan etti. Bu Haçlı Seferini onu takip eden Papa III. İnnocentius da onaylandığını ilan etti. Organize edilen Haçlı Seferi'nin ordusu 1198'de, (günümüzde Letonya' daki Riga Körfezi adı verilen) Livonya sahillerine çıktı. Bu Haçlı ordusunun idarecisi, papalık temsilcisi olarak misyoner keşiş "Meinhard"in yerine geçen Hanoverli Piskopos Berthold'du. Bu Haçlı ordusu Livonyalılara karşı ilk muharebeyi kazandı. Fakat Haçlı ordusunun komutanı Piskopos Berthold bu muharebede ağır yaralanıp çok geçmeden öldü. Bundan sonra da karaya çıkmış olan Haçlı ordusu da bu mevkiden püskürtülüp atıldılar. 1199'da "Bremen Başpiskoposu Uthlede'li Hartwig" Baltık kavimlerini Hristiyanlığa dönüştürme görevi ile Buxhoevenden'li (bazen Rigalı olarak anılan) Albert'i görevlendirip "Riga Prens-Piskoposu" olarak atadı. Albert bu tarihten 30 yıl sonra öldüğünde Baltık (günümuzde Estonya ve kuzey Letonya) bölgelerinin tümü Haçlılar tarafından istila edilip buralardaki halkın Hristiyanlığa dönüştürülmesi başarı ile tamamlanmıştı. Albert Riga'da görevi başına geçmeden önce Kutsal Roma-Germen İmparatorluğu'nu (yani günümüzdeki Almanya'yı) gezip Baltık Denizi etrafındaki paganlara karşı Haçlı Seferi yapmak için gönüllü Haçlı asker toplamaya başladı. Bu Haçlı ordusunu toplamada kendine verilen en büyük destek Papalık tarafından çıkartılmış bir Papalık Fermanı oldu; bunda Baltık paganlarına karşı yapılacak savaşın aynen Filistin'deki Kutsal Topraklara Müslümanlara karşı yapılacak bir sefere eşit olduğu belirtilmekte idi. 1200'de Piskopos Rigalı Albert topladığı 200 gönüllü asker ve 23 gemiden oluşan bir filo ile Daugava Nehri ağzındaki (günümüzde Riga olan) bir mevkiiye çıkartma yaptı. Burada bir kale kurup bir Haçlı ordusuna bir üs kurdu. Bu ufak bir birlik olmakla beraber Albert'in ünü Almanya'ya ve hatta daha uzaklara yayılıp bu mevkiye büyük gruplar halinde gönüllü Haçlı askerleri gelmeye başladılar. Bu yeni Haçlı gönüllüler daha çok kırsal alanlardan olup ilkbahar başında kış sona erip yollar ve deniz seferleri açıldıktan sonra gelmekte idiler ve sonbaharda evlerine geri dönmekte idiler. 1202'de devamlı bir Haçlı askeri ordusu bulunmasını sağlamak gereği anlaşıldı. O yıl üyeleri Hristiyan keşiş statülü olan yeni bir asker tarikatı kuruldu ve bu askeri tarikata Livonyalı Kılıç Kardeşleri ismi verildi. 1201'de Piskopos Albert Riga'da bir pazar açtı. Bu pazar Almanya, diğer İmparatorluk bölgeleri ve hatta diğer Atlas Okyanusu kıyısı ülkeleri tüccarları tarafından çok rağbet gördü. Bu pazarın rağbet görmesi Riga ve yakınındaki bölgelerin devamlı olarak iktisadi olarak ayakta durmasını sağladı. Albert'in isteği üzerine Papa II. İnnocentius Baltık ülkelerini İsa'nin Annesi Meryem Ana'ya adadı. Bu yeni isimlendirme Haçlı gönüllü askeri çekmek için bir ilan görevi yaptı. Bu Baltık ülkeleri buna atıfla (günümüzde bile) "Meryem'in Ülkesi (Terra Mariana)" olarak anılmaya başlandı. 1206'da Livonyalı Kılıç Kardeşleri şövalyeleri ve Haçlı ordusu, kuzeybatı Rusya'ya giden önemli bir ticaret yolu üzerinde bir anahtar şehir olan ve yerli Livonyalıların önemli bir askerî müstahkem mevkii olan "Gauja Nehir"nin sol kıyısında bulunan Turaida'yı ellerine geçirdiler. 1210'da önce Haçlılar bu mevkide Sigulda adını verdikleri, taştan yapılmış çok korunaklı bir kale inşa ettiler ve boylece "Gauja Nehri"nin sol sahillerinin kontrolünü de ellerine geçirdiler. 1211'e gelindiğinde Livonya "Metsepole" vilayeti (günümüzde Limbazi ilçesi) ve Livonyalılar ve Latgalyalılar kavimlerinin karışık olarak yerleştikleri "İdumae" vilayeti (günümüzde Straupoe ilçesi) Haçlılar tarafından fethedilerek buraların halkı da vaftiz edilerek Katolik Hristiyanlığa dönüştürüldü. Pagan Livonyalılara karşı katolik Hristiyan Haçlı ordusunun yaptığı en son silahlı çatışma Haçlı ordusunun Sigulda yakınında bulunan Livonyalılara ait olan "Satezele" tepe kalesini kuşatmaya almaları ve çok uzun sürmeden bu kaleyi ellerine geçirmeleri ile oldu. Livonyalılar önce Almanları kendilerine destek sağlayan bir müttefik olarak kabul etmişlerdi. Bir Doğu İslav Prensliği olan Polotsk hükümdarlık bölgesine Livonyalılar yıllık tazminat ödemekteydiler ve Almanların onlara karşı kendilerine destek sağlayacaklarını beklemekteydiler.