hava yoluyla İsrail'e getirilme harekatıdır. Taşıma Kıbrıs ve İran üzerinden yapılmıştır. Irak'ta 1968'de sadece iki bin, bugün ise hepsi Bağdat'ta yaşamak üzere yüzden az Yahudi kalmıştır. Operasyon, adını Tevrat'ta anlatıldığı üzere, MÖ 5. yüzyılda Babil Sürgünü'nden İsrail'e dönerken liderlik yapan Ezra ve Nehemya peygamberlerinden almıştır. Iraklı Yahudi kimliğinin en kritik değişimi Bağdat'ta Yahudilere karşı düzenlenen Farhud olarak bilinen pogromla başladı. Bu olay, 1-2 Haziran 1941'de Raşid Ali Geylani'nin Nazi yanlısı "Altın Meydan" hükümetinin çökmesiyle patlak verdi. Ayaklanmalarda en az yüz seksen Yahudi hayatını kaybetti. 1945'ten başlayarak, Siyonizm baz alınarak Yahudilere karşı sıkça gösteriler düzenlendi. 1947'de Birleşmiş Milletler Paylaşım Planı'nın onaylanmasıyla Yahudiler hayatlarının riske girdiğini hissetti. Çoğu ağır hüküm giydi veya ağır para cezasına çarptırıldı. 1948'de Şefik Ades'in idam edilmesiyle Yahudilerin güvensizlik hissi daha da arttı. İsrailli yetkililerin ve Irak'taki "Halutz hareketi"nin desteği ile 1949 ve 1952 yılları arasında yaklaşık 130.000 Yahudi Irak'tan İsrail'e göç etti. Bu olaydaki kilit isimlerden biri, sonra dan İsrail hükümetinde bakan olacak olan Şlomo Hillel'di. Irak hükumetinin çıkardığı göç izni yasasıyla başlayan çıkış birkaç ay sürdü. Önceleri göç yasası, Yahudilerin mal varlıklarını ve işlerini tasfiye etmeye izin veriyordu. Fakat sonra da hükumet vatandaşlıktan feragat eden Yahudilerin mal varlıklarına el koydu. Mart 1950'de 1950-1951 Bağdat bombalamaları ile Yahudiler ve mekanları hedef alınınca Yahudilerin İsrail'e göç etme arzusu arttı. Bugün dahi bu bombalamaları siyonistlerin mi yoksa radikal Yahudi karşıtı Arapların mı yaptığı tartışma konusudur . Bağdat'ta bekleyiş gergin ve zor geçti. Bir ay içinde elli bin Yahudi tahliye olmak için kayıt oldu, iki ay sonra bu sayı doksan bine çıktı. Bu toplu hareket, mülteci sayısının sekiz bini aşmayacağını düşünen Irak hükumetini şaşırttı. Hükumet, Yahudilerin işçi olduğu idari enstitülerin çökme ihtimali nedeniyle, bundan korktu. Bu sırada siyonist hareket Yahudileri göç için kayıt yapmaya çağıran bir bildiri yayınladı. Bildiri "Ey, Siyon, Babil'in kızından kaç," ile başlayıp "Yahudiler! İsrail sizi çağırıyor - Babil'den çıkın" ile bitiyordu. İlk uçaklar 1951'in Mayısında Kıbrıs üzerinden İsrail'e uçtu. Birkaç ay sonra Bağdat'tan direkt Lod Havalimanına yüklü bir nakliye gerçekleşti. 1952'nin başında biten Ezra ve Nehemya Operasyonu'nun sonunda iki bin 800 yıllık Yahudi cemaatinin çoğu Irak'ı terk etmiş oldu ve Irak'ta sadece yaklaşık altı bin Yahudi kaldı. İlk göçün ardından Bağdat'taki Yahudi sayısı yüz binlerden beş binlere düştü. Her ne kadar Abdülkerim Kasım hakimiyeti altında kısa süreli bir güven hissiyle yaşadılarsa bile sonraki rejimler Irak Yahudilerine karşı olan zulmü arttırdı. 1968'de sadece yaklaşık iki bin Yahudi vardı. 27 Ocak 1969'da dokuz Yahudi İsrail için casusluk yapma sebebiyle idam edilince cemaatten geriye kalanların çoğu da ülkeyi terk etti. Bugün ülkede yüzden az Yahudi kaldığı tahmin edilmektedir. Ezra ve Nehemya Operasyonu'na kadar Bağdat'ta yirmi sekiz Yahudi eğitim enstitüsü vardı; bunların on altısı cemaate bağlıyken geriye kalanları özel kuruluşlardı. Bu okullara giden öğrencilerin sayısı 12 bine kadar ulaşıyordu, diğer öğrenciler ise yabancı veya devlet okullarında eğitim görüyordu. Yaklaşık dört yüz öğrenci tıp, hukuk, ekonomi, ecza ve mühendislik okuyordu. 1951'de Yahudi körlere hizmet veren okul kapandı; bu Bağdat'ta türünün tek örneği bir okuldu. Yahudilerin Bağdat'ta iki hastanesi vardı, fakirler parasız tedavi ediliyordu, ve başka hayırsever kuruluşları da vardı. 1950'deki altmış sinagogdan 1970'te yedi tane kaldı. Binaların çoğu hükûmet tarafından ya düşük fiyata satın alındı ya da el konuldu. Jelgava Jelgava, Letonya'da 2009 yılı nüfus sayımına göre 65.419 nüfusa sahip şehir. Başkent Riga’nın 41 km güneybatısında bulunmaktadır. Şehir, Kurlandiya ve Semigalya Dükalığı’nın eski başkentidir. Jelgava, Lielupe Nehri’nin sağ kıyısında, deniz seviyesinden sadece 3.5 metre yüksekte olan verimli bir ova üzerinde yer almaktadır ve şehre ilk yerleşimler 10. yüzyılda Lielupe Nehri çevresinde başlamıştır. Ä°vano-Frankivsk İvano-Frankivsk veya İvano-Frankovsk (, , , Karayca: Taşlı Şahar), Ukrayna'da bir şehir. Ukrayna'nın batısında, Romanya sınırında bulunmaktadır. Nüfusu yaklaşık 224,700'dür. Şehir 83.73 km²'lik bir alan üzerine kuruludur. İvano-Frankivsk şehir içi otobüsler, troleybüsler ve taksiler dahil toplu taşımada geniş bir ağa sahiptir. Şehirde Vokzal olarak bilinen bir demiryolu terminali bulunmaktadır. Şehir, 1650 yılında Stanisławów adıyla kurulmuştur. Catherine Cookson Catherina Cookson (d. 27 Haziran 1906 – ö. 11 Haziran 1998), İngiliz yazar. İngiliz edebiyat çevrelerinde kendine çok saygın bir yer verilmese de, İngiltere’nin en çok okunan yazarlarından biri olmuş, kitapları 100 milyondan fazla satış rakamına ulaşmıştır. Romanlarının konuları, yazarın yoksulluk içinde bir çocuk olarak yetişmiş olduğu İngiltere’nin kuzeydoğu bölgesinde geçmektedir. Evlenince Catherina Cookson adını alacak olan Catherine Ann McMullen, alkolik ve kumarbaz bir baba ile çocuk yaşta bir annenin gayri meşru çocuğu olarak dünyaya geldi. Büyükanne ve büyük babası tarafından yetiştirildi. Çocukluğunu, öz annesini ablası zannederek yaşadı. 13 yaşından sonra okulu bıraktı, bir çamaşırhanede çalışmaya başladı. 1929’da kendisi bir çamaşırhane işletmeye başladı ve kazandığı her kuruşu Viktorya tarzı bir ev satın alabilmek için biriktirdi. 1940 senesinde, 34 yaşında iken, bir ortaokul öğretmeni olan Tom Cookson ile evlendi. Dört defa hamile kaldı, fakat her seferinde çocuğunu düşürdü ve bu çocuk düşürmelerin sonunda kan damarlarıyla ilgili bir hastalıktan muzdarip olduğu anlaşıldı. Çocuk düşürme deneyimlerinin ardından ruhsal bir bunalım yaşadı ve ve ancak on sene sonra iyileşebildi. Depresyondan kurtulabilmek için yazı yazmaya başladı ve Hasting Yazarlar Grubuna katıldı. İlk romanı Kate Hannigan 1950 yılında basıldı. Bir aşk romanı olarak sınıflandırılmakla beraber, yazarın önyargılılığa yönelik memnuniyetsizliğini ifade ettiği bir romandı. Yazar, romanlarını yazabilmek için bazen oldukça güç araştırmalara ve kendini zorlayan deneyimlere girişebiliyordu. Örneğin eğer roman kahramanı madenci ise, kendisi de madene inerdi. Gençliğinde toplumun üst basamaklarındaki insanlar hakkında yazmak istemiş olsa da, sonradan, kendisinin de iyi bildiği toplumun alt basamaklarındaki insanlar üzerinde yoğunlaşan eserler verdi. Yazara göre, romanları, kendisinin tanıdığı insanlar ve onların hayat koşulları üzerine tarihi romanlardır. Catherina Cookson, asla Londra edebiyat çevrelerine girmemiş, sadece yazı yazma pratiği ile meşgul olmuştur. Yaklaşık 100 kitap yazdı, bu eserleri ile 123 milyon kadar kitap satış rakamına ulaştı. Kitapları en az 20 dile çevrildi. Catherine Marchant takma adıyla da eserler verdi. 17 sene boyunca, kitapları İngiltere’deki halk kütüphanelerinden en çok ödünç alınan yazar olma unvanını korudu. Bu unvanı 2002’de, yani ölümünden dört sene sonra kaybetti. Eserlerinin pek çoğu film, radyo oyunu ya da tiyatro oyunu yapıldı. Onun eserlerinden uyarlanan televizyon dizisi on milyon seyirci tarafından izlendi. Eserleri sayesinde zengin oldu. Parasını tıp çalışmaları için çeşitli kurumlara cömert bağışlarda bulunmaya harcadı. Özellikle kendi hastalığı ile ilgili araştırmalar için para bağışında bulundu. Bağışları kanama ile ilgli hastalıklar, kulak-burun-boğaz rahatsızlıkları ve çocuklarda sağırlığın erken teşhisi konularındaki çalışmalara harcandı. Bağışlarından ötürü Newcastle Üniversitesi’nin tıp fakültesine ait bir binaya onun adı verildi. Kurduğu vakıf halen İngiltere’de özellikle gençlere yönelik kültür-sanat etkinliklerini desteklemeye yönelik bağışlar sağlamaktadır. Hayatının son yıllarını kocasıyla birlikte Kuzeydoğu İngitere’deki küçük yerleşim birimlerinde yaşamıştır. Son iki yılını yataktan çıkamadan geçirmiştir. 91 yaşında vefat etmiştir. Ölümünden 1 gün sonra, 86 yaşındaki kocası Tom Cookson da hayatını kaybetmiştir. Maria Bagrationi İmparatoriçe Maria (, ; yaklaşık 1050 – 1103'ten sonra), Bizans imparatoriçesi. Gürcü kralı IV. Bagrat'ın (1027–1072 arası hükümdar) kızı, Bizans İmparatorları VII. Mihail ile III. Nikiforos'in karısıdır. Annesi Borena'nın bir Alan olmasından dolayı Alanialı Maria olarak da bilinir. Gürcistan'da Prenses Marta () olarak doğdu. 1056 yılında Konstantinopolis'e İmparatoriçe Theodora'nın korumasında eğitime gönderildi. Theodora'nın aynı yıl ölmesi üzerine evine döndü. 1065 yılında İmparator X. Konstantinos'un oğlu, geleceğin İmparatoru VII. Mihail ile evlendi. 1078 yılında bir saray darbesi ile III. Nikiforos tac giyince Maria, oğlu Konstantinos Dukas'ı imparatorluk vârisi ilan etmesi koşuluyla Nikeforos'la evlenmeyi kabul etti. Nikeforos, daha sonra bu sözünden döndü. Bunun üzerine âşığı olduğu söylentileri olan General Aleksios Komnenos ile bir plana dahil oldu. Aleksios, Nikiforos'u devirerek 1081 yılında taç giydi. Konstantinos'un Aleksios'un veliahtı ilan edildi. Bu durum Aleksios'un karısı İrini Dukena'nın gelecekte İmparator olacak oğlu İoannis'i 1087 yılında doğurana kadar devam etti. Aleksios'un kızı Anna'nın Konstantinos ile olan nişanı bozuldu. Maria bir manastıra kapandı, oğlu Konstantinos yaklaşık 1096 yılında genç yaşta öldü. Böylece Maria politika sahnesinden tamamen çekildi. Maria, eğitim ve güzelliği ile tanınırdı. Maria, Balkanlarda bulunan Gürcü Ortodoks Manastırlarının koruyucusuydu. Bu manastırlardan en ünlüsü Aynoroz'da bulunan İviron Manastırı'ydı. Ayrıca annesi Borena'nın Kudüs'te bulunan Zion Dağında yaptırdığı Kapata Manastırı'nın inşasına katılmıştır. Merkez Stadyumu (Yekaterinburg) Merkez Stadyumu (), Rusya'nın Yekaterinburg kentinde bulunan çok amaçlı bir stadyumdur. Çoğunlukla futbol karşılaşmalarına ev sahipliği yapar. Stad Sovyetler Birliği döneminde 1957 yılında açılmıştır ve 27.000 kişilik kapasitesi bulunmaktadır. Rusya Birinci Futbol Ligi ekiplerinden Ural'ın evidir. İrini (II. İoannis'in eşi) Azize Macaristanlı İrini, doğum ismi Piroska, (d. 1088 – ö. 13 Ağustos 1134), Macaristan Kralı I. Ladislaus ile Svabyalı Adelaide'ın kızıdır. İmparator II. İoannis'un eşi, İmparator I. Manuil'un annesidir. Esztergom'da doğmuştur. Annesi, kendisi iki yaşındayken 1090 yılında ölmüştür. Babası 29 Temmuz 1095 tarihinde ölmüştür. Ladislaus'un yerine yeğeni Coloman gelmiş ve onun koruyucusu olmuştur. Bizans İmparatoru I. Aleksios ile ilişkileri geliştirmek için, Coloman, II. İoannis ile evliliğine onay vermiştir. İoannis, İmparator I. Aleksios ile İmparatoriçe İrini Dukena'nin büyük oğluydu. 1 Eylül 1104'den beri babası ile ortak imparator idi. Evlilik, İoannis Zonaras ve İoannis Kinnamos tarafından kaydedilmiştir. Ortodoks Kilisesi'ni kabul edip, Konstantinopolis'e yerleşmiş, Piroska ismi İrini olarak değiştirilmiştir. O ve İoannis sekiz çocuk sahibi olmuşlardır. Doğum sıralarının ana kaynağı Nikitas Honiatis'in Vakainameleridir (kronikler): İrini ile II. İoannis çok uygun bir çift olarak yaşadılar. İmparatoriçe devlet ve siyaset işlerine hiç karışmadı ve hayatını çok büyük sayıda (8 tane) çocuklarını büyütüp eğitimlerine hasretti. İrini 13 Ağustos, 1134 tarihinde öldü ve ölümünden sonra Azize İrini olarak kutsandı. Motion Picture Association of America film reyting sistemi Motion Picture Association of America film reyting sistemi, MPAA tarafından kullanılan bir film reyting sistemidir. Sistem, ABD'de kullanılmaktadır ve ailelere yayınlanan filmin içeriği hakkında bilgi vermektedir. Şu anki (1990'dan beri) MPAA film reytingleri şöyledir: İskenderpaşa Cemaati İskenderpaşa Cemaati, Nakşibendi tarikatının Halidi kolunun, Gümüşhânevî Dergâhı'na dayanan, II. Bayezid'ın veziri İskender Paşa tarafından yaptırılan İskender Paşa Camii'ne Mehmet Zahid Kotku'nun 1 Ekim 1958 tarihinde imam olarak atanmasıyla başlayan ve Mahmud Esad Coşan ile sürdürülerek vefatının ardından günümüzde Muharrem Nureddin Coşan önderliğinde faaliyet gösteren tasavvufi cemaatidir. Cemaat bünyesinde birçok ünlü isim yetiştirmiş olup Necmettin Erbakan, Turgut Özal, Recai Kutan, Korkut Özal, Cevat Ayhan, Ahmet Tekdal, Akif Gülle, Hasan Hüseyin Ceylan, Temel Karamollaoğlu, Nevzat Yalçıntaş gibi siyasetçiler bunlardan bazılarıdır. Marussia Motors Marussia Motors (Rus. Маруся Моторс) otomobil firması, Marussia markası altında otomobil üretir. Nikolay Fomenko tarafından 2007 yılında kuruldu. Tarih 2007 yılında Nikolay Fomenko'nun Marussia Motors şirketi kurulmasıyla başlar. İlk yılında Marussia spor arabası B1 ve B2 Gran turismo sınıfın iki modefikasyon piyasaya sürer.Nisan 2014'te herhangi bir seri üretim yapmadan bu otomobil şirketi kapandı. Mayıs 2010 yıllın ise Moskova'da Marussia F2 SUV tanıtılır. 2009 yıllın sonunda Marussia Motors firması Formula 1 yarışlarından birine sponsor olucağına dair söylentiler gelirdi. 15 Aralık 2009'da Sir Richard Branson bu söylentiler doğrulanmış. Firma Virgin Racing takımın sponsoru olurken. «Cosworth» firması ise Marussia arabaların motor üreticisi olarak yer aldı. 11 Kasım 2010'da ise yeni formula takımın adı Marussia Virgin Racing olucağını haber verildi. Yahya Kaptan Yahya Kaptan (d. bilinmiyor - ö. 8 Ocak 1920), Karakol Cemiyeti üyesi, gizli teşkilatlanma konusunda uzman bir Kurtuluş mücadelesine katılan çeteci. Mondros Ateşkes Antlaşması'ndan sonraki dönemde İttihat ve Terakki'nin kuvvetlerinden olup, Mustafa Kemal Atatürk'ün Sivas Kongresi'ndeki tüm birliklerin tek çatı altında birleşmesi kararına uyarak kendi askerî kuvvetleriyle birlikte Kuva-yi Milliye'ye geçti. Bunun üzerine çok mutlu olan Atatürk, Yahya Kaptan'ı onurlandırdı ve onu halka tanıttı. O dönemde, bu olay Kuva-yi Milliye için büyük bir kazanım oldu. Bu sırada durumdan memnun olmayan İttihatçılar kendi saflarındaki bu çözülmenin önüne geçmek için İstanbul'daki dönemin gazetelerinde, "Kuva-yi Milliye'de böyle bir eşkıyanın var olmasının yanlış olduğu; bu durumun Kuva-yi Milliye için bir kara leke olduğu" gibi karalayıcı yazılar çıkardı. Bu haberlerden bir süre sonra da Yahya Kaptan, İttihatçılar tarafından ele geçirildi ve ensesinden yediği kurşunla 8 Ocak 1920'de öldürüldü. Fakat bu durum çarpıtıldı; Yahya Kaptan kaçarken kahramanca onu kovaladıkları ve onun bu sırada çıkan çatışmada öldüğü yalanı öne sürüldü. Bu olaydan haberdar olan Atatürk, duyunca çok öfkelendi ve Cumhuriyet'in ilanından sonra da bu olayın peşini bırakmayarak bu işten kimlerin sorumlu olduğunu ve kimin bu işte parmağının olduğunun bulunmasını istedi. Ayrıca bu olayla ilgili olarak diğer bir anekdot ise, o dönemde halkın Atatürk'e olan sevgisini temsil eden heykelleri yaptırılıyordu. Bu dönemde Yahya Kaptan'ın katledildiği bölgenin dönemin belediye başkanı "bir heykel yaptıracaklarını ve böylece Atatürk'ün o bölgeyi de ziyaret edeceğini" duyurdu. Bunun üzerine Atatürk, yapmış olduğu açıklamada bölgenin insanlarına bir sitem olarak "siz daha Yahya Kaptan'a dahi sahip çıkamadınız. Şimdi kalkmış benim heykelimi yapmaktan söz ediyorsunuz; siz öncelikle Yahya Kaptan'ın heykelini yaptırın." dedi. Atatürk yazmış olduğu eseri Nutuk'ta Yahya Kaptan'a 12-20 sayfa ayırdı; en çok yer sahibi olan kişi de dolayısıyla Yahya Kaptan oldu. Miri Ben-Ari Miri Ben-Ari, Özellikle Hip-Hop türündeki eserlere eşlik etmesiyle tanınan İsrailli müzisyen. Miri Ben-Ari, 4 aralık 1978 tarihinde İsrail'de doğdu. Keman çalma aşkı ve yeteneğine olan inancı Amerika'ya gitmesine neden oldu. İstediği başarıyı kısa sürede yakalayan Miri Ben-Ari, 2001 yılında Santi Debriano ve Alicia Keys ile çalıştı. Özellikle Hip-Hop türünde eserlere eşlik etmesiyle tanınan Miri Ben-Ari, aradan sadece üç yıl geçmesine karşın 2004 yılına gelindiğinde Akon, John Legend, Kanye West, Janet Jackson gibi ünlü isimler ile çalışma fırsatını elde etti. Ayrıca Tarkan'ın 2008 yılında çıkardığı Come Closer albumününde Who's Gonna Love You Now? adlı eserinde kemanıyla Tarkan'a eşlik etti. Miri Ben-Ari, "God Almighty when will it end?" ve "Symphony of Brotherhood" gibi eserlerde olduğu gibi kariyerindeki tutumunu ve duyarlılığını göstermekle beraber ırkçılığa dikkat çekmeye çalışan Miri Ben-Ari, başta Anti-Semitizm ve Siyahi düşmanlığını tema alan eserlere eşlik etmiştir. Hayatını halen Amerika'da sürdüren sanatçı seçim döneminde Barrack Obama'ya açık destek verdi. ""Ben Amerika'ya uzun bir yolu aşarak İsrail'den elimde bir keman ve bir de hayalle yola çıkarak geldim. Müzik eğitimim, disiplinim ve kararlığım başarılı bir müzisyen olmamda bana yardımcı oldu. Alışılmışın dışında şeyler düşünme yeteneğim ise bana farkı yaratma konusunda yardımcı oldu."" "-Miri Ben-Ari" Mary Teck Mary Teck ya da Teck prensesi Mary (Victoria Mary Augusta Louise Olga Pauline Claudine Agnes; 26 Mayıs 1867 – 24 Mart 1953) 6 Mayıs 1910 – 20 Ocak 1936 tarihleri arasında; Birleşik Krallık Kraliçesi, Hindistan İmparatoriçesi ve İngiliz Denizaşırı Toprakları Kraliçesi. Birleşik Krallık Kralı, Hindistan İmparatoru ve İngiliz Denizaşırı Toprakları Kralı; V. George'in eşi. Mary Teck, ilk olarak Birleşik Krallık Veliaht Prensi (İkinci Sırada), Clarence and Avondale Dükü, Prens Albert Victor ile nişanlılık yaşamış, daha sonraları Dükün ölmesiyle, tahtın üçüncü sıradaki varisi ve sonradan Kral V. George ile evlilik yapmış, sonunda 5 çocuk dünyaya getirmiştir. Bunlar; Mary Teck, Birleşik Krallık Kraliçesi II. Elizabeth'in babası VI. George tarafından büyük annesidir. Plasmodiophoromycetes Plasmodiophoromycetes, canlıların vücudu içinde parazit (endoparazit) olarak yaşayan mantarları içerir. Zoosporları, uç kısımda, birbirine eşit boyda olmayan iki kamçı taşır. Plasmodium çekirdeklerinin bölünmesi, haç şekline benzetildiği için, "kurisiform bölünme" adı verilmiştir. Bu bölümde incelenen mantar türleri, yaşamlarının herhangi bir evresinde, kamçı taşıyan hücreler oluştururlar. Kamçılı hücreler, "sporangium" adı verilen keseler içinde üretilen üreme hücreleri olan "zoosporlar" ya da "planogametler"dir. Söz konusu hücrelerde bulunan kamçıların sayısı ve pozisyonu, sınıflandırmalarında önem taşır. Hücre bölünmesi sırasında görev yapan etkin sentriollerin varlığı, bölümün diğer bir önemli özelliğidir. Aşkın Büyüsü (albüm) Aşkın Büyüsü, Zeynep Dizdar'ın 25 Kasım 2009'da Seyhan Müzik etiketiyle piyasaya sürdüğü tekli çalışmasıdır. Zeynep Dizdar’ın çıkardığı ilk tekli çalışmasıdır. Çalışmanın aranjörlüğünü Suat Aydoğan üstlenmiştir. Şarkı ilk 15 gün dijital ortamda satıldıktan sonra CD olarak dağıtılmaya başlamıştır. Galip Öztürk Galip Öztürk, (d. 1 Ocak 1965; Ayvacık, Samsun), Gürcistan vatandaşı, Metro Şirketler Grubu'nun sahibi ve 2005'te kurulan "Türkiye Otobüsçüler Federasyonu"nun da kurucu başkanı. Kuvvet Köseoğlu cinayetindeki müebbet cezasının Yargıtay tarafından onandığını önceden öğrenerek 2018 yılında Gürcistan'a kaçmıştır. Galip Öztürk'ün dedesi ve büyükleri, 1916 yılındaki Rus ilerlemesinde Sürmene'den Çarşamba yöresine yerleşmiştir. Ailesinin beş çocuğundan biri olan Öztürk, 1965 yılında İsmail Öztürk'ün oğlu olarak Ayvacık'ta doğdu. İlköğrenimini Çarşamba'da tamamladıktan sonra 13 yaşındayken İstanbul'a giderek Topkapı'da bir çay ocağında çalışmaya başladı. Ardından Topkapı otogarında küçük bir çay ocağı ile ticarete başladı. Daha sonra otobüs taşımacılığına geçti ve 1992 yılının Kasım ayında ise Metro Turizm'i kurdu. İlk olarak İstanbul-Ankara hattında üç otobüsle yola çıkan firma daha sonra hızla büyümeye başladı. Öztürk 2000 yılında "Uluslararası Anadolu ve Trakya Otobüsçüler Derneği"’nin başkanlığına seçildi. Aynı yıl "Büyük İstanbul Otobüs İşletmeleri AŞ"’nin de yönetim kurulu başkanlığı seçimini kazandı. 4 Ocak 2005 tarihinde ise 58 derneği çatısı altında toplayan "Türkiye Otobüsçüler Federasyonunu" kurdu ve bu federasyonun kurucu başkanlığı görevini üstlendi. 40'ın üzerinde şirkete sahip olup, Büyük İstanbul Otogarı ve "Kayseri Şehirlerarası Otobüs Terminali"’ni işleten Öztürk, "Samsun Yusuf Ziya Yılmaz Otogarı, Havza ve Yeni Çarşamba terminalleri"’nin de sahibidir. Müebbet hapis cezası alan ve Gürcistan'da kaçak olarak yaşamak zorunda kalan Galip Öztürk Büyük İstanbul Otogarı'nın işletmesini 2019 yılında İBB'ye devretmiştir. Öztürk’e ait olan Metro Ticari ve Mali Yatırımlar Holding’in iştiraki Metro Turizm Seyahat’in yüzde 5’inin Ali Bayramoğlu’na satışı için görüşmelere başlanmasına karar verildi. Galip Öztürk, 5 Temmuz 2003 tarihinde çıkar amaçlı suç örgütü oluşturmak suçuyla yargılanmasına rağmen daha sonra serbest bırakıldı. 2005'te Van Et'i kendi grubuna katarken, 2009 yılının başında Metro Turizm'i halka açmak için Van Et'e sattı. Nisan 2009'da İstanbul Menkul Kıymetler Borsası’nda (İMKB) manipülasyon yaptığı iddiasıyla gözaltına alındı ve adliyeye sevkedildi. Ancak daha sonra tutuksuz yargılanmak üzere serbest bırakıldı. Aynı ay Metro Turizm hisselerini yine kendisine ait olan Van Et Ticaret Yatırımlar’a devredilmesine Rekabet Kurulu tarafından onay verildi. 2009'un son aylarında ise bir iş adamına zorla 2 milyon liralık senet imzalattığı iddiasıyla gözaltına alındı. Öztürk, 29 Şubat 2012'de tehditle çek-senet tahsilatı yaptığı, sermaye piyasası suçları (manipülasyon) işlediği ve kokain kullandığı iddiasıyla gözaltına alındıktan sonra, tutuklanarak Metris Cezaevi'ne gönderildi. Sermaye Piyasası Kurulu tarafından Galip Öztürk tarafından Metro Petrol Tesisleri Şirketi hisselerinde manipülasyon yaptığı iddiasıyla dava açıldı. Galip Öztürk'e borsa işlemleri nedeniyle birçok kere idari para cezası verildi. Suç örgütüne üye olma davası nedeniyle eski SPK üyesi Abdülkerim Emek Başbakanlıktaki görevinden istifa etti. Galip Öztürk Kuvvet Köseoğlu cinayetini azmettirdiği iddiasıyla önce ağırlaştırılmış müebbet hapis cezasına çarptırıldı. Mahkeme daha sonra Galip Öztürk'ün duruşmadaki iyi halini göz önünde bulundurarak cezasını müebbet hapse çevirdi. Galip Öztürk 19.04.2013 tarihinde yapılan duruşmasında tahliye kararı verilmiştir. Daha sonrasında müebbet cezası onanan Galip Öztürk Yargıtay kararını önceden öğrenerek Gürcistan'a kaçtı. Galip Öztürk, Hülya Öztürk ile evli olup 4 kız, 4 erkek çocuk babasıdır. Orhaniye, MenteÅŸe Orhaniye, Muğla'nın Menteşe ilçesinin mahallesidir. 2012 yılından önce Muğla'nın 14 mahallesinden birisiyken, bu tarihten itibaren yeni kurulan Menteşe ilçesine bağlanmıştır. 2014 yılı resmî nüfusu 13.151 kişidir. Orhaniye mahallesi, kentin ticari ve kültürel merkezi konumunda bulunması ve aynı zamanda Muğla'nın merkezi olan kentteki pek çok resmî kurumun burada bulunmasıyla önemli bir konumdadır. Osmanlı döneminde yerleşimin olmadığı sadece kent mezarlığı ve bir askerîkışlaya sahip mahalle 1940'lı yıllarda imara açıldı. Bu yıllarda Saburhane Deresi'nin ıslah edilmesi, eski Osmanlı mezarlığının kaldırılması ve Marmaris bulvarı'nın açılmasıyla (bulvarın sadece doğu tarafı bu mahalleye bağlıdır) yerleşimi arttı. Gelişen kentin pek çok resmî kurumu da yine 1940'lı yıllarda ve sonrasında bu mahalleye taşınmıştır. Günümüzde hala önemini koruyan mahalledeki önemli kurumlar ve yerler şunlardır: Muğla Belediyesi tesisleri, İl Jandarma Komutanlığı, Muğla üniversitesi Rektörlüğü ve GELİ lojmanları (her ikisi de kentin en yüksek binalarıdır),Endüstri Meslek Lisesi, İmam Hatip Lisesi, Muğla ve Menteşe Devlet Hastaneleri, Huzurevi (Muğla ilinin tek huzurevidir), SGK İl Müdürlüğü, Sivil Savunma İl Müdürlüğü, Menderes Elektrik Dağıtım AŞ. Muğla İl Müdürlüğü, İl Müftülüğü Mahallede 3 ilköğretim okulu bulunmaktadır. Kentin meşhur Perşembe Pazarı da yine bu mahalle sınırları içindedir. Mahallenin ana caddeleri İsmet Çatak caddesi, Zihni Derin caddesi ve Marmaris bulvarı. Mahalledeki parklar; Kışla Parkı ve Botanik parkıdır. Sakr ebu Fakr Sakr ebu Fakr (صقر أبو فخر) Lübnan'da yaşayan bir Arap yazar olup Journal of Palestine Studies'in yardımcı editörlüğünü yapmaktadır. 12, 13 ve 14 Kasım 1997 tarihli Al Hayat gazetesinde "Yahudiler hakkında Yedi Önyargı" makalesini yazmıştır. Arap dünyasının bilgi eksikliğini, dar görüşlülüğünü ve yaygın inkarcılığını eleştirmiştir. Arapların, Yahudiler ve Arap-İsrail savaşları hakkındaki düşüncelerinin yanılgılar ve mitlerle dolu olduğunu belirtmiştir. Arapların, İsrail hakkındaki yedi ana mitini irdelemiştir: Subotica Subotica (Sırpça: Суботица, Macarca: Szabadka), Sırbistan’ın kuzeyinde, Macaristan’a çok yakın bir konumda yer alan bir şehir ve belediye merkezidir. Ülke içindeki özerk bölge Voyvodina’nın ikinci büyük şehridir. Şehir belediyesi 1008 km2’ lik bir alan üzerine kuruludur. Toplam belediye nüfusu 141 bin civarında olan şehir merkezinin 2011 sayımına göre nüfusu 97.910’tür. Subotica'ya ilk yerleşmelerin 1241-1242 yılları arasında Tatar istilası ile yok olan çevre köylerdeki halk tarafından başladığı bilinmektedir. 1391 yılında Macaristan Krallığı’na bağlı küçük bir kasaba haline geldi. Macaristan Kralı Matthias Corvinus, olası bir Osmanlı saldırısına karşı 1470 yılında bir kale yapılması kararı aldı. 1526 yılında Mohaç Muharebesi sonrasında Subotica, Osmanlı toprağı hâline gelmiştir. Macar nüfusun büyük çoğunluğu ise Macaristan’ın kuzey topraklarına kaçmıştır. Hemen hemen tüm binaları Art Nouveau tarzında yapılmış olan Subotica, bir Katolik merkezidir. 2011 yılında yapılan genel nüfus sayımına göre şehir merkezinde 96.483 kişi yaşar. Genişletilmiş şehir yapısı olan belediye Subotica Şehri’nin toplam nüfusu ise 140.358’dir. Halk arasında Sırpça, Hırvatça ve Macarca konuşulmaktadır. Şehirde Katolik nüfus çoğunluktadır. Katolikler’in yanı sıra Ortodoks ve az sayıda Protestan da Subotica'da yaşamaktadır. Sırpça günlük hayatta en çok kullanılan dil, ancak Macar da günlük konuşmalarında nüfusun neredeyse üçte birinin kullandığı bir dildir. Her iki dil de ticari ve resmi tabelalarda yaygın olarak kullanılmaktadır. Caligula (anlam ayrımı) Caligula ÅŸu anlamlara gelebilir: Gemma Arterton Gemma Christina Arterton (d. 2 Şubat 1986), İngiliz aktris. Gemma Arterton D'Urbervilles Thomas Hardy Tess of BBC uyarlamasında Eponymous kahramanını oynadı ve St Trinian's, "Clash of the Titans", , James Bond filmi olan Quantum of Solace, Sands of Time ve Tamara Drewe gibi uzun metrajlı filmlerde oynadı. Daha sonra Rising Star kategorisinde BAFTA Ödülüne aday olduğu açıklandı. Gemma Arterton, Gravesend, Kent'de doğmuştur. Anne tarafından kuzeni müzisyen Wreckless Eric olmakla beraber anne tarafından büyük büyük büyükannesi Alman Yahudisi bir konser kemancısıdır. Arterton'un anne ve babası beş yaşındayken boşandı ve babası 1996 yılında başkasıyla evlendi. Arterton bir ara makyaj tezgahtarı olarak çalıştı. Doğduğu yer olan Gravesend içinde Pelham Road Kız Gravesend Gramer Kız Okuluna katıldıktan sonra Dartford Miskin Tiyatrosu (performans sanatları dersi aldı North West Kent Kolejinin bir parçası) ve Drama Sanatları Kraliyet Akademisi'nde eğitim gördü. Arterton, polidaktili olarak doğmuştur. Doğuştan 12 parmağı vardı. Sonra tedavi görerek fazla olan parmakları alınmıştır. Sarnath Sarnath (सारनाथ) veya Sārnātha (Mrigadava, Migadāya, Rishipattana, Isipatana adlarıyla da anılır) Gautama Buddha'nın Dharma'yı ilk defa öğretmeye başladığı, ve Budist Sangha'nın ortaya çıktığı geyik korusudur. Sarnath Hindistan'nın Uttar Pradeş eyaletindeki Varanasi'nin 13 km kuzeydoğusunda yer alır. Lumbini, Bodh Gaya ve Kuşinagar ile birlikte Budistler için önemli dört hac merkezinden biridir. Çeşitli Budist kaynaklarda "Mrigadava" (geyik parkı), "Isipatana" (kutsal adamların olduğu yer) isimleriyle anılır. "Sarnath" kelimesinin türetildiği "Saranganath", "geyiklerin efendisi" anlamına gelir. Söylenceye göre burada avlanan bir kral, bir dişi geyiği öldüreceği sırada, başka bir geyik hayatını feda eder; bu hareketten etkilenen kral, geyiğe mezar olarak burada bir park yaptırır. Xuanzang'a göre geyiklerin rahatsız edilmeden dolaştığı bu koru, Benares kralı Jātaka tarafından bağışlanmıştı. Siddharta Gautama çileci uygulamalardan vazgeçtiği için, çilaci rahip olan beş arkadaşı kendisini terk edip Sarnath'a gelmişti. Gautama Bodh Gaya'da aydınlanmaya ulaştıktan sonra, eski arkadaşlarının Dharma'yı çabucak anlayacaklarını sezdiği için Sarnath'a gelir. Sarnath'da arkadaşlarına Dört Yüce Gerçek üzerine öğretisini anlattınca, arkadaşları da aydınlanır. Böylelikle "aydınlanmışlar topluluğu", Sangha kurulur. Buda'nın bu Dört Yüce Gerçek üzerine ilk vaazı Dhammacakkappavattana Sutta adıyla anılır. Buda yağmur mevsimini Sarnath'da geçirir. Bu sırada Yasa ve arkadaşlarının da katılımıyla Sangha 60 kişiye ulaşır. Buda, arahantlığa erişen bu 60 rahibi Dharma'yı öğretmeleri için değişik yerlere gönderir. Yukarıda bahsedilen Dhammacakkappavattana Sutta'dan başka birçok sutra, Buda'nın Sarnath'da kaldığı döneme aittir: Tarihsel kayıtlar Buda'nın ölümünden sonra bölgenin önemli bir Budist merkez olarak gelişimine devam ettiğini göstermektedir. Burada bulunan pek çok tapınak ve anıt arasında, İmparator Asoka'nın yaptırdığı taş stupa da vardı. Satnath, Vanarasi'deki kral ve varlıklı tüccarların desteğiyle önemli bir sanat merkezi haline gelmiş, Gupta İmparatorluğu döneminde (M.S. 4. - 6. yüzyıllar) en parlak devrini yaşamıştır. 7. yüzyılda burayı ziyaret eden Çinli rahip Xuan Zang, Sarnath'da 30 manastır ve 3000 rahibin bulunduğunu söyler. 12. yüzyılda Türk-İslam akınlarından sonra bölge terk edilmiştir. 19. yüzyılda Alexander Cunningham çalışmalarıyla tekrar yeri tespit edilmiştir. Sarnath günümüzde Budistler için önemli bir hac merkezidir. Tayland, Japonya, Tibet, Sri Lanka ve Myanmar'dan Budistler burada kendi geleneklerini yansıtan tapınak ve manastırlar yaptırmıştır. Zorgan Bicky Zorgan Bicky (d. 13 Haziran 1965) Macar asıllı Çek tiyatro oyuncusu ve oyun yazarıdır. Özellikle Faust gibi Alman tiyatro repertuvarının seçkin eserlerini modern bir anlayışla yorumlayarak tanınmıştır. Oyunculuk yaşamına Budapeşte'de bulunan küçük bir tiyatro topluluğunda başlamış daha sonra Macar Ulusal Tiyatro Akademisinden birincilikle 1984 yılında mezun olmuştur. Ailesiyle yaşadığı sorunlar nedeniyle 1986 yılında Çekoslovakya'ya taşınan Bicky, Prag'da oyunculuk eğitmeni ve aynı zamanda oyuncu olarak yaşamını sürdürmektedir. 1996 yılında yazmaya başladığı üçlemesi Su, Sabun ve Sünger'i 1999 yılında bitirmiştir. Üçleme 2001 yılında Vostren Sanat ödülüne layık görülmüş ve Avrupa'nın çeşitli tiyatrolarında oynanmıştır.Bunun yanı sıra birçok filmde de yer almıştır. Atilla İçli Atilla İçli, (d. 3 Mart 1945, Ankara) - (ö. 31 Ocak 2004, Ankara), Türk halk müziği ses sanatçısı, besteci ve program yapımcısı. 1968 de TRT İstanbul Radyosuna girdi. 1972 de Ankara Radyosu’na geçti. Ses sanatçılığının yanı sıra TRT’de programcılık yaptı. Şarkı ve türkü formunda çeşitli eserler besteledi. 2010 Sedat Simavi Ödülleri 2010 Sedat Simavi Ödülleri, çeşitli dallarda verilen Sedat Simavi Ödülleri'nin otuz dördüncüdür. Kaoru Ishikawa Kaoru Ishikawa, Japonya'da toplam kalite yönetimine katkıda bulunan liderlerin başında gelmektedir. 1939 yılında Tokyo Üniversitesi, Uygulamalı Kimya Bölümü'nden mezun olan Ishikawa, kömür sıvılaştırma sektöründe çalışmaya başladı. Kısa bir süre sonra askerlik görevini yapmak üzere Deniz Kuvvetleri'ne subay olarak katıldı. Orduda fabrika inşaatından sorumlu olarak görev yaptı. Daha sonra 1947 yılında askerlik görevini tamamladıktan sonra Tokyo Üniversitesi'nde görev yapmaya başladı. Bir süre üniversitede bulunduktan sonra Japon Bilimadamları ve Mühendisler Birliği'nde kalite kontrol konusunda çalışmalara başladı. Bu kuruluşta “kalite çemberleri” konusunda önemli çalışmalar yaptı. İkinci dünya savaşı sonrasında ABD'ye gitti ve bu ülkede kalite konusunda araştırmalar yapan ünlü yönetim düşünürleri William Edwards Deming ve Joseph Juran ile tanıştı. Ishikawa, kalite kontrol alanındaki çalışmaları ile Japonya'da kalite bilincinin yaygınlaşmasında önemli rol oynadı. Özellikle “kalite çemberleri” adı verilen kalite geliştirme ve problem çözme gruplarının bilimsel anlamda oluşturulmasında çok önemli katkıları oldu. Ishikawa, işletmelerde toplam kalite yönetiminin daha etkin bir şekilde kullanılması ve çalışanların problemlerin çözümüne daha aktif bir şekilde katılmasını amaçlayan kalite çemberlerini 1962 yılında geliştirdi. Ishikawa’ya göre bir organizasyonda kalite sorunları kalite geliştirme araçları ile çözülebilir. Bunun için organizasyonda neden-sonuç diyagramı, dağılma diyagramı, pareto diyagramı, kalite çemberleri, histogram vb. istatistiksel araçların kullanımının önemli olduğunu savundu. Bu araçlardan neden-sonuç diyagramı Ishikawa tarafından geliştirilmiştir. Bu nedenle, toplam kalite yönetimi literatüründe neden-sonuç diyagramı "Ishikawa diyagramı" olarak da adlandırılır. Eğer üst yönetimin önderliği yoksa, toplam kalite kontrolünü uygulamaktan vazgeçin. - "Kaoru Ishikawa." Ishikawa’nın kalite artırma etkinliklerinin arkasında üç temel fikir vardır: Ishikawa bu fikirlerinin uygulanmasında yardımcı olacak “10 rehber madde” sıralamaktadır; Armand Vallin Feigenbaum Armand Vallin Feigenbaum (6 Nisan 1922 - 13 Kasım 2014), Amerikalı kalite kontrol uzmanı ve iş adamı. Daha sonra Toplam Kalite Yönetimi olarak anılacak Toplam Kalite Kontrol kavramının yaratıcısı. Feigenbaum Lisans eğitimini Union College'de, Yüksek Lisans ve Doktora Eğitimini ise MIT (Massachusetts Institute of Technology)'de tamamladı. 1958 – 1968 yılları arasında General Systems firmasında İmalat Operasyonları Direktörlüğü görevini yürüttü. Feigenbaum pek çok kitap yazmıştır. 1961 – 1963 yılları arasında Amerikan Kalite Topluluğu'na (American Society for Quality) başkanlık etmiştir. Kalite anlayışına katkılarına bazı örnekler: "Toplam Kalite Kontrol; tam müşteri memnuniyetini hizmet ve ürün kalitesini ekonomik bir şekilde elde edebilmek amacına hizmet eden kalite geliştirme, kalite sağlama ve işletmedeki farklı grupların kalite iyileştirme çabalarını birleştirmek için etkili bir yöntemdir." Gizli Fabrika kavramı – hataları düzeltmekte harcanan çaba o kadar fazladır ki fabrikanın içinde gizli bir fabrika daha olmasıyla aynı etkiyi yaratır. Kalitenin izlenebilirliği: Kalite herkesin işi olduğu için hiç kimsenin işi haline gelebilir. Ana fikir kalitenin aktif olarak yönetilmesi ve yönetimin en üst basamaklarında görünür olmasıdır. A.V. Feigenbaum günümüz Toplam Kalite anlayışının kurucusu kabul edilir. 1951 yılında yayınlanan kitabı Toplam Kalite Kontrol (Total Quality Control) kalite konusunda yepyeni bir anlayış getirmiştir. Eser bu nitelikleri nedeniyle kısa zamanda dünya çapında ilgi görmüş ve Japonca, Çince, İspanyolca ve Fransızca da dahil olmak üzere pek çok dile çevrilmiştir. Feigenbaum kitabını MIT'de doktora öğrencisiyken hazırlamıştır. Kitabın hazırlığında General Electric'te Kalite Mühendisi olarak çalışmasının etkisi vardır. Bu görevi sırasında Hitachi ve Toshiba gibi pek çok firmanın kalite anlayışlarını inceleme şansı yakalayan Feigenbaum daha sonra bu deneyimini yeni düşüncenin geliştirilmesinde etkin olarak kullanmıştır. Eserde kalite kontrolün teknik kalite kontrol yöntemlerinden öte bir yönetim anlayışı haline gelmesi savunulmuştur. Yani Feigenbaum yönetimsel bakış açısını ve insan ilişkilerini kalite kontrol etkinliklerinin temeli olarak görmektedir. İstatistik, öneylici bakım gibi kavramlar kapsamlı bir kalite kontrol çalışmasının araçlarıdır.Feigenbaum kitabında kalite ilkelerini 40 madde halinde sıralamıştır. Toplam kalite kontrol işletme bünyesinde sadece üretim değil, tüm düzeylerdeki performansların artırılmasına yönelik eylemlerdir. Toplam kalite yönetimi yöneticiden işçiye kadar herkesi kapsamaktadır. Bu gelişmiş performans kalite, maliyet, termin, insan gücü geliştirme ve yeni ürün geliştirme gibi fonksiyonlar arası hedefleri gerçekleştirmeye yöneliktir. Bu faaliyetlerle müşterilerin tatmininin artacağı düşünülmektedir. Toplam kalite kontrolünün 4 görevi bulunmaktadır. Feigenbaum'a göre kalite 'en iyi'yi elde etmek değil, müşteri ve satış fiyatı çerçevesinde en iyiyi elde etmektir. Kalite kontroldeki kontrol dört aşamalı bir yönetim aracına işaret eder: Kalite kontrol, siparişin gelişinden satışa kadar, tasarım, mühendislik, montaj ve müşteriyi memnun edecek bir ürünün gönderimini de kapsayacak şekilde bütün aşamaların dahil olması gereken bir süreçtir. Toplam kalite anlayışı, tüm süreçler tamamlandıktan sonra kontrol etmekten ziyade, kaliteyi baştan sağlamaya dayanır. Ürün kalitesini etkileyen tüm faktörler üzerinde etkili kontrol sağlamak üretim sürecinin bütün önemli aşamalarının kontrolünü gerektirir. Yapılması gerek bu kalite kontrol işlemleri dört ana grupta toplanabilir: Yeni-Tasarım Kontrolü, Gelen Malzeme Kontrolü, Ürün Kontrolü ve Özel Süreç Çalışmaları. Yenal Tuncer Yenal Tuncer (d. 28 Nisan 1985, Denizli), kariyerini Karşıyaka'da sürdürmekte olan Türk futbolcudur. Futbola Denizlispor altyapısında başlayan Yenal, Denizlispor'da 19 yaşına kadar farklı altyapı takımlarında görev almıştır. 2004 senesinde Denizli ilinin profesyonel liglerdeki ikinci takımı olan Denizli Belediyespor'a transfer olarak profesyonelliğe geçiş yapan futbolcu burada iki sezon oynadıktan sonra Süper Lig ekiplerinden Bursaspor'a transfer olmuştur. Bursaspor'da düzenli forma şansı bulamamasından ötürü 2010-11 sezonunda Antalyaspor'a kiralık gönderilmiştir. 31 Mayıs 2011'de kiralık süresi dolan futbolcu Bursaspor'a dönmüş ve birkaç ay sonra 2011-12 sezonu başında Samsunspor'a kiralanmıştır. Sezon sonu ise kiralık sözleşmesini tamamlayarak Bursaspor'a geri dönmüştür. Yenal Tuncer şimdiye dek iki kez millî davet almıştır. 2006 yılında özel maçlar için Türkiye 21 yaş altı millî futbol takımına davet edilen futbolcu bu maçların yalnızca birinde forma giymiştir. Bu maç ilk kez kadroda yer aldığı maç olan Norveç maçıdır. Son kadroda yer aldığı maç ise Romanya maçı olmuştur. Islama Islama, Kastamonu yöresine ait yöresel bir yemek türüdür. Halk arasında "banduma" olarak da ifade edilir. Genelde Azdavay ve Pınarbaşı ilçelerinde sık yapılır. Ayrıca Sinop'ta da yapılır. Gündelik hayatta fazla tüketilmeyen ıslama, özel ziyaretlerde, akraba toplantılarında ve özellikle damat için yapılan bir yemek türüdür. İlk önce tavuk eti haşlanır. Sonra küçük parçalara ayrılır (didilir). Yufkalar üçgen olacak şekilde kesilir, tavuk suyuna bandırılarak yine üçgen şeklinde katlanır ve yuvarlak tepsiye ortası çukur olacak şekilde dizilir. Her birinin arasına parçalara ayrılan tavuk etleri serpiştirilir ve bu tepsi dolana kadar tekrar edilir. En üste tavuk eti ve çekilmiş ceviz parçaları serpiştirilerek eritilmiş sıcak tereyağı üzerine dökülür ve altı hafif kızarıncaya kadar fırında bekletilir. Genelde tepsi ile sunum yapılır ve ayran ile birlikte tüketilir. A7 (Kıbrıs) A7, Kıbrıs Cumhuriyeti'nde Baf'ı Poli kasabasıyla bağlayacak olan, planlanmış bir karayolu projesidir. Yol, bölge sakinlerinin en eski isteklerinden biridir. Bunun altında yatan sebepler, günümüzde iki kasabayı bağlayan B7 karayolundaki trafik ve kazalarıdır. Bazı bürokratik engellerin aşılmasından sonra, gecikmeli bir şekilde proje tasarlanmıştır. A7, 447 milyon euroluk maliyetiyle Kıbrıs Cumhuriyeti'nde yürütülen en pahalı karayolu projesi olacaktır. Planlarda üç tünel, yedi köprü, sekiz farklı seviyeli kavşak ve yirmi beş alt geçit bulunmaktadır. Projenin tamamlanmasının 4.5 yıl alacağı tahmin edilmektedir. Tamamlandığında A6 karayolundan ayrılacaktır. Armou ve Marathounta'nın doğusundan, "Minthis Hills" Golf Resort'un batısından geçecek ve Stroumpi'de hâlen mevcut olan B7 karayoluyla birleşecektir. Burada iki şeride inecek ve Poli'ye kadar bu şekilde devam edecektir.. DiyarbakÄ±r Anadolu Lisesi Diyarbakır Anadolu Lisesi, Diyarbakır'da bulunan, üç dil eğitim yapan bir Anadolu Lisesidir. Okul 29 Ekim 1956 ögretim yılında vali Fahrettin Akkutlu tarafından, Diyarbakır Koleji adıyla bir Maarif Bakanlığı Koleji olarak, şimdiki Diyarbakır Milli Eğitim Müdürlüğü'nün bulunduğu, Rumi 1308 yılında Sultan Abdülhamit döneminde "Rüştiye ve İdadi" (Orta ve Lise) öğrenimi için yapılan, tarihi binalarda açılmıştır. Kurulduğundan beri erkek öğrencilerin öğrenim gördügü Diyarbakır Koleji 1964 yılında gündüzlü kız öğrenci almaya başlamıştır. Okul, 1969 yılında şimdiki yerine, yani Şehitlik semtine, yeni binalarına taşınmıştır. 1974 yılında ise Okul ismi değiştirilerek bugün kullanılan "Diyarbakır Anadolu Lisesi" adı verilmiştir. Diyarbakır Koleji, ilk öğretim yılı olan 1956 yılında üç adet hazırlık sınıfı ile açılmıştır. Okul, ilk mezunlarını 1962-1963 öğrenim yılında vermiştir. 1969 yılına kadar yabancı uyruklu öğretmenler ile verilen eğitim ve öğretim; 1969-1970 öğretim yılı ile birlikte eğitimini yurt dışında tamamlamış Türk öğretmenlerle verilmeye başlanmıştır. Bu dönemde, Okul 1 yıl hazırlık, 3 yıl orta ve 3 yıl lise olmak üzere toplam 7 yıllık bir öğretim kurumu kimliğinde iken; 1999-2000 öğretim yılında Sekiz Yıllık Eğitimin zorunlu hale getirilmesi ile birlikte orta okul sınıfları kapatılmış ve 1 yıl hazırlık 3 yıl lise olmak üzere 4 yıllık eğitim verir olmuştur. Atıcılık Atıcılık, bir mermiyi silah aracılığıyla mümkün olduğu ölçüde hedefe ulaştırmayı amaçlayan spor. Tabanca, tüfek gibi çeşitli silahlarla yapılır. Hedefler sabit veya hareketli olabilir. Barutun bulunup ateşli silahların kullanılması ile spor görünümüne kavuştu. Hayli masraflı olan bu silah kullanma sporu 16. yüzyılın ortalarında Kuzey Avrupa ülkelerinde ve İngiltere'de başladı. Çok eski dönemlerde "en iyi hedefi vurmak" biçimdeki müsabakalar daha sonra kurallar kazandı. Atıcılık müsabakaları 1896 Yaz Olimpiyatları'nın programına alındı, ertesi yıl ise ilk Dünya Şampiyonası gerçekleştirildi. Önceleri çeşitli silahlarla 24 türde yapılan atıcılık müsabakaları teknolojik yeniliklerle giderek bu türlerin birleştirilmesi ya da azaltılması ile uluslararası arenada daha dar bir kapsamda gerçekleştirildi. Ã–mer Kahveci Ömer Kahveci (d. 15 Şubat 1992, Kahramanmaraş), Türk kaleci. 2. Lig ekiplerinden Bucaspor'da forma giymektedir. Adana'nın bir mahalle takımı olan Cesurspor'nun altyapısında futbola başlayan Ömer 13 yaşındayken Adana Demirspor altyapısına transfer oldu. 2007 senesinde profesyonel oldu ve üç sezon boyunca 17 sefer Adana Demirspor formasını giydi. Burada gösterdiği başarılı performans sayesinde ilk sefer Türkiye 17 yaş altı millî futbol takımına davet edildi ve bir sonraki millî takım davetinde ilk kez millî formayı giydi. Genç millî takımlardaki maçlar sayesinde ülke genelinde tanınmaya başlandı ve 2010-11 sezonunda Süper Lig'e yeni yükselen Bucaspor'a transfer oldu. 22 kez millî takımlara çağrılan Ömer Kahveci, 3 kez Türkiye U-17, 5 kez Türkiye U-18, 8 kez de Türkiye U-19 forması olmak üzere toplam 16 kez millî formayı giydi. Barış Gönüllüleri Barış Gönüllüleri, ABD Hükûmeti ve aynı isimli devlet kuruluşu tarafından yürütülen bir Amerikan gönüllü programıdır. Barış Gönüllüleri için üç amaç belirlenmiştir: Teknik yardım sağlamak, Amerika Birleşik Devletleri dışındaki halkların Amerikan kültürünü anlamasını sağlamak ve Amerikalıların diğer ülkelerin kültürlerini anlamasına yardımcı olmak. 1961 yılından bugüne (2010), 200.000'den fazla Amerikalı Barış Gönüllülerine katılarak 139 ülkede çalışmışlardır. II. Dünya Savaşı sona erdikten sonra ABD Kongresinde, "gelişmekte olan ülkeler"de gönüllü örgütler kurulmasına yönelik, çeşitli teklifler hazırlandı. Örneğin, 1952'de Senatör Brien McMahon, "demokrasi misyonerleri" olarak çalışacak bir genç Amerikalılar "ordu"su önerdi. Özel fonlardan desteklenen çeşitli kuruluşlar da 1950'lerde denizaşırı gönüllüler göndermeye başladılar. 1 Mart 1961'de Kennedy, Barış Gönüllüleri'ni resmi olarak başlatan 10924 no.lu kararnameyi imzaladı. Kararname 22 Eylül 1961'de Kongre'den geçen "Peace Corps Act" (87-293 no.lu "Barış Gönüllüleri Yasası") ile onaylandı. Üçüncü Dünya ülkelerindeki devrimci ruh yükselişinden kaygı duyan Kennedy, Barış Gönüllüleri'ni özellikle Afrika ve Asya'nın sömürgecilik sonrası yeni kurulan ülkelerindeki "çirkin Amerikalı" ve "Yankee emperyalizmi" stereotiplerine karşı bir savunma olarak gördü. Örgüt faaaliyete geçtiği ilk yıllarda bazı anlaşmazlıklar yaşadı. 13 Ekim 1961, Nijerya'daki Margery Jane Michelmore adlı bir gönüllü ABD'deki bir arkadaşına gönderdiği bir kartpostalda Nijerya'daki durumu "iğrenç ve kesinlikle ilkel yaşam koşulları" olarak tanımlamıştı. bu kartpostal ülkeden dışarı çıkamadı. Ibadan Üniversitesi Öğrenci Birliği gönüllünün sınırdışı edilmesini istedi ve gönüllüleri "Amerika'nın uluslararası ajanları" olmakla, projeyi de "yeni sömürgecilik ("neocolonialism") düzenini besleyen bir yapı olmakla suçladı." Olay uluslararası basına sıçradı ve ABD yönetimindeki pek çok insanın programı sorgulamasına yol açtı. Sonunda tepkiler yatıştırıldı. Temmuz 1971'de, programa soğuk bakan Başkan Richard Nixon, Barış Gönüllüleri'ni ACTION adlı devlet kuruluşuna bağladı. Programa sıcak bakan ve hemşire olarak programa katılan annesinin orada "yaşamının en muhteşem deneyimlerinden birini yaşadığını" söyleyen Başkan Jimmy Carter ise 1979'da programın yönetimini tümüyle özerk hale getirdi. Bu bağımsız statü daha sonra 1981'de örgütü bağımsız bir federal kurum haline getiren yasayla güvenceye alındı. 1982'de Başkan Reagan döneminde, ABD'deki siyasi ve toplumsal koşulların değişimine koşut olarak, ilk kez önemli sayıda tutucu ve Cumhuriyetçi gönüllü örgüte katıldı. 1980 başlarındaki bütçe kısıntıları gönüllülerin sayısını en düşük seviye olan 5.380'e düşürdü. 1985'te bütçe arttırıldı ve gönüllü sayısı artarak 1992'de tekrar 10.0000'e ulaştı. 11 Eylül saldırıları sonrası özellikle Orta Doğu'da yükselen ABD-karşıtı eğilimlere dikkat çeken Başkan George W. Bush, Terörizmle Savaş politikasının parçası olarak beş yıl içinde örgütün hacmini ikiye katlama sözü verdi. 2004 mali yılı için Kongre'den, Başkan'ın talebinden 30 milyon az ancak 2003'tekinden 30 milyon fazla olarak, 325 milyon USD tutarında bir bütçe geçti. 2008'deki "ekonomik canlandırma" paketinin bir parçası olarak, Başkan Barack Obama Barış Gönüllüleri'ni ikiye katlamayı önerdi. Ancak 2010'daki bütçe bu amacı gerçekleştirmek için yetersizdi. Kongre 2010'da Başkan'ın istediği 373 milyon tahsisatı 400 milyona çıkardı ve sonraki yıllarda daha da arttırılması önerildi. ErtuÄŸrul Arslan Ertuğrul Arslan (d. 26 Ocak 1980, Sivas), Türk futbolcudur. 2. Lig ekiplerinden Fethiyespor'da forma giymektedir. Kayserispor altyapısında futbola başladı ve ardından 1998 senesinde A takıma yükseldi. Burada dört sene oynadıktan sonra Sivasspor'a transfer oldu. Sivasspor'da oldukça başarılı üç sezon geçirdi ve Sivasspor ile 2004-05 sezonunu 1. Lig şampiyonu olarak bitirerek Süper Lig'e yükselmeyi başardı. Sonraki sezonda takımda fazla şans bulamadı ve sezonun devre arasında sezon sonuna kadar 1. Lig takımlarından Bursaspor'a kiralandı. Aynı durum 2006-07 sezonunda da gerçekleşti ve bu sefer Ertuğrul Elazığspor'a kiralandı. 2007-08 sezonundan itibaren Antalyaspor'da oynadı. 2010-11 sezonunun ikinci devresinde 1. Lig ekiplerinden Konyaspor'a transfer oldu. 2012-13 sezonu başında Balıkesirspor'a transfer oldu ve ilk sezonunda takımıyla 2. Lig şampiyonluğu yaşadı, sonraki sezonda takımıyla ligi 2. sırada bitirerek Süper Lig'e yükselme başarısı gösterdi. 2014-15 sezonu öncesinde sözleşmesinin sona ermesiyle birlikte 2. Lig'de mücadele eden Göztepe'ye transfer oldu ve aynı sezon takımıyla şampiyonluk yaşadı. Volkan AltÄ±n Volkan Altın (d. 10 Ağustos 1986, Berlin) Türk asıllı Alman futbolcudur. TSG Einheit Bernau'de oynamaktadır. Berlin'de Türkler tarafından kurulan bir amatör kulüp olan Trakyaspor altyapısında futbola başladı ve ardından Tennis Borussia ve Hertha Berlin'nin altyapılarında oynadı. 2002 senesinde Hertha Berlin'nin ikinci takımı olan ve Almanya'da alt kademe liglerinde bulunan Hertha BSC II'de oynamaya başladı. Burada bir sezon oynadıktan sonra birer sezon da Kickers Emden ve SV Sandhausen'de oynadı. 2007-08 sezonundan itibaren Türkiye'ye Süper Lig ekiplerinden Antalyaspor'a transfer oldu. 2011-2012 sezounda Orduspor'a transfer oldu ancak teknik direktör Metin Diyadin tarafından yeterli bulunmayarak takımdan yollandı. 2011-12 sezonunun yaz transfer döneminin son gününde 2. Lig ekiplerinden Altay'a transfer oldu. 2013-14 sezonunun başında Sarıyer'e transfer oldu. Türkiye millî takımına defalarca kez davet edilse de Volkan Altın tercihini Almanya millî futbol takımından yana yaptı ve 2 kez , 6 kez , 2 kez de forması olmak üzere toplam 10 kez Alman millî formayı giydi. Elçilerin İşleri Elçilerin İşleri (Yunanca: Πράξεις τῶν Ἀποστόλων, Práxeis tōn Apostólōn; Latince: Acta Apostolorum), İncil yazarı Luka'nın Teofilos isminde bir adama yazdığı "Luka İncili"nin devamıdır. İsa'nın öğretilerinin Yeruşalim'den (Kudüs) Anadolu'ya, oradan da Roma'ya yayılışını anlatır. Bu nedenle, İncil'de yer alan mektuplar ve İncil arasında bir köprü kurmaktadır. "Elçilerin İşleri" başlığı, kitabın orijinal yazımında kullanılmamıştır. Başlık, ilk olarak İraneus tarafından ikinci yüzyılda kullanılmıştır. Başlığın "İşler", "Kutsal Ruh'un İşleri" ve hatta "İsa'nın İşleri" olması da bazı kişiler tarafından önerilmiştir. Polat Keser Polat Keser (d. 4 Aralık 1985, Marl), Alman-Türk futbolcu. Kaleci pozisyonunda görev almaktadır. VfL Bochum altyapısında futbola başladı ve ardından a takıma yükseldi. 2007-08 sezonunda Süper Lig'e yeni yükselen Antalyaspor'a transfer oldu. İl k sezonunda 2 maçta forma giyen Polat, 2. sezonunda da 2 maçta forma giydi. 2011-2012 sezonunda ise Ömer Çatkıç, Orkun Usak ve Sammy N'Djock'un iyi performansı nedeniyle kadroya girmekte zorlandı ve sadece 1 maçta forma giydi. 2011-2012 sezonunun sonunda Hakan Arıkan'ın transfer olması ve takımın rotasyona gitmesi nedeniyle kadro dışı bırakıldı. Fakat kendine takım bulamayınca Antalyaspor'a geri döndü. 2013-14 sezonunda Adanaspor'a transfer oldu. Burada 1 lig maçında görev alan Keser'in sözleşmesi sezon sonunda karşılıklı olarak feshedildi. 2014-15 sezonunu 2. Lig Kırmızı Grup ekiplerinden Hatayspor'da, ertesi sezonu ise yine aynı ligdeki Toktaspor'da geçirdi. Arabistan'daki Yahudilerin tarihi Arabistan genelde Irak ve Ürdün'ün bir kısmını ve Bahreyn, Kuveyt, Umman, Katar, Suudi Arabistan, Birleşik Arap Emirliği ve Yemen'in tamamını kapsayan bölgeye denir. Arabistan'daki Yahudilerin tarihi aşağıda listelenen ülkelerdeki Yahudi tarihlerini ihtiva eder: Gypsy (Shakira şarkısı) Gypsy, Kolombiyalı şarkısı-söz yazarı Shakira'nın She Wolf adlı albümü için seslendirdiği şarkıdır. Şarkı albümden çıkan dördüncü ve son singledır. Şarkının birde İspanyolca versiyonu yapılmıştır. "Gitana" ile beraber şarkı 10 ülkede zirveye yerleşmiştir. İspanya'da 40,000 satarak Platinum sertifika almıştır. Şarkının klibi ilk kez 26 Şubat'ta MTV ekranlarında yayınlandı. Ünlü tenisçi Rafael Nadal'ında oynadığı videoyu Jaume de Laiguana, Barselona'da çekti. Ayrıca klip Billboard'un haftalık Top 10 listesinde 1 numaraya çıktı. Digital Download EP Promo CD-Single German CD-Single Su sakağısı Su sakağısı, gourme veya Lymphadenitis equorum. Özellikle genç atların irinli rhinitis ile seyreden önemli bir bakteriyel enfeksiyonudur. Etken, "Streptococcus equi" adlı Gram pozitif bir bakteridir. Etkenin suppurasyon özelliği oldukça yüksektir. Eksudat içerisinde iken dış etkilere karşı oldukça dirençlidir. Hastalığa daha çok genç atlar duyarlıdır. Etkenler alimenter veya aerojen yolla alınır. Enfeksiyonun asıl kaynağı portör hayvanlardır. Nasopharynx mukozasına gelen etkenler makrofaj'larca fagosite edilerek lenfatik sisteme geçerler ve yakın lenf yumrularına giderler. Özellikle retropharyngeal ve submandibular lenf yumrularında çoğalırlar ve lenf yumrularında büyümeye neden olurlar. Daha sonra burada çoğalan etkenler hematojen (kan yoluyla) yolla özellikle akciğerler, karaciğer, böbrekler, beyin ve synovialara ulaşırlar. 3-4 günlük kuluçka süresinden sonra çift taraflı kataral bir burun akıntısı ve devamında purulent (irinli) bir burun akıntısı başlar. Enfeksiyondan en çok retropharyngeal ve submaxillar lenf yumruları etkilenir. Buralarda şekillenen akut yangısal reaksiyonu, lenf yumrularının nekrozu ve suppurasyonu (irinleşmesi) izler. Vücudun irinleşmeye doğal bir tepkisi olarak lenf yumruları bulunduğu yerden dışarıya açılacağı en yakın noktadan fistülize olur. Yani dışarı açılır. Bu fistül'den sarımtırak ve krema benzeri irin akar. Karaciğer, böbrekler, synovial zarlar, beyin ve özellikle mediastinal-mesenterial lenf yumrularında metastatik apse odakları görülür. Suppurasyonun seröz zarlara yayılması sonucu "Pleuritis purulenta" ve/veya "Peritonitis purulenta" görülür. Septik emboli'lere bağlı vaskulitis sonucu deri altı ödem ve kanamalar görülebilir. (Hemorajik purpurae). Cranial sinirlerdeki fokal yıkılıma bağlı "Paralysis facialis", "Paralysis pharyngealis" ve/veya "Horner Sendromu" ortaya çıkar. Norid Uninett Norid AS, ticari olarak Norid, üç Norveç internet ülke kodu üst seviye alan adı (ccTLD) .no, .sj ve .bv için alan adı kaydı yapan şirkettir. Kâr amacı gütmeyen şirket, aile şirketi Uninett ile paylaştığı ofisleri Trondheim'de bulunmaktadır; her iki şirketin sahibi de Norwegian Ministry of Education and Research'tür. Norid, Norveç Posta ve Telekomünikasyon Kurumu tarafından denetlenmekte ve Internet Assigned Numbers Authority sözleşmesi altında çalışmaktadır. Uninett, 1987'de Norveç alan adı sorumluluğunu devraldı ve 2003'te ayrı bir şirket haline geldi. Erman Kılıç Erman Kılıç (d. 20 Eylül 1983, Erzincan), 2. Lig ekiplerinden Menemen Belediyespor'da forma giyen Türk orta saha futbolcusu. 20 Eylül 1983 tarihinde Erzincan'da doğan Erman Kılıç, ailesiyle birlikte küçük yaşlarda İzmir'e yerleşti. Babasının işleri nedeniyle çocukluğunu İzmir'de geçiren Erman Kılıç'ın futbola 1999 yılında Bergamaspor altyapısında başladı. Kılıç, aradan geçen iki yılın ardından profesyonel sözleşmeye imza attı. Bergamaspor forması altında iki yıllık sözleşmeye imza atan Erman, kariyerinin ilk profesyonel sezonunda 21 karşılaşmada forma giydi. Kariyerinin ilk golünü 3. Lig organizasyonunda Dalaman'a karşı oynadığı maçta 69. dakikada gol atan Erman, Bergamaspor forması altında ikinci sezonunda 30 lig maçına çıktı ve bu maçlarda rakip fileleri 5 kez havalandırdı. Bergamaspor forması altında geçirdiği üçüncü profesyonel sezonunda ise 25 maçta forma giyen orta saha oyuncusu bu maçlarda rakip filelere 10 gol bıraktı. 2003 yılında sözleşmesi sona eren Erman Kılıç, gösterdiği performansla birçok takımın dikkatini çekmeyi başarmıştı ve 20 yaşında İzmir'in büyük takımlarından Göztepe'nin yolunu tuttu. 2003-2004 sezonunda 3. Lig organizasyonunda Göztepe'de oynamaya devam eden Erman, yeni takımının forması altında 27 maçta forma giyerken, 6 kez gol sevinci yaşadı. Bir sonraki sezon 3. Lig platformunda 28 maçta forma giyen Erman, bu sezonda da 9 kez rakip fileleri havalandırmayı başardı. 2005 yılının yaz aylarında sözleşmesi sona eren ve Göztepe ile masaya oturmayan Erman, yeni sezon öncesinde Elazığspor ile 3 yıllık kontrata imzasını attı. 2005-2006 sezonunda 1. Lig organizasyonunda mücadele etme fırsatı buldu. Elazığspor forması altında ilk sezonunda 30 müsabakada forma şansı bulmasının yanı sıra, 6 gol atarak takımına katkı sağladı. Futbolculuk kariyerinde sürekli olarak alt liglerde forma giyen Erman Kılıç, kendisi adına önemli bir sezonda istikrarlı futbolu ve başarılı performansı ile göz doldurdu. 2006-2007 sezonunda Elazığspor forması altında 33 maçta forma giyen tecrübeli orta saha oyuncusu 15 gol atarak dikkatleri üzerine çekti ve sezon sonunda İstanbul Büyükşehir Belediyespor'a transfer oldu. 2007-2008 sezonunda İstanbul Büyükşehir Belediyespor'a transfer olan Erman böylelikle kariyerinde ilk kez Süper Lig'de forma giyme şansı buldu. Erman, ilk sezonunda Abdullah Avcı'nın takımında zaman zaman yedek beklese de hücum hattıının en önemli isimlerinden biri oldu. 33 maçta forma giyen Erman, bu karşılaşmalarda rakip filelere bir gol bırakırken, 13 kez de asist yaptı. Trabzonspor karşılaşmasında Süper Lig'de ilk kez gol sevinci yaşayan Erman Kılıç, istikrarlı futbolunun yanı sıra hücumu düşünen oyun tarzı ve etkili performansıyla Süper Lig'deki diğer takımların da dikkatini çekti. Abdullah Avcı yönetiminde ilk sezonunda 33 maça çıkan Erman, ikinci sezonunda da Süper Lig'de önemli süreler buldu. 34 maçın tamamında forma giyen orta saha oyuncusu bu maçlarda 5 gol - 6 asistlik performansıyla mücadele ederken, İstanbul BŞB'nin tek maçlık kupa macerasında da yer alan isimdi. Sezon sonunda Sivasspor'dan transfer teklifi alan tecrübeli oyuncu, Herve Tum + Kanfory Sylla ve 150bin euro karşılığında o sezonu 2. bitiren kırmızı-beyazlı takımın yolunu tuttu. 2009-2010 sezonunda kırmızı-beyazlı formayı terleten Erman Kılıç, kariyerinde ilk kez Avrupa maçlarına çıkma tecrübesi yaşadı. Bir önceki sezonu 2. sırada tamamlayan Sivasspor'la yeni sezonda 3 yıllık sözleşme imzalayan Erman, takımıyla birlikte UEFA Şampiyonlar Ligi öneleme maçları oynadı. Belçika temsilcisi RSC Anderlecht ile karşılaşan Bülent Uygun'un takımı ilk maçta 5-0'lık mağlubiyet alırken, ikinci maçta sahadan 3-1'lik galibiyetle ayrılıyordu. Erman bu iki maçta da süre bulurken, beklentileri karşılayamadı ve Avrupa'nın bir numaralı organizasyonundan elenen Sivas'la iki numaralı kupa olan UEFA Kupası'nda yer aldı. Burada da eleme maçlarında Shakhtar Donetsk ile karşılaşan kırmızı-beyazlı takım iki maç sonunda 5-0'lık skorla elendi ve Avrupa macerası sadece 4 maç sürdü. Sivasspor forması altında ilk sezonunda 28 maçta 3 gol - 6 asist, Türkiye Kupası maçlarında da 4 maçta 1 gol performansı ile oynayan Erman Kılıç, kırmızı-beyazlı forma ile ilk golünü Kasımpaşa ağlarına yolladı. O sezon attığı diğer iki golü sezonun son maçında Fenerbahçe ağlarına yollasa da takımı bu maçtan 4-3 mağlup ayrıldı. Orta sahada zaman zaman kanatlarda, zaman zaman forvet arkası veya merkez oyuncu olarak forma giyen tecrübeli oyuncu Mesut Bakkal'ın teknik direktörlüğe getirilmesi ile birlikte daha fazla şans buldu. 2010-2011 sezonuna tecrübeli teknik adam Mesut Bakkal yönetiminde başlayan kırmızı-beyazlı takım, sezonu Rıza Çalımbay ile tamamlarken; Erman Kılıç, Sivasspor forması altında mevcut sezonda 30 maçta 9 gol - 6 asist yapmıştı. 2011-2012 sezonunda Sivasspor forması altında en istikrarlı sezonlarından birisini geçiren Erman Kılıç, teknik direktör Rıza Çalımbay'ın kadrosunun vazgeçilmezlerinden biri oldu Süper Lig'de oynanılan play-off maçları dahil toplam 39 maçta oynayan ve bu maçların birisi dışında hepsine ilk 11'de başlayan Kılıç, maçların büyük bir kısmında 90 dakikada sahada kalan isim oldu. Kırmızı-beyaz forma altında 39 lig maçında rakip filelere 9 gol bırakan Erman, 8 kez golden önce arkadaşlarına son pası verdi. Türkiye Kupası'nda aynı yıl çeyrek final oynayan Rıza Çalımbay'ın takımında kupa macerasında da 3 maç boy gösteren Erman, Sivasspor'un Galatasaray'la oynadığı lig ve kupa maçlarında gol atsa da ligdeki maçta Sivasspor 2-1 mağlup oldu. Beşiktaş'a da yaklaşık 30 metreden gol atan Erman böylelikle 4 büyük takımın da ağlarını sarsmış oldu. Türkiye Kupası'nda Türk Telekom Stadyumu'nda attığı gol ile takımının 1-0 galip gelmesinde büyük pay sahibi olan Kılıç, kariyerinin en istikrarlı sezonunu yaşadı; 42 maç - 10 gol - 10 asist ve 3407 dakika. 2012-2013 sezonunda da Rıza Çalımbay ile yola devam eden Sivasspor'da hücum ve duran top opsiyonlarının en önemli ismi olan Erman, Sezon başında sözleşmesini bir yıl daha uzattı. Erman, kırmızı-beyazlı forma altında geçirdiği son sezonunda kariyerinin en çok maç yaptığı sezonunu geçirdi. Süper Lig'de tamamı ilk 11'de olmak üzere 33 maçta forma şansı bulan Erman, rakip filelere 5 gol bırakırken 12 asist yaparak Süper Lig'de asist krallığında ikinci sırada yer aldı. Türkiye Kupası'nda yarı final oynama başarısı yakalayan ve yarı final turunda Trabzonspor'a iki maç sonunda toplamda 7-2 kaybeden Sivasın en önemli oyuncularından birisi olan Erman, bu turnuvada da forma giydiği 11 maçta 4 gol - 2 asist performansıyla mücadele etti ve toplamda 44 maç - 9 gol - 14 asist istatistiğiyle oynadı. Sezon sonunda ise sözleşmesini uzatmayacağını açıkladı ve Sivasspor'dan ayrılma kararı aldı. Sivasspor ile sözleşmesi biten ve bonservisini eline alan Erman Kılıç, 2013-14 sezonunda Galatasaray'a transfer oldu. KAP'a gönderilen açıklamada şu ifadeler yer aldı: Profesyonel futbolcu Erman Kılıç ile 2013-2014 sezonundan itibaren geçerli olmak üzere 2+1 sezonluk (son sezon opsiyonlu) sözleşme imzalanması konusunda anlaşmaya varılmış olup, oyuncuya her sezon için 950.000 TL sabit transfer ücreti ve 20.000 TL maçbaşı ücreti ödenecektir. Erman Kılıç transferinin ardından Galatasaray'ın resmi kulüp televizyonu GS TV'ye yaptığı açıklamada "Galatasaray gibi bir camiaya geldiğim için mutlu ve heyecanlıyım. Transferimde emeği geçen herkese, başta Fatih hocaya çok teşekkür ediyorum. Kendisi bu transferin olmasını istedi ve beni aldı. Çok çalışıp, mücadele ederek beni sevenleri utandırmayacağım. Hocamın bana duyduğu güveni boşa çıkartmayacağım." ifadelerinde bulundu. Galatasaray formasıyla ilk maçını süper kupa maçında Fenerbahçe karşısında maçın 2.yarısında oyuna Erman bu maçta "24" numaralı formayı terletmiş ve etkili bir performans ortaya koymuştur. Bu maçın ardından ligdeki Gaziantepspor ve Bursaspor maçlarına sonradan dahil olan Erman, Galatasaray'ın UEFA Şampiyonlar Ligi kadrosunda yer almamış onun yerine Aydın Yılmaz kadroya alınmadı ve fiziksel görünümüyle dalga geçildiğini belirtti. Bunun üzerine Erman Ümit Davala ve Hasan Şaş'a takımdan ayrılmak istediğini belirtmiş ve ardından Eskişehirspor'a transfer olmuştur. Erman Galatasaray formasıyla 93 gün, 3 maç, 61 dakika, 2 kupa (Emirates Cup ve Türkiye Süper Kupası) istatistiğiyle oynamıştır. 6 Eylül 2013 tarihinde, 200 Bin Euro karşılığına Eskişehirspor'a transfer olmuştur. Bu takım ile ilk maçına Sivasspor karşısında çıkan Erman, bu maçta 85 dakika sahada kalmış ve 2 asist yapmıştır.1 hafta aradan sonra Kasımpaşa SK maçında da asist yapan Erman, 27 Ekim 2013 günü oynanan Çaykur Rizespor maçında 1 gol atmış ve 1 asist yapmıştır. Sezonun ilk yarısında bir de Kayseri Erciyesspor maçında asist yapan Erman, takımıyla 14 maça çıkmıştır. Erman, 1 milyon TL alacağı ödenmediği için Eskişehirspor'da serbest kalmıştır. 11 Ocak 2015 günü daha önce kadro dışı bırakıldığı Eskişehirspor'dan Antalyaspor'a transfer olmuştur. 22 Temmuz 2016 tarihinde Gökhan Ünal ile birlikte Menemen Belediyespor'la 2 yıllık sözleşme imzalamıştır Jadranka Kosor Jadranka Kosor (d. 1 Temmuz 1953, Pakrac), Hırvat politikacı ve eski gazetecidir. Selefi Ivo Sanader'in ani istifasının ardından 6 Temmuz 2009 tarihinde göreve gelip Hırvatistan'ın Başbakanı olmuştur. Bağımsızlığından bu yana Hırvatistan'ın ilk kadın Başbakanıdır. Kosor, Zagreb Üniversitesi'nde hukuk bölümünden mezun oldu. Jadranka Kosor, Radyo Zagreb'te muhabir olarak 1972'de bir gazeteci olarak çalışmaya başladı. Hırvatistan Savaşı sırasında radyocu-gazeteci olarak çalıştı ve mülteci sorunları ve engelli savaş gazileri gibi savaş konularını ele aldı. Ayrıca bu dönemde BBC'de bir muhabir olarak kısa bir süre çalıştı. Avrupa Topluluğu gibi insani çalışmalarından dolayı Hırvat Gazeteci Derneği'nden ödül kazanmıştır. 1 Temmuz 2009 günü, Hırvatistan Başbakanı Ivo Sanader, aniden ve beklenmedik bir şekilde, istifa ederek yeni başbakan adayı olarak olarak Kosor'u önerdi. Cumhurbaşkanı Stjepan Mesić, Koalisyon ortaklarının desteğiyle Kosor'a hükûmeti kurmayı davet etti. 23 Aralık 2011 tarihinde başbakanlığı sona erdi. Alessandria Alessandria, kuzeybatı İtalya'da, Piyemonte bölgesinde aynı ismi taşıyan Alessandria ili merkezi olan bir komünüdür. Belediye sınırları içindeki nüfus (31.7.2010 itibarıyla) 94.646 kişidir. Alessandria bir eski köy kalıntısı bulunan bir mevkide, Savoy Hanedanı ve Lombard Ligi arazisine Kutsal Roma-Cermen İmparatoru Friedrich Barbarossa'nın yaptığı hücumlara karşı korumak için bir etrafı surlarla çevrili bir şehir olarak 1160'ta kurulmuştur. İmparatora karşı olan Papa III. Aleksander'a atıfla bu şehre onun adı verilmiştir. 1175-1175 bu yeni korunaklı şehir İmparator'un kuşatmasına karşı durmuş ve imparatorun geri çekilmesine neden olmuştur. 1198da bir serbest şehir olma berati almıştır. 1348'de şehir Milano Dükleri idaresine, önce Viscontilere ve sonra da bunu takip eden Sforza hanedanı idaresine geçmiştir. 1707'de şehir tekrar Piyemonte Krallığı Savoy hanedanı eline geçmiştir. Savoylular bu şehrin bulunduğu mevkide çok büyük masrafla modern bir kale yaptırmışlardır: "Cittadella Militare (Askeri Kale)". 14 Haziran 1800'de İtalya'ya Fransız ordusuyla bir sefere çıkan Birinci Konsül Napolyon Bonapart Alessandria civarında Marengo Muharebesi'nde II. Koalisyon güçlerine karşı büyük bir galibiyet kazanmış ve şehir ve kalesi Fransızlar eline geçmiştir. Fransız idaresi altında şehir "Marengo Departmanı" merkezi olmuştur. Fransızlar şehrin kuzeyine günümüzde bile büyük bir askeri kışla ve ordonat merkezi olan bir askeri kale daha yapmışlardır. Ayrıca güneyinde iki kale daha, "Forte Ferrovia" ve "Forte Acqui" kurup şehrinin bir askeri kale olma niteliğini 19. yüzyılda da modernleştirerek korumuştur. 1814'te şehir yine Sardinya Krallığı'na Savoy hanedanına geri verilmiştir. İtalya birliğinin kurulması döneminde şehir liberallerin önde bulunduğu bir yerleşke olmuştur. İtalya birliği kurulduğu zaman birliği sağlayan Sardinya Krallığı'nın eski bir merkezi olduğundan biraz önemini kaybetmiştir. Şehrin bu gerilemesine halkın direnişi İtalya'da bir il merkezine ilk defa sosyalist bir belediye reisinin seçilmesinin 1899'de Alessandria'da gerçekleşmesi ile görülmektedir. Alessandria İkinci Dünya Savaşı sırasında müttefiklerin İtalya'da karaya çıkıp ilerlemeleri sırasında 1943-1945 arasında Alman işgaline geçmiştir. Bu nedenle şehir taktik hedef olarak görülmüş ve şehir çok ciddi hava bombardımanlarına uğramıştır. Ancak 1945 Nisan sonunda İtalyan partizan direnişi ve müttefik ordularından Brezilya güçleri tarafından Alman işgalinden kurtarılmıştır. 20. yüzyılda şehir için en önemli olay, 6 Kasım 1994'te şehrin seller altında kalıp büyük zarar görmesidir. Alessandria'nın belediye sınırları içinde nüfusu (31.11.2010 itibarıyla) 58.179 kişidir. 19. yüzyıl ve 20. yüzyılda Alessandria'nin nüfusunun komün sınırları içinde gelişmesi şu gösterimde izlenebilir: Astuti, Cabanette, Cantalupo, Casalbagliano, Cascina Grossa, Castelceriolo, Gerlotti, Litta-Parodi, Lobbi, Mandrogne, San Giuliano Nuovo, San Giuliano Vecchio, San Michele, Spinetta Marengo, Valle San Bartolomeo, Valmadonna, Villa del Foro Alessandria şu kentlerle kardeş şehir bağlantısı kurmuştur: Hizmet kalitesi Hizmet, gereksinimleri karşılama ve üretildiği anda tüketilme özelliklerine sahip her türlü etkinlik olarak tanımlanabilir. Hizmet kalitesi (veya servis kalitesi)ise bir işletme kavramıdır. Hizmet kalitesi, hizmetin istenen amaca ulaşma derecesidir. Objektif ve sübjektif hizmet kalitesi olarak ikiye ayrılır. Ayrıca, tanımlanmış bir amacın ulaşılamaz olduğu anlaşılabilir. O zaman bu hizmetten en iyi elde edilebilir sonuç objektif optimaldır ama sübjektif yetersizdir. Hizmetler sektöründe kalite kontrolü fiziksel ortam, yeterli materyal ve malzemeye sahip olma gibi fiziksel ve dokunulabilir özelliklerle ilgilidir. Ancak sunulan çıktılar soyut bir ürün özelliğindedir, tüketicilere yarar sağlanılır ve bir performans beklenilir. Hizmetlerin sunumunda, hizmeti sunan personelin yeteneği, bilgisi ve o andaki durumu önemli olması nedeniyle, hizmet kalitesinin ölçümü soyut ve sübjektif bir yargı kararının sonucu olarak belirlenmektedir. Hizmet kalitesi, servis potansiyeli, hizmet sÃ¼reci veya hizmet sonucu ile ilgilidir. Servis potansiyeli olarak çalışanın yeteneği, hizmet süreci performansı olarak hizmet hızını, sonuç kalitesi olarak müşteri dileklerini yerine getirme başarısını örnek verebiliriz. Çeşitli hizmet tipleri için kalite kavramı uyarlanabilir. Örnek: Elektronik servislerde kalite kaydının yapılması. Hizmet kalitesini en iyi şekilde anlayabilmek, uygulayabilmek, ölçebilmek için, hizmet kalitesi ile ilgilli kavramların bilinmesi gerekmektedir. Yapılan ilk araştırmalar sonucu hizmet kalitesinin hesaplanmasında 10 boyut kullanılmıştır. Bunlar aşağıdaki gibi sıralanabilir: Satıcının müşteri ile çalışırken gösterdiği davranışın profesyonellik derecesini açıklar. Kibarlık, saygı, güler yüz, müşteriyi dikkate alma, içten davranma, kolaylık gösterme, işine sahip olma, işine saygı gösterme ve benzeri tutum ve davranışlar profesyonellik olarak tanımlanabilir. Müşteri beklentilerinin, işin / hizmetin özelliklerinin değişmesi durumunda yeni koşullara uyum göstermenin derecesini açıklar. Beklentiler müşteriden müşteriye farklı olacaktır. Ya da aynı müşterinin değişik zamanlardaki beklentileri farklılık gösterecektir. Bu değişiklikler çok hızlı ve çok kısa zaman aralıklarında ortaya çıkabilir. Tüm bu durumların algılanması ve müşteriyi tatmin edecek tepkinin oluşturulması gerekecektir. İnanılırlık ve dürüstlük özelliklerini açıklamaktadır. Bu kriter müşterinin en çok ilgilendiği şeylere içtenlikle sahip olmayı içerir Şirketin imajıyla eylemlerinin uyumlu olması, şirketin söyledikleri ile yaptıklarının uyumu bu kriter çerçevesinde değerlendirilir. Riskten, tehlikeden ve kuşkudan uzak olma derecesini belirler. Bu kriteri şöyle örneklendirebiliriz. Müşterinin satıcı ile temas kurabilme derecesini belirler. Bu kriter müşteri ile ilişki kurma kolaylığını ve yaklaşılabilirlik ölçüsünü içerir. Bunun anlamı örneklerle şöyle açıklanabilir: Hizmetin oluşturduğu ortamın psikolojik ve sosyal durumunu açıklamaktadır. Çalışanların birbirleri ile müşteri olan ilişkilerinin niteliği ve düzeyi, birbirlerine ve müşterilere gösterdikleri davranışın özellikleri ve bunun sonucunda oluşan örgütsel kimlik bu kriter çerçevesinde değerlendirilmektedir. Üretilen hizmetin ve müşterinin anlaşılması ve algılanması için gösterilen çabanın derecesini açıklar. Bu kriter, müşterileri, anlayacakları bir dilden konuşarak bilgilendirmek ve onları dinlemek anlamına gelmektedir. Bu kurumun kullandığı dili değişik müşterilere göre ayarlaması anlamına da gelebilir. Karmaşıklık ve içerik derecesini iyi eğitimli bir müşteriye karşı arttırmak veya yeni ve deneyimsiz bir müşteri için daha basit ifadeler kullanmak bu kriter kapsamında değerlendirilir. Bu kriter şunları içerebilir : Müşteriyi bilmek ve anlamak demek müşterinin gereksinimlerini anlamak için çaba göstermek demektir. Bunu örneklendirmek gerekirse vb. Faaliyetler bu kriter çerçevesinde değerlendirilir. Hizmetin oluşturulduğu ortama ilişkin fiziksel görünüm durumunu açıklamaktadır. Hizmetin iş gereklerine uygun olarak gerçekleştirilme derecesini açıklar. Öngörülen fonksiyonların hassasiyetle gerçekleştirilme derecesini belirler. Hesaplama hatası yapılmaması, banka mevduatlarında doğru faiz oranlarının kullanılması, lokantalarda, hesap ödemede toplama hatasının yapılmaması vb. Faaliyetler buna örnek olarak verilebilir. Yönetmeliklere uygunluk da bu kriterin bir diğer örneğidir. Hizmetin ilk seferde doğru olarak yapılması, hizmet kalitesinin bu kriteri kapsamında ele alınabilir. Hizmet verenin müşteriye karşı sorumlu bulunduğu tepkisellik, zamanlılık, tamlık ve süreklilik gibi kriterlere karşı olan sorumluluğunu açıklar. Daha sonra yapılan analizlerle belirlenen boyutların bazılarının bağlantılı olduğu görülmüş ve boyut sayısı 5'e indirilmiştir. Kalite ölçümü öznel (sübjektif) ve nesnel (objektif) süreçleri ikiye ayrılır. Genellikle müşteri memnuniyetinden dolaylı (endirekt) olarak ölçülür. Nesnel süreçleri primer ve sekonder süreçleri olarak bölümlenir. Öznel süreçleri karakteristiğe yönelik, olaya yönelik ve probleme yönelik yöntemler olarak üçe ayrılır. "Hizmet kalitesi", soyut bir kavram olup ölçümü zordur ve farklılık gösterir. Fakat günümüzde hizmet sektöründeki rekabette hizmet kalitesinin önemi büyüktür; dolayısıyla ölçülmesi ve değerlendirilmesi gereklilik halini almıştır. Hizmet kalitesinin gün geçtikçe önem kazanması, hizmet kalitesinin daha doğru ölçülebilmesi gerekliliğini arttırmıştır. Hizmet kalitesi ölçümünde literatürde yaygın olarak kullanılan 2 ana model vardır. Bunlar SERVQUAL ve SERVPERF’tir. Bu modele göre hizmet kalitesi, soyut bir kavram olup müşteri beklentisi ile gerçek hizmet performansının kıyaslanmasıdır. Yaygın olarak kullanılan bir ölçüm modelidir. 1988 yılında Parasuraman, Zeithalm ve Berry tarafından geliştirilmiştir. Hizmet kalitesi müşteri ve hizmeti verence farklı algılanabilir. Bu da hizmet kalitesinin değerini belirler. Bu bağlamda aşağıdaki grafik açıklayıcıdır: Amaç müşteri memnuniyeti olduğundan hizmet kalitesi müşteri odaklı ölçülür. Bu kapsamda hizmet kalitesinin 5 ana unsuru vardır: Standart SERVQUAL ölçeği iki bölümdür. Her iki bölümde 22’şer önerme vardır. Müşteriler ilk önce beklentiler bölümünü, daha sonra ise algılamalar bölümünü yanıtlarlar.Bu önermeler yukarıda verilen 5 kalite boyutuna göredir. Bu soru formu ile kalite boyutları ve bu boyutları oluşturan maddeler için ayrı ayrı skorlar elde edilebildiğinden toplam kalite düzeyinin değerlendirilmesinin yanı sıra müşteriler için önemli olan boyutların ve bu boyutlar dahilindeki en önemli maddelerin hangileri olduğu da belirlenebilmektedir. Böylece, önemli boyutlar ve maddelere öncelik vererek yapılan kalite iyileştirme çalışması daha iyi sonuç verebilmektedir. Bu fark müşteri beklentilerinin, hizmeti sağlayan işletme tarafından doğru algılanamaması sonucu oluşmaktadır. Örneğin bir banka yönetiminde, müşterilerin beklentilerinin daha az bekleme süresi olduğu varsayılmış olabilir. Ancan eğer gerçek müşteri beklentisi daha güler yüzlü bir çalışan profili ise bankanın müşteri beklentilerini doğru algılayamadığı söylenir. İşletmeler müşteri beklentilerini doğru algılayabilmek için kalite standartları kurmalıdır.bu farkın enazlanabilmesi için Pazar araştırmalarının iyi yapılması, üst düzey yöneticiler ile sahada birebir müşteri ile temas halinde olan çalışanlar arasında iyi bir iletişim ağı kurulmalı, bu iletişimin olabildiğince doğrudan, yüz yüze olması gerekmektedir. Yapılan pazar araştırmalarına bağlı olarak üst düzey yöneticilerce kurulan kalite standartları sahada hizmeti sunan çalışanlara en iyi şekilde aktarılmalıdır. Müşteri beklentilerini doğru algılamalarına rağmen, işletmelerin bunları doğru yansıtacakları kalite standartlarını, tasarımlarını oluşturamamasından kaynaklanır. Örneğin bir nakliye şirketinde gerçek müşteri beklentilerinin hızlı sevkiyat olduğu doğru algılanmış olmasına rağmen, bu hızlı sevkiyatın ne kadar süreyi kapsadığının standartlaştırılamaması bu farkı yaratan örneklerden biridir. Bu farkı enazlayabilmek için işletmenin kaliteye finansman ayırması, kaliteye destek vermesi ve kaliteyi bir amaç olarak edinmesi gerekmektedir.işletme içindeki görevler standartlaşmalı, uygun donanım ve yazılım teknolojileri kullanılmalıdır. Örneğin bir kalite programı hizmet kalitesi standartlarının neler olduğunu net bir şekilde belirtmeli ve yöneticilere yol gösterici olmalıdır. Görevlerin standartlaşmasına en güzel örnek olarak fastfood zincirlerinde her çalışana verilen standart eğitimler gösterilebilir. Doğru olarak tasarlanmış bir hizmet kalitesinin müşteri beklentilerini karşılayacak şekilde müşteriye doğru olarak aktrılamamasıdan kaynaklanan farktır. İşletmenin koyduğu kalite standartlarını destekleyecek yeterli donanıma, işgücüne, performans araçlarına sahip olması gerekmektedir. Hizmet standartlarını gerçekleyebilmek için kurduğu altyapıyı, uygulamada en yüksek hizmet kalitesini sunabilecek şekilde kullanabilecek gücü olmalıdır. Örneğin bir fastfood restorantının telefonla siparişlerinde 30 dakikaya kadar siparişlerin teslim edileceğini bir kalite standardı olarak koyup, ancak ehliyeti olan yeterli sayıda eleman bulundurmaması siparişlerin birikip gecikmesine yol açıcak, standartlara ulaşılmasına engel olucaktır. Bu farkın enazlanabilmesi için, şirket içinde her düzeyde bir takım çalışması ortamı oluşturulmalı, herkesin kişisel ve teknik yeteneklerine göre işlere atanması, işi gerçekleştirebilecek araç ve gereçlerin uygun olması, çalışanların risk ve sorumluluk alabilmeleri ve inisiyatiflerini kullabilmeleri sağlanmalıdır. Ayrıca çalışanlar gereksiz iş elemanlarından arındırılmalı, iş tanımları kesin ve öz olarak belirlenmeli, çeşitli eğitimlerle çalışanların bu iş tanımlarını en iyi şekilde gerçekleştirecek seviyeye getirilmesi gerekmektedir. İşletmelerin, müşterileri çekebilmek için, gerçekleştiremiyecekleri, olağanüstü hizmetleri yapabileceklermiş gibi yansıtmalarından kaynaklanan farkdır. Örenğin bir tur şirketinde İnternette yayımladıkları fotoğraflarla yapılan reklamlarda otobüsleri klimalı, koltukları rahat ve temiz gösterilmekte, ancak bu firmayla tura çıkan müşterilerin pis ve rahatsız koltuklarla, ayrıca klimasız bir araçla karşılaşmaları bu tür bir farkın oluşmasına yol açacaktır. Bu farkın enazlanabilmesi için, yatay iletişimin (Lateral/Horizontal Communication)en aktif şekilde sağlanması gerekmektedir. Yatay iletişim kaliteli hizmetin temel taşlarından biridir. İşletme eğer ağır rekabet içinde varlığını sürdürmekaygısı güdüyorsa, ya da karlılık düzeyini arttırma çabası içindeyse müşterilere gerçekleştiremiyecekleri vaatlerde bulunma eğilimi gösterir. Bu hizmet düzeylerinin gerçekleştirilememesi müşteride güven sorunu oluşturmakta, işletmenin piyasadaki varlığını tehlikeye düşürmektedir. Müşteriye sunulan bilgilerin miktarı ve doğruluk düzeylerinin yüksek olması müşteride hizmetle ilgili gerçeğe yakın beklentiler oluşturmakta, müşteride yaşanacak hayal kırıklığını ortadan kaldırmaktadır. İşletmenin tutarlı bir hizmet kalitesi sergilemesi uzun dönemde, şirket profiline ve karlılık oranına pozitif etki sağlamaktadır. Bu fark diğer 4 farkın bir fonksiyonudur. Bu nedenle bu farkın enazlanabilmesi için diğer 4 farkın enazlanması gerekmektedir. Bu 4 farktan birinin artması, 5. farkın da artmasına neden olacaktır. Bu farkın oluşmasına neden olan etmen müşteri tarafından oluşmaktadır. Diğer ilk 4 farkta ise hizmeti sunan işletmedeki uygulamalar farkların oluşmasına neden olmaktaydı. Bu durumda müşteri beklentileri ile müşteri algılamaları arasında fark oluşmaktadır. Diğer bir model olan SERVPERF ölçeği ise başarının algılaması üzerine kurulmuştur. Cronin ve Taylor