Bu durumda oyun 10.bxc3 Axc4 11.Vd4 f5 12.Vxc4 d6 şeklinde sürer) (13...0-0 14.Axh7! en iyi oyunların oynanması durumunda bile beraberliğe gider) (Beyazın feda ettiği piyonu 14.Ve2 hxg5 15.Ke1 Fe6! 16.dxe6 f6 17.Ke3 c6 18.Kh3 Kxh3 19.gxh3 g6 hamle dizisinin ardından kazanma şansı Uluslararası Usta Larry Kaufman'a göre çok düşüktür; 14.Vh5 0-0 15.Kae1 Ag6! da siyahın lehinedir. Beyaz 16.Vd2 c6! 17.dxe6 f6 18.Fd3 d5 19.Kg4 Vc7 20.h3 O-O-O 21.b4 de oynayabilir) (17.Ve2 Şf8 bir piyon daha kazanır) Beyaz 7.Ac3 yerine 7.Fd2 de oynayabilir. Bunun ardÄ±ndan 7...Fxd2+ hamlesi gelir. (Kaufman 7...Axe4!? 8.Fxb4 Axb4 9.Fxf7+ Şxf7 10.Vb3+ d5!? hamle dizisini önermektedir. (10...Şf8 11.Vxb4+ Ve7+ 12.Vxe7+ Şxe7 beraberliğe giden bir çözümdür) 11.Ae5+ Åže6! 12.Vxb4 c5!?) 8.Abxd2 d5 9.exd5 Axd5 10.Vb3 Ace7 (10...Aa5 daha iyi bir hamledir çünkü oyun 11.Va4+ Ac6 12.Vb3 Aa5 hamlelerinin ardından hamle tekrarına gider) 11.0-0 0-0 12.Kfe1 c6. Beyaz daha avantajlı görünmektedir ancak vezir kanadındaki kapalı piyon uzun vadede zayıflığa yol açabilir. Beyaz 4. d3 oynayarak Giuoco Pianissimo (İtalyanca: "çok sessiz oyun")'ya girer. Beyaz yavaş bir gelişimi yeğler. Taş değişimlerinin pek yaşanmadığı merkezde beyaz, konumunu güçlendirmek ister. Beyaz c2-c3 oynarsa oyun, Ruy Lopez'in bazı çözümlemelerine uygun duruma gelir. Genellikle beraberlikle sonuçlanan oyunlar üretmesine karşın bu varyant 1980'lerde John Nunn tarafından anımsanmasıyla popülerlik kazanmıştır. Sık karşılaşılan hamle dizileri 4.c3 Af6 5.d3 ve Fil Açılışı'na dönüşen 2.Fc4 Af6 3.d3 Ac6 4.Af3 Fc5 5.c3 Fc5'tir. Sosyalist Parti ABD Sosyalist Parti ABD (), ABD'deki siyasi partilerden biridir. Demokratik Sosyalist çizgideki parti 1972-1973 yıllarında Amerika Sosyalist Partisi'nin parçalanması sonucu ortaya çıkmıştır. Sosyalist Parti işçilere daha büyük haklar verilmesi ve sınıf farklarının ortadan kalkmasını amaçlamaktadır. Ayrıca ırkçılık, homofobi, cinsiyetçilik ve heteroseksizme şiddetle karşıdır Sosyalist Parti'yi 2008 ABD başkanlık seçimlerinde Brian Moore/Stewart Alexander ikilisi temsil etmiştir. Kosova Ovası (anlam ayrımı) Adidas Copa Mundial Copa Mundial (Dünya kupası), bütün zamanların en iyi satan futbol ayakkabısı olmuştur. 1979'da piyasaya çıktı ama 1982 FIFA Dünya Kupası için tasarladı. Copa Mundial, maksimum top kontrolünü sağlamak için 100% kanguru derisinden yapılmıştır. Bu ayakkabıyı giyen futbolcuların neredeyse tamami bağcık deliklerinin son 1 veya 2 tanesini kullanmayıp ayakkabının dilini öne doğru yatırarak bu alanda bir moda oluşturmuşlardır Bu ayakkabının ünlü giyicileri: Michel Platini, Diego Maradona, Franz Beckenbauer, Jari Litmanen, Miroslav Klose, Adam Green, David Sew, Akshay, Khalid Geedi, Dado Ilijasevic ve Berat Kosova. Birmot 1953 yılında temelleri atılan Birmot; Fiat, Alfa Romeo ve Iveco araçlarının satış, servis, yedek parça ve ikinci el satış hizmetlerini sunan otomotiv perakendecisidir. Türkiye genelinde 10 ilde 15 tesisinde aynı standartları ve kaliteyi sunan Birmot'un yılda 22.000 yeni araç satışı, 150.000'den fazla satış sonrası müşterisi bulunmaktadır. 3.250 yedek parça bayisi ile bu alanda Türkiye'nin öncü kuruluşlarından biridir. Cenan AkÄ±n Cenan Akın (d. 1932, Şebinkarahisar - ö. 3 Kasım 2006, İstanbul), besteci, koro yöneticisi ve müzik eğitimcisi. İstanbul Belediye Konservatuvarı, Vurmalı Çalgılar Bölümü'nü bitiren ve Cumhuriyet dönemi koro çalışmalarının önemli isimlerinden olan Cenan Akın, Raşit Abet, Ferdi Statzer gibi isimlerden armoni ve bestecilik eğitimi aldı. 1955 yılında bitirdiği okulda armoni, derleme ve koro dersleri vermeye başladı. Aynı orkestrada çaldı ve İ.Ü. Gençlik Korosu'nu yönetti. 1968 yılında Almanya'ya giden Akın, burada orkestra ve koro yönetmenliği alanlarında öğrenimini sürdürdü. İstanbul Devlet Operası'nda koro şefi yardımcılığı görevinde bulunan sanatçı, bir yandan besteler yapmayı sürdürdü. Bir süre TRT Çok Sesli Korosu'nun oluşumunda yer aldı. İstanbul Devlet Konservatuvarı Armoni ve Kontrapunto Yüksek Bölümü'nü dışarıdan sınavla bitiren Akın, aynı kurumda çeşitli dersler verdi. TRT İstanbul Çocuk Korosunu kurdu ve yönetti. Mimar Sinan Üniversitesi'ne bağlı Devlet Konservatuvarı'nda öğretim üyeliği de yaptı. 1997 yılında emekli olan besteci, çalışmalarıyla birçok ödül kazanmıştır. Kendisi gibi besteci olan Can Aksel Akın'ın babasıdır. 2006 yılında vefat etmiş ve Kanlıca, Beykoz'daki Kanlıca Mezarlığı'nda toprağa verilmiştir. Waldseemüller Haritası Waldseemüller Haritası ya da "Universalis Cosmographia", Nisan 1507'de Alman kartograf Martin Waldseemüller tarafından yapılmıştır. Bu harita Amerika kelimesinin geçtiği ilk haritadır, ancak haritada Kuzey Amerika Kıtası eksiktir. Martin Waldseemüller'in Güney Amerika Kıtası'na "America" ismini vermesinin sebebi Amerigo Vespucci'nin ismiyle bağlantılıdır. Amerigo Vespucci, Latince yazdığı yazılarını kendi adının Latincesi olarak düşündüğü "Americus Vespucius" adıyla imzalamıştı. Waldseemüller bu sebeple yeni keşfedilmiş Güney Amerika Kıtası'na, Vespucci'nin ilk adının Latince formundan yola çıkarak, 1507 tarihli dünya haritasında America ismini koydu; ancak 1513 tarihli kendisine ait başka bir dünya haritasında "America" ismini verdiği bölgeye "bilinmeyen topraklar" anlamına gelen "Terra Incognita" ismini vererek "America" ifadesinde değişikliğe gitmiştir. Vans Vans, kumaş tipi ayakkabıların Güney Kaliforniya merkezli bir imalatçısıdır. BMX ürünlerinde kullanılabilecek ayakkabıları, skateboarding, sörf gibi alanlarda, daha çok gençlere hitap eden ayakkabılar üretmektedir. Başlangıçta Van Doren lastik şirketi olarak bilinen, Vans 16 Mart 1966'ta kuruldu. Paul Van Doren, Jim Van Doren (Erkek kardeşi), Serge D'Elia (Yatırımcı, Japonya tabanlı) tarafından Anaheim, Kaliforniya'da kuruldu. Bütün Vans ayakkabıları bir depoda üretildi. Yıllar sonra Temmuz 1995'te ABD'de Vans ayakkabılarının üretimi bitirildi. Vans, insanların ayakkabılarında farklı renk düzenlerini istediği zaman, kullanıcı taleplerini almaya başladı. Güney Kaliforniya sahilinde bir lastik üreticisi olan Van Dorren Rubber Company 1960'lı yılların ortalarında ilk kez Vans markası altında Skateboardcular ve Sörfçüler için ayakkabı modelleri üretmeye başladı. Vans çok kısa sürede ABD'nin tüm sahil kentlerinde çoğu kişi tarafından kullanılır hale geldi. Conrad Ferdinand Meyer Conrad Ferdinand Meyer "(d. 11 Ekim 1825 – ö. 28 Kasım 1898)", İsviçreli roman yazarı ve şair. Novellalarıyla tanınan yazar, devlet adamı ve tarihçi olan babasını erken yaşta kaybetti. Annesinin gözetiminde hukuk eğitimi aldı. Yaşı ilerledikten sonra çeşitli eserler vermeye başladı ve başarılı oldu. Selametli, Gölbaşı Selametli Şehit Emrah , Ankara ilinin Gölbaşı ilçesine bağlı bir mahalledir. Selametli'de doğal oluşumlu birçok mağara ve bunları birbirine bağlayan tüneller vardır. Hitit ve Frigya medeniyetlerinin izlerini taşımaktadır. Kuzeyinde Kale adı verilen güneydoğusunda Kepenekçi bölgesi adı verilen yerlerde taş dönemine ait eserler bulunmaktadır. Anadolu Medeniyetleri müzesinde bu bölgeden çıkarılmış birçok eser bulunur. Selametli 1071'den itibaren Anadolu'ya Türklerin yaptığı akınlar sonucu hızla Müslümanlaşmıştır. Ama bölgede Selçuklu veya Osmanlı eserleri bulunmamaktadır. Selametli halkı I. Dünya Savaşında Yemen, Suriye, Çanakkale ve Doğu cephelerinde savaşa katılmıştır. Kurtuluş savaşında ise daha çok çeteler ile yapılan mücadelelere katılmıştır. Birçok savaş gazisi bulunur. Selametli bilinen hali ile 300 yıldan fazla bir geçmişe sahiptir. İsmi; dağların arasında kaldığı ve görünümü zor olduğu için “Selamet” bir yer denilmiştir ve Selametli adını almıştır. Köyü 17 hanenin kurduğu söylenir. Nüfus kayıtlarında 1800'lü yıllara ait bilgiler yer alır. Selametli'ye 1970 yılında elektrik gelmiştir. Özellikle 1983 yılından itibaren Türkiye ile Selametli’de gelişmiş 1994 yılında kasaba olması kararlaştırılmıştır. Selametli Osmanlı döneminde Bala, Cumhuriyet döneminde Haymana daha sonra Çankaya ve son olarak ise Gölbaşı'na bağlanmıştır. 23.07.2004 tarih ve 25531 sayılı Resmi Gazetede yayımlanan 5216 sayılı Büyükşehir Belediyesi Kanununun geçici 2’nci maddesi gereği Ankara Büyükşehir Belediyesi sınırlarını belirleyen 50 km yarıçap içinde kaldığından tüzel kişiliği sona ererek mahalleye dönüşmüştür. Selametli Ankara ilinin güneyinde yer alır.Yerleşim yönelimi kuzeybatı-güneydoğu aksı şeklindedir. Kuzeybatı-güneydoğu yönelim uzunluğu 1927 metre, kuzeydoğu-güneybatı yönelim uzunluğu 590 metredir. Etrafı tepelerle çevrili bir vadi şeklinde uzanmakta olan Selametli denizden 1120 metre ile 1260 metre arasında değişen yükseltiye sahiptir. Selametli Ankara'ya göre 184 derece Güneydoğu yönünde bulunmaktadır. Ankara'ya uzaklığı kuş uçuşu 50,47 km, yol uzaklığı ise 56 km'dir. Selametli'nin yeni merkezi olarak kabul edilen Yeni Camimiz 1189 metre yükselti, 39 derece 29 dakika Kuzey Paraleli ile 32 derece 48 dakika Doğu Boylamı üzerinde yer almaktadır. Etrafındaki yerleşim yerlerine 5 ayrı ana koridor ve 4 ara koridor şeklinde 9 ayrı bağlantı yolu vardır. Ankara yolu en önemli bağlantı noktasıdır. Ankara Bağlantı yolu kuzeybatı aksında, Bezirhane yolu kuzeydoğu aksında, Culuk-Haymana bağlantı yolu güney aksında, Boyalık-Dikilitaş bağlantı yolu güneybatı aksında, Karacaören bağlantı yolu güneydoğu aksında, Kırıklı-Karagedik bağlantı yolu batı aksında yer almaktadır. Bölgenin kuzeyinde Karagedik, Kırıklı ve Tepeyurt Mahalleleri; güneyinde Culuk Mahallesi, güneybatısında Boyalık ve Dikilitaş Mahalleleri; kuzeybatısında Mahmatlı Bahçe, Bağiçi, Soğulcak Mahalleleri; kuzeydoğusunda Bezirhane, güneydoğusunda ise Karacaören ve Durupınar Mahalleleri bulunmaktadır. Selametli, Gölbaşı ilçe merkezine 36 km, Ankara il merkezine ise 56 km uzaklıktadır. Selametli'ye ait tarım yapılan tarla, arsa, mera ve hazinelerin toplam tahmini büyüklüğü 39.000 dekar olup, doğu aksında 9.000 dekar, batı aksında 13.000 dekar, güney aksında 15.000 dekar ve kuzey aksında 2.000 dekar alanı yüzeylemektedir. Selametli fiziki olarak üç tepe arasında kalan bir vadi görünümündedir. Mahallenin ortasından geçen bir dere bulunmaktadır ama bu dere yağış rejiminin azalmasına bağlı olarak azalmıştır. Mahalle çevresinde denizden yüksekliği 1000-1500 arasında değişen irili ufaklı tepeler bulunur. Merkezin rakımı ise ortalama 900–950 m civarındadır. Selametli’nin jeolojik olarak Türkiye gibi son zaman aralığında oluşmuştur. Bölgede kireçtaşları, konglomera, bazalt, andezit, gölsel kireçtaşı ve alüvyon zeminlerden oluşmaktadır. Kenneth Clark Kenneth McKenzie Clark, Baron Clark (13 Temmuz 1903 - 21 Mayıs 1983), İngiliz yazar, müze yöneticisi, yayıncı ve neslinin en ünlü sanat tarihçilerinden biri. 1969 yılında, BBC Televizyonu için hazırladığı "Civilisation: A Personal View" isimli programla yazar, yapımcı ve sunucu olarak uluslararası bir ün kazandı. Kenneth Clark ayrıca, Britanya Akademisi üyesiydi ve Bath ve Merit nişanları sahibiydi. Clark, Londra'da, Kenneth MacKenzie Clark ve Margaret Alice McArthur'un tek çocukları olarak dünyaya geldi. Anne ve babası kuzendiler. Clark'lar İskoçya'nın varlıklı ailelerinden biriydi ve uzun yıllardır tekstil ticareti yapmaktaydılar. Büyük büyük babası pamuk makarasının mucidiydi. Kenneth Clark'ın babası ise 1909 yılında 41 yaşındayken boş gezen bir zengin olmak için emekliye ayrıldı. Clark, Winchester Koleji'nde ve Oxford'daki Trinity Koleji'nde sanat tarihi eğitimi aldı. 1927'de Oxford'dan sınıf arkadaşı olan Elizabeth Jane Martin ile evlendi. Çiftin üç çocukları oldu: Alan (1928) ve ikizler Colette ve Colin (1932). Dönemin en etkili sanat eleştirmenlerinden Bernard Berenson'ın koruması altında olan Clark, kısa zaman Britanya sanat dünyasının en saygın estetisyenlerinden biri haline geldi. Oxford'daki Ashmolean Müzesi'nde bir süre güzel sanatlar küratörlüğü yaptıktan sonra, 1933 yılında 30 yaşındayken, Londra'daki Ulusal Galeri'de yönetici oldu. Bu pozisyona getirilen en genç insandı. Bir sonraki sene Kraliyet Koleksiyonu'nun da bilirkişisi seçildi. Bu unvanını da 1945 yılına kadar korudu. Clark, modern sanat ve post-modern düşüncelere uzaklığı ve onları sevmemesi sebebiyle çok tartışıldı. Sanatın bu yönüne olan uzaklığına rağmen, modern heykeltıraş Henry Moore'a destek oldu ve savaş sanatçıları komitesine başkanlık yaptı. Devleti, sanatçıların çalışmalarını görmeleri konusunda zorladı. 1946 yılında, yöneticilik görevlerinden yazmaya daha fazla zaman ayırmak için ayrıldı. 1946 - 1950 yılları arasında Oxford Üniversitesi'nde Güzel Sanatlar dersleri verdi. 1955'ten 1960'a kadar ise kuruluşunda da görev aldığı Büyük Britanya Sanat Kurulu'na başkanlık etti ve Britanya Festivali sanat programının hazırlanmasında aktif görev aldı. 1955 yılında Kent'te yer alan Saltwood Şatosu'nu satın aldı. İyi bir öğretim görevlisi olan Clark, daha geniş izleyicilere ulaşabilmek için yayıncılıkla da ilgilenmeya başladı. 1954 yılında, Independent Television Authority'nin kurucuları arasında yer aldı ve 1957'ye kadar başkanlığını yürüttü. O sene, ITA'dan BBC'ye geçti. 1969 yılında, "Civilisation: A Personal View" isimli bir programı hazırladı ve sundu. Program batı medeniyetinin sanattaki gelişimini anlatıyordu. PBS'de de yayınlanan program Atlantik'in iki yakasında da ünlü olmasını sağladı. 1970 yılında İrlandalılar'ın ulusal gazetesinin televizyon eleştirmenleri Clark'ı Jacob's Award ile ödüllendirdiler. 1967 - 1978 yıllarında York Üniversitesi'nde rektörlük yaptı. Aynı yıllarda British Museum'un mütevellisi idi. 1969 yılında Baron Clark unvanını aldı. 1975 yılında Turner Gallery'nin kurulması için destek oldu. 1980 yılında ise York Üniversitesi'nde Turner üzerine bir sempozyum yapılması konusunda anlaştı fakat hastalığı sebebiyle görevini Lord Harewood'a devretti. Eşi, Jane, 1976 yılında öldü. Bir sonraki sene Baron Clark, Edward Rice'ın eski eşi olan Nolwen de Janzé-Rice ile evlendi. Clark, Kent'te 1983 yılında vefat etti. Yaşamının son günlerinde Katolik Kilisesi'ne girmişti. Rachel Ticotin Rachel Ticotin (d. 1 Kasım 1958), Amerikalı film ve televizyon oyuncusu. Oynadığı filmler arasında 1990'da gösterime giren, başrolünü Arnold Schwarzenegger ve Sharon Stone'la paylaştığı Total Recall ile 1997 yapımı Nicolas Cage ile oynadığı Con Air vardır. Ayrıca çeşitli dizilerde rol aldı. Lost adlı dizide iki bölüm polis şefi rolü oynadı. Zoë Jenny Zoë Jenny (d. 16 Mart 1974; Basel, İsviçre), İsviçreli roman yazarı. Jenny'nin ilk romanı "Das Blütenstaubzimmer/The Pollen Room" 1997 yılında Almanya'da basıldı ve 27 dile çevrildi. Britanyalı veteriner Matthew Homfray ile evli olan yazar, halen Londra'da yaşamını sürdürmektedir. Yeditepe Yeditepe ÅŸu anlamlara gelebilir: Sancaktepe Sancaktepe, İstanbul Anadolu Yakası'nda bir ilçedir. 2008 yılında ilçe statüsüne kavuşmuştur. Güneyinde Kartal, güneybatısında Maltepe, batısında Ataşehir ve Ümraniye, kuzeyinde Çekmeköy, doğusunda Pendik ve Sultanbeyli ilçelerine komşudur. İlçe 62,41 kilometrekaredir, nüfusu 414.143'tir ve sınırları dahilinde toplam 19 mahalle vardır. Ümraniye'ye bağlı Sarıgazi, Yenidoğan ve Kartal'ın Samandıra beldelerinin birleşimiyle ortaya çıkmıştır. İlçe kaymakamlık ve yeni belediye binaları Sarıgazi merkezinde inşa edilmiştir. Türkiye'nin ve Avrupa'nın en büyük şehir hastanelerinden birinin ilçe sınırları dahilinde yapılması düşünülmektedir. 3.köprü 'nün bağlantı yolları bu ilçenin sınırları içerisinden geçmektedir. Belediye binası Sarıgazi'de iken; 2018 Ocak ayında Yeni Belediye Binasına, Samandıra'ya taşınmıştır. İlçe sınırları içerisinden metro hattı geçmesi de planlanmaktadır. 2019 Yerel Seçimlerin'de AK Parti'nin adayı Şeyma Doğücü Belediye Başkanı seçilmiştir. Sancaktepe İlçesi, 22 Mart 2008 tarih ve 26824 sayılı Resmi Gazetede yayımlanarak yürürlüğe giren 5747 sayılı Kanun ile, Ümraniye İlçesine bağlı Sarıgazi ve Yenidoğan beldeleriyle, Kartal ilçesine bağlı Samandıra beldesinin birleştirilerek tüzel kişiliklerinin kaldırılması ile kurulmuştur. William Kidd William “Captain” Kidd (d. 22 Ocak 1645 – ö. 23 Mayıs 1701), İskoç denizci. Hint Okyanusuna yaptığı bir deniz seferinin ardından korsanlık suçlamasıyla yargılanmış ve idam edilmiştir. Bazı modern tarihçiler Kidd’in yalnızca Hükûmet adına çalışan bir korsan olmasını sebep göstererek korsanlıkta sahip olduğu ününün haksız olduğunu düşünmektedirler. Kidd’in asıl ünü İngiliz Parlamentosu’nun kendisini sorgulamasından ve sonrasında çıkarıldığı duruşmadan önce meydana gelen sansasyonel olayların ardından yayılmıştır. Kidd’in engin denizlerdeki yağmaları korsanlık adına olsun ya da olmasın kendi zamanındaki Hükûmet adına çalışan veya diğer korsanlara nazaran hem daha az zararlı hem de daha az yararlı olmuştur. Farklı kaynaklarda Kidd’in Greenock doğumlu olduğu iddia edilse de yapılan şecere araştırmalarında Kidd’in Dundee doğumlu olduğu saptandı.Bazı rivayetlere ve hikâyelere göre Kidd’in babasının bir İskoç Kilisesi papazı olduğu düşünülmektedir. Babasının ölümünün ardından Kidd 5 yaşında iken New York kolonisine götürüldü.Burada kendisine içerisinde üç tane yöneticinin de bulunduğu koloni vatandaşları arasından bazı önemli şahsiyetler yardımda bulundu. Dokuz Yıl Savaşı sırasında New York illerinden Massachusetts’den Kidd’e verilen New England kıyı şeridinin güvenliği görevi esnasında Kidd bir düşman korsanını zaptetmeyi başardı.Bu olaydan hemen sonra Karayipler’deki başarılı çalışmalarından dolayı Kidd’e 150£ ödül verildi.1 yıl sonra Kidd’in gemisi Karayipler’de Antigua sahilinden kendisi karada olduğu bir esnada kötülüğüyle ün salmış korsan "Captain" Culliford tarafından çalındı.1695 yılında İngiltere Kralı III. William yüz dolar rüşvet karşılığında korsanların yağma mallarının ticaretine izin verdiği ortaya çıkan vali Benjamin Fletcher’ın yerine Kont Bellomont Richard Coote’u getirdi.Kidd’in New York’ta Trinity Kilisesi’nin yapımında aktif olarak görev aldığı da bilinir. 11 Aralık 1695’te New York, Massachusetts ve New Hampshire valisi Bellomont ""sevilen ve güvenilir Kaptan Kidd"" den Thomas Tew, John Ireland, Thomas Wake, William Maze ve korsanlarla ve bunun yanında düşman Fransız gemileri ile ilişkileri olduğu belirlenen kişilere saldırmasını istedi.Hazırlandığı uzun yolculuktan daha önce yapmak zorunda olduğu valinin bu isteği sonradan Kidd’e ‘korsan’ sıfatının vurulacağı, tarihteki ve folklordaki imajının zedelenmesine sebep olacak olayların da başlangıcını oluşturdu. Kraliyet adına bu gibi tehlikeli görevlere çıkan kaptanlara verilen paranın beşte dördünü İngiltere’nin en güçlü kişileri arasından Orford Kontu, Romney Baronu, Shrewsbury Dükü ve Sir John Somers gibi zengin asilzadeler verirdi.Kidd’e yapacağı görevinin yazılı olduğu ve İngiltere kralı III. William’ın imzaladığı kraliyet izin mektubu verildi.Bu mektuba göre Kidd elde edeceği ganimetin %10’unu Kral için ayıracaktı, nitekim Henry Gilbert’in "The Book of Pirates" (Korsanların Kitabı) ‘ına göre de Kral bu gibi bir görevin ardından elde edilecek ganimet üzerinde bir miktar hak iddia edebilirdi.Kidd ve bir tanıdığı albay Robert Livingston görevin planını yaptılar ve ihtiyaç olan paranın da geri kalan kısmını ödediler. Kidd para miktarını arttırmak için gemisi "Antigua"’yı satmak zorunda kaldı. Korsanları avlamak için verilen yeni gemi "Adventure Galley" 284 tondan fazla ağırlığı, sahip olduğu kürekleri, 34 topu ve 150 kişilik mürettebatı ile tam bu işin adamıydı.Savaş sırasında rüzgârın kesilip gemilerin hareket kabiliyetlerinin azaldığı esnada manevra yapmayı sağlayacak olan kürekler, avantaj sağlamak için anahtar bir konumdaydılar. Kidd yanına alacağı mürettebatı gerçekten sadık olacaklarına ve işini en iyi şekilde yapıp kendilerinden gurur duyacağına inandığı kişiler arasından seçti. Adventure Galley Thames’e doğru gittiği sırada Kidd her nedense denizcilik geleneklerinden biri olarak Greenwich’teki askeri bir yatı selamlamadı.Askeri yattan daha sonra kendisine saygı göstergesi olarak bir selamlama atışı yapıldı fakat Kidd’in mürettebatı bunu cevaplamak yerine şoke eden bir küstahlık yaparak geminin kıçını yata doğru çevirip uzaklaştılar. Kidd’in selamlamayı reddetmesinin ardından askeri yat kaptanı Kidd’e misilleme olarak mürettebatından bazı adamları baskıyla donanma servisine aldı.Bu şekilde eksik bir mürettebat ile Kidd New York'a gitti ve burada bir Fransız teknesini ele geçirdi(yaptığı kendisine verilen görev neticesinde yasal bir hareketti).Daha sonra New York City’den eksik olan mürettebatını tamamlamak için hemen hepsi ağır suçlar işlemiş ve şüphesiz birer korsan olan denizciler alarak gemiye takviye yaptı. Kidd’in mürettebatı arasında bir de Hendrick van der Heul isminde bir levazım subayı vardı.Levazım subayı o zamanlardaki korsan kültürüne göre kaptandan sonraki ikinci amir olarak derecelendirilirdi.Bu konuda bir kesinlik olmamasına karşın Kidd’in ismen bir hükûmet korsanı olmasından dolayı Van der Heul’un sorumluluk derecesi de o seviyede olabilirdi. Van der Heul aynı zamanda çok dikkat çeken birisiydi çünkü soyu Afrikalı veya Afrikalı-Amerikalı idi.Çağdaş bir kaynakta kendisi “"küçük siyah adam"” olarak tanımlanmıştır. Bununla birlikte bu terim 17. yüzyıldaki kullanılış şekline göre siyah derili ya da siyah saçlı anlamına da gelebileceği için Van der Heul’un siyah derili olduğu kesin sayılamaz.Eğer Van der Heul gerçekten Afrika kökenli ise bu gerçek onu en yüksek rütbeli siyah korsan yapar. Van der Heul sonradan bir ticaret gemisinin ikinci kaptanı oldu ve hiçbir zaman korsanlıkla suçlanmadı. 1696 Eylül’ünde Kidd demir aldı ve Ümit Burnu’na doğru yola koyuldu.Fakat kötü şans Kidd’in yakasını bırakmadı ve Komorlar’da kolera salgını yüzünden mürettebatından 3 kişi yaşamını yitirdi.Kader bununla da yetinmedi ve Kidd’in yepyeni gemisi bir süre sonra su sızdırmaya başladı ve Kidd Madagaskar açıklarında karşılaşmayı umduğu korsanların hiçbirisiyle denk gelmeyi başaramadı.Kidd daha sonra Kızıl Deniz’in güney girişindeki 17. yüzyıl korsanlarının sıkça uğradığı Bab-el-Mandeb Boğazı’na doğru yoluna devam etti.Fakat burada da herhangi bir korsan bulmayı başaramadı. British East India Company isimli şirket adına çalışan kaptan Edward Barlow’a göre Kidd burada Barlow’un korumalığını yaptığı Babür İmparatorluğu'na ait bir konvoya saldırdı ve geri püskürtüldü.Eğer ki bu rapor doğru ise bu olay Kidd’in korsanlık olarak nitelendirilebilecek ilk yağma girişimi sayılabilir. Açık bir şekilde Kidd’in büyük bir hevesle çıktığı fakat saldırı ve yağma girişimlerinin başarısız olması onu göreve çıkmadan önce yaptığı masrafları bile karşılama konusunda ümitsizliğe düşürdü.Daha sonra Kidd bu kez de bir Hollanda ve bir New York hükûmet korsanına saldırma fırsatını ele geçirmesine karşın yine elinden kaçırdı."Adventure Galley"’in bir sonraki karaya çıkışında mürettebattan bazıları gemiyi terk etti, kalmayı seçenler ise sürekli açık açık başkaldırı tehditlerinde bulundular. 30 Ekim 1697’de Kidd adamlarından birisini öldürdü.Kidd’in topçularından birisi olan William Moore güvertede keski bilediği sırada bir Hollanda gemisi görüş alanlarına girdi.Moore ısrarla Kidd’den sonucunda bir korsanlık örneği sergilemelerinin yanında Hollanda doğumlu olan Kral William’ın da keyfini kaçıracak saldırıyı gerçekleştirmesini istedi.Kidd Moore’ye ""bitli köpek"" diye hitap ederek bu isteğini reddetti.Moore’de sert bir şekilde “"Eğer ben bitli bir köpeksem beni bu hale sokan da; bu harabeye getiren ve bunun gibi nicelerine getirecek olan da sensin"” diye cevapladı.Bunun üzerine Kidd demirden yapılmış sert bir kovayı alarak Moore’ye doğru fırlattı.Moore kafasına aldığı darbe sonucu yere düştü ve ertesi gün hayatını kaybetti. 17. yüzyılda İngiliz denizcilik yasalarına göre kaptanlar gemide mürettebatlarına karşı yeri geldiğinde zor kullanabilirlerdi ancak öldürmek elbetteki yasaktı.Fakat Kidd’in sonradan cerrahına yaptığı açıklamada “"İngiltere’de sağlam dostlarım var, elbette bu işi başarıyla atlatacağım"” demesi olayı çok önemsemiyor olduğunu gösterir nitelikteydi. Kidd’in gemisinden ayrılan bazı firari mahkûmlar gemide kendilerinin kollarından asılıp çıplak bahriye kılıcı ile dövülerek zorbalık yapıldığı yönünde hikâyeler anlatıyorlardı.Gerçekte, bu gibi uygulamaları yapanlar Kidd’in mürettebatı arasındaki itaatsiz ve isyankar olan denizcilerdi.Hatta bir keresinde "Mary" isimli bir ticaret gemisinin kaptanı ile Kaptan Kidd kamarasında görüşme yaparken bu isyankar denizciler ticaret gemisini kısmen yağmalamış ve geminin mürettebatına işkence etmişlerdi.Neler olup bittiğini öğrenen Kaptan Kidd öfkeden çılgına döndü ve derhal çalınan malların hemen hepsini adamlarına iade ettirdi. Kidd yolculuğunun henüz başlarında iken kendisine otuz kadar mürettebat sözü verdirten bir Kraliyet Donanması subayı tarafından korsan ilan edildi.Adamlarını yeniden Kraliyet Donanması'na kaptırmak istemeyen Kidd gece yarısı uzaklaşarak gözden kayboldu. 30 Ocak 1698’de Kidd bir Fransız bandıralı, kargosunda atlaslar, muslinler, gümüşler, altınlar, envai çeşit Doğu Hindistan malları, paha biçilemez değerde ipeklerin olduğu 400 tonluk bir Ermeni gemisi olan "Quedagh Merchant"’ı ele geçirdi ve böylece en büyük hediyesine kavuşmuş oldu."Quedagh Merchant"’ın kaptanı East India Company isimli şirketten Fransız Hükûmeti korumasında olacağı sözünü almasının ardından aldığı Fransız geçiş izinleri ile yolculuğunu sürdüren Wright isminde bir İngiliz vatandaşı idi.Saldırdıkları geminin kaptanının bir İngiliz olduğunu fark ettikten sonra Kidd mürettebatını bu işten vazgeçirmeye çalıştıysa da onlar Kidd’e verilen yazılı emirde Fransız gemilerine saldırmanın tamamen yasal olduğunu ve bu geminin de Fransız geçiş izinlerine sahip olması sebebiyle bir Fransız gemisi sayılacağını söyleyerek Kidd’e karşı çıktılar.Mürettebatına karşı yaptığı bu nazik teklifin ardından Kidd’de yumuşadı ve hediyesini kabul etti.Haberler İngiltere’ye ulaşır ulaşmaz İngiliz hükûmeti Kidd’i korsan ilan etti ve kendisini ün salmış korsanlar arasında sayarak tüm donanma kumandanlarına onu ve suç ortaklarını yakalama ve tutuklama emri verildi. Kidd "Quedagh Merchant"’tan elde ettiği Fransız geçiş izinlerini kendi gemisi için de kullandı.İngiliz denizcilik yasaları ve koramirallik mahkemeleri (özellikle Kuzey Amerika'da) sıklıkla hükûmet korsanlarının yasadışı korsanlık sayılabilecek aşırılıklarına karşı hoş görülü davranırdı ve Kidd’in elindeki geçiz izinleri de sonucunun ne olacağı belli olmayan yağmasının ardından kullanabileceği en iyi savunma aracıydı ve Kidd bu izinler sayesinde yanında götürdüğü "Quedagh Merchant" gemisi ile kargosundaki malları yasalmış gibi gösterip onları kaybetmemeyi umuyordu.Kidd ele geçirdiği ticaret gemisinin adını "Adventure Prize" olarak değiştirdi ve Madagaskar’a doğru yoluna devam etti. 1 Nisan 1698’de Kidd Madagaskar’a ulaştı.Burada yolculuğu süresince ilk kez bir korsanla karşılaştı ve adamlarına derhal Robert Culliford’ın (yıllar önce Kidd’in gemisini çalan korsan) gemisi "Mocha Frigate"’e yanaşmasını emretti.Muhtemelen saldırı emri vermesi durumunda adamlarının Culliford’un güçlü gemisini alt edemeyeceğini anlayan Kidd gemiye yanaşıp demir attı ve korsan dostuna herhangi bir saldırı yapmayacağı sözünü vererek barışçıl önerilerde bulundu.Bunun üzerine Kidd’in mürettebatının çoğu gemiyi terk ederek Culliford’un gemisine geçti.Artık "Adventure Galley"’de yalnızca 13 kişilik bir mürettebat vardı. Eve dönüş kararı alan Kidd, iyice kurtlanan ve su sızdıran gemisi "Adventure Galley"’i yakma emri verip orada bıraktı.Kidd gemiyi yakarak ortaya çıkan menteşeler gibi her metal parçayı kurtarıp aldı.Daha sonra mürettebatından geriye kalan sadık adamları ile birlikte "Adventure Prize"’a çıkarak eve döndü. New York City’ye dönmeden evvel Kidd korsanlıkla suçlandığını ve birçok silahlı donanma gemisi tarafından arandığını öğrenmişti."Adventure Prize"’ın göze çarpacak bir gemi olduğunu düşünen Kidd onu Karayip Denizi’nde bir yere saklayarak yoluna tek yelkenli bir gemi üzerinde devam etti.Hazinesinin bir bölümünü Gardiner's Adası’nda bir yere sakladığını iddia eden Kidd, bu bilgiyi daha sonra bir pazarlık aracı olarak kullanmayı umdu. Bellomont (bir yatırımcı) o sırada Boston, Massachusetts’de idi.Kidd’e yapılan suçlamanın farkında olan Bellomont haklı bir şekilde bu korsanlık olayına kendisinin de bulaştırılacağını düşündü ve boynunu kurtarmak için elindeki en iyi şansın Kidd’i zincirleyip İngiltere’ye hediye etmek olduğunu biliyordu.Kidd’e hoşgörü göstererek yalan vaatlerde bulunan Bellomont onu Boston’a çağırdı ve burada 6 Temmuz 1699 tarihinde tutuklattı.Kidd 'Stone Prison' isimli cezaevine gönderildi ve zamanının çoğunu burada özel olarak hazırlanmış ve cezaevi görevlilerinin dahi dışarıyla bağlantısı kesilmiş olan bir bölmede geçirdi.Kidd’in karısı Sarah’da tutuklandı.Kidd’in kaldığı hapishanenin şartları olağanüstü derecede ağırdı ve sonunda Kidd’de geçici olarak delilik belirtileri baş gösterdi. Sonunda Parlamento tarafından sorgulanması için (bir yıldan fazla bir süre sonra) İngiltere’ye gönderildi.İngiltere’de muhafazakâr parti liberal partinin itibarını zedelemek için Kidd’i bir araç olarak kullanmak ve ona kimlerin arka çıktığını öğrenmek istedi fakat Kidd bir isim vermekten çekindi.Bu safça bir davranış oldu çünkü Kidd’in isim vermesi onun sadakatine ödül olarak kendisine aracılık yapılmasını sağlayabilirdi.Kidd’i politik açıdan yararsız bulan muhafazakâr parti liderleri onu Yüksek Denizcilik Mahkemesi’nin sorgusuna dek işlediği korsanlık suçları ve William Moore’u öldürmesi sebebiyle beklemesi için cezaevine gönderdi.Kidd bekleme sürecinde kötü bir üne sahip Newgate Prison isimli hapishaneye konuldu ve buradan Kral William’a bağışlanmasını istediği birçok mektup yazdı. Hiçbir şekilde temsil edilmeden mahkemesi görülen Kidd duruşmada cinayetten yargılanacağını öğrenince şok oldu.Sonra hakkındaki suçlamaların tümünden suçlu bulundu (bir cinayet ve beş korsanlık).Kidd 23 Mayıs 1701’de Londra, Wapping, ‘Execution Dock’ta asıldı.Asılması esnasında ilk girişimde darağacının halatı koptu ve Kidd’in infazı ikinici girişimde gerçekleşti.Kidd’in ölü bedeni diğer korsanlara karşı ibret olması için 2 yıl boyunca – Londra Thames Nehri üzerine konuşlanmış bir demir kafes içerisinde - darağacında asılı bırakıldı. Kidd’in ilişkisi olduğu Richard Barleycorn, Robert Lamley, William Jenkins, Gabriel Loffe, Able Owens ve Hugh Parrot’ta suçlu bulundular fakat Kidd’in asılmasından evvel bağışlandılar. Kidd’in liberal parti yandaşlarının mahkeme sürecindeki tutumu utanç verici idi.Onun sadakatini ödüllendirmelerinin aksine kendisini savunmasında gerçekten yardımı dokunacak yasal bazı bilgilerden ve paradan yoksun bırakarak cezalandırma sürecinde etkin rol aldılar.Özellikle Kidd’in sahip olduğu iki Fransız geçiş izni yargı sürecinde kayboldu.Bu izinler (ve 1700 tarihli diğerleri) daha sonra 20. yüzyılın başlarında başka bir Londra hükûmet binasında gün yüzüne çıktı ve yanlış dosyalandığı belirlendi.Bu izinler Kidd’e yöneltilen suçlamalar üzerinde bazı soru işaretlerinin oluşmasına sebebiyet verdi.Bu belgelerin yanında gemilerden birçok mal getirilmişti ve bunlar sonradan “korsan yağması” olarak nitelendirilerek müzayede ile satıldı.Bu mallara yargı sürecinde asla değinilmedi.Yine de bunların hiçbirisi Kidd’i Moore’u öldürmek suçundan aklayamazdı. Kidd’in geride gizli bir hazine bıraktığı inancı efsanesinin büyümesine oldukça fazla katkı sağladı.Bu inanç Edgar Allan Poe’nun "The Gold-Bug"'ı, Washington Irving'in "The Devil and Tom Walker"’ı, Robert Louis Stevenson’ın "Define Adası"’ı ve Nelson DeMille'nin "Plum Island"’ı gibi birçok edebi eserin yazılmasına da katkıda bulundu.Aynı zamanda Nova Scotia’da Oak Adası’nda, Suffolk County’de, Gardiner's Adası’nın yer aldığı New York Long Adası’nda, Milford Charles Adası’nda, Connecticut’da ve Connecticut Thimble Adaları’nda bitmek tükenmek bilmeyen define arayışlarına da güç kazandırdı. 1983’te Amerikalı savaş fotoğrafçısı Cork Graham ve komedi aktörlüğünden define avcılığına dönen Richard Knight, Kaptan Kidd’e ait olduğunu düşündükleri bir defineyi arama bahanesiyle yasal olmayan yollardan Vietnam sularına girdiler. Knight’ın arayışı Rupert Fourneaux’ya ait "The Money Pit Mystery"’de yer alan bir harita üzerindeki anlaşmazlığın ardından başladı.Harita Kidd’in definesinin bir bölümünün yerini gösterdiğine dair onaylanmış ve üzerinde “China Sea” (Çin Denizi) olarak etiketlenmişti. Fourneaux’un teorisine göre burası Oak Adası idi, her ne kadar harita ile Oak Adası’nın topografyası tamamen farklı olsa da.Graham ve Knight bir yıldan fazla bir süre CIA için ajanlık yaptıkları gerekçesiyle zaptedildiler. Bir rivayete göre Kaptan Kidd Gardener Adası’nda Cherry Tree Field olarak bilinen yere hazinesinin bir bölümünü sakladı fakat bu, Vali Bellomont tarafından bulunup çıkarıldı ve hakkında delil olarak kullanılmak üzere İngiltere’ye gönderildi. Kidd aynı zamanda 1699 yılında Block Adası’nı ziyaret etmiş ve burada bahriyeli James Sands’in kızı Bayan Mercy (Sands) Raymond’dan erzak tedarik etmişti. Hikâye o ki Bayan Raymond’ın misafirperverliğine karşılık Kidd önlüğünün ceplerine alabildiğince altın ve mücevher doldurdu.Kocası Joshua Raymond’ın ölümünden sonra Mercy kuzeye New London, Connecticut’a (sonradan Montville) göç etti ve burada epey toprak satın aldı. Raymond ailesinin zenginliğinin bu şekilde bir önlük cebinden geldiği söylenmektedir. Kidd’in Kagoshima’nın güneyindeki Tokara takımadalarındaki bir Japon adasına saldırdığı söylenir. Burası en güneyde ve Takarajima isminde bir adadır ve adanın ismi “Treasure Island” yani 'Define Adası' anlamına gelmektedir. Efsaneye göre buradan geçen korsanların hemen hepsi adaya uğrayıp yerlilerden yiyecek ve sığır talep ederlermiş. Kidd’de yerlilerden istekte bulunur ve reddedilince mürettebattan 23 kişi adaya çıkarak yerlileri bir mağarada yakar. Sonra Kidd bu adada mağaralardan birine hazinesini saklar ve sonradan asılması sebebiyle bir daha geri gelemez. Dominik Cumhuriyeti’nin Karayiplerdeki küçük bir adası olan Catalina Adası’nda İtalyan bir turistin kıyıdan yaklaşık 70 feet uzaklıkta ve berrak suyun içinde yaklaşık 10 feet derinlikte bir gemi enkazı kalıntısı gördüğünü söylemesinin ardından Indiana Üniversitesi’nden bir grup sualtı arkeologu 13 Ocak 2007’de araştırmalara başladılar."Quedagh Merchant"’ın 17. yüzyılda yakıldığına inanılmasına rağmen o alanda herhangi bir enkaz belirtisi ile karşılaşılmadı. Popüler Japon çizgi romanı One Piece’de hikâyenin kahramanı Monkey D. Luffy’nin en önemli düşmanlarından birisi güçlü ve tanınmış korsan Eustass Kidd olarak isimlendirilmiştir. Chris Archer’ın seri kitaplarından “Pyrates” te dört çocuk Kidd’in hazinesini aramaktadır. MMORPG tarzı bir oyun olan (senaryosu 1720 yılına ait) Pirates of the Burning Sea’nin hikâyesi Kaptan Kidd’in Wapping’deki idam sehpasından kaçıp (cellata rüşvet verir ve oyuna göre sonradan cellat onu korumak için de çaba sarfeder) Tortuga’ya gitmesi, burada Brethren of the Coast isimli yeni bir oluşum içerisinde oyundaki Spanish Main isimli İspanya’nın Karayipler’deki kıyı şeridinde yer alan topraklarında korsanlığın arkasında bulduğu yeni oluşum içerisinde başlıca görevlilerden birisi olması üzerine kuruludur. Oyunda 19 yıl sonraki zaman canlandırılmaktadır ve Kidd korsanlık rolü ile tamamen kucaklaşmıştır. Kaptan Kidd’in efsanesi üzerine 1945 yılında Kidd rolünü Charles Laughton’ın oynadığı ve başrollerinde Randolph Scott, Barbara Britton ve John Carradine’in yer aldığı "Captain Kidd" isimli bir film çekildi.Filmde Kidd son derece kurnaz ve çıkarcı ve filmin sonunda öldürdüğü adamın oğlu tarafından perişan edilen bir şekilde portrelenmiştir. Laughton, "Abbott and Costello Meet Captain Kidd" isimli komedi oyununda sonradan aynı rolü tekrar oynadı. Anthony Dexter ve Eva Gabor 1954 filmi "Captain Kidd and the Slave Girl"’de yer aldılar. J.M. Barrie’nin eseri Peter Pan’de, Neverland’deki Captain Hook’un korsan gemisinin durduğu özel koy ‘Kidd’s Creek’ olarak adlandırılmıştır. Kaptan Kidd’in efsanesi geleneksel bir İngiliz şarkısına da konu olmuştur.”Captain Kidd” isimli şarkıda Kidd yaşamında yaptığı yanlışlar ile ele alınarak hatırlatılmaya çalışılmıştır. Bu şarkının kaydına Waterson:Carthy grubunun "Fishes and Fine Yellow Sand" isimli albümünden ve Great Big Sea grubunun "The Hard and the Easy" albümünden ulaşılabilir. Çocuk kitapları yazarı Robert Lawson "Captain Kidd's Cat" (Little, Brown 1956) isminde Kidd’in kedisi McDermot tarafından Kidd’in bir korsan olmadığı fakat onun kendi kontrolü dışında gelişen bir takım siyasi olaylar neticesinde suçlu duruma düşürüldüğünü savunan ve engin denizlerde geçen maceralarının anlatıldığı bir kitap yazdı. William Kidd’in macerları baz alınarak yazılmış üç heavy metal şarkısı vardır; bunlardan ikisi Running Wild’in "The Rivalry" isimli albümünde yer alan "The Ballad of William Kidd" ve "Adventure Galley" isimli parçalar ve diğeri ise Scissorfight’ın "Balls Deep" albümünde yer alan "The Gibbetted Captain Kidd" isimli parçadır. Early American Chrononauts isimli zamanda-yolculuk kart oyununda oyuncular覺n sembolik olarak 1699 y覺l覺nda alabilecekleri Captain Kidd's Treasure Chest isimli bir kart bulunmaktad覺r. İngiliz grup Bucks Fizz’in 1980 yılında kaydettiği ve 1981 yılında listelerde bir numaraya yükselen şarkısı “The Land of Make Believe”’in bir kıtasında "Captain Kidd's on the sand, with treasure close at hand" cümlesi geçmektedir. "Sid Meier's Pirates!" isimli bilgisayar oyununda Kaptan Kidd, oyuncunun rakibi olan farklı dokuz ün salmış korsandan birisidir. Kaptan Kidd’e Relient K/Veggie Tales şarkısı "The Pirates Who Don't Do Anything"’de de değinilmiştir. New Jersey Wildwood’da Mayıs ayının üçüncü haftasonu “Kaptan Kidd Haftası” olarak bilinir. Bu hafta sonu boyunca çocuklar sahile gömülmüş olan içleri şeker dolu plastikten define kasaları çıkarırlar. Bu etkinlikte kaptan Kidd’in isminde bir kelime oyunu yapılarak argoda ‘çocuk’ anlamına gelen ‘Kid’ kelimesi kullanılır. Kanada, Ontario, Corunna’da Ağustos ayının ilk haftasonu “Kaptan Kidd Günleri” olarak bilinir. Londra, Wapping bölgesinde Thames nehrinin yanında kaptan Kidd’in asıldığı Execution Dock’a yakın bir mesafede "The Captain Kidd" isminde bir birahane bulunmaktadır. Bob Dylan’ın 1965 yılı şarkısı "Bob Dylan's 115th Dream" de Kidd’e değinilmiştir. Bu hikâyesel şarkıda Coast Guard Dylan’a/hikâyeyi anlatana ismini sorar ve bu soruya cevaben Dylan der ki: "And I said, 'Captain Kidd'/They believed me but they wanted to know what exactly that I did/I said for the Pope of Eruke I was employed/They let me go right away/They were very paranoid." (ve dedim ki, ‘Kaptan Kidd’/Bana inandılar fakat tam olarak ne yaptığımı da bilmek istediler/Eruke Papa’sı için dedim ki ben kullanıldım/Çekip gitmeme izin verdiler/Gerçekten paranoyaktılar.) Alman pop grubu Dschinghis Khan 1982 yılında "Käpt'n Kid (Wir sind Piraten)" isimli bir şarkı yazdı fakat bu şarkı 2004 yılında yayımlanan "Jubilee" albümüne eklendi. 2006 yılında celtic folk rock grubu Tempest, "The Double Cross" isminde bir albüm yayımladı.Albümün ilk şarkısında Kaptan Kidd’in özellikle İngilizler tarafından nasıl arkadan vurulduğunun üzerinde durularak kendi görüşünden hikâyesi anatılmaktadır. Edgar Allan Poe'nin kısa hikâyesi “The Gold Bug”’da Kaptan Kidd’in gizlemiş olduğu define gün yüzüne çıkmaktadır. Massachusetts, Woods Hole’da 100 yıldan fazla bir süredir Captain Kidd Bar adında bir bar bulunmaktadır. Jon Bon Jovi 1988 yılı albümleri "New Jersey"’de yer alan ""Ride Cowboy Ride"" parçasının katkıda bulunanlar kısmında takma isim olarak 'Captain Kidd' adını kullandı. World Heroes isimli video oyununda Captain Kidd isimli bir karakter bulunmaktadır. Bu karakter gerçekteki kaptan Kidd’den esinlenerek tasarlanmış ve savaşçı bir korsanı temsil etmektedir. Persona 5 isimli JRYO türünde olan oyunda Ryuji isimli karakterin "persona"sıdır. Yıllarca insanlar ve hazine avcıları Quedagh Merchant gemisini bulmak için çaba sarf ettiler. 13 Aralık 2007’de Dominik Cumhuriyeti’nin sığ sularında dalgıçlar tarafından 17. yüzyılda yaşamış olan Kaptan Kidd’e ait olduğu düşünülen bir korsan gemisinin parçalarının bulunduğu rapor edildi.Enkaza ait parçalar Dominik sahil şeridindeki La Romana’nın hemen güneyinde Catalina Adası’nın 70 feet açığında ve yüzeyden sadece 10 feet derinlikteki su seviyesinde bulundu.Parçaların Quedagh Merchant’ın enkazına ait olduğuna inanıldı.Indiana Üniversitesi su altı takımının önde gelen isimlerinden birisi olan Charles Beeker “geminin bunca yıldır üstelik sürekli define avcıları tarafından aranmasına rağmen kıyıya sadece 70 feet uzaklıkta ve sığ suda bulunması gerçekten çok garip” dedi. Evzon Evzon (Yunanca: Εύζωνες), "Fustanella" ismi verilen bir çeşit etekli giysileriyle ve ayakkabılarındaki tüylerle belirgin Yunanistan Silahlı Kuvvetleri'nin askerî birimi. Evzonlar "efsun" ismiyle de bilinir ve bugün ağırlıklı olarak tören kıtası görevi yaparlar. Üniforma niteliğinin resmi tarifi şu şekildedir: Eteklerinde 400 pile vardır. Bu Osmanlı İmparatorluğu'nun, Yunanistan üzerindeki 400 yıllık hakimiyetini unutmamak içindir. Efsun Efsun ile ilgili olasÄ± maddeler: Kuzey Amerika bozayısı Kuzey Amerika bozayısı ("Ursus arctos horribilis") (İng: "grizzly"), ayıgiller ("Ursidae") familyasından, bozayının ("Ursus arctos") bir alt türü. Ayrıca grizli, korkunç ayı, gümüşuçlu ya da gri ayı olarak da bilinir. Başta Kayalık Dağlar olmak üzere Kuzey Amerika'nın dağlık bölgelerinde yaşarlar. İnsana karşı en saldırgan ayı alt türüdür. Özellikle yavrulu dişiler oldukça saldırgan olurlar. Kuzey Amerika bozayıları, omuzları ve alnı çıkıntı yapan, oldukça iri yapılı hayvanlardır. Vücutları içbükey bir yapıdadır. Kürkleri kahverengi ile sarımsı bej arasında değişir. Tüylerinin uçları gümüş renklidir. "Gümüşuçlu" ya da "grizli" (Eski Fransızca: "gris" '"gri"') adları buradan kaynaklanır. Yetişkin erkek grizlilerin boyu bazen 2,5 metreye, ağırlıkları 410 kg'a ulaşır. Koşarken hızları saate 48 km'ye varır. Gözleri iyi görmez. Kuzey Amerika bozayıları Carnivora (etçil yırtıcılar) takımına mensup olmakla birlikte hepçil hayvanlardır. Böğürtlen, bitki kökleri ve tohumlarının yanı sıra küçük memeliler, balıklar, toynaklı hayvanların yavruları ile beslenirler. Kemirgenleri çıkartmak için toprağı kazarlar. Her ilkbaharda bölgelerini işaretlemek için ağaçlara sürtünürler, ağaç kabuklarını kazırlar ve hatta ağaç gövdelerini ısırırlar. Yaz ve sonbaharda oldukça büyük miktarda yağ depolarlar ve kış uykusu için mağaralarına çekilirler. Yavruları çoğunlukla ikiz olur ve 6-8 aylık gebelik sonucunda Ocak veya Şubat ayında doğarlar. Kuzey Amerika bozayıları bazı uzmanlar tarafından en saldırgan ayı türü kabul edilirler. Bunun birkaç nedeni vardır. Gümüşuçlulara nazaran daha küçük olan siyah ayılar tehlike anında ağaçlara tırmanabilirler ancak çok daha iri olan Kuzey Amerika bozayıları kendilerini savunmak durumunda kalırlar. Özellikle yavrulu dişiler oldukça saldırgandır. İnsanların ölümü ile gerçekleşen saldırıların %70'i yavrulu dişiler tarafından gerçekleştirilmiştir. Saldırganlık, dişi gümüşuçluların yavrularını korumasında ve yavruların üreme çağına erişebilmesinde etkili evrimsel bir faktördür. Zaman içerisinde grizliler yiyecek için bölgedeki diğer yırtıcılarla mücadele etmek durumunda kalmış, bu durum da saldırganlığı artırmıştır. Kuzey Amerika bozayıları vaktiyle batı Kuzey Amerika'nın Alaska'dan Meksika'ya kadar olan ormanlık alanlarında yaşarlardı. Amerika'daki meşhur Büyük Düzlüklerin eski sakinleri olarak, birçok Kızılderili efsanesinin kaynağı olmuşlardır. Alaska ve Kanada'da halen büyük miktarda bu ayılardan vardır ve değerli bir av hayvanıdır. Kıta ABD'sinde ise sayıları 1000'den azdır ve koruma altındadır. Amerika kara ayısı ("Ursus americanus") bazen bu tür ile karıştırılır çünkü bazı bölgelerde rengi kahverengiye yakındır. Altılar davası Altılar davası (Yunanca: Η δίκη των έξι), Küçük Asya Faciasından sonra Yunanistan'da düzenlenen mahkeme. 9 Eylül'de Türk ordusunun İzmir'e girmesinden sonra Yunanistan'da, Anadolu'dan kaçan Yunan askerlerinin başına geçen 11 Eylül'de 5/42 Evzones Alay (42. Piyade Alayı = 5. Evzones Alayı) komutanı Albay Nikolaos Plastiras'ın Albay Stylianos Gonatas ve "Lemnos" zırhlısı kaptanı Deniz Yarbayı Dimitrios Fokas ile birlikte başlattığı ayaklanma üzerine 27 Eylül'de Kral I. Konstantinos tahtı oğlu II. Georgios'a bıraktı. Ancak halktan ve ordudan gelen baskının önünü alamayan genç kral sonunda halkı yatıştırmak için bu hezimetin suçlularını yargı önüne çıkarmaktan başka çare bulamadı. Yapılan duruşmalar sonucu, 28 Kasım 1922'de aralarında Georgios Hatzianestis, Başbakan Dimitrios Gounaris, Georgios Baltatzis, Nikolaos Stratos, Nikolaos Theotokis, Petros Protopapadakis başta olmak üzere altı kişi Anadolu'daki yenilgiler (Μικρασιατική καταστροφή / Mikrasiatiki Katastrofi: Küçük Asya Faciası) nedeniyle idama mahkûm edildi. Duruşmalardan hemen sonra Atina'da bir aşağılama şekli olarak sandalyeye ters oturtulmuş şekilde sırtından kurşuna dizilerek idam edildi. Öte yandan Batı Anadolu'yu işgal eden Yunan asker ve komutanlar arasında Türk tarafının tarih dersi kitaplarında adı geçen tek komutan olan I. Kolordu Komutanı Trikopis; 1923 yılında savaş esirleri mahkemesinin bir parçası olarak Yunanistan'a döndü ancak Altılar Davası'nda, 26-30 Ağustos 1922'de gerçekleşen Türk Büyük Taarruzu'nda uğratıldıkları felâketteki paylarından ötürü sorumlu tutulan diğer üst seviye asker ve siyasetçilerin aksine hiçbir zaman yargılanmadı. Zira 29 Ağustos 1922'de Kütahya havâlisindeki Karacahisar "(nâm-ı diğer Allıören)" yakınlarında 5000'den fazla asker ve 300 subayı ile birlikte Türk süvârilerine esir düşen General Trikopis için de idam söz konusu olunca bunun önüne geçilmesi maksadıyla Mustafa Kemal Paşa tarafından bir süre Ankara'da misafir edilen Trikopis daha sonra ülkesine geri gönderilmişti. Hindicilik Hindicilik; hindi etinin ve diğer yan ürünlerinin elde edilmesi amacı ile yetiştiriciliğinin yapıldığı hayvancılık kolu. Dünya nüfusunun hızla artması nedeniyle hayvansal protein açığının kapatılmasında, kanatlı hayvancılığına duyulan ilgi tavukçulukla beraber hindiciliği de ön plana çıkarmıştır. Eskiden beri hindilerin, tarım kesiminde yaygın bir şekilde yetiştiriciliği yapılmaktadır. Hindilerin çok iyi bir yaylım hayvanı olması, iyi otlayabilmesi, köylerde tavuk yumurtalarını kuluçkalatma amacıyla kullanılabilmesi, etinin tavuk etinden daha koyu sığır etiyle tavuk eti rengi arasında olması gibi nedenlerle tercih edilmiÅŸtir. Bununla beraber yumurta veriminin , tavuğa göre az, hindi palazlarının hayatlarının ilk devrelerinde bakımının zor olması eskiden beri üretimini sınırlamıştır. Türkiye'de modern anlamda hindicilik 1990'lı yıllardan sonra başlamıştır. 1995 yılında 2.646 ton olan hindi eti üretimi, 2006 yılında 45.750 tona ulaşmıştır. Kılkış Kılkış (Yunanca: Κιλκίς-Kilkis, Bulgarca: Кукуш - Kukuş; Makedonca: Кукуш "Kukuš"; Osmanlı döneminde: Kılkış), Yunanistan'ın Makedonya bölgesinde şehir. Selanik Vilayeti'nin Merkez Sancağına bağlı bir kazadır. Kazanın genel ismi Avrathisar; Kaza merkezinin ismi ise Kılkış'tır. - Muzgallı Kılkıştan (Avrethisardan Türklerin mübadele ile geldikleri bölgeler : Mahalle : Koz Mahallesi Hoca Mahallesi Urfa Mah. BaşMahalle Yeni Mahalle Nahiye : KaradaÄŸ Toyran Rayan Çernal (Çam Mahallesi) KÃ¶yler : Paprat Veisli Nariş Pişova SerÃ§eli Muzgallı Hacıeseler Seslova Pikova Åžeremetli HacÄ± Yunus İsnefçe HÄ±rsova Kürküt Cami Buruklar Yaşlıdere Başmahalle HasanobasÄ± Gökçeli Zir Büyüklü Gökçeli Cepli Bulamaçlı KraÅŸteli Salmanlı Mirova Turgutlu RahmanlÄ± Davutlu Virlan Gırbaşı Aziz Gırbaş Akıncalı Çağlı Mürselli Lahne Sivri Bağcılar (Mustafaca, Anbarköy, Sakanlı) Sersemli Çernal Sündüklü Koçoğulları Robova Tarlabaşı Karalı Merzen Ostuyak Lelova Sincalı Armutçu Hasan ObasÄ± Dervişli Dereli Dimonçe Surlova Yardımlı KarapÄ±nar KarapazarlÄ± Popova DurasanlÄ± Divanca Köşklü Durbalı Savcılı KÃ¶lemenli Ahlatiye Hamzalı Balioğulları Güllülü Pikova Tokuşlu Ã‡ernal Davutlu Razla Arbor Planitçe Hoca KÃ¶y Gırbaşı Bala Gıbaşı Zir Alçak Seyyidli Torsun Sevindikli Ağanlı Kuşova Sapancalı HacÄ±lubese Odva Ã‡iftlicek Surlova Kayalı Saraçlı Görçalık Kepçeli Mahmutlu KaraahmatlÄ± SaraylÄ± Sarıdoğanlı Gömenç YusufhanlÄ± Rahotça Bekirli Yahyalı Sarıgöl Yurdubala Durmuşlu Ã‡epelli Yakuplu Potareş Karasüle Ä°ncikli Astalı HacÄ±baba Öksüzlü Ä°smailli Osemli SeyraklÄ± AhatlÄ± KÄ±bleler Oruçobası Otmanlı Aşıklı Doğanca Bahşili (Karadağ Nahiyesine bağlı) Rahoviçe Avrevinçe (Rahyan Nahiyesine bağlı) Ã‡ermeli Anbarköy KavaklÄ± Çalıklar Belanice Boycice Karamur Hacıali Kasımlar Başbahşili Ã‡iftlik : Vardarofça Çiftliği Akçakilise Çiftliği Perest Çiftliği Salmanlı Çiftliği Yeniköy Çiftliği Resmo (il) Resmo İli (Yunanca: Νομός Ρεθύμνης / Nomos Rethimnos), Yunanistan'ın Girit coğrafi bölgesine bağlı bir il. Merkezi Resmo (Retimnon) şehridir. Girit adasındaki Venedik yönetimi öncesinde, zengin tarihli bir alanda içinde bulunmakla birlikte, önemli bir merkeze sahip olmayan bölge, Venediklilerin 1574-1582 arasında Resmo kalesini inşa etmelerinden sonra önem kazanmış, 1646'da Osmanlı İmparatorluğu hakimiyetine girmesi ile de Resmo şehri yoğun yerleşime konu olmuş ve sancak merkezi haline gelmiştir. Girit adasının en büyük iki şehri olan Kandiye (Iraklion) ve Hanya (Hania) yolu üzerindeki merkezi konumunu günümüze kadar sürdürmüştür. Ali RÄ±za Ali Rıza adı birden fazla kişi için kullanılabilir: Resmo Resmo (Yunanca: Ρέθυμνο / Rethymno, 1974'e kadar: Ρέθυμνον / Rethimnon; Osmanlı İmparatorluğu döneminde: Resmo), Girit'in üçüncü büyük şehri (2001 nüfusu 69.290) ve aynı adı taşıyan ve Girit'in dört idarî bölümünden biri olan ilin (nomos) merkezidir. Girit adasındaki Venedik yönetimi öncesinde, zengin tarihli bir bölge içinde bulunmakla birlikte, küçük bir balıkçı kasabası olarak kalan yerleşim, Venediklilerin 1574-1582 arasında kaleyi inşa etmelerinden sonra büyümüş, 1646'da Osmanlı İmparatorluğu hakimiyetine girmesi ile de yoğun yerleşime konu olmuş ve sancak merkezi haline gelmiştir. Girit adasının en büyük iki şehri olan Kandiye (Iraklion) ve Hanya (Hania) yolu üzerindeki merkezi konumunu günümüze kadar sürdürmüştür. 1924 Nüfus Mübadelesi öncesinde adada Türk nüfusun yoğun olarak yerleşik olduğu şehirlerden biriydi. Sadrazam Kara Musa Paşa'nın adını taşıyan bir cami Resmo'da bulunmaktadır. 18. yüzyıl Osmanlı devlet adamı, diplomat ve yazarlarından Ahmed Resmî Efendi, isminden de anlaşılacağı üzere, Resmo'ludur. Tarihin gelmiş geçmiş en büyük kumarbazı kabul edilen Nikolas Dandolos (Nick the Greek) Retimnon'ludur. Ali Ulvi HÃ¼nkar Ali Ulvi Hünkar (d. 1961, İzmir), Türk oyuncu, senarist. Mimar Sinan Üniversitesi, Devlet Konservatuvarı, Tiyatro Bölümünü bitiren Ali Ulvi Hünkar, 1988 yılında Diyarbakır Devlet Tiyatrosu'nda profesyonel yaşamına başladı. Daha sonra İzmir Devlet Tiyatroları Genel Müdürlüğü'ne geçen sanatçı, oyunculuğun yanı sıra, yönetmen yardımcısı ve yönetmen olarak çalıştı. Yazdığı senaryolar, özel televizyon kanallarında dizi olarak yayımlandı. 1998 yılında Bornova Anadolu Lisesi'nde tiyatro dersleri veren Hünkar, rol aldığı "Kırık Kanatlar" filminde yakası açık şekilde Atatürk'ü canlandırdığı için eleştirilere hedef olmuş ve o karakter ile ünlü oyun yazarı Turgut Özakman tarafından, tarihe karşı büyük bir saygısızlık olarak işaret edilerek en kötü Atatürk karakteri olarak gösterilmişti. Karim Ziani Karim Ziani (Arapça كريم زياني d. 17 Ağustos 1982, Sevr), Cezayirli millî futbolcudur. Orta saha mevkiinde oynamaktadır. Åžeddadiler Şeddadiler (Arapça: شداديون Shaddādīyūn, Kürtçe: Şedadiyan), 951-1174 yılları arasında Ermenistan ve Arran'da hüküm sürmüş Kürt hanedanı. Kura ile Aras nehirleri arasında bulunmuştur. Ünlü Rus Kürdolog Vladimir Minorsky'nin "Kafkas Tarihi Çalışmaları" eserinde Şeddadilerin kökeni, bölgeye gelen ve Kürtleşen Arap kökenli Ezd kabilesiyle ilişkilendirilmiştir. Önce Divin'de kurulmuş ve bazen Ermenistan'ın Bagratuni hanedanı ile evlilik gerçekleştirilmiştir. Divin dışında Berde, Gence gibi kentleri de hakimiyeti altına almıştır. Şeddadiler ordusu 1020'den itibaren Pakraduni Hanedanlığına ve Hazarlara karşı seferler düzenlemiş. Başlangıçta başarılar elde edebilmiş fakat 1030 yılında başarılı bir seferden geri dönerken Gürcü ve Ermeni kuvvetleriyle karşılaşmış ve ağır bir bozguna uğramış. 1047 ile 1057 yılları arasında Bizans ordusuna karşı savaşmıştır. Bundan sonraki senelerde Şeddadilerin bölgedeki etkisi giderek küçülmüş. 1067'ten itibaren Şeddadiler hanedanı Selçukluların işgaline uğramış ve 1174'e kadar Selçukluya bağımlı bir hanedan olarak devam etmiş. Selçuklulara yaptığı hizmetinden dolayı Ani ve Tiflis kentleri hediye edilmiştir. Şeddadiler imar ve kültür birçok eser bırakmışlardır. İslam medeniyetine şahitlik eden bu eserler hala varlıklarını muhafaza ediyorlar. Özellikle 18 yıl devletin başında kalan Ebu'l Eşver Şavur döneminde birçok önemli yapılar inşa edilmiştir. Şavur döneminde günümüze kalan en önemli eserler hala Gürcistan müzelerinde segilenen Gence kapılarıdır. Ayrıca Aras nehri üzerinde bulunan Xudafer Köprüsü yine Şeddadi'lerin inşa ettiği yapılar arasındadır. Brief Encounter Brief Encounter, 1945 Birleşik Krallık yapımı David Lean filmidir. İkisi de evli olan bir ev kadınıyla bir doktorun kısa süren aşk ilişkisini konu alır. Başrollerinde Celia Johnson ve Trevor Howard vardır. Senaryoyu, Noel Coward kendi 1936 tarihli tek perdelik oyunu "Still Life"'tan uyarlamıştır. Film müziği temel olarak Sergey Rahmaninov'un "Piano Concerto No. 2" eserinin Eileen Joyce yorumundan oluşur. Film 1946 yılında Cannes Film Festivali'nde Altın Palmiye'yi paylaşan filmlerden biri oldu. 1947'de Celia Johnson En İyi Kadın Oyuncu, David Lean ise En İyi Yönetmen dalında Oscar'a aday gösterildi. "Brief Encounter" 1999'da British Film Institute'e ait BFI Top 100 British films (En İyi 100 Britanya filmi) listesinde ikinci sırada yer aldı. 2004'te "Total Film" dergisince tüm zamanların en iyi 44. Britanya filmi seçildi.gerçekçi bir kur TaranÃ§iler Tarançiler Çin'in Sincan Uygur Özerk Bölgesi'nde İli Kazak Özerk İli'nde yaşarlar. Adları "tarımcı" anlamındaki "tarancı"'dan gelmektedir. Tarançi boyunu Radloff da araştırmıştır. Araştırma sonuçlarını meşhur "Пробен" ("Proben") adlı eserinde toplamıştır.Tarnçileri İli yöresine Çinliler yerleştirmiştir. Tarançi, müslüman olan bugünkü Sincan veya, doğu Türkistan'da, Tarım Havzasında civarındaki vahalarda yaşayan anadili Türkçe olan, Karluk dalı (bakınız Türk dilleri), ve İran ve Tocharian kökenli daha sonra Karluk, Uygur, Yağma ve Moğol kabileleri ile karışmış ortaçağa özgü göçebelere verilen bir isimdir. Aynı isim - basit Çağatayca'da "bir çiftçi" demektir - Fergana Vadisinde ve tüm Ana asya'daki Türkistan'da tarımla uğraşan halka verilen isimdir. Aynı isimde günümüz Afganistan, Kırgızistan, Özbekistan, Kazakistan ve Çin'de Sincan eyaletinde konuşulan Uygur lehçesidir. Tarım Havzası'na rağmen (Kaşgar, Kumul, Hotan ve Turfan gibi vahalar) Tarım-Tarançi'lerin "geleneksel Yurdu"'dur, onlar Ming ve Qing Hanedanlığı zamanında Çin'de, her yerde şimdiki Urumçi ve İli gibi bölgelere yerleştiler. Fransız Suriye ve Lübnan Mandası Fransa Suriye Mandası ("Fransızca: Mandat français en Syrie") ya da daha geniş adıyla Fransız Suriye ve Lübnan Mandası, bugünkü Suriye ve Lübnan topraklarında 1920-1946 yıllarında Fransa egemenliğinde kalmış manda yönetimi. I. Dünya Savaşı'nda Osmanlı ordularının yenilmesi neticesinde, Osmanlı İmparatorluğu ile imzalanan Mondros Mütarekesi ile bölge Fransız güçlerinin egemenliği altına girdi ve 1920'de Suriye ve Lübnan'da Fransız manda yönetimi kuruldu. Suriye Mandası, Fransa'nın idaresine girmesiyle çeşitli etnik ve dini gruplara yönelik devletlere bölündü. Şam Devleti, Halep Devleti, Nusayri merkezli Alavi Devleti, Dürzi merkezli Cebel-i Duruz Emirliği, sonradan Türkiye'ye katılan Hatay Cumhuriyeti ve Lübnan Devleti olmak üzere 6 yapılı bir yönetim oluştu. II. Dünya Savaşı senelerinde, 1941 tarihinde, Fransa, nüfuzu altında kalmak şartıyla Suriye manda yönetimine kısmi bağımsızlık verdi. 1943 seçimlerinde manda yönetimine karşı olan Şükrü el Kuvvetli, Suriye'nin ilk cumhurbaşkanı oldu. Fransa, II. Dünya Savaşı sonrasında Suriye'den geri çekildi. Suriye, 1946'da Birleşmiş Milletler'e cumhuriyet idaresiyle katılarak Suriye Cumhuriyeti adını aldı. Angut Ä°sabeyli, Nazilli İsabeyli, Aydın'ın Nazilli ilçesine bağlı bir mahalle. 2012 yılı itibarı ile ilçenin nüfusu 4.943'tür. Ayandon Hamamlı ParmalÄ± Maria Luisa Parmalı Maria Luisa (9 Aralık 1751, Parma, İtalya - 2 Ocak 1819, Barberini Sarayı, Roma, İtalya), Kral 4. Charles'ın karısı ve 1788'den 1808'e kadar İspanya kraliçesi. Parma Dükü Philip'in en küçük kızıydı. Annesi, Prenses Louise-Élisabeth ise Fransa kralı XV. Louis'nin en büyük kızıydı. Luisa Maria Teresa olarak vaftiz edilmesine rağmen María Luisa olarak tanındı. Ünlü İspanyol ressam Goya, kraliçenin birkaç portresini de yaptı. O dönemde yaşayanlar tarafından gençliğin sempatikliğini üzerinde taşımasına rağmen çirkin, saldırgan, görgüsüz ve kralı yöneten bir kadın olarak tanımlandı. Kocasının başbakanı Manuel de Godoy, kraliçenin de uzun süre sevgilisi oldu. Napoleon'un baskısı ile kocası, 1808 yılında tahttan çekildi. Maria Luisa ve Godoy ile birlikte hayatının geri kalan kısmını İspanya'nın dışında geçirdiler. Hem Maria Luisa hem de eşi İtalya'da 1819'un başında vefat ettiler. Kraliçenin, iki çocuğunun kraldan değil, kuzeninden olduğu söylenir. Britanyalı bir leydi olan ve İspanyol maiyetini ziyaret eden Lady Holland ise Maria Luisa'nın en küçük çocuğu Francisco de Paula'nın, Godoy'a çok benzediğini belirtti. Boğumlama Boğumlama ya da boğumlanma, konuşma organları olan dudak, dil, damak uzamı, yanaklar, alt çene ve boğazın birlikte çalışarak ses çıkarmasına verilen addır. Aynı zamanda sessiz harflerin bir cümlenin başında ve sonunda keskin ve net bir biçimde söylenmesi ve sesli harflerin de yüksekliğine ve vurgularına dikkat edilerek söylenmesine de denir. Boğumlama, hecelerin iyi anlaşılacak şekilde bir araya getirilmesidir. Bazı kişiler konuşurken dudaklarını iyi hareket ettirmez. Bu tür konuşanlarda yani dudak tembelliğine sahip kişilerin konuşmasının anlaşılması güçtür. Konuşma esnasında seslerin karşıdaki dinleyici veya dinleyiciler tarafından daha iyi anlaşılabilmesi için yüksek sesle konuşulmasından ziyade hecelerin düzgün boğumlanması daha faydalıdır. Konuşmaya dayalı radyo ve televizyon sunuculuğu ya da tiyatro oyunculuğu gibi mesleklerin hepsinde konuşma eğitiminin en önemli kısmı boğumlama eğitimidir. Boğumlama eğitimi ile amaçlanan ağızdan çıkan her sesin doğru ve etkili bir biçimde çıkmasıdır. Boğumlama yeteneğinin geliştirilmesi için konuşma organlarının zorlandığı tekerlemeler ile ses çalışmaları yapılmalıdır. Barış Erdenk Barış Erdenk (1970, İzmir) Türk sahne sanatçısı ve tiyatrocu. 1988 yılında Dokuz Eylül Üniversitesi Güzel Sanatlar Fakültesi Sahne Sanatları bölümü - oyunculuk anasanat dalını kazandı. 1995 yılında aynı bölüme Araştırma Görevlisi olarak atandı. 1996 yılında “Stanislavski ve Meyerhold oyunculuk yöntemleri ve onların sentezcisi olarak Vakhtangov” adlı çalışmasıyla Yüksek Lisans eğitimini tamamladı. 1999 yılında aynı bölüme Öğretim görevlisi olarak atandı. Halen Dokuz Eylül Üniversitesi Güzel Sanatlar Fakültesi Sahne Sanatları bölümünde oyunculuk dersleri vermektedir. Ögretim Görevlisi olmanın dışında, yurt dışında ve yur içinde birçok ses getiren Rejiye imza atmıştır. Çalıştığı Tiyatrolar arasında Sadri Alışık Kültür Merkezi, Duru Tiyatro, İzmir Kültür Merkezi Oyuncuları ve Devlet Tiyatroları' bünyesinde bölge tiyatroları vardır. I. Joseph (Kutsal Roma imparatoru) I. Joseph (Almanca: Joseph I., İngilizce: Joseph I) (26 Temmuz 1678 – 17 Nisan 1711), Kutsal Roma İmparatoru, Macaristan ve Bohemya Kralı ve Avusturya Arşidükü; I. Leopold) ve onun üçüncü eşi Eleonore-Magdalena (Pfalz-Neuburg) (Philipp Wilhelm, Elector Palatine'un kızı)'ın en büyük oğulları. Doğum yeri Viyana, "Prens Dietrich Otto von Salm" tarafından sıkı bir şekilde eğitilerek iyi bir dil uzmanı oldu. 1687 yılında Macaristan tacını aldı ve 6 Ocak 1690 yılında Roma Kralı oldu. 1702 yılında, İspanya Veraset Savaşları sırasındaki isyanlarda kendisinin sadece askeri görevini gördü. İmparatorluk generali Louis William, Margrave (Baden-Baden)'e Landau kuşatmasında katıldı. Tehlikeli yerlere girmemesi öğütlendiği söylendiğinde cevabının "emekliye ayrılmaktan korktuğu" olduğu söylenir. 1705 yılında babasının yerine imparator olarak geçti. Avusturya dominyonlarını yönetmekte ve İmparatorluğun başı olmada iyi bir talihe sahipti. Generali Savoy Prensi Eugen'e güvendiği yıllarda ya İtalya'da yalnız hareket ediyor veya Malborough Dükü John Churchill ile Almanya ve Flanders'de XIV. Louis'in ordularıyla savaşıyordu. Bütün hükümdarlığı süresinde Macaristan, II. Ferenc Rákóczi'nin çatışmasıyla rahatsız edildi. Sonunda kendisi Osmanlı Devleti'ne sığındı. İmparator İsyancılara karşı kendisi sefere çıkmadı, fakat kendi otoritesini yenilemede kendisine büyük yetki verildi. Joseph, Papa'ya karşı çok bağımsızdı ve cizvitlere karşı düşmancaydı. Sanatın ve müziğin tadını almıştı, ki bunlar hemen hemen bir aile mirasıydı. Ani zamanda aktif bir avcıydı. Kardeşi VI. Karl'ın, Joseph'in Viyana'da çiçek hastalığından ölümü ile Avusturya veraset sorununu pragmatik bir şekilde çözme girişimleri devam ediyordu. 1699 yılında, John Frederick (Brunswick-Lüneburg Dükü)'nün kızı ile evlendi. Üç çocukları oldu: Joseph'in toruları: XVI. Louis (Fransa), IV. Karl (İspanya), Maria Josepha (Bavyera), İmparator I. Joseph ile ve pek çok Polonya Kralları ile evlendi. İrfan Ülkü İrfan Ülkü (d. 15 Nisan 1952, İstanbul, Türkiye - ö. 15 Ekim 2008, Bakü, Azerbaycan), Türk gazeteci, kitap yazarı ve araştırmacı. Tercüman Gazetesi, Güneş Gazetesi ve Türkiye Gazetesi'nde muhabir, haber müdürlüğü ve Yeni Günaydın ve Ortadoğu gazetelerinde genel yayın müdürlüğü yaptı. Ortadoğu ve Yeniçağ gazetelerinde ise köşe yazarlığı yaptı. Star TV, TGRT ve Kanal 6'ta çeşitli görevlerde bulundu. Flash TV'de politika programının yapımcılık ve yönetmenlik görevinde bulundu. Azerbaycan Yazarlar Birliği üyesi ve Bakü Tefekkür Üniversitesi fahri doktoru unvanı verildi. Gagavuz Özerk Cumhuriyeti devlet nişanı ödülü sahibiydi. 2008 senesinde 6 News TV'nin genel koodrinatörlüğü görevini ve Gizli Arşiv dergisinin genel yayın yönetmenliğini yaptı. Kendisi bir kız çocuk babasıydı. Azerbaycan'ın başkenti Bakü’deki Slav Dilleri Üniversitesi’nde Türkoloji ve gazetecilik dersleri vermekteydi. Orta Asya, Türk cumhuriyetleri ve Kafkasya konusunda birçok çeşitli kitaplar yazmıştır. 15 Ekim 2008 tarihinde Azerbaycan seçimlerini izlemek üzere Bakü'de Birleşmiş Milletler uluslararası gözlemcisi olarak görevde bulunurken Marmara Grubu Vakfı'nın düzenlediği gecede kalp krizi geçirerek yaşamını yitirdi. 17 Ekim 2008'de doğup büyüdüğü Emirgan'daki Emirgan Mezarlığında toprağa verildi. Dildar Dildar (Kürtçe: دلدار; Aslı adı: Yunus Rauf / يونس رؤوف Yûnis Reuf; 1918; Koysancak, Erbil - 1948), Irak'lı Kürt şair. 1918'de Koysancak'ta doğmuş ve ilk ve ortaokulu Ranya ve Erbil'de okumuştur. Liseyi Kerkük'te okuduktan sonra Bağdat'ta geçerek hukuk fakültesine girmiştir. Oradan mezun olduktan sonra avukatlığa başlamış ve aynı dönemde edebiyatla ilgilenmeye başlamıştır. 1938'de İran'ın Kürdistan Eyaletinde hapisteyken yurtseverliği ön plana çıkaran Ey Rekip adlı şiiri yazmış ve daha sonra Mahabad Cumhuriyeti döneminde ulusal marş olarak bestelenmiştir. Şiirler dışında birkaç öyküsü de bulunmaktadır. BFI Top 100 British films 1999'da British Film Institute (Britanya Film Enstitüsü), Birleşik Krallık film ve televizyon dünyasından 1000 kişi arasında 20. yy.'ın en iyi 100 Britanya filmini içeren bir BFI 100 listesi oluşturmak amacıyla bir araştırma yaptı. Araştırmaya katılanlardan, en fazla 100 'kültürel olarak Britanyalı' film seçmeleri istendi. Seçilen filmlerin birkaçı tamamen ya da kısmen BK dışından şirketlerce yapılmış olsa da, katılımcılarca önemli ölçüde Britanya'ya bağlı kabul edilmiştir. 1960'lar 26 filmle en popüler on yıl, 1963 ve 1971 yılları ise dörder filmle en popüler yıllar oldu. Seçilen en eski film, 1935 yapımıdır ("The 39 Steps"). 1930'lardan bunun dışında iki film daha yer almaktadır. 1935'ten sonra 1974-78 yılları arası, hiçbir filmin seçilmediği bir yıldan uzun tek periyottur. En popüler yönetmen 7 filmiyle listede yer alan David Lean'dir. Listede Powell and Pressburger ("The Archers") ile John Schlesinger'in dörder, Alexander Mackendrick ile Tony Richardson'ın ise üçer filmi bulunmaktadır. Filmlerden altısının yapımcısı Ealing Studios'tur. SÃ¼nger demir Sünger demir günümüz demir-çelik üretiminde, ham demir elde etmekte kullanılan aynı isimli yöntemin ürünüdür. Ayrıca, demirin ergime sıcaklığından daha düşük sıcaklıklardaki cevherlerden redüklenme sonucu oluşur. Özellikle gelişmiş ülkelerde kullanılmakta olan yöntem sayesinde cevherde bulunan kükürt ve fosfor elementleri seviyesi eser miktarlara (~%0,03) indirilebilmektedir. Bu da, daha kaliteli çelik üretimine imkân sağlamaktadır. Bitkilerde Ã¼reme Bitkilerde erkek üreme organı polen üretir. Bu polenler insan eliyle rüzgâr ve arı gibi böceklerin etkisiyle bir çiçekten başka bir çiçeğe gelir. Dişi üreme organının tepecik kısmına geldiğinde tozlaşma oluşur. Tozlaşma dişicik borusundan aşağı inerek yumurtalığa gelir ve burada döllenme oluşur. Döllenme sonucu çimlenme oluşur ve devamı tohum, embriyo gibi evrelerle devam eder. Law & Order Law & Order, ABD kaynaklı bir mahkeme ve suç draması konulu bir televizyon dizisi. Dick Wolf tarafından yaratılan dizi 13 Eylül 1990 tarihinde ABD'nin NBC televizyon kanalında yayına başlamıştır. New York kentinde geçen dizi bir grup savcı ve polis görevlilerinin meslek yaşamlarını konu almaktadır. Dizinin büyük bir başarı kazanması bu diziden türeyen , , Crime & Punishment, gibi çok sayıda benzer dizilerin yaratılmasına neden olmuştur. Law & Order 2008 yılı itibarıyla ABD televizyonlarında en uzun süre gösterimde kalan dizi durumundadır. Adil Yazar Adil Yazar, Türk bürokrat. İlk öğrenimini Şavşat’ta, üniversiteyi Ankara’da tamamladı. Gölköy, Vezirköprü gibi ilçelerde kaymakamlık, mülkiye müfettişliği, mülkiye teftiş kurulu başkan yardımcılığı, İçişleri Bakanlığı genel sekreterliği, 1986-1988 yılları arasında Bilecik, 1988-1991 yılları arasında Muş, 1991-1993 yılları arasında Sinop, 1996-1999 yılları arasında Niğde ve 1999-2003 yılları arasında Trabzon valilikleri yapmıştır. 2007 Türkiye genel seçimlerine Artvin CHP adayı olarak katılmış ancak seçilememiştir. Tinian Muharebesi Tinian Savaşı II. Dünya Savaşında Pasifik Cephesindeki Mariana takımdalarındaki Tinian Adasında 24 Temmuz 1944-1 Ağustos 1944 tarihleri arasında geçen ve Amerika Birleşik Devletleri zaferiyle sonuçlanan muharebe.Bu savaşın en önemli özelliği, Amerika Birleşik Devletlerinin, adadaki Japon tahkimatlarını dövmek amacıyla,adını Vietnam Savaşı sırasında sıkça duyuracak Napalm Bombasını ilk kez bu muharebede kullanmış olmasıdır. Christopher Dodd Christopher John Dodd (d. 27 Mayıs 1944, Willimantic, Connecticut), Amerikalı bir avukat ve siyasetçidir. ABD Senatosu'nda Connecticut eyaletini temsil etmektedir. Dodd 11 Ocak 2007 tarihinde 2008 ABD başkanlık seçimlerine Demokratik Parti'den adaylığını koydu. 3 Ocak 2008'de adaylığını çektiğini açıkladı. Kıtalararası Kupa Kıtalararası Kupa ile şu maddeler kastedilmiş olabilir: Bill Richardson William Blaine "Bill" Richardson III (15 Kasım 1947, Pasadena), Amerikalı siyasetçidir. 2003-2011 yılları arasında New Mexico eyaletinin valisi olarak hizmet etmiştir. Bill Richardson 21 Mayıs 2007'de 2008 ABD başkanlık seçimlerine Demokratik Parti'den adaylığını koydu. Ön seçimleri kaybederek 10 Ocak 2008'de adaylıktan çekildi. Dennis Kucinich Dennis John Kucinich (d. 8 Ekim 1946), Amerikalı siyasetçidir. ABD Temsilciler Meclisi'nde Ohio eyaletini temsil etmektedir. Kucinich 2004 ABD başkanlık seçimlerine Demokratik Parti'den adaylığını koydu. Fakat ön seçimleri kaybetti. Tekrar 11 Aralık 2006'da 2008 ABD başkanlık seçimlerinde başkan adaylığı için şansını denedi. Fakat 25 Ocak 2008'de adaylıktan çekilmek zorunda kaldı. Mısır Piramitleri Mısır Piramitleri, Mısır'da yer alan piramit şekillerde antik yapılardır. Kasım 2008 tarihi itibarı ile tespit edilen piramitlerin sayısı 118 ile 138 arasındadır. Piramitlerin büyük çoğunluğu Eski Krallık ile Orta Krallık dönemlerinde firavunlar ve eşleri için inşa edilmiştir. En bilinen Mısır piramitleri Gize'de yer almaktadır. Bunlardan en büyüğü Keops Piramidi olup Dünyanın Yedi Harikası arasında tek ayakta kalan yapıdır. Nimet Ã‡alapala Nimet Çalapala, (d. 1908 Gümülcine - ö. 1984), eğitimci. Çapa Öğretmen Okulu mezunudur. Cumhuriyet devri ve yeni eğitim sisteminin öncü ilkokul öğretmenlerindendir. Aynı zamanda çocuk kitapları, şiir ve hikâyeleri, ilkokul piyesleri ve ilköğretim ders kitapları yazmıştır. Eşi Rakım Çalapala ile 1936'da Rus eğitim kurumlarını incelemek için Sovyet Rusya'ya gönderilen maarif kuruluyla araştırmalarda bulunmuştur. Milli Eğitim Bakanlığınca başarılı öğretmen olarak ödüllendirilmiş ve yazdığı ilköğretim ders kitapları ve matematik problemleri uzun yıllar okullara önerilmiştir. Eşi Rakım Çalapala ile yazdığı "87 Oğuz" adlı çocuk hikâye kitabı Maarifçe okullara tavsiye edilmiştir. Gülseren Gürtunca Gülseren Gürtunca (d. 1950, Eskişehir), tiyatro, sinema ve dizi oyuncusu, seslendirme sanatçısı. 1972 yılında Ankara Devlet Konservatuvarı Tiyatro Bölümü'nü bitiren Gürtunca, yine 1972 yılında Ankara Devlet Tiyatrosu'nda profesyonel sanat yaşamına başladı. Oyunculuğunu tiyatro ile sınırlı bırakmayan sanatçı, kamera karşısına da geçerek sinema ve dizi filmlerde çeşitli roller aldı. Gülseren Gürtunca, aynı zamanda bir seslendirme sanatçısıdır. Kendisi Geleceğe dönüş serisinin üçüncü filminde "Clara Clayton" karakterini seslendirmiştir. Amigdala Amigdala (Latince: corpus amygdaloideum) beynin medial temporal lobunun derinlerinde yerleşen nöronların oluşturduğu badem şeklindeki beyin bölümü. Duygusal hafıza ve duygusal tepkilerin oluşmasındaki birincil role sahip bölge. Limbik sistemin bir parçasıdır. Başta korku olmak üzere, duyguların denetiminden sorumlu olan "amigdala"; sempatik sinir sisteminin aktivasyonu için hipotalamusa, refleksleri artırmak için talamik retiküler nükleusa, yüzde korku ifadesinin oluşması için fasial ve trigeminal sinir nükleuslarına uyarır. Ayrıca dopamin, noradrenalin ve adrenalin salgılanması için ventral tegmental bölge, "locus coeruleus" ve "laterodorsal tegmental nucleus"a da çeşitli uyaranlar yollar. Amigdala, farklı fonksiyonları olan çeşitli nukleuslar içerir. Bazolateral kompleks, sentromediyal nukleus ve kortikal nukleus bunlardandır. Amigdala,anatomik olarak özellikle sentromediyal nukleus, bazal gangliyonların parçası sayılır. Amigdala, duygusal olaylarla ilgili hafızanın oluşumunda ve depolanmasında önemli rol oynar. Korkuya bağlı koşullanmada uyarılar amigdalanın bazolateral kompleksine, özellikle de lateral nukleusa gelir ve burada uyarana ait anılarla ilişki kurulur. Sinapslarda kayıtlı olan duygusal hafıza, amigdalanın santral nukleusu ve stria terminalis yolu ile korkma davranışını ortaya çıkarır. Bu yolla, donakalma, çarpıntı, hızlı solunum ve stres hormonu salınımı gibi cevaplar oluşur. Amigdala, hafıza birikiminin düzenlenmesinde de rol alır. Herhangi bir öğrenme olayında uzun süreli hafıza hemen oluşmaz. Bu olayla ilgili bilgiler zaman içinde tekrarlanmayla birlikte yavaş yavaş uzun süreli depoya gönderilir. Buna pekiştirme denir. Olay sırasında oluşan duygusal tepki ne denli fazlaysa öğrenme de o kadar kuvvetli olur. Bu etkiyi amigdala düzenler. Amigdalayı uyaran ilaçlar enjekte edilen hayvanlarda pekiştirme daha kolay olmaktadır. Primatlarda yapılan çalışmalar, amigdala hasarlarında hayvanlarda belirgin sosyal ve emosyonel bozukluklar oluştuğunu göstermiştir. Ön lobu tutan büyük lezyonlarda, korkusuzluk, duygu azalması, cinsellikte artış ve herşeyi ağza götürme gibi değişmeler olmuştur. Anne maymunlarda yavrularını reddetme ve onlara kötü davranma görülmüştür. İnsanlarda da amigdalanın pek çok ruhsal bozuklukla ilişkisi saptanmıştır. Borderline kişilik bozukluğu olanlarda normale göre yüksek sol amigdala aktivitesi olur. Bu kişiler nötral yüzleri ayırt etmede zorlanır ya da bunları tehdit edici olarak algılayabilirler. Sosyal fobisi olan hastalarda amigdala aktivitesi artmıştır. Şizofreni hastalarında da sağ amigdalanın sola göre daha büyük olduğu saptanmıştır. Frontal lob Frontal lob, frontal korteks veya lobus frontalis beynin ön tarafında yerleşimli, bilinçli düşünmeden sorumlu olan beyin bölgesi. İnsanda frontal korteks, tüm kortikal alanın 1/3 ünü oluşturur. Frontal korteksin arka kısmı, yani "motor korteks" ve "premotor korteks", motor kontrolden sorumludur. Bununla beraber "prefrontal korteks" olarak adlandırılan daha ön kısımlar ise davranışın kontrolünde önemli rol oynamaktadır. Şizofreni hastalarında prefrontal bölgede dopamin azalması olduğu düşünülmektedir. Fonksiyonları; Fonksiyon bozuklukları; Spina bifida Spina bifida, nöral tüpün gelişimde konjenital defekt sonrası ortaya çıkan bir hastalık. Embriyojenik yaşamda omuriliğin yapısının oluşumunda hata sonucunda omuriliğin kapanmaması nedeniyle olur. Spina bifida; açık spina bifida (aperta) ve kapalı spina bifida (cystica) olarak 2 ana gruba ayrılabilir. "Meningosel" ve "spina bifida occulta", "spina bifida cystica" adlı grup içinde değerlendirilirken; "myelomeningosel" ("myelodisplazi") ise "spina bifida aperta" adlı grup içinde yer almaktadır. "Spina bifida occulta", en hafif formudur, ciddi bulgu vermez. "Meningosel" en nadir görülen spina bifida formudur. "Meningomiyelosel" en ciddi formudur. Kesin nedeni yoktur, şunlarla ilişkilendirilmiştir: Edinilmiş özelliklerin kalıtımı Edinilmiş özelliklerin kalıtımı bir canlının yaşamı boyunca meydana gelen değişikliklerin (örneğin kullanım sonucu kasların büyümesi gibi) döllerine aktarıldığına dair bir kalıtım teorisidir. Bu fikir eski Yunanlar zamanından beri mevcut olmakla beraber, genelde Fransız tabiatçısı Jean Baptiste Lamarck'a atfen, Lamarkizm olarak değinilir. Edinilmiş özelliklerin kalıtımı kavramının modern bir tanımı şöyledir: Ortamda meydana gelen ufak bir değişiklik, bu ortamda bulunan bir canlı türünün tüm (veya çoğu) üyelerinde bir değişikliğe neden olur; bu canlılar başlangıçtaki ortama geri konunca bu yeni özellik devam eder. Bu özellik kalıtılır bireylerin yavrularında da aynı görülür. Edinilmiş özelliklerin kalıtımı fikri eski çağlarda Hipokrat ve Aristo tarafından öne sürülmüştü ve Lamarck zamanında yaygın olarak kabul görmekteydi. Comte de Buffon, Lamarck'tan evvel, bu kavramı içeren, evrimle ilgili görüşlerini dile getirmiş ve Charles Darwin bile, Lamarck'tan sonra, edinilmiş özelliklerin kalıtımı hakkında kendi teorisi olan pangenezis teorisini geliştirmiştir. "Lamarkçı genetik" terimi ve Lamarck ile Darwin arasında bir çekişme olduğu fikri, 19. yüzyıl sonlarında, Weismann ve neo-lamarckçılar arasındaki çekişmeden doğmuş birer efsanedir. Edinilmiş özelliklerin kalıtımı kavramının yanlış olduğu nihayet 20. yüzyılın başlarında geniş kabul gördü. Eski Yunan mitolojisina göre Theseus tanrılar tarafında cezalandırılınca oturduğu bir taşa yapışır. Herkül onu kurtarmak için yapışan kısmını keser, böylece Theseus'un butunun bir bölümü taşa yapışık kalır. Efsaneye göre Theseus soyundan gelenler bu yüzden onun bu kusurunu taşırlar ve bu yüzden Atinalılar küçük butludurlar. Hipokrat, vücudun her tarafından kaynaklanan bir şeyin bir şekilde menide (bugünkü deyimle eşey hücrelerinde) toplanıp gelecek nesile aktarıldığını iddia etmiştir (yüzyıllar sonra benzer bir görüş savunan Darwin buna "gemmula" adını vermiştir). Aristo bu görüşe karşı çıkmıştır. Aristo, saçına henüz ak düşmemiş bir genç babanın oğluna yaşlılıkta saçının beyaz olma özelliğini aktarabildiğini belirtmiştir. İkincisi, ailelerdeki bazı özelliklerin (saç rengi, göz rengi gibi) birkaç nesil atlayıp tekrar ortaya çıkabilmektektedir. Ayrıca, bir özelliğin sakatlanma yoluyla kaybına rağmen o özelliğin genelde gelecek nesle aktarıldığını belirtmiştir. Dolayısıyla, Aristo, edinilen özelliklerin "mutlaka" kalıtlanmadığı, kalıtlanan şeyin bu özellikleri sergileme "potansiyeli" olduğunu savunmuştur. Comte de Buffon, canlıların kendileri için uygun olmayan ortamlarda dejenere olduklarını, örneğin eşeğin, atın dejenere bir hali olduğunu öne sürmüştü. Ancak, dejenere hayvanlar kendileri için uygun bir ortama geri getirilirlerse birkaç nesil içinde ideal şekillerine tekrar kavuşabileceklerini öne sürmüştür. Yani dejenerasyon o canlının özünde olan bir şey değildi. Lamarck canlılarda çeşitlenmeye neden olan iki güç olduğunu öne sürmüştü. Bunlardan "yaşam gücü" diye adlandırdığı birinci güç, canlıları daha karmaşık olmaya itmektedir, öbürü ise çevrenin değiştirici etkisidir. Lamarck, hayvanlarda onları çevreye uyum sağlamaya ve birbirlerinden farklı olmaya iten bir güç olduğunu savunmuştur. Bu adaptif gücün canlı ile çevresi ile etkileşimden, özelliklerin kullanılıp kullanılmamasından gücünü almaktadır. Bir organın sık kullanımı onu zamanla geliştirip güçlendirir, buna karşın bir organın kullanılmaması onu zayıflatır, bozulmasına ve sonunda yok olmasına neden olur. Lamarck'ın görüşüne göre bu özellikler sonra kalıtlanır. Zürafa, yılan, leylek, kuğu gibi hayvanların vücut şekilleri, bu hayvanların uzun dönemler boyunce edinilmiş alışkanlıklarının sonucudur. Darwin, hayvanların evcilleşmesinin onlarda çeşitliliği artırdığı ve kalıtımı etkilediğini iddia etmiştir. Doğal seçilim konusunda yazdıkları evrim teorisinin temelinde yatmasına rağmen, kalıtsal varyasyonlar ile, çevrenin etkisi sonucu meydana gelen değişiklikler arasındaki farklılığın bilincinde değildi. Evrimin mekanizmasının anlaşılması ancak daha sonraki yıllarda, Mendel'in çalışmalarının başka bilim adamlarınca keşfinden sonra mümkün oldu. Darwin'in Lamarck'tan olan farklılığı, adaptasyon konusundaydı: Darwin'e göre adaptasyon seleksiyonun sonucuydu, Lamarck'a göre ise çevreye uyum ihtiyacının sonucuydu. Darwin, "gemmula" adını verdiği, vücudun her özelliğinin ve organının mikroskopik kopyalarının varlığını öne sürmüştü. Bu gemmulalar, vücudun her hücresinde bulunmaktaydı ve