Emin ol ki Watson, müşterimin statüsü, meselesi kadar ilgilendirmiyor beni. Son zamanlarda gazeteleri okuyorsun, değil mi. Haliyle, dedim köşedeki gazete yığınını göstererek. Yapacak başka bir şey yoktu. Bak bu iyi belki de bu konuda yardımcı olabilirsin bana. Ben suç haberleri ve kayıp ilanları dışında başka bir şey okumam da. Hele bu ikincisi verdiği iyi bilgiler yüzünden çok önemlidir benim için. Ama sen eğer son haberleri takip ettiysen, Lord St. Simon ve evliliği hakkında da bir şeyler okumuşsundur herhalde. Ah tabii, hem de büyük bir ilgiyle. Çok güzel. Elimdeki mektup Lord St. Simon'dan geliyor. Şimdi sana bu mektubu okuyacağım, sen de karşılığında gazeteden öğrendiklerini aktaracaksın bana. Bu yüzden, evliliğimle ilgili tatsız bir olay hakkında size danışmaya karar verdim. Scotland Yard'dan Bay Lestrade de bu meseleyle ilgileniyor ve kendisi sizin işbirliği nize karsı çıkmayacağını, hatta yararlı olacağınıza inandığını bildirdi. Öğleden sonra saat dörtte geleceğim. Eğer o vakitte başka bir randevunuz varsa umarım ertelersiniz çünkü bu mesele çok ciddi. Saat dörtte demiş. Şimdi saat üç. Bir saat içinde burada olur. O zaman senin de yardımınla meseleyi açıklığa kavuşturmak için vaktimiz var. Sen gazetelerdeki haberleri zaman sıralamasına göre dizerken ben de müşterimizin kim olduğuna bir bakayım. Şöminenin üstündeki raftan kırmızı kaplı bir cilt aldı. İşte burada, dedi, kitabı kucağına yerleştirerek. Lord Robert Walsingham de Vere St. Simon, Balmoral Dükü'nün ikinci oğlu. 1846'da doğmuş. Şu anda kırk bir yaşında ve yaş olarak evliliğe uygun. Bir dönem, koloni Sekreterliği yapmış. Babası Dük, bir zamanlar Dış İşleri Sözcüsüymüş. Bir yandan Plantagenet'lerle doğrudan kan bağları, bir yandan da Tudor'larla akrabalıkları var. Burada pek aydınlatıcı bilgiler yokmuş. Sanırım sana dönmek zorundayım Watson, sağlam bilgiler sende. Aradığımı bulmakta zorluk çekmedim, dedim, çünkü bilgiler hem yeni, hem de çok çarpıcı. Bir araştırma üzerindeyken başka meselelerle rahatsız edilmekten hoşlanmadığını bildiğim için sana aktarmaktan kaçınmıştım. Grosvenor'daki taşıma arabası meselesinden mi bahsediyorsun. Zaten bu mesele halloldu bile - ilk andan belliydi ya. Lütfen gazetelerden derlediklerini oku şimdi. Bulabildiğim ilk haber, birkaç hafta önce Morning Post'un dedikodu köşesinde yayınlanmış. Şöyle yazıyor 'Söylentiler doğruysa Balmoral Dükü'nün ikinci oğlu Lord Robert St. Simon ile San Francisco, Kaliforniya'li toprak sahibi Aloysius Doran'ın tek kızı Ivan Hatty Doran arasında bir evlilik gerçekleşecek. Kısa ve öz, diye araya girdi Holmes, uzun, zayıf bacaklarını ateşe doğru uzatarak. Aynı haftanın sosyete gazetelerinden, birinde konuyu daha genişçe ele alan bir yazı bulunuyor. Şöyle diyor 'Evlilik piyasasında da her şey kendi iç piyasamızın aleyhine gelişiyor. Büyük Britanya'nın soylu hanedanlarını teker teker Atlantik'in karşı yakasındaki kuzenlerimize kaptırıyoruz. Bu güzel istilacılara, geçen hafta bir yenisi daha eklendi. Aşk tanrısının oklarına yirmi yıldır dIrenen Lord St. Simon, sonunda pes etti ve Kaliforniya' lı bir milyonerin kızı olan Bayan Hatty Doran'la yakında evleneceklerini açıkladı. Westbury House kutlamalarında zarafeti ve güzelliğiyle dikkatleri çeken Bayan Doran evin tek çocuğu olduğu için, çeyizinin altı haneli rakamlara ulaşacağı söyleniyor. Balmoral Dükü'nün son birkaç yıldır tablolarını satmak zorunda kaldığı ve Lord St. Simon'ın Birchmoor'da küçük bir arazi dışında kendine ait hiçbir şeyinin kalmadığı bilindiğine göre, bu evlilikten kârlı çıkacak olanın sadece Kaliforniya'lı bayan olmadığı kesin.' Başka bir şey yok mu. diye sordu Holmes esneyerek. Aslında var. Hanover Meydanı'ndaki St. George Kilisesi'nde sade bir tören yapılacağı, birkaç samimi ahbabın çağrılacağı ve kutlamanın, Bay Aloysius Doran'ın yeni satın aldığı Lancaster'deki evinde düzenleneceği de eklenmiş. İki gün sonra ise - ki bu geçen Çarşamba'ya denk geliyor - kısa bir ilanla düğünün yapılmış olduğu ve halayının Lord Backwater'in Petersfield'daki evinde geçirileceği bildiriliyor. Gelin kaybolmadan önceki haberler böyle. Neyden önceki. diye sordu Holmes irkilerek. Kadın kaybolmadan önce. Peki ne zaman kaybolmuş. Düğünden sonraki ilk sabah. Gerçekten mi. Bak şimdi ilginç bir hal almaya başladı biraz da dramatik tabii. Evet, benim de dikkatimi bu yüzden çekmişti. Genellikle ya törenden önce ya da balayı sırasında kaybolurlar. Şimdiye kadar böylesine rastladığımı hatırlayamıyorum. Lütfen, ayrıntıları anlatır mısın. Ama çok yetersiz oldukları konusunda uyarmalıyım seni. Belki gerisini biz tamamlarız. Dünkü sabah gazetelerinden birinde çıkan bir makale, olayı çok iyi özetliyor. Başlığı şöyle 'Ünlü Düğünde Garip Olay' 'Lord St. Simon'ın ailesi, evlilikle bağlantılı olarak meydana gelen garip ve üzücü olaylar yüzünden zor günler yaşıyor. Dün, gazetelerde de ilan edilen tören, sabah gerçekten de yapıldı ama bir süredir ortalıkta dolaşan dedikoduların iç yüzü daha yeni yeni anlaşılmaya başladı. Yakınların olayı gizli tutmak istemelerine rağmen kamuoyuna o kadar yansıdı ki artık olanları örtbas etmenin anlamı kalmadı. 'Hanover Meydanı'ndaki St. George Kilisesi'ndeki sade törene, gelinin babası Bay Aloysius Doran, Balmoral Düşesi, Lord Backwater, Lord Eustace ve Leydi Clara St. Simon (damadın erkek ve kız kardeşleri) ve Leydi Whittington dışında kimse katılmadı. Törenden sonra, herkes Bay Aloysius Doran'm Lancaster'daki evinde hazırlanan kahvaltıya gitti. İsmi bilinmeyen bir bayanın, Lord St. Simon'la ilgili bazı iddiaları olduğunu söyleyerek kutlamaya müdahale etmek istemesi üzerine küçük bir kargaşa çıktığı söyleniyor. Kadın uzun tartışmalardan sonra uşaklar tarafından uzaklaştırılmış. Gelin ise şans eseri eve bu sevimsiz olaydan önce girerek diğerleriyle kahvaltıya oturmuş ama aniden rahatsızlandığını söyleyerek odasına çıkmış. Uzun süre gelmemesi üzerine, babası ona bakmaya gitmiş ama hizmetçilerden, kızının odaya kısa bir süreliğine uğradığını, bir ceket ve bir bone alarak aşağı indiğini öğrenmiş. Kapıcılardan biri, bir bayanın evden ayrıldığını gördüğünü ama diğerleriyle birlikte olduğunu düşündüğü için bu gidenin gelin olmasına ihtimal vermediğini belirtmiş. Bay Aloysius Doran, kızının kaybolduğuna emin olunca damatla birlikte polise başvurmuş ve bunun üzerine hemen soruşturmalara başlanmış. Ama geçen geceye kadar kayıp bayanın nerede olduğuna dair hiçbir bilgi alınamamıştır. Olayda çirkin bir oyun olduğu ve polisin, evin girişinde kargaşa yaratan kadını tutukladığı söyleniyor. Bu kadının, kıskançlık veya başka bir sebepten, gelinin garip kayboluşunda parmağı olmasından şüphelenildiği belirtiliyor.' Hepsi bu mu. Başka bir sabah baskısında küçük bir makale daha var. Devam et. Olay çıkaran Bayan Flora Miller'ın tutuklandığı yazıyor. Eskiden Allegro'da dansözlük yaptığı ve damadı birkaç yıldır tanıdığı öğrenilmiş. Basında daha fazla ayrıntı yok. Gerisi senin işin artık. Son derece ilginç bir vaka gibi görünüyor. Bunu kaçırmak istemem. Ama şimdi kapı çalıyor saat dördü geçtiğine göre bu gelen asil müşterimiz olmalı. Gitmeyi aklından bile geçirme Watson, en azından hafızam için bir tanığa ihtiyacım var. Hizmetçi çocuk kapıyı açarak Lord Robert St. Simon, diye takdim etti misafirimizi. Solgun yüzünde, hoş, kültürlü bir ifade ve insanları yönetmeyi iyi bildiğini gösteren kararlı gözleriyle bir beyefendi girdi içeri. Hafif kamburu ve yürürken bükülen dizleri, vaktinden önce yaşlanmış bir adam gibi görünmesine yol açıyordu. Şapkasını çıkarınca, saçlarının uçlardan beyazladığı ve tepesinin açıldığı belli oldu. Geniş yakaları, siyah frakı, beyaz ceketi, sarı eldivenleri, deri ayakkabıları ve açık renk tozluklarıyla züppeliğe varan özenli bir giyim tarzı vardı. Yavaşça odaya girdi ve kafasını soldan sağa çevirdi. Bir yandan da sağ elindeki gözlük zincirini sallıyordu. İyi günler Lord St. Simon, dedi Holmes, ayağa kalkıp önünde eğilerek. Lütfen hasır sandalyeye oturunuz. Bu, dostum ve meslektaşım Dr. Watson. Ateşe biraz yaklaşın da bu meseleyi konuşalım. Siz de tahmin edersiniz ki, benim için çok üzücü bir durum bu, Bay Holmes. Mahvolmak üzereyim. Daha önceden de buna benzer vakaları çözdüğünüzü duydum, fakat herhalde hiçbiri şimdi olduğu gibi asil bir topluluğu ilgilendirmiyordu. Tam tersi. Efendim. Böyle bir topluluktan son müşterim bir kraldı. Ah, gerçekten mi. Bilmiyordum. Hangi kral. İskandinavya Kralı. Ne. O da mı karısını kaybetti. Takdir edersiniz ki, dedi Holmes yumuşakça, müşterilerimin meselelerinde, sizde de olacağı gibi bir gizlilik prensibim vardır. Elbette. Çok doğru. Çok doğru. Özür dilerim. Benim sorunuma gelince bir fikir edinmeniz için her türlü bilgiyi vermeye hazırım. Teşekkür ederim. Şimdiye kadar, basına yansıyan tarafım öğrendim. Sanırım gelinin kaybolmasıyla ilgili şu makaleyi doğru kabul edebiliriz. Lord St. Simon gazeteye şöyle bir göz attı. Evet, buraya kadar hepsi doğru. Ama kesin bir yargıya varmak için fazlası gerekiyor. Sanırım size yönelteceğim soruların cevaplarıyla sonuca ulaşabilirim. Lütfen devam edin. Bayan Hatty Doran ile ilk kez nerede tanıştınız. Bir yıl önce San Francisco'da. Amerika'da seyahatte miydiniz. Evet. O zaman mı nişanlandınız. Hayır. O halde ilişkiniz arkadaşçaydı. Onunla birlikteyken çok eğleniyordum ve o da bunun farkındaydı. Babası çok mu zengin. Pasifik'in en zengin adamı olduğu söyleniyor. Servetini nasıl yapmış. Madencilikten. Birkaç yıl öncesine kadar hiçbir şeyi yokmuş. Sonra altın bulunca, çuvallar dolusu para kazanmış. Peki, genç bayanın, yani karınızın karakteri hakkında neler söyleyebilirsiniz. Gözlüklerini daha hızlı sallamaya başlamıştı şimdi. Sonra gözlerini ateşe dikti. Bakın Bay Holmes, dedi, babası zengin olmadan önce karım yirmili yaşlarındaymış. O süre boyunca maden kamplarında, ormanlarda, dağlarda dolaşarak büyümüş yani eğitimini okuldan değil, doğadan almış. Sağlam yapılı, yabani ve özgür, geleneklere aldırmayan biri yani bizim erkekten bozma dediğimiz tiplerden. Çok coşkulu ve sabırsız, bir yapısı var. Çabucak karar verir ve korkusuzca atılır. Öte yandan, özünde soylu bir kadın olduğunu bilmesem, hafifçe öksürdü - ona şerefli ismimi bahsetmezdim. Kendini kahramanca feda edebilecek onurlu bir kadın o. Yanınızda bir fotoğrafı var mı. Evet, bir tane getirdim. Cebinden sevimli bir kadın portresi çıkardı. Bir fotoğraf değil, fildişinden bir minyatürdü ve sanatçı, parlak siyah saçları, kocaman siyah gözleri ve ağzı ortaya çıkarmıştı. Holmes minyatürü uzun uzun ve dikkatlice inceledi, sonra Lord St. Simon'a geri uzattı. O zaman, genç bayan Londra'ya geldiğinde ilişkinizi tazelediniz, öyle değil mi. Evet. Babas,ı Londra'ya gelirken onu da getirmişti. Birkaç kez buluştuk, nişanlandık ve şimdi de evlendik. Önemli bir miktar çeyiz de getirdi sanırım. Öyle, ama ailem için alışılmadık bir miktar değil, Ve tabii ki, evlilik gerçekleştiği için bu size kalıyor. Bunu gerçekten hiç araştırmadım. Muhakkak. Bayan Doran'ı törenden önce gördünüz mü. Evet. Neşeli miydi. Hem de nasıl. Geleceğimiz hakkında konuşup duruyordu. Gerçekten mi. Bakın bu çok ilginç. Peki ya düğün sabahı. Yine çok neşeliydi - en azından tören sonrasına kadar. Onda bir değişiklik mi fark ettiniz. Doğrusunu söylemek gerekirse, onu ilk kez bu kadar aksi görüyordum. Ama bunun konumuzla ilgisi yok. Lütfen devam edin, her şeyi aniatın. Ah, yaptığı çocukçaydı. Koridordan geçerken elindeki buketini düşürdü - tam ön sıradayken. Haliyle bir an bir gecikme oldu, ama sırada oturan bir beyefendi buketi alarak hemen karıma verdi. Yani önemsiz bir olaydı ama ona bunu açtığımda beni tersledi ve yol boyunca anlaşılmaz bir şekilde surat asıp durdu. Gerçekten mi. Sırada bir beyefendi olduğunu söylemiştiniz. O zaman halktan birileri de vardı orada. Ah, evet. Kilise açıkken onları dışarı çıkarmak imkânsız oluyor. Bu beyefendi karınızın arkadaşlarından biri miydi. Hayır, hayır kibar bir beyefendiydi ama oldukça sıradan görünümlüydü. Orada olduğunu fark etmemiştim bile. Ama konudan biraz uzaklaşmıyor muyuz. Leydi St. Simon törenden çıktığında eski neşesini kaybetmişti demek. Babasının evine gittiğinizde ne yaptı. Hizmetçiyle konuştuğunu gördüm. Hizmetçisi kim. Adı Alice. O da Amerikalı. Kaliforniya'dan gelirken onu da getirmişler. Özel bir hizmetçi mi. Biraz öyle. Karım ona fazla serbestlik tanıyormuş gibi geldi bana. Ama Amerika'da bu tip şeylere daha farklı bakıyorlar zaten. Bu Alice ile ne kadar konuştu. Ah, sadece birkaç dakika herhalde. Ben o anda başka şeylerle ilgileniyordum. Konuştuklarından hiçbir şey duymadınız mı. Leydi St. Simon 'bir damar kapmak' gibi bir şeyler söylüyordu. Argo konuşmaya alışıktır. Ne demek istediğini anlamamıştım. Amerikan argosu bazen çok şey anlatabilir. Peki karınız hiz-metçisiyle konuşması bittikten sonra ne yaptı. Kahvaltı odasına gitti. Kolunuza girmiş bir halde mi. Hayır, tek başına. Böyle küçük meselelerde çok bağımsızdı. Sonra, masaya oturalı daha on dakika bile olmamıştı ki, aceleyle ayağa kalktı, birkaç özür geveledi ve odadan çıktı. Bir daha da geri dönmedi. Ama bu hizmetçi, Alice, hanımefendinin odasına çıktığını, gelin elbisesini değiştirdiğini ve bir bone takarak dışan çıktığını söylüyor, değil mi. Evet. Sonrasında da karım, o sabah Bay Doran'ın evinde olay çıkarmış olan, şimdi de gözaltında bulunan Bayan Flora Miller'la birlikte Hyde Parkta yürürken görülmüş. Ah, evet. Ben de size bu genç bayan ve onunla ilişkiniz hakkında birkaç soru soracaktım. Lord St. Simon omuzlarım silkti ve kaşlarını kaldırdı. Birkaç yıldır dostça bir ilişkimiz vardı onunla - hem de çok dostça. Alleg-ro'da çalışırdı. Ben ona bonkörce davranmış, o da benden hiç şikayetçi olmamıştı, ama kadınları bilirsiniz işte Bay Holmes. Flora şirin, küçük bir hanımdı ama aşın derecede dik kafalıydı ve bana da derinden bağlıydı. Evlenmek üzere olduğumu öğrenince bana korkunç mektuplar yazmaya başladı ve doğrusunu söylemek gerekirse, töreni o kadar sade yapmamızın bir sebebi de kilisede bir skandal çıkmasını önlemek istememdi. Biz törenden geri döndükten sonra, evin kapısına geldi ve içeri girmeye çalıştı. Kaba bir dille konuşmaya ve karıma tehditler savurmaya başladı ama ben böyle bir şeyler olacağını tahmin ettiğim için hazırlıklıydım. Önceden çağırdığım sivil giyimli iki polis onu dışarı çıkardılar. Olay çıkarmanın bir işe yaramayacağını görünce sesini kesti. Karınız bütün bunları duydu mu. Hayır, iyi ki duymadı. Ve sonra da bu aynı kadınla yürürken mi görüldü. Evet. Scotland Yard'dan Bay Lestrade'in üzerinde durduğu nokta bu. Flora'nın karımı kandırarak dışarı çıkarttığını ve ona korkunç bir tuzak kurduğunu düşünüyorlar. Mümkün görünüyor. Siz de mi öyle düşünüyorsunuz. Ben öyle bir şey söylemedim. Ama sizce de bu mümkün değil mi. Flora bir karıncayı bile incitemez. Ama işin içine kıskançlık girince çok şey değişebilir. Lütfen söyleyin, sizin teoriniz nedir. Bakın, ben buraya cevap almaya geldim, teorilerimi anlatmaya değil. Size bütün gerçekleri anlattım. Ama yine de fikrimi soruyorsanız, düğün heyecanı ve seçkin bir topluluğa girmiş olduğunu fark etmesi, karımda sinirsel bir rahatsızlık yaratmış olabilir. Yani aklını mı oynattı diyorsunuz. Sırt çevirdiği şeyleri göz önüne alınca, bunun daha farklı bir açıklaması olamayacağını düşünüyorum. Tabii, bu da makul bir hipotez, dedi Holmes, gülümseyerek. Pekâlâ Lord St. Simon, neredeyse bütün öğreneceklerimi öğrendim sanırım. Son olarak, kahvaltı masasında oturduğunuz yerden, pencereden dışarıyı görüp göremediğinizi sorabilir miyim. Yolun öbür ucunu ve Parkı görebiliyorduk. Demek öyle. O halde sizi daha fazla alıkoymamın anlamı yok. Sizinle daha sonra yine haberleşiriz. Umarım bu sorunu çözerken şansınız yaver gider, dedi müşterimiz ayağa kalkarak. Çözdüm bile. Ne. Ne dediniz. Çözdüğümü söyledim. Peki karım nerede o zaman. Bu, çok geçmeden öğreneceğim bir ayrıntı. Lord St. Simon kafasını salladı. Korkarım bu o kadar da kolay olmayacak, dedi ve önümüzde gösterişli bir şekilde eğilerek odadan çıktı. Bütün bu sorgulamadan sonra bir viski soda ve bir puroyu hakkettim herhalde. Müşterimiz buraya gelmeden önce zaten meseleyi kafamda çözmüştüm. Aman Tanrım, Holmes. Daha önce de benzer vakalar gördüm, ama hiçbiri bunun kadar ani gelişmemişti. Bütün incelemelerim sonunda tahminim doğrulanmış oldu. Ama senin duyduklarını ben de duydum. Fakat önceden yaşanmış vakaların bilgisinden yoksun olarak. Birkaç yıl önce Aberdeen'de ve Fransa-Prusya savaşından sonra da Münih'te buna benzer bir şeyler olmuştu. Bu da o tip vakalardan biri. Ama bak kim gelmiş. İyi günler Lestrade. Masanın üzerinde boş bir bardak ve puro seni bekliyor. Resmi dedektif, elinde siyah keten bir torbayla çıkagelmişti. Kısa bir selamdan sonra oturdu ve kendisine sunulan puroyu yaktı. Ne var, ne yok. diye sordu Holmes, gözleri parlayarak. Mutsuz görünüyorsun. Öyleyim. Şu lanet St. Simon vakası. Bir türlü işin içinden çıkamıyorum. Gerçekten mi. Beni şaşırtıyorsun. Böyle karmaşık bir mesele nerede görülmüş. Sanki bütün ipuçları parmaklarımın arasından kayıp gidiyor. Bütün gün üzerinde çalışıp durdum. Ve bu da ıslanmana yol açmış, dedi Holmes, elini müfettişin omzuna koyarak. Evet, parkı araştırıyorduk. Tanrı aşkına, ne için. Leydi St. Simon'ın cesedini aradık. Sherlock Holmes, sandalyesine yaslanarak kahkahalarla güldü. Trafalgar Meydanı'ndaki çeşmenin altını da kazsaydınız bari, dedi. Neden ki. Ne demek istiyorsun. İkisinde de bu hanımefendiyi bulma ihtimaliniz aynı da ondan. Lestrade dostuma kızgın bir bakış attı. Galiba her şeyi biliyorsunuz, dedi. Ah, sadece gerekli bilgileri duydum ama son kararımı vermeme yetti. Gerçekten mi. Peki parkı araştırmak boşuna mıydı. Sanırım. Peki o zaman nasıl oldu da bunu orada bulduk. Çantasını açtı ve beyaz ipekten bir gelinlik, bir çift saten ayakkabı, bir buket ve bir duvak çıkardı ortaya. Hepsi de suda durmaktan sırılsıklam olmuş ve rengi atmıştı. Bir de bu, dedi, hepsinin üstüne bir alyans koyarak. Alın size çözmeniz gereken bir bilmece Bay Holmes. Ah, haklısın. dedi dostum. Bunları kanalizasyonda mı buldunuz. Hayır. Parkın bir köşesinde bulundu. Onun elbiseleri olduğunu anlayınca da cesedin yakınlarda olacağını düşündüm. Benzer bir akıl yürütmede bulunursak, her insanın cesedi gardırobunun yakınlarında bulunur diyebiliriz. Bununla nereye varmak istediğini söyle lütfen. Flora Miller'ın, bu kaybolma hikayesiyle olan ilişkisini ortaya çıkarmak istiyorum. Korkarım, bu çok zor. Gerçekten de öyle mi düşünüyorsun. diye atıldı Lestrade, biraz da imalı bir şekilde. Holmes, korkarım ki bu akıl yürütme işinde pek pratik değilsin sen. Şu kısacık süre içinde bile iki gafın oldu. Bu elbisenin Flora Miller'la bağlantısı var. Peki nasıl. Elbisenin cebinde bir kart kutusu var. Kart kutusunda da bir not. Notu önündeki masaya açtı. Şunu dinle 'Her şey hazır olduğunda beni görürsün. Hemen gel. Şimdi, benim teorime göre Flora Miller, Leydi St. Simon'ı kandırarak dışarı çıkarttı ve işbirlikçileriyle onu kaçırdılar. İsminin baş harfleriyle imzaladığı bu notu kapıda cebine sıkıştırdı ve dışarı çıkmasını sağladı. Çok güzel, Lestrade, dedi Holmes gülerek. Gerçekten de çok iyisin. Şuna bir de ben bakayım. Notu umursamaz bir tavırla aldı ama alır almaz dikkatle incelemeye başladı. Sonunda neşeyle bağırdı. Bu gerçekten çok önemli, dedi. Bak sen. Öyle mi gerçekten. Kesinlikle. Kutlarım seni. ' Lestrade kazandığı zaferin coşkusuyla ayağa kalktı ve Holmes'-un yanına gitti. Fakat, diye bağırdı, yanlış tarafına bakıyorsun. Tam tersine, doğru tarafı bu. Doğru tarafı mı. Delirdin mi. Not öbür tarafa yazılı işte. Ama bu tarafında da bir otel faturasının bir parçası görülüyor. Dikkat çekici. Bir şey yok ki. Ben de gördüm, dedi Lestrade. '4 Ekim, oda 8 şilin, kahvaltı 2 şilin 6 peni, kokteyl 1 şilin, öğle yemeği 2 şilin 6 peni, bir bardak şarap 8 peni.' Başka da bir şey yok. Belki de. Ama yine de önemli. Nota gelince, o da önemli tabii, en azından ismin baş harfleri. Yine kutlanm seni. Yeteri kadar zaman kaybettim, dedi Lestrade kalkarak. Ben sıkı çalışırım öyle, ateşin başında oturup teoriler yazmam. İyi günler Bay Holmes. Bakalım bu meseleyi önce kim çözecek. Elbiseleri çantaya tıkarak kapıya yöneldi. Sana son bir önerim olacak Lestrade, dedi Holmes, rakibi kapıdan çıkarken. Meselenin gerçek çözümünü söyleyeyim sana. Leydi St. Simon hikâye. Öyle biri yok hiç de olmadı. Lestrade dostuma üzgün bir ifadeyle baktı. Sonra bana döndü, başını salladı ve çıkıp gitti. Dış kapıyı henüz kapatmıştı ki Holmes da ayağa kalkarak paltosunu giydi. Adam çalışma konusunda haklı, dedi, o yüzden Watson, seni bir süre daha gazetelerinle baş başa bırakacağım. Sherlock Holmes gittiğinde saat beşi biraz geçiyordu ama benim yalnız kalacak pek vaktim olmamıştı çünkü bir saat içinde, elinde büyük bir kutuyla bir adam çıkageldi. Yanındaki gençle birlikte kutuyu açarak odamızın mütevazı maun masasının üstüne nefis bir sofra kurmaya başladılar. Çok şaşırmıştım. Çulluk, sülün, kaz ciğeri ezmesi ve antika şişeler içinde şaraplardan oluşan mönü iştah kabartıcıydı. Ziyaretçilerim, bütün bunları yerleştirdikten sonra, parasının ödendiğini ve bu adrese ısmarlandıkları dışında bir şey söylemeden, Binbir Gece Masallarındaki cinler misali geldikleri gibi gittiler. Sherlock Holmes dokuzdan önce geldi. Ciddi görünüyordu ama gözlerinde gördüğüm bir ışık, vardığı sonuçlarda yanılmamış olduğunu gösteriyordu. Demek sofrayı hazırlamışlar, dedi ellerini ovuşturarak. Birilerini bekliyorsun herhalde. Sofra beş kişilik de. Evet sanırım bazı misafirlerimiz olacak, dedi. Lord St. Si-mon'm henüz gelmemiş olmasına da şaşırdım aslında. Ama dur. Bu duyduklarım onun ayak sesleri olsa gerek. Gerçekten de öğlendeki müşterimiz girdi içeri. Gözlüklerini her zamankinden daha hızlı sallıyordu ve aristokrat yüzünde rahatsız bir ifade vardı. Mesajımı aldınız demek, dedi Holmes. Evet ve itiraf etmeliyim ki yazdıklarınız beni ürküttü. Bütün bunların doğru olduğuna emin misiniz. Hemen hemen. Lord St. Simon bir sandalyeye çöktü ve elini alnına götürdü. Aile fertlerinden birinin böyle küçük düştüğünü duyunca, dük ne diyecek. diye söylendi kendi kendine. Tamamen şanssızlık ama. Küçük düşme konusunda da pek emin değilim. Ah tabii, ama siz farklı bir açıdan yaklaşıyorsunuz. Burada kimseyi suçlu bulamıyorum. Yapılma şekli utanç verici olsa da hanımefendinin başka şansı yoktu bence. Ona akıl verecek kimsesi olsaydı... Büyük bir utançtı, dedi Lord St. Simon, parmaklarıyla masaya vurarak. Bu zavallı kızı bağışlamalısınız. Basma gelenler, eşi benzeri görülmedik bir şey. Kesinlikle affetmem. Çok kızdım. Utanç verici bir şekilde kullanıldım. Sanırım kapı çalıyor, dedi Holmes. Evet, yukarı çıkanlar var. Sizi tek başıma ikna etmekte zorlanırım diye birkaç taraftar çağırmıştım Lord St. Simon. Kapıyı açtı, içeriye bir hanım ve bir beyefendiyi aldı. Lord St. Simon, dedi, tanıştırayım Bay ve Bayan Francis Hay Moulton. Sanırım bayanı zaten tanıyorsunuz. Müşterimiz, gelenleri görünce koltuğundan fırladı ve gözleri yerde, eli ceketinin göğsünde dimdik ayakta durmaya başladı. Tam bir 'onuru kırılmış adam' portresiydi. Bayan, ileri doğru birkaç adım atarak elini Lorda uzatsa da o, gözlerini kaldırmamakta ısrar etti. Kadının yalvaran yüzüne karşı koymak zordu. Kızgınsın Robert, dedi. Ve bunun için haklısın da. Lütfen özür dileme, dedi Lord St. Simon acı bir şekilde. Ah, evet, sana gerçekten çok kötü davrandım. Gitmeden önce seninle konuşmalıydım ama o kadar afallamıştım ki, Frank'-i burada tekrar gördüğümden itibaren ne yaptığımı ve dediğimi bilmiyordum. Kilisede nasıl oldu da bayılmadım bilemiyorum. Meseleyi konuşurken yalnız kalmak ister miydiniz Bayan Mo-ulton. Benim fikrimi sorarsanız, diye söze girdi garip görünümlü adam, bu meselede zaten gizlilik kalmadı artık. Ben kendi payıma, bütün Avrupa ve Amerika'nın bunları duymasını istiyorum. Ufak tefek, esmer bir adamdı. Tıraşlı ve keskin hatlı yüzünde dikkatli bir ifade vardı. O zaman hikâyemizi anlatalım olsun bitsin, dedi bayan. Frank ve ben, 84'te Rockies yakınlarında, babamın çalıştığı McQuire kampında tanıştık. Nişanlandık da. Ama bir süre sonra babam zengin bir damar bulup çok para kazanmaya başlamasına rağmen zavallı Frank bir şey çıkaramamıştı. Babam zenginleştikçe Frank de fakirleşiyordu babam sonunda bu nişan konusunu bir daha duymak istemediğini söyleyerek beni Frisco'ya götürdü. Frank kolay kolay pes etmedi ama beni oraya kadar takip etti ve biz, babamdan gizli olarak görüşmeye devam ettik. Bir duysa çılgına dönerdi bu yüzden her şeyi aramızda halletmeye karar verdik. Frank, gidip altın bulacağını ve babam kadar zengin olmadan geri dönmeyeceğini söyledi. Bunun üzerine ben de onu ölene kadar bekleyeceğime ve o yaşadığı sürece başka kimseyle evlenmeyeceğime söz verdim. 'O zaman neden hemen şimdi evlenmiyoruz,' dedi, 'böylece ben de emin olurdum. Geri dönene kadar kocalık iddia etmeyeceğimi de biliyorsun.' Böylece konuşup anlaştık ve bir rahibin huzurunda evlendik sonra da Frank altın aramaya, ben de babamın yanına döndüm. Sonra Frank'in Montana'da olduğunu, oradan Arizona'ya geçtiğini ve oradan da New Mexico'ya gittiğini öğrendim. Bir gün, gazetede bir madenci kampının Apaçiler tarafından basıldığını ve öldürülenlerin arasında Frank'in de olduğunu okudum. Bunu görür görmez bayılmışım. Sonraki aylarda da hastalıktan yatağa düştüm. Babam iyi olmadığımı düşünerek Frisco'nun bütün doktorlarına götürdü durdu beni. Bir iki yıl boyunca hiç haber alamayınca Frank'in gerçekten öldüğüne inandım. Sonra Lord St. Simon Fris-co'ya geldi, biz Londra'ya gittik, sonunda da bir evlilik ayarlandı. Babam her şeyden çok memnundu ama ben, hep, Frank'in kalbimdeki yerini dünya üzerinde kimsenin dolduramayacağını düşünüyordum. Yine de Lord St. Simon'la evlenseydim görevlerimi kesinlikle yerine getirirdim. Aşkımıza gem vuramıyoruz ama en azından hareketlerimizi kontrol edebiliriz. Ona iyi bir eş olmak dileğiyle gittim kiliseye. Kilisede Frank'i gördüğümde neler hissettiğimi tahmin edebilirsiniz. Başlangıçta onu hayalet sandım, fakat tekrar baktığımda yine orada durduğunu gördüm. Gözlerinde, onu gördüğüme sevinip sevinmediğimi soran meraklı bir bakış vardı sanki. O anda nasıl oldu da kendimden geçmedim hayret ediyorum. Çevremdeki her şey dönmeye ve rahibin sözleri kulağımda bir vızıltı gibi çınlamaya başladı. Ne yapacağımı bilemiyordum. Töreni durdurup bir olay mı çıkarmalıydım. Ona yeniden baktım beni anlamış gibiydi, çünkü parmağını dudaklarına götürmüş susmamı işaret ediyordu. Sonra onun bir kâğıt parçasına bir şeyler yazdığını gördüm ve bunun bir not olduğunu anladım. Onun oturduğu sıranın önünden geçerken elimdeki buketi ona doğru düşürdüm ve o, çiçekleri bana uzatırken notu da elime sıkıştırıverdi. İstediği zaman onunla gidip gitmeyeceğimi soran kısa bir nottu. Ona karşı görevimden bir an için bile şüphe duymadığım için istediği her şeyi yapmaya hazırdım. Eve döndüğümde, Frank'i Kaliforniya'dan tanıyan hizmetçime her şeyi anlattım ve kimseye hiçbir şeyden bahsetmemesini, birkaç eşya ve elbise hazırlamasını söyledim. Lord St. Simon'la konuşmam gerekirdi biliyorum, ama annesi ve diğer bütün o büyük insanların önünde bunları konuşmak gözümü korkuttu açıkçası. Önce kaçıp her şeyi daha sonra anlatmaya karar verdim. Masaya oturalı on dakika olmamıştı ki yolun öbür yanında Frank'-i gördüm. Bana işaret etti ve Parkın içine doğru yürümeye başladı. Masadan kalktım, yukarı çıkıp eşyalarımı aldım ve onun peşinden gittim. Lord St. Simon'la ilgili bir şeyler anlatmaya çalışan bir kadın çıktı karşıma - duyduklarımdan anladığım kadarıyla evlilikle ilgili bir sırdan bahsediyordu - ama ondan kurtulmayı başardım ve kısa bir süre sonra Frank'le buluştum. Birlikte bir faytona binerek Gordon Meydanı'ndaki bir eve gittik. Onca yıl bekledikten sonra gerçek kocama kavuşmuştum işte. Frank her şeyi anlattı. Apaçilere esir düşmüş, sonra kaçmıştı Frisco'ya gelmiş, hayatından umudumu kestiğimi öğrenmiş, İngiltere'ye gitmiş - beni sürekli takip etmişti. Nihayet ikinci düğünümün sabahında bulmuştu beni. Bir gazetede gördüm, diye açıkladı Amerikalı. Kilisenin ismi verilmişti ama hanımefendinin nerede yaşadığı belirtilmemişti. Sonra ne yapacağımızı tartışmaya başladık. Frank tam bir açıklıktan yanaydı ama ben o kadar utanıyordum ki, onları göreceğime yerin dibine girerdim daha iyi. Belki de babama, hayatta olduğumu bildiren bir telgraf yeterdi. O kahvaltı masasında oturmuş dönmemi bekleyen Lordları ve Leydileri düşünmek korkunçtu. Bunun üzerine, izim bir daha bulunmasın diye Frank, düğün giysilerimi bir yığın yapıp kimsenin bulamayacağı bir yere attı. Bu beyefendi, yani Bay Holmes, akşama doğru gelmeseydi - ki bizi bulmayı nasıl başardı aklım almıyor - biz yarın Paris'e gitmiş olacaktık. Ama kendisi bir hata yapmakta olduğumu, Frank'in açıklık konusunda haklı olduğunu ve eğer her şeyi gizli tutarsak büyük bir yanlışlık yapacağımızı anlattı. Lord St. Simon'la baş başa bir görüşme yapma şansı vereceğini söyleyince biz de hemen buraya geldik. Artık her şeyi öğrendin Robert. Sana acı verdiğim için çok üzgünüm. Umarım benim hakkımda çok kötü şeyler düşünmezsin. Lord St. Simon bu uzun hikâyeyi katı tavrını değiştirmeden, kaşları çatık, dudakları sımsıkı kapalı bir halde dinlemişti. Özür dilerim, dedi, ama özel ilişkilerimi toplum önünde tartışmak hiç huyum değildir. Peki beni affetmeyecek misin. Ayrılmadan önce benimle el sıkışmayacak mısın. Ah tabii, eğer seni memnun edecekse. Elini uzattı ve ona uzanan eli soğukça sıktı. Keşke, dedi Holmes, birlikte dostça bir akşam yemeği yesek. Benden çok şey istiyorsunuz, diye yanıtladı Lord hazretleri. Bu son gelişmelere boyun eğmek zorunda kalmış olabilirim ama olanlardan sonra da oturup eğlenemem. Sanırım hepinize iyi geceler dileyip gitmeliyim. Önümüzde gösterişlice eğilerek odadan çıktı. En azından siz bize eşlik edin o halde, dedi Sherlock Holmes. Bir Amerikalıyla tanışmak benim için her zaman bir zevk olmuştur Bay Moulton. Zamanında bir monarşinin yaptığı çılgınlıkları ve birkaç bakanın hatalarının, ileride çocuklarımızın aynı dünya ülkesinin vatandaşları olarak ortak bir bayrak altında yaşamalarını engelleyemeyeceğine inananlardan biriyim. Çok ilginç bir vaka oldu, diye söze girdi Holmes, misafirlerimiz gittikten sonra. İlk bakışta anlaşılmaz görünen bir meselenin ne kadar basit bir açıklaması olabileceğini gösteren örnek bir olay sayılabilir. Genç bayanın anlattığı olay zinciri ne kadar doğalsa, Scotland Yard'dan Bay Lestrade'in vardığı sonuçlar da o kadar garip. Yani sen başından beri hiç yanılmadın aslında, öyle mi. İlk başta iki nokta açıktı biri, bayanın evlenmeye hevesli olması, diğeri de eve döndükten beş dakika sonra buna pişman olması. Demek ki fikrini değiştirmesine sebep olan bir şeyler olmuştu o sabah. Peki bu ne olabilirdi. Dışarıdayken kimseyle konuşmuş olamazdı, çünkü damatla birlikteydi. Ama birilerini görmüş olabilirdi. Burada çok uzun süredir kalmadığı için, bir bakışla planlarını değiştirmesine sebep olacak kadar derin bir etki yaratacak kimdiyse, Amerika'dan gelmiş olmalıydı. Bu Amerikalı olabilirdi ve üzerinde nasıl böyle büyük bir etki yaratabilirdi. Bir sevgili, bir koca olabilirdi. Genç kızlığını garip yerlerde geçirmiş olduğunu biliyordum. Lord St. Simon'ı dinlemeden önce bu noktaya kadar gelmiştim. Kilisedeki adamdan, gelinin tavırlarındaki anı değişiklikten, bir not iletmek için tasarlandığı açıkça belli olan buketi düşürme olayından, kadının özel hizmetçisiyle konuştuğundan da bahsedince her şey açıklığa kavuşmuş oldu. Bir de hizmetçiyle konuşurken duyduğunu söylediği damar kapma nın, madenci jargonunda, birinin özel damarını ele geçirme olduğunu bildiğimden bu noktayı da açıklığa kavuşturmuş oldum. Bir adarnla kaçmıştı ve bu adam ya bir sevgili, ya da eski bir kocaydı - ki bu ikincisinin olma ihtimali daha yüksekti. Peki onları nasıl buldun. Bu zor olabilirdi, ama dostumuz Lestrade'ın elinde, değerini bilmediği önemli bir bilgi vardı. Nottaki baş harfler de önemliydi ama daha da değerlisi, bu hafta içinde Londra'nın en seçkin otellerinden birinde kalınmış olmasıydı. îyi ama seçkin bir otel olduğunu nasıl anladın. Seçkin fiyatlarından. Bir yatak için sekiz şilin, bir bardak şarap içinse sekiz peni, otelin ne kadar pahalı olduğunu gösteriyordu. Londra'da bu kadar pahalı otellerin sayısı çok değildir. Northumberland Caddesi'ndeki ikinci otelin kayıtları incelettim ve otelcle Francis H. Moulton adında bir Amerikalının kaldığım, önceki gün ayrıldığını ve notun arkasındaki faturanın aynısını kestiğini öğrendim. Mektupların Gordon Meydanı'ndaki adresine gönderilmesini istemişti bunun üzerine ben de o adrese gittim ve şans eseri sevgili çifti buldum. Durumlarını hem kamuya, hem de Lord St. Simon'a açıkça anlatmalarının daha iyi olacağı yönünde tavsiyede bulundum ve onlara burada buluşmaya teklif ettim. Sen de gördün, sözlerinde durdular. Ama pek işe yaramadı, dedim. Lord hiç de iyi davranmadı. Ama Watson, dedi Holmes gülümseyerek, bütün bu olaylardan ve düğünden sonra bir anda hem karını, hem de yüklü bir serveti kaçırsaydın sen de pek iyi davranmazdın herhalde. Sonuçta Lord St. Simon'ı anlayışla karşılamalıyız ve onun durumuna düşmediğimiz için şükretmeliyiz. Şimdi yaklaş ve kemanımı ver çünkü artık önümüzde çözmemiz gereken tek problem, bu soğuk sonbahar akşamlarını nasıl geçireceğimiz. Yakınlarının onu böyle yalnız başına bırakmış olmaları ne kadar üzücü. Dostum, koltuğundan ağır hareketlerle kalktı ve elleri sabahlığının cebinde, omzumun üzerinden bakmaya başladı. Bulutsuz, serin bir Şubat sabahıydı ve dünden kalma karlar yeri kalın bir örtü gibi kaplamış, kış güneşinin altında parlıyordu. Baker Sokağı'nın ortasındaki karlar trafik yüzünden erimişti ama kaldırımların dipleri hâlâ bembeyazdı. Gri kaldırımlar temizlenmiş ve küreklenmişti ama tehlikeli derecede kaygan oldukları için fazla yaya yoktu. Aslında, garip davranışları dikkatimi çeken beyefendinin dışında, Metropolitan İstasyonu yönünden gelen kimse yoktu. Elli yaşlarında, uzun boylu, şişmanca bir adamdı. Güçlü bir ifadesi ve kendinden emin bir yapısı vardı. Siyah frakı, parlak şapkası, şık kahverengi tozlukları ve gri pantolonuyla zengin ama iç karartıcı bir stilde giyinmişti. Ama davranışları, giysileri ve görünümüne aykırıydı. Yorgun olmasına rağmen koşmakta kararlı biri gibi ara sıra hızla ileri atılıyor, sonra yine yavaşlıyordu. Koşarken ellerini aşağıya yukarıya sallıyor kafasını bir o yana, bir bu yana yatırıyor ve yüzünü en olmadık şekillere sokuyordu. Bu adamın derdi ne böyle. diye sordum. Sürekli evlerin kapı numaralarına bakıyor. Sanırım buraya geliyor, dedi Holmes, ellerini ovuşturarak. Buraya mı. Evet. Herhalde bana danışmak istiyor. Sanırım bu belirtileri daha önce de gördüm. îşte. dememiş miydim. O bunları söylerken adam oflaya puflaya kapımıza kadar koşmuş ve evi ayağa kaldıracak kadar şiddetle zile asılmıştı. Birkaç saniye içinde odamızdaydı. Hâlâ hızlı hızlı nefes alıyor ve garip el kol hareketleri yapıyordu ama gözlerinden öylesine büyük bir keder ve çaresizlik okunuyordu ki gülümsememiz bir anda endişe ve acımaya dönüştü. Bir süre hiçbir şey söyleyemeden kıvranıp durdu. Artık aklının sınırlarına gelmiş bir adam gibi saçını başını yoluyordu. Sonra aniden ayağa fırlayıp kafasını duvara şiddetle çarptı. Hemen atılıp yardım ettik. Sherlock Holmes, adamı rahat bir sandalyeye oturttu ve o da yanına oturarak bütün ustalığıyla sakin ve yatıştırıcı bir ses tonunda konuşmaya başladı adamla. Bana hikâyenizi anlatmaya geldiniz, değil mi. dedi. Acele ettiğiniz için biraz yorulmuşsunuz. Biraz soluklanana kadar oturun. Küçük sorununuzla sonra da ilgilenebiliriz. Adam birkaç dakika derin nefes alarak oturdu. Duygularıyla mücadele ediyor gibiydi. Sonra mendiliyle alnım sildi ve yüzünü bize çevirdi. Benim deli olduğumu sanıyorsunuz herhalde, dedi. Büyük bir sorununuz olduğunu görebiliyorum, diye yanıtladı Holmes. Tanrı şahidim ya, gerçekten de öyle. Aklımı kaçırmama yol açacak kadar büyük, bir o kadar da korkunç bir bela bu. Şimdiye kadar alnıma leke sürdürtmemişsem de bir rezalete dayanabilirim. Özel sorunlar ise zaten herkesin başına gelir, ama bu ikisi bir araya gelince - hem de en korkunç şekliyle - ruhumu sarsmaya yetti. Bir de bu meselede yalnız olmadığımı eklerseniz, en soylu insan bile bir yolu bulunmadıkça bu acıdan kurtulamaz. Lütfen kendinizi toparlayın bayım, dedi Holmes, bana kim olduğunuzu ve başınıza gelenleri açık açık anlatın. İsmim, dedi konuğumuz, belki de size hiç yabancı gelmeyecektir. Ben Alexander Holder'ım. Threadneedle Sokağı'ndaki Hol-der&Stevenson şirketinin ortağıyım. Londra'daki ikinci büyük özel bankaya ait olduğundan, bu isim gerçekten de yabancı değildi bize. Londra'nın ileri gelenlerinden birini böyle acınacak duruma düşüren ne olabilirdi acaba. Son bir çabayla hikâyesini anlatmaya koyulana kadar merakla bekledik. Vakit nakittir, dedi. Onun için polis müfettişi sizin yardımınıza başvurmamı tavsiye edince hemen size koştum. Baker Sokağı'na tramvayla geldim ve bu karda faytonlar yavaş gider diye kalan yolu yürüyerek gelmeyi tercih ettim. Herhalde pek antrenmanlı olmadığım için de nefes nefese kaldım. Şimdi daha iyiyim. Gerçekleri size kısaca ve bütün açıklığıyla anlatmaya başlayabilirim. Siz de bilirsiniz ki bankacılıkta başarılı olmak için kaynaklarımıza yatırımlar bulmamız ve bağlantılarımızı artırarak daha çok müşteriye ulaşmamız gerekir. Bunun en iyi yolu da kredi vermektir ve bunun için de teminat şarttır. Son birkaç yıl içinde bu yönde çok başarılı olduk ve birçok soylu aileye, ellerindeki tablolar, kitaplıklar veya diğer eşyaları karşılığında oldukça yüklü miktarlarda krediler verdik. Neyse, dün sabah büromda oturmuş işlerime bakarken bir not aldım. Üzerindeki ismi görünce biraz irkildim, çünkü, size sadece dünyaca tanınmış bir isim olduğunu söylemekle yetineceğim birinden geliyordu. Kendisi biraz sonra odama girdi ve sevimsiz bir işi bir an önce halletmek ister gibi hemen iş konuşmaya girişti. 'Bay Holder,' dedi, 'kredi verdiğinizi duydum.' 'Teminat sağlamsa tabii,' diye cevap verdim. 'Bu benim için ciddi bir durum,' dedi. 'Acilen 50.000 sterline ihtiyacım var. Tabii böyle önemsiz bir miktarı dostlarımdan da temin edebilirdim ama onları karıştırmak istemediğim için bu işi kendim yürütmeyi tercih ettim. Siz de kabul edersiniz ki benim konu-mumdaki birinin borç altına girmesi pek akıllıca olmaz.' 'Bu miktarı ne kadar süreliğine istediğinizi sorabilir miyim acaba.' dedim. 'Önümüzdeki Pazartesi'ye yüklü bir miktar alacağım var o zaman faiziyle geri verebilirim size. Ama parayı hemen şimdi almam şart.' 'Elimde olsa,' dedim, 'bu parayı size hemen kendi cebimden verirdim. Ama bu durumda şirket adına vereceğime göre, ortağımla konuşmam gerekiyor ve zorunlu bazı işlemleri halletmemiz şart.' 'Bir an önce halletseniz iyi olur,' dedi. Cebinden siyah bir kutu çıkararak sandalyenin yanma koydu. 'Zümrüt Tacı duymuşsunuzdur herhalde,' dedi. 'İmparatorluğun en değerli mücevherlerinden biridir,' dedim. 'Çok doğru.' Kutuyu açtı ve yumuşak kadifeler içine yerleştirilmiş mücevheri gösterdi. Ta kendisiydi. 'Otuz dokuz tane büyük boy zümrüt ve paha biçilmez bir altın zincir' dedi. 'Sizden istediğim paranın en az iki katı eder. Teminat olarak size bunu vermeye hazırım.' Kutuyu elime aldım ve şaşkınlık içinde müşterime baktım. 'Değerinden şüphe mi ediyorsunuz yoksa.' diye sordu. 'Hayır, kesinlikle değil. Ama sadece...' 'Nasıl oluyor da bunu size veriyorum değil mi. İçiniz rahat olsun. Eğer dört gün içinde geri alabileceğimi bilmesem bunu yapmayı aklıma bile getirmezdim. Paha biçilmez bir şaheserdir. Teminat yeterli mi.' 'Fazlasıyla.' 'Anlayacağınız üzere Bay Holder, bu, size duyduğum güveni gösteren güçlü bir delil. Bu yüzden, bunun gizli kalacağı ve hiçbir dedikoduya yol açmayacağı konusunda eminim. Hepsinden ötesi, özenle korunması gerekiyor, çünkü aksi takdirde büyük bir skandal kopacaktır. Başına en ufak bir şey gelirse hepsini kaybettik demektir, çünkü üzerindeki zümrütlerin dünyada eşi benzeri yok. Ama bütün güvenimle size teslim ediyorum ve pazartesi sabahı bizzat gelip kendim geri alacağım.' Müşterimin acelesi olduğunu görerek başka bir şey söylemedim ve veznedarımı çağırarak kendisine elli adet 1000 sterlin ödenmesini söyledim. Herkes gidip de masanın üzerinde duran değerli kutuyla tek başıma kaldığımda, üzerimdeki bu büyük sorumlulukla ilgili kötü kötü şeyler gelmeye başladı aklıma. Ulusal bir servet gözüyle bakıldığı için, başına en ufak bir talihsizlik geldiğinde büyük bir skandal kopacağı kesindi. Sorumluluğu üzerime aldığıma pişman olmaya başlamıştım bile. Ama artık yapacak bir şey olmadığından mücevheri kendi özel kasama kilitledim ve işimin başına döndüm. Akşam olduğunda, böyle değerli bir şeyi büromda bırakmanın hiç de akıllıca olmayacağını düşündüm. Banka kasaları daha önce de soyulmuştu, bu kez benimkinin soyulmayacağı ne belliydi. Aman Tanrım, ne kadar güç bir duruma düşerdim kim bilir. Böylece önümüzdeki birkaç gün boyunca işe gelip giderken kasayı yanımda taşımaya, gözümün önünden ayırmamaya karar verdim. Bir araba çağırdım ve yanımda mücevherle Streatham'deki evime gittim. Huzursuzluğum, üst kata çıkıp kutuyu yatak odasındaki dolabıma kilitleyene kadar da geçmedi. Şimdi size biraz da ev halkından bahsedeyim Bay Holmes, çünkü meseleyi çok iyi kavramanızı istiyorum. Seyisim ve uşağım evin dışında yattıkları için onları ayrı tutabiliriz. Onların dışında, yıllardır bizimle olan ve güvenilirliklerinden kuşku duymayacağım üç tane bayan hizmetçim var. Bir de sadece birkaç ay önce benimle çalışmaya başlayan yardımcı hizmetçi Lucy Parr. Ama o da mükemmel bir kişiliğe sahip şimdiye kadar hiç şikâyetim olmadı. Çok güzel bir kız olduğu için hayranları ara sıra ortalıkta dolaşıyor ama tek kusuru bu onun dışında her açıdan çok iyi bir kızdır. Hizmetçiler dışında ailemin kendisi o kadar küçük ki tarif etmem pek zamanımı almayacaktır. Ben dulum ve bir tek oğlum, Arthur var. Arthur beni büyük bir hayal kırıklığına uğrattı Bay Holmes, hem de çok büyük. Bu konuda kendim de suçluyum, biliyorum. Herkes onu çok şımarttığımı söylüyor. Haklılar da. Ama sevgili karım öldüğünde, bir tek oğlum kalmıştı sevebileceğim. Yüzündeki gülümsemenin bir an için bile kaybolmasına dayanamıyordum. Hiçbir isteğini geri çevirmedim. Keşke biraz daha katı olsaydım bu ikimiz için de daha iyi olurdu. Ama tek istediğim onun iyiliğiydi. Doğal olarak, benden sonra işimin başına geçmesini istiyordum ama bu işe hiç yatkın değildir. Yabani ve inatçı bir yapısı var ve doğrusunu söylemek gerekirse, büyük miktarlarda parayla çalışacak kadar güvenilir bulmuyorum onu. Gençliğinde aristokrat bir kulübe üye oldu ve kısa zamanda pahalı zevkleri olan bir grup insanla arkadaşlık kurdu. Kâğıt oynamaya ve çok para kaybetmeye başladı. Hep bana gelir, şeref borcunu ödeyebilmek için benden avans isterdi. Arkadaşlarından kopmak için çok uğraştı ama her seferinde, dostu Sir George Burnwell'in de etkisiyle, aralarına geri döndü. Aslında Sir George Bumwell gibi bir adamın oğlumun üzerindeki etkisine şaşmamak gerekir. Kendisi evimize sık sık geldiği için biliyorum onun gibi büyüleyici bir adama karşı koymak zordur. Dünyayı parmaklarının ucunda oynatan, her yeri gezmiş, her şeyi görmüş çok iyi konuşan, çok yakışıklı bir adamdır. Ama yarattığı büyülü havadan uzakta, serinkanlılıkla düşündüğümde, alaycı konuşmaları ve bakışları gözümün önüne gelir ve bir kez daha ne kadar güvenilmez biri olduğunu anlarım. Kadınsı içgüdülerine dayanarak küçük Mary de benim gibi düşünüyordu. Şimdi bir tek Mary kaldı bahsedilecek. Kendisi benim yeğenim olur. Erkek kardeşim beş yıl önce ölünce kızcağızın dünyada kimsesi kalmadı. Onu evlatlık aldım ve ona kızım gibi baktım. Evimin neşesidir o - tatlı, sevgi dolu, güzel bir kız. Bir yandan da ev işlerini mükemmel bir şekilde idare eder. Sağ kolumdur benim, onsuz ne yapardım bilmiyorum. Şimdiye kadar sadece bir konuda üzdü beni. O da oğlumun evlenme teklifini geri çevirmesi. Bence bu dünyada oğlumu doğru yola sokacak tek insan odur evlilikleri Arthur'un bütün hayatını değiştirirdi. Ama ne yazık ki artık çok geç - hem de sonsuza kadar. Neyse, artık evimde yaşayan insanları tanıdığınıza göre asıl hikâyemi anlatmaya başlayabilirim Bay Holmes. O gece akşam yemeğinden sonra oturma odasında kahvelerimizi içerken, Arthur ve Mary'ye başımdan geçenleri, çatımız altındaki değerli hazineyi anlattım. Tabii ki müşterimin ismini vermedim. Ben bunları anlatırken, kahveleri getirmiş olan Lucy Parr odada değildi, buna eminim ama kapının kapalı olup olmadığını bilemiyorum. Neyse, Mary ve Arthur bu ünlü tacı görmek istediler ama onlara bunun iyi bir fikir olmadığını söyledim. 'Onu nereye koydun.' diye sordu Arthur. 'Kendi dolabıma.' 'İnşallah gece evi soymazlar,' dedi. 'Kilitli ama,' diye cevap verdim. 'İyi de baba, o dolabı her anahtar açar. Bir keresinde o dolabı başka bir anahtarla açmıştım ben.' Hep böyle garip konuştuğu için, söylediklerinin üzerinde pek durmadım. Ama o gece benimle birlikte odama kadar geldi. 'Baksana baba,' dedi gözlerini yere dikmiş halde, 'bana 200 sterlin verebilir misin.' 'Hayır veremem.' diye cevap verdim sertçe. 'Para meselelerinde sana hep fazlasıyla cömert davrandım zaten.' 'Evet öyleydin,' dedi, 'ama bu paraya ihtiyacım var, yoksa bundan sonra kulüpte kimsenin yüzüne bakamam.' 'Çok da iyi olur.' diye bağırdım. 'Evet ama benim şerefsiz bir adam olmamı istemezdin herhalde,' dedi. 'Bu utanca dayanamam. Bir şekilde o parayı bulmalıyım. Eğer sen vermeyeceksen başka yollar deneyeceğim.' Çok sinirlenmiştim, çünkü bir ay içindeki üçüncü para isteyişiydi. 'Benden bir kuruş bile alamazsın,' diye bağırdım. Bunun üzerine önümde eğildi ve tek bir söz söylemeden çıktı. Odada yalnız kalınca dolabımı açtım, hazinemin yerinde olduğunu gördüm ve tekrar kilitledim. Ardından her şeyin yolunda gidip gitmediğini görmek için evi kolaçan etmeye karar verdim. Aslında bu genellikle Mary'nin işiydi ama o gece kendim yapsam daha iyi olacak diye düşündüm. Merdivenlerden aşağı indiğimde antrede Mary'yi gördüm. O da pencereyi kapatıyor ve sürgülüyordu. 'Söylesene baba,' dedi, - biraz endişeli görünüyordu -, 'Lucy'-ye bu gece dışarı çıkması için izin mi verdin.' 'Hayır vermedim.' 'Daha şimdi arka kapıdan girdi de. Eminim birilerini görmek için dışarı çıkmıştı. Ama bu hiç de güvenli değil, buna bir dur demek gerekiyor.' 'Yarın sabah onunla konuş, ya da istersen ben konuşurum. Her yeri kilitledin mi.' 'Elbette baba.' 'Pekâlâ, iyi geceler o zaman.' Onu öptüm ve yukarı, yatak odama çıktım. Hemen uyumuşum. Size meseleyle ilgili her şeyi anlatmaya çalışıyorum Bay Holmes. Takıldığınız bir nokta olursa lütfen sorun. Hiç gerekli değil, anlattıklarınız çok açık. Umarım özellikle şimdi anlatacaklarım da bu kadar açık olur Zaten uykum pek ağır değildir, bir de yaşadığım gerginliği eklerseniz, her zamankinden daha tedirgin uyumuş olmam doğaldır. Gece, saat ikide, bir sesle uyandım. Ben kendime gelene kadar ses kesilmişti ama bende, sanki bir yerlerde bir pencere açılmış gibi bir izlenim uyanmıştı. Dikkat kesilerek dinledim. Birden yan odada belirgin bir şekilde ayak sesleri duydum. Korkudan titrer bir halde yataktan kalktım ve odamın kapısının üstünden baktım. Bir de ne göreyim Havagazı lambası hâlâ açıktı ve benim zavallı oğlum, üstünde gömleği ve pantolonu, elinde taçla ışığın altında duruyordu. Olanca gücüyle onu kırmaya, bükmeye çalışıyor gibiydi. ' Arthur.' diye bağırdım. 'Seni gidi alçak. Hırsız. O taca ne cüretle elini sürebiliyorsun.' Sesimi duyunca onu elinden düşürdü ve yüzü bembeyaz kesildi. Tacı kaparak dikkatlice inceledim. Üstündeki üç zümrütle bir parçası eksikti. 'Seni gidi rezil.' diye bağırdım, öfkeme hakim olamayarak. 'Onu parçalamışsın. Şerefimi iki paralık ettin. Çaldığın taşlar nerede.' 'Çalınmış.' diye bağırdı. 'Evet ya, hırsız.' diye kükredim, omuzlarından sarsarak. 'Eksik yok. Eksik olamaz,' dedi. 'Üçü eksik. Ve sen onların nerede olduğunu biliyorsun. Hırsız olduğun kadar yalancısın da. Diğer parçaları da koparmaya çalıştığını görmedim mi sanki.' 'Bana yeteri kadar isim taktın,' dedi, 'buna daha fazla dayanamam. Beni aşağılamaya kararlı olduğuna göre daha fazla bir şey söylemeye gerek yok. Sabah evini terk edeceğim ve kendi yoluma gideceğim.' 'Buradan yanında polislerle ayrılacaksın.' diye bağırdım, öfkeden ve acıdan çılgına dönmüş bir halde. 'Bu meseleyi sonuna kadar araştırtacağım.' 'Benden bir şey öğrenemezsin,' dedi, onda daha önce görmediğim bir ifadeyle. 'Eğer polisi çağırmak istiyorsan çağır. Bırakalım da her şeyi onlar çözsün.' Bu sırada öfkeyle sesimi yükselttiğim için bütün ev ayağa kalkmıştı. Odama ilk koşan Mary oldu. Tacı ve Arthur'un yüzünü görünce bütün meseleyi anladı ve bir çığlık atarak bayıldı. Polisi çağırması için hizmetçiyi gönderdim ve soruşturmayı onlara bıraktım. Müfettiş ve bir memur eve geldiğinde, o zamana kadar kollarını kavuşturmuş halde asık suratla beklemiş olan Arthur, bana kendisini hırsızlıkla suçlayıp suçlamayacağımı sordu. Hasar görmüş taç ulusal bir servet olduğu için meselenin artık özel bir mesele değil, kamuya ait olduğunu söyledim. Bunu kanunların halletmesini istiyordum. 'En azından beni hemen tutuklatmayacaksın herhalde. Evden beş dakikalığına ayrılırsam, bu hem senin, hem de benim yaranma olur,'dedi. 'İster git, istersen de çaldığını sakla,' dedim. Ama sonra içine düştüğüm korkunç durumu fark ederek, sadece benim değil, benden çok daha önemli birinin de şerefinin söz konusu olduğunu hatırlattım ona. Halkı ayağa kaldırabilecek bir skandalin koparmak üzere olduğunu söyledim. Kayıp üç taşı ne yaptığını söyleyerek bütün bunları engelleyebilirdi. 'Tabii ki mesele senin üzerine kalacak,' dedim 'suçu işlerken yakalandığın için. göstereceğin hiçbir bahane olayın çirkinliğini örtemez. Ama zümrütlerin nerede olduğunu söylersen her şeyi telâfi edebilirsin böylece her şey affedilir ve unutulur.' 'Affını başkalarına sakla,' diye cevap verdi burun kıvırarak. Söyleyeceğim hiçbir şeyin onu etkilemeyeceğini anladım. Artık tek bir çarem kalmıştı. Müfettişi çağırdım ve onu gözaltına aldılar. Odasını ve evde mücevherleri saklayabileceği her yeri aradılar ama ne bir iz bulundu, ne de benim zavallı çocuğum, bütün dil dökmelere ve tehditlere rağmen tek bir söz söyledi. Bu sabah onu bir hücreye kapattılar ve ben de bütün polis formalitelerini tamamlayıp meseleyi çözmeniz için yardım istemek üzere size koştum. Polis, açık seçik bir şekilde şu anda yapabilecekleri bir şey olmadığını itiraf etti. Siz hiçbir harcamadan kaçınmayın Bay Holmes. Zaten 1000 sterlinlik bir ödül de koydum. Aman Tanrım, ben ne yapacağım. Bir gecede bütün şerefimi, mücevherleri ve oğlumu kaybettim. Ah, ne yapacağım ben. Elleriyle başını tuttu ve ileri geri sallanarak çocuklar gibi sızlanmaya başladı. Sherlock Holmes birkaç dakika boynca kaşları çatık, gözleri ateşe sabitlenmiş bir halde sessizce oturdu. Evinize gidip gelen çok insan olur mu. diye sordu sonunda. Ailesiyle birlikte ortağım gelir ve bazen de Arthur'un birkaç arkadaşı. Geçenlerde birkaç kez Sir George Burnwell geldi. Başkası da yok sanırım. Siz toplum içine çok çıkar mısınız. Arthur sever bunu. Mary ve ben evde kalırız. İkimiz de böyle-sini daha çok severiz. Genç bir kız için garip. Sessiz, sakin bir kızdır. Kaldı ki, o kadar da genç değildir. Yirmi dört yaşında. Bu olay, anlattığınız kadarıyla onun için de büyük bir şok oldu herhalde. Korkunç. O benden bile daha fazla etkilendi. İkiniz de oğlunuzun suçlu olduğu kanısındasınız herhalde. Elinde taçla dururken kendi gözlerimle gördükten sonra... Bunun kesin bir kanıt olduğunu sanmıyorum. Tacın geri kalanı da hasar görmüş müydü. Evet, bükülmüştü. Peki o zaman düzeltmeye mi çalışıyordu sizce. Tanrı sizi korusun. Onun için ve benim için elinizden geleni yapmaya çalıştığınız belli. Ama bu çok zor bir görev. O anda ne mi yapıyordu. Eğer niyeti masumsa neden söylemedi bana. Haklısınız. Ve eğer suçluysa neden bir yalan uydurmadı da denebilir, değil mi. Bence sessiz kalması her iki yöne de çekilebilir. Olayla ilgili birkaç önemli nokta daha var. Sizi uyandıran gürültü hakkında polis ne dedi. Arthur'un, odasını kapatırken çıktığını düşündüler. Olabilir. Suç işleyen bir adam, evi ayağa kaldırmak için kapısını çarpıyor. Peki bu mücevherlerin kaybolmasına ne dediler. Evde her yeri aramaya devam ediyorlar. Evin dışına bakmayı akıl ettiler mi bari. Evet, olağanüstü çaba gösterdiler. Bütün bahçe didik didik arandı. Pekâlâ, sevgili bayım, dedi Holmes, ilk anda aklınıza gelenlerden daha fazlası olabileceğini göremiyor musunuz. Size çok basit görünüyor ama bence son derece karmaşık bir durum. Teorinizi bir düşünün. Oğlunuz yatağından kalkıyor, büyük bir riski göze alarak sizin odanıza giriyor, dolabı açıyor, tacı alıyor, güç bela bir parçasını koparıyor, başka bir yere gidiyor, otuz dokuz mücevher arasından sadece üçünü kimsenin bulamayacağı bir yere saklama başarısını gösteriyor ve sonra da geri kalan otuz altı taşla birlikte geri dönüyor ve orada yakalanıyor. Sorarım size, bu teori mantıklı mı. Peki ama başka ne olabilir ki. diye atıldı bankacı, umutsuz bir ifadeyle. Eğer iyi niyetliyse bunu bana neden söylemiyor. Bunu bulmak bizim görevimiz, diye yanıtladı Holmes. O halde şimdi, Bay Holder, sakıncası yoksa sizinle birlikte Streat-ham'e gidelim ve ayrıntıları daha yakından inceleyelim. Dostumun ısrarı üzerine ben de onlara eşlik ettim. Zaten dinlediğimiz bu hikâye bende büyük bir merak uyandırmıştı. Ben de zavallı babası gibi, oğlun suçlu olduğunu düşünüyordum, ama Holmes'un kararlarına güvendiğim için, bir umut kapısı olabileceğini hissediyordum. Holmes, yol boyunca çenesi göğsüne düşmüş, şapkasını gözlerine çekmiş, derin düşünceler içinde tek bir söz söylemeden oturdu. Müşterimiz, bu umut ihtimali üzerine biraz keyiflenmiş, benimle iş meseleleri hakkında bir konuşmaya bile girişmişti. Kısa bir tren yolculuğu ve ardından da kısa bir yürüyüşün sonunda Fairbank'e, bankacının mütevazı evine vardık. Fairbank, anayoldan biraz uzakta, beyaz taştan yapılmış köşeli bir evdi. Girişteki iki büyük demir kapının önünde bir fayton yolu ve karlarla örtülmüş bir çimenlik uzanıyordu. Sağ tarafta, küçük, sık bir ağaçlıktan sonra, iki fundalık arasından mutfak kapısına giden bir patika ve satıcılar için bir giriş vardı. Sol tarafta ise ahırlara giden dar bir yol bulunuyordu. Holmes bizi kapıda bırakarak ön cepheyi geçti ve önce satıcı yolunu, sonra da bahçeyi dolaşarak ahır yoluna girdi. Böylece bütün evin çevresini yavaşça dolanmış oldu. Bay Holder ve ben bu uzun işlemin sonunu beklemeden oturma odasına girdik ve ateşin başında oturduk. Biz orada sessizce otururken kapı açıldı ve içeri genç bir bayan girdi. Uzunca boylu, zayıf biriydi, Teninin beyazlığıyla daha da ortaya çıkan siyah saçları ve gözleri vardı. Daha önce hiçbir kadının yüzünde böyle bir solgunluk görmemiştim. Dudakları kansız kalmış, gözleri ise ağlamaktan kızarmıştı. Sessizce odaya süzüldüğünde, kadının sabah, bankacıda gördüğümüzden daha büyük bir acı içinde olduğunu fark ettim. Kendine hakim, güçlü bir karaktere sahip olduğu açıkça belli olan bir kadını böyle acı dolu bir ifadeyle görmek benim için daha da sarsıcı olmuştu. Varlığımı fark etmeden doğru amcasına gitti ve tatlı, kadınsı bir hareketle amcasının başını okşadı. Arthur'un serbest bırakılması için emir verdin, değil mi baba. diye sordu. Hayır kızım, mesele sonuna kadar incelenecek. Ama onun masum olduğuna eminim. Kadınların içgüdülerini bilirsin. Kötü bir şey yapmadığını biliyorum ve sen de ileride ona bu kadar sert davrandığın için pişman olacaksın, inan bana. Peki eğer masumsa neden sessiz kalıyor. Kim bilir. Belki de ondan bu kadar şüphelenmene kızmıştır. Elinde taçla gördükten sonra nasıl olur da şüphelenmezdim. Ama sadece bir göz atmak için almış olabilir. Lütfen onun masum olduğuna inan. Meseleden vazgeç ve daha fazla bir şey söyleme. Sevgili Arthur'umuzun hapiste olduğunu düşünmek çok korkunç. Mücevherler bulunana kadar bu işin ucunu bırakmayacağım -asla Mary. Arthur'a duyduğun sevgi senin gözlerini kör ediyor. Olayı örtbas etmek şöyle dursun, daha derinine incelemesi için Londra'dan bir beyefendi getirdim. Bu beyefendi mi. diye sordu, bana dönerek. Hayır, onun arkadaşı. Kendisini yalnız bırakmamızı istedi. Ahır yolundadır şu anda. Ahır yolu mu. Siyah kaşlarını kaldırdı. Orada ne bulacağını umuyor ki. Ah. sanırım bu o. Doğru olduğuna emin olduğum şeyi, yani Arthur'un masum olduğunu ispat edeceğinize inanıyorum bayım, dedi Sherlock Holmes'a dönerek. Size tamamen katılıyorum ve sizin de yardımınızla bunu ispat edeceğimize ben de inanıyorum, diye cevap verdi Holmes, ayak-kabılanndaki karları paspasa silkelerken. Sanırım Bayan Mary Holder'la tanışma zevkine eriştim. Size birkaç soru sorabilir miyim. Lütfen bayım, eğer bu korkunç meseleyi çözmeye yardımcı olacaksa hiç çekinmeyin. Dün gece siz hiçbir şey duymadınız mı. Hayır, amcam yüksek sesle konuşmaya başlayana kadar hiçbir şey duymadım. Onu duyunca aşağı geldim. Pencereleri ve kapıları siz kapattınız. Bütün pencereleri kilitlediniz, değil mi. Evet. Bu sabah hepsi kilitli miydi. Evet. Sevgilisi olan bir hizmetçiniz vardı galiba. Sanırım, dün gece onu kontrol etmek için dışarı çıktığını söylemişsiniz amcanıza. Evet, oturma odasıyla ilgilenen ve amcamın taçla ilgili söylediklerini duymuş olabilecek olan da o. Anlıyorum. Bunu sevgilisine söylediğini ve ikisinin bu soygunu planladığını düşünüyorsunuz herhalde. İyi ama bütün bu gereksiz teoriler ne işe yarar ki, diye atıldı bankacı sabırsızlıkla. Size Arthur'u elinde taçla gördüğümü söylemiştim. Biraz bekleyin Bay Holder. Sıra ona da gelecek. Bu kıza geri dönersek Bayan Holder, mutfak kapısından girdiğini gördünüz sanırım. Evet. Kapının kilitli olup olmadığını kontrol etmek için gittiğimde onun kapıdan içeri girdiğini gördüm. Karanlıkta adamı da gördüm. Onu tanıyor musunuz. Ah, evet. Bize sebze getiren manav. Adı Francis Prosper. Kapının solunda, yani yolun ortasında mı duruyordu. diye sordu Holmes. Evet, öyle. Adamın tahta bir bacağı var mıydı peki. Genç bayanın siyah gözlerine korkuya benzer bir ifade geldi. Bunu nereden bildiniz. diye sordu. Gülümsedi, ama karşılığında Holmes'un zayıf, meraklı yüzünde bir gülümseme bulamadı. Şimdi üst kata çıkalım, dedi. Belki evin dışına yine geri dönerim. Ama durun belki de yukarı çıkmadan önce alt kattaki pencerelere bir göz atsam iyi olacak. Pencerelerin birinden diğerine hızla yürüdü ve antreden ahır yoluna bakan geniş pencerenin önünde durdu. Pencereyi açtı ve büyü-teciyle pervazı dikkatlice inceledi. Şimdi üst kata çıkabiliriz, dedi sonunda. Bankacının yatak odası, sade döşenmiş küçük bir odaydı. Gri bir halı, büyük bir dolap ve uzun bir aynadan başka bir eşya yoktu. Holmes hemen dolaba yöneldi ve kilidini incelemeye başladı. Açmak için hangi anahtar kullanılmış. diye sordu. Oğlumun daha önce de söylediği gibi - eski eşyaları koyduğumuz odadaki dolabın anahtarı. Anahtar burada mı. Masanın üzerinde duruyor. Sherlock Holmes, anahtarı alarak dolabı açtı. Açılırken gürültü çıkarmıyor, dedi. Sizi uyandırmamasına şaşmamak gerekir. Herhalde bu kutu da tacın koyulduğu kutu. Bir göz atayım. Kutuyu açtı ve tacı çıkararak masanın üstüne koydu. Tam bir kuyumculuk şaheseriydi üzerindeki otuz altı taş, şimdiye kadar gördüğüm en iyileriydi. Tacın bir parçası kırılmıştı ve üç taş kayıptı. Pekâlâ Bay Holder, dedi Holmes, kayıp parça buradan kırılmış. Şimdi geri kalanını da kırmanızı isteyebilir miyim acaba. Bankacı dehşet içinde baktı. Hayatta yapamam, dedi. O zaman ben yaparım. Holmes birden bütün gücüyle tacı bükmeye çalıştı ama sonuç vermedi. Biraz gevşedi sanırım, dedi, ama parmaklarım çok güçlü olmasına rağmen kırabilmek için çok zaman harcamam gerekecektir. Sıradan bir adam bunu yapamaz. Onu kırdığımda nasıl bir ses çıkar sizce Bay Holder. Ateşlenmiş bir tabanca kadar gürültü çıkarır. Ve siz hâlâ bütün bunlar yatağınızın birkaç metre ötesinde olduğu halde hiçbir şey duymadığınızı mı söylüyorsunuz bana. Ne diyeceğimi bilemiyorum. Her şey çok belirsiz. Ama devam ettikçe her şey daha da aydınlanacak. Siz ne dersiniz Bayan Holder. Amcamla aynı düşünceleri paylaştığımı itiraf etmeliyim. Oğlunuzu gördüğünüzde ayaklarında terlik veya ayakkabı var mıydı. Gömleği ve pantolonu dışında hiçbir şey yoktu üstünde. Teşekkür ederim. Soruşturma gayet iyi geçiyor eğer bu meseleyi çözemezsek bizim beceriksizliğimizden kaynaklanıyor demektir. İzninizle Bay Holder, araştırmaya evin dışında devam etmek istiyorum. Holmes, gereksiz ayak izlerinin işini zora sokacağını söyleyerek bizim gelmemizi istemedi kendisi tek başına gitti. Birkaç saat sonra ayakkabıları karlarla kaplı ve yüzü her zamanki gibi esrarlı bir şekilde geri döndü. Sanırım görülecek her şeyi gördüm Bay Holder, dedi. Artık evime dönmemin zamanı geldi. Peki ya mücevherler Bay Holmes. Onlar nerede. Bunu henüz söyleyemem. Bankacı ellerini ovuşturdu. Onları bir daha göremeyeceğim. diye bağırdı. Peki ya oğlum. Bu konuda şansımız var mı. Fikrim hiçbir şekilde değişmiş değil. Ama Tanrı aşkına, o zaman dün gece evimde olanlar neydi. Eğer yarın sabah dokuz, on arası Baker Sokağı'ndaki evime gelirseniz sonucu öğrenirsiniz. Sanırım mücevherleri geri almak için yapacağım her şeye tam destek verirsiniz ve harcamalarım için bir sınır koymazsınız. Onları geri almak için gerekirse tüm servetimi veririm. Çok iyi. O halde meseleyle ilgileneceğim. Şimdilik hoşçaka-hn ama akşamdan önce buraya tekrar gelmek zorunda kalabilirim. Henüz ne şekilde olduğunu anlayamasam da dostumun bu vakaya kafasında son noktayı koyduğunu görebiliyordum. Evimize dönerken yolda birkaç kez meseleyi açmak istedim, ama o her seferinde başka bir konuya geçince çaresizce vazgeçtim. Geldiğimizde saat daha üç bile olmamıştı. Hemen odasına çıktı ve birkaç dakika sonra bir berduş gibi giyinmiş halde aşağı indi. Yakalarını kaldırdığı, kullanılmaktan parlamış eski paltosu, kırmızı boyunbağı ve eski püskü çizmeleriyle tam bir berduşa dönmüştü. Sanırım bu işe yarar, dedi şöminenin üstündeki aynaya bakarken. Keşke sen de benimle gelebilseydin Watson, ama korkarım bu imkânsız. İz peşine düşmek veya bir alçağı takip etmek zorunda kalabilirim, ama olayı mutlaka çözeceğim. Birkaç saat içinde döneceğimi umuyorum. Dolabın üstündeki salamdan bir dilim kesip iki dilim ekmeğin arasına koyarak kendine bir sandviç yaptı ve bunu da cebine sokup yola çıktı. Daha çayımı henüz bitirmiştim ki geri döndü. Neşeyle eski püskü bir çizmeyi sallıyordu. Onu bir tarafa attı ve kendine bir fincan çay hazırladı. Geçerken şöyle bir uğradım, dedi. Yine gitmek zorundayım. Nereye. West End'in bir ucuna. Biraz zaman alabilir. Geç kalırsam beni bekleme. Peki nasıl gidiyor. Eh işte, şöyle böyle. Senden ayrıldıktan sonra Streatham'e gittim ama eve uğramadım. Böyle güzel bir avı berbat etmek istemezdim. Burada dedikoduyla zaman kaybedemem, şimdi gidip bu rezil kıyafetlerden kurtulayım da eski saygın kimliğime bürüneyim. Sözlerinden öte tavırları bile memnun olduğunu gösteriyordu. Gözleri parlıyordu hatta solgun yanaklarına kan gelmişti. Aceleyle yukarı çıktı ve birkaç dakika sonra dış kapının çarpılışından, avının takibine geri döndüğünü anladım. Gece yarısına kadar bekledim ama gelmediğini görünce odama çekildim. İz peşindeyken, günler, geceler boyunca ortalıkta görünmemesi ender rastlanan bir durum değildi ve geç kalması beni şaşırtmadı. Saat kaçta geldiğini bilmiyorum ama ben sabah kahvaltıya indiğimde o, bir elinde kahvesi, diğerinde bir gazete, masada oturuyordu. Oldukça dinç ve sağlıklı görünüyordu. Sensiz başlamamı mazur gör Watson, dedi, ama unutma ki müşterimizle bir randevumuz var. Saat dokuzu geçmiş bile, diye karşılık verdim. Bu gelen o olmalı. Gerçekten de bankacı dostumuzdu gelen. Onda gördüğüm değişiklik beni şaşkına çevirdi. Normalde geniş ve heybetli olan yüzü şimdi çökmüştü ve sanki saçındaki beyazlar da artmıştı. Dün sabahki hareketlerinden sonra, şimdiki yorgun ve gevşek halini görmek üzüntü vericiydi. Ona uzattığım bir koltuğa çökerek oturdu. Böyle büyük bir cezaya çarptırılmak için ne yaptım bilmiyorum, dedi. Daha iki gün öncesine kadar mutlu ve varlıklı bir adamdım bir derdim yoktu. Şimdiyse yalnızlığa ve rezilliğe doğru sürükleniyorum. Dertler birbirini takip ediyor. Yeğenim Mary de beni terk etti. Sizi terk mi etti. Evet. Bu sabah odasına girdiğimde, yatağının bozulmamış ve odasının boş olduğunu gördüm. Antredeki masaya benim adıma bir not bırakılmıştı. Dün gece, öfkeyle değil ama üzüntüyle, oğlumla evlenmiş olsaydı bütün bunların olmayacağını söylemiştim ona. Belki de bu yaptığım, düşüncesizce bir hareketti. Farklı davransaydım bu korkunç talihsizlik meydana gelmeyecekti. Kafamda bu düşünce olduğu sürece sizin çatınız altında bir daha mutlu olamam bu yüzden sizi terk etmem gerektiğini hissediyorum. Geleceğim hakkında endişelenmeyin çünkü geleceğim garanti altında ve hepsinden de önemlisi beni aramayın çünkü bu hem gereksiz, hem de bana zarar verebilir. Hayatta ve ölümde her zaman sizin sevgili Mary' niz.' Bununla ne demek istiyor Bay Holmes. Sizce bu intihar edeceğini mi gösteriyor. Hayır, hayır, hiç ilgisi yok. Ama belki de bu en iyi yol olurdu. Dertlerinizin sonuna yaklaşıyorsunuz Bay Holder. Öyle mi diyorsunuz. Bir şeyler duydunuz demek, Bay Holmes bir şeyler öğrenmiş olmalısınız. Mücevherler nerede. Tanesine 1000 sterlin sizce çok mu pahalı olurdu. On bin bile öderim. Gerekmez. Üç bin yeter. Bir de ödül meselesi var tabii. Çek karneniz yanınızda mı. İşte size kalem. Siz en iyisi 4000 sterlin yazın. Bankacı, yüzünde şaşkın bir ifadeyle çeki imzaladı. Holmes çalışma masasına gitti, üzerinde üç taş bulunan üçgen altın bir parça çıkardı ve masaya attı. Müşterimiz sevinçten çığlık atarak parçayı aldı. Bulmuşsunuz. diye bağırdı. Hayatım kurtuldu. Hayatım kurtuldu. Sevinç gösterisi de kederli hali gibi aşırıydı. Eline geçirdiği mücevherleri göğsüne bastırıyordu. Borçlu olduğunuz bir şey daha var Bay Holder, dedi Sherlock Holmes biraz da sertçe. Borç mu. Eline kalemi aldı. Siz miktarı söyleyin hemen yazarım. Hayır, bana borçlu değilsiniz. Oğlunuza, o soylu gence bir özür borçlusunuz. Kendi oğlumda görsem gurur duyacağım bir davranış gösterdi kendisi. Demek onları alan Arthur değilmiş, öyle mi. Size dün de söyledim, bugün de söylüyorum, o değildi. Emin misiniz. O zaman hemen ona gidelim de gerçeğin ortaya çıktığını haber verelim. O zaten biliyor. Meseleyi hallettikten sonra onunla da konuştum. Bana hikâyeyi anlatmayacağını görünce, ben ona kendim anlattım. Bunun üzerine, söylediklerimin doğru olduğunu itiraf etti. Henüz açıklayamadığım birkaç küçük ayrıntıyı da onun sayesinde öğrendim. Ama sizin bu sabah ona söyleyecekleriniz sessizliğini bozmasını sağlayabilir. Tanrı aşkına o halde bana siz anlatın. Anlatacağım ve bu gerçeğe ulaşmak için geçtiğim her aşamayı da teker teker açıklayacağım. İlk olarak benim için söylemesi, sizin için de duyması en zor olan şeyi söylemekle başlayayım Sir George Burnwell ve Mary, aralarında anlaşmışlar ve birlikte kaçmışlar. Bizim Mary mi. İmkânsız. Ne yazık ki mümkünden de öte, gerçek. Bu adamı aranıza aldığınızda, ne siz, ne de oğlunuz onun gerçek karakterini biliyordu. Kendisi İngiltere'nin en tehlikeli adamlarından biridir - batmış bir kumarbaz, tam bir alçak kalpsizin, vicdansızın biri. Yeğeniniz böyle adamları tanıyamaz tabii ki. Tatlı sözlerine kanmış olmalı. Ona neler söylediğini Tanrı bilir ama en azından yeğeninizi kullandığını ve her akşam görüştüklerini biliyoruz. İnanmam, inanamam. diye bağırdı bankacı solgun bir yüzle. O zaman dün gece evinizde neler olduğunu anlatayım. Yeğeniniz, sizi odanızda sanarak aşağı indi ve ahır kapısına açılan pencereden sevgilisiyle konuştu. Ayak izlerinin kara gömülmüş olması birilerinin orada durduğunu gösteriyor. Genç bayan ona taçtan söz etti. Bu haber üzerine adamın şeytani arzuları kabardı ve kızı da kandırmayı başardı. Yeğeninizin sizi sevdiğine kuşkum yok, ama bazı kadınlar için sevgilinin aşkı diğer bütün sevgileri yok eder. Sizin aşağı geldiğinizi gördüğünde konuşmaları henüz bitmemişti bu yüzden hemen pencereyi kapattı ve size hizmetçinizin tahta bacaklı bir adamla kaçamağından bahsetmeye başladı, ki bu da yalan değildi. Oğlunuz Arthur ise sizinle konuştuktan sonra yatağına gitti, ama kulübe olan borçlarını düşünmekten doğru düzgün uyuyamadı. Gece yansı kapısının önünde hafif bir ayak sesi duydu ve bunun üzerine kalkıp baktığında, kuzeninin gizlice sizin odanıza daldığını gördü. Şaşkınlıktan dona kalmış halde üzerine birkaç giysi geçirip koridora çıktı ve karanlıkta beklemeye başladı. Yeğeniniz kısa bir süre sonra odanızdan çıktığında, oğlunuz, koridor lambasının ışığında kızın elinde değerli tacı tuttuğunu gördü. Kız, merdivenlerden inerken oğlunuz korkuyla fırladı ve kapınızın yanındaki perdenin arkasına saklanarak aşağıdaki antreyi gözlemeye koyuldu. Yeğeninizin pencereyi açışını, karanlıkta bekleyen birine tacı verişini ve sonra pencereyi kapatarak odasına geri koşusunu gördü. Genç bayan tam perdenin yanından geçmiş, ama oğlunuzu fark etmemişti. Oğlunuz, sevdiği kadın ortalıktayken harekete geçmek istemedi, çünkü bu yeğeniniz için korkunç bir rezalet olurdu. Kız adasına girince oğlunuz, bunun sizin için ne kadar zor bir durum olacağını fark etti ve meseleyi kendi halletmeye karar verdi. Çıplak ayaklarıyla aşağı koştu, pencereyi açtı, karın üzerine atladı ve yoldan aşağı koşmaya başladı. Ay ışığında bir karaltı gördü. Sir George Burnwell kaçmak istedi ama Arthur onu yakaladı. Tacın bir ucundan oğlunuz, bir ucundan da rakibi çekiştirmeye başladı. O karmaşada oğlunuz, Sir George'a vurdu ve gözünün üstünü kanattı. Sonra bir gürültü koptu ve oğlunuz, tacın elinde kaldığını fark edip geri koştu, pencereyi kapattı, odanıza çıktı. Tam, tacın kavga sırasında bükülmüş olduğunu fark etmiş, düzeltmeye çalışırken ortaya siz çıktınız. Bu mümkün mü. diye inledi bankacı. Ona teşekkür edeceğinize lanetler savurduğunuzu görünce o da öfkelendi. Birini ele vermeden hikâyenin doğrusunu anlatamazdı. Gerçi bu biri, böyle bir sevgiyi hakketmiyordu ama oğlunuz asil davranarak sırrını korudu. Demek ki Mary tacı görünce onun için çığlık atarak bayıldı, diye bağırdı Bay Holder. Aman Tanrım. Ne kadar da körmüşüm. Bir de beş dakikalığına dışan çıkmak için izin istemesi. Kayıp parçanın kavga yerinde olup olmadığını görmek istiyormuş demek ki. Onu nasıl da yanlış değerlendirmişim. Evinize gittiğimde, diye devam etti Holmes, hemen, kar üzerinde işime yarayacak izler olup olmadığını araştırmaya koyuldum. Önceki akşamdan beri kar yağmadığını ve izlerin sabit kalmasına yardım edecek bir soğuk olduğunu biliyordum. Satıcı yoluna girdim ama her yere basılmıştı ve izler birbirine girmişti. Ama biraz ötede, mutfak kapısının orada, bir kadın ve kardaki yuvarlak izlerinden anladığım kadarıyla tahta bacaklı bir adamın durup konuşmuş olduklarını anladım. Hatta bir an tedirgin olduklarını ve yerdeki derin ayak ucu ve belli belirsiz topuk izlerinden çıkarabildiğim kadarıyla kadının geri dönüp hızla kapıya koştuğunu, bu sırada tahta bacaklının bir süre bekleyip sonra da gittiğini bile söyleyebilirim. O anda, sizin de daha önceden anlattığınız gibi, bunun hizmetçiniz ve sevgilisi olduğunu düşündüm araştırma da öyle gösteriyordu. Bahçeden geçerken, polise ait oldukları belli olan birkaç iz dışında önemli bir şeye rastlamadım. Ahır yoluna girdiğimde ise, önümdeki karda çok uzun ve karmaşık bir hikâyenin yazılı olduğunu gördüm. Çizmeli bir adama ait olduğu anlaşılan bir iz, bir de çıplak ayaklı bir adama ait olduğu belli olan başka bir iz vardı.