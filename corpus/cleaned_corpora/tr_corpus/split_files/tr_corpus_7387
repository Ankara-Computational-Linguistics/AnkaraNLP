donatılmıştır; nozullar pitch için bir düzlemde çalışır, ancak eğim, uçağın her bir motor nozulunu farklı şekilde vektörleyerek roll ve yaw hareketlerini gerçekleştirmesine izin verir; bu yapılandırma ilk olarak Su-30MKI ve Su-57'de uygulandı. Su-35'in itiş vektörü ve entegre uçuş-sevk kontrol sistemleri, uçağın " süper manevra kabiliyeti" elde etmesini sağlayarak düşük hızlarda perdövites sonrası manevralar yapmasını sağlar. Bu durum, savaş uçağının kinetik enerjisinin korunmasını baz alan Batı hava muharebe doktrinden farklıdır. Motor, Su-35'e artyakıcıları kullanmadan süpersonik hızı sınırlı bir şekilde sürdürmesini sağlar. Düşünce kuruluşu Air Power Australia'dan Carlo Kopp'a göre, böyle bir "süperseyir " özelliği Su-35'in düşman uçağıyla daha yüksek bir hızda ve yükseklikte angajmana girmesine müsaade ediyor ve sahip olduğu uzun menzilli füzelerin menzilini yüzde 30-40 oranında artırıyor. Su-35'in gelişmiş gövdesinin ve dikkatlice dengelenmiş ileri teknoloji kombinasyonunun, uçağın F-35 hayalet uçağına karşı avantaj elde etmesini sağladığını belirtiyor. 2008'de yapılan bir RAND Corporation çalışması, Su-35'in düşen her uçak için 2,4 F-35'i vurabildiğini belirtti; ancak ABD Savunma Bakanlığı ve Lockheed Martin, F-35'in hava-hava muharebesinde F-22 dışındaki diğer uçaklardan yüzde 400 daha etkili olduğunu iddia ederek bu eleştirileri reddetti. Tasarım çalışmalarının tamamlanmasının ardından KnAAPO, 2007 yılının ortasında ilk prototipin imalatını tamamladı. Su-35-1 prototipi daha sonra ilk uçuşuna hazırlık için Zhukovsky Havaalanı'ndaki Gromov Uçuş Araştırma Enstitüsü'ne nakledildi. 19 Şubat 2008'de Sergey Bogdan, 55 dakikalık ilk uçuşu için uçağı Zhukovsky'den havalandırdı. Bogdan daha sonra 2 Ekim'de KnAAPO'nun Dzyomgi Havalimanı'nda ikinci prototipin ilk uçuşunun pilotluğunu yapmıştır. Uçuş testi programının uçabilir üç prototip içermesi bekleniyordu, ancak 26 Nisan 2009'da planlanan ilk uçuşundan bir gün önce, dördüncü Su-35 (statik test uçağından sonra üretilen üçüncü uçabilir prototip) Dzyomgi Havalimanı'nda taksi yaparken kazaya uğradı. Uçak, pistin sonunda bir bariyere çarptı ve çıkan yangın sebebiyle kullanılamaz hale geldi; pilot fırlatma koltuğunu kullanarak kazayı yanık yaralarıyla atlattı. Kazanın nedeni, motor yönetim sistemindeki arızadan dolayı, artyakıcının kapatılamamasıydı. Su-35 projesi öncelikle ihracat pazarına hedeflemişti. Uçuş testi programının ilk aşamalarında Suhoy, özellikle Latin Amerika, Güneydoğu Asya ve Orta Doğu'da 160 uçaklık bir pazar olduğunu tahmin etmekteydi. Cezayir, Malezya ve Hindistan gibi bazı aday ülkeler zaten Su-30MK ailesi uçakların kullanıcılarıydı. Uçak 2010 yılından itibaren ihracata hazır olacağı için, 2009 MAKS Hava Fuarında Rusya Savunma Bakanlığı tarafından 48 adet Su-35S uçağı için satın alma emri verildi ( 2.5 milyar ABD Doları değerinde 64 savaş uçağını içeren daha büyük bir anlaşmanın parçası olarak). Uçağın 2013 Paris Air Show'daki uluslararası tanıtımı esnasında Suhoy'un ana kuruluşu Birleşik Uçak Şirketi'nin Genel Müdürü Mikhail Pogosyan, iç ve ihracat pazarları arasında eşit olarak dağatılacak 200 uçaklık talep tahminleri olduğunu belirtti. 2015 yılı sonunda Çin ile sözleşme yapılana kadar ihracat gerçekleşmedi; o zamana kadar, Rus hükümeti 50 uçaklık yeni bir sipariş vermişti. 2009 MAKS Air Show'daki lansman siparişinin yanı sıra, Rus Hükümeti ve devlete ait VEB kalkınma bankası Suhoy'a uçağın üretimi için sermaye sağlamayı kabul etti. Kasım 2009'da, KnAAPO (Suhoy'un parçası olduktan sonra 2013 yılında ismi KnAAZ olarak değiştirildi.) ilk üretim uçağının imalatına başlamış, Ekim 2010'da uçağın genel montajı tamamlanmış; o zamana kadar, pilotlar ve mühendisler uçak sistemlerinin ön testlerini başarıyla tamamlamışlardı. İlk Su-35S ilk uçuşunu Mayıs 2011'de yaptı ve (diğer uçaklarla birlikte), uçağı servise hazırlamak için Savunma Bakanlığı ile müşterek testlerin başlatılacağı Akhtubinsk'e nakledildi. Su-35S'nin üretimi testlerle eş zamanlı gerçekleştiği için, üretim bandından ilk çıkan bazı uçaklar daha sonra modifiye edildi. Aralık 2018'de Birleşik Uçak Şirketi, Komsomolsk-on-Amur Uçak Fabrikasında 100. seri Su-35S'nin üretildiğini bildirdi. 1996 yılında Akhtubinsk Vladimirovka Hava Üssü'ndeki Hava Kuvvetleri 929. Devlet Uçuş Test Merkezi'ne (GLIT) silah denemelerinin yapılması amacıyla üç Su-27M teslim edildi. 2001 yılında hava kuvvetleri birkaç Su-27M'yi Rus Şövalyeleri aerobasi ekibini yeniden donatmak için devretmeye karar verdi ve böylece ekibin pilotları uçakla ilk uçuşlarını yaptı. Üç üretim ve diğer iki üretim öncesi Su-27M, 2003'te ekibin Moskova yakınlarındaki Kubinka hava üssüne ulaştı. Ancak bu uçaklar, gösteri filosundaki diğer uçaklar için yedek parça kaynağı olarak kullanıldılar. Başlangıçta, 2007 ve 2009 yılları arasında bir statik ve üç uçabilir prototip (bort no. 901, 902, 904) üretildi. Üçüncü prototip (bort no. 904) daha sonra taksi yaptığı esnada bariyerlere çarparak yok oldu. 48 uçağın üretimi için ilk sözleşme, Moskova'daki 2009 MAKS Havacılık Fuarında imzalandı. Mayıs 2011'de Suhoy, ilk Su-35S'yi servise hazırlamak için Savunma Bakanlığı ile müşterek testlerin başlatılacağı Akhtubinsk'e nakledildi. Testlerin iki aşamasından ilki Ağustos 2011'de başladı. Mart 2012'de, iki prototip ve dört üretim uçağının teknik özelliklerini test etmek üzere uçuşlar gerçekleştirildi, ve o yılın sonunda gereksinimleri karşıladığı değerlendirildi. Aralık 2012'de altı üretim uçağı teslim edildi. Şubat 2013'te, Zhukovsky'deki Gromov Uçuş Araştırma Enstitüsü'nde bunlardan beşiyle, Su-35'in silahlarına ve savaş manevra kabiliyetine odaklanarak testlerin ikinci aşamasına başlandı. Aralık 2013'de on iki Su-35S teslim edildi, Şubat 2014'de üretilen on iki uçak daha geldi ve bunların on tanesi Uzak Doğu'da konuşlanan 23. Avcı Havacılık Alayı'na teslim edildi, geri kalan iki tanesi ise müşterek testlerin son aşaması için görevlendirildi. Uçakların resmen hizmete girişi devir teslim ile gerçekleştirildi. O zamana kadar, başlangıçta sipariş edilen 48 uçağın 34'ü teslim edildi. Geri kalan 14 uçak 2015 yılında teslim edildi. Birkaç Su-35S daha sonra savaş taktiklerini geliştirmek ve servis personeli yetiştirmek için Lipetsk'e transfer edildi. Rusya'nın Su-35S'leri kalıcı olarak Finlandiya sınırına yakın Besovets Hava Üssünde, ve Vladivostok yakınlarındaki Centralnaya Uglovaya Hava Üssünde bulunuyor . Su-35S'nin Rus Hava Kuvvetleri ile hizmetine alınması, 2008 yılında Gürcistan ile yapılan savaşın ardından Rus Silahlı Kuvvetlerinin modern askeri teçhizat sayısını önemli ölçüde artırmak amacıyla formüle edilen Rusya'nın 2011-2020 devlet silahlanma programının bir parçasıdır. Uçaklar Su-30M2 ve Su-30SM ve daha ağır Su-34 saldırı uçağıyla birlikte teslim edildi. Bu uçakların ilk ikisi KnAAPO'nın Su-30MK2 uçağının ve Irkut 'un Su-30MKI iki koltuklu ihracat uçağının yerli varyantlarıdır. Raporlara göre, orijinal Su-27'nin üç avcı türevinin eşzamanlı olarak satın alınmasının sebebi, ihracat siparişlerindeki düşüşün esnasında bu iki uçak üreticisini desteklemekti. Su-30M2, Su-35 için bir eğitim uçağı görevi görmektedir. Su-35S, 2018'in sonlarında tam operasyonel kapasiteye ulaştı. Ocak 2016'da Rusya, Su-35S'nin ilk muharebe konuşlandırmasını Suriye'ye dört uçakla yaptı. Bu, Kasım 2015'de Rus uçaklarının Türk hava sahasını ihlallerinin bildirilmesi ve bir Türk F-16 avcı uçağı tarafından Rus Su-24 bombardıman uçağının vurulması sonucunda Rusya ve Türkiye arasındaki gerilimlerin artması sonrasında meydana geldi. Suriye'de Su-35S'ler, Su-30SM muharebe hava devriye uçaklarına ve ayrıca bombalama görevlerindeki diğer Rus uçaklarına hava koruması sağlaması amacıyla görevlendirildi. Suriye'deki muharebe konuşlandırması, uçağın aviyoniklerindeki sorunlar gibi birçok sorunun bulunmasına ve daha sonra çözülmesine yardımcı oldu. Savaş eskort görevlerine ek olarak, Suriye'deki Rus Su-35'lerinin güdümlü bombalar taşıdığı görülmüştür ve Rus kaynakları Su-35'in güdümlü silahlar kullanarak yer hedeflerine karşı saldırılar yaptığını iddia etmiştir. Birleşik Uçak Şirketi Başkanı'na göre bu durum, uçağın küresel olarak tanıtımına da yardımcı oldu. 20 Ağustos 2019'da Hmeymim Hava Üssünden faaliyet gösteren Rus Hava Kuvvetlerine ait iki Su-35S, güney İdlib üzerindeki iki Türk Hava Kuvvetleri F-16'ya kilitlendi ve Suriye Hava Sahasından ayrılmaya zorladı. 26 Ağustos 2019'da iki Rus Su-35S, Suriye'ye Akdeniz üzerinden ikinci dalga saldırıya hazırlanan bir İsrail Hava Kuvvetleri uçağına kilitlendi. Rus Su-35S'leri 10 Eylül 2019'da Güney Suriye üzerinden İsrail uçaklarına tekrardan kilitlendi ve hava saldırıları yapmalarını engelledi. Başka bir müdahalenin 19 Eylül 2019'da, iki Rus Su-35S'nin Şam banliyölerinde hava saldırılarına hazırlanan İsrail uçaklarına kilitlendiği zaman gerçekleştiği iddia edildi. 15 Ekim 2019'da Suriye Demokratik Güçleri'nin Menbiç'teki genel merkezini bombalama girişimindeki bir Türk F-16 savaş uçağı Rus Su-35Ss tarafından durduruldu ve geri çekilmek zorunda bırakıldı. 12 Kasım 2019'da Rus Su-35S'leri Şam'daki hava saldırıları sırasında bir İsrail savaş uçağına kilitlendi. 7 Aralık 2019'da, Rus Su-35S'leri birkaç İsrail uçağına kilitlendi ve uçaklar T-4 Hava Üssünü bombalama girişiminden geri çekilmek zorunda kaldı. 1990'ların başında Su-27M'nin satış düzenlemeleri için Çin ile görüşüldü. 1995 yılında Suhoy yetkilileri, Pekin'in 120 uçak satın alma anlaşmasıyla bağlantılı bir ortak yapım önerisi açıkladı. Ancak, Rusya Dışişleri Bakanlığı'nın Çin'in Su-27 üretimine ilişkin kaygıları nedeniyle Su-27M ve Tupolev Tu-22M bombardıman uçağının satışını engellediği iddia edildi. Çin, Kasım 2015'de, Rus hükümetiyle Kurtuluş Ordusu Hava Kuvvetlerine 24 Su-35 uçağının satın alınması için 2 milyar ABD Doları değerinde bir sözleşme imzalayarak uçağın ilk ihracat müşterisi oldu. Çinli yetkililerin ilk kez 2006'da Su-35'e ilgi gösterdikleri bildirildi, Savunma ürünlerinin ihracatı ve ithalatından sorumlu Rus devlet kurumu Rosoboronexport, 2010 yılına kadar Çin ile Su-35 için görüşmelere başlamaya hazır değildi. Rus yetkililer, 2012'de müzakerelerin devam ettiğini ve satın alma ile ilgili bir protokol anlaşmasının imzalandığını açıkça doğruladı. İki ülkenin sözleşme imzaladığı ve yakında yapılacak teslimatlarla ilgili haberler çıktı ancak müzakereler 2015 yılına kadar sonuçlanmadı. Fikri mülkiyet hakları endişeleri nedeniyle satış müzakereleri devam etti. Çin J-11B ve J-15'i sırasıyla Su-27SK ve Su-33'ü kullanarak tersine mühendislikle geliştirmişti, bu sebeple Çin'in uçak gövdesini kopyalaması ve kopyalanan tasarımı ihracat pazarına sunması kaygıları vardı. Bir noktada Rosoboronexport, Çin'in kopyalamaya karşı yasal olarak bağlayıcı bir garanti vermesini istedi. Çin endüstrisinin AL-41FS1 motoru ve Irbis-E radarıyla ilgilendiği haberlerde yer aldı. "The Diplomat'a" göre, Çin, Su-35'in motoruna özel bir ilgi gösterdi ve Su-35'ten daha düşük menzil, yararlı yük ve manevra kabiliyetine sahip ancak Su-35'in daha az gelişmiş PESA radarı yerine aktif faz dizinli radara sahip J-11D'yi test ediyordu. Rosoboronexport, Çin'in kopyalama risklerini dengelemek için en az 48 uçak satın almasında ısrar etti; Kremlin'in 2012'de müdahale etmesinden sonra minimum miktar 24'e düşürüldü. Başka bir sorun, Çin'in SU-35'in Çin yapımı bileşenler ve aviyonikleri içermesi konusunda ısrarıydı. Kremlin yine müdahale etti ve bu talebi kabul etti ve anlaşmanın ilerlemesine izin verdi; bu tür bileşenlerin satışlarının kazançlı olduğu bildirildiğinden bu büyük bir imtiyaz olarak görülüyordu. Sözleşme herhangi bir teknoloji transferi içermiyordu. Çin ordusu Aralık 2016'da ilk dört uçağı aldı. İlk teslimatın ardından Halk Kurtuluş Ordusu'nun web sitesinde, J-20'nin hizmete alınmasıyla Rusya'nın Su-35'inin "yakın gelecekte Çin pazarındaki değerini kaybedeceğini anlaşıldığını... Su-35'in, Çin'in ithal ettiği son (savaş) uçak olacağı " bildirildi. Çin 2017 yılında on uçaklık ikinci parti uçakları teslim almıştır ve 2018 yılında da on uçak daha teslim alınmıştır. Su-35S, Nisan 2018'de Halk Kurtuluş Ordusu Hava Kuvvetlerinde resmen hizmete girdi, ve Çin'in güneydoğusundaki Guangdong eyaletinde konuşlandırıldı. Haziran 2019'da Rusya, Çin'e ikinci parti Su-35 teklif etti. 20 Eylül 2018'de ABD, Çin'in Ekipman Geliştirme Departmanı ve departmanın direktörü Li Shangfu'ya Rosoboronexport ile ″kayda değer ticari işlemler gerçekleştirdiği″; özellikle 2017'de on adet Su-35 ve 2018 yılında S-400 karadan havaya füze sistemi satın aldığı için yaptırımlar uyguladı. 2014 yılında Rusya, Endonezya'nın eskiyen F-5E Tiger II filosunun yenilemesi için Su-35'i teklif etti. Ertesi yıl, Endonezya Savunma Bakanlığı Eurofighter Typhoon, Dassault Rafale, F-16 ve Saab JAS 39 Gripen'in yerine Su-35'i seçti; Savunma Bakanlığı, seçimin sebebinin Endonezya Hava Kuvvetleri'nin Su-27SK ve Su-30MK2'ye aşinalığı olduğunu belirtti. 2017'ye kadar, Su-35 üzerindeki iki taraf arasındaki müzakereler ileri bir aşamaya ulaşmıştı, ile Endonezya hükümeti daha sonra prensip olarak bildirilen on bir uçak için tarım ürünleri takas ticareti yapma konusunda anlaştı. Şubat 2018'de Rusya ve Endonezya 11 uçak için 1,14 milyar dolarlık bir sözleşme imzaladı. İlk teslimat Ekim 2018'de bekleniyordu ancak 2019'a ertelendi. 12 Mart 2020'de Bloomberg, Endonezya'nın ABD'nin baskısı nedeniyle anlaşmayı iptal ettiğini ve bunun yerine F-35'ler için bir sipariş üzerinde pazarlık yapmak istediğini duyurdu. Askeri-Teknik İşbirliği Federal Servisi Başkanı Dmitry Shugaev, "Resmi bir ret yok, kimse bu konuda bize herhangi bir belge göndermedi ve sözlü olarak da bize bilgi vermedi, bu yüzden bunun doğrulanmış haber olmadığını düşünüyorum" diyerek iddiaları reddetti. 18 Mart 2020'de Endonezya'nın Savunma Bakan Yardımcısı Sakti Wahyu Trenggono, hükümetin isimsiz "engellerle" karşılaşmasına rağmen ihaleyi iptal etmediğini doğruladı. Mart 2019'da, Mısır'ın 2018'in sonunda sonuçlandırılan yaklaşık 2 milyar ABD Doları değerinde bir anlaşma ile Rusya'dan "iki düzineden fazla" Su-35 satın alacağı bildirildi. Teslimatların 2020 veya 2021'de başlaması bekleniyordu. Rosoboronexport başkan yardımcısı Sergei Kornev, Mısır'a Su-35'leri tedarik etmek için herhangi bir sözleşmenin imzalandığını reddetti. ABD Dışişleri Bakanı Mike Pompeo, Mısır'ı Su-35'leri satın almaması konusunda uyardı ve "... bu sistemler satın alınacak olursa, CAATSA tüzüğü rejim için yaptırımlar gerektirecek" dedi. 19 Mayıs 2020'de Rusya, Mısır için Su-35 üretimine başladı. Temmuz 2020 sonunda 4 uçaklık birinci parti Mısır'a ulaştırıldı ve deneme uçuşları başlatıldı. 1990'ların ortalarında, Birleşik Arap Emirlikleri Su-27M'yi değerlendirdi, ancak daha sonra ülkenin Fransa ile yakın ilişkisi nedeniyle Mirage 2000'i satın aldı. 2015 yılında BAE yetkilileri, Rus meslektaşlarıyla Su-35 savaşçıları için olası sözleşme hakkında görüşmelere başladı. Şubat 2017'de ülke, Su-35 satın alımı ve aynı zamanda Rusya'nın gelişmiş endüstriyel ürünlerin geliştirilmesinden sorumlu devlet kuruluşu olan Rostec ile MiG-29'u temel alan 5'inci nesil savaş uçağı geliştirilmesi için bir ön anlaşma imzaladı. Hindistan, yüksek maliyet nedeniyle Suhoy/ HAL FGFA'yı sipariş etmek konusunda isteksiz davranmıştır ve Hindistan ve Rusya'nın FGFA'ya (Su-57) uygun fiyatlı bir alternatif olması için Su-35'i görünürlük azaltma teknolojisi ( F-15 Sessiz Kartal'a benzer) ile donatacak ortak bir çalışma yaptığı bildirilmiştir. "Kommersant'a" göre, Cezayir ordusu Şubat 2016'da test için bir Su-35 talep etmişti; ülkenin muharip uçağın uçuş özelliklerinden memnun olduğu ve bu nedenle Moskova'nın resmi bir başvuru beklediği bildirildi. Cezayir'in 27 Aralık 2019'da Su-34 ve Su-57 avcı uçaklarının satın alınmasını da içeren büyük askeri anlaşmanın parçası olarak 14 uçak için bir sözleşme imzaladığı bildirildi. Ancak, ne Rus ne de Cezayir hükümetleri böyle bir anlaşmanın varlığını doğrulamamıştır. Temmuz 2019'da Rusya, S-400 füze sisteminin satın alınması nedeniyle Amerika Birleşik Devletleri tarafından F-35 programından çıkarıldıktan sonra Su-35'i Türkiye'ye önerdi. Rostec CEO'su Sergey Chemezov, "Türk meslektaşlarımızdan istek gelmesi durumunda, Su-35 savaş uçağı teslimatlarını yapmaya hazırız" dedi. Daha önce Mayıs 2019'da Sergey Chemezov, Rusya'nın Su-57'nin ihracatı ve yerel üretimi konusunda Türkiye ile işbirliği yapmaya hazır olduğunu söylemişti. Birkaç yeni Rus askeri sisteminin Suriye'ye konuşlandırılmasının ardından, bazı ülkelerin Su-35'e ilgi duydukları bildirildi. Bu ülkeler arasında Cezayir, Mısır ve Vietnam vardı. Bir Rus yetkilinin Su-35'e yönelik görüşmeler yapıldığını reddetmesine rağmen Kazakistan, Kuzey Kore, ve Pakistan uçağa ilgi duyduğunu ifade eden diğer ülkeler arasında yer aldı. Sudan'ın, Devlet Başkanı Ömer el-Beşir'in Kasım 2017'de Moskova'yı ziyareti sırasında Su-35 satın almaya ilgi duyduğu bildirildi. 1990'ların ortalarında, Brezilyalı ve Rus yetkililer Su-27M'nin olası satın alımı hakkında görüşmelerde bulundular. 2001 yılında Brezilya hükümeti, Brezilya Hava Kuvvetleri'nin özellikle yaşlanan Mirage III uçaklarının yerini alması için en az on iki uçak tedarik etmek amacıyla FX ihalesini başlattı. Brezilya hükümeti ülkenin havacılık ve savunma sanayilerini geliştirmek istediğinden, Suhoy ihale sırasında Brezilyalı savunma yüklenicisi Avibras ile ortaklık kurdu. İki şirket Su-27M'yi 700 milyon ABD doları değerinde ihaleyle sundu ve Brezilya endüstrisi belirli uçak ekipmanlarının imalatına katılacağı bir dengeleme anlaşması ekledi. İhale, 2003 yılında iç siyasi meseleler nedeniyle askıya alındı ve daha sonra yeni savaş uçaklarının ortaya çıkmasından dolayı 2005'te fes edildi. Su- 27M, bir sonraki favori uçak Mirage 2000BR'ye tercih edilmişti; uçak satın alınmış olsaydı, Latin Amerika'ya teslim edilen ilk ağır avcı uçağı olacaktı. İhale 2007'de F-X2 yarışması olarak yeniden başlatıldığında, Brezilya Savunma Bakanlığı ülkenin A-1M'lerini, F-5BR'lerini ve Mirage III'leri değiştirmek için en az 36 uçak (84 ek uçak potansiyeli ile) satın almak istedi. Katılımcılar arasında F / A-18E / F Süper Hornet, F-16BR, JAS Gripen NG, Dassault Rafale, Eurofighter Typhoon ve modernize edilmiş Su-35 vardı. Brezilya hükümeti 2008 yılında Su-35'i elediği için Rosoboronexport tam teknoloji transferi ile 120 uçak satmanın yanı sıra PAK FA programa katılımı teklif etti. Aralık 2013'te Gripen NG hafif avcı uçağı, düşük maliyeti ve teknolojinin Brezilya endüstrisine transferi nedeniyle tercih edildi. 1996'da Rusya , Kore Cumhuriyeti Hava Kuvvetleri F-4D / E, RF-4Cs ve F-5E / F uçaklarını 40 adet uçakla yenilemek için Güney Kore FX programına Su-27M ve Su-37'yi sundu. Rus tasarımı iki uçak Dassault Rafale, Eurofighter Typhoon ve F-15K Slam Eagle'a karşı yarıştı. Suhoy, faz geçişli radar ve itiş vektörlü motorlara sahip bir tasarım, Güney Kore'ye tam teknoloji transferi ve son montajın Güney Kore'de yapılmasını önerdi. 5 milyar ABD doları değerindeki sözleşme, Rusya'nın Güney Kore'ye borçlu olduğu para üzerindeki borç indirimi anlaşmasıyla kısmen finanse edilecekti. Ancak Su-27M, F-15K tarafından kazanılan yarışmada erken elendi. Modernize edilmiş Su-35 için erken ihracat müşterisi olarak bildirilen ülkelerden biri de Venezuela'ydı. Venezuelalı Hugo Chavez Temmuz 2006'da ABD silah ambargosuna maruz kalan F-16 filosunun yerine geçmesi için 24 adet Su-30MK2 alım emrini verdi. Uçaklar 2006-2008 yılları arasında Venezuela Hava Kuvvetleri'ne teslim edildi. Ülkenin aynı tip için ikinci bir sipariş vermesi ya da Su-35'i satın alması bekleniyordu. Venezuela hükümetinin uçakla ilgilendiği ve Su-35 için alım emri verdiğini haberlerine rağmen, herhangi bir sipariş olmadı. Libya'nın diğer Rus silahlarıyla birlikte on iki ile on beş Su-35 için erken ihracat müşterisi olması bekleniyordu; ancak Libya'daki iç savaş ve bunun sonucunda ortaya çıkan askeri müdahale alım planlarının iptal olmasına yol açtı. Rusya ayrıca modern Su-35'i Hindistan, Malezya ve Yunanistan'a önerdi; ilk iki ülke diğer avcı uçak projeleriyle meşgul oldukları ve modernize edilmiş Su-35'i tedarik etme olasılıkları düşük olduğu için hiçbir sözleşme gerçekleştirilmedi. Genel Ã–zellikler Performans Silah Sistemleri Aviyonikler Suhoy Su-37 Sukhoi Su-37 (NATO kod adı ile Flanker-F) Rusya'nın çok amaçlı jet motorlu avcı uçağıdır. Su-37 tek kişilik, tüm hava koşullarına uyumlu avcı ve yer saldırı uçağıdır, Su-27 'Flanker' modelinden geliştirilmiştir. Su-27 20'den fazla ülkenin kullandığı başarılı bir 4. nesil Sovyet avcı uçağı dır. Su-37'nin test üretimleri ilk uçuşlarını 1996 yılında Moskova yakınlarındaki Zhukovsky test uçuş merkezinde 1996 Nisanında yapmıştır. Su-37, SU-27 üzerine yapılmış tüm hava şartlarında çok fonksiyonlu sentetik fotoğraf açığı arazi sakınması, arazi haritalandırma vb bulunan radar gibi bir takım geliştirmeler içerir. Uçak iskeleti, tamamen metal Su-27'nin aksine büyük oranda kompozit malzeme içerir. Ek olarak, dikey itici ile donatılmış AL-37FU motorları bulundurur. Su-37'nin nozulları sadece eğimli olarak ayarlanabilir ve +15 -15 derece ile yolculuk yapılabilir fakat dönme momentini arttırmak için farklı açılarda da ayarlanabilir. Su-37 ayrıca Rusya'nın ilk HOTAS ( "Hands On Throttle and Stick") sistemine sahip ilk uçağıdır. Ek olarak kuyruk konisinde uçağın arkasına füze atabilmeye izin veren bir radar bulundurur . Motor sadece TVC içermez, ayrıca klasik, ters ve yatay dönüşlerde bile motor dalgalanmasına dayanıklılık ve güç veren, AOA'nın 180 derece kadar yükselmesi gibi daha iyi güvenirlilik ve manevra kabiliyeti verir. Su-37 , gövdesindeki 12 istasyonunda, havadan havaya ve havadan yere silahları taşıyabilir. Taşıyabildiği füze ve bomba sayısı çoklu yükleme raflarının kullanımıyla 14 'e yükseltilebilir. Rusya hiç SU-37 siparişi vermedi ama uçak yurt dışında , şu andaki geniş çaplı Sukhoi paylaşımının olduğu pazarda müşteri bulabilirdi. Çeşitli prototipler yapılmıştır fakat uçak üretimde değildir. Su-37'nin geliştirilmesine dair en büyük söylenti, projenin kaynak yetersizliği nedeniyle iptal edildiğidir. İki Su-37 prototipi bir başka Sukhoi avcısı olan Su-35 'Flanker-Es' şeklinde değiştirildi Avlonya ilçesi Avlonya ilçesi (), Arnavutluk'un ilçelerinden biriydi. İlçe, ülkenin güneybatısında yer almaktaydı. 1992-2000 yılları arasında Avlonya ilinin bir parçası olup 2000 yılında yapılan idari düzenleme sonucunda idari olarak lağvedilmiştir. Yüzölçümü 1,609 km² olan ilçenin nüfusu 2010 yılı itibarı ile 151,314'tür. İlçenin merkezi kendisi ile aynı adı taşıyan Avlonya idi. Avlonya ilçesi, Armen, Avlonya, Brataj, Himara, Korvaleş, Kota, Novosela, Orikum, Qendër, Selenica, Sevaster, Shushica ve Vllahina belediyelerine ayrılmaktaydı. İlçenin Dukat köyünde Osmanlı zamanından kalan ve Bektaşi tarikât'a ait olan Derviş Ali Kulesi bulunmaktadır. Mehmet Çağlarer Mehmet Çağlarer ( d. İstanbul) Türk fotoğraf sanatçısıdır. Sahne sanatçılarının portre ve sahne arkası fotoğraflarını çekmesiyle ünlenmiştir. Bu fotoğrafları çoğunlukla İş Sanat'ta sergiler. 2007 başında "Son on dakika" ve "Aşk Halleri" adlı iki sergi açtı. Tropojë ilçesi Tropoja ilçesi (), Arnavutluk'un ilçelerinden biriydi. İlçe, ülkenin kuzeyinde yer almaktaydı. 1992-2000 yılları arasında Kökes ilinin bir parçası olup 2000 yılında yapılan idari düzenleme sonucunda idari olarak lağvedilmiştir. Yüzölçümü 1,043 km² olan ilçenin nüfusu 2010 yılı itibarı ile 16,260'tır. İlçenin merkezi Bayram Curri idi. Tropoja ilçesi, Bayram Curri, Bujan, Bytyç, Fierza, Lekbibaj, Llugaj, Margegaj ve Tropoja belediyelerine ayrılmaktaydı. Bulqizë ilçesi Bulqiza ilçesi (), Arnavutluk'un ilçelerinden biriydi. İlçe, ülkenin orta doğu kesimlerinde yer almaktaydı. 1992-2000 yılları arasında Debre ilinin bir parçası olup 2000 yılında yapılan idari düzenleme sonucunda idari olarak lağvedilmiştir. Yüzölçümü 469 km² olan ilçenin nüfusu 2010 yılı itibarı ile 28,374'tür. İlçenin merkezi kendisi ile aynı adı taşıyan Bulqiza idi. Bulqiza ilçesi, Bulqiza, Fushë-Bulqiza, Gjorica, Martaneş, Ostren, Shupenza, Trebişte ve Zerqan belediyelerine ayrılmaktaydı. Asier del Horno Asier del Horno (d. 19 Ocak 1981, Barakaldo), İspanyol millî futbolcudur. En son Levante UD'da forma giyen del Horno, şu an herhangi bir takımda oynamamaktadır. Redingot Redingot, önü yakaya kadar düğmeli, kimi zaman vücut hatlarını saran kimi zaman da biraz bolca giyilebilen, dize kadar inen ceket türüdür. Seyahatlerin at üzerinde yapıldığı 18. yüzyıl İngiltere'sinden "riding coat" deyimi önce Fransızcaya ve sonra da diğer dillere "redingot" olarak geçmiştir. United Kennel Club United Kennel Club (kısaca UKC), ikinci en eski ve ikinci en büyük safkan köpek kayıt kulübüdür. Web sitelerine göre, yılda 250.000 kayıt almaktadırlar. Chauncey Z. Bennett tarafından 1898 yılında kurulmuştur. The Kennel Club The Kennel Club ("KC"), Londra merkezli bir köpek kayıt kulübüdür. Dünya'nın en eski kennel kulübüdür ve en prestijlilerinden birisidir. İngiltere'nin en büyüğüdür. Yılda yaklaşık 280.000 kayıt almaktadır. İlk resmi safkan köpek kayıt sistemidir. 4 Nisan 1873'te kurulmuştur. New Zealand Kennel Club New Zealand Kennel Club, Yeni Zelanda'daki tek yetkili köpek kayıt sistemidir. Ayrıca eğitim hizmetleri de vermektedir. 1886 yılında kurulmuştur. Canadian Kennel Club Canadian Kennel Club (kısaca C.K.C.), Kanada'daki başlıca köpek kayıt sistemidir. 1888 yılında kurulmuştur. Kar amacı gütmeyen bir kuruluştur. Bir köpeğin C.K.C.'ye kayıt olabilmesi için, anne ve babasının da sisteme kayıtlı olması gereklidir. Ülke dışında doğan köpekler, eğer tanınmış bir köpek kulübünde kayıtlıysalar, "ithal" olarak sınıflandırılarak kaydedilir. Saรง rengi ""Saç rengi" buraya yönlendirir. Atların saç rengi için, bkz. At rengi. Saç boyaları için, bkz. Saç boyası." Saç rengi, iki tür melanine bağlı olarak saç foliküllerinin pigmentidir. Bunlar eumelanin ve feomelanindir. Genellikle, saçta daha fazla eumelanin varsa, saçın rengi daha koyu olur. Daha az eumelanin varsa, saç daha açık renkli olur. Melanin seviyeleri zaman içinde insanın saç renginin değişmesine neden olabilir ve aynı insan üzerinde birden fazla renkte saç köklerinin bulunması mümkündür. Özel saç renkleri genellikle etnik gruplarla, gri veya beyaz saç renkleri ise yaşla ilişkilendirilir. En yaygın saçlar ;siyah saç, sarı saç,kahverengi saç, kumral saç, kızıl saç, titian saç renkleridir. İki tip pigment saça rengini verir: eumelanin ve feomelanin. Pheomelanin saçları turuncu ve kırmızıdır. Bütün insanların saçlarında bir miktar pheomelanin bulunur. Siyah veya kahverengi alt türüne sahip olan Eumelanin, saç renginin karanlığını belirler. Düşük kahverengi eumelanin konsantrasyonu sarı saça, yüksek kahverengi eumelanin konsantrasyonu ise kahverengi saça neden olur. Yüksek miktarda siyah eumelanin siyah saça, düşük konsantrasyonlar ise beyaz saça neden olur. Pheomelanin, siyah eumelaninden daha çok biyo-kimyasal olarak stabildir, ancak kahverengi eumelaninden daha az biyo-kimyasal olarak kararlıdır. Bu yüzden oksitlendiğinde daha yavaş parçalanır. Bu nedenle, çamaşır suyu koyu renkli saçlara yapay renklendirme işlemi sırasında kırmızımsı bir renk verir. Pheomelanin parçalanmaya devam ettikçe, saçlar yavaş yavaş kırmızı, sonra turuncu, sonra sarı ve sonunda beyaz olur. Saç renklerinin genetiği henüz kesin olarak belirlenmemiştir. Bir teoriye göre, en az iki gen çifti insan saçı rengini kontrol eder. Bir fenotip (kahverengi / sarışın), baskın bir kahverengi alele ve resesif bir sarışın alele sahiptir. Kahverengi aleli olan bir kişi kahverengi saçlı olacaktır; kahverengi alelleri olmayan bir kişi sarışın olacaktır. Bu, iki kahverengi saçlı ebeveynin neden sarı saçlı bir çocuk üretebileceğini açıklar. Bununla birlikte, bu ancak her iki ebeveynin saç renginde heterozigos olması durumunda mümkün olabilir; bu da her ikisinin de bir baskın kahverengi saç aleli ve bir sarı saç için bir resesif aleli olduğu anlamına gelir. Hangi özelliğin bir yavruda ortaya çıkma olasılığı bir Punnett karesi ile belirlenebilir. Diğer gen çifti, kırmızı olmayan alelin (feomelanin üretimini baskılayan) baskın olduğu ve kızıl saçın alelinin baskın olduğu, kırmızı-kırmızı olmayan bir çifttir. Kızıl saçlı allelin iki kopyası olan bir kişi kızıl saçlı olacaktır. İki genli model, kahverengi, sarışın veya kırmızı (örneğin, platin sarışın ile koyu sarı / açık kahverenginin) olası tüm renk tonlarını hesaba katmaz ve saç renginin bazen bir insanın yaşlanmasına neden karardığını açıklamaz. Birkaç gen çifti, kümülatif bir etki olarak ışığı ve koyu saç rengini kontrol eder. Bir kişinin çok faktörlü bir özellik için genotipi, değişken fenotipler üretmek için çevre ile etkileşime girebilir. American Kennel Club American Kennel Club (kısaca AKC), ABD'deki ikinci en büyük köpek kayıt sistemidir. 2006'da 900.000 köpek kayıt etmiştir. Sanayi (anlam ayrımı) Sanayi, makine kullanarak bir madde veya gücün niteliğini değiştirerek toplu üretimde bulunan faaliyet dalıdır. Sanayi ayrıca şu anlamlara gelebilir: PUGNAc PUGNAc, bir ilaç ismidir. İnsülin direncini arttırmak ve N-acetylglucosaminidase engelleyici faaliyeti vardır. PUGNAc, Prison Break dizisinde Michael Scofield tarafından kan şekerini yükseltip, insüline karşı direnç göstermesi ve şeker hastası gözükmek için kullanılmıştır. Süre ve doz aşımı gibi durumlarda ölümcül olabilir. Dobrota Dobrota Karadağ 'da sahil şehri. Kotor Belediyesi sınırları içerisindedir. 2003 nüfusu 9.000 kişidir. Danilovgrad Danilovgrad (Kiril:Даниловград) Orta Karadağ'da yer alan bir şehirdir. 2003 yılındaki nüfusu 5,300 kişidir. Şehir Zeta vadisinde kurulu olup belediye nüfusu 16,523 kişidir. Şehir 1.Nikola tarafından 1870 yılında Karadağ 'ın başkenti olması için kurulmuştur. Nikšić ve Podgorica şehirlerinin özgürlüğünü kazanmasıyla şehir önemini kaybetmiştir. Şehir ismini Prens Danilo'dan almıştır. 2003 nüfus sayımı Bijela Bijela (Kiril: Бијела), Karadağ'ın Herceg Novi Belediyesi sınırları içinde sahil şehri. Nüfusu 3,800 kişidir. İnsan kaynakları yönetimi İnsan kaynakları yönetimi (İKY), herhangi bir organizasyonda insan kaynaklarının organizasyona, bireye ve çevreye yararlı olacak şekilde bulunulan yerin yasalarına ters düşmeyecek şekilde, etken yönetilmesini sağlayan fonksiyon ve çalışmalarının tümüdür. Aynı zamanda hem akademik çevreyi hem de iş dünyasını ilgilendiren yönetim dalına da insan kaynakları yönetimi denir. İnsan kaynakları günümüzde organizasyonların üretim ve hizmet verme, kâr etme hedeflerine ulaşmak için kullanmak zorunda oldukları kaynağı yani insanı ifade eder. İnsan kaynakları yönetimi bir organizasyonda en tepe yöneticiden en alt kademedeki niteliksiz işçiye kadar tüm çalışanları kapsar. Bu terim organizasyon içinde bulunan iş gücü ile potansiyel olarak yararlanılabilecek iş gücünü de ifade etmektedir. Günümüzde, maddi kaynakları ne kadar sağlam olursa olsun, insan kaynakları yeterli etkenliğe sahip değilse başarı olasılığı düşük olacaktır. Tatminsiz, başarı güdüsü düşük bir iş gücü ile verimlilik ve iş kalitesi hedeflerine ulaşmak kolay değildir. Kapsam olarak şu başlıkları kapsar: Günümüzde, geleneksel bu kavramlar anlamını yitirmekte, yerini daha teoritik düşüncelere bırakmaktadır. Bazı ortamlarda endüstri ilişkileri ve çalışan (işgören) terimleri aynı anlamda bile kullanılmaktadır. Bu açıdan baktığımızda insan kaynakları yönetiminin iki temel amacı olduğunu söyleyebiliriz. İnsan kaynakları yönetimi iş gücü ile ilgili çeşitli kriterleri kullanarak gerek çalışan bağlılığı ve verimlilik gerekse iş yaşamının niteliği üzerinde olumlu gelişmelerin elde edilmesini sağlar. Ayrı olarak insan kaynakları yönetimi performans ve ödüllendirme sistemleri ile çalışan memnuniyeti ve verimliliği artırmayı hedefler. İnsan kaynakları yönetimi kapsamında yer alan maddeler çerçevesinde incelendiğinde fonksiyon bakımından İKY şu maddelere ayrılır. İş yaşantısında da İnsan Kaynakları Departmanları aşağıdaki fonksiyonlara göre birimlere ayrılırlar: 1900'lü yılların başlarında işletmelerde verimliliği arttırmak amacıyla işler ilk kez bilimsel olarak ele alınmıştır. Bu ilkelere göre bölünebilen en basit parçalarına ayrılan işlerin, çalışanlar tarafından minimum öğrenme ile en kısa zamanda ve hatasız olarak gerçekleştirilebilmesi amaçlanmaktaydı. Ancak uygulamalar işlerin bu denli rutin, monoton ve basit hale getirilmesinin çalışanlar üzerinde olumsuz etkisini göstermiş ve bu konuda işlerin yapılarının çalışanlar için daha fazla tatmin sağlayıcı ve onları motive edici hale dönüştürülmesi için bazı teknik yaklaşımların geliştirilmesine neden olmuştur. Organizasyonlarda işlerin yapısal özellikleri ve içeriklerinin çalışanların verimliliklerinde önemli olduğu çeşitli davranış bilimlerindeki çeşitli araştırma ve gelişmelerle giderek daha net biçimde işletmelerde anlaşılmıştır. Çalışanların tatmini ve verimliliğini bu denli etkileyen unsur olan işletmelerin organizasyonel yaşamda bilimsel ve sistematik bir biçimde incelenmesi ve ayrıca çeşitli değişkenleri dikkate alarak yapılarının düzenlenmesi, günümüzde İnsan Kaynakları Departmanı’nın bir işlevi olarak ön plana çıkmıştır. Bir iş yeri için işgücü kaynağının alt yapısının oluşturulması için gereken İnsan Kaynakları Yönetimi İşlevleri “İş Analizi ve İş Dizaynı” başlığı altında incelenir. Günümüzde genel olarak organizasyonel yapı kavramı altında yapılan planlamaların bütününü iş analizi ve iş dizaynı oluşturur. İşletmelerde ; önceden belirlenen amaçların gerçekleştirilebilmesi için çalışanlar ve yaptıkları işler, bölüm, birim gibi çeşitli adlarla anılan gruplara ayrılmışlardır. İşletme faaliyetlerinin etkinliği açısından bu grupların sınırlarının belirlenmesi, özelliklerinin bilinmesi ve görevlerinin tanımlanması gerekmektedir. Bunun için de her birimde gerçekleştirilen faaliyetleri oluşturan işler ve birbirleri ile ilişkileri saptanmalıdır. İşletmelerde işlere ilişkin çeşitli ayrıntı ve özellikleri saptamak amacı ile yapılan iş analizi çalışmalarına bu nedenle gerek duyulmaktadır. İşletmedeki iş analizi faaliyetleri, işlerin içerdiği görev, sorumluluk ve çalışma koşullarını belirlemeye yönelik çabalardan oluşur. Bu çalışmalarda ayrıca işleri yapacak olan kişilerde bulunması gereken bilgi, beceri ve yetenekler de belirlenmeye çalışılır. İnsan Kaynakları Yönetimi’nde çeşitli faaliyet sistemlerinin oluşturulabilmesinde iş analizi ve iş analizi çalışmalarından elde edilen bilgiler önemli bir araç niteliği taşırlar. İş analizi, işletmelerdeki işlerin tüm özellik ve ayrıntılarını belirlemeye yönelik çalışmalardan oluşan analiz sürecidir. Örneğin, organizasyon yapısının oluşturulması,işgücü planlama, eğitim geliştirme faaliyetleri, ücret-maaş yönetimi, performans değerlendirme, iş güvenliği ve çalışan sağlığı gibi konularda iş analizleri ve bu süreçten sağlanacak bilgilere ihtiyaç duyulur. Gözlem, anket, mülakat gibi teknikler kullanmak suretiyle bir işin içeriğini, yapısını, türünü, o işi yapmak için gereken zamanı, yönetimi ve bireysel yetenekleri belirleme sürecin İş Analizi’dir. İş Analizi çalışan personelin değil, yapılan işin irdelenmesidir. Süregelen veya yeni ihtiyaç duyulan bir iş için alınacak çalışanın özelliklerini belirlemede seçme sürecine ilişkin standartların oluşturulmasında işgücü planlanırken kullanılır. Performans değerlendirme ve/veya ücretlendirme süreçlerinin değerlendirilmesinde kullanılır. İş analizlerinden çıkan sonuçlar ışığında özetlenen bilgiler ise “İş Tanımları”nı oluşturur. İş Tanımı aynı zamanda özet bir belge niteliğindedir. İşin adı, kısaca hangi görevleri içerdiği, çalışma şartları, işin gerektirdiği yetkinlik ve tecrübe düzeyleri iş tanımlarının bölümlerini oluşturur. Ayrıntılandırılmak istendiği zaman işin temel işlevi, bağlı olduğu bölüm ve birimler, işin kodu, unvanı, işin gerektirdiği eğitim ve tecrübe seviyesi, fiziksel ve zihinsel özellikler, işi yapacak olanın görev, yetki ve sorumlulukları gibi bölümler de iş tanımları içinde bulunurlar. Genel olarak iş.. analizleri iki yaklaşımla incelenebilir. Bunlardan birincisi iş analizlerini insan kaynakları yönetimi açısından ele alır. Bu tür iş analizleri işletmelerde insan kaynakları planlama, ücret-maaş yönetimi, eğitim vb. konularda, insan kaynakları yönetimine veri sağlayacak nitelikte hazırlanmıştır. İkinci yaklaşım ise, iş analizi kavramını daha geniş olarak tanımlar ve bu kavramın kapsamına ayrıca endüstri mühendisleri tarafından yapılan kantatif çalışmaları da ekler. Bu yaklaşıma örnek olarak “iş dizaynı” bölümünde düzenlemeler olarak verilen iş basitleştirme, zaman – hareket etüdleri, yöntem geliştirme, iş ölçümü gibi faaliyetleri verebiliriz. İş analizinin amaçları İş analizinin işletmelerdeki amaç ve kullanım alanlarını belirlemek için öncelikle çeşitli örgütsel faaliyetlerle, söz konusu çalışmanın ilişkisini belirlemek yararlı olacaktır. Özellikle günümüzde insan kaynakları programlarının çoğu için iş analizleri önemli bir veri kaynağı oluşturmaktadır. Ancak iş analizlerinde çeşitli nedenlerden kaynaklanan aksaklıklar, yetersizlikler ve sorunlar ilişkili olduğu insan kaynakları sistemlerine yansımak ve bu programların başarısını da olumsuz olarak etkilemektedir. Bu nedenle belirtilen insan kaynakları sistemlerinin etkinliğinin bir ön koşulu olarak, iş analizi çalışmalarına işletmelerde gerekli önem verilmelidir. Şekilden de görüleceği gibi, iş analizlerinin, özellikle hazırlık aşamasında, insan kaynakları yönetiminin çalışma yaşamının kalitesini geliştirici doğrultudaki programları etkili olmaktadır. Bu tür programların en önemlisi olan iş dizaynı çalışmaları ile işletmelerdeki işlerin yapıları, çalışanlar için daha çok iş tatmini yaratacak şekle dönüştürülmeye çalışılır. İşlerin yapılarının monotonluk ve rutinlikten uzak, kişiye daha fazla sorumluluk ve kendini geliştirme imkânı sağlayacak şekilde değiştirilmesinden sonra yapılacak iş analizlerinde, işlerin bu tür programlarla kazandığı yeni özellikleri içerecektir. Yapılan toplantı, eğitim ve resmî işleri takip etmesi iş kalitesini düzenlemesi iş kalitesini her zaman yükseklere çıkarması özelliği reklam alma ve resmî kurumlar ile iletişimi aksatmaması gerektiğini programları düzgün dizayn etmesi gerektiğini ifade eder. Şeytani İncil Şeytani İncil (İngilizce: "The Satanic Bible"), Anton Szandor Lavey tarafından yazılmış, Laveyan Satanizm kitabı. Kitabın içindeki 4 bölüm sırasıyla; Satan, Lucifer, Belial ve Leviathan'a ithaf edilmiştir. Aynı zamanda bu 4 varlık sırasıyla; Güney-Ateş, Doğu-Hava, Kuzey-Toprak ve Batı-Su temel yönlerine ve elementlerine izafe edilir. Kitapta, satanistlerin hayat kuralları şu 12 maddeyle sıralanmıştır; Türkçe çevirisi 2012 yılında, Sibel Hacıoğlu tarafından çevirilmiş, Altıkırkbeş Yayın tarafından basılmıştır. Kolaşin Kolašin (Karadağca/Sırpça: Kolašin / Колашин), Karadağ’ın kuzeyinde bir şehir. Nüfusu 2.989 kişidir. Kolašin şehri ve çevresi Osmanlı devrinde Kolašin bölgesi olarak kullanılmıştır. Kolašin şehri, Osmanlı devrinin sonlarında (19. yüzyıl sonu ve 20. yüzyıl) Kosova Vilayeti sınırları içinde olmuştur. Vilayetin Yeni Pazar Sancağı’na bağlı olan Kolašin’in dışında bu sancağa Yeni Pazar, Seniçe, Yeni Varoş ve Prijepolje kazaları bağlı olmuştur. İnsan kaynakları yönetimi konuları Nick Savrinn Nick Savrinn, Frank Grillo'nun Prison Break dizisinde canlandırdığı karakterin ismidir. Anjouan Anjouan (Komorca:Ndzuwani), Afrika ada ülkesi Komorlar'ı oluşturan üç özerk adadan bir tanesi. Adanın başkenti Mutsamudu'dur. Komor Takımadaları içerisinde yer alan ada Hint Okyanusu'unda bulunmaktadır. Adada 2016 tahmini nüfus sayım sonuçlarına göre 341.539 kişi yaşamaktadır. 424 km² kadar bir yüzölçümü vardır. Komorlar içerisinde en büyük ikinci ada olan Anjouan diğer ada olan Mohéli ile birlikte 1997 yılında Komorlar'dan ayrılarak bağımsızlıklarını ilan etmiş, Komorlar silahlı kuvvetlerinin ada üzerinde hakimiyet kurması başarı ile sonuçlanmasa da, adaların Fransa ile birleşme istediği de gerçekleşememiştir. 2001 yılında gerçekleştirilen anayasa değişikliği ile Anjouan yeniden Komorlar'ın bir parçası olmayı kabul etmiştir. Pascal Couchepin Pascal Couchepin (d. 5 Nisan 1942), 1998-2009 yılları arasında İsviçre Federal Konseyi üyesi olan İsviçreli politikacı ve devlet adamı. 2003 ve 2008 yıllarında iki kez İsviçre Konfederasyonu Başkanı olarak görev yaptı. 5 Nisan 1942 tarihinde İsviçre’de dünyaya gelmiştir. İsviçre’nin kırsal bölgelerinden biri olan Valais’te çocukluğunu geçirdikten sonra üniversite eğitimi için Lozan’a gitmiş ve Lozan Hukuk Fakültesi’ni bitirmiştir. Avukat ve noter olarak çalışmıştır. Politikaya 1968 yılında atılmış, 1984-1998 yılları arasında Martigny Belediye Başkanlığı yapmıştır. Aynı zamanda, 1979 yılında Federal Milletvekili seçilmiştir. Federal Hükümete girmeden önce, siyasi faaliyetlerinin yanı sıra, enerji ve iletişim alanında faaliyet gösteren şirketlerin yönetim kurullarında da yer almıştır. Liberal eğilimli “Radikal Parti” üyesidir. 1998 yılından bu yana İsviçre Federal Konseyi üyesidir. 1998-2002 yılları arasında Ekonomi Bakanlığı yapmıştır. 2003 yılında bir yıllığına İsviçre Konfederasyonu Başkanlığı görevini üstlenmiştir. 2003 yılından 2006 yılına kadar sağlık, eğitim, sosyal güvenlik ve kültürden sorumlu İçişleri Bakanlığı görevini üstlenmiştir. 13 Aralık 2006 tarihinde İsviçre Federal Konseyi Başkan Yardımcılığı görevine seçildi. 12 Aralık 2007 tarihinde ise 2008 yılı İsviçre Konfederasyonu Başkanlığına seçildi. Görev süresi 2009 yılında sona erdi. Ekonomi Bakanlığı döneminde Türkiye'ye resmi bir ziyaret gerçekleştirmiştir. Couchepin Türkiye'ye ikinci resmi ziyaretini 3-10 Şubat 2007 tarihlerinde gerçekleştirmiştir. Türkiye Başbakanı Recep Tayyip Erdoğan tarafından kabul edilmiş, çeşitli Türk Bakanlarla bir araya gelmiş ve GAP gezisine çıkmıştır. Couchepin’in 2002 ve 2007 yıllarında gerçekleştirdiği resmi ziyaretlerin yanı sıra ülkemize turist olarak da geldiği; Türk tarih ve kültürüne ilgi gösterdiği bilinmektedir. Couchepin, Orhan Pamuk’un bazı kitaplarının Fransızca çevirilerini okumuştur. İsviçre'de "açık sözlü" olarak tanınmaktadır. Popülist fikirleri ile Hükümetteki uyumu zaman zaman bozan Adalet ve Polis Bakanı Christoph Blocher'e karşı sıklıkla tepki göstermektedir. Basına verdiği bir demeçte Blocher'i "demokrasi için bir tehdit" olarak nitelendirmiştir. Haftasonlarını ailesi ile birlikte geçirmeyi, spor ve doğa yürüyüşleri yapmayı ve tatlı yemeği sevdiği bilinmektedir. Katoliktir. Evli (eşi: Brigitte Couchepin) ve üç çocuk (iki kız ve bir erkek) babasıdır. İki torunu vardır. Frankofondur. Tepedelen ilÃ§esi Tepedelen ilçesi (), Arnavutluk'un ilçelerinden biriydi. İlçe, ülkenin güneyinde yer almaktaydı. 1992-2000 yılları arasında Ergiri ilinin bir parçası olup 2000 yılında yapılan idari düzenleme sonucunda idari olarak lağvedilmiştir. Yüzölçümü 817 km² olan ilçenin nüfusu 2010 yılı itibarı ile 23,800'dür. İlçenin merkezi kendisi ile aynı adı taşıyan Tepedelen idi. Tepedelen ilçesi, Buz, Krahës, Kurvelesh, Lopës, Luftinja, Memaliaj, Memaliaj Fshat, Qendër Tepedelen, Qesarat ve Tepedelen belediyelerine ayrılmaktaydı. Frederick Antal Frederick Antal (d. 1887 - ö. 1954) (Macarca: "Antal Frigyes") Macar sanat tarihçisi. Viyana'da 1914 yılında Max Dvorák'ın yönetiminde sanat tarihi alanında doktorasını tamamladı. Nazi rejiminin baskısından kaçarak sığındığı Londra'da üniversitede kendisine bir kürsü verilmiştir. Belli başlı eserleri arasında, maniyerizm ve romantizm konusunda incelemelerinden başka şunlar sayılabilir; "Florentine panting and its social backround" (Floransa'da resim ve toplumsal ortam, 1948) ve XVIII. yüzyıl İngiliz ressam ve oymacısı William Hogart'ın monografisi. İskarapar ilçesi İskarapar ilçesi (), Arnavutluk'un ilçelerinden biriydi. İlçe, ülkenin orta güney kesiminde yer almaktaydı. 1992-2000 yılları arasında Berat ilinin bir parçası olup 2000 yılında yapılan idari düzenleme sonucunda idari olarak lağvedilmiştir. Yüzölçümü 775 km² olan ilçenin nüfusu 2010 yılı itibarı ile 10,200'dür. İlçenin merkezi Çörvoda idi. İskarapar ilçesi, Bogova, Çepan, Çörvoda, Gjerbës, Leshnja, Poliçan, Potom, Qendër İskarapar, Vendresha ve Zhepa belediyelerine ayrılmaktaydı. Tepedelen Tepedelen (), Arnavutluk'un Ergiri ilinde bulunan bir şehir ve belediyedir. Şehir, Vyosa Nehri'nin sağ kıyısında Drino Nehri ile birleşmesinden üç kilometre uzaklıkta yer almaktadır. Yüzölçümü 431.24 km² olan belediyenin nüfusu 2011 yılı itibarı ile 8,949 olup merkez nüfusu ise 4,342'dir. Yanya Valisi Ali Paşa, Tepedelen doğumludur. SK Tepelena şehrin futbol takımıdır. İşkodra ilçesi İşkodra ilçesi (), Arnavutluk'un ilçelerinden biriydi. İlçe, ülkenin kuzeybatı kesiminde yer almaktaydı. 1992-2000 yılları arasında İşkodra ilinin bir parçası olup 2000 yılında yapılan idari düzenleme sonucunda idari olarak lağvedilmiştir. Yüzölçümü 1,973 km² olan ilçenin nüfusu 2010 yılı itibarı ile 185,646'dır. İlçenin merkezi kendisi ile aynı adı taşıyan İşkodra idi. İşkodra ilçesi, Ana e Malit, Bırdiçe, Bushat, Dajç, Hajmel, Gur i Zi, İşkodra, Postriba, Pult, Rrethinat, Shala, Shllak, Shosh, Temal, Vau i Dejës, Velipoja ve Vig-Mnela belediyelerine ayrılmaktaydı. Delvine ilçesi Delvine ilçesi (), Arnavutluk'un ilçelerinden biriydi. İlçe, ülkenin güneyinde yer almaktaydı. 1992-2000 yılları arasında Avlonya ilinin bir parçası olup 2000 yılında yapılan idari düzenleme sonucunda idari olarak lağvedilmiştir. Yüzölçümü 348 km² olan ilçenin nüfusu 2010 yılı itibarı ile 11,985'tir. İlçenin merkezi kendisi ile aynı adı taşıyan Delvine idi. Delvine ilçesi, Delvine, Finiq, Mesopotam ve Vergo belediyelerine ayrılmaktaydı. İlçede Osmanlı zamanından kalan tarihî Kinaleksi Mescidi ve Xhermëhallë Kompleksi bulunmaktadır. İlçe aynı zamanda önemli oranda Yunan nüfus barındırmaktadır. Aynoroz Aynoroz (Yunanca: Άγιον Όρος - "Kutsal Dağ") Balkanlar'da Yunanistan'ın Halkidiki yarımadasından Ege Denizi'ne doğru uzanan 3 dar ve uzun yarımadanın en doğuda olanı.Doğu Ortodoks manastırının önemli bir merkezidir. Yunanistan Cumhuriyeti içinde özerk bir hükümet olarak yönetilmektedir. Aynoroz yarımadasının toprağı kalkerli olup, oldukça dağlıktır. En yüksek noktası adanın en güneyindeki Athos Dağı'dır (2.033m). Nüfusun çoğunluğu rahiplerden meydana gelir ve 2.250 kişi kadardır. Athos Dağı'nda, Konstantinopolis Ekümenik Patriğinin doğrudan yetkisi altında 20 kadar manastır vardır. Devletin yönetim biçimi 20 manastırı temsil eden 20 kişi ve küçük bir meclis tarafından yönetilir ve Yunanistan'a bağlıdır. Halkın başlıca gelir kaynağı zeytin ve üzümcülük gibi Akdeniz ürünleri ve hayvancılıktır. Athos Dağı, Yunanca'da genellikle Agion Oros (Άγιον Όρος, 'Kutsal Dağ') ve varlık "Athonite Eyaleti" (Αθωνική Πολιτεία, Athonikí Politía) olarak anılır. Diğer Ortodoks geleneği dillerinde 'Kutsal Dağ' anlamına gelen isimler de kullanılmaktadır. Buna Bulgarca ve Sırpça (Света гора, Sveta gora); Rusça (Святая гора, Svyataya gora); ve Gürcüce (მთაწმინდა, mtats’minda) dahildir. Klasik çağda dağ Athos olarak adlandırılırken, yarımada Acté veya Akté (Koinē Yunanca: Ἀκτή) olarak biliniyordu. Athos Dağı, eski zamanlardan beri bir yerleşim yeridir ve yaklaşık 1.800 yıllık Hıristiyan varlığı ve en az MS 800 ve Bizans dönemine dayanan uzun tarihi manastır gelenekleriyle bilinir. Bugün, Yunanistan ve Romanya, Moldova, Gürcistan, Bulgaristan, Sırbistan ve Rusya gibi Doğu Ortodoks ülkeleri de dahil olmak üzere diğer birçok ülkeden 2.000'den fazla keşiş, Athos'ta dünyanın geri kalanından izole edilmiş bir hayat yaşıyor. Athonite manastırları, iyi korunmuş eserler, nadir kitaplar, eski belgeler ve muazzam tarihi değere sahip sanat eserlerinden oluşan zengin bir koleksiyona sahiptir ve Athos Dağı 1988'den beri bir Dünya Mirası alanı olarak listelenmiştir. Athos Dağı yasal olarak Yunanistan'ın geri kalanı gibi Avrupa Birliği'nin bir parçası olmasına rağmen, Kutsal Dağ'ın Manastır Devleti ve Athonite kurumları, Yunanistan'ın Avrupa Topluluğuna (AB'nin öncüsü) kabulü sırasında yeniden onaylanan özel bir yargı yetkisine sahiptir. Bu, Manastır Devletinin yetkililerine, topraklarındaki insanların ve malların serbest dolaşımını düzenleme yetkisi verir. Aynoroz nüfusunun tamamı erkektir. Aynoroz'da kadınların girmesi yasak olduğundan Aynoroz'da hiç kadın yoktur. Dünya'nın tek kadınsız bölgesidir. 10. yüzyılda dinsel bir topluluk olarak doğan Aynoroz, Bizans, Osmanlı ve Yunanistan egemenlikleri boyunca da bağımsızlığını korumayı başarmıştır. Aynoroz'a "Aynaroz" ("Aynasız ile ilgisi yoktur ve karıştırılmamalıdır.") da denir. Athos Dağı'na günlük ziyaretçi sayısı sınırlıdır ve hepsinin sınırlı bir süre için geçerli özel bir giriş izni alması gerekmektedir. Ortodoks Hristiyanlar izin alma prosedürlerinde önceliklidir. Yarımada sakinleri, Doğu Ortodoks Kilisesi üyesi olan 18 yaş ve üstü erkekler ve aynı zamanda keşiş veya işçi olmaktadır. COVID-19 salgınıyla mücadele tedbirlerinin bir parçası olarak Athos Dağı ziyaretleri 19-30 Mart 2020 tarihleri arasında askıya alınmıştır. Aynoroz'un ortak bir plana göre yapılan 20 manastırı da ortak bir mimari yapıdadır. Hepsi kuleli bir surla çevrilmiş olan geniş avlulu kalelerdir. 10. yüzyılda yapılmaya başlanmış olan kiliseler dinsel konulu Bizans duvar resimleriyle süslenmişlerdir. Demokrat TÃ¼rkiye Partisi Demokrat Türkiye Partisi (DTP), 1997 ile 2005 yılları arasında Türkiye'de faaliyet göstermiş siyasi parti. 7 Ocak 1997'de Refahyol hükûmeti'ne tepki olarak istifa eden bir grup DYP'li milletvekili tarafından kuruldu. İlk Genel başkanı Hüsamettin Cindoruk'tu. Temmuz 1997'de Mesut Yılmaz'ın başkanlığında kurulan 55. Hükümet'te ANAP ve DSP ile beraber koalisyon ortaklarından biri oldu. 17 Nisan 1999'da yapılan genel seçimlerde % 0,58'lik oy oranıyla parlamentoya giremedi. Bunun üzerine Cindoruk genel başkanlıktan istifa etti, yerine İsmet Sezgin getirildi. 2002 Nisan'ında yapılan kongrede İsmet Sezgin koltuğunu Mehmet Ali Bayar'a bıraktı. Ancak 2002 Genel Seçimleri'nde DYP ile ittifak yapan DTP, bu partinin seçim barajını aşamaması üzerine gene TBMM'ye giremedi. Seçim mağlubiyetinden sonra Bayar da istifa etti. DTP, Bayar'dan sonra 3 kez genel başkan değiştirmesine rağmen güç kaybetmeye devam etti. Kasım 2004'te yapılan 4. olağanüstü kongrede genel başkanlığa eski bakanlardan Yaşar Okuyan getirildi. 15 Mayıs 2005'te yapılan 3. olağan kongrede DTP'nin adı Hürriyet ve Değişim Partisi olarak değiştirildi. Hürriyet ve Değişim Partisi 2008'de Halkın Yükselişi Partisi'ne katıldı. Devoll ilçesi Devoll ilçesi (), Arnavutluk'un ilçelerinden biriydi. İlçe, ülkenin güneyinde yer almakta olup adını içinden geçen Devoll Nehri'nden almaktaydı. 1992-2000 yılları arasında Görice ilinin bir parçası olup 2000 yılında yapılan idari düzenleme sonucunda idari olarak lağvedilmiştir. Yüzölçümü 429 km² olan ilçenin nüfusu 2010 yılı itibarı ile 33,785'tir. İlçenin merkezi Bilişt idi. Devoll ilçesi, Bilişt, Hoçisht, Miras, Progër ja Qendër Bilişt belediyelerine ayrılmaktaydı. İlçedeki oldukça işlek bir sınır kapısı olan Kapshtica, Arnavutluk'u Yunanistan'ın Florina ve Kastorina bölgesine bağlar. Güneybatıda Kolonya, batı ve doğudan da Görice ilçeleri ile sınırı bulunmaktaydı. Angut (kuş) Angut (ya da Angıt) ("Tadorna ferruginea"), Ördekgillerden, tüyleri kiremit renginde, evcilleştirilebilen bir dalıcı ördek türü yaban kuşudur. Divânu Lügati't-Türk'te, ""انگت anğıt" "Ördeğe benzer kızıl renkli bir kuş, angıt."" şeklinde tanımlanır. ""Tadorna"" cins adı Kelt kökenli olup, ""benekli (alaca) su kuşu"" ve ""Ferrugo"" Latince'de ""demir pası"" anlamındadır. Angıt kuşları 58–70 cm boyunda olup, 110–135 cm kanat genişliğine sahiptir. Kuzeybatı Afrika ve Etiyopya'da türün oluşturduğu küçük yerleşik topluluklar bulunsa da, türün gerçek yerleşim bölgesi güneydoğu Avrupa'dan Orta Asya'da güneydoğu Çin'e kadar olan bölgelerdir. Kuşlar çoğunlukla kışları geçirmek üzere güney Asya'ya göç ederler. Bu kuş türü iniş yaparken rüzgarı arkasına alarak indiği için sağlıklı bir iniş yapamayarak yuvarlanır. Bu özelliğinden teşbih yapılarak argoda da kullanılır. Suna ile birlikte "Tadorna" cinsinde yer alır. Angut kuşları, yeryüzündeki kuş türleri arasında tek eşli olan nadir türlerden birisi. Eşi ölen angut kuşlarının, başka bir eş ile bağlantı kurmayıp ölen eşinin arkasından yas tuttuğu bilinir. Tibet ile MoÄŸolistan'da ve Slav mitolojisinde kutsal kabul edilmektedir. Debre ilçesi Debre ilçesi (), Arnavutluk'un ilçelerinden biriydi. İlçe, ülkenin orta doğu kesimlerinde yer almaktaydı. 1992-2000 yılları arasında Debre ilinin bir parçası olup 2000 yılında yapılan idari düzenleme sonucunda idari olarak lağvedilmiştir. Yüzölçümü 1,088 km² olan ilçenin nüfusu 2010 yılı itibarı ile 62,825'tir. İlçenin merkezi kendisi ile aynı adı taşıyan Debre idi. Debre ilçesi, Arras, Fushë-Çidhën, Kala e Dodës, Kastriot, Lura, Luzni, Maqellara, Melan, Muhurr, Peshkopia, Qendër Tomin, Selişte, Sllova, Zall-Dardha ve Zall-Reç belediyelerine ayrılmaktaydı. İlçede Osmanlı döneminden kalan tarihî Alaybey Camii, ve Bektaşi tarikât'a ait olan Martaneş Tekkesi ve Herbel Halveti Tekkesi bulunmaktadır. Dıraç ilçesi Dıraç ilçesi (), Arnavutluk'un ilçelerinden biriydi. İlçe, ülkenin batısında yer almaktaydı. 1992-2000 yılları arasında Dıraç ilinin bir parçası olup 2000 yılında yapılan idari düzenleme sonucunda idari olarak lağvedilmiştir. Yüzölçümü 433 km² olan ilçenin nüfusu 2010 yılı itibarı ile 242,801'dir. İlçenin merkezi kendisi ile aynı adı taşıyan Dıraç idi. Dıraç ilçesi, Dıraç, Gjepalaj, Ishëm, Katund i Ri, Maminas, Manza, Rrashbull, Sukth, Şayak ve Xhafzotaj belediyelerine ayrılmaktaydı. MK-83 Mark 83 (MK-83) ABD yapımı bir bombadır. Mark 80 serisindendir.Düşmanın büyük binaları, fabrikaları, güç merkezleri, köprüleri, yer altı sığınakları ve uçak hangarları MK-83 serisi bombaların temel hedefleridir. Yüksek patlayıcılı tanksavar mermisi Yüksek patlayıcılı tanksavar mermisi ("ingilizce"→High explosive anti-tank) (HEAT)içerisinde şekillendirilmiş patlayıcı taşıyan mermi türüdür. "Neuman etkisi" ile sahip olduğu yüksek çıkış hızını kullanarak katı zırha daha etkili vurur. Ses hızından 25 kat daha hızla hareketle zırha yüksek oranda etki eder.Merminin dış kısmı metal bir astarla kaplıdır. II. Dünya Savaşı sırasında bakır kullanılmıştır. Mermi tank zırhına gelmeden genellikle 2 metre kala parçalanarak dağılır. HEAT mermisinin etkisi savaş başlığının çapı ile orantılıdır. Zırh dışında patlayan mermi daha sonra zırhta sanki parmak ile yumruk atmak gibi bir noktaya yüksek etki yapar. Bu etki ile zırhta bir delik açılır. Genellikle mermi çapına oranla %150 ila % 250 arasında bir genişlikte alanında etkili olur. Yeni versiyon mermilerde bu oran %700 e kadar çıkmaktadır. HEAT mermisi eğer dönerse etkisini azalır. Bu yüzden merkezkaç kuvvetini azaltacak şekilde dizayn edilirler. Bu mermilerin özel dizanyları yivli toplarda ya da yivsiz toplarla atılabilir. HEAT başlıkları güdümlü füzelerde, silah bombalarında veya havan mermilerinde kullanılabilir. İlk HEAT başlığı İngiliz yapımı No. 68 adındaki silah bombasında kullanıldı. Bunun daha gelişmiş ise ABD yapımı "'Bazooka" ve İngiliz "PIAT" havandı. Almanlar ise 1940 yazında Panzer-IV ve Stug III zırhlı araçlarının topuyla ateşlenebilen 7.5 cm Gr. 38 i üretti. Bunu 1941 yazında paraşüt birilikleri tarafından kullanılan silah bombası olarak kullanılan 7.5 cm Gr. 38 H1/A takip etti. 1942 yılında diğer ordu birlikleri tarafından da kullanılabilen Gr. 38 H1/B üretildi. 1942 yılında Panzerfaust, 1943 yılında ise Puppchen ve Panzerschreck gibi roket itişli bomba anti-tank silahları Nazi Almanyası tarafından savaşın sonuna kadar kullanıldı. Sarandë ilçesi Saranda ilçesi (), Arnavutluk'un ilçelerinden biriydi. İlçe, ülkenin güneyinde yer almaktaydı. 1992-2000 yılları arasında Avlonya ilinin bir parçası olup 2000 yılında yapılan idari düzenleme sonucunda idari olarak lağvedilmiştir. Yüzölçümü 749 km² olan ilçenin nüfusu 2010 yılı itibarı ile 48,474'tür. İlçenin merkezi kendisi ile aynı adı taşıyan Saranda idi. Saranda ilçesi, Aliko, Divri, Finiq, Himara, Konispol, Ksamil, Livadhja, Lukova, Markat, Saranda ve Xarra belediyelerine ayrılmaktaydı. Saranda, önemli bir turistik merkez olup aynı zamanda büyük oranda Yunan nüfusa sahiptir. Butrint'in içinde tarihi Ali Paşa Kalesi bulunmaktadır. Peklin ilÃ§esi Peklin ilçesi (), Arnavutluk'un ilçelerinden biriydi. İlçe, ülkenin orta kesimlerinde yer almaktaydı. 1992-2000 yılları arasında Elbasan ilinin bir parçası olup 2000 yılında yapılan idari düzenleme sonucunda idari olarak lağvedilmiştir. Yüzölçümü 109 km² olan ilçenin nüfusu 2010 yılı itibarı ile 31,004'tür. İlçenin merkezi kendisi ile aynı adı taşıyan Peklin idi. Peklin ilçesi, Gjoçaj, Karina, Pajova, Peklin, Përparim ve Sheza belediyelerine ayrılmaktaydı. Ariete Ariete, İtalyan ordusunun ana muharebe tankıdır. Iveco Fiat ve Oto Melara firmalarının ortak çalışması yeni ateş gücü, hareketlilik ve koruma özellikleri ile üretilmektedir. Ariete tankı merkezleri Roma'da bulunan Iveco Fiat ve Oto Melara Syndicated firmaları tarafından dizayn edilmiş, üretilmiş ve denenmiştir. Iveco's Defence Vehicles Division aracın şase ve destek sistemlerinden, Oto Melara Syndicated ise taret ve ateş kontrol sisteminden sorumludur. 1995 yılından beri İtalya Ordusu tarafından kullanılmaktadır. Son üretilen tank 2002 yılında orduya teslim edilmiştir. 2005 yılında bu tanklar modüler zırh, otomatik yüklemeli 55 mm kalibrelik top ile yenilenmiştir. Ariete tankı diğer AMT'ler gibi birçok değişik koşulda düşmanla çatışabilmektedir. Sabit ya da hareketli hedeflere, gece veya gündüz süresince termal ve lazerli mesafe ölçerleri sayesinde her hava koşulunda saldırabilir. Standart üç adet silah taşımaktadır: Tankı ana silahı 44 kalibre'lik 120-mm ana topu Oto Melara tarafından üretilip satılmaktadır. Top yivsiz tasarımın yanı sıra yoğun atışlara dayanıklı bir yapıdadır. Bu top ile zırh delici, kinetik enerjili ve Yüksek patlayıcılı tanksavar mermisi (HEAT) atılabilir. Tank çelik ile kompozit zırhın ortak kullanıldığı benzerleri İngiliz Challenger 2 ve Amerikalı M1 Abrams tanklarında kullanılan içeriği gizli bir zırh ile korunmaktadır. Tankın savunmasında harici havan topları bulunmaktadır. Bu havan topları elektronik olarak ateşlenen duman ya da chaff bombaları atabilir. Duman bombaları tankı termal ya da gözle görülmesini engellerken, chaff bombaları radar güdümlü füzelere karşı hedef şaşırtma işlevi görür. Son olarak mürettebat Aero Sekur firması tarafından üretilen geliştirilmiş NBC sistemiyle korunmaktadır. Bu sistem mürettebatı belli bir süre nükleer, biyolojik ve kimyasal silahlara karşı korumaktadır. Tankın ateş kontrol sistemi İtalyan üreticisi Galileo Avionica'dır.(şu an Selex SAS firmasına geçmiştir). Firma tankın TURMS ateş kontrol sistemini üretmektedir. Ateş kontrol bilgisayarının en önemli özelliği meteorolojik ve fiziksel durumları ölçebilmesidir. Bu sayede havadaki rüzgâr hızını, nemi, ve dış hava şartlarını ölçen bilgisayar topa ateş için açıyı verebilmektedir. Ariete tankında Fiat'a ait 12 silindirli turbo şarjlı 1250 beygir gücünde motor kullanılmaktadır. Yürüyen aksam ise Alman otomotiv firması ZF ait 4 ileri ve 2 geri vitesten oluşan otomatik vites kutusudur. Tank %60'lık bir eğime tırmanabilir ve 1.25 metre derinlikteki suda ilerleyebilmektedir. Tankın paletleri ise bir Alman firması olan Diehl Group tarafından üretilmektedir. Pukë ilçesi Puka ilçesi (), Arnavutluk'un ilçelerinden biriydi. İlçe, ülkenin kuzeyinde yer almaktaydı. 1992-2000 yılları arasında Görice ilinin bir parçası olup 2000 yılında yapılan idari düzenleme sonucunda idari olarak lağvedilmiştir. Yüzölçümü 1,034 km² olan ilçenin nüfusu 2010 yılı itibarı ile 24,323'tür. İlçenin merkezi kendisi ile aynı adı taşıyan Pogradaş idi. Puka ilçesi, Blerim, Iballe, Fierza, Fushë-Arrëz, Gjegjan, Qafë-Mali, Qelëz, Qerret, Puka ve Rrapa belediyelerine ayrılmaktaydı. Pogradaş ilçesi Pogradaş ilçesi (), Arnavutluk'un ilçelerinden biriydi. İlçe, ülkenin doğusunda yer almaktaydı. 1992-2000 yılları arasında Görice ilinin bir parçası olup 2000 yılında yapılan idari düzenleme sonucunda idari olarak lağvedilmiştir. Yüzölçümü 725 km² olan ilçenin nüfusu 2010 yılı itibarı ile 70,575'tir. İlçenin merkezi kendisi ile aynı adı taşıyan Pogradaş idi. Pogradaş ilçesi, Buçimas, Çërrava, Dardhas, Pogradaş, Proptisht, Trebinye, Udënisht ve Velçan belediyelerine ayrılmaktaydı. Manga (albÃ¼m) maNga grubunun 14 Aralık 2004'te çıkardığı ilk albümüdür. Albümdeki "Bir Kadın Çizeceksin" adlı parça, FIFA 2006 oyununda soundtrack olarak seçilmiştir. Daha önce bir parça ile Eurovision'a katılmaları gündeme geldiyse de grup bu fırsatı Resmi Eurovision 2010 Türkiye temsilcisi seçilerek yakalamıştır. "Kal Yanımda" adlı parçada Koray Candemir, İz Bırakanlar Unutulmaz adlı parçada Vega grubunun solisti Deniz Akyüz, "Dursun Zaman" adlı parçada ise Göksel konuk sanatçı olarak albümde yer almıştır. Lisans (anlam ayrımı) Lisans (Fransızca: license) ile aşağıdakilerden biri kastedilmiş olabilir: Reconquista Reconquista, Endülüs döneminde İber Yarımadasındaki Hristiyanların, yarımadadaki Müslümanların varlıklarını ortadan kaldırma amaçları, ve çabalarına verilen addır. 1492 yılında son Endülüs devletinin yıkılmasıyla başarıya ulaşan Reconquista, İspanyolcada "Yeniden fetih" anlamına gelir. "Reconquista" kavramı tarihsel açıdan nesnelliği tartışmalı olan bir kavramdır. "Yeniden fetih" kavramı İspanya'nın Müslüman olduğu döneme işgal altındaki bir dönem gözüyle bakan, İspanya'nın yeniden Hristiyan olmasını kesin bir yazgı olarak gören bir bakış açısının parçasıdır. İspanyolların ulusal kimliklerinin vazgeçilmez bir parçası olmakla birlikte, bu kavram aslında tarihe çok taraflı bir açıdan bakan bir kavramdır. İspanya, tarihi boyunca birçok yabancı ulusun istilasına uğramıştır. Arap ve Berberi orduları 8. yüzyılda İspanya'ya girdiklerinde İspanya zaten bir Cermen ırkı olan Vizigotların egemenliği altındaydı. Vizigotlardan önce İspanya, Roma İmparatorluğu'nun egemenliği altında yaşamıştı. Yani Araplar ve Berberiler İspanya'yı istila eden ilk yabancı uluslar değillerdi. 711 yılında Müslümanların ayak bastıkları İberya Yarımadası, 1492 yılına kadar İslam idaresinde kaldı. Müslümanlar'ın orada bulunan Hristiyan ve Yahudiler ile çok yönlü ilişkileri oldu. Sonuçta, Doğu İslam dünyasında parlayan medeniyet güneşi Endülüs'te zirvesine ulaştı. Modern Çağ'ın Endülüs tarihçilerinin hemen tamamının kabul ettiği bu gerceği değiştiren şey ise, daha 718 yılında Kuzey İspanya dağlarındaki Covadonga Magaraları'nda Pelayo öncülüğünde başlayan Hristiyan Reconquistası oldu. 718'den 1085'e ilk, 1085'den 1238'e ve 1238'den 1492'ye kadar geçen üç safhada Reconquista süreci tamamlanmış oluyordu. 1492 yılında İslam hakimiyeti İspanya'da son buldu. Bundan sonra orada kalan Yahudiler (Sefaradlar) hemen, Müslümanlar (Mudejarlar) ise 1610 yılına kadar ara ara ülkeden çıkarıldılar. Endülüs Göçmenleri denilen bu topluluklar içinde özellikle Yahudileri, o zamanın dünyasında güçlü Osmanlı Devleti'nden başka kabul eden olmadı. 2 Ocak 1492'de Gırnata Emirliği de İspanyollar'a Emir Ebu Abdullah tarafından teslim edilmiştir. Bu olay Reconquista'nın son adımı olarak değerlendirilir. 1508'de yayınlanan bir fermanla 6 yıl içerisinde Müslümanlar'ın kendi kıyafetlerini terk etmeleri ve Hristiyan gibi giyinmeleri şart koşulmuştur. Yaklaşık bir yüzyıl boyunca üç milyon Müslüman, ya sürgün edilmiş, ya din değiştirmeye zorlanarak Hristiyanlaştırılmış ya da kılıçtan geçirilmiştir. Bir mimari harikası olan saraylar yakılmış, kütüphaneler içlerindeki yüzbinlerce kitapla yakılıp talan edilmiştir. Bu yıkımdan sadece Córdoba'da bulunan ve şu an katedral olarak kullanılan Kurtuba Ulu Camii ile el-Kasr, yani Alkazar Sarayı, Medinettu`z-Zehra'nın kalıntıları, Gırnata'da (Granada) bulunan Elhamra Sarayı ile Cennetü'l-arif Sarayı kalmıştır. Litvanca dilbilgisi Litvanca dil bilgisi, Litvancayı konuşabilmeyi sağlayan kurallar bütünüdür. Litvanca dil bilgisi aşırı derecede karmaşık ve eskidir. Sözcükler kullanımda çok fazla farklı biçimlere bürünürler ve çoğu zaman bu farklılık çok büyük olur. Litvancada 11 çeşit sözcük vardır: Litvanca grameri, özel ve cins isimler arasında bazı değişiklikler yapmayı öngörür. Sadece özel isimler aktifleştirilmiştir. Bazı isimlerse, örneğin Güneş ve Ay hem özel hem de cins isim olabilirler. Litvancada sözcükler eril ve dişil olarak iki cinsiyettedirler. Genel bir kural, eril sözcüklerin yalın durumda -s ile dişil sözcüklerinse -(i)a veya -ė ile bitmesidir. Cinsiyet konusunda kesin kurallar yoktur. Örneğin "upė" (nehir) dişildir; ama upelis (dere) erildir. Almancadaki gibi nötr cinsiyet de yoktur. Ama birkaç sözcük eşit olarak iki cinsiyetli olabilirler. Bunlar genellikle insanları tarif eden, yan anlamlı ve -a ile biten sözcüklerdir. Örneğin; "vėpla" - sahte (insan), "elgeta" - dilenen, "naktibalda" - uyumayan (insan), "mėmė" - aptalca bakan (insan). Çoğu sözcük tekil veya çoğul türdedir. Aynı zamanda Litvanyacada çift sözcüklerde vardır; fakat bunlar sadece bazı Litvanca şivelerinde kullanılır. Bazı sözcükler sadece tekil, (örneğin; "pienas" - süt, "auksas" - altın, "gripas" - grip, "laimė" - mutluluk.) bazıları ise sadece çoğuldur. (örneğin; "lubos" - tavan, "miltai" - un, "kelnės" - pantolon.) Böyle sözcüklerin çoğu soyut (dokunulamaz sözcükler, yani, şans, aşk gibi ya da ev, masa gibi bazı istisnai sözcükler), bir eşyayı tarif eden sözcükler ya da hastalıklardır. Buna rağmen, örneğin şiir dilinde, tekil sözcüklerin çoğul biçimlerde kullanıldığı da görülür. Litvanyacada isimler yalın ve tamlayan hallerde olmak şartıyla beş çekime girerler. -as, -is, -ys (eril) -a, -ė, -ti (dişil) -is (eril & diÅŸil) -us, -ius (eril) -uo (eril) Fakat beşinci çekime giren iki dişil sözcük vardır: "sesuo" (kız kardeş) ve "duktė" (kız evlat) Litvancada, sıfatlar sayı bakımından iki çeşittir - tekil ve çoğul. Ama isimlerden ayrı olarak sıfatlarda üç cinsiyet vardır. Sıfatlarda hitap hâli de yoktur. Örneğin, gatvė ("cadde") ve kelias ("yol") isimleri tiesus ("düz") sıfatıyla nitelensin: Bu, nötr sıfatlarda uygulanmaz. Çünkü isimlerde "nötr" cinsiyet yoktur. Böyle sıfatlar, bir kavramdan ayrılan özellikleri tarif etmekte kullanılır. Örneğin; Rūsyje buvo vėsu - Bodrum ferahtı. Gera tave matyti - Seni görmek güzel. Jis matė šilta ir šalta - Soğuk ve sıcağı gördü. (Ateş ve su arasından geçti) Sonu -is ile biten sıfatların nötr cinsleri yoktur. Çoğu zaman nötr sıfatlar dişil gibi yazılırlar. Buna rağmen, konuşma dilinde nötr cinsiyet belirgin vurgu farklılıklarıyla kolayca ayrılabilir. Litvancada üç karşılaştırma derecesi vardır. Bu üçderece İngilizcedekilerle aynıdır. Ama Litvancada düzensiz sıfat yoktur ve tüm sıfatlar aynı son eki alırlar. Litvancada sıfatlar çoğul-tekil yalın hâlde üç çekime girerler. Üç klasik çekim kurallarının yeniden dört gruba ayrılması uygundur; iki eril ve iki dişil. Kişi zamirleri "aš" (Ben), "tu" (sen) "jis", "ji" (o) : Her Litvanyaca eylem, üç farklı birleştirmeden birine aittir: Genelde yapılan rutin işleri söylemeye yarayan, Litvanyaca'nın temel zamanıdır.. Geçmişte olup bitmiş olayları, işleri anlatmaya yarayan temel, Litvanyaca zamandır. İngilizcedeki "used to" kalıbıyla örtüşen bir Litvanca zamandır. Yapılışı basittir: dirbdavau = 'Çalıştım!, norėdavai = 'İstedin', skaitydavome = 'Okuduk' Gelecekte gerçekleşecek olayları anlatmaya yarayan zamandır. Göreceli olarak kolay bir yapılışı vardır: Fiillerden yeni fiiller türetmek için kullanılan eklerdir. Tıpkı Türkçedeki gibi yeni türeyen sözcük ile diğeri arasında yakın anlam ilişkisi vardır fakat sözcük anlamı olarak tamamen farklıdırlar. Cinsiyetleri dahi farklı olabilir, cümlede farklı durumlarda olabilirler. Bazı ön ek ekleme kuralları ise daha yaygındır: Aynı kural "ne-", "be-", veya "nebe-" eklendiğinde de geçerlidir: Litvanyaca, öğeleri aşağıdaki sırayı takip eden bir ÖYN (Özne-Yüklem-Nesne) dilidir: Litvanyaca'da sözcükler oldukça değişik şekillerde dizilebilirler. Tıpkı Latince'deki gibi her cümlede yukarıdaki gibi bir genelleme yapılamaz. Hangi sözcüğün hangi anlamda olduğu ise aldığ eklerden anlaşılır. Örneğin, "Bugün sinemada güzel bir kız gördüm" cümlesi aşağıdaki şekillerde yazılabilir: Aš mačiau gražią mergaitę kine šiandien. Šiandien aš mačiau gražią mergaitę kine. Šiandien kine aš mačiau gražią mergaitę. Gražią mergaitę mačiau aš kine šiandien. Gražią mergaitę aš šiandien mačiau kine. Kine šiandien aš mačiau gražią mergaitę. Kine gražią mergaitę šiandien aš mačiau. İki cümleyi birbirine bağlama görevi üstlenen bağlaçların, Litvanca'da en yaygın olarak kullanılanları aşağıdakilerdir: Star Wars: Knights of the Old Republic II - Sith Lords Star Wars: Knights of the Old Republic II - The Sith Lords (KotOR II), 2005'te Xbox ve PC için çıkmış bir video oyunu. 2004'te çıkan oyunun devamı olan Sith Lords, ilk oyundan beş yıl sonrasını konu almaktadır. Eski oyundan farklı olarak influence / ilham sistemini tanıtan oyun, birinci oyunun yapımcısı BioWare'in denetiminde Obsidian Entertainment tarafından hazırlanmıştır. Fallout'un yapımcısı Interplay'in batmasının ardından işsiz kalan programcıların kurduğu Obsidian, BioWare ile benzer bir işbirliğini geçenlerde Neverwinter Nights 2 ile de gerçekleştirmiştir. Oyun, ilk oyunun sonundan beş sene sonra geçmektedir. Birinci oyunun sonu oyuncunun ne yaptığına bağlı olarak değiştiği için bu oyunda geçen oyundan bir karakteri canlandıramıyoruz. İlk oyunun kahramanı Revan'ın nerede olduğu hiç kimse tarafından bilinmemekte, ve henüz Revan KotOR'daki macerasına başlamadan bilinen galaksiyi terk etmiş bir Jedi eskisinin galaksiye dönmesiyle bu oyundaki macera başlıyor. Oyunda oyuncunun seçimlerine göre, geçen oyunun sonucu da belirleniyor. Mesela Atton'ın bir diyalogta Revan'dan "she" diye bahsetmesi üzerine oyuncu eğer itiraz edip "Revan erkekti." diye belirtmezse oyun revan'ı kadın olarak alıyor ve bundan sonraki bazı olaylar ona göre meydana geliyor. Exile olarak isimlendirilen Jedi eskisi (Türkçe tabirle Sürgün), galakside kendisini düzenden atan ve Güç ile bağlantısını kesen Jedi Ustalarının peşine düşer ve yolda birçok kişiyle karşılaşır. Sürgün (The Exile), yıllar önce Jedi Düzeninden kovulmuştur Mandalorienların Savaşlarında, Mandalorienların katliamlarına dayanamayıp Dış Halkaya onlarla savaşmaya giden Revan'a katıldığı için. Fakat diğer Jedi'ların aksine Sürgün geri dönmüş ve Düzene hesap vermiştir. Düzenden atılmasını yine de engelleyemeyen Sürgün, bir anda kendini Güçle bağlantısı kopmuş, ışın kılıcı elinden alınmış bir halde bulur, ve ne yapacağını bilmez bir halde Dış Halka'da dolanır. Bir gün bir Cumhuriyet Gemisi olan Harbinger'a rastlar, ve gemi tarafından esir alınır. Gemideki HK-50 serisi bir suikast droidi tarafından gizlice uyutulan Sürgün, Peragus üzerinde iken gemi bir Sith gemisi tarafından saldırıya uğrar. Tam o sırada orada olan Kreia'nın yönettiği Ebon Hawk, Harbinger'da yatan Exile'ı çekip çıkarır ve Peragus'a iner, fakat HK-50 de oradadır. Sürgün, Kreia ve orada tanıştığı Atton ile beraber Ebon Hawk'a geri döner ve T3-M4'un yardımıyla Peragus'tan uzaklaşırlar. Telos'a giden Sürgün ve takımı, orada Peragus'un yokedilişinden sorumlu olarak yargılanırlar, fakat serbest bırakılırlar. Dışarı çıkınca Ebon Hawk'ın çalınmış olduğunu öğrenen takım, başka bir gemi bulmak umuduyla yüzeye inerler. Burada Bao-Dur ile tanışan Sürgün, onun savaşta kendi yanında görev yapmış bir teknisyen olduğunu öğrenir. Birlikte yeni bir gemi bulup Telos'un Kutup Bölgesi'nde gizlenmiş Jedi Akademisine tesadüfen giderler. Çünkü gemileri bir grup HK-50 tarafından vurulmuş ve çakılmıştır. Burada Sürgün'ü Jedi Düzeni'nden atanlardan Atris bulunmaktadır. Onunla konuşur ve Ebon Hawkı onun aldığını öğrenir.Aynı zamanda Düzenden atılmadan önceki ışınkılıcının da Atris'te olduğunu görür.Ancak Atris ışınkılıcını vermeye yanaşmaz.Bu konuşmanın ardından Sürgün ve arkadaşları Ebon Hawk'a geri döner, ve T3-M4'ün Atris'in arşivinden çaldığı ve Sürgün'ün Düzenden atıldığı günü gösteren bir belgeyi izlerler daha sonra da bu bilgilerle Sürgün ve arkadaşları hayatta kalan Jedi Ustalarının yerlerini öğrenir ve kendisine ne olduğunu anlamak veya intikam almak için yola çıkarlar. Dantooine'de Vrook, Nar Shaddaa'da Zez-Kai Ell, Onderon'da Kavar ve Korriban'da Vash'i arayan Ex-Jedi, Vash dışında hepsini bulur ve onları Dantooine'deki Eski Jedi Tapınağında toplar veya öldürür. Usta Vash ise eski Sith akademisinin enkazında sith holocronlarını ararken Dart Sion tarafından yakalanıp öldürülür. Ona, insanlarla Güç içinde istemsizce bağ kurduğunu söyleyen Ustalar (ya da eğer Sürgün karanlık taraftaysa Kreia), Malachor V'da verdiği, bütün gemilerin ve içindekilerin yok edilmesine yarayan Büyük Gölge Jeneratörünü çalıştırma emrinin onu Güçten kestiğini söylerler. Sürgün'ün kurduğu bağlar, bütün askerlerle de kurulmuştu, ve bu da Sürgün'ü az daha öldürecekti. Sürgün bunun üzerine rengini belli eden Sith Lordu Darth Traya(Kreia)'nın peşinden Telos'a gider, orada kendini Sith öğretilerine vermiş ve karanlık tarafa geçmiş olduğunu anladığı Atris ile hesaplaşır ve ardından kendi yanına katılan Visas Marr adlı Miraluka'nın ustası Darth Nihilus'u öldürür. Sonra da bilinmeyen gezegen Malachor V'a gidip önce Traya'nın çırağı Darth Sion ile savaşan Sürgün daha sonra da Darth Traya'yı öldürür. Ebon Hawk hasar almıştır ve nasıl hasar aldıgı bilinmiyordur. Gemide ise sadece Sürgün ve T3-M4 droid i vardır. T3-M4 gemiinin tekrar çalışabilmesi için 1.cil sürücüleri onarmaya çalışır ayrıca Sürgün'ün yaşayabilmesi için ona çeşitli ilaçlar vermiştir. T3-M4 sonunda gemiyi onarır ve neredeyse tüm gezegenlerin yakıtını sağlayan Peragus astroidine indirmeyi başarır. İndikten sonra gemiye HK-50 serisi bir droidi gemiye girer... Peragus astroidinde bir madene inen sürgün kendisini bayılmış halde bir hapishanede bulur. Burada daha sonra karşılaşacağımız olan Kreia adlı yaşlı bir kadın onunla bir şekilde iletişim kurup ona kalkmasını söylemiştir. sürgün bir şekilde hapishaneden kaçar ve Kreia adlı bir kadınla tanışır ve onunda aynı gemide olduğunu öğrenmiştir(!). Sürgün madendeki düşmanları öldürürken Atton adlı biriyle karşılaşır. Atton da kendisi gibi bir hapishaneye kapatılmıştır. Atton Sürgün'e ona yardım edebileceğini söyleyince, Sürgün onu serbest bırakır. Biraz daha yol aldıktan sonra acil çıkış kapısının kapalı olduğunu fark eden Kreia, Sürgün ile Güç yoluyla temasa geçer ve onun o kapıyı açması gerektiğini söyler. Kreia'nın bunu nasıl yaptığını anlayamayan Sürgün, Atton ile beraber kendilerini bir pc sayesinde yönetebildikleri bir T3-M4le iletişime geçerler. T3-M4 acil çıkış kapısını açar fakat birisi ya da bir şey tarafından vurulmuştur. Sürgün acil çıkış kapısından girip Ebon Hawk'a ulaşmaya çalışır bu arada Atton'da kendisine pc sayesinde yardım eder ve telsiz sayesinde onu bazı uyarılarda bulunur. Sürgün bir sürü macera yaşadıktan sonra bir HK-50 serisinden bir drodle karşılaşır. Onun Harbinger adlı gemide kaptana iletişim göreviyle yardımcı olduğunu öğrenir. Sürgün u droidden çeşitli bilgiler alır ve ayrılır. Bu arada Sürgün, herkesin ölmüş olduğunu ve bunun nedenini araştırmak ister. Bazı bilgisayarlarda bulunan hafıza girişleri sayesinde burada çalışanların son 3 gün içerisinde çok tuhaf olaylara karıştığını öğrenir. Buradaki insanlar onun jedi olduğunu HK-50 serisi bir droidin söylemesiyle anladıklarını ve 2 grup oluştuğunu bu gruplardan bir tanesi Sürgünün satılması ve diğer grupta buna karşı çıkanlardan oluşmuştur. Bu insanlar nasıl olduysa kendi yarattığı kazıcı droidlerin kurbanı olmuşlardır. Sürgün yoluna devam ederken astroide harbinger gemisi yanaşır. Daha sonra Sürgün Ebon Hawk'a giden yolun harbinger tarafından kapatıldığını ve Ebon Hawk'a gidebilmek için o gemiye girmeleri gerektiklerini ve oradan sürücülerin çalışmasını sağlayan küçük yer belirliyici alması gerektiğini anlar. Takımla buluşmaya giden Sürgün yolda T3-M4 droid ile buluşur ve onu da yanına alır. Daha sonra takımla buluşan Sürgün, Harbinger'a girerken yolu daha önce karşılaştığı HK-50 droidi tarafından kesilir. Onlara burada kalmalarını söyleyen droid, buradaki tüm droidleri insanları öldürmesi için tekrar programladığını söyler ve daha sonra Sürgün tarafından yok edilir. Harbinger gemisine binen takım burada bir sith lorduyla karşılaşır. Kreia bu işi halletmeye çalışırken Atton ve Sürgün küçük yer belirliyiciyi alır ve Ebon Hawk'a doğru yola çıkarlar tam bu sırada Kreia'nın eli sith lordu tarafından kesilir ve bunu kendisininde hissetmesi onu bazı sorulara yönlendirmiştir. Takım Ebon Hawk'a binerken Kreia da yanlarına eli kesilmiş halde gelir ve gitmeleri gerektiğini söylemiştir. Atton gemiyi havalandırarak ordan çıkmasını sağlar. Harbinger gemisi Ebon Hawk'a ateş ederken yanlışlıkla astroide vurur ve bu da zincirleme astroid patlamalarına neden olur. Bu da Peragus'un patlamasına neden olur. Bu da ileride yakıt sorunu yüzünden herkes bu suçu Sürgün'ün üzerine atar. Atton Harbingerla arasını açarak zamanda atlar ve ortalıktan kaybolur... Oyunda daha önce görülmemiş bir ilham