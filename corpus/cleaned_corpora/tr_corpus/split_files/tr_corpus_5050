saatler önce "Trend Topic" listesine girerek birinci sıraya yükseldi ve listede kaldığı on beş saat boyunca atılan 106,326 tweet ile günün en çok tweet atılan etiketi oldu. N'oluyo isimli televizyon sitesi yazarlarından Nida Fındık, "dizinin bir peri masalı olarak hatırlanacağını ve dizinin izleyicisine çok güzel bir iki sene yaşattığını" söyledi. Yayınlandığı süre boyunca sosyal medyada dizinin hayranları Mira ve Yaman karakterlerini "Yamira" ismiyle anmaya başladı. Dizi için Eylül'ün Notları isimli bir blog sitesi açıldı ve bu site dizideki Eylül karakteri tarafından diziyle eş zamanlı olarak kullanıldı. Eylül karakteri, birçok kez site yoluyla hayranların seçtiği elbiseleri dizide giydi. Aynı zamanda Eylül karakterine açılan bir Instagram hesabı aracılığıyla düzenlenen ve hayranların katılımıyla gerçekleşen birçok yarışma düzenlendi. Yarışmalar sonucunda kazananlar Eylül karakterini canlandıran Hazar Ergüçlü ile buluşarak alışveriş yapmak, özel bir davete katılmak gibi çeşitli etkinliklerde yer aldı. Bazı oyun sitelerinde diziyle ilgili sanal oyunlar hazırlandı. Dizinin ilk bölümü 5,14 reyting alarak altın saatler zaman diliminde total grubunda en çok izlenen birinci, 4,63 reytingle AB grubunda ise en çok izlenen üçüncü program oldu. İlk bölümün ardından yayınlanan tekrarsa total grubunda dördüncü AB grubunda ise ikinci oldu. "Medcezir", yayına başladığı ilk haftalarda aldığı reytinglerle en çok izlenen diziler sıralamasında total grubunda dördüncü AB'de altıncı oldu. İkinci sezonunun ilk bölümüyle total grubunda 6,77 AB grubunda 8,87 reytingle günün en çok izlenen programı oldu. Final yapmasından üç bölüm önce açıklanan en çok izlenen diziler sıralamasında total grubunda yer alamazken AB grubunda sekizinci sırada yer aldı. Dizinin sona erdiği hafta açıklanan en çok izlenen diziler sıralamasında hem total hem de AB grubunda sekizinci sırada yer aldı. Medcezir dizisi yayınlandığı dönem boyunca birçok ödül kazandı ve birçok ödüle de aday gösterildi. İlk ödülünü 2013 yılında düzenlenen "Siyaset Dergisi Ödülleri"nde aday gösterildiği Yılın Dizi Filmi, Yılın TV Kadın Oyuncusu ve Yılın TV Erkek Oyuncusu kategorilerinde kazandı. 2014 yılında "Ayaklı Gazete TV Yıldızları Ödülleri"nde En İyi Drama Dizisi, En İyi Drama Dizisi Erkek Oyuncu, En İyi Drama Dizisi Kadın Oyuncu kategorileri başta olmak üzere dokuz kategoride aday gösterildi ve altı kategoride ödül kazandı. Aynı yıl "Medcezir", "Bilkent Televizyon Ödülleri"nde En İyi Drama Dizisi, "İTÜ BaşArı Ödülleri"nde Yılın En Başarılı Dizisi, "Galatasaray Üniversitesi En Ödülleri"nde En İyi Dizi kategorilerinde ödül kazandı. 2014 yılında "Altın Kelebek Ödülleri"nde Serenay Sarıkaya En İyi Kadın Oyuncu ödülünü alırken dizi, En İyi Dizi Müziği kategorisinde de ödül sahibi olmuş, 2015 yılında da Sarıkaya yine En İyi Kadın Oyuncu ödülünü alırken Çağatay Ulusoy, En İyi Erkek Oyuncu ödülünün sahibi olmuştur. Ayrıca dizi, 2014 yılında düzenlenen "2. Türkiye Müzik Ödülleri"nde de En İyi Dizi Müziği ödülünü kazandı ve 2015'te de aynı ödüle aday gösterildi. Dizi, Güney Kore'nin başkenti Seul'de düzenlenen "Seul Uluslararası Drama Ödülleri"ne Çağatay Ulusoy ile En İyi Erkek Oyuncu kategorisinde aday olurken En İyi Drama Dizisi kategorisinde En İyi Dizi İkincilik Ödülü'nü kazandı. 2013 Dünya Atletizm Şampiyonası - Kadınlar çekiç atma 2013 Dünya Atletizm Şampiyonası'nda kadınlar çekiç atma yarışı 14 ve 16 Ağustos tarihinde gerçekleştirilmiştir. Mücadele öncesi rekorlar aşağıdaki gibiydi. Şampiyonaya katılmak için geçilmesi gereken baraj dereceleri aşağıdaki gibiydi. Her seride ilk 73.00 mt'yi geçenler (Q) veya en azından ilk 12 (q) bir üst tura yükselir. Yarış yerel saat ile 19:00'da başlamıştır. Fransa'da futbol Futbol, Fransa'da en tanınan spordur. Ulusal yönetim organı olan Fransa Futbol Federasyonu, ülkedeki futbolun tüm yönleriyle denetleyicisidir. Federasyon Coupe de France'nı düzenlemekle, ayrıca erkek, kadın ve genç millî takımlardan sorumludur fakat Ligue 1 ve Ligue 2'yi düzenleme sorumluluğunu LFP'ye vermiştir. Ayrıca LFP, Coupe de la Ligue'nı da düzenlemekle de sorumludur. Fransa, ilk futbol kulübüyle Britanyalı göçmenler tarafından The Scotsman gazetesinde yayınlanan şu ilanla tanışmıştır: "Paris'te yaşayan bir miktar beyefendi bir futbol kulübü kurdu... Fransızları heyecanlandıracak Futbol turnuvaları Bois de Boulogne'da düzenlenecektir." Ülke, modern futbol ile İngiliz denizciler sayesinde Le Havre kentinde 1872 yılında tanışmıştır. Fransa'nın en üst düzey iki ligi olan Ligue 1 ve Ligue 2, LFP tarafından düzenlenmektedir. LFP, bu liglerde bulunan toplam 46 takımdan sorumludur. (Ligue 1'de 20 takım, Ligue 2'de 20 takım, Championnat National'da 6 takım) Ligue 1 ve Ligue 2'den sonra gelen eski ismi "Division" 3 olan ligdir. Coupe de France ve Coupe de la Ligue isimlerinde iki büyük kupa organizasyonu vardır. Fakat diğer birçok organizasyon ile farklı seviyedeki futbol kulüpleri birbirleriyle karşılaşmaktadır. Fransa millî takımı, Avrupa'da üst düzey futbol oynayan ekipler arasında yer alır. 1998 yılında Zinedine Zidane önderliğinde kariyerinin zirvesine çıkan Horozlar, aynı jenerasyonla 2000 yılında da Avrupa Futbol Şampiyonası'nı kazandı. NGC 2805 Grubu NGC 2805 Grubu (ayrıca "LGG 173" olarak da bilinir), Büyük Ayı takımyıldızı bölgesinde yaklaşık olarak uzaklıkta bulunan bir gökada grubudur. Grubun en parlak üyesi ara sarmal gökada NGC 2805'dir. Grup içinde etkileşim halinde bulunan dört gökada (NGC 2805, NGC 2814, NGC 2820 ve IC 2458) aynı zamanda "Holmberg 124" olarak bilinir. NGC 2835 Grubu NGC 2835 Grubu (ayrıca "LGG 172" olarak da bilinir), Suyılanı takımyıldızı bölgesinde bulunan bir gökada grubudur. Grubun en parlak üyesi ara sarmal gökada NGC 2835'dir. Atatürk Ne İdi? Atatürk Ne İdi?, Falih Rıfkı Atay'ın Atatürk'ün hayatını ve Atatürkçülük'ün ne olduğunu anlattığı anı ve deneme türünde eseri. Atay, kitapta Atatürk düşmanlığını Türk düşmanlığı ile özdeşleştirmektedir. Eser Atatürk'ün bir diktacı mı hürriyetçi mi olduğu sorusu ile başlıyor. Atatürk devrimleri yöntem bakımından Mustafa Kemal tarafından bir oldubitti ile gerçekleştirilmiş olmakla birlikte BMM'nin Atatürk'ün denetiminde çıkardığı Teşkilat-ı Esasiye Kanunu'nda "Hakimiyet bilâ kayd ve şart milletindir" ibaresi bulunmaktadır. Devletin ve toplumun bütün unsurları ile laikleşmesi, demokratik kültüre dayalı cumhuriyet rejiminin kurulması, yaygın eğitimdeki medrese tekelinin kaldırılarak devlet kontrolü dışında olmayan bilimsel ilkelere dayalı yaygın eğitimin eğitim birliği vasıtası ile sağlanması, kadın erkek eşitliğinin tanınması, Arap Alfabesi' nden Latin Alfabesi' ne geçilmesi, din ve şeriatin birbirinden net çizgilerle ayrılarak "Çağdaş Hukuk Sistemi" 'ne geçilmesi yönündeki devrimler bir bir uygulamaya geçirilirken bütün bunları geriye döndürmek isteyen "Karşı devrim" harekeketi de kendisine bir manevra alanı bulma çabası içindedir. Çoğulcu demokrasiye geçiş çabaları içinde kurulan Terakkiperver Fırka, programının başına bu partinin "Hissiyat-ı diniyyeye hürmet" yani "Dini duygulara saygı"nın da bulunduğu yönünde bir ibare yerleştirmiştir. Atatürk'ün tek partisi olan CHP belli altı prensip disiplini altında teşkilatlanmış olup partiye katılan herkes bunların dışında her türlü tartışmada bir serbestlik imkânına sahip bulunmaktadır. Haliç (anlam ayrımı) MaSKott MaSKott, Kargo grubunun eski solistlerinden Koray Candemir ve Serkan Çeliköz'ün 2009 yılında kurduğu müzik grubudur. 2008 yılında müzikal açıdan Kargo ile bazı anlaşmazlıklar yaşayan ve Kargo ile yollarını ayırmak durumunda kalan Koray Candemir, Amerika Birleşik Devletleri'nin Seattle kentine gitti ve orada yine Kargo'dan arkadaşı Serkan Çeliköz (klavye) ile Maskott grubunu kurdu. 2009 yılında Maskott ile ABD'nin çeşitli yerlerinde konserler verdi. Aynı süre zarfında da Serkan Çeliköz'le beraber albüm çalışmalarına başladılar. Takvimler 2010'un Mayıs ayını gösterdiğinde EMI Müzik Türkiye'nin dağıtımını üstlendiği Pasion Turca etiketiyle yayınlanan "Tuval" adını verdikleri albümlerini çıkarttılar. Albümden sonra ABD ve Türkiye'de çeşitli konserler veren ikili, bu albümden "Nadas", "Ay Işığı" ve "Melekler Şehri" şarkılarına klip çektiler. Büyük Victoria Çölü Büyük Victoria Çölü (Özgün adı: Great Victoria Desert), Güney Avustralya ve Batı Avustralya'da yer alan ve seyrek nüfusa sahip bir çöldür. Büyük Victoria Çölü, Avustralya'da bulunan en büyük çöldür. Çöl doğudan batıya yaklaşık 700 km genişliğindedir ve 348.750 km alanı kaplamaktadır. Yıllık ortalama yağış 200 – 250 mm civarında olup, düşük ve düzensizdir. Yaz gündüz sıcaklıkları 32 - 40 °C (90 ile 104 °F) iken kışın 18 ila 23 °C (64-73 °F)'ye düşer. Lee Jong-suk Lee Jong-suk (; d. 14 Eylül 1989), Güney Koreli model ve oyuncu. 2005 yılında Seul Moda Haftası'nda en genç erkek model olarak çıkış yapmıştır. School 2013 (2012) dizisi Lee Jong Suk'un oyunculuk dönüm noktası oldu ve I Hear Your Voice (2013) Doctor Stranger (2014) Pinocchio (2014) ve W (2016) dizilerinde başrol oynadı.Kendisinden 2 yaş küçük erkek kardeşi ve 4 yaş küçük kız kardeşi vardır. Konkuk Üniversitesi'nde Sinema ve Sanat bölümü okumuş ve 2016 yılında mezun olmuştur. Kariyerine 2005 yılında 16 yaşındayken, Seul Moda Haftası programında Seoul Collection' için model olarak başlayarak en genç erkek modeli oldu. O tarihten sonra moda defilelerinde yürümeye başladı. Lee, üç ay boyunca bir idol grubu üyesi olarak eğitildi ve başlangıç ​​için bir ajansla anlaşma imzaladı. Ancak, ajansın kendisini bir aktör olarak başlatma sözünü tutmamasından dolayı istifa etti. Daha sonra ortaokul yıllarında SBS TV kananılının oyuncu seçimlerinde yer aldı. 2010 yılında, Lee, resmi Güney Kore TV dizisi Prosecutor Princess'de oyunculuğa başladı. Aynı yıl, hit drama olan Secret Garden'da destekleyici bir rol aldı ve burada karşılık bulamadığı yasak aşkı olan, ikinci erkek rolünde yetenekli bir genç besteci olarak oynadı. Büyük ekranlardaki ilk rolü ise dehşet verici bir film olan Ghost ile oldu. 2011 yılında, MBC'nin komedi dizi serisi olan High Kick dizisinin 3. serisinde yer aldı. Ve 2012'de de, eleştirmenlerce alkışlanan 1986 filmi Top Gun'un yeniden yapımı olan R2B: Return to Base filminde rol aldı. Lee'nin atağa geçtiği rolü gençlik dizisi School 2013 ile oldu. O, buradaki rolü ile 2012 KBS Drama Ödülleri'nde En İyi Yeni Oyuncu kategorisinde ilk oyunculuk ödülünü aldı. [Ayrıca, '2013 Yılında Parlayan Aktörler' başlıklı bir ankette beşinci sırada yer aldı.] Lee School 2013'teki başarısının ardından, Lee Bo-young ile birlikte yine eleştirmenlerce alkışlanan drama dizisi 'I Hear Your Voice' dizisinde rol aldı. O, bu dizide zihin okuyabilen akıllı bir genç olan Park Soo-ha'yı canlandırdı. Başlangıçta 16 bölüm olarak planlanan dizi, başarılı reytingleri nedeniyle 2 bölüm daha uzatıldı. [Lee, dizide gösterdiği oyunculuk performansından dolayı Kore Drama Ödülleri'nde erkek oyuncu kategorisinde Mükemmellik Ödülü aldı.] Lee daha sonra 'No Breathing' adlı spor filminde rol aldı ve yardımcı rolde oynadığı 'The Face Reader' adlı film büyük bir gişe aldı. 2014 yılında romantik-gençlik türündeki Hot Young Bloods filminde Park Bo Young ile başrol oynadı. Lee Jong Suk daha sonrasında popüler medikal drama Doctor Stranger’da Güney Kore’de doktor olarak çalışan Kuzey Koreli sığınmacı rolünde oynadı.Dizi 400 milyon izlenmeyle Çin’de büyük bir başarı yakaladı. Sonrasında Pinocchio dizisinde Park Shin Hye ile başrol oynadılar.O herkesin gerçekleri saklamak istediği dünyada dürüstlük ve adalet fikriyle bir yayın kanalında muhabirlik yaparak mücadele eden kahraman Choi Dal Po rolünü oynadı. Pinocchio sadece bir yılda kanal haklarıyla 6.2 milyar won (US$5.6 milyon)gelirle diğer bir popüler dizi oldu. Lee Jong Suk’un Doctor Stranger ve Pinocchio dizilerindeki oyunculuğu ile 8. Kore Drama Ödüllerinde En İyi Mükemmellik erkek kategorisine aday olarak birçok övgü kazandı. Aynı zamanda televizyon görüntü yönetmenleri tarafından seçilen 27. Grimae Ödüllerinde En İyi Aktör ödülünü kazanan en genç oyuncudur.Lee’nin Çin’deki başarısı sayesinde Hong Kok’daki Madam Tussands ‘a balmumu konuldu. Lee aynı zamanda Jade Love adındaki ilk Çin dramasında Zheng Shuang ile birlikte oynadı.Dizi Şangay’da çekildi ve 1930’larda geçen fantezi romantik türünde olarak tanımlandı. 2015 Aralık ayında Lee Jong Suk Wellmade Yedang ajansından ayrıldı ve 10 Mayıs 2016’da YG Entertainment ile sözleşme imzaladı. Temmuz 2016’da Lee Jong Suk küçük ekrana Han Hyo Joo ile birlikte MBC’nin fantastik gerilim türündeki dizisi W ile geri döndü.Dizi popülerlik sıralamalarında zirvede yer aldı ve Lee yıl sonunda MBC Drama Ödülleri’nde Daesang ödülünü(En Büyük Ödül) kazandı. Ağustos 2016’da Lee Jong Suk kötü adam rolünde ilk kez oynayacağı yaklaşan polisiye türündeki VIP filmini onayladı. Daha sonrasında Lotte Duty Free için tanıtım amaçlı internet dizisi First Seven Kisses dizisinde oynadı. 2017 yılında Lee Jong Suk fantezi-hukuk türündeki drama While You Were Sleeping dizisinde Bae Suzy ile oynadı. Dizi yılın 2. yarısında yayımlandı. Seydi Ali Paşa Seydi Ali Paşa veya Yusuf Paşazade, III. Selim, IV.Mustafa ve II. Mahmut döneminde iki defa Kaptan-ı Derya’lık yapmış Osmanlı devlet adamıdır. Cesareti nedeniyle Cezayir-i Garp ocaklarında gemi kaptanlığı yaptı. Bu görevlerinden sonra İstanbul’a geldi, bir müddet Kapı Kethüdalığı yaptıktan sonra Osmanlı donanmasına alındı. 1807'de Cezayir payesi ve Vezirlik rütbesiyle Kaptan-ı Derya’lığa getirildi. 1808'de, Alemdar Mustafa Paşa’nın Sadrazam olmasıyla Kaptan-ı Derya’lıktan alındı ve Silistre’ye tayin edildi. Alemdar Mustafa Paşa’nın yanında Silistre valiliğine tayin edildiğini gösterir valilik kürkünü giyerken “"Biz deniz adamıyız, kara işlerinden anlamayız bu kürkü buna layık bir kulunuza giydiriniz",” diyerek reddeder ve bunun üzerine vezirlik rütbesi alınarak Bursa’ya sürgün edildi. Alemdar Mustafa Paşa’nın öldürülmesi ile sonuçlanan isyan sonrası, Padişahtan bir davet almamasına rağmen İstanbul’a geldi ve ikinci defa Kaptan-ı Derya oldu. 1809'da Padişah II. Mahmut bu oldubitti sonrası Paşa’yı Kaptan-ı Derya’lıktan alarak Mısır Valiliğine tayin edip İstanbul’dan uzaklaştırdı. 1821'de Karahisar'da sÃ¼rgÃ¼nde iken vefat etti. Atatürkçülük Nedir? Atatürkçülük Nedir?, Falih Rıfkı Atay'ın Atatürk'ün hayatını ve Atatürkçülüğün ne olduğunu anlattığı inceleme ve deneme türünde eseridir. Kitapta, Mustafa Kemal'in hayatı, düşünceleri ve devrimleri anlatılmaktadır. Türk Devrimi sürecinin başlangıcı olan Osmanlı İmparatorluğu'nun hızlanan gerilemesinin durdurulması çabaları ve buna yol açan nedenler başta Cevdet Tarihi'nden yapılan alıntılarla anlatılmaya çalışılmaktadır. Bugünkü Batı uygarlığının kültürel, bilimsel ve teknolojik birikiminin mayası olan "insan aklına duyulan ilgi ve saygı"nın yeniden başlatıcısı düşünürlerin kaynakları eski Yunan bilim ve felsefesine dayanmaktadır. Yazara göre, ne tanzimat, ne birinci, ne de ikinci meşrutiyet Osmanlı İmparatorluğunu kurtarmanın yolunun, din ve dünya işlerini ayırmak, Arap medresesi yerine Batı üniversitesi kurmak, akıl hürriyetini sağlamak olduğu üzerinde durup onun şartlarını hazırlamamıştır. Babanız Atatürk Babanız Atatürk, Falih Rıfkı Atay'ın Atatürk'ün hayatını ve Atatürkçülüğün ne olduğunu anlattığı, çocuklar için sade bir dille hazırlanmış, monografi usulünde anı ve tarih türünde eseridir. Kitapta, Mustafa Kemal'in hayatı, düşünceleri, liderliği ile Osmanlı İmparatorluğu'nun dağılışı ve Türkiye'nin kuruluşu anlatılmaktadır. Yozgat milletvekilleri Yozgat milletvekilleri, Türkiye Büyük Millet Meclisinin 1. döneminden beri Yozgat şehrini temsil eden milletvekilleri ve senatörlerin listesidir. Sonay Dikkaya Sonay Dikkaya (d.5 Aralık 1973, İstanbul), Türk haber spikeri. 5 Aralık 1973 tarihinde İstanbul’da Arnavut kökenli bir ailede doğmuştur. Annesinin adı Aysel Dikkaya’dır. Beşiktaş, Şişli ve Beyoğlu eski ilçe Emniyet Müdürü olan babası Şükrü Dikkaya’yı 19 yaşındayken kaybetmiştir. Beş çocuklu bir ailenin en küçüğüdür. Çocukken 1 – 2 yıl ritmik jimnastik, bunun yanı sıra bale dersleri, buz pateni, tenis ve aerobik eğitimi almıştır. Küçükken tiyatrocu olmak istemiş 1 yıl İstanbul Teknik Üniversitesi Türk musikisi Devlet Konservatuvarı’na gitmiş. Fakat sesinin güzel olmadığına karar vererek ayrılmıştır. Sonay Dikkaya, haber spikeri olana kadar Neşe Erberk Ajans’a kaydolup çeşitli reklam filmlerinde oynadı, daha 10 yaşındayken şeker ve çikolata reklamlarında yer aldı. Marmara Üniversitesi'nde iki yıl Turizm ve Otelcilik Bölümü'nü bitirdi. Mesleğe 1997 yılında Kanal 4'te başladı. Daha sonra Kanal E'ye geçti. 1998 yılında NTV'ye geçti. 2002 yılında Fatih Altaylı ekibinde Kanal D'de Ana Haber Bülteni'ni sundu. 2003 yılında Ufuk Yıldırım'la evlenmiştir. 2009 tarihinde boşanmıştır. 2015 yılının son aylarından bu yana NTV'de gece haberlerini sunan Sonay Dikkaya 5 Ocak 2016'da NTV'den ayrılmıştır. Marmara Üniversitesi İletişim Fakültesi’nde öğretim görevlisidir. Aynı zamanda "Özel Medya Mektebi Spikerlik Kursu" ’nda eğitmenlik yapmaktadır. 2002'de "30’uncu Altın Kelebek TV Yıldızları Yarışması" ’nda "En İyi Kadın Haber Sunucusu" ödülünü kazandı. 2016'da oğluyla beraber yerleştiği ABD'nin Orlando kentinde yaşamını sürdürmektedir. İlhami Çetin İlhami Çetin adında şu şahıslar mevcuttur: İlhami Çetin (1932 doğumlu siyasetçi) İlhami Çetin (d. 1932, Sorgun), Türk siyasetçi. Ankara İktisadi ve Ticari İlimler Akademisi mezunudur. Sosyal Sigortalar Kurumu Memurluğu, Millet Meclisi Zatişleri Şefliği, Anadolu Kulübü Başkan Yardımcılığı, TBMM 4.(XV) Dönem Yozgat Milletvekilliği, Millet Meclisi Başkanlık Divanı 4.(XV) Dönem Kâtip Üyeliği yapmıştır. Evli ve iki çocuk babasıdır. TÃ¼rkiye'de internet Türkiyede internet, ilk kez 12 Nisan 1993 tarihinde kullanılmaya başlamıştır. Dijital pazarlama ajansı We Are Social'ın 2020 yılı raporuna göre Ocak 2020 itibariyle Türkiye nüfusununn % 74'ünü oluşturan 62,7 milyon kişi internet kullanmaktadır. Kullanıcılar 7saat 29 dakikayı ise herhangi bir cihazla internete bağlanarak geçirmektedir; ortalama 4 saati mobil bir cihazla internete bağlanmaktadır. İnternet hızı analizi yapan Akamai Technologies raporuna göre 2016 yılı ortalama internet hızı, 7.6 Mbps olan Türkiye, dünya sıralamasında 71. sıradadır. Türkiye'de internet ile ilgili ilk çalışmalar 1980'li yıllarda başlamış; 1987'de Ege Üniversitesi'nin öncülüğünde, "Türkiye Üniversite ve Araştırma Kurumları Ağı (TÜVAKA)" adıyla akademik tabanlı bir ağ kurulmuştu. Türkiye'nin ilk akademik tabanlı olmayan ve birçok kurum ve kuruluşu İnternet bağlantısına kavuşturmayı amaçlayan internet ağı projesi ise 1991 yılında ODTÜ ve TÜBİTAK tarafından başlatılmıştı. Bu çerçevede ilk deneysel bağlantı 1992 yılının Ekim ayında Hollanda'ya yapılmasından sonra ilk internet bağlantısı ODTÜ Bilgi İşlem Daire Başkanlığı'na ait yönlendiriciler ve PTT'den sağlanan 64 Kbps kapasiteli kiralık hat kullanılarak gerçekleştirildi ve ABD'deki NSFNet ile bağlantı kuruldu. Bu nedenle 12 Nisan tarihi, Türkiye'de İnternet'in "doğum günü" olarak kabul edilir. 1993-1996 yılları arasında, Türkiye'deki üniversitelerin birçoğu ve kimi kamu kuruluşları ODTÜ üzerinden internete bağlandılar. Bu yıllarda sırayla Ege, Bilkent, Boğaziçi ve İstanbul Teknik üniversitelerinde de internet bağlantı gerçekleştirildi. İlk Türkçe içerikli web sayfaları ODTÜ ve Bilkent Üniversitelerinin web siteleri oldu. Bunu, doksanlı yılların sonunda hayata geçen Ekşisözlük ve Mynet gibi siteler takip etti. İnternetten ticari kuruluşların ve internet servis sağlayıcılarının yararlanmasını sağlayacak TURNET projesi 1996 Ağustos ayında hayata geçti. TURNET'in hatlarından ticari olarak yararlanan İnternet Servis Sağlayıcı şirketler (ISS) ortaya çıktı ve internet hizmetini üçüncü kişilere belirledikleri fiyattan satmaya başladılar. 1997'ye gelindiğinde, ISS sayısı sekseni geçmişti. 1996 sonlarından itibaren Türkiye'de birçok gazete ve dergi internet üzerinden yayımlanmaya; 1997 yılının ortalarından itibaren bankalar internet üzerinden bankacılık hizmeti vermeye; 1997'nin sonlarında bazı popüler alışveriş merkezleri internet üzerinden alışveriş imkanları sunmaya başladı. Bu dönemde ülkede internet servis sağlayıcılar üzerinden internet servisi alan ve internet erişimi olan ticari şirket sayısı 10.000'e, internete bağlı bilgisayar sayısı 30.000'e, her internet bağlantısından ortalama 8 kişinin yararlandığı düşünülerek internet kullanan kişi sayısı 250.000'e ulaştı. 1990'lı yılların sonu-2000'li yılların başında Ekşi Sözlük, sahibinden.com, itiraf.com, siberalem.com gibi internet girişimleri ortaya çıktı; Türkiye'nin ilk e-ticaret devleri, Gittigidiyor ve Sahibinden.com hayata geçti. 2012 yılında Türkiye genelinde internet kullanımı toplam nüfusun % 45'ine ulaşmıştır. . 2015 itibarıyla Türkiye, 35 milyona yaklaşan aktif internet kullanıcılarının % 94'ü (32.7 milyon) Facebook üyesi olan, Twitter'daki aktif kullanıcı sayısı ise 9.6 milyona ulaşan bir ülkedir. 2017 yılı raporlarına göre ise Türkiye'de nüfusun % 60'ını oluşturan 48 milyon kişi internete bağlanmaktadır. Türkiye'de 7000'den fazla internet sitesi engellidir. Türkiye'de Telekomünikasyon İletişim Başkanlığı (TİB) tarafından engellenen sitelerin engeli için mahkeme kararı aranmaktadır. Yine Türkiye'de Mayıs 2008 ve 2010 tarihleri arasında YouTube, 2009 yılında Gabile ve GayRomeo.com gibi birçok site sansürlenmiştir. Yine BTK tarafından arama motorlarında birçok kelime "yasaklı kelime" olarak nitelendirilmiştir. Serap PakÃ¶z Serap Paköz (d. 15 Haziran 1965, Ankara), Türk sunucu. 15 Haziran 1965'te Ankara'da doğdu. İlk, orta ve lise öğrenimini Ankara’da tamamladı. Çukurova İdari Bilimler Fakültesi’nde okurken TRT’nin açmış olduğu sınavı kazanarak spikerlik hayatına başladı. 1982 yılında TRT Trabzon ve Van radyolarında çalıştı. 1986 yılında Ankara Radyosu ve Ankara televizyonlarında görev yaptı. 1997 yılında Kanal D’de başlayan özel televizyon deneyimini 2,5 yılın ardından Kanal 6 ve ATV’de sürdürdü. Daha sonra TGRT'ye geçti. Sabah Haberleri, Kadının Sesi ve Sizin Sesiniz isimli kadın programlarını hazırlayıp sundu. 2005 yılında Show TV'de Bizbize programını hazırlayıp sundu. 2009 yılında Star TV'de Suç ve Ceza programını hazırlayıp sundu. 2012 yılında ATV'de Yeniden Başlayalım programını hazırlayıp sundu. 2013'te FOX'ta Yeni Bir Umut programını hazırlayıp sunmuştur. 29 Mayıs 2017 tarihinden beri TV8 ekranlarında Gerçeğin Peşinde isimli programı sunmaktadır. Fakat 28 Haziran 2019 tarihinde TV8 ekranlarındaki son Gerçeğin Peşinde programını sunmuştur ve program yeni sezonda Star TV'ye geçmiştir. Sunucusu da İnci Ertuğrul olmuştur. Fakat 2020 yeni sezonunda tekrar Star TV'deki Gerçeğin Peşinde programını sunacaktır. Mustafa Neşet Tanrıdağ Mustafa Neşat Tanrıdağ (d. 1922, Yozgat) - (ö. 21 Ocak 2003), Türk siyasetçi. Lise mezunudur. Türkiye Okutma Kurumu Yönetim Kurulu Üyeliği ve Genel Sekreterliği, Ankara Haftalık Çağlayan Gazetesi ve Şafak Dergisi sahiplikleri, Çiftçilik, Taahhüt İşleri, Yozgat Çiftçiler Birliği Başkanlığı, Yozgat Ziraat Odası Başkanlığı, Türkiye Ziraat Odaları Birliği Merkez Yönetim Kurulu Üyeliği, Yozgat Tanrıdağ Matbaası ve Hakikat Gazetesi Sahipliği, Vurun Abalıya Mizah Gazetesi sahipliği, Anadolu Basın Birliği Yönetim Kurulu Üyeliği, Genel Başkan Yardımcılığı ve Başkanlığı, TBMM 2.(XIII) ve 3.(XIV) Dönem Yozgat Milletvekilliği yapmıştır. Evli ve üç çocuk babasıdır. Casper, Wyoming Casper, Wyoming, ABD'de Wyoming'deki Natrona County'nin merkezi ve Wyoming'in en büyük ikinci şehridir. 2010'daki nüfus sayımlarına göre şehrin nüfusu 55.316, 2012 tahminlerine göre ise 57.813'tür. Casper şehrinin takma adı "petrol şehri" anlamına gelen "The Oil City"dir ve geçmişten gelen bir petrol ve kovboy kültürü şehirde önemli yer tutar. Şehir eyaletin merkezinin doğusunda Casper Dağı'nın eteklerine kurulmuştur ve kuzeyde Laramie Dağı ile son bulur. Şehir eski Ford Caspar'ın doğusunda, 19. yüzyılın ortalarında Oregon, Kaliforniya ve Mormon arabalı göçmen yollarını izleyip arazi arayanlar tarafından kurulmuştur. Devlet telgraf ve posta hizmetini korumak için yakınlara bir askeri garnizon gönderdi. Garnizon Teğmen Colonel William O. Collins tarafından yönetildi. 1864'te Colorado'daki Sand Creek Katliamı'ndan sonra yerli Amerikalıların saldırılarının artması sonunda bölgeye daha fazla asker sevk edildi. 1865'in Haziran ayında Teğmen Caspar Collins (Colonel Collins'in oğlu) yakınlardaki bir grup kızılderili savaşçısını öldürdü. 3 ay sonra garnizon Ford Caspar olarak yeniden isimlendirildi. Askeri üs kapandıktan sonra Casper kasabası kurulmuştur. Kasaba zamanla büyümüş ve şehir olmuştur. Şehir (42.834665, −106.325062) koordinatlarında yer alır. Amerika Birleşik Devletleri Sayım Bürosu'na göre şehrin toplam yüz ölçümü 70,55 kmdir (24,24 mil kare). Bunun 69,67 km'si kara (26,90 milkare) ve 0,88 km'si (0,34 mil kare) sudur. Şehirde step iklimi görülmektedir. Kışları uzun, soğuk ve kurak; yazları sıcak ve kurak; ilkbahar ılıman; sonbahar ise kısa geçer. En soğuk ay ocak [ortalama 32 °F (0 °C)] en sıcak aylar ise temmuz ve ağustostur [ortalama 88 °F (31.1 °C) ]. 2010 Nüfus Sayımı'na göre Casper'da 55.316 kişi yaşamakta, 22.794 hane bulunmakta ve 14.237 aile ikamet etmektedir. Şehrin yoğunluğu km başına 794,0 kişidir ve km başına 352,2 ev bulunmaktadır. Nüfusun %92,3 Beyaz, %1,0 Afroamerikan %0,9 Yerliler, %0,8 Asyalılar, %2.3 diğer ırklardan ve 2.6% melezdir. Hispanik ya da Latin nüfus toplam nüfusun %7,4'ünü oluşturur. 2000 Nüfus Sayımı'na göre Casper'da 49.644 kişi yaşamakta, 20.343 hane bulunmakta ve 13.141 aile ikamet etmektedir. Şehrin yoğunluğu km başına 800,3 kişidir ve km başına 352,6 ev bulunmaktadır. %94,3 Avrupalı Amerikan, %0,86 Siyahi, %1,0 Yerli Amerikalı, %0,49 Asyalı, %0,02 Pasifik Adalı, %2,04 diğer ırklar ve %1,56 melez. Hispanik ya da Latin nüfus toplam nüfusun %5,53'ünü oluşturur. Ulusal standartlara göre küçük bir ekonomisi olsa da, bölgenin bankacılık ve ticaret merkezidir. Arbıreşçe Arbıreşçe (Arnavutça: "Arbërishtja"), Arbreşçe veya Arbereşçe (Lengua Arbëresh), İtalya'nın güneydoğusunda ve Yunanistan'ın kuzeydoğusunda konuşulan bir Hint-Avrupa dilidir. Arnavutça'nın lehçesi olan Arbreşçe, tıpkı Arnavutça gibi Latin alfabesiyle yazılır. Arnavutluk, Makedonya ve Kosova'da konuşulan Arnavutça ile Arbreşçe arasında küçük bir fark vardır: Arnavutluk, Kosova ve Makedonya'da konuşulan Arnavutça'da birçok Türkçe kelime bulunurken Arbreşçe ise çokça İtalyanca ve Yunanca kelime içerir. Arbreşçe dili, Arnavutça'ya yakın bir dil olmasına rağmen Arbreş dili, Arnavutça 'dan çok İtalyanca,Katalanca ve Fransızca'ya benzemektedir. Arbreşçe'de sözcük ve gramer de Fransız etkisi net bir şekilde belirgindir ; ancak Arbreşçe dili'nde azımsanmayacak kadar Arnavutça sözcük de vardır. Arnavutça ve Arbreşçe'deki farklı olan bazı kelimeler: Arbreşçe'deki Çenkë sözcüğü , Fransızca'daki Cinq sözcüğünden türediği için Çenk diye değil Çank diye okunur. Kurşun Asker bölümleri listesi Bu maddede ""'Kurşun Asker" dizisinin bölümleri yer almaktadır. Beyond: Two Souls Beyond: Two Souls, Quantic Dream tarafından geliştirilip Sony Computer Entertainment tarafından PlayStation 3, PlayStation 4 ve Windows için yayımlanan interaktif drama ve aksiyon-macera oyunu. İlk kez 8 Ekim 2013 tarihinde çıkarılan oyun, 24 Kasım 2015 tarihinde PlayStation 4 için yeniden piyasaya sürülmüştür. Oyunda, iki oynanabilir karakterden biri Jodie Holmes bulunmaktadır. Diğer oynanabilen karakter, doğduğundan beri Jodie'ye bağlı Aiden adında bir ruhtur. Oyuncu Ellen Page tarafından canlandırılan Jodie, ergenlikten erişkinliğe kadar uzanan süreçte Aiden'a psişik bağlantısı aracılığıyla doğaüstü güçlere sahip olduğunu öğrenirken, daha sonra Aiden'ı kontrol etmeyi ve paylaştıkları güçleri öğrenmiştir. Willem Dafoe, Paranormal Aktivite Bölümünde bir araştırmacı ve Jodie'nin vekil babası figürü Nathan Dawkins olarak rol almıştır. Oyundaki oyuncular, Quantic Dream'in Paris stüdyosundaki yıl boyu süren projede seslendirme sanatçılığı ve hareket yakalama oyunculuğu yapmak için çalışmıştır. Bir video oyunu olmasına rağmen "Beyond: Two Souls", 2013 Tribeca Film Festivali'nde gösterime girdi ve film festivalinde bir video oyunu ikinci kez tanıtıldı. Oyunun senaristi ve yönetmeni David Cage, oyun geliştirme stüdyolarının oyuncu olmayanlar da dâhil olmak üzere herkes tarafından oynanabilecek "interaktif öykü anlatımı" sunması gerektiğini açıkladı. Oyun çıkarıldıktan sonra iki taraflı eleştiriler aldı. Satışlar, 2013 yılı sonuna kadar dünya çapında piyasaya sürülmesinden iki ay sonra bir milyondan fazla kopyaya ulaştı. İki yıl sonra, hem bağımsız bir oyun olarak hem de 2010 oyunu "Heavy Rain" ile beraber "Quantic Dream Collection" adıyla PlayStation 4 sürümü piyasaya sürüldü. Windows sürümü 22 Temmuz 2019 tarihinde çıkarıldı. "Beyond: Two Souls", oyuncunun hikâyeyi ilerletmek için karakteri ekrandaki nesneler ve diğer oyuncu olmayan karakterlerle etkileşime taşımasını ve yönlendirmesini gerektiren interaktif drama ve aksiyon-macera oyunudur. Oyuncu, öncelikli olarak oyun içi ortamlarda Jodie'yi kontrol etmektedir. Ancak, neredeyse her zaman, oyuncu (veya iki oyuncu oyunda ikinci oyuncu) Aiden'ı kontrol etmek için geçiş yapabilmektedir. Maddesel olmayan bir varlık olarak Aiden, oyun içinde asla görünmez ve duvarlardan, tavanlardan ve diğer engellerden geçebilmektedir. Ancak manevi bağları nedeniyle sadece Jodie'nin etrafındaki belirli bir yarıçap içinde hareket etmekle sınırlıdır. Jodie olarak oynarken oyun, beyaz bir nokta ile işaretlenmiş etkileşimli nesneler içerir ve bu, oyun kumandasının çubuğunu nesnenin yönüne eğerek nesneyle etkileşime girilebilir. Jodie'nin belirli bir eylemi gerçekleştirmesi gerekiyorsa, oyuncunun kumandadaki belirli düğmelere basmasını ve/veya basılı tutmasını istemek için ekranda simgeler açılır. Konuşma, seçilen ifadelerle ilerler. Seçimden önce çok fazla zaman geçerse varsayılan olarak belirli bir seçim gerçekleşir. Kovalama veya diğer karakterlerle mücadele gibi aksiyon sahneleri sırasında, Jodie fiziksel manevrayı yaparken sinematografi hamleleri yavaş gerçekleşir; bu süre zarfında oyuncu, Jodie'nin hareket yönünü belirlemeli ve eylemi tamamlamak için kumandanın çubuğunu bu yönde itmelidir. Diğer sahneler, oyuncunun Aiden ile belirli eylemleri koordine ederken Jodie'nin ortamlara gizlice girmesini sağlayan gerçek zamanlı gizlilik gerektirir. Belirli eylem dizilerinin başarısız olması bir bölümün (ve bazen daha sonraki bölümlerin) seyrini değiştirir ve bazı durumlarda oynatılamayan bir karakterin ölümüne yol açar. Aiden olarak oynarken oyun, tek renkli olmaktadır. Grilerin tonları arasında, etkileşimli nesneler, çeşitli renklerden birinde parlayan bir aura ile vurgulanır. Aura rengi potansiyel etkileşimini gösterir: turuncu karakterler ele geçirilebilir, kırmızı karakterler boğulabilir, mavi nesnelere (veya çevresel etkileri olan karakterler) vurulabilir ve yeşil karakterler iyileştirilebilir. Jodie, Aiden'i sık sık etrafında koruyucu bir kalkan oluşturmak, ölülerin onun aracılığıyla yaşayanlarla konuşmasına izin vermek, ona yakın geçmişin olaylarını görme yeteneği vermek ve bir karakterin yaralarını iyileştirmesini sağlamak gibi farklı yetenekler sağlamaya çağırır. Oyuncu oyun boyunca seçim yaparken, oyunun konusu ortaya çıkmaktadır. Diyalog ve hikâye gelişmelerini etkilemenin yanı sıra, tüm sahnelerin sonucu (ve bazı durumlarda birkaç bölümden sonraki sahnelerin sonucu) oyuncu seçimlerine göre belirli bir ölçüde manipüle edilebilir. Bu seçenekler genellikle Jodie'nin diyalog seçenekleri, çeşitli karakterlerle müdahaleler, savaş sahnelerinde başarı veya başarısızlık veya oyuncunun Aiden'ın yapmasını seçtiği psişik eylemler yoluyla alınan ahlakî kararlardır. Seçime dayalı sonuçlara örnekler, oyuncuya bir grup zorbaya karşı acımasızca intikam alma veya oradan kaçma gibi seçenekler veren Parti başlıklı bölüm ve oyuncunun psişik bilgilere girebileceği veya gardiyanlardan birini intihar etmeye zorlayarak görevi geri alabileceği ya da tehlikeye atabileceği Elçilik başlıklı bölümdür. Seçenekler ayrıca "Beyond: Two Souls" oyununun sonunu da belirler. Oyuncunun tecrübe edebileceği birden fazla oyun sonu bulunmaktadır. Oyun, ölümden sonra ne olduğu hakkında sorular etrafında kuruludur. Oyun, oyuncuyu; ana karakter olan Jodie Holmes'ün 8 ve 23 yaşları arasındaki 15 sene içinde, hayatı boyunca birlikte olduğu Aiden'in gerçek anlamını keşfetmesi için bir yolculuğa çıkarır. Oyunun yapımcısı oyuncuların oyunu oynadıktan sonra neler olduğunu anlayabileceğini belirtmektedir. Quantic Dream'in kurucusu ve CEO'su David Cage, Sony'nin Electronic Entertainment Expo 2012'deki basın toplantısında "Beyond: Two Souls" oyununu duyurdu. Kalabalığa oyun içi grafiklerin bulunduğu bir fragman gösterdi. "Beyond: Two Souls" ile Quantic Dream'in önceki oyunu "Heavy Rain"i karşılaştırması istendiğinde Cage, "Beyond"u "doğrudan kontrol" ve "çok daha muhteşem aksiyon" sunan, 2010 geriliminden "daha aksiyon odaklı bir deneyim" olarak nitlendirdi. Cage, "bir aksiyon dizisi gerçekleştiğinde hızlı zamanlama etkinliği sahnelerini yeni bir yolla entegre ettiklerini" söylerken oyunlarını "tam kontrol edilebilir" olarak adlandırdı. Quantic Dream'in önceki oyununun aksine "Beyond", PlayStation Move ile uyumlu değildi. Cage tarafından "psikolojik gerilimle işlenmiş" daha önceki oyunlar, duygusal anlatıların bir Quantic Dream oyununun gelişiminde kritik bir unsur olduğunu göstermişti. Bir röportajda oyuncu Ellen Page, oyunun senaryosunun 2000 sayfalık (ortalama bir senaryo 95-125 sayfa uzunluğunda; her sayfa yaklaşık bir dakikalık ekran süresine eşdeğer) olduğunu ve her gün 30-40 sayfa kaydettiklerini belirtti. Gelişmiş bir hareket yakalama stüdyosu ve video oyunu geliştiricisi olan Quantic Dream, "Beyond: Two Souls" oyuncularının hareket yakalama oyunculuğunun yanı sıra seslendirme sanatçılığı da gerçekleşmesini gerektiriyordu. Ellen Page, Willem Dafoe, Kadeem Hardison, Eric Winter, Caroline Wolfson ve oyuna katılan diğer oyuncular, Paris stüdyosunda yıl boyu süren projede, tam olarak gerçekleşen video oyunu grafiği karakterleri tarafından gerçekleştirilen fiziksel eylemleri gerçekleştirmek için çalıştılar. Bu arada sanat yönetmeni Christophe Brusseaux liderliğindeki Quantic Dream programcıları, sanatçıları ve animatörleri, oyunda görülen bilgisayar tarafından oluşturulan görüntüleri tasarladı. David Cage, senaristliği ve yönetmenliği üstlenirken; Guillaume de Fondaumière, yürütücü yapımcıydı. "Beyond: Two Souls", 25 Ocak 2013 tarihinde pankreas kanserinden ölen besteci Normand Corbeil'e ithaf edilmiştir. Corbeil, daha önce Quantic Dream'in "Heavy Rain" ve onun selefi "Fahrenheit" oyunu üzerinde çalışmıştı ve "Beyond" üzerindeki çalışmasını bitirememişti. "Assassin's Creed III" oyununun müziğini yazan Lorne Balfe, Corbeil'in ölümünden sonra oyunun bestecisi olarak görevlendirildi. Balfe'ın ortak çalışanı Hans Zimmer, Ağustos 2013'te yapımcı olarak katıldı. Oyunun çıkmasından beş ay önce 27 Nisan 2013 tarihinde Quantic Dream, yeni bir fragman yayımladı ve 2013 Tribeca Film Festivali'nde Page ve Cage'in katılımıyla birlikte oyunun 35 dakikasını gösterdi. Bu gösterimle oyun, 2011 yılındaki "L.A. Noire" oyununun ardından bir film festivalinde gösterilen ikinci video oyunu oldu. Oyunun dünya çapında yayımlanmasından hemen önce yapılan röportajlarda Cage, Quantic Dream gibi geliştirme stüdyolarının, oyuncu olmayanlar da dâhil olmak üzere herkes tarafından oynanabilecek "interaktif hikâye anlatımı" sağlama yükümlülüklerinin olduğunu açıkladı. 5 Eylül 2013 tarihinde PlayStation Blog, "Beyond: Two Souls" demo sürümünün oyunun dünya çapında yayımlanmasından yaklaşık bir hafta önce 1 Ekim 2013 tarihinde Amerika Birleşik Devletleri'nde, 2 Ekim'de Avrupa'da ve 3 Ekim'de Japonya'da çıkarılacağını açıkladı. Demonun resmî çıkış tarihine rağmen, PlayStation Plus'ın birkaç kullanıcısının ücretli abonelik hizmetini 24 Eylül 2013 tarihinde, bir hafta önceden demoyu almasına izin verildi. GameStop aynı gün sınırlı sayıda beta anahtarı verdi. Oyunun tam sürümü, 8 Ekim 2013 tarihinde Kuzey Amerika'da, 9 Ekim'de Avrupa, Avustralya ve Yeni Zelanda'da, 11 Ekim'de Birleşik Krallık'ta çıktı. Oyununun Avrupa sürümü, PEGI derecesini 18 yerine 16'da tutmak için sansürlendi. 5-10 saniyelik oyun süresinde iki değişiklik yapıldı. Oyun piyasaya sürüldükten hemen sonra, Jodie'nin (oyuncu Ellen Page) çıplak görüntüleri Reddit çevrimiçi topluluğunda ortaya çıktı. Jodie, oyundaki bir duş sahnesinde çıplak görünüyordu, ancak tam görünür değildi. Endüstri analistleri, "ücretsiz kamera" modu gibi kalite güvence özelliklerine izin veren bir geliştirici PlayStation 3'e sahip olan bir kişinin görüntüleri oluşturduğunu ve yüklediğini ortaya çıkardılar. Sony derhal onları kaldırmak için adım attı ve topluluğun yardımını istedi. Görüntülerin, "çıplaklık yok" politikası olan Page'dan değil, dijital bir modelden olduğunu açıkladılar. Ardından görüntüler internet sitesinden kaldırıldı. Haziran 2015'te Quantic Dream, "Heavy Rain" ile birlikte Kuzey Amerika, Avrupa ve PAL bölgesi için "Beyond: Two Souls"un PlayStation 4 versiyonunu duyurdu. "Beyond: Two Souls"un PlayStation 4 versiyonu 24 Kasım 2015 tarihinde, ardından "Heavy Rain" yeniden düzenlenmiş versiyonu ile beraber 1 Mart 2016 tarihinde çıktı. Her iki oyunu içeren bir paket daha sonra bir Blu-ray disk üzerinde fiziksel olarak piyasaya sürüldü. Mart ayında yapılan 2019 Oyun Geliştiricleri Konferansı'nda Epic Games, Quantic Dream'in 2019 yılı boyunca "Heavy Rain", "Beyond: Two Souls" ve "" oyunlarının Microsoft Windows sürümlerini çıkaracağını açıkladı. Oyunlar diğer mağaza önlerinde görünmeden önce, piyasaya sürülüşünden sonraki bir yıl boyunca yalnızca Epic Games Store'dan edinilebilecekti. Quantic Dream tarafından kendi kendine yayınlanacak olan "Beyond: Two Souls" için 16 Mayıs 2019 tarihinde, oyunun 22 Temmuz 2019 tarihinde çıkacağı ve demoya 27 Haziran 2019 tarihinde eirşilebileceği açıklandı. Simge Fıstıkoğlu Simge Fıstıkoğlu (d. 12 Aralık 1982, İstanbul), Türk sunucu. 12 Aralık 1982'de İstanbul'da doğdu. İstanbul Üniversitesi Sosyoloji Bölümü’nden mezun oldu. Mesleğe 2006 yılında Habertürk'te spor spikeri olarak başladı. 2009 yılında spor müdürü olarak devam etti. 2011 yılında A Haber'e geçti. 2012 yılında Habertürk'e geçti. 1 Gün ve Gün Başlıyor programını hazırlayıp sundu. Burası Haftasonu programını da sunmuş olan Fıstıkoğlu, Show TV ile anlaşmış ve Yeni 1 Gün Programında haber sunuculuğu yapmıştır. Eylül 2014'te programına son veren deneyimli televizyoncu farklı kurumlarda spikerlik yaptı. Simge Fıstıkoğlu 2015 yılı itibarıyla TRT Spor Kanalında "Topuklu Krampon" isimli Futbol Sohbet Programını Nazenin Tokuşoğlu ile birlikte sundu. Günümüzde NTV'de hafta içi her akşam "Simge Fıstıkoğlu'yla spor akşamı" adlı programını ve "Günün İçinden" adlı haber programını sunmaktadır. Fazıl Bilge Mehmed Fazıl Bilge (1897, Manastır - 25 Nisan 1961, İstanbul), Türk asker. Manastır şehrinde Osmanlı Devleti zamanında bulunan, Manastır Askeri İdadisi'nde tarih öğretmeni olarak görevli olan Tevfik (Bilge)'nin oğludur. Uzun süre Piyade Okulu, Harb Okulu ve Harb akademilerinde öğretmenlik yaptı I. Dünya Savaşı ve Kurtuluş Savaşı'ndaki hizmetlerinden dolayı Harb ve İstiklal madalyaları ile taltif edildi. 25 Nisan 1961 tarihinde vefat etti. Cenazesi 26 Nisan 1961 tarihinde Şişli Camii'nde kılınan cenaze namazının ardından Zincirlikuyu Mezarlığı'na defnedildi. Evli ve bir çocuk babasıydı. İstanbul ili Şişli ilçesine bağlı Esentepe mahallesinde adı verilmiş olan bir sokak bulunmaktadır. Diyarbakır ilinde ise Ergani ilçesi yolunda Devegeçidi adı verilen bölgede adına kurulmuş ve 16. Mekanize Piyade Tugayının konuşlu olduğu bir askeri kışla bulunmaktadır. 1980 yılında yine adına Diyarbakır'da Orgeneral Kenan Evren'in de katılımıyla "Orgeneral Fazıl Bilge 80 Tatbikatı" yapıldı. Laramie, Wyoming Laramie, ABD'nin orta-batisinda Wyoming eyaletindeki Albany County'nin merkez şehridir. Şehir Laramie Nehri üzerine kurulmuştur, Wyoming'in güneydoğusunda Cheynne şehrinin batısında Federal I.80. eyaletler arası otoyol ile U.S. Route 287'nin kesiştiği noktada yer alır. Şehir adını Jacques La Ramée adındaki Fransız bir avcıdan alır. Avcı 1810'larda Laremie Dağı'nda kaybolmuş ve bir daha haber alınamamıştır. La Ramée bölgeyi ziyaret eden ilk Avrupalılardandır ve ismi dağa, tepeye, nehre, kaleye, county ve şehre verilmiştir. Laramie şehri (41.312927, −105.587251) koordinatlarında yer alır. ABD Nüfus Sayımi Bürosu veri kayıtlarına göre şehrin sınırları icindeki toplam yuzolcumu 46 kmdir ve bunun 45.95 kmsi kara, 0,05 km sudur. Laremie şehri iki dağ arasında yüksek düzlüklere sahiptir. Şehir deniz seviyesinden ortalama 2.184 metre yüksekliktedir. Şehir Cheyenne şehrinin 66 km batısında ve Denver Colorado'nun 182 km kuzeyinde yer alır. Şehrin yıllık toplam yağışı 279mm'dir(11 inç). Ä°klim Verileri Laramie'nin nüfusu (2010 sayımına göre) 30,815 kişidir. Laramie'nin nüfusunun Nüfus Sayimlarina gore gelişmesi su tabloda verilmistir: 2010 Nüfus Sayımı'na göre Laramie'de 30,816 kişi yaşamakta, 5,843 hane bulunmakta ve 5,843 aile ikamet etmektedir.. şehrin yoğunluğu kmbaşına 670,7 kişidir ve km başına 311,4 ev bulunmaktadır. Nüfusun %89,5 Beyaz, %1.3 Afroamerikan %0.7 Yerliler, %3.2 Asyalılar, %0.1 Pasifik Adalılar, %2,5 diğer ırklardan ve 2.8% melezdir. Hispanik ya da Latin nüfu toplam nüfusun %9,2'ünü oluşturur. 2000 Nüfus Sayımı'na göre Laramie'de 27,204 kişi yaşamakta, 11,336 hane bulunmakta ve 5,611 aile ikamet etmektedir. Şehrin nüfus yoğunluğu kmbaşına 942.9 kişidir ve km başına 415.7 ev bulunmaktadır. %90,81 Avrupalı Amerikan, %1.24 Siyahi, %0,89 Yerli Amerikalı, %1.92 Ayalı, %0,06 Pasifik Adalı, %2,89 diğer ırklar ve %2,19 melez. Hispanik ya da Latin nüfus toplam nüfusun %7,94'ünü oluşturur. Volga Almanları Volga Almanları ( or "Russlanddeutsche", "", "Povolzşkye nemtsi") İdil Nehri boyunca yaşayan, ağrılıklı olarak güneydoğu Rusya'nın Saratov şehri civarında yaşamış Alman asıllı göçebelerdir. 18. yüzyılda Avrupa ülkelerinin kendi kültürleri ile diğer ülkelerde yaşama ve yayma hedefi doğrultusunda Rusya'ya göçmüş olan Volga Almanları, takip eden her yüzyılda değişik sebeplerle sürgün edilmiş veya iltica etmek zorunda bırakılmışlardır. 19. ve 20. yüzyılda Rusya'dan da; anavatanları olan Almanya'ya, Amerika kıtasında; Kanada, Arjantin, Brezilya ve ağırlıklı Dakota olmak üzere Amerika Birleşik Devletleri'ne göçmüşlerdir. En bilinen Volga Alman soyundan gelen isim Vladimir Lenin olup Lenin'in annesi olan Maria Alexandrovna Ulyanova'n覺n babas覺 Alman'd覺r. Ayr覺ca bilinen bir Volga Alman da futbolcu Gabriel Heinze'dir. Volga Almanları'nın var olma sebeplerinden olan, Rus Çariçesi II.Katerina, aslen Alman bir Lüteryan olup zamanın Prusya'sında Szczecin'de doğdu. Eşi III. Petro 'nun ölümünden sonra, Rus Çariçesi unvanıyla hanedanı yöneten II.Katerina, 1762 ve 1763'te çıkardığı manifestolar ile Avrupalıları (Yahudiler hariç olmak üzere) kendi kültür ve inançları ile Rusya'da yaşamaya davet etti. Kendi kültürlerini, Rusya'ya taşıyarak yaşamaları için Avrupa halklarına gönderilen ilk davet rağbet görmese bile, akabindeki davete Avrupa'lı yöneticiler tarafından icabet edildi. İngiliz ve Fransızlar ağırlıklı olarak Rusya'nın Amerika kıtasına yakın yerlerde kolonileşmeyi seçtiler. Avusturya 'da kesin olarak Rusya'ya göç yasaklanırken, zamanın Prusya'sında bulunan Bavyera, Baden, Hessen, Palatinate ve Rhineland bölgelerinden, 1763 ve 1767 yılları boyunca, Rusya'nın içlerine Alman göçü gerçekleşti. Volga Almanları, bu göçlerle Rusya'ya gelen Alman halkından müteşekkildir. Sovyet Devrimi sonrası 1924 yılında Volga Almanlarının yaşadığı bölge, Volga Alman Otonom Sovyet Sosyalist Cumhuriyeti olarak kuruldu ve başkenti Engels oldu. İkinci Dünya Savaşı'nın ortaya çıkışı ile birlikte 1941 yılında Sovyet Ordusu'na Alman kökenli asker alınması durduruldu. Almanya Rusya'ya savaş açmasıyla birlikte Stalin, Volga Almanları'nın Almanlarla işbirliği yapmasından endişe ederek Volga Alman Otonom bölgesindeki Almanları sürgün etti. Yaklaşık 400.000 Volga Almanı, Rusya içlerine Altay Krayı ağırlıklı olmak üzere Sibirya bölgesine, ağırlıklı Karağandı olmak üzere Kazakistan bölgesine sürgün edildiler. Savaş sonrası Sibirya, Ural, Altay, Kazakistan, Kırgızistan ve Özbekistan'da yaşantılarına devam ettiler. 1979 yılında yaklaşık 936.000 Alman kökenli Kazakistan bölgesinde yaşamaktaydı. 1980 yılından Sovyetlerin yıkılmasına kadar ise Volga Almanları tekrar Engels'e göçmeye başlasa da Sovyet çöküşü ile ağırlıklı Almanya'ya göç ettiler. Volga Almanları günümüzde, Kuzey Amerika Kıtası özellikle Chicago'da yaşamaktadırlar.. Güney Amerika'ya ise çeşitli tarihlerde göç eden Volga Almanlarına dair kısmen net bilgiler içerse de tahmini nüfuslar aşağıdadır. Arjantin 2,500,000 Brezilya 1,180,000. Paraguay 45,000 Nessuno Ã© Solo Nessuno é Solo (Türkçe:Hiç kimse yalnız değildir), İtalyan şarkıcı Tiziano Ferro'nun 2006 yılının Mayıs ayında yirmiyedi yaşındayken çıkarttığı üçüncü albümüdür. Bu albümün ilk single'ı olan Stop!Dimentica parçası ise 2005 yılında yayımlanmıştır. Bu albümün İspanyolca sürümü olan Nadie Esta Solo ise 2007 sonlarında çıkmıştır. Haydar SÃ¼kan Haydar Sükan (1911, Edirne – 16 Mayıs 1995, İstanbul), Türk asker. Türk Silahlı Kuvvetlerinde Jandarma Genel Komutanlığı ve 1. Ordu komutanlığı yaptı. 1987 yılında üyelerinin listesini yayınladığı ve kuruluşunda Masonik bir çizgiyi takip ettiği iddia edilen, Büyük Kulübün üyeleri arasında yer aldığına dair iddialar bulunmaktadır. Sükan 1928 yılında önceleri Işıklar Askeri Lisesi olan günümüzde ise Türk Hava Kuvvetleri Komutanlığına devredilen ve adı Işıklar Askeri Hava Lisesi olan askeri liseden mezun olmuştur. TSK'nın çeşitli birimlerinde görev yaptı. CENTO Türk Temsilciliği görevini yürüttükten sonra 5. Kolordu Komutanlığı görevine atandı. Bu görevinin ardından 12 Temmuz 1966 ile 22 Ağustos 1968 tarihleri arasında Jandarma Genel Komutanlığı yaptı. Daha sonra 22 Ağustos 1968 ile 29 Ağustos 1969 tarihleri arasında 1. Ordu Komutanlığı yapmıştır. Sükan ayrıca Genelkurmay'da İstihbarat Başkanlığı görevini de yürüttü. Emekli olduktan sonra 5 Mayıs 1975 tarihinde, Milliyet gazetesinde yayınlanan Türk-Yunan Savaşı olur mu? isimli bir yazı dizisini hazırladı. 16 Mayıs 1995 tarihinde geçirdiği rahatsızlık sonucu 83 yaşında vefat etti. Cenazesi Aşiyan mezarlığına defnedildi. Çiçek Hatun Çiçek Hatun (d. 1443 - ö. 1498), yedinci Osmanlı Padişahı II. Mehmed'in eşi, Cem Sultan'ın annesidir. Doğum tarihi tam olarak bilinmemektir. Sırp veya Venedikli bir cariye ya da Türkmen bir beyin kızı olduğu yönünde farklı görüşler mevcuttur. 1459'da oğlu Cem Sultan'ı Edirne'de dünyaya getiren Çiçek Hatun, oğlunun yanında, onun sancakbeyliği yaptığı Amasya ve sonrasında Konya'da bulundu. Oğlu Cem'in II. Bayezid ile taht mücadelesini kaybetmesi üzerine onunla birlikte 1481 yılında Kahire'ye gitti. 1498 yılında Kahire'de meydana gelen veba salgınında vefat etmiştir. Love & Monsters "Love & Monsters", Büyük Britanya bilimkurgu dizisi "Doctor Who"nun ikinci sezonunun onuncu bölümüdür. İlk kez 17 Haziran 2006 tarihinde yayınlanmıştır. Russell T Davies tarafından yazılan bu bölümün yönetmenliğini Dan Zeff üstlenmiştir. Elton Pope (Marc Warren) adında çağdaş sıradan bir adamda Doktor ve garip mavi bir kulübe b,r saplantı haline gelir ve onu bulmayı düşünen bir grup insana katılır. Gizemli bir şekilde Victor Kennedy (Peter Kay) adlı bir adam çıkar ve Doktor'u bulacaklarını söyleyip o da gruba katılır. Başta çok eğleceli olsa da, onun karanlık tarafını sonunda keşfederler. Kennedy Abzorbaloff adında özümseyen bir yaratıktır. Meeting Pas de Calais Meeting Pas de Calais, Fransa'nın Liévin kentindeki Stade Couvert Régional'de, her yıl şubat ayında düzenlenen salon atletizm organizasyonu. Halen IAAF Salon Permit Yarışları'ndan biri olan şampiyona, ilk kez 1988'de yapıldı. Fear Her "Fear Her", Büyük Britanya bilimkurgu dizisi "Doctor Who"nun ikinci sezonunun on birinci bölümüdür. İlk kez 24 Haziran 2006 tarihinde BBC One kanalında yayınlanmıştır. Matthew Graham tarafından yazılan bölümün yönetmenliğini Euros Lyn üstlenmiştir. Bu bölümde Doktor (David Tennant) ve yol arkadaşı Rose Tyler (Billie Piper) 2012 Yaz Olimpiyatları'nın açılışının olduğu güne gider. Ancak insanları çizerek onları yok edebilen küçük kız Chloe Webber (Abisola Agbaje) ile karşılaşırlar. 2013 Avrupa 17 Yaş Altı Futbol Şampiyonası 2013 FIFA 17 Yaş Altı Avrupa Şampiyonası A Grubu maçları 5-11 Ağustos 2013 tarihleri arasında oynandı. Grup, ev sahibi Slovakya, Avusturya, İsveç ve İsviçre takımlarınından oluşmaktaydı. Grubu birinci olarak tamamlayan Slovakya, B Grubu ikincisi İtalya ile, ikinci tamamlayan İsveç ise B Grubu birincisi Rusya ile eşleşti. 1 Ocak 1996 tarihinden sonra doğmuş olan oyuncular bu turnuvaya katılma hakkına sahipti. 2013 UEFA Avrupa 17 Yaş Altı Futbol Şampiyonası, final turnuvası iki eleme aşamasından oluşmaktadır: eleme turu ve elit tur. Toplamda 52 millî takımın bulunduğu turnuvada 7 millî yakım finale ulaşır. İlk tur 28 ile 24 Eylül tarihleri arasında, son tur 14 Kasım 2012 tarihinde oynandı. Canlı yayınlar ve finalde oynanan maçlar Avrupa genelinde Eurosport tarafından yayınlandı. Melek (televizyon programı) Star TV 'de Melek Baykal tarafından sunulan kadın programıdır. Programın adı Melek Baykal'ın adından esinlenilmiştir. Starın sabah yıldızı Melek Baykal sloganıyla yayın hayatına başlamıştır .Program halen devam etmektedir.Programda birçok konu hakkında uzman kişiler tarafından bilgiler verilmektedir ve birçok ünlü konuk ağırlamaktadır.Program başladığı günden bu yana birçok ödül almıştır. Kimera Kimera (İngilizce: "Chímera"), Yunan mitolojisinde tek bir vücutta çeşitli canlıların kimi uzuvlarına sahip, ağzından ateş püskürten yaratık. Genellikle yaratığın bir başı aslan, bir başı keçi, gövdesi aslan ve kuyruğu yılan olarak tasvir edilir. Pegasos ile cesur Bellerophontes onu alt edebilmiştir. Etrüsklü bir sanatçının bu karma yaratığı nasıl düşündüğünü Arezzo'nun ünlü Chimaira'sı göstermektedir (MÖ 420 civarı). Saldırıya geçmekte olan hayvan büyük bir olasılıkla Pegasos ve Bellerophontes'un da yer aldığı bir grubun parçasıydı. Bellerophontes ile Chimaira'nın savaşması çok sayıda vazo resmine konu olmuştur. Vulci'den gelme bir kraterin üzerinde bu sahne resmedilmiştir (MÖ 5. yüzyıl). Günümüzde bir Chimera'dan bahsedildiğinde, bununla hayal ürünü bir yaratık anlatılmak istenir. Army of Ghosts "Army of Ghosts", Büyük Britanya bilimkurgu dizisi "Doctor Who"nun ikinci sezonunun on ikinci bölümüdür. İlk kez 1 Temmuz 2006 tarihinde BBC One kanalında yayınlanmıştır. "Doomsday" adlı bölüm bu bölümün devamı niteliğindedir. Doktor ve Rose'un seyahatleri sırasında aralıklı olarak hayaletler gelmeye başlar ve halk buna alışır. Doktor hayaletlerin kaynağını öğrenmek için Torchwood Enstitüsü'ne gider. Bir Dalek gemisi görürler. Gillette, Wyoming Gillette şehri Wyoming'deki Campbell countynin merkezidir. 2010 sayımına göre şehrin nüfusu 29,087'dir. Gillette şehri kömür ve petrol bakımından zengin bir bölgede yer almaktadır. Şehrin rezervleri Amerika Birleşik Devletleri'nin kömür ihtiyacının %35'ini karşılamaktadır. Şehir 2000 yılı sayımından bu yana % 48.06 artmıştır. Gillette şehri 6 Ocak 1892'de Wyoming bir eyalet olduktan 2 yıl sonra kurulmuştur. Şehir ismini Chicago, Burlington and Quincy Railroad'ra bir araştırmacı olarak çalışmış olan Edward Gillette'ten almıştır. . 1974'te psikolog ElDean Kohrs tarafından Gillette Sendromu bu şehre ithafen kullanılmıştır. Gillette (44.282660, −105.505256) koordinatlarında, Big Horn Dağı ile Black Hills arasında yer alır. Powder Nehri havzasının doğusunda bulunur. Şehir Amerika Birleşik Devletleri Sayım Bürosu'nun kayıtlarına göre 49.21 km² (19 milkare) alanda yer alır ve bu alanın 49.13 km²'si kara ve 0.08 km²'si sudur. 2010 Nüfus Sayımı'na göre Gillette'de 29,087 kişi yaşamakta, 10,975 hane bulunmakta ve 7,299 aile ikamet etmektedir. şehrin yoğunluğu km²başına 592.0 kişidir ve km² başına 247.3 ev bulunmaktadır. Nüfusun %92,2 Beyaz, %0.4 Afroamerikan %1.2 Yerliler, %0.7 Asyalılar, %3.2%diğer ırklardan ve 2.2% melezdir. Hispanik ya da Latin nüfu toplam nüfusun %9,5'ini oluşturur. Gillette'de yedi yerel radyo bulunmaktadÄ±r: KIML 1270 AM, KLED 93.3 FM, KAML-FM 97.3 FM, KGWY 100.7 FM, KDDV-FM 101.5 FM. KGCC 99.9 FM and KXXL 106.1 FM, KUWG 90.9 FM, Gillette'de Wyoming PBS adında bir adet yerel televizyon kanalı bulunmaktadır. Gillette şehrinde iki adet yerel gazete çıkmaktadır. Rock Springs, Wyoming Rock Springs, Wyoming ABD'nin Wyoming eyaletinin Sweetwater countysinde bulunan şehirdir. 2010 sayımına göre nüfusu 23,036'dır. Rock Springs Western Wyoming Community College'e ev sahipliği yapar. Ayrıca Rock Springs petrol ve doğal gaz bakımından zengin topraklara sahiptir. Rock Springs'de Amerikan Tarihi'nin en büyük isyanı olan Rock Springs Katliamı yaşanmıştır. 2 Eylül 1885'de yaşanan isyan Rock Springs yakınlarındaki madende yaşanmıştır.. Hot Springs dışındaki kasabalarda hala bu olayın kalıntıları durmaktadır. 1977'de 60 Minute programı Rock Springs'de polis departmanı ve şehir yönetimi ile yayınlanmıştır. Rock Springs (41.585106, -109.221392) koordinatlarında yer alır. Amerika Birleşik Devletleri Sayım Bürosun'nun kayıtlarına göre Rock Springs'in toplam yüz ölçümü 50.09 kmdir (19.34 milkare) ve bunun tamamı karadır., Rock Springs deniz seviyesinden yaklaşık olarak 6759 ft (2060 m) yüksekliktedir. Büyük Kulüp Büyük Kulüp, tam adıyla Büyük Kulüp Derneği veya Fransızca kullanımıyla Cercle d'Orient, Türkiye'nin İstanbul ilinin Kadıköy ilçesinde yer alan ve dernek statüsünde faaliyet gösteren sosyal kulüptür. 1882 yılında, Birleşik Krallık'ın İstanbul'daki büyükelçiliğinde görevli Alfred Sandison'ın girişimleriyle yönetici, diplomat ve iş insanlarından oluşan 30 kurucu üye tarafından Cercle a'Pera adıyla Beyoğlu'nda kuruldu ve aynı yıl Cercle d'Orient adı benimsendi. Önceleri Hôtel d'Angleterre'nin tahsis ettiği salonlarda faaliyet gösteren kulüp, 1883 yılında İstiklal Caddesi'ndeki binaya taşındı. Resmî dili Fransızca olan kulübe, çoğunluğu Osmanlı tebaasına mensup olmayan kişiler katılmaktaydı ve herhangi bir siyasi faaliyette bulunmama kararı alınmıştı. 1908'de ilan edilen İkinci Meşrutiyet sonrası, özellikle iktidara gelen İttihat ve Terakki mensupları sayesinde Türk üye sayısında artış yaşansa da I. Dünya Savaşı'nın kaybedilmesi sonrasında üye sayısında düşüş gözlemlendi. Cumhuriyetin ilanıyla birlikte başkent'in Ankara'ya taşınması sonrasında yabancı diplomatik temsilcilerin Ankara'ya gitmesi sebebiyle Türk üyelerin baskınlığı arttı. 1930'da Türkçe de derneğin resmî dili oldu. 1920'lerin sonundan itibaren dernek başkanlığına aktif ya da emekli olmuş, yüksek makamlarda bulunan Türk siyasetçi veya bürokratlar seçilmeye başlandı. Yine bu yıllarda maddi bakımdan çeşitli sıkıntılar yaşansa da 1930'larda bu sıkıntılar aşıldı. 1950'lerde, günümüzde derneğin merkezi olarak hizmet veren Çiftehavuzlar'daki arsa kulüp tarafından yalnızca yaz aylarında kullanılması amacıyla kiralandı, 1978'de ise satın alındı. Zamanla Beyoğlu'ndaki merkez binadan daha aktif olan ve kış aylarında faaliyet göstermeye başlayan Çiftehavuzlar'daki lokale, Beyoğlu'ndaki binanın 1983 yılında çıkan yangınla birlikte kullanılamaz hâle gelmesi sonrasında taşındı ve bu bina kulübün esas binası oldu. Günümüzde ise kulüp, 8.000 kadar üyesiyle burada faaliyet göstermektedir. 1 Aralık 1881'de başlanan girişimlerin ve 90 kadar üye adayının sağlanmış olmasının ardından, 5 Mart 1882'de, Birleşik Krallık'ın İstanbul'daki büyükelçiliğinde görevli Alfred Sandison'ın elçilikteki odasında Sandison'ın başkanlığında toplanan 30 kişi, Beyoğlu'nda yeni bir kulüp kurmak için bir toplantı gerçekleştirdi. Toplantıda; Sandison, Graziani, Wrench, Mavrogordato, Testa, Collobiano, Vigoureux, Wallace ve Bertrand'dan meydana gelen 9 kişilik bir hazırlık komitesi oluşturularak Cercle a'Pera isimli kulübün kuruluşu gerçekleştirildi. 19 Mart günü, Testa'nın girişimiyle Almanya elçiliği binasında düzenlenen genel kurul toplantısında tüzük görüşmeleri gerçekleştirilirken kulüp için "Cercle d'Orient" adı benimsendi ve yıllık faaliyetlerin 1 Kasım'da başlaması kararlaştırıldı. Sosyal bir kulüp amacında olan Cercle d'Orient; üyelerine toplanma, yemek, oyun ve okuma gibi çeşitli faaliyetler sunacaktı. 27 Mart'ta yine aynı yerde gerçekleştirilen genel kurul toplantısında tüzüğün son kısımları görüşüldü ve tüzük onaylandı. Toplantıda yeni bir hazırlık komitesi seçilirken, başkanlığına ise İran büyükelçisi Muhsin Han seçilmişti. Kulübün kurucu listesi ise 78 kişiden meydana gelmekteydi. Kuruluşundan 1907 yılına kadar dernek üyesi kişilerin sayısı 625'e ulaştı ve bu üyelerin %11,5'ini Osmanlı tebaasındaki kişiler, kalan kısmını ise çeşitli ülkelerin vatandaşları oluşturmaktaydı. Komitenin seçilmesi sonrasında dernek binası için arama girişimlerine başlanıldı ve Abraham Paşa'nın İstiklal Caddesi'nde bulunan arsasına yapılacak binaya yerleşilmesi kararlaştırıldı. Binanın yapımı tamamlanana kadar, Temmuz 1882'den itibaren Hôtel d'Angleterre'nin tahsis ettiği salonlar kullanılmaya başlandı. Alexandre Vallaury'nin tasarladığı bina, 5 Aralık 1883'te gerçekleştirilen açılış töreniyle hizmete girdi ve binanın bir kısmı kulüp tarafından kiralanarak kullanılmaya başlandı. Her yıl 1 Kasım'da faaliyete geçen kulüp, 30 Mayıs'ta faaliyetlerini durdurmaktaydı. Bir başkan, iki başkan yardımcısı ve dokuz yardımcı üyenin oluşturduğu bir komite tarafından yönetilen kulübün bu komitesi, üyeler arasında yapılacak gizli seçimle belirlenmekteydi. Kulübün resmî dili ise Fransızcaydı. Kulüp, kuruluşundan itibaren haghangi bir siyasi faaliyette bulunmama ilkesini benimsemişti. 1890'ların başında kulüp bünyesinde bir de kütüphane kuruldu. 1891-1897 arasında Aleksandr Nelidov, 1897-1898 yıllarında Paul Cambon, 1898-1900 arasında Alberto Pansa, 1900-1906 arasında Franz Alfred Heinrich Graf von Calice, 1906-1912 arasında ise Adolf Marschall von Bieberstein kulüp başkanı olarak görev yaptı. 23 Temmuz 1908'de ilan edilen İkinci Meşrutiyet sonrasında, II. Abdülhamid döneminde üye olan bazı kişilerin kulüp üyeliğinden ayrılmasına, bu da üye sayısının ve kulüp gelirinin düşmesine neden oldu. Bu dönemde, maddi açığın kapatılması için çeşitli ekonomik önlemler alındı. Aralık 1911'de gerçekleştirilen olağanüstü kongre toplantısında; üye sayısı 250'nin altında kaldıkça, yeni adaylar arasından seçme hakkının komite ile, kongrenin üç yıl için seçeceği altı üyeden oluşan bir balotaj heyetine ait olması kararlaştırıldı. Bu sıralarda patlak veren Trablusgarp Savaşı ve Balkan Savaşları da kulübün sorunlu dönem geçirmesinde etkili olmuştu. Kulüp başkanı von Bieberstein'ın 13 Haziran 1912'de görevinden istifa etmesi sonrasında yıl sonuna kadar vekaleten Mahmud Muhtar Paşa başkanlık yaparken, yıl sonunda gerçeleştirilen kongrede başkanlığa Hans Freiherr von Wangenheim seçildi. 1882-1907 arasında kulübe üye olan 570 üyenin 52'si (%9,12) Osmanlı tebaasına mensupken, 1908-1918 yılları arasında üye olan 458 üyenin 129'u (%28,2) Osmanlı tebaasına mensuptu. Nisan 1909'da gerçekleşen 31 Mart Vakası'nın bastırılması sonrasında İttihat ve Terakki mensuplarının kulübe üyeliği hız kazandı. 1914'te Türkçülük akımının ülkede yaygınlaşmaya başlamasıyla, kulübü de Türkleştirme çabasına girişildi ve devletin üst düzey makamlarında görev yapan isimlerin kulübe yoğun katılımı gerçekleşti. Devletin I. Dünya Savaşı'na katılması sonrasında, bu tür derneklerin devlet tarafından tam olarak kontrol altına alınmasına yönelik bir kanun çıkartıldı ve bu kanun doğrultusunda, Beyoğlu Mutasarrıflığının 28 Kasım 1934 tarihli yazısıyla kulüpten, tüzüğünün ve yönetim kurulunun bildirilmesi istendi. Bu istekle birlikte kulüp tüzüğü ilk defa Türkçeye çevrildi. Ağustos 1915'te kulüp başkanlığına ilk kez Osmanlı tebaasından birisi, Said Halim Paşa seçildi. Başkanlık değişimi sonrasında üye olan kişi sayısında bir ivmelenme görüldü. O yıl üye sayısı 250'yi aşmıştı. 22 Mayıs 1916'da, Yeniköy'de yalnızca yazları faaliyet gösterecek Cercle du Bosphore (Boğaziçi Kulübü) kuruldu. 1918'de, I. Dünya Savaşı'nın kaybedilmesi sonrasında İttihat ve Terakki ile bağlantısı olan kulüp üyelerinin bir kısmı üyelikten çekilmeye başladı. 25 Kasım 1918'deki son oturumuna başkanlık ettikten sonra görev süresi dolan Said Halim Paşa'nın yerine başkanlığa Mustafa Reşid Paşa gelirken, daha önce İttihat ve Terakki ile bağlantısı olduğundan kulübe katılamamış kişilerin üyelik başvuruları gerçekleşti. Dönem itibarıyla kulüp bünyesinde siyasi içerikli görüşmeler yaşanmaya başlaması sonrasında üyeler, yönetim kurulu tarafından, kulüp bünyesinde herhangi bir siyasi faaliyet gerçekleştirilmesinin yasak olduğu konusunda uyarılmıştı. Mart 1920'de, ülkedeki yabancı subayların tamamının üyelikten yararlanmalarını sağlayacak bir madde tüzüğe dahil oldu. 1921 sonlarında Mustafa Reşid Paşa'nın Londra'ya gidecek olması üzerine başkanlıktan istifa etmesiyle birlikte, yeni başkan seçimi için Kurtuluş Savaşı'nın sona ermesinin beklenmesi ve başkanlığı vekaleten Hans Freiherr von Wangenheim'ın sürdürmesi kararlaştırıldı. 10 Aralık 1921 tarihli toplantıya göre kulübün toplam üye sayısı 225'ti. Ekim 1922'de ateşkes ilan edilip savaşın sona ermesinin ardından, 9 Aralık 1922'de gerçekleştirilen genel kurulda başkanlığa Maurice Pellé seçildi. 1923-1936 yılları arasında kulübe kayıt olan 414 kişinin 92'si (%22,2) Türk vatandaşıydı. 12 Aralık 1924'teki genel kurul toplantısında, tüzüğün ilk maddesi genişletilerek derneğin amacı daha ayrıntılı açıklanırken, onuncu maddede yapılan değişiklikle de sadece başvurularıyla kulüp üyesi olabilecek makam sahibi Türklerin kapsamı genişletildi. Başkentin Ankara'ya taşınmış olması sebebiyle üye yabancı diplomat ve devlet görevlilerin sayısında azalma yaşanmaya başladı. 1924'te başkanlığa Gustaf Oscar Wallenberg seçilirken Aralık 1926'da başkan yardımcılığına seçilen Mehmed Şükrü Bey (Kaya), 1928'deki seçimlerde başkanlığa geldi ve bu sayede Türkiye hükûmetinin kulüp üzerindeki etkisi arttı. 1926'da belediye ile anlaşmaya varılıp kulübe "özel ev" statüsü verildi ve vergi vermemeye başladı. 1930'da alınan kararla toplantı tutanaklarının Fransızcaya ek olarak Türkçe yazılmasına da başlandı. Aralık 1931'deki seçimlerde Mehmed Şükrü Bey tekrar başkanlığa seçildi. 1920'lerin sonundan itibaren kulüp maddi bakımdan sorunlar yaşarken üye sayısında da düşüş gözlemlendi ve 1933 itibarıyla toplam üye sayısı 123'e indi. Kulüp üye sayısını arttırmaya çalışırken, kullanılan bina 400'den fazla üyeyi kaldıracak büyüklükte değildi. Mart 1932'de, İstanbul Kulübü'nün yönetimi tarafından bir birleşme talebinde bulunuldu; ancak bu talep üyeler tarafından reddedildi. 1936'da dernek başkanlığına Cemil Topuzlu seçildi. 1940'ların başında başkanlığa Fethi Okyar gelirken, 1943 itibarıyla üye sayısı 172'ye yükseldi. 4 Nisan 1943'te başkan yardımcısı Lütfi Kırdar, Anadolu Kulübü ile birleşme girişiminin başlatıldığını açıklasa da girişim sonuçsuz kaldı. 28 Kasım 1943'te Okyar'ın vefatı sonrasında yeni bir başkanın seçilmesi gündeme geldi. Lütfi Kırdar, 12 Aralık 1943'teki genel kurulda kulüp başkanlığı için, kulüp üyesi olmayan Dışişleri Bakanı Numan Menemencioğlu'nu önerdi, 9 Ocak 1944'te yapılan kongrede de başkanlığa Menemencioğlu seçildi. 23 Nisan günü gerçekleştirilen olağanüstü kongrede derneğin adı Büyük Kulüp olarak değiştirildi; ancak Cercle d'Orient ismi de kullanılmaya devam etti. Aynı kongrede, tüzükte birtakım değişiklikler de yapıldı. Kulüp üyelerinin eşlerinin de istedikleri takdirde kulübe kabul edilmesinin önü açıldı. 25 Nisan'da devam eden toplantıda da tüzükle alakalı küçük değişiklikler yapılırken, bir kez daha başkanlık seçimi oldu ve başkanlığa tekrar Menemencioğlu seçildi. Menemencioğlu'nun Fransa büyükelçiliğine atanması sonrasında, 6 Aralık 1944'te başkanlıktan istifa etti ve yerine Necmettin Sadak getirildi. 10 Mart 1945'teki genel kurul toplantısında kulübün adının Şehir Kulübü olarak değiştirilmesi teklif edildiyse de bu teklif kabul edilmedi. 11 Şubat 1946'daki toplantıda; dışişleri bakanının fahri kulüp başkanı, İstanbul valisinin ise fahri başkan vekili olması yönünde bir tüzük değişikliğine gidildi. 1947'de, Otel ve Lokantacı Birliğine katılım teklifine kulüp karşı çıktı. 1953'te Saffet Baştımar başkanlığa geldi. Kulüp tarafından yaz aylarında kullanılmak üzere Mayıs 1953'te Çatalçeşme'deki bir köşk, ertesi yıl ise Çiftehavuzlar'daki iki köşk kiralandı. 1954 itibarıyla üye sayısı 350'ye ulaşmıştı. 1955'te Tevfik Rüştü Aras kulüp başkanlığına seçildi. Yaz aylarında kullanılan yerlere olan ilginin fazla olması sebebiyle 1955 yılında bir bina daha kiralandı. 24 Mart 1958'deki kongreyle birlikte ise Mükerrem Sarol başkanlığa geldi. 27 Mayıs 1960'taki askerî darbe sonrasında kulübün başkanı Sarol dahil bazı üyeleri yargılandığından üye sayısında ani bir düşüş yaşandı. Aynı yıl başkanlığa Hüsnü Çakır geldi. Çakır'ın 3 Ağustos 1960'taki vefatı sonrasında, başkan vekili Hamdi Açan başkanlığa seçildi. 7 Mart 1965'te Ali Esat Birol yeni başkan oldu. Yazlık binanın giderek popülerleşmesi sebebiyle merkez bina daha az kullanılmaya başlandı ve 1960'ların başından itibaren buradaki faaliyetlerde düşüş yaşandı. Bu yıllarda, kulüp tüzüğündeki ilgili madde çıkarılarak kadınların da kulüp asli üyesi olmasının önü açıldı. Şubat 1971'de Sahir Kurutluoğlu başkanlık makamına getirildi. 22 Haziran 1975'teki genel kurul, kulüp tarihinde bir ilk olarak yazlık binada yapıldı. 25 Ocak 1976'da gerçekleştirilen kongredeki seçimlerde ise Raif Dinçkök başkanlığa getirildi. Bu dönemde, kulüp merkezini Beyoğlu'ndaki binadan Çiftehavuzlar'daki binaya taşıma işleri hız kazandı. 1978'de, Çiftehavuzlar'daki binanın içinde bulunduğu arazi kulüp tarafından satın alındı. Aynı yıl, Çiftehavuzlar'daki binanın kış aylarında da açık kalması kararlaştırıldı. 1979-1981 arasında yazlık lokalde restorasyon ve yenileme çalışmaları yapıldı. Aralık 1983'te, Beyoğlu'ndaki binada yangın çıkması sonrasında bina kullanılmaz hâle geldi ve Nisan 1984 itibarıyla bu bina boşaltıldı. Bu binada yer alan kitaplar ve diğer bazı demirbaşlar ise, Kadıköy'de, Cemil Topuzlu Caddesi üzerinde kiralanan bir binaya taşındı. Kulüp binasında çeşitli yenileme ve genişletmeler yapılırken 1987 itibarıyla üye sayısı 2092'ye ulaşmıştı. 25 Şubat 1994'te vefat eden Dinçkök'ün yerine başkanlığa, otomatik olarak başkan yardımcısı Bülend Ulusu geçti. Lokal bahçesine, kulübe olan hizmetlerinden ötürü Dinçkök'ün bir de büstü dikilmişti. Bu dönemde lokalin kalan kısmı da kulüp tarafından satın alınırken yine lokal bünyesinde genişletmeler yapıldı. 2000'lerin başında üye sayısı 5300'lere ulaştı. Bu büyümenin ardından 2000 yılında kulüp tüzüğünde bir değişikliğe gidilerek; derneğin gelişmesini ve geleceğini ilgilendiren konularda inceleme ve araştırma yapma, tüzüğe uyulup uyulmadığını inceleme, görüş ve düşüncelerini yönetim kuruluna bildirme, yönetim kurulundan bilgi talep etme yetki ve görevlerine sahip bir yüksek divan oluşturuldu. 2003 yılında, "Büyük Kulüp" adını taşıyan dergi kulüp tarafından yayınlanmaya başladı. Kulüp, 2015 itibarıyla yaklaşık 8000 üyeye ulaştı. 2 Ocak 2017'de yapılan başkanlık seçimi sonucunda Duran Akbulut kulüp başkanlığına seçildi. Derneğin en üst karar organı genel kuruldur ve kulübün asil üyelerinden oluşur. Kulübün yönetimi; birer başkan, başkan vekili, genel sekreter, muhasip üye ve tesisler sorumlusu üye ile altı normal üyeden meydana gelen yönetim kurulu tarafından yürütülür. Derneğe üye olmak isteyenleri değerlendirmekle yükümlü balotaj kurulu 15 kişiden, disiplin kurulu 11 kişiden, sicil kurulu 5 kişiden, denetleme kurulu ise 3 kişiden oluşmaktadır. Derneğin lokali, Kadıköy'ün Çiftehavuzlar semtinde, Cemil Topuzlu Caddesi 40-42 numaralarda yer alır. Lokalde Bahçe Restaurant, Baron Restaurant, Cafe d'Orient, Safran Restaurant, Teras Restaurant, White&Black, Gurme, İskele Bar ve Tenis Cafe olmak üzere dokuz restoran ve kafe; Balo Salonu, Red Lounge ve Kış Bahçesi olmak üzere çeşitli etkinliklere ev sahipliği yapan üç mekânın yanı sıra; çeşitli aktivitelerin gerçekleştirildiği iskele, açık havuz, tenis kulübü, çocuk kulübü, bilardo salonu, oyun salonu, sağlık kulübü, kütüphane ve müze bulunmaktadır. Büyük Kulüp başkanı olarak görev yapan kişiler şu şekildedir: Dernek, bazı medya kuruluşları tarafından "cuntacılar kulübü" olarak da adlandırılmıştır. Kuruluşunda Masonik bir çizgi izlediği iddia edilmektedir. Ancak dernek başkanı Duran Akbulut, 2010'da verdiği bir röportajında derneğin mason derneği olduğu iddialarını yalanlamıştır. Büyük Kulüp'ün farklı ülkelerde bulunan 40 kulüp ile kardeş kulüp anlaşması bulunmaktadır. Kulüp üyeleri, dernek yönetimi ile yapacağı görüşmeler sonrasında bu kulüplerden misafir üye olarak faydalanabilmektedir. Bu kardeş kulüpler şu şekildedir: L'Amore Ã© Una Cosa Semplice L'Amore é Una Cosa Semplice(Türkçe:Aşk Basit Bir Şey),İtalyan şarkıcı Tiziano Ferro'nun 28 Kasım 2011 tarihinde çıkarttığı beşinci albümüdür.Bu albümün kaydı , diğer Tiziano Ferro albümlerinin aksine Hollanda'da yapıldı. Bu albümde Ferro,Alman şarkıcı Cassandra Steen ile Amerikan şarkıcı John Legend ile düet yaptığı şarkıları da koymuştur. Bu albümün dili Almanca, İngilizce ve İtalyanca 'dır . 2012 yılında ise hem bu albümün özel versiyonu hem de bu albümün İspanyolca sürümü olan El amor es una cosa simple albümü piyasaya çıkmıştır. Arbıreşler Arbıreşler(diğer adı Arbëresh)(İtalyanca: Italo-Albanese, Arbreşçe: Arbëreshë, Yunanca: Αρβανίτες), bugün İtalya'nın güneydoğusunda ve Yunanistan'ın kuzeydoğusunda yaşayan Arnavutlar'a verilen genel ad. Arbreşlerin çoğu , göçmen olup genellikle Kosova ve Arnavutluk kökenlidir. Ayrıca Arbreşler'in %68'i Katolik ; %32'si deOrtodoks'tur. Biri İtalya'nın Sicilya adasında ve Puglia bölgesinde diğerleri de Yunanistan'ın Yanya şehrinde olmak üzere Avrupa kıtasında altı tane Arbreş yerleşkesi bulunmaktadır. Arbıreşler'in çoğu İtalyanca, Yunanca ve Arnavutça'ya çok benzeyen bir dil olan Arbreşçe konuşmaktadırlar. Dünyada yaşayan Arbreş nüfusu ise 20.000 civarıdır. Güney İtalya ve Sicilya'da yerleşmiş bulunan Arnavut azınlıktır. Sözcük eski Arnavutçadan gelir ve aslında sadece Arnavut anlamına gelmektedir. 15. yüzyılda Osmanlılar'ın Arnavutluk'u ele geçirmesinden sonra Napoli Krallığı'na sığınan Arnavutlar bölgenin yerleşimi az alanlarına yerleştirildiler. Buralarda kendi cemaatlerini kurmalarına izin verildi. Bugün yaklaşık 100.000 kişi diliyle karışmış eski Arnavutça'dan oluşan Arbëresh dilini konuşmaktadır. Arbëresh yeni yerleştikleri bölgelerde kendi geleneklerini ve Bizans kaynaklı dinsel inançlarını korumuşlardır. Günümüzde geleneksel kıyafetlerini çeşitli kutlamalarda taşımaktadırlar. Özellikle kadın kıyafetlerindeki kemer tokalarının ayrıntılı işlemeleri dikkat çekicidir. Bu metal kemerlerde sıklıkla Arbëresh'in koruyucu azizi St. Georg resmedilir. Arbëresh'in Sicilya'da başlıca yerleştikleri bölge Piana degli Albanesi'dir. Ayrıca Contessa Entellina, Nezzojuso, Palazzo Adriano ve Santa Cristina Gela bölgelerinde de yoğun olarak bulunurlar. Kaynarca, Bulgaristan Kaynarca (, trl: "Kajnarđa") kuzey doğu Bulgaristan'da, Silistre'nin küçük bir köyüdür. Romanya sınırına yakın Silistre'nin en doğu noktasıdır. Küçük Kaynarca Antlaşması'nın imzalanma yeri olarak bilinmektedir. Küçük Kaynarca Antlaşması Çariçe II. Katerina adına Kont Pyotr Rumyantsev ve Sultan I. Abdülhamid adına Musulzade Mehmet Paşa tarafından 21 Temmuz 1774 tarihinde imzalanmıştır. Anlaşma 1768-1774 Osmanlı-Rus Savaşı'nı sonlandırmıştır. Köy 1877-1878 Osmanlı Rus Savaşı sırasında Osmanlı Kontrolünden çıkmıştır. Balkan Savaşlarından sonra Bulgaristan Krallığı tarafından Dobrucanın tamamıyla beraber Romanya Krallığına terk edilmiştir. Rumencede "Cainargeaua Mică" olarak tercume edilmiş olan adı kullanılmıştır. La Zaïroise La Zaïroise, Afrika ülkesi Zaire 'nin 1972 ile 1997 yılları arasında kullandığı ulusal marşıdır. Günümüzde Demokratik Kongo Cumhuriyeti olan ülke, gerçekleşen rejim değişikliği nedeniyle 1971 ile 1997 yılları arasında adını Zaire olarak değiştirmiş, bu doğrultuda o güne kadar kullanılan Kongo ulusal marşı değiştirilerek 1972 yılından itibaren La Zaïroise ulusal marşı kullanılmıştır. 1997 yılında ülke içerisinde gerçekleşen yeni bir rejim değişikliği ile öncel devlet ismi olan Demokratik Kongo Cumhuriyeti'nin kullanılmaya başlanması ile Zaire ulusal marşı kullanımdan kaldırılmıştır. Indiana'daki ÅŸehirler listesi Indiana'daki şehirler listesi, ABD'nin Indiana eyaletindeki şehirlerin nüfuslarıyla birlikte listesidir. Alla Mia Eta Alla Mia Eta (Türkçe:Benim Yaşta),İtalyan şarkıcı Tiziano Ferro'nun, otuz yaşındayken 2009 yılının Mayıs ayında çıkardığı dördüncü albümüdür. Bu albüm, Tiziano Ferro'nun diğer albümlerinde de olduğu gibi İtalya'da yok satmıştır. Bu albümün kayıtları ABD'de yapılmıştır. Bu albümde, Tiziano Ferro'nun Amerikalı şarkıcı Kelly Rowland ile düet yaptığı Breathe Gentle şarkısı da yer almaktadır.Albümün İspanyolca sürümü olan A mi edad ise Haziran 2009 yılında çıkmıştır, 2009 yılının Temmuz ayında da bu albümün Fransızca sürümü olan A Mon Age çıkmıştır. Nihat Odabaşı Nihat Odabaşı (d. 21 Mayıs 1968, Siverek), Türk moda fotoğrafçısı ve video klip yönetmenidir. Siverek doğumlu olan Odabaşı; lise düzeyine kadar olan eğitimini sırasıyla Siverek, Diyarbakır ve İstanbul'da aldı. İstanbul Üniversitesi İşletme Fakültesinden mezun olmasının ardından reklam metni yazarlığı ve sanat yönetmenliği yaptı. Önce video klip yönetmenliğine, 1999 yılında ise fotoğrafçılığa başladı. Kariyeri boyunca çeşitli şarkıcıların video klip yönetmenliğini yapan Odabaşı, yine çeşitli sanatçı ve markalarla fotoğrafçılık çalışmasında bulundu. Sekiz kardeşin en küçüğü olarak 21 Mayıs 1968'de, Siverek'te doğdu. Annesi Nadire Odabaşı, babası ise Abdurrahman Odabaşı'ydı. Doğumundan bir süre sonra ailesiyle birlikte İstanbul'a yerleşse de; babasının Şanlıurfa ve Siverek'te sahibi olduğu arazilerin başına geçmesi gerekliliğinden ötürü, "zor şartlar altında yaşadığını" ifade ettiği Siverek'e döndü. Çocukluk yıllarında resimle uğraşan Odabaşı, çeşitli yarışmalarda derece elde etti. Buradaki Devrim İlkokulu'nda ilk ve orta öğrenimini tamamlamasının ardından, Diyarbakır'da bulunan Diyarbakır Anadolu Lisesi'nde lise eğitimine başladı. Daha sonra İstanbul'daki Kadıköy Anadolu Lisesi'nde lise öğrenimine devam etti ve 1986 yılında buradan mezun oldu. Sinema-televizyon alanında üniversite eğitimi almak istediğini belirtse de, "anne ve babası için" İstanbul Üniversitesi İşletme Fakültesinden mezun oldu. Zorunlu askerlik görevini 2000 yılında, Malatya'da gerçekleştirdi. Üniversite yıllarında, üç yıl boyunca Şahika Tekand'dan oyunculuk dersleri almasının ardından Tevfik Gelenbe Tiyatrosu'nda bir yıl süresince oyunculuk yaptı, reklam filmlerinde rol aldı. Sonrasında altı yıl, bir reklam ajansında metin yazarlığı yaptı. Çeşitli fotoğrafçıların yanında sanat yönetmeni olarak çalıştı. 1996'da, reklamcılık ve video klip yapımcılığı alanlarında faaliyet gösteren Sanart adlı şirketi kurdu. İlk video klip yönetmenliğini de aynı yıl, önceki bazı video kliplerinin senaryolarını da yazdığı Soner Arıca'nın "Yalvarma" adlı şarkısının video klibini yöneterek gerçekleştirdi. 1999 yılında fotoğrafçılığa başladı. İlk fotoğrafçılık çalışmasını, Seren Serengil'in "Şamdan"da yer alacak fotoğraflarının çekimleri için uygun bir fotoğrafçı bulunamaması sebebiyle çekimleri kendisinin yapmasıyla gerçekleştirdi. Bu tarihten sonra çeşitli sanatçıların albüm ve single çalışmalarının fotoğraf çekimlerini de gerçekleştirmeye başladı. 16 Mayıs 2005'te, Çırağan Sarayı'nda gerçekleştirilen 2. Pantene Güzellik Ödülleri'nde, Yılın Moda Fotoğrafçısı kategorisinde verilen ödülün sahibi oldu. Aynı yıl, Magnum kampanyası kapsamındaki Elizabeth Hurley'in fotoğraf çekimlerini gerçekleştirdi. Bu çalışmanın ardından Hurley ile çeşitli projelerde yer alan Odabaşı, uluslararası kulvarda da çalışmaya başladı. Hurley ile olan çalışmaları, "The Sunday Times Travel Magazine" ve "Easy Living"de yer aldı. Aynı yılın Ekim ayında, Derimod kampanyası için Linda Evangelsta'nın çekimlerini gereçekleştirdi. 2 Nisan 2006'da, Lütfi Kırdar Kongre ve Sergi Sarayı'nda organize edilen 1. Fashion TV Moda Ödülleri'nde, En İyi Moda Fotoğrafçısı ödülünü kazandı. Tüketici Akademisi tarafından 31 Mayıs 2009'da, Çırağan Sarayı'nda organize edilen Avrupa Birliği Kalite Zirvesi'nde verilen 1. Avrupa Birliği Kalite Ödülleri'nde, Onur Ödülü'nü alan isimlerden biri oldu. Yönetmenliğini üstlendiği Gülben Ergen'in "Yalnızlık" adlı şarkısının klibi; 12 Haziran 2009'da düzenlenen 36. Altın Kelebek Ödülleri'nde En İyi Klip ödülünü kazandı. 13 Ocak 2010'da, Kabataşlılar Derneği tarafından gerçekleştirilen 1. Yılın En İyileri ödül töreninde, Yılın Fotoğraf Sanatçısı olarak belirlendi. 6 Mart 2012'de gerçekleştirilen 2. Pal FM Müzik Ödülleri'nde, Hadise'nin "Superman" şarkısına çektiği klip ile En İyi Klip dalında ödül kazandı. 12 Nisan 2013'te gerçekleştirilen 1. Türkiye Müzik Ödülleri'nde, yönetmenliğini üstlendiği Ziynet Sali'nin