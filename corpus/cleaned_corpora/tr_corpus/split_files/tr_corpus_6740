olan kodun taslak metnini Rus hukukçu ve diplomat Friedrich Martens yazdı. Dönemin büyük güçleri Almanya, Fransa, Avusturya-Macaristan, Osmanlı İmparatorluğu, Rusya ve Büyük Britanya'nın yanı sıra, Belçika, Danimarka, İspanya, Yunanistan, İtalya, Hollanda, İsveç, Norveç, Portekiz ve İsviçre de konferansa katıldı. Diğer davetli ülkeler İran ve ABD katılımda bulunmadı. Bazı hükümetlerin kabul etmemesi üzerine konferansta alınan kararlar yürürlüğe girmedi buna rağmen 1874 Brüksel Konferansı daha sonraki silahsızlanma anlaşmaları için çok önemli bir adım olarak görülmektedir. Shandong Airlines Shandong Airlines Co.Ltd. (), Çin merkezli bir havayolu şirketidir. Şirket, 12 Mart 1994 tarihinde kurulmuştur. Merkezi Jinan'da yer almaktadır. PÃ¢tisserie Pâtisserie, hamur işi ve tatlılar konusunda uzmanlaşmış bir Fransız ya da Belçika fırını türüdür. Bu tür yiyecekler için bir terim, genellikle aksan kullanılmadan kullanılan İngilizcedir. Her iki ülkede de, Fransızca olarak lisanslı bir "maitere", Hollanda'da meester "banketbakker", Almanca'da "konditorei" (Konditormeister) gibi terimler fırıncılar tarafından kullanılabilen yasal bir unvandır. Hollanda'da genellikle "banketbakkerij" kelimesi dükkan ve pastane için kullanılır. Fransa ve Belçika'da, pateierier uzun bir eğitim sürecini tamamlamış, tipik olarak çıraklık yapan ve yazılı bir sınavı geçen bir pasta şefidir. Genellikle, Fransızca boulangerie, Hollanda'da bakkerij, Almanca Bäckerei kelimesi ile ortaklaşa bulunur. Pastalar ve diğer tatlı yiyecekler bir pâtisserie yerlerinde satın alınabilir. Güney Kore ve Japonya'da "dapâtissier" terimi kullanılmaktadır. Avustralya ve Lübnan'da, pâtisserie, pasta veya pastane sözleriyle birlikte yaygın olarak kullanılmaktadır. Macaristan'da, "cukrászda" terimi bir pastaneye atıfta kullanılır. Polonya'da, tatlı fırınlanmış ürünler üreten ve satan dükkanlara atıfta bulunmak için yaygın olarak kullanılan iki terim vardır: cukiernia ve ciastkarnia. Çağlayan Deresi Çağlayan Deresi, Abunoğa Irmağı veya Fındıklı Deresi (Lazca: Abu Deresi), Rize ilinin Fındıklı ilçesinde bulunan ve Karadenize akan bir nehirdir. Nehrin kaynağının denizden yüksekliği yaklaşık 2600 metredir ve nehrin uzunluğu yaklaşık 34.7 kilometredir. Nehrin yatak eğimi %75'tir. Nehir, Karadeniz alasının en önemli yumurtlama alanlarından biri olarak kabul edilir. Nehirde sportif olta balıkçılığı yapılabilmektedir. Samsun tarihi Samsun tarihi, tarih öncesi dönemde Eski Taş Çağı'na kadar uzanır ve buradaki ilk yerleşik topluluğun izlerine günümüzden yaklaşık 7 bin yıl önce rastlanmıştır. Yerleşim geçmişi MÖ 60.000 yılına dek uzanan Samsun'a yerleşen ilk topluluk MÖ 5000-3500 arasında buraya gelen Kaşkalardır. Kaşkaların ardından Hitit dönemini yaşayan şehir MÖ 1182 ile MÖ 546 yılları arasında sürekli el değiştirmiş ve bu yıldan itibaren Pers hâkimiyetine girmiştir. Perslerin ardından Makedonya, Pontus, Roma, Bizans egemenliği gören Samsun bunların ardından bir Ceneviz kolonisi haline gelmiştir. Bu dönemde Dânişmendliler Beyliği tarafından kuşatılan Samsun alınamamış ve şehrin hemen yanına "Müslüman Samsun" adıyla yeni bir şehir kurulmuştur. I. Mehmed dönemine dek iki Samsun şehri de varlığını sürdürmüş, bu dönemde her iki şehir de Osmanlı Devleti topraklarına katılarak birleştirilmiştir. 1422-1428 yılları arasında Osmanlı hâkimiyetinden çıkan Samsun tekrar Osmanlı toprağı olmuş ve 1923 yılında Türkiye Cumhuriyeti'nin ilânına dek bu durumunu sürdürmüştür. Türkiye'nin kurulmasına dek uzanan ve 19 Mayıs 1919'da Mustafa Kemal'in Samsun'a çıkışıyla başlayan sürecin başlangıç durağı olması nedeniyle özel bir konumu bulunan Samsun "19 Mayıs Kenti" olarak anılmakta ve 19 Mayıs Atatürk'ü Anma, Gençlik ve Spor Bayramı'na ev sahipliği yapmaktadır. Samsun'daki yerleşim geçmişi Eski Taş Çağı'na dek uzanmaktadır. Tekkeköy Mağaralarında keşfedilen ve MÖ 60.000 ile MÖ 15.000 yılları arasına tarihlendirilen katman, şimdiye dek Karadeniz Bölgesi'nde keşfedilen en eski yerleşimdir. Aynı zamanda Türkiye'deki en eski üçüncü, dünyada ise sekizinci yerleşim olduğu tahmin edilmektedir. Mağara yerleşiminde yaşayan bu insanlar topluluk bilinci gelişmemiş ve henüz üretici pozisyonuna geçmemişlerdi. Karanlık çağların ardından MÖ 5000-3000 yılları arasında Anadolu'ya gelen ve Hattilerin bir kolu olduğu düşünülen Kaşkalar, MÖ 3500'lü yıllarda Mert Irmağı kenarında, günümüzde Dündartepe Höyüğü'nün bulunduğu yerde bir site oluşturmuşlardır. 15 m yüksekliğinde, 200 m genişliğinde ve uzunluğunda olan höyüğün kazıları sırasında en eski yerleşimin Bakır Çağı'na ait olduğu saptanmıştır. Tekkeköy Irmağı kenarında keşfedilen bir yerleşim yerindeki kazılar ise bu yerleşimin Geç Bakır Çağı ile Tunç Çağı özelliklerini taşıdığını, yerleşimde yaşayanların avcılık-toplayıcılık ile geçinip Taş Çağı aletlerini kullandığını göstermiştir ve yerleşimde herhangi bir yapıya rastlanmamıştır. Dündartepe Höyüğü ve Tekkeköy yerleşiminin yanı sıra kent çevresinde yer alan Kale Doruğu Höyüğü ve İkiztepe Höyüğü kazılarında bu yerleşimlerin köy tipinde olduğu ve küçük topluluklar tarafından kurulduğu belirlenmiştir. Ahşap evlerde oturan bu halkların avcılık, hayvancılık ve balıkçılık yaparak geçindiği; kumaş ve deri işleyebildiği; bakırdan alet, silah ve takı yapabildikleri saptanmıştır. Ayrıca yerleşim yerinin dışında keşfedilen mezarlıklarda yapılan incelemeler ölülerin kullandıkları eşyalarla birlikte gömüldüğünü ortaya çıkarmıştır. İkiztepe mezarlarında yapılan incelemeler burada yaşayan halkın Kuzey Karadeniz, Romanya, Bulgaristan ve Kafkasya kıyılarında bulunan halklarla ırkdaş olduğunu kanıtlamıştır. Kent, Kaşkaların ardından I. Murşili tarafından fethedilerek Hitit Krallığı topraklarına katılmıştır. Hitit döneminde özel bir durumu olmayan yerleşim yerinde Enetler adı verilen halkın yaşadığı düşünülmektedir. Bu bilgiyi Hekataios ve Zinodotos'u kaynak göstererek Homeros aktarmakla birlikte yerleşim yerinin Eneti adıyla anıldığını da eklemektedir. Strabon ise Eneti'nin Samsun değil farklı bir yerleşim yeri olduğunu, Samsun'un o dönemde Beyaz Suriyelilerin egemenliğinde bulunduğunu ve iki yerleşim yerinin Kızılırmak'ın farklı taraflarında kurulduğunu belirtmektedir. Modern tarihçilikte varlıkları tartışmalı olan Amazonların Kuzey Anadolu'da yaşadıkları sanılmaktadır. Antik Çağ'da yaşayan oyun yazarı Eshilos, Amazonların Thermodon kıyısındaki Themiskira köyünde yaşadıklarını; tarihçi Herodot ise İskit topraklarına uzanan maceralarını aktarmaktadır. Hangi dönemde Samsun çevresine yerleştikleri bilinmeyen Amazonlar, Platon ve Sokrates'in aktardıklarına göre zamanla Batı Anadolu'ya doğru yayılmış ve Atina önlerine kadar gelmişlerdir. Herodot'un aktardıklarına göre Atina'dan dönmekte iken Amazon gemilerinin erkek gemicileri Atinalılar tarafından öldürülmüş, gemiciliği bilmeyen Amazonlar kaçarken açık denizde boğulmuş ve ülkeleri de yerli kavimler tarafından işgal edilmiştir. Antik kaynaklarca yalnız kadınlardan oluşan bir topluluk olduğu aktarılan Amazonların aslında Hititler, İskitler ya da Sarmatlar olduğunu öne süren farklı görüşler bulunmaktadır. Kent, MÖ 1182 civarında Hitit İmparatorluğu'nun çöküşünü takiben Frigler tarafından ele geçirilmiş ve tahrip edilmiştir. Aynı dönemde Kimmerler de Doğu Karadeniz'de yer alan kentleri yakıp yıkmışlardır. Lidya Kralı Gigis Kimmerleri yenilgiye uğratıp bölgeden kovmuşsa da bu dönemde şehir harabe hâline dönüşmüştür. Bunun üzerine eski kentin güneybatısına yeni bir yerleşim kurulmuş, tarıma elverişli zengin toprakları ve artan nüfus baskısı nedeniyle MÖ 7. yüzyılda Foçalıların ve/veya Miletlilerin ilgisini çeken bölge kolonileştirilmiştir. Aralarındaki rekabet nedeniyle Lidya'nın kendisine uyguladığı düşmanca politika sonrası karayolu üzerinden ticaret hacmi azalan Milet ağırlığı denizyoluna vermiş ve özellikle Pontus bölgesinde yoğun çalışma yürüterek bölgede hızlı bir kolonizasyon politikası gütmüştür. Milet, zaman içerisinde bütün Karadeniz kıyılarına yayılan bir koloni ağı kurmuş, Samsun ilk defa bu dönemde ticari yönden örgütlenerek hızla gelişmiş ve Karadeniz kıyısındaki yaklaşık doksan kent henüz emporion seviyesini aşamamışken Samsun ticari merkez hâline gelmiştir. Şehir yaklaşık MÖ 436 yılında muhtemelen Perikles'in Pontus seferi sırasında Athinoklis kumandasındaki ordu tarafından Atinalılarca ele geçirilmiş ve adı Peiraieus yapılmıştır. MÖ 546'da ise Lidya Kralı Kroisos ile Ahameniş İmparatoru II. Kiros arasında geçen savaş sonrası Anadolu'da Grek egemenliğinin kırılması ile birlikte şehir Pers hâkimiyetine girmiştir. Ahameniş İmparatorluğu'nu yeniden örgütlemeye girişen I. Darius döneminde kent, Kapadokya satraplığının hâkimiyet bölgesi içine alınmış ve tiran unvanı taşıyan askerî valiler tarafından yönetilmeye başlanmıştır. MÖ 331 yılında İskender'in Persleri Gaugamela Muharebesi'nde yenilgiye uğratıp Ahameniş İmparatorluğunu Makedonya topraklarına katmasıyla birlikte Samsun da Makedon hâkimiyetine girmiş, böylece kentte askerî temelli bir yönetim anlayışından tekrar demokratik yönetime dönülmüştür. Bu dönemden itibaren şehir o döneme kadar Anadolu'nun kuzeyindeki en önemli liman şehri olan Sinopi'nin bu üstünlüğünü eline geçirmeye başlamış ve Orta Asya'dan uzanan önemli bir ticaret yolu buraya bağlanır hâle gelmiştir. Orta Asya'dan Fırat'a kadar gelen mallar Mazaka-Sebastea-Komana Pontiki-Laodikea hattını takip ederek şehre ulaşmakta ve buradan denizyoluyla batıya aktarılmaktaydı. İskender'in ölümüyle birlikte zayıflayan ve parçalanan Makedonya'dan bağımsızlığını ilân eden bölgelerden biri de I. Antiohos liderliğindeki Seleukos İmparatorluğu olmuş, Samsun MÖ 315'te bu devletin idaresi altına altına girmişse de durum uzun sürmemiş, kısa süre sonra Ariobarzanis ya da II. Mithridatis döneminde Pontus Krallığı toprakları içerisine sokulmuştur. Kral olduktan sonra önemli atılımlar yapan ve Kırım'a kadar krallık topraklarını genişleten VI. Mithridatis'in döneminde kraliyet ikâmetgâhı olarak kullanılan Samsun önemli bir gelişme göstermiş, geniş bir imar hareketi başlamış Eupatoria adıyla yeni bir mahalle kurulmuştur. VI. Mithridatis, MÖ 85 yılında Roma Cumhuriyeti'ne saldırmış, beş yıl süren savaş boyunca tanınmış Romalı generallerden Lucius Cornelius Sulla, Lucius Licinius Lucullus ve Gnaeus Pompeius Magnus'a karşı zaferler kazanmıştır. MÖ 63 yılında Lucullus lejyonlarıyla Amisos, Sinopi ve Trebizond'u ele geçirmiş; Pompeius ise VI. Mithridatis'in üzerine yürümüş ve kesin bir zafer kazanmıştır. Lucullus tarafından ele geçirilen şehir bir gün boyunca yağma edilse de bütünüyle yıkılmaktan kurtarılarak kısmen de olsa tamirat görmüş ve Bitinya ve Pontus eyaletine bağlanmıştır. Babası VI. Mithridatis'e karşı ayaklanarak tahtı ele geçiren II. Farnakis bunun karşılığında "Roma'nın dostu ve müttefiki" sıfatıyla Pontus kralı olarak tanınmış ve krallık Roma'ya bağlı olarak yaşamaya devam etmiştir. Samsun MÖ 48 sonlarına doğru Gnaeus Pompeius Magnus ve Jül Sezar'ın arasındaki çekişmeyi fırsat bilen II. Farnakis tarafından kuşatılmış, Roma'ya sadık kalmak isteyen kent dirense de düşmüş ve halk Pontus ordusunca kılıçtan geçirilmiştir. Bir yıl sonra Zela Muharebesi'nde Sezar komutasındaki Roma ordusu II. Farnakis'in başında bulunduğu Pontus ordusu ile karşı karşıya gelmiş, savaştan zaferle çıkan Sezar ünlü "veni, vidi, vici" sözünü yazdığı bir mektubu başkent Roma'ya göndermiştir. Samsun ise Roma Cumhuriyeti'ne olan bağlılığından dolayı hür şehir olarak tanımlanmış ve vergiden bağımsız, kendi kendini yöneten bir kent olarak devlete bağlanmıştır. Şehir aynı zamanda bu dönemde önemli bir liman kenti olma özelliği göstermekteydi. Jül Sezar'ın suikaste uğramasının ardından kurulan ikinci triumvirlik döneminde Marcus Antonius'un hâkimiyet sahasında kalan ve Pontus Polemoniacus eyaletine bağlanan şehri yöneten Straton adındaki "zalim bir vali"den bahseden kaynaklar bu noktada farklı anlatımlar sunmaktadırlar. Strabon, şehrin 30 yılında Aktium Muharebesi'nde Antonius'un yaşadığı hezimeti takiben Augustus tarafından Straton'un yönetiminden kurtarıldığını belirtmekte, Joseph Hilarius Eckhel ise valinin daha öncesinde 33 yılında Antonius tarafından şehirden kovulduğunu savunmaktadır. William Mitchell Ramsay ise Diadumenianus zamanında basılan bir sikkeden hareketle 31 yılını şehrin Straton'dan kurtarıldığı yıl olarak vermektedir. Warwick William Wroth da yine bir sikkeye dayanarak aynı olayı 35 yılına isnat ettirmektedir. Olayın miladi takvime göre gerçekleştiği yıl farklı kaynaklarca farklı şekillerde değerlendirilmekle birlikte şehirliler bu olayı takvim başlangıcı olarak kabul ederek o yılı 1 olarak tarihlendirmişlerdir. Augustus tarafından tekrar serbest şehir ve Roma'nın müttefiki olarak ilân edilerek Missos adıyla anılmaya başlanan şehir sonraları Galatya eyaletine bağlanmıştır. 111-113 yılları arasında Samsun valisi olan olan Plinius'un İmparator Trajan'a yazdığı mektuptan şehrin yerel bir meclis tarafından kendi yasalarıyla yönetildiği öğrenilmektedir. Samsun, 2. yüzyılın sonlarından itibaren hür şehir imtiyazını yavaş yavaş kaybetmeye başlamış olup merkezî yönetime daha bağlı bir yönetim anlayışı gelişmiştir. Geleneksel anlatıma göre Andreas'ın bizzat ziyaret ettiği şehir henüz 1. yüzyılda Hristiyanlaşmış; 303-305 yıllarında Diocletianus'un imparatorluğu sürerken bu dinin takipçilerine yönelik zulümler diğer yerlerde olduğu gibi Samsun'da da kendini göstermiş, Galerius'un iktidarında da bu durum sürmüştür. Bu durum Roma İmparatorluğu'nun 395'te bölünmesiyle birlikte sona ermiş, doğu topraklarına hükmeden ve resmî din olarak Hristiyanlığı benimseyen Bizans İmparatorluğu'nun hâkimiyet bölgesinde kalan Samsun Hristiyan bir şehir olarak varlığını sürdürmüştür. İeroklis'in 6. yüzyıla tarihlenen "Sinekdimos" adlı eserinde Samsun, Pontiki piskoposluğunun Helenopontos eyaletine bağlı bir sahil kasabası olarak tanımlanmaktadır. I. Justinianus dönemiyle birlikte Armeniakon eyaletine bağlanan şehir, Orta Bizans döneminde Paflagonya ile Armeniakon themalarının kuzey sınırını oluşturmaktaydı. Geniş hinterlandı, iç kısımlardan gelen tahıl ürünleri ve bol zeytin hasadı nedeniyle Konstantinopolis ile Kırım arasında bir ara liman görünümünde olan şehir ayrıca Pontos Polimoniakos eyaleti ile yapılan denizyolu ticaretinin üssü olarak önemli liman kenti konumunu korumuştur. VII. Konstantinos'un kaleme aldığı eserde Hersonisos'un Samsun limanından gelen ürünler olmadığı sürece ayakta kalamayacağı aktarılmaktadır. Bir ara Mutasım'ın emriyle 863 yılında Malatya Emiri Ömer bin Abdullah şehri ele geçirilip yağmalasa da şehir tekrar Bizans hâkimiyetine girmiştir. Amisos, 9. yüzyılın ikinci yarısında, 10. yüzyıl boyunca kommerkion ve ihracat merkezi olarak kalmıştır. Tarihî Grek şehri olan Amisos 11. yüzyılın ikinci yarısında Türklerin Küçük Asya'ya girmesi ile yoğun Ermeni göçü almış, 13. yüzyılın ilk çeyreğinden itibaren anlaşma ile Ceneviz Cumhuriyeti egemenliğine bırakılmıştır. Bu dönemden itibaren kent bir ticaret kolonisi olarak yaşamaya devam etmiştir. Malazgirt Meydan Muharebesi sonrasında Anadolu'ya giriş yapan Türk ailelerinden olan Dânişmendliler Orta Karadeniz'e doğru akınlar yapmaya başlamışlar ve 1150 ya da 1155'te Sivas Emiri Nizâmeddin Yağıbasan komutasında Amisos'u da kuşatarak Dânişmendliler Beyliğine dâhil etmek isteseler de başarısız olmuşlardır. Bunun üzerine Melik Gazi mevcut kentin yanına İsamisos adında yeni bir yerleşim kurmuştur. Müslüman halk arasında eski kente "gâvur Samsun", yeni kente ise "Müslüman Samsun" denmekteydi. Bu iki şehir arasında gelişmiş ticari bağlar bulunduğu bilinmektedir. Samsun Kalesi'ni inşa eden Dânişmendlilerin tahkim ettiği Samsun, 1178 yılında II. Kılıç Arslan tarafından Anadolu Selçuklu Devleti topraklarına katılmıştır. 1204'te Latin İmparatorluğu'nun kurulmasını takiben Konstantinopolis'ten kaçan Bizans soylularından I. Aleksios doğuda Trabzon İmparatorluğu'nu, I. Theodoros ise batıda İznik İmparatorluğu'nu kurmuştu. Kalan yerlerde ise Anadolu Selçuklu Devleti hâkimiyeti devam etmekteydi. Bu dönemde Amisos'ta Sabbas isminde Bizanslı bir vali bulunuyordu ve Ceneviz adına şehri idare ediyordu. I. Aleksios Amisos'u fethetmesi için kardeşi David'i göndermiş, buna karşılık olarak Sabbas İznik İmparatorluğu'na istinad etmiş, Müslümanlar da Anadolu Selçuklu sultanından yardım istemişlerdir. 1228 yılında I. Andronikos Samsun ve Sinop limanlarını yağmalasa da I. Alâeddin Keykubad sefere çıkarak bölgede otoriteyi sağlamıştır. 1230'ların ikinci yarısında patlak veren Babaî Ayaklanması Samsun'da da taraftar bulmasına karşın devlet kısa zaman içerisinde bölgedeki egemenliğini yeniden tesis etmeyi başarmıştır. Bir hafta sürdükten sonra 3 Temmuz 1243'te sonlanan Kösedağ Muharebesi sonucunda Moğol İmparatorluğu'na bağlı bir devlet hâline gelen Anadolu Selçuklu Devleti II. İzzeddin Keykâvus, IV. Kılıç Arslan ve II. Alâeddin Keykubad'ın üçlü yönetimiyle yönetilmeye başlamıştır. Samsun II. Alâeddin Keykubad'ın yönetim bölgesi içerisinde yer almış, onun ölümünden sonra ise bölge IV. Kılıç Arslan'a kalmıştır. 1260 yılında Trabzon İmparatorluğu tarafından işgal edilen kent kısa süre içerisinde tekrar Türklerin hâkimiyetine girmiş, 1296'da Pervâneoğulları Beyi Mühezzebüddin Mesud tarafından yağma edilmiştir. Bu dönemde Samsun, Canik mıntıkasının idaresi için Moğollarca görevlendirilen Mücîrüddin Emîrşah'a bağlı olan Nizâmüddîn Yahyâ ve yine ona bağlı olan Rükneddin Rahad tarafından idare edilmekteydi. Rükneddin Rahad denizyolu ile Muînüddin Mesud'u zapt ettiği yerlerden çıkarmak istediyse de başarısız olmuş, aynı sıralarda Muînüddin Mesud Cenevizliler tarafından kaçırılmış, bunun üzerine Nizâmüddîn Yahyâ Samsun'a geçerek gümüş akçeleri tağşiş ile rüşvetler dağıtarak kötü bir idare göstermiştir. 900 bin akçelik fidye karşılığında serbest bırakılan Muînüddin Mesud'un Samsun'u tehdit etmesi ve kendisine bağlı olan Nizâmüddîn Yahyâ'nın kötü yönetimi üzerine bizzat Mücîrüddin Emîrşah şehre gelmiştir. Muînüddin Mesud, Mücîrüddin Emîrşah'ın bu hamlesi üzerine Emîrşah'ın kızı ile evlenerek damadı olmuştur. Moğolların en önemli limanlarından biri hâline gelen Samsun'da bu gelişmeler olurken eski şehir Amisos hâlâ Cenevizlilerin kontrolündeydi ve iki şehir arasındaki ticari bağlar sürmekteydi. Amisoslular karayolunda Samsunluların yardımıyla kervanlarını yola koymakta, denizyolunda ise kendi gemileriyle ticaret yapmakta ve Samsunlulara güvenli ticaret olanağı sağlamaktaydılar. 14. yüzyılın ortalarında Eretna Beyliği'ne geçen Samsun Alâeddin Eretna'nın ölümünden sonra başta Kubadoğulları Emirliği olmak üzere Canik beylikleri arasında sık sık el değiştirmiştir. 1395 yılında Candaroğulları Beyliği'nin elinde bulunan Samsun kısa bir süreliğine Kadı Burhâneddin Devleti tarafından ele geçirilmiş, Kadı Burhâneddin'in ölümünün ardından 1398 yılında I. Bayezid Samsun'u Osmanlı topraklarına katmış ve Bulgar çarının oğlu İskender'i vali tayin etmiştir. Hristiyanların bulunduğu eski Samsun'a ise Ceneviz ile barış içerisinde bulunulması nedeniyle dokunulmamıştır. 1402'de I. Bayezid'in Ankara Muharebesi'nde Timur'a yenilmesi sonrası Fetret Devri'ne giren Osmanlı Devleti'nin zayıflığından yararlanan Kubadoğulları tekrar Samsun'da hâkimiyet kurmuşlardır. Timur'un atamasıyla Amasya çevresinde emirliğini ilân eden Mehmed Çelebi'yi tanımayan Kubadoğlu Ali Bey, Tâceddinoğulları Beyliği üzerine yürüyerek Niksar'ı kuşatmıştır. Mehmed Çelebi ise Amasya'dan gelerek ani bir hareketle Kubadoğlu Ali Bey'i bozguna uğratmış ve Taşanoğlu Ahmed Bey'i Samsun valisi olarak atamıştır. 1414 yılına kadar Osmanlı himâyesindeki Taşanoğulları Beyliği tarafından yönetilen Samsun, Kubadoğlu Ali Bey'in oğlu Kubadoğlu Cüneyd Bey tarafından kuşatılmış ve ele geçirilmiştir. Kubadoğlu Cüneyd Bey daha sonra Osmanlı padişahından af dilemiş, bunun üzerine vali olarak makamında bırakılmıştır. Kastamonu Emiri Celâleddin Bayezid'in oğlu Candaroğulları Beyi Hızır Bey, Kubadoğlu Cüneyd Bey'i öldürterek Samsun'u işgal etmiş, daha önce çelebi sanıyla anılan fakat padişah olunca I. Mehmed adıyla tahta oturan Osmanlı padişahı bölgenin tamamen devlete bağlanması için Biçeroğlu Hamza Bey'i görevlendirmiştir. Amisos'a saldıran Biçeroğlu Hamza Bey, şehirde çıkan yangına rağmen tüm imkânlarıyla şehri savunan Cenevizlilere karşı muvaffak olarak Amisos'u ele geçirmiştir. Amasya Valisi Murad Çelebi ise Hızır Bey'in elinde bulunan Samsun'a yönelmiş, Hızır Bey kenti rızaen Osmanlılara teslim etmiştir. Böylece iki Samsun da Osmanlı hâkimiyeti altına girmiştir. Samsun "Tâcü't-Tevârih"e göre 1419, Âşıkpaşazâde'nin "Tevârîh-i Âl-i Osman"ına ve Oruç Bey'in "Tevârîh-i Âl-i Osman"ına göre ise 1416 yılında Canik adıyla Rum eyaletine bağlı bir sancak olarak Osmanlı topraklarına katılmıştır. 1421'de tahta çıkan II. Murad'ın ilk yıllarındaki saltanat kavgası dönemini fırsat bilen Türkmenler Tokat, Amasya, Artova ve Sinop'a saldırmışlar; Kubadoğlu Cüneyd Bey'in oğlu Canik Emiri Hüseyin Bey de karışıklıktan faydalanıp 1422'de Samsun'u ele geçirmiştir. Yörgüç Paşa tarafından görüşme maksadıyla Amasya'ya çağrılan Türkmen liderlerin kılıçtan geçirilmesi üzerine Hüseyin Bey bizzat Amasya'ya giderek teslim olmuştur. 1428'de Canik beylerinin elinden alınan Samsun, Yörgüç Paşa'nın oğlu Hızır Bey'in yönetimine verilmiştir. Osmanlı egemenliğinde geçen 15., 16. ve 17. yüzyıllarda önemsiz bir iskele kentine dönüşen Samsun, bu dönemlerde çevre bataklıklarda imâl edilen kendir ve halatlar ile savaşlarda orduya erzak yardımı yapması dışında unutulmuş bir kent görünümündeydi. Bu nedenle de birçok kez eşkıya saldırılarına maruz kalmıştır. Küçük Kaynarca Antlaşması ile Kırım Hanlığı Osmanlı İmparatorluğu'nun elinden çıkınca Karadeniz'deki Osmanlı hâkimiyeti son bulduğundan şehrin ticareti de iyice gerilemiştir. Şehir bu dönemde Rum eyaletine bağlı iken buradan ayrılıp Trabzon eyaletine bağlanmıştır. Osmanlı devrindeki en zor zamanlarını 17. yüzyılda yaşayan şehir, III. Mehmed'in saltanatı sırasında Kazakların saldırısına uğramış, büyük zarar görmüştür. Zamanla halkın kenti terk etmesiyle Samsun nüfusu 1642 ve 1643 yıllarında köy düzeyine kadar inmiştir. 1774 yılında Canik muhassıllığına atanan Canikli Ali Paşa'nın ailesi 1808 yılına dek bölgeye hâkim olmuştur. III. Selim'in son dönemlerinde muhassıl olarak atanan Hazinedar Süleyman Ağa'nın ailesi ise 19. yüzyıl ortalarına kadar Canik ve dolayısıyla Samsun'da söz sahibi olmuşlardır. Bu dönemden sonra ise Samsun'a aralarında Ziya Paşa'nın da bulunduğu mutasarrıflar atanmaya başlamıştır. 19. yüzyıl ortalarından itibaren Samsun, tütün ekiminin yaygınlaşması ve buharlı gemi ticaretinin Karadeniz'de de başlaması ile tekrar gelişmeye başlamıştır. Şehrin ticari ve ekonomik potansiyeline bağlı olarak nüfusu da günbegün artmıştır. Trabzon ve Ege kıyılarından Türklerin, İç Anadolu'daki Rumlar ile Ermenilerin ve Avrupalı tüccarların şehre yerleşmeye başlaması, Kafkasya göçmenlerinin Samsun'a yerleştirilmeleri gibi etmenler nüfus gelişiminde etkili olmuştur. Karadeniz kıyısının önemli transit limanlarından biri konumuna gelen Samsun zengin bir ticaret kenti görünümüne girmiş, 1869 yılında çıkan büyük yangın ile şehrin neredeyse tamamı yansa da Fransız bir mimara yaptırılan planlama neticesinde planlı bir şekilde yeniden imar edilmiştir. 1893 yılında tamamlanan nüfus sayımına göre 67.624 olan şehir nüfusunun %49.4'ünü Müslümanlar, %48.6'sını Rumlar, kalan %2'yi ise Ermeni, Bulgar ve Yahudiler oluşturmaktaydı. 18. yüzyılda gelişen ve Bizans İmparatorluğu'nun hâkim olduğu sahalarda hâkimiyet sağlanarak bir Helen imparatorluğunun kurulmasını öngören Megali İdea ülküsü İkinci Meşrutiyet sonrasında siyasi boyut kazanmış, Birinci Balkan Savaşı sırasında gelişmiş, 1914 yılında I. Dünya Savaşı'nın başlamasıyla da eyleme dönüşmüştür. Megali İdea'nın somutlaştırılması yolunda yerel çeteler vasıtasıyla mücadeleye Samsun'da ilk defa Amasya Metropoliti Germanos Karavangelis'in 1908'de örgütlediği Rum çetelerinin faaliyetleriyle birlikte rastlanmaktadır. Bu çeteler küçük gruplar hâlinde Türk köylerine baskın düzenleme ve yol kesme metotlarını kullanmaktaydı. Rumlar Megali İdea yolunda yalnızca silahlı mücadeleye girmemiş, ekonomik alanda da çalışmalarını sürdürmüşlerdir. Ekonomik açıdan şehrin güçlü tarafı olan Rumlar, dönemin Samsun Şehremini Papasoğlu Yorgaki Efendi'nin de desteğiyle çeşitli yollarla Türklerin elindeki tütün tarlalarına el koymuş, satın almış ya da tefecilik yoluyla ele geçirmişlerdir. O dönem Samsun Şehremaneti meclisinin yönetim kurulu yedi Rum, bir Türk; Samsun Ticaret Odasının yönetim kurulu dört Rum, üç Ermeni, bir Türk; Samsun Ziraat Meclisinin yönetim kurulu ise altı Rum ve iki Türk'ten oluşmaktaydı. 20. yüzyılda Avrupa'daki kutuplaşmalar sonunda İttifak Devletleri içerisinde yer alan Osmanlı İmparatorluğu 14 Kasım 1914'te İtilaf Devletlerine karşı savaş girmiştir. 28 Mayıs ve 10 Haziran 1915'te İtilaf Devletleri safında bulunan Rus İmparatorluğu Karadeniz kıyısındaki diğer Osmanlı liman kentleriyle birlikte Samsun'u da bombalamış, bu olay kenti zor duruma sokmuştur. En büyük zararı ise Rüsûmat Dairesi yaşamış, rüsûmata ait bir bina, bir gümrük ambarı, bir kulübe ile gazhane deposu tamamıyla tahrip olmuştur. Ayrıca çok sayıda filika, çapar, motor gibi ulaşım aracının yanı sıra çeşitli cinste gemiler ile Şimendifer İskelesi, Gümrük İskelesi, Gazhane İskelesi tahrip edilmiş; Kılıçdede Mahallesi, Gazhane, Kumcağız civarları zarar görmüştür. Temmuz ayında daha kapsamlı bir saldırıda bulunan Ruslar belediyeye ait iskeleler, Hançerli, Rum, Ermeni mahalleleri, buğday pazarı ve limandaki yük gemilerini hedef almıştır. Birçok iskele ve depo da bombalamadan nasiplerini almışlardır. 1916 yılında tekrar saldıran Ruslar bu sefer Samsun Limanı'nı hedef almış, 25 Mayıs 1917 yılında Romanya Krallığı'na ait uçaklar kent üzerinde denetim uçuşları yapmışlardır. Rus bombardımanlarıyla geçen yıllarda Rum çetelerinin faaliyeti azalsa da tamamen durmamıştır. I. Dünya Savaşı'ndan yenilgiyle çıkan Osmanlı İmparatorluğu'nun imzaladığı Mondros Mütarekesi ülkenin her yanını işgale açık hâle getirmiştir. Mütarekeyi takip eden süreçte Osmanlı hükûmeti toplumsal huzuru ve toprak bütünlüğünü yeniden sağlama siyasetini yürütmek isterken Karadenizli Rumlar ise katliam ile karşı karşıya olduklarını iddia edip toprak talep ediyorlardı. Rumların bu siyasi çalışmaları Batı dünyasında etkili olmuş ve Anadolu'daki Rum ve Ermenilerin yardıma muhtaç olduğu algısını yaratmış; Yunanistan Krallığı, Karadeniz'deki asayiş sorununu gerekçe göstererek bölgenin işgal edilmesini talep etmiştir. Bunun üzerine Karadeniz kıyılarında asayişten sorumlu olan Britanya İmparatorluğu üç, Fransız Cumhuriyeti bir savaş gemisi göndererek mutasarrıftan bilgi almışlardır. I. Dünya Savaşı öncesinde ve sırasında da Türk köylerine saldırılarda bulunan Rumlar, Megali İdea ülküsünü gerçekleştirmek adına Millî Mücadele sürerken de bu saldırılarına devam etmişlerdir. Kent çıkışları silahlı çeteler tarafından tutuluyor, kent yakınlarından yaylım ateşleri açılıyor, Hamdi Paşa Çiftliği'nin yanındaki Rum mezarlığından her gece silahlar atılıyor; buna karşın Türkler ise "gâvur azması" olarak adlandırdıkları bu saldırılardan korunmak için silahla nöbet tutuyorlardı. 1918'in Nisan ayında Germanos Karavengelis, çete liderlerini toplayarak her birine çeşitli sorumluluk bölgeleri vermiş ve çeteler daha sistemli olarak faaliyetlerini sürdürmüşlerdir. Yol kesmek, köy basmak, fidye toplamak, postaları soymak gibi çeşitli yöntemlerle çalışan çeteler ayrıca kazığa oturtma, kasatura ile karın yarma gibi işkence biçimlerini de kullanmaktaydı. 9 Mart 1919 tarihinde 15. Tümen Kumandanı Mustafa Asım Bey ve Samsun Mutasarrıfı İbrahim Ethem Bey'in şehirde sıkıyönetim ilân etmesiyle 200 kişilik Britanya askerî müfrezesi tarafından Mondros Mütarekesi şartları gerekçe gösterilerek şehir işgal edilmiştir. Rumlar tarafından sevinçle karşılanan işgal kuvvetleri İlyasköy'deki sekiz kışlaya yerleşmiş, daha sonra gelen 150 kişilik Avustralya ve Yeni Zelanda Kolordusu kuvvetlerinin bir kısmı kışlaya bir kısmı ise Samsun Sultânîsi binasına yerleşmiştir. Rum çetelerinin baskınları ve işgal kuvvetlerinin kışlaları doldurması dolayısıyla 15. Tümen'e bağlı erlerden bir kısmı kaçmış, çoğu ise terhis edildiğinden dolayı Samsun'daki tümenin mevcudu dörtte üç oranında azalmıştır. 1 Şubat 1920'de halk Samsun Şehremaneti önünde toplanarak işgalleri protesto etmekte iken aynı sırada kara birliklerine ek olarak Amerikan savaş gemilerinin Samsun Limanı'na yanaşmasını kutlayan Rumlar şehremanet binasını işgal etmiş, olaylar büyümüştür. 30 Nisan 1919'da 9. Ordu müfettişliğine atanan Ferîk-i Sânî Mustafa Kemal, 19 Mayıs günü Samsun'a ulaşmıştır. Görevinin gereklerini yerine getirmeye koyulan Mustafa Kemal bazı incelemelerde bulunmuş; bu incelemeler sonucunda Rum çetelerinin Müslüman halka saldırdığı, yerel yöneticilerinse dış devletlerin de duruma karışmasıyla bu olaylara müdahale edemediği kanısına varmıştır. Bunun üzerine Canik mutasarrıfını görevden alarak yenisini atamış ve bölgede oluşan karışıklıklara yabancı askerlere aldırmaksızın doğrudan müdahale etmesini emretmiştir. Mustafa Kemal'in Samsun'dan ayrıldıktan sonra başkanlık ettiği Erzurum Kongresi ve Sivas Kongresi'nin ortaya koyduğu millî heyecan Samsun'da da etkisini göstermiş ve Samsun Müdâfaa-i Hukuk Cemiyeti kurulmuştur. Daha öncesinde Cemiyyet-i Hayriyye-i İslâmiyye, İhtiyat-ı Zâbitan Cemiyeti, Karadeniz Türkleri Müdâfaa-i Hukuk Cemiyeti ve Oymak Teşkilâtı adında cemiyetler kurulmuş olsa da etkili olamamışlar, bunların arasından yalnızca Oymak Teşkilâtı kayda değer çalışmalar yapabilmiştir. 7 Mayıs 1920'de Samsun'a gelen Şefik Avni Paşa 15. Tümen kumandanlığını üstlenmiş ve Büyük Millet Meclisinin yardımlarıyla tümen yeniden silahlandırılmıştır. 10 Temmuz 1920'de kurulan Umûr-ı Bahriye Şubesine bağlı olarak Samsun Bahriye Muhafız Müfrezesi kurulmuş ve Rum çetelerine karşı mücadele etmeye başlamış, 1920'nin sonlarına doğru giderek büyüyen müfreze tam kadrolu bir tabur haline gelmiştir. Rum çeteleri ile Samsun Bahriye Muhafız Müfrezesinin şiddetli çatışmalara girdiği 1921 ilkbaharında Türk çete lideri Topal Osman da Samsun'a gelmiştir. Britanya ve Fransa güçlerinin şehirden çekilmesiyle birlikte Rum çetelerine karşı Samsun Bahriye Muhafız Müfrezesi, Topal Osman ve 15. Tümen büyük bir karşı saldırı başlatarak Türk köylerine saldıran çetelere büyük darbe vurmuşlardır. 15. Tümen'in 17 Mayıs 1921 tarihinde batı cephesine hareket etmesi üzerine Samsun'da 10. Tümen oluşturulmuş, vekil olarak Samsun Askerlik Dairesi Başkanı Kaymakam İsmail Hakkı Bey atanmıştır. İsmail Hakkı döneminde de Rum çeteleri ile çatışmalar devam etmiş, ardından Cemil Cahit Bey tarafından devralınan tümen onun döneminde Samsun çevresindeki Rum çetelerini büyük oranda imha etmiştir. Rum çetelerinin çoğunun yok edilmesinden ve dağıtılmasından sonra Samsun İstiklâl Mahkemesi yargılamalara başlamış, 79 kişi idama, beş kişi 15 sene bir kişi ise beş sene küreğe, 17 kişi seferberlik sonuna kadar bir kişi de 10 sene hapis cezasına mahkûm edilmiştir. Samsun Müdâfaa-i Hukuk Cemiyeti, kentte tehlikenin sona ermesiyle birlikte 30 Ağustos 1921'de Saathane Meydanı'nda miting düzenlemiştir. Mevcut durum hakkında konuşmalar ile bilgilendirmelerin yapıldığı miting müftünün duasıyla sona ermiş ve Ankara Hükûmetine bağlılık telgrafı çekilmesi kararı alınmıştır. 6 Ocak 1922'de ise Samsun Türk Ortodoks Cemiyeti Ruhani Lideri Papa Atnas tarafından Samsun'a davet edilen Türk Ortodoksları Ruhani Lideri Papa Eftim'in de katılımıyla bir bildiri okunmuş ve Türk Ortodokslarının Ankara'ya bağlılığı açıklanmıştır. Aynı yıl Samsun Ermenileri de bir bildiri ile İstanbul Ermeni Patrikhanesi ile ilişkilerini kestiklerini ve Ankara'ya bağlı olduklarını duyurmuşlardır. Ellerindeki birkaç küçük gemiyle Sovyetler Birliği'nden silah ve cephane getirmeye çalışan Türk denizcileri, Yunan avcı botları ve savaş gemileriyle baş etmekte zorlanmakta, daha büyük gemilere ihtiyaç duymaktaydılar. Bu sorunu bertaraf etmek maksadıyla Trabzon Nakliyat-ı Bahriye Kumandanı Fahri Bey'in planı doğrultusunda, Yunanların Karadeniz'deki büyük ticaret gemilerinden birinin ele geçirilmesine karar verilmiştir. Plâna göre Sovyetlerin Novorossiysk Limanı'nda yükleme yapan "Enosis" kargo gemisi yola çıktıktan sonra iki küçük Türk gambotu tarafından durdurulup el konularak gizlice Trabzon'a getirilecekti. Plân 26 Nisan 1922 akşamı hayata geçirilmiş, birkaç saat süren kovalamacadan sonra "Enosis", içindeki 500 bin liralık malzeme ve altınlarla birlikte ele geçirilerek "Trabzon" adıyla Türk nakliye filosuna katılmıştır. O güne kadar yalnızca taşımacılık yapan Karadeniz'deki Kuvâ-yi Milliyeci denizciler, bu harekatla ticari gemiler yoluyla Yunan güçlerine darbe vurmaya başlamışlardır. Yunanlar ise misilleme olarak Samsun Bombardımanı'nı planlamışlardır. 7 Haziran 1922 tarihinde sabaha karşı "Georgios Averof" ve "Kilkis" zırhlıları, panter sınıfı iki muhrip, iki yardımcı kruvazör ve dört küçük mayın tarayıcı gemiyle Yunan filosu Samsun açıklarına gelmiştir. Savunma önlemleri alan Samsun Bahriye Muhafız Müfrezesi ve 10. Tümen siperlere cephane yığmaya başlamış, sahile topçu bataryaları yerleştirilmiştir. Yunanlar saat 10.00 civarında gözlemci sıfatıyla Samsun Limanı'nda demirli olan Amerikan gemilerine Samsun Mutasarrıfı Faik Bey'e verilmek üzere protesto mektubu vermiş, mektup mutasarrıfa ulaştırılmıştır. Protestoda Samsun'un askerî üs haline getirildiği ve kent özelliğini kaybettiği belirtilerek şehrin teslim edilmesi istenmiştir. Ankara Hükûmeti ile yapılan telgraflaşma sonucunda bu istek reddedilmiş, Samsun'un açık bir şehir olduğu ve bombalanamayacağı şayet bombalanırsa tüm sorumluluğun Yunanistan Krallığı'na ait olacağı cevabı verilmiştir. 15.30'da hükûmet konağı, kıyıdaki ambarlar ve deniz araçları, kentin batısındaki Rus petrol tankları ile Amerikalı ve Hollandalı tüccarlara ait tütün depoları hedef alınarak bombardıman başlamış, Türk tabyaları ise sahildeki topçu bataryaları ile cevap vermiştir. İki saat süren bombardıman sırasında Yunan gemileri 500'den fazla mermi kullanmış, dört asker ölmüş ve üç asker de yaralanmıştır. Ayrıca 4.170 teneke petrol, 68.368 kg benzin, 900 kilogram ispirto ile askerî yiyecek ambarı yanmış; 48 ev, üç dükkân, hükûmet konağı, gümrük binası, Canik Surp Nigoğayos Ermeni Kilisesi ve yetimhânesi yıkılmış, sahildeki 16 balıkçı teknesi hasar görmüştür. İki saat sonunda "Georgios Averof" zırhlısının çekilmesiyle birlikte diğer gemiler de çekilmiş ve bölgeyi terk etmişlerdir. Bombardımandan sonra toplanan Türkiye Büyük Millet Meclisi 12 Haziran ve 16 Haziran 1922 tarihli toplantıları sonucu bütün Karadeniz sahilini savaş alanı ilân ederek bölgedeki Rumların tehcirine karar vermiş ve 1921'den beri uygulanan Samsun tehcirleri adı verilen zorunlu göçler sistematik hâle gelmiştir. Samsun'daki Rum çeteciliğinin önde gelen ailelerinden Yelkencioğulları, Andavallıoğulları ve Enfiyecioğullarına ek olarak varlıklı Rumların Dâhiliye Vekâletinin gözetiminde İstanbul'a göçmelerine izin verilmiştir. Ardından 10. Tümen kumandanı olarak atanan Miralay Veysel Bey döneminde Rum çetelerini organize eden idareciler yakalanmış, Veysel Bey'in batı cephesine atanmasıyla yerine Mustafa Bey geçmiş ve kalan az sayıdaki Rum çetelerine karşı onun döneminde büyük başarılar sağlanmıştır. 10. Tümen Tugay Kumandanı Kurmay Kaymakam Hafız Zühtü Bey'in de Çarşamba ve Ünye civarındaki çeteleri temizlemesiyle Samsun ve yöresi Rum çetelerinden tamamen temizlenmiştir. Türk zaferiyle birlikte Megali İdea ülküsü tarihe karışmış, batı cephesindeki 15. Tümen Samsun'a dönmüş ve 10. Tümen dağıtılmıştır. Osmanlı döneminde ve cumhuriyetin ilk aylarında yaklaşık olarak günümüz Samsun il sınırlarını kapsayan idari birim Canik adıyla bir sancak, sancağın merkezi ise Samsun kazasıydı. Millî Mücadele'nin sonlanması ve Türkiye Cumhuriyeti'nin ilânı ile Türkiye sınırları içerisinde kalan Canik de sancak ve mutasarrıflıkların il yapılmaları üzerine Samsun adıyla il statüsü kazanmıştır. 1923 mübadelesi ile şehirdeki Rumlar Yunanistan'a göç etmiş, Rumlardan boşalan yerler ise mübadillere tahsis edilmiştir. Günümüzde Yunanistan'ın Üşekdere belediyesine bağlı Yeni Amisos, Preveze iline bağlı Yeni Samsun adında yerleşim yerleri bulunmaktadır. Cumhuriyetle birlikte il olan Samsun il merkezi hâricinde Bafra, Çarşamba, Havza, Terme ile Vezirköprü olmak üzere beş farklı ilçeye bölünmüştür. Cumhuriyet öncesinde de var olan bu idari birimler dışında ilk olarak 1 Haziran 1928 tarihinde Ladik'in ilçe yapılmasıyla Samsun'daki ilçe sayısı altıya yükselmiş; 1934'te Kavak, 1944'te de Alaçam ilçelerinin kurulmasıyla şehirdeki toplam ilçe sayısı sekiz olmuştur. 19 Haziran 1983 tarihinde kabul edilen 3392 numaralı kanun ile de Salıpazarı, Asarcık, Ondokuzmayıs ve Tekkeköy ilçeleri kurulmuştur. 9 Mayıs 1990'da kabul edilen 3644 numaralı kanunla ise Ayvacık ve Yakakent adında iki ilçe daha kurulmuştur. 2 Eylül 1993 tarihinde kabul edilen 504 numaralı kanun hükmünde kararname ile büyükşehir belediyesi kapsamına alınan Samsun'un merkez ilçesi de büyükşehir ilçesi statüsü almıştır. 6 Mart 2008'de 5747 numaralı kanun ile Atakent, Kurupelit, Altınkum, Çatalçam ve Taflan beldelerinin birleşerek Atakum beldesine katılmasıyla Atakum; Gazi ve Yeşilkent beldelerinin İlkadım'a katılmasıyla İlkadım adında bir ilçe kurulması ve Canik beldesinin de ilçe yapılması karara bağlanmıştır. Bu değişiklik ile büyükşehir ilçeleri Atakum, İlkadım, Canik, Tekkeköy olarak belirlenmiştir. 2012 yılında çıkarılan 6360 sayılı kanun ile de 2014 Türkiye yerel seçimlerinin ardından büyükşehir belediyesinin sınırları il mülki sınırları ile eşitlenmiş, merkez ilçe kavramı kaldırılmıştır. İlçelerin ardından gelen alt idari birim mahalle olup mevcûden il genelindeki 17 ilçeye bağlı olarak toplam 1.247 mahalle bulunmaktadır. Cumhuriyetin ilk yıllarından 1950'li yıllara kadar demiryolu atılımı yapılan Samsun'da bu yıllarda karayolu ağına öncelik verilmeye başlanmıştır. 1928'de elektrik santralinin hizmete başladığı şehrin merkezî su şebekesine kavuşması 1929 yılını bulmuş, ilk doğalgaz ise 2005 yılında verilmiştir. Arılı Deresi Arılı Deresi (Lazca: Pishala Deresi), Rize ilinin Fındıklı ilçesinde bulunan ve Karadenize akan bir nehirdir. Nehrin kaynağının denizden yüksekliği yaklaşık 2300 metredir ve nehrin uzunluğu yaklaşık 31.5 kilometredir. Nehrin yatak eğimi %73'tür. Dere yatağının çevresinde bulunan vadi, vatandaşların tepkileri nedeniyle Karadeniz Bölgesinde santrallerin yapılamadığı tek vadidir. Nehirde balık avcılığı tamamen yasaklanmıştır. Arılı Deresi'nin kollarından olan Paçva Deresi'ne yapılan ıslah çalışması tepki çekmiştir. Arılı Vadisi'nde yapılması planlanan 24 ayrı HES projesine karşı 2007 yılından bu yana mücadele veren yöre halkının başvurusu üzerine Trabzon Kültür ve Tabiat Varlıklarını Koruma Bölge Kurulu, 2011 yılında vadiyi 'doğal sit' alanı olarak belirledi. Bölgede yapımı planlanan Hidroelektrik Santral (HES) projesinin yapılması için doğal sit alanı özelliğinin kaldırılması gerekiyordu. Bölgede HES yapmak isteyen Zeki Enerji şirketi, bunun üzerine 2012 yılında, doğal sit alanı özelliğinin kaldırılması için Rize İdare Mahkemesi'ne dava açtı. Dava kapsamında vadide yer alan ve projenin yapılması planlanan Yaylacılar Köyü'nde bilirkişi keşfi yapıldı. Yöre kadınları, yolun üzerine oturarak mahkeme heyetinin yolunu kesti ve "Biz dereyi asla vermiyoruz." diye haykırdı. Bu süre zarfında hukuksal mücadele veren halk, bölgedeki HES projelerinin yapımını durdurdu. Yolu kesen kadınlardan biri, 'Dere bizim eşimiz, bizde onun eşiyiz. Dereyi kimseyle paylaşmayız. Dere bizim canımız, kanımız. Asla vermiyoruz. Beni öldüreceksiniz, dereye öyle gireceksiniz" dedi ve canını vermeye hazır olduğunu belirtti. Sonrasında mahkeme heyeti keşfin yapılacağı alana çıktı. Bunun üzerine köylülerde kamyonetlerle ve yaya olarak bölgeye doğru yürüyüşe geçti. Bölgeden yaşayan kadınlardan Melahat Alişan, Arılı Deresi'nin yanında doğup büyüdüğünü ve yaşadığını belirterek, "Bu dereyi kimseye vermiyoruz. Bir kaşık suya mı kaldılar? Bu su Allah'ın suyudur. Allah biz dünyaya gelmeden bize bu suyu verdi. Biz Atatürkçü, Müslüman halkız. Bizim bunlardan çektiğimiz nedir?" şeklinde bir soru sordu ve enerji şirketinin vadiden çekilmesini talep etti. Keşif heyetinin mahkemeye sunduğu rapora göre, bölge, fauna, flora ve endemit türler açısından özel bir alandı ve bölgede arıcılık ve tarım faaliyetleri yapılıyordu. Bu gerekçelerle keşif heyeti, bölgenin doğal sit alanı özelliği taşıdığına vurgu yaptı. Mahkeme, yapılan bilirkişi incelemesinden sonra bölgenin doğal sit özelliği taşıdığını belirledi ve davayı reddetti. Fındıklı halkı, kararı horon ve türkülerle kutladı. HES şirketi temsilcilerinin önünü yere yatarak kestiği görüntülerinden dolayı yörede “Derelerin anası” olarak bilinen Melahat Alişan, bu konuda direniş gösterenlere teşekkür etti, sevincini kendisine uzatılan mahkeme kararını öperek gösterdi. Fındıklı Dereleri Koruma Platformu üyeleri, Fındıklı'daki Dörtyol Kavşağı'nda toplanarak alınan mahkeme kararını duyuran bir basın açıklamasında bulundu. Fındıklı Dereleri Koruma Platformu üyesi Avni Ertaş, Fındıklı derelerinin sahipsiz olmadığını ve yıllardır bunu haykırdıklarını söyledi. Ertaş, "Rize İdare Mahkemesi, şirketin açtığı davada ret kararı ile bölgenin doğal sit alanı özelliğinin devamına karar verdi. 11 yıldır mücadele veriyoruz. 11 yıldır hukuk, bilim insanlarının ve yürekli insanların bizim yanımızda olduğunu biliyorduk ve hiç umudumuzu kesmemiştik. Bu ülkede halen hukuk, umut, Fındıklı halkı var. Mücadelemiz bir örnek. 11 yıl geçse de 25 yıl geçse de direnenler kazanıyor. Direndik ve kazandık." şeklinde bir açıklamada bulundu. Fındıklı Dereleri Koruma Platformu Başkanı Hüseyin Acar ise "Binlerce kez farklı nedenlerle vadimize geldiler. Biz her defasında bunlara gereken cevabı verdik. Ama biri uslanmadı. Şirket geldi vadinin doğal sit alanı özelliğini kaldırmak istedi. Bizler vadimizi savunduk. Bugün mahkeme, Arılı Vadisi biyolojik çeşitliliği, endemik bitki türleri, yaban hayatı, şelaleleri, mağaraları, buzul ve doğal gölleri, arıcılık ve tarım faaliyetlerini göz önüne alarak doğal sit statüsünün devamına karar verdi. Mahkeme masraflarını da şirkete bıraktı. Şirket, Danıştay'a gitme cesareti bile bulamadı. Bizim haklı olduğumuz kanıtlandı." şeklinde konuştu. 2018 yılında, Enerji Piyasası Düzenleme Kurumu (EPDK), Zeki Enerji şirketinin üretim lisansını da iptal etti. 2018 yılında heyet, bölgede ‘potansiyel doğal sit alanlarının ekolojik temelli bilimsel araştırma projesi’ kapsamında inceleme yapılacağını belirtti. Ancak bu inceleme ile vadinin ‘doğal sit’ özelliğinin kaldırılacağını ve hidroelektrik santral (HES) projelerinin önünün açılacağını iddia eden vatandaşlar, heyetin önünü Yaylacılar köyünde kesti. Konvoyu 4 farklı yerde durduran halk, heyet üyelerinin köye girişine izin vermedi ve “Bütün köyün canını alın, dereyi ancak ondan sonra alırsınız” diye bağırdı. Tartışmaların üzerine heyet, inceleme yapamadan vadiden ayrıldı. Hiperpolarizasyon Hiperpolarizasyon ile şu maddeler kastedilmiş olabilir: Hiperpolarizasyon (fizik) Hiperpolarizasyon, ısıl denge koşullarının ötesindeki malzemelerde görülen spin polarizasyonudur. Hiperpolarize durumdaki soy gazlar, manyetik rezonans görüntülemede kullanılmaktadır. Üç merkez dört elektron bağı Üç merkez dört elektron bağı, belirli hipervalent moleküllerin kimyasal bağlarını açıklamak için kullanılan modeldir. George C. Pimentel'in 1951'de yayımlanan çalışmasından ötürü Pimentel-Rundle üç merkezli modeli olarak da bilinir. Bu modelin genişletilmiş bir sürümü, forfor pentaflorür ve sülfür hekzaflorür gibi hipervalent molekül sınıfının tamamını ve çok merkezli π bağının görüldüğü ozon ve sülfür trioksiti tanımlamak için de kullanılmaktaydı. Artur Partyka Artur Jerzy Partyka (d. 27 Temmuz 1969, Stalowa Wola), Polonyalı atlet. Yüksek atlamada yarışmaktadır. Ördekli Köprüsü Ördekli Köprüsü; Ankara'nın Altındağ ilçesi, Bentderesi mevkiinde Hatip Çayı üzerine inşa edilmiş küçük bir yaya köprüsüdür. Yapım ve yıkım tarihleri bilinmemekle beraber köprü hakkında bilgilere ulaşılabilicek kaynakların sayısı da yok denecek kadar azdır. Osmanlı zamanında yapılmış olan köprünün, Cumhuriyet'in ilanından sonra şehrin hızla gelişip büyümeye başlamasıyla beraber zaman içerisinde yıkılıp unutulmuştur. Tadeusz Rut Tadeusz Rut, (d. 11 Ekim 1931, Przeworsk - ö. 27 Mart 1998, Varşova), Polonyalı eski atlet. Çekiç ile disk ve gülle atmada mücadele etmişti. Marsis Dağı Marsis Dağı, Artvin iline bağlı Yusufeli ve Arhavi ilçeleri ile Rize iline bağlı Fındıklı ilçesinin kesişim noktasında yer alan bir dağdır. Zirvesi, Yusufeli ilçesinin Rize sınırına yakın bir noktada bulunan dağ, Gül Dağı'nın güneybatısında, Altıparmak Dağı'nın kuzeydoğusundadır. Doğu Karadeniz Dağları içinde yer alan dağ, 3391 metre yüksekliktedir. Dağ, ismini etnik bir rock grubuna (Marsis) vermiştir. Marsis'e iki farklı yoldan erişilebilir. Bunlardan biri Yusufeli-Barhal (Altıparmak) Köyü–Naznara Yaylası üzerinde yer alan, iri kayalı ve serbest tırmanışa uygun rotadır. Diğeri ise Ardeşen-Siprona Yaylası-Tubucci Yaylası üzerinde yer alan kayalı ve serbest tırmanışa uygun diğer rotadır. Ã‡erven Bryag Çerven Bryag (), Bulgaristan'ın Plevne ilinde bulunan bir şehir ve belediyedir. Şehir, İskır Nehri'nin sağ kıyısında yer almaktadır. Yüzölçümü 485.78 km² olan şehrin nüfusu 2015 yılı itibarı ile 29,894'tür. Çerven Bryag, ilk olarak 1431 yılında Dobrolak adıyla kayıtlara geçmiştir. Günümüz adı ise ilk kez 16. yüzyılda kullanılmıştır. Çerven Bryag belediyesine bağlı yerleşim yerleri; Kneja Kneja (), Bulgaristan'ın Plevne ilinde bulunan bir şehir ve belediyedir. Yüzölçümü 317.81 km² olan şehrin nüfusu 2015 yılı itibarı ile 14,291'dir. Kneja belediyesine bağlı yerleşim yerleri; Sara Paxton Sara Paxton (d. 25 Nisan 1988, Kaliforniya), Amerikalı oyuncu, manken ve şarkıcıdır. Genellikle korku-gerilim tarzında filmlerle bilinen oyuncu Mari Collingwood karakterini canlandırdığı "The Last House on the Left" adlı film ile bilinir. Yer aldığı diğer önemi yapımlar arasında; "Aquamarine", "Halloweentown 3" ve televizyon dizisi "Darcy's Wildlife" sayılabilir. Oyuncunun annesi Meksika asıllı Yahudi bir aileden gelmekte olup babası ise evlendikten sonra Yahudiliği seçen bir Amerikan vatandaşıdır. Roxana Darin Roxana Darín (bilinen adıyla: Renee Roxana ; d. 28 Ocak 1931 – ö. 13 Eylül 2018), Arjantilni aktris. Oyunculuk kariyeri 1952'de radyo oyunlarıyla başladı. Daha sonra tiyatroya geçiş yaptı. Oyuncu 1955'te Ricardo Darín (d. 1925) ile evlendi beraberlikleri 1969'da boşanmayla sonuçlandı. Bu evlilikten bir kızı Alejandra Darín ve oğlu ünlü Arjantili aktör Ricardo Darín olmak üzere iki çocuğu vardır. 2012 yılında Arjantin Aktörler Derneği tarafından verilen Podestá Ödülü'nü aldı. 2013'te ayrıca, Darín, Arjantinli Oyuncular Oyuncuları Derneği tarafından onurlandırıldı. Arjantinli ünlü kadın oyuncu Roxana Darín 13 Eylül 2018'de 87 yaşında ölmüştür. Max Berru Max Berrú (d. 5 Haziran 1942 – ö. 1 Mayıs 2018), Ekvadorlu-Şilili şarkıcı ve müzisyendir. Müzik grubu "Inti-Illimani" 'nin iki kurucusundan birisi olup grup bünyesinde seslendirdiği "Viva Chile!" adlı parçayla bilinir. Sanatçı Cariamanga, Loja Eyaleti'nde doğdu. Çalışmalarından dolayı Şili Cumhurbaşkanı Ricardo Lagos tarafından 2002 yılında "Orden al Mérito Docente y Kültürel Gabriela Mistral" ile ödüllendirildi. Şili vatandaşlığı dışında aslen Ekvador asıllı olan sanatçı "Mitad del Mundo" ("Middle of the World"), adlı restorant sahibi olup işletmekteydi. Şilili-Ekvadorlu şarkıcı ve müzisyen Max Berrú 1 Mayıs 2018'de Santiago de Chile'de multipl miyelom hastalığından 74 yaşında ölmüştür. Frank Bresee Frank Bresee (d. 20 Ağustos 1929 –ö. 5 Haziran 2018), Amerikalı radyocu ve tarihçi. Bresee 20 Ağustos 1929'da Los Angeles, Kaliforniya'da doğdu. 1949’da kariyerine başlayan Breese, 1967’den 1995’e kadar Amerika Birleşik Devletleri Silahlı Kuvvetler Radyosu’nda yayınlanan "Golden Days Of Radio" adlı radyo programını hazırlayıp sunmuştur. Amerikalı radyocu ve tarihçi Frank Bresee 5 Haziran 2018'de 88 yaşında demanstan kaynaklanan komplikasyonlardan dolayı ölmüştür. Said Kengerani Said Kengerani (, 3 d. Ekim 1954 – ö. 14 Eylül 2018), İranlı aktördür. İran Devrimi öncesi genç yaşta oyunculuğa başlayan aktör devrim sonrası rol aldığı 2006 yapımı "Marriage, Iranian Style" adlı film ile bilinir. İranlı oyuncu Saeed Kangrani 14 Eylül 2018'de doğum yeri Tahran'da 63 yaşında kalp krizinden ölmüştür. İskır (şehir) İskır (), Bulgaristan'ın Plevne ilinde bulunan bir şehir ve belediyedir. Şehir, İskır Nehri'nin kıyısında yer almaktadır. Yüzölçümü 243.9 km² olan şehrin nüfusu 2015 yılı itibarı ile 7,325'tir. İskır belediyesine bağlı yerleşim yerleri; Logan County, Kansas Logan ilçesi veya Logan County Amerika Birleşik Devletleri'nin Kansas eyaletinde bulunan bir ilçedir. İlçenin nüfusu 2010 sayımına göre 2,756'dır. İlçenin merkezi ve en büyük şehri Oakley'dir. Bu ilçe adını John A. Logan'dan almıştır. Arap düşmanlığı Arap düşmanlığı, Anti-Arabizm veya Arap karşıtlığı, Arap halkına ve Arap kültürüne yönelik korku, nefret, güvensizlik, düşmanlık, aşağılama vb. duygulardan beslenen ayrımcı ve ırkçı yaklaşım. Pek çok ülkede düşmanlık dini, kültürel ve tarihi olgulara dayanır. Günümüzde Araplara karşı ırk önyargısı İran, Polonya, Fransa, Avustralya, İsrail, Türkiye ve Amerika Birleşik Devletleri gibi birçok ülkede açıkça görülmektedir. Rawlins County Rawlins ilçesi veya Rawlins County, Amerika Birleşik Devletleri'nin Kansas eyaletinde bulunan bir ilçedir. İlçenin nüfusu 2010 sayımına göre 2,519'dur. İlçenin merkezi ve en büyük şehri Atwood'dur. CantÃ¹ Cantù () İtalya'nın Lombardiya bölgesine bağlı Como ilinde bulunan bir komündür. Komünün nüfusu 31 Mart 2017 tarihi itibarıyla 39,917'dir. San Cataldo San Cataldo, İtalya'nın Sicilya bölgesine bağlı Caltanissetta ilinde bulunan bir komündür. Komünün nüfusu 2013 yılı itibarıyla 23,603'tür. Poreč Poreč () Hırvatistan'ın Istria ilinde bulunan bir şehirdir. Şehrin nüfusu 2011 yılı itibarıyla 16,696'dır. Louth Kontluğu Louth Kontluğu, İrlanda'nın Leinster ilinde bulunan bir kontluktur. Kontluğun nüfusu 2016 sayımına göre 122,897'dir. Allouagne Allouagne, Fransa'nın Hauts-de-France bölgesine bağlı Pas-de-Calais ilinde bulunan bir komündür. Komünün nüfusu 2014 yılı itibarıyla 2,967'dir. Varallo Sesia Varallo Sesia, İtalya'nın Piyemonte bölgesine bağlı Vercelli ilinde bulunan bir komündür. Komünün nüfusu 1 Ocak 2017 tarihi itibarıyla 7,195'tir. Norveç ekonomisi Norveç ekonomisi, stratejik alanlarda devlet mülkiyeti barındıran gelişmiş bir karma ekonomidir. Küresel iş döngülerine duyarlı olmasına rağmen, Norveç ekonomisi sanayi devrinin başlangıcından bu yana sağlam bir büyüme göstermiştir. Ülke, diğer Avrupa ülkeleriyle karşılaştırıldığında çok yüksek bir yaşam ölçünlerine ve güçlü bir şekilde bütünleşik refah sistemine sahiptir. Norveç'in çağdaş üretim ve refah sistemi, doğal kaynakların, özellikle Kuzey Denizi petrolünün kullanımı ile üretilen bir finansal birikime bağlıdır. 2016 Birleşmiş Milletler verilerine göre, Lüksemburg ve İsviçre ile birlikte Norveç, dünyadaki 70.000 ABD dolarının üzerindeki kişi başına GSYİH'ya sahip olan, ada ülkeleri veya mikrodevletler gibi olmayan üç ülkedir. Sanayi devriminden önce, Norveç ekonomisi büyük ölçüde tarım, kerestecilik ve balıkçılığa dayanıyordu. Kıtlık ender olmasına rağmen Norveçliler genellikle hatırı sayılır ölçüde kıtlık koşullarında yaşıyorlardı. Hedemarken ve Østfold'daki bazı verimli alanlar hariç, ekinler yulaf, çavdar ve arpa gibi sert tahıllarla sınırlıydı; ve koyun, keçi, sığır, domuz ve bazı kümes hayvanları konusunda, çiftlik hayvanları bulunmadığında, bu, avcılık ile tamamlanmıştı. Orta ve Kuzey Norveç bölgelerinde, Samiler, göçebe olarak ren geyiği gütmeye devam etti. Kıyılarda balık avı yapmak tehlikeli bir işti, ancak ringa balığı, morina (arktik morina), halibut ve diğer soğuk su türleri gibi balıklar bolca bulunmaktaydı. Patatesin Norveç'e getirilmesi (18. yüzyılda) Norveçliler için önemli bir rahatlama sağladı. Tüm kıyılar boyunca, balıkların (morina, ringa balığı, halibut ve diğer soğuk su türleri dahil olmak üzere) hasat edilmesi çiftçiliğe önemli bir katkıydı ve Kuzey ve Batı'daki birçok alanda birincil ev geçimiydi. Balıkçılık genellikle ekin yetiştiriciliği ve küçük çiftliklerde besi hayvanı yetiştirilmesi ile desteklenmiştir. Norveç'teki ekonomik koşullar kendilerini feodal sistemin oluşumuna borçlu hissettirmedi, ancak birkaç Kral konuya göre, şövalye olan sadık kişileri toprakla ödüllendirmişti. Kendine ait toprağı olan çiftçiler—ve olmaya devam edenler— Norveç tarımında ana iş unsuru idi, ancak 19. yüzyıla kadar çiftçiler, çiftçiliğe elverişli arazilerden uzaklaştılar. Birçok tarım ailesi, kiracı çiftçi olarak yoksulluğa indirgenmiş ve Kuzey Amerika'ya göç için bir itici güç unsuru olarak hizmet etmiştir. Kongsberg, Røros ve Løkken'deki madenciliğin yanı sıra, 19. yüzyılın ortalarında Norveç'te kurulan ilk tekstil fabrikaları ile sanayileşme geldi. Ancak girişimcilerin siyaseti bankaların bu gereksinimlere hizmet etmesine yol açtığında ilk büyük sanayi işletmeleri ortaya çıkmıştı. Endüstriler ayrıca tarım işkolunda yerinden edilmiş çok sayıda birey için görevlendirme de sağladı. Endüstriden gelen ücretler tarımdan gelenleri aştığından, vardiya, ekili arazide ve kırsal nüfusta uzun vadeli bir düşüş eğilimi başlattı. İşçi sınıfı, kendi mahalleleri, kültürü ve siyaseti ile Norveç'te ayrı bir olgu haline geldi. Norveç'teki sosyalist hareketin kökleri tehlikeli çalışma koşullarına, sömürücü emek ilişkileri politikalarına ve toplu pazarlık talebine dayanıyordu. Sosyalizm ana akım emek hareketinin bir parçası haline geldikçe, aynı zamanda ana akım siyasi söylemin de bir parçası haline geldi. Devlet, stratejik petrol kesimi (Statoil), hidroelektrik enerji üretimi (Statkraft), alüminyum üretimi (Norsk Hydro), en büyük Norveç Bankası (DNB) ve telekomünikasyon sağlayıcısı (Telenor) gibi önemli sanayi kollarında büyük mülkiyet konumlarına sahiptir. Hükûmet halka açık şirketlerin %31,6'sını kontrol etmektedir. Listede olmayan şirketler dahil edildiğinde, devletin sahiplikte daha yüksek bir payı vardır (esas olarak doğrudan petrol lisansı sahipliğinden dolayı). II. Dünya Savaşı'ndan sonra, Norveç İşçi Partisi, Başbakan olarak Einar Gerhardsen ile, gelir dağılımını dengelemeyi, yoksulluğu ortadan kaldırmayı, emeklilik, tıbbi bakım ve engellilik gibi sosyal hizmetlerin herkese sağlamasını ve sermayenin daha fazlasını kamu güveni içine almayı amaçlayan bir dizi sosyal demokratik reform başlattı. Son derece ilerici gelir vergileri, katma değer vergisi getirilmesi ve çok çeşitli özel ek ücretler ve vergiler, Norveç'i dünyanın en çok vergi uygulanan ekonomilerinden biri haline getirdi. Yetkililer, özellikle isteğe bağlı, otomobil, tütün, alkol, kozmetik vb. alanlardaki harcamalar için özel vergiler koymuştur. Norveç'in uzun vadeli sosyal demokrasi politikaları, geniş kapsamlı hükûmet bilgilerinin takibi ve nüfusun homojenliği, özellikle ekonomik araştırmalar için sağlıklı veri sağlamış ve Norveç'in akademik araştırmaları, bu dönemde makroekonomi alanına önemli katkılarda bulunduğunu kanıtlamıştır. Norveç petrol ihraç eden bir ülke haline geldiğinde, ekonomik etkiler daha ileri çalışmalara girişim sağlamıştır. Mayıs 1963'te Norveç, Kuzey Denizi bölgesindeki doğal kaynaklar üzerinde egemenlik haklarını savunmuştu. Keşif, ilk kuyunun Ocean Traveler sondaj kulesi ile açıldığı 19 Temmuz 1966'da başladı. Neftle, ilk olarak 1967'de Stavanger'ın yaklaşık 190 km batısında, Utsira High kıta sahanlığındaki Balder petrol sahasında karşılaşıldı. İlk keşif sonuçsuzdu, ta ki Ocean Viking'in 21 Ağustos 1969'da petrol bulmasına kadar. 1969'un sonunda, Kuzey Denizi'nde büyük petrol ve gaz kaynakları olduğu açıkça belli olmuştu. İlk petrol sahası Ekofisk'ten, 1980 yılında 427.442 varil (67,957,8 m³) ham petrol çıkarıldı. O zamandan beri büyük doğal gaz kaynakları da keşfedilmiştir. Avrupa Birliği'ne katılmamak için Norveç referandumunun bakış açısı karşısında, Ola Skjåk Bræk başkanlığındaki Norveç Sanayi Bakanlığı hızla bir ulusal enerji politikası oluşturdu. Norveç, OPEC dışında kalmaya karar verdi, kendi enerji fiyatlarını dünya piyasaları ile uyumlu tuttu ve "armağan para" olarak bilinen geliri bilgece harcadı. Norveç hükûmeti kendi petrol şirketi Statoil'i kurdu ve Norsk Hydro'ya ve yeni kurulan Saga Petroleum'a sondaj ve üretim hakkı verdi. Petrol dış satımı %78 gibi marjinal bir oranda (%24'lük standart kurumlar vergisi ve %54'lük özel bir petrol vergisi) vergilendirilmektedir. Kuzey Denizi, üretim ve keşif için birçok teknolojik zorluğu ortaya çıkardı ve Norveç şirketleri bu zorlukları karşılamak için yeterliliklerini geliştirmeye yatırım yaptı. Stavanger ve Oslo'nun Batı banliyölerinde yetkinlik merkezleri oluşturularak, büyük ölçüde kayıp gemi inşa endüstrisinin kalıntılarından bir dizi mühendislik ve inşaat şirketi ortaya çıkmıştır. Stavanger ayrıca açık deniz (offshore) sondaj endüstrisi için arazi tabanlı evreleme alanı olmuştur. Halen Kuzey Denizi, en yüksek petrol üretimini geçmektedir. Snøhvit dâhil Norveç Denizi'nin ve Barents Denizi'nin büyük Norveç bölgelerinde yeni petrol ve gaz alanları bulunmuş ve geliştirilmektedir. Eylül 1972'de Norveç Parlamentosu, Norveç'in Avrupa Birliği'ne katılmasının gerekip gerekmediği sorusunu halkoylamasına sundu. Öneri ince bir ayrımla geri çevrildi. Norveç hükümeti, Avrupa Birliği ile Norveç işletmelerinin Avrupa pazarlarına kolay erişimini sağlayacak bir ticaret antlaşması müzakeresi başlattı. Zamanla, Norveç bu antlaşmayı yeniden görüşmüş ve işlemiş, sonuçta Avrupa Serbest Ticaret Birliği ve Avrupa Ekonomik Alanı'na katılmıştır. Her ne kadar Norveç, AB'nin sanayi ve ticaret politikalarını kendi sanayi ve ticaret politikalarıyla uyumlu hale getirmeyi amaçlasa da, 1994'teki yeni bir halkoylaması 1972'de olduğu gibi aynı sonucu vermiş ve Norveç, Avrupa Birliği dışında kalan iki İskandinav ülkesinden -diğeri İzlanda- biri olagelmiştir. Avrupa Birliği üyeliği konusunda son derece açık kamusal tartışmalar ekonomik meselelerden ziyade siyasete yönelse de, birkaç önemli yoldan ekonomik politika oluşturuldu: Norveçliler, balık çiftlikleri, tarım ürünleri, emisyon standartları vb. bir dizi ürün ve konuyla ilgili konaklama talep etmiş, ancak bunlar, iyi niyetli AB üyeleri tarafından arananlardan önemli ölçüde farklılık göstermemektedir. İlerleyen dönemde üyelik konusunun bir noktada tekrar halkoylamasına sunulması bekleniyor. 1970'lerden bu yana Norveç ekonomisi konusundaki tartışmalara çeşitli görüşler hakim olmuştur: Norveç vergi sisteminin temel amacı kamu harcamaları için gelir yükseltmek olmuştur; ancak, gelirin yeniden dağıtılması, alkol ve tütün tüketiminin azaltılması gibi sosyal hedeflere ulaşmada bir araç ve belirli davranışlara karşı caydırıcı bir unsur olarak da görülmektedir. Vergi sisteminin üç unsuru tartışmayı en çok etkiliyor gibi görünüyor: Aşağıdaki tablo 1980-2017 arası temel ekonomik belirteçleri göstermektedir. %2'nin altındaki enflasyon yeşil renktedir. Norveç'in petrol ihraç eden bir ülke olarak ortaya çıkması, Norveç ekonomi politikası için bir dizi sorunu gündeme getirmiştir. Norveç'in insan sermayesi yatırımlarının büyük kısmının petrolle ilgili işkollarında yoğunlaştığına dair endişeler bulunmaktadır. Eleştiriciler, Norveç'in ekonomik yapısının vasıflı işgücü gerektirmeyen doğal kaynaklara bağlı olduğunu, ekonomik büyümenin bu doğal kaynaklar için talep ve fiyat dalgalanmalarına karşı oldukça savunmasız kaldığına dikkat çekmiştir. Norveç Devlet Emeklilik Fonu, petrol gelirilerine bağımlılığa karşı korunma sağlamak için çeşitli çabaların bir parçasıdır. 1970'lerden beri petrol patlaması nedeniyle, İsveç ve özellikle Finlandiya gibi diğer İskandinav ülkelerinin aksine, özel sektörde yeni endüstrilerin geliştirilmesine ve teşvik edilmesine yardımcı olmak için çok az hükûmet teşviği yapılmıştır. Ancak, son on yılda uluslararası rekabet edebilecek yeni “anakara” endüstrilerinin oluşumunu teşvik etmek için ulusal ve yerel yönetim seviyelerinde bazı teşvikler görülmeye başlanmıştır. İleri teknoloji endüstrisi özlemlerine ek olarak, gelecek için istihdam kaynağı olarak küçük işletmelerin büyümesini teşvik etmeye yönelik artan bir ilgi de vardır. 2006 yılında Norveç hükûmeti bu iş büyümesini kolaylaştırmak için dokuz "uzmanlık merkezi" kurmuştur. Daha sonra Haziran 2007'de hükümet, Norveç'teki kanser araştırmalarının %80’inin Oslo’ya yakın bir yerde gerçekleştiğine ve Norveç’in biyoteknoloji şirketlerinin çoğuna yakın olduğu gerçeğine dayanarak, Oslo Kanser Kümelenmesinin (OCC, Oslo Cancer Cluster) bir uzmanlık merkezi olarak oluşumuna katkıda bulunmuştur. Kaynak: Eurostat Nancy Greene Raine Nancy Catherine Greene Raine (d. 11 Mayıs 1943), Kanadalı kayakçı. "20. yüzyılda Kanada'nın en iyi kadın sporcusu" seçilen Greene Raine 1968 Kış Olimpiyatları'nda 1 altın, 1 gümüş madalya kazanma başarısı göstermiştir. Eski kayakçı Willy Raine'in annesidir. Apostolo Zeno Apostolo Zeno (d.11 Aralık 1669 Venedik - 11 Kasım 1750 Venedik) İtalyan şair, libretto yazarı ve gazeteci. 1669'da Venedik'te Girit Yunan kökenli bir ailenin çocuğu olarak doğdu. Babası’nın adı Pietro Zeno annesinin adı ise Caterina Sevasto‘ydu. Babası tıp doktoruydu. Dolni DÄ±bnik Dolni Dıbnik (), Bulgaristan'ın Plevne ilinde bulunan bir şehir ve belediyedir. Yüzölçümü 307.57 km² olan şehrin nüfusu 2015 yılı itibarı ile 14,076'dır. Dolni Dıbnik, Bulgaristan'ın az sayıdaki petrol kuyularından birkaçına ev sahipliği yapmaktadır. Dolni Dıbnik belediyesine bağlı yerleşim yerleri; Sal YaylasÄ± Sal Yaylası, Rize ilinin, Çamlıhemşin ilçesinde bulunan bir yayladır. Rakımı 2070'dir. Pokut Yaylası'nın yanında yer almaktadır. Yaylada bulunan evler Hemşin mimarisine göre inşa edilmiştir. Yaylanın bulunduğu bölgede herhangi bir dere ya da nehir bulunmamaktadır. Ovit YaylasÄ± Ovit Yaylası, Rize ilinin, İkizdere ilçesinde bulunan bir yayladır. Rakımı 2640 metredir. İkizdere'ye 36 kilometre mesafededir. İkizdere-İspir yolu üstünde yer almaktadır. Yaylada Ekşioğlu Vakfı tarafından her yıl ağustos ayında geleneksel olarak Ovit Yaylası Şenlikleri düzenlenmektedir. Dolna Mitropoliya Dolna Mitropoliya (), Bulgaristan'ın Plevne ilinde bulunan bir şehir ve belediyedir. Yüzölçümü 674.9 km² olan şehrin nüfusu 2015 yılı itibarı ile 20,879'dur. Dolna Mitropoliya, Ulusal Askerî Üniversitesi'nin havacılık fakültesinin bulunduğu Dolna Mitropolya Hava Üssü ile Bulgaristan'ın ikinci yarış pistine ev sahipliği yapmaktadır. Dolna Mitropoliya belediyesine bağlı yerleşim yerleri; Badara YaylasÄ± Badara Yaylası, Rize ilinin, Hemşin ilçesinde bulunan bir yayladır. Rakımı 1850 metredir. Çiçekli Yaylası Çiçekli Yaylası, Rize ilinin, Çamlıhemşin ilçesinde bulunan bir yayladır. Rakımı 2400 metredir. Çamlıhemşin'e uzaklığı 55-60 kilometredir. Yaylaya araçla ya da yaya olarak ulaşma imkânı vardır. Galer Düzü Galer Düzü ya da Galler Düzü, Rize ilinin, Çamlıhemşin ilçesinde bulunan bir yayladır. Rakımı yaklaşık 1600 metredir. Bölgede her yıl geleneksel olarak boğa güreşleri düzenlenir. Galer Düzü, aynı zamanda tırmanışçıların tercih ettiği yerlerden biridir. Sidney Crosby Sidney Patrick Crosby (d. 7 Ağustos 1987), National Hockey League takımlarından Pittsburgh Penguins forması giyen Kanadalı buz hokeyi oyuncusu. "Sid the Kid" takma adıyla tanınan oyuncu 2005'te Penguins tarafından birinci sırada seçilmiştir. Crosby 2009, 2016 ve 2017'de Stanley Cup şampiyonluğuna ulaşmıştır. Komatti YaylasÄ± Komatti Yaylası, Rize ilinin, Çamlıhemşin ilçesinde bulunan bir yayladır. Rakımı yaklaşık 1600 metredir. Yaylaya araçla ulaşmak mümkündür. Eğrisu Yaylası Eğrisu Yaylası, Rize ilinin, Çamlıhemşin ve Ardeşen ilçelerinde bulunan bir yayladır. Rakımı yaklaşık 2100 metredir. Yayladan Altıparmak Dağları görülebilmektedir. Topluca Köyü yaylayı aktif olarak kullanmaktadır. Didingola Yaylası Didingola Yaylası veya Topluca Yaylası (Türkçesi: Büyük Yayla), Rize ilinin, Çamlıhemşin ilçesinde bulunan bir yayladır. Rakımı 2392-2398 metredir. Çamlıhemşin ilçesine 35 kilometre uzaklıktadır. Yayladaki eski geleneklerin yaşatılması için 2017 yılından beri her yıl Yayla Şenliği düzenlenir. Şenlikte horon ve unutulma tehlikesi ile karşı karşıya olan taş oyunları oynanır. Köy halkı sakinleri, yaylanın doğasını bozacağını düşündüklerinden yaylaya yapılması planlanan yola karşı çıkmıştır. Koçdüzü Yaylası Koçdüzü Yaylası ya da yerli halk tarafından kullanılan adıyla Sarikançeni, Rize ilinin, Çamlıhemşin ilçesinde bulunan bir yayladır. İlçenin kuzeybatısında yer alır. Rakımı 2400 metredir. Çamlıhemşin'e yaklaşık 40 kilometre uzaklıktadır. Çamlıhemşin'de bulunan diğer yaylaların aksine, yaylada yaşayan halk Hemşinli değil Lazdır. Yaylaya 2010 yılından beri araçla ulaşım sağlanabilmektedir. Ã‡upren Çupren ( "Çuprene"), Bulgaristan'ın Vidin ilinde bulunan bir köy ve belediyedir. Köy, Balkan Dağları'nın batısında yer almaktadır. Yüzölçümü 327.316 km² olan köyün nüfusu 2015 yılı itibarı ile 2,028'dir. Çupren belediyesine bağlı yerleşim yerleri; MakreÅŸ Makreş (), Bulgaristan'ın Vidin ilinde bulunan bir köy ve belediyedir. Köy, Tuna Platosu'nun batısında yer almaktadır. Yüzölçümü 228.79 km² olan köyün nüfusu 2015 yılı itibarı ile 1,537'dir. Makreş belediyesine bağlı yerleşim yerleri; George Buchanan George Buchanan (25 Kasım 1854 – 20 Aralık 1924), İngiliz diplomat. Birleşik Krallık adına Hollanda Krallığı, Lüksemburg ve Bulgaristan Krallığı nezdindeki Olağanüstü ve Tam Yetkili Elçilik görevlerinden sonra Rus İmparatorluğu'na gönderilen son büyükelçi olmuş, ardından İtalya Krallığı nezdinde büyüleçilik görevinde bulunmuştur. 1854 yılında, Danimarka'nın başkenti Kopenhag'da elçilik görevini sürdüren babası Sir 'ın en küçük oğlu olarak dünyaya geldi. Babası yoluyla 2. Baronet unvanını almıştır. Henüz 22 yaşındayken Birleşik Krallık Dışişleri Bakanlığı hizmetinde çalışmaya başladı. Tokyo, Viyana ve Bern'de 2. Sekreter, 1899 yılından itibaren de Roma'da sekreter olarak görev yaptı. 1901 yılında Berlin'e 1. sekreter olarak atandı. 1903 ve 1908 yılları arasında Bulgaristan Krallığı, 1908 ve 1910 yılları arasında da Hollanda Krallığı Olağanüstü ve Tam Yetkili Elçisi olarak görev yaptı. Hollanda elçiliği süresince, aynı zamanda Lüksemburg Büyük Dükalığı nezdinde de Olağanüstü ve Tam Yetkili Elçisi görevini üstlenmişti. 1910 yılında en önemli büyükelçiliklerden biri olan Rus İmparatorluğu'nun başkenti Sankt-Peterburg'a Birleşik Krallık Büyükelçisi olarak görevlendirildi. 1917 Ekim Devrimi'ne kadar 7 yıl sürdürdüğü bu görevinde çalkantılı bir döneme tanık olmasının yanında Birleşik Krallık'ın Rus İmparatorluğu nezdindeki son büyükelçisi olarak görev yapmış oldu. Buchanan'ın Rusya büyükelçisi görevine başladığı dönem, Birleşik Krallık'ın Almanya tehdidine karşı Fransa-Rusya ittifakıyla daha fazla yakınlaşılması gerektiğininn öne çıktığı günlere rastlıyordu. Nitekim Buchanan da hemen ilk yılındaki raporunda Rusya'yla daha yakınlaşılmaması halinde sorunların büyüyüp ilişkilerin bozulacağını savunuyor, hızla güçlenmekte olan Rusya'nın dostluğunun mutlaka elde tutulması gerektiğini belirtiyordu. Fakat büyükelçilik döneminde, gelişmelere göre farklı yaklaşımları da oluyordu. George Buchanan, Londra'ya gönderdiği 28 Aralık 1912 tarihli telgrafında Rusya'nın kimsenin sırtını yaslayamayacağı kaypak bir söğüt dalı olduğunun ortaya çıkacağını ve güvenmemek gerektiğini yazarken, I Dünya Savaşı'nın başlamasından birkaç ay önce 18 Mart 1914 günü Londra'ya gönderdiği bir raporda Almanya'nın Rusya karşısında sahip olduğu avantajları kaybedeceğini, Almanya'nın çok yüksek askerî harcamalarını sürdürmeyi göze almadıkça Avrupa'daki hegemonyasının günlerinin sayılı olduğunu bildiriyordu. 14 Kasım 1914 tarihinde Buchanan'ın Rusya'ya verdiği notada, Rusya'nn güçlerini fazla bölmeyip, öncelikle Almanya'nın yenilgiye uğratılmasına öncelik vermesi telkin ediliyor, Rusya'nın Almanya cephesindeki mücadelesinin Osmanlı üzerinden ödüllendirileceği, İstanbul ve Boğazlar konusunun Rusya lehine çözümleneceği vaadediliyordu. Ayrıca 6 Mart 1915 tarihli notasında Boğazlar bölgesinden herhangi bir bölgenin Yunanistan'a verilmesinin asla söz konusu olmayacağı da taahhüt edilmiştir. 12 Mayıs 1916 tarihindeki Moskova Duma toplantısında, Buchanan'a Moskova şehri onursal vatandaşlık verildi. George Buchanan, devrimi önlemek için anayasa reformları gerçekleştirmesi gerektiği konusunda Çar II. Nikolay'ı uyardı, ancak tüm çabalarına rağmen Çar ikna olmadı. Rusya'daki büyükelçilik görevi resmen sonlanmış olsa da, Buchanan'ın Sankt-Peterburg'dan ayrılması hastalığı nedeniyle ancak 26 Aralık 1917 tarihinde olur, çünkü Bolşevikler tarafından tutuklanır. Rusya'ya dönüşünde Sovyet Dışişleri Halk Komiseri görevini alacak olan Georgiy Çiçerin de, savaş karşıtı faaliyetleri nedeniyle 1917'de Londra'daki Brixton Hapishanesi'nde birkaç aydır tutuklu bulunmaktadır. George Buchanan, Çiçerin ile esir değişimi yapılarak serbest bırakılmıştır. 7 Ocak 1918 tarihinde Londra'ya döndükten sonra Bolşevik Hükûmeti ile diplomatik ilişkilerin mutlaka kurulması gerektiği görüşünü iletir. Devam eden aylarda ise Rus İç Savaşı'nda Müttefiklerin müdahalesinin başlıca destekçilerinden biri olur ve Beyaz Ordu'nun desteklenmesi gerektiğini savunur. 1919 yılında bu kez İtalya Krallığı Büyükelçisi olarak atandı ve 2 yıla yakın bu görevi yürüttü. İtalya büyükelçiliği döneminde de İtalya Krallığı'nın Ankara Hükûmeti ile aşama aşama yakınlaşıp barışa giden yolu gözlemlemiş, Roma'daki İttihatçılarla da görüşmeler yapmış ve öğrendiklerini Londra'ya raporlamıştır. Eşi terminal kansere yakalandıktan sonra Nisan 1921'de ailece Londra'ya döndüler, ancak eşi bir süre sonra hayatını kaybetti. 25 Şubat 1885 tarihinde, yine soylu bir aileden gelen Allen Bathurst'ün kızı Lady Georgiana Meriel Bathurst (1863–1922) ile evlenmiştir. Kızı Meriel Buchanan (1886-1959), başlıcaları "Recollections of Imperial Russia" (1923) ve "Ambassador's Daughter" (1958) olmak üzere birçok kitap ve makale yayınlayan bir yazar olmuştur. Ölümünden bir yıl önce 1923 yılında otobiyografik "Rusya Görevim ve Diğer Diplomatik Anılar" kitabını yayınlatmıştır. Kamışlı çatışmaları (2018) Kamışlı çatışmaları, Asayiş Güçleri ile Suriye Silahlı Kuvvetleri arasında 8 Eylül 2018 tarihinde gerçekleşen silahlı çatışmalardır. Çatışmalarda 7 Asayiş üyesi, 13 Suriye ordusu mensubu olmak üzere toplam 20 kişi hayatını kaybetti. Suriye Demokratik Güçleri yanlısı Hawar Haber Ajansı çatışma hakkında "Suriye rejim güçlerine ait 3 araçtan oluşan bir devriye, bugün Kamışlı'da güçlerimizin olduğu bir alana girmiş ve bazı sivilleri alıkoymuştur. Rejim devriyesindeki askerler noktamızı geçtiğinde hafif ve orta silahlarla güçlerimize ateş etmiştir. Güçlerimiz saldırıya karşılık vermiş ve 11 rejim üyesi öldürülmüş, iki kişi de yaralanmıştır. Çatışmada yedi üyemiz şehit olmuş ve bir üyemiz de yaralanmıştır." açıklaması yaptı. Suriye yönetimine yakın bir yayın çizgisi izleyen Al-Masdar'a konuşan Kamışlı'daki bir askeri kaynak, kentteki Suriyeli istihbarat güçleri ile Asayiş arasındaki şiddetli çatışmalar sonucu 10’dan fazla asker ile en az yedi Asayiş savaşçısının öldüğünü belirtti. Yine Al-Masdar'a konuşan başka bir askeri kaynak Suriyeli askerlerin, ABD güçlerinin hükümetin kontrol noktası üzerinden Kamışlı'ya girmelerini engellediğini belirtti. YPG sözcüsü Nuri Mahmud, çatışmaların "talihsiz bir olay" olduğunu belirtti ve "olaya ilişkin ilgili tarafların kapsamlı bir soruşturma yürüttüğünü, Suriye krizine yönelik siyasi çözümün bulunmaya çalışıldığı böylesi bir dönemde her iki tarafa da ulusal çıkarları göz önünde bulundurma ve gerginliği tırmandırmama çağrısında bulunulduğunu" belirtti. Boynitsa Boynitsa (), Bulgaristan'ın Vidin ilinde bulunan bir köy ve belediyedir. Köy, Sırbistan sınırı yakınlarında yer almaktadır. Yüzölçümü 187.36 km² olan köyün nüfusu 2015 yılı itibarı ile 1,315'dir. Boynitsa belediyesine bağlı yerleşim yerleri; Rujintsi Rujintsi (), Bulgaristan'ın Vidin ilinde bulunan bir köy ve belediyedir. Yüzölçümü 232.555 km² olan köyün nüfusu 2015 yılı itibarı ile 4,192'dir. Rujintsi belediyesine bağlı yerleşim yerleri; Bregovo Bregovo (), Bulgaristan'ın Vidin ilinde bulunan bir şehir ve belediyedir. Şehir, Timok Nehri'nin sağ yer almaktadır. Yüzölçümü 179.223 km² olan şehir nüfusu 2015 yılı itibarı ile 5,731'dir. Bregovo belediyesine bağlı yerleşim yerleri; Novo Selo, Vidin Novo Selo (), Bulgaristan'ın Vidin ilinde bulunan bir köy ve belediyedir. Köy, Tuna Nehri'nin sağ kıyısında yer almaktadır. Yüzölçümü 109.487 km² olan köyün nüfusu 2015 yılı itibarı ile 3,111'dir. Novo Selo belediyesine bağlı yerleşim yerleri; Arnavut Arap alfabesi Elifba veya alındığı yazı sistemine göre Arnavut Arap Alfabesi (kendi yazisiyla الفبا), 14 yy.'dan 1914'lere kadar kullanılan, Osmanlı İmparatorluğu döneminde Arnavut dili yazımının ana sistemiydi. Arafbaja Arnavut adlı son versiyon Arnavut Ulusal Rönesans önderi, bilgin lideri Recep Voka tarafından icat edildi (1847-1917). Özellikle Beyte şiirlerinde kullanıldıktan sonra, Arnavutça'nın Arap alfabesi 1861'de, Molla Davut Şükrü Efendi tarafından Kostantiniyye'de basıldı. 1909 ve 1910'da İttihat ve Terakki yönetimi Arap harflerine dayalı bir Arnavut alfabesini benimsetmeye çalıştı. 1911'de Ergiri (Gjirokastër) ve Görice'de (Korçë) Latin alfabesi lehine gösteriler yapılınca, Elbasan'da İslam uleması Latin alfabesi kullanmanın şer'an küfür olduğuna dair fetva verdi. Ancak İttihat ve Terakki'ye yakın kalemlerden Hüseyin Cahit Bey'in (Yalçın) Latin alfabesi lehine ısrarlı yayınları üzerine aynı yıl İstanbul hükûmeti Latin alfabesine yönelik itirazlarından vazgeçti. 28 Kasım 1912'de Arnavutluk'un bağımsızlığını ilan ederek başa geçen İsmail Kemal Bey, Başkim alfabesinin savunucularından idi. Buna karşılık 1914'te askeri bir ayaklanma ile başa geçen Esat Paşa Toptani, yeniden Türk-Arap alfabesini canlandırmaya çalıştı. Günümüzde Arnavutça'nın yazımı için kullanılan alfabe Başkim kökenlidir. Jimmy Armfield James Christopher Armfield, CBE, DL (21 Eylül 1935 - 22 Ocak 2018), Eski İngiliz futbolcu ve menajerdir. BBC Radyo 5'te futbol yorumcusu olarak çalışmıştır. Armfield, İngiliz Premier Ligi'nde kariyerinin tamamında Blackpool futbol takımında sağ arka kanatta oynadı. 1954 ve 1971 yılları arasında çıktığı 627 maçta altı gol attı ve on yıl boyunca takımının kaptanlığını yaptı. Ayrıca 1959 ve 1966 arasında İngiltere millî futbol takımında 43 kez forma giymiş 15 karşılaşmada takımı galip gelmiştir. Eski İngiliz futbolcu ve menajer Jimmy Armfield 22 Ocak 2018'de Blackpool, Lancashire'da 82 yaşında, hodgkin dışı lenfomadan ölmüştür. Alfredo del Águila Estrella (d. 3 Ocak 1935 – ö. 26 Temmuz 2018), Meksikalı eski millî futbolcudur. 1962 FİFA Dünya Kupası'nda ülkesi Meksika'nın futbol takımı kadrosunda yer aldı. Profesyonel kariyerinde ise Deportivo Toluca F.C. takımında top koşturdu. Alfredo del Águila 26 Temmuz 2018'de 83 yaşında ölmüştür. Jānis Bojārs Jānis Bojārs (d. 12 Mayıs 1956 - ö. 5 Haziran 2018), Litvan gülle atma sporcusudur. Yunanistan'ın Atina kentinde düzenlenen 1982 Avrupa Atletizm Şampiyonası'nda gülle atma etkinliğinde Sovyetler Birliği adına yarışan sporcu gümüş madalya kazanmıştır. Sporcu 14 Temmuz 1984'te kişisel rekorunu 21,74 m olarak Riga'da çıktığı bir müsabakada geliştirmiştir. Litvan gülle atma sporcusu Jānis Bojārs 5 Haziran 2018'de 62 yaşında ölmüştür. Bizim Hikaye (1. sezon) Bizim Hikayenin birinci sezonu, 14 Eylül 2017'de Türkiye'de yayın yapan Fox'ta yayımlanmaya başladı ve 7 Haziran 2018'de sona erdi. İlk sezon toplam 37 bölüm sürdü ve perşembe akşamları gösterildi. Sezonun bütün bölümleri Serdar Gözelekli tarafından yönetilirken; sezon boyunca farklı bölümlerde farklı senaristler olarak Hatice Meryem, Banu Kiremitçi Bozkurt, Elif Asılkefeli Yeter, Ebru Hacıoğlu ve Verda Pars görev yaptı. Sezonunun ilk bölümü yayımlandığı 14 Eylül 2017'de 4,40 izlenme oranıyla günün en çok izlenen dördüncü programı oldu. Sezonun en az izlenme oranı 4,40 ile ilk bölümdür, en fazla izlenme oranına sahip bölüm ise 9,06 ile 20. bölümdür. 7 Haziran 2018'de gösterilen dizinin sezon finali bölümü 5,44 ile reyting sıralamasında ikinci oldu. Filiz ve kardeşleri anneleri tarafından terk edildiği için Filiz kardeşlerine hem annelik hem ablalık yapmaktadır. Babaları ise çocuklarıyla ilgilenmek yerine kahvehaneye gidip bira içmektedir. Filiz bir akşam kapkaca uğrar ancak Barış, Filiz'in çantasını kapkaççıdan kurtarır. Böylece Filiz ve Barış tanışır. Barış Filiz'den hoşlanmaktadır ve Filiz'i kazanmaya çalışır. Filiz başta Barış'ın sevgisine karşılık vermez ancak sonra Barış'la çıkmaya başlar. Filiz ve Barış Uludağ'a giderler ve orada Filiz, Barış'ın evlilik teklifini kabul eder ve Barış'ın yüzüğünü takıp onunla nişanlanır. Mahalledeki polis karakolunda çalışan Cemil de Filiz'den hoşlanmakta bu nedenle Barış'tan nefret etmektedir. Cemil bir gün Barış'ı Filiz'in kardeşlerini hapse atmakla tehdit eder. Barış, nişanlısı Filiz'e hiçbir açıklama yapmadan mahelleyi terk eder. Bir gün Çocuk Esirgeme Kurumundan gelen memurlar Filiz'in reşit olmayan kardeşlerini başlarında sorumlu bir ebeveyn olmadan başıboş bir şekilde yaşadıkları gerekçesiyle yurda yerleştirirler. Barış mahalleye geri döner ancak Filiz'e hiçbir açıklama yapmadan gittiği için Filiz'le arası açılmıştır. Filiz kardeşlerini geri alabilmek için Cemil ile evlenir. Filiz'in annesi Şükran eve geri döner ve velayet hakkını kullanarak Filiz'in kardeşlerini mahkeme kararıyla yurttan alır. Annesinin geri dönmesiyle ve kardeşlerinin yurttan alınmasıyla Filiz, Cemil'den boşanmaya karar verir. Ancak annesinin tekrar evi terk etmesiyle Filiz boşanmaktan vazgeçer. Filiz'in babaannesi Filiz'in kardeşlerinin vasiliğini üzerine alır. Böylece Filiz'in kardeşleri yurda geri dönmek zorunda kalmazlar. Filiz, Barış ile barışır. Barış Filiz'in babaannesinden Filiz'i kendisine ister, Filiz'in babaannesi Filiz'i Barış'a vermeyi kabul eder. Barış ile evlenmek isteyen Filiz, Cemil'i boşanmaya ikna etmeye çalışır ancak Cemil boşanmamakta kararlıdır. Dizinin prodüksiyonu Med Yapım tarafından gerçekleştirildi ve dizi Türkiye'de Fox'ta yayımlandı. Dizinin yapımcısı Fatih Aksoy'dur. Tüm sezonun yönetmenliğini Serdar Gözelekli yaptı. Sezonun senaryosu ise Hatice Meryem, Banu Kiremitçi Bozkurt, Elif Asılkefeli Yeter, Ebru Hacıoğlu ve Verda Pars tarafından yazıldı. Hazal Kaya Filiz Elibol karakterini canlandırdı. Filiz'in kardeşi olan Rahmet'i Yağız Can Konyalı canlandırdı. Hikmet karakterini Nejat Uygur canlandırırken Kiraz karakterini Zeynep Selimoğlu oynadı. Fikret karakteri Alp Akar tarafından canlandırılırken İsmet karakteri ise Ömer Sevgi tarafından canlandırıldı. Elibol ailesinin babası Fikri Elibol'u Reha Özcan, ailenin annesi Şükran'ı Esra Bezen Bilgin oynadı.