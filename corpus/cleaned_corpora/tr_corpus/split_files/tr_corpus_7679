romanı. Kitap II. Abdülhamid dönemi Osmanlısında geçiyor ve ana karakter İhsan Sait'in gelecekten kendisine aşk mektubu gönderen Prenses Döjira'ya ulaşma çabasını anlatıyor. Bunun için gelecekten kendisine göndermiş olduğu zeplin tasarımı planlarını kullanarak bir zeplin icat ediyor. 1930'lara giden ana karakterimiz orada hayatı boyunca başından geçenleri 6 günde bu kitaba yazdırıyor ve 7. gün dinleniyor. Anar kitabını gelecek haksız eleştirilere cevap olarak söyle bitirmiştir: Anar bu kitabında, bir sonraki kitabı Galîz Kahraman'ın ana karakteri İdris Amil Efendi'yi okuyucuya ilk defa tanıştırmıştır. Nautilus (denizaltÄ±, 1800) Nautilus, dünyadaki ilk kullanılabilir denizaltı. İlk denemesini 1800'de yapmıştır. Nautilus Birinci Fransa Cumhuriyeti'nde yaşayan, Amerikan mucit Robert Fulton tarafından 1793 ve 1797 arasında tasarlanmıştır. Nautilus, Rouen tersanesinde demir kaburgalar üzerinde, bakır levhalarla inşa edilmiştir. Denizaltı 6.48 m uzunluğunda ve 1.93 m yüksekliğindeydi. İtiş gücü kol kuvettiyle çalışan pervane ile sağlanıyordu. İçerisinde bulunan boş demir salma suyun girişini kontrol etmekteydi ve denizaltının su içinde hareket etmesini sağlamaktaydı. İki adet yatay yüzgeci bulunmaktaydı. Bu yüzgeçler dalış düzlemini kontrol ediyordu. Yüzeyinde Çin gemilerinde sıkça rastlanan katlanabilen bir yelpaze şeklinde yelken bulunuyordu. Tasarımı modern gemilerde görülen damla tipi tasarımdır. Riyad el-TÃ¼rk Riyad el Türk (Arapça: ‏رياض الترك‎, d. 1930, Humus, Suriye), Suriyeli siyaset adamı. 1976 yılında, Lübnan İç Savaşı sırasında, Suriye ordusu Filistin Kurtuluş Örgütü ve Sol Güçlere karşı, Aşırı sağcı Maruni güçleri desteklemek için savaşa girince, Riyad el Türk tarafından yönetilen radikaller muhalefet başlatırlar. El-Türk partinin ismini alır ve bu parti, Suriye Komünist Partisi (Politik Büro) ya da Suriye Komünist Partisi (Riyad el Türk) olarak tanımlanır. Erkek arÄ± Erkek arılar veya dronlar; arı kolonilerinde tek görevleri ana arıyla (kraliçe) çiftleşmek olan, bal üretmeyen arılar. Bir kolonide tamamı dişi olan işçi arılara kıyasla az sayıda (genellikle 300-3000) erkek arı bulunur. Erkek arıların iğnesi bulunmaz. Erkek arılar, diğer arılar tarafından sadece koloni kalabalık olduğunda ve bol miktarda nektar ve polen bulunduğunda yetiştirilirler. Sadece birkaç hafta yaşarlar. Sonbahar geldiğinde veya kolonide uzun süreli sıkıntı yaşandığında işçi arılar tarafından koloniden uzaklaştırılırlar. Ana arı, dron hücresi denen hücrelere döllenmemiş yumurtalar bırakır. Ana arının çiftleşmesine diğer arılar izin vermiyorsa veya sperm kesesi boşaldıysa ana arı işçi arı hücrelerine de döllenmemiş yumurtalar bırakabilir. Döllenmemiş yumurtaların erkek arılara dönüşme sürecine "partenogenez" denir. Bazen bir koloni kraliçesiz kalır ve yeni kraliçe yetiştirmekte zorlanır. Bu durumda "yalancı ana" olarak da bilinen bazı işçi arılar erkek arı yumurtası bırakmaya başlarlar. Yalancı anaların oluştuğu bir koloniye gerçek kraliçe yerleştirmek oldukça zordur. Dronların tek vazifesi kraliçe arı ile çiftleşmektir. Kraliçe -kolonideki genetik çeşitliliği muhafaza etmek için- genellikle birden fazla (poliandri) erkek arı ile havada çiftleşir. Bu çiftleşme uçuşları art arda birkaç gün tekrarlanabilir. Daha sonra kraliçe yumurta bırakmaya başlar ve -yeni bir koloni kurmak amaçlı uçuşlar haricinde- kovanı terk etmez. Normalde kraliçenin döl kesesinde (spermateka) hayatı boyunca bırakacağı tüm yumurtaları dölleyecek kadar sperm bulunur. Erkek arılar çiftleşme esnasında ölürler. Aaron Swartz Aaron Hillel Swartz (8 Kasım 1986, Chicago - 11 Ocak 2013, New York), Amerikalı bilgisayar programcısı, bilişimci, yazar ve aktivist. 13 yaşında ArsDigita Ödülü'ne layık görülen Swartz, henüz 14 yaşındayken RSS adı verilen internet besleme biçimini gerçekleştiren ekipte yer almış, 15 yaşında ise IEEE Intelligent Systems dergisinde hakemli bir makale yayınlamıştı. Creative Commons lisans modelinin gelişimine katkılarda bulunmuştur. Stanford Üniversitesi'ndeki sosyoloji eğitimini 1. sınıftan sonra bıraktı. Bilgiye ulaşma özgürlüğünü ve serbest erişimi savunan, sansürün kaldırılmasına yönelik eylemleriyle tanınan Aaron Swartz, 2009'da Amerikan federal mahkemelerine ait PACER veritabanında bulunan ve para karşılığı satılan yaklaşık 18 milyon belgeyi ve 2011'de JSTOR'dan 4 milyona yakın makaleyi bilgisayarına indirip halka açık hale getirmiş ve bundan dolayı "bilgi korsanlığı" ve "yasadışı dosya indirme" gibi ağır suçlardan hakkında 13 kez dava açılmıştı. Swartz, korsan paylaşımları engellemeye yönelik olduğu iddiasıyla ortaya çıkan ancak kişisel hak ve özgürlükleri kısıtladığı gerekçesiyle eleştirilen The Stop Online Piracy Act (SOPA) kanun teklifinin yasalaşmaması için uğraş vermiş ve mücadele çerçevesinde Demand Progress adlı siteyi hayata geçirmiştir. Ülseratif kolit hastası olması çalışma hayatını olumsuz etkilemiştir. Dünyanın önde gelen sosyal paylaşım sitelerinden Reddit'in kurucularından olan Swartz, Brooklyn, New York'taki evinde 11 Ocak 2013'te kendini asarak 26 yaşında yaşamına son verdi. Ölümünden önce, 1 milyon dolar para ve 35 yıl hapis cezasına çarptırılması bekleniyordu. Cenaze töreni 15 Ocak 2013 günü Chicago'daki Central Avenue Sinagoğu'nda gerçekleşti. Koto Okubo Koto Okubo (d. 24 Aralık 1897 - ö. 12 Ocak 2013), Dünya'nın En Yaşlı Kadını unvanına sahip olan Koto Okubo, iki dünya savaşı görmüş, resmî kayıtlara göre 24 Aralık 1897'de doğmuş olması nedeniyle vefat etmeden önceki yakın zamanda Dünya'da yaşayan en yaşlı bayandı. Japonya'da bir huzurevinde oğluyla birlikte yaşayan Okubo; doğal nedenlerden dolayı 12 Ocak 2013'te 115 yaşında yaşamını yitirdi. Eric Mabius Eric Harry Timothy Mabius (d. 22 Nisan 1971, Harrisburg, Pennsylvania), AmerikalÄ± oyuncu. Oyunculuğa 1995 yılında adım attı. İngiliz oyuncu Jacqueline Bisset ile başrolü paylaştığı 2002 yapımı romantik, dram "Dancing at the Harvest Moon" filminde başarılı bir oyunculuk göstermiştir. ABC televizyonunda yayınlanan dizi "Ugly Betty" 'de Daniel Meade karakteriyle ekranlara geldi. TatlÄ±, Kurtalan Tatlı, Siirt ilinin Kurtalan ilçesine bağlı bir köydür. Köyün Kürtçe ismi "Gozik"tir. 1995 yılından sonra köy boşaltılmıştır. Siirt iline 40 km, Kurtalan ilçesine 12 km uzaklıktadır. Köy boşaltıkdıktan sonra kimse yaşamamaktadır. Nihat Baştürk Nihat Baştürk (d. 23 Ekim 1973, Afyonkarahisar), Türk eski futbolcudur. Futbola doğduğu şehrin takımı olan Afyonkarahisarspor'da veda etmiştir. Futbola Kemerspor altyapısında başlayan futbolcu, bu takımın formasıyla 3. Lig'de profesyonel olmuş, ertesi sezon 1993 yılında Gençlerbirliği takımına transfer olmuştur. İlk sezonunda Petrolofisi'de kiralık oynayan Nihat, sonrasında uzun yıllar Gençlerbirliği takımı forması giymiş ve 2005 yılında Lig A takımlarından Antalyaspor'a transfer olmuştur. Daha sonra 2. ve 3. liglerde Fethiyespor ve Afyonkarahisarspor'da oynayan futbolcu, 2010 yılında amatör küme takımlarından Emirdağspor'a geçmiş ertesi sezon amatör kümeye düşen eski takımı Afyonkarahisarspor'a geri dönmüştür. Futbola kısa bir süre amatör olarak devam etmiştir. 1998 FIFA Dünya Kupası elemelerinde Galler ile oynanan karşılaşmada yedekler arasında yer almış fakat oyuna alınmamıştır. Halil Kaya Halil Kaya (d. 1920), Türk güreşçi. 1948 Londra Olimpiyat Oyunlarında grekoromen güreşte Grekoromen 52 – 57 kg'da gümüş madalya kazanmıştır. 2012 Yaz OlimpiyatlarÄ±'nda taekwondo 2012 Yaz Olimpiyatları'nda tekvando yarışmaları 8-11 Ağustos tarihleri arasında Londra'daki ExCeL London'da yapıldı. Barbus Barbus ışınsal yüzgeçliler takımından sazangiller familyasında yer alan bir balık cinsidir. "Barbus" cinsinin tip türü Linnaeus tarafından "Cyprinus barbus" olarak adlandırılan ancak günümüzde "Barbus barbus" adı verilen bayağı bıyıklı balıktır. Bu cinste yer alan balıklara bıyıklı balık denmesinin nedeni ağızlarında bir çift bıyık benzeri uzantı bulunmasıdır. Bu uzantılar yardımıyla suyun dibinde besin ararlar. Bıyıklı balıklar besin olarak avlanırlar ve bazı bölgelerde ticari öneme haizdirler. Ancak bıyıklı balıkların havyarı zehirlidir. "Barbus" cinsi uzun bir süre boyunca başka bir yerde sınıflandırılamayan türlerin sınıflandırıldığı bir cins olarak kullanılmıştır. Yakın geçmişte bu cins içinde yer alan balıklar aşağıda bulunan cinsler içinde tekrar sınıflandırılmıştır: "Barbichthys", "Barbodes", "Barboides", "Barbonymus", "Barbopsis", "Caecobarbus", "Capoeta", "Carasobarbus", "Clypeobarbus", "Hypselobarbus", "Hypsibarbus", "Labeobarbus" (yellowfishes), "Leptobarbus", "Luciobarbus", "Messinobarbus", "Poropuntius", "Probarbus", "Pseudobarbus", "Puntioplites" ve "Puntius". Dolayısıyla günümüzde "Barbus" cinsinde yalnızca Afrika ve Avrupa'da bulunan türler ile Asya'da bulunan bazı türler sınıflandırılmıştır. Ancak azaltılmış durumda bile cins içinde bulunan türler muhtemelen parafiletiktir ve özellikle küçük boyutlu olan birçok Afrika türü bu cins içinde sınıflandırılmamalıdır. Yeni bir sınıflandırmada muhtemelen "Barbus" cinsi "B. barbus" türü etrafında yalnızca Avrupa ile Hazar Denizi arasında kalan büyük boylu türler için kullanılacaktır. "Luciobarbus" ve özellikle "Messinobarbus" cinsleri büyük benzerlik taşımaktadır ve tekrar "Barbus" cinsi içine alınması olasıdır. Bu türlerin hepsi Aulopyge huegelii türünün en yakın yaşayan akrabaları olarak görülebilir. "Carasobarbus" ve "Labeobarbus" cinsleri de muhtemelen bu grup ile çok yakın akraba olabilir. "B. reinii" gibi bazı türler de "Labeobarbus" cinsi içinde sınıflandırılabilir. "Barbus" cinsi içinde günümüzde tanınan 311 tür bulunur: Semih GÃ¼nver Semih Günver (d. Ocak 1917, Kütahya - ö. 10 Ocak 2000, Ankara) Türk büyükelçi. Galatasaray Lisesi ve Ankara Hukuk Fakültesi mezunudur. 1940 yılında Dışişleri Bakanlığı'na giren Günver, 1949 yılında Dışişleri Meslek Memuru oldu. Çeşitli diplomatik görevlerin ardından Cezayir ve Kahire Büyükelçiliği, Dışişleri Bakanlığı Uluslararası Ekonomik İşler Genel Müdürlüğü ve Kültür İşleri Genel Müdürlüğü ile Avrupa Konseyi Daimi Temsilciliği görevlerinde bulundu, 1982'de emekli oldu. Emeklilik yıllarında "Milliyet" ve "Cumhuriyet" gazeteleri başta olmak üzere çeşitli gazete ve dergilerde yazıları yayınlandı, öğretim üyeliği yaptı. Ayrıca İstanbul Bilgi Üniversitesi'nin eski rektörlerinden Prof. Dr. İlter Turan'ın kayınpederi idi. "Fatin Rüştü Zorlu'nun Öyküsü", "Bir Kiraz Ağacı Olsaydım" ve "Taç Mahal Oteli" adlı kitapları bulunmaktadır. 10 Ocak 2000 tarihinde Ankara'da geçirdiği kalp krizi nedeniyle yaşamını kaybetti. Tunç Üçyıldız Tunç Üçyıldız (d. 22 Nisan 1978, Ankara), Türk sörfçü. Türkiye'nin ilk dalga sörfü şampiyonudur. 2 Ekim 2012 de İstanbul Gümüşdere plajında gerçekleştirilen Türkiye'nin ilk dalga sörfü şampiyonasında birinciliği elde ederek, 2013 Dünya Dalga Sörfü Şampiyonası'na katıldı ve şampiyona tarihinde Türkiye'yi ilk kez temsil eden sporcu oldu. Komlan Mally Komlan Mally (D. 12 Aralık 1960, Adiva) 6 Aralık 2007 ile istifasını sunduğu 5 Eylül 2008 tarihleri arasında Togo Başbakanı olarak görev almıştır. Başbakan olmadığı dönem öncesi Yawovi Agboyibo hükümetinde Eylül 2006 - Aralık 2007 döneminde Şehircilik Bakanı olarak görev alan Mally, başbakan olarak üstlendiği görevden istifa etmesi sonucunda kurulan Gilbert Houngbo hükümetinde Sağlık Bakanı olarak yeni kabinede de yer almıştır. Togo Hükümetleri (fransızca) Papi (şarkı) "Papi", Amerikalı şarkıcı Jennifer Lopez'in 2011'de yayınlanan yedinci stüdyo albümü "Love?"dan bir şarkı. Yawovi Agboyibo Yawovi Agboyibo ( 31 Aralık 1943, Kouve - 30 Mayıs 2020, Paris), Eylül 2006 - Aralık 2007 yılları arasında Togo Başbakanı olarak görev almıştır. 1985 - 1991 yılları arasında Togo parlamentosunda bağımsız milletvekili olarak bulunan Agboyibo, 1992 yılında "CAR" partisine üye olarak aktif politikaya bu partide devam etmiştir. 16 Eylül 2006 yılında gerçekleştirilen genel seçimlerden çıkan sonuca göre hükûmetin kuran ve Başbakan olan Agboyibo, bu görevini Ekim 2007 tarihinde gerçekleştirilen yeni genel seçimlere kadar sürdürmüştür. Agboyibo her ne kadar bu yeni seçimlerde milletvekili seçilsede, partisi parlamentoda çoğunluğu sağlayamadığı için yeni hükûmet kuramamış ve Aralık 2007'de görevinden ayrılmak durumunda kalmıştır. Agboyibo'nun ardından 3 Aralık 2007 tarihinde Komlan Mally Başbakanlık görevini üstlenmiştir. Dance Again "Dance Again", Amerikalı şarkıcı Jennifer Lopez'in 2012'de yayımlanan "Dance Again... the Hits" albümünden bir şarkı. Pitbull ile düet yapılmıştır. Goin' In "Goin' In", Amerikalı şarkıcı Jennifer Lopez'in bir şarkısı. Flo Rida şarkıda kendisine eşlik etmektedir. Louboutins (şarkı) "Louboutins", Amerikalı şarkıcı Jennifer Lopez'in bir şarkısı. World Solar Challenge World Solar Challenge (kısaca WSC), Avustralya'da düzenlenen 18 farklı ülkeden, 38 üniversitenin katıldığı dünyanın en prestijli güneş arabası yarışıdır. Dünya genelinde "çevre" ve "yeşil" odaklı düşünce gelişimine katkıda bulunmak amacıyla yola çıkmıştır. Süratten çok bir dayanıklılık mücadelesi olan WSC'de amaç, Darwin'den Adelaide'a uzanan 3021 km mesafeyi en kısa sürede tamamlamaktır. Yarışlar 2 yılda bir yapılmaktadır. 2013 yılı için yarış tarihi 6-13 Ekim 2013 olarak belirlenmiştir. Öncelikle katılımda bulunmak isteyen ekiplerin, WSC ekibinin her yarış öncesi güncelledikleri yarış katılım koşullarını incelemesi ve bu koşullara uygun araç tasarlayıp üretmesi gerekmektedir. Bunun birlikte sitede açıklanan tarihlere uygun olarak başvuruda bulunmalıdırlar. Vatoz balığıgiller Vatoz balığıgiller (Rajidae) Vatoz (Rajiformes) takımına ait bir balık ailesidir. 200'den fazla türü, 27 cins altında tanımlanmıştır. Arktika'dan Antarktika'ya kadar tüm dünya denizlerinde görülürler. Birçok türü deniz dibindeki kum ve çamurlarda yaşarlar. Tropik bölgelerde çok nadir görülürler. Polinezya, Hawai, Mikronezya ve Karayiplerde ve mercan resiflerinde bulunmazlar. Vatoz balığıgiller, eşkenar dörtgen biçiminde ve yassı gövdeleri vardır. İnce ve dikensiz kuyrukların önemi azalmıştır. Kuyruğun her iki tarafında zayıf birer elektrik organı bulunur. Sivri ve küt burunlu kuyrukları olan türleri de bulunur. Derisinde küçük dikenler ve çıkıntılar bulunur. Dişiler erkeklerden belirgin şekilde daha büyüktür. Sığ sularda yaşayanların alt tarafları açık renk nerdeyse tamamen beyazdır. Derin sularda yaşayanların ise her iki yüzleri de koyu renklidir. Oldukça büyük yüzgeçleriyle dalgalanma hareketleri yaparak ilerler. En büyük türü olan "Bathyraja hesperafricana", batı Afrika sahillerinde, 750 metre ile 2000 metre arasındaki derin sularda yaşar ve boyu 3.5 metreye kadar ulaşır. En küçük türü ise dişileri en fazla 31.2 cm., erkekleri 29.5 cm.ye ulaşabilen "Psammobatis extenta"dır ve Güney Atlantik'te Brezilya sahillerinde, kıyıya daha yakın yerlerde yaşar. En bilinen Rajidae, Karadenizden Baltık denizine kadar Avrupa sahillerinde yaşayan "Raja clavata"dır. Aynı şekilde "Raja montagui" de yaygın bir türdür. "Dipturus batis" ise IUCN Kırmızı Listesinde "Kritik tehlikede" olarak görünmektedir. Dance Again... the Hits Dance Again... the Hits, Amerikalı şarkısı Jennifer Lopez'in ilk toplama albümü. The Reel Me The Reel Me, Amerikalı şarkıcı Jennifer Lopez'in 2003'te yayınlanan video ve ep albümü. Work Group The Work Group, (genellikle WORK Group olarak yazılır) Amerika'da faaliyet gösteren bir plak şirketi. Temmuz 1999'da, Jeff Ayeroff ve Jordan Harris tarafÄ±ndan kuruldu. Sparta hegemonyasÄ± Sparta hegemonyası, Antik Yunan'da en büyük kara gücünü oluşturmuş olan Sparta kentinin hakimiyetindeki dönemi anlatır. Klasik dönemde Sparta Peloponez bölgesini denetimi altında tutmuş, yönetmiş ve etkilemiştir. Atina ve müttefiklerinin MÖ 431 - MÖ 404 yılları arasında yapılan Peloponez Savaşı'nda Sparta'ya yenilmelerinin ardından Antik Yunan dünyası MÖ 404 - MÖ 371 döneminde Sparta hakimiyetine girmiştir. Spartalılar düşmanlarına bilgi vermemek amacıyla içişlerine dair kayıt tutulmasına engel olmuştur. Sparta'ya dair tarih yazılarının hepsi Spartalı olmayan Ksenofon, Herodot, Plutarkhos ve Tukididis gibi tarihçiler tarafından yazılmıştır. Bu yüzden Sparta siyasi altyapısının işleyişine dair anlayış geliştirilmesinde sorun yaratmaktadır. Spartalılar şehir devletinden Peloponez bölgesinin hakimiyetine doğru ilerlerken toplumsal yapı üç sınıftan oluşmaktaydı. Homoioi, perioeci ve helotlar. Helotlar genellikle savaş esirlerinden oluşan köleyle özgür olmayan insan arasında bir kesimdir. Helotlar tarım ekonomisinin belkemiğini oluştururken, asıl işgücünü meydana getirirdi. Fethedilen bölgelerdeki bağımlı halklar perioeci olarak adlandırılırdı, bu kesimlerin şehirler arasında seyahat etme izni bulunmaktaydı. Perioeci'nin kendi topraklarında altyapısını, yönetim sistemini kurup idare etmek hakları vardı, vergi vermek ve savaş zamanında Sparta ordusu için asker sağlamak durumundaydı. Homoioi Sparta vatandaşlarından oluşurdu. Toplumdaki en yüksekteki zümre oldukları için Spartalı unvanını kullanma hakkı sadece onların hakkıydı. Bu bileşimli toplumsal hayatta Spartalı nüfus, emekçi toplama göre çok azınlıkta kalmıştır. Bu üç farklı sınıf özgün bir toplumsal yapısı olan Sparta toplumunu oluşturmaktaydı. Spartalıların kendilerini sürekli olarak askeri eğitim, hayatta kalma ve askeri tatbikat konularında geliştirmeleri hem kuvvetli bir silahlı kuvvete sahip olma gereği hem de bu toplumsal yapıyı muhafaza etme gereğiyle açıklanabilir. MÖ 404 yılında Sprat zaferiyle sonuçlanan Peloponez Savaşı sonrasında Spartalı komutan Lysandros Ege Denizi'ne kıyısı olan tüm yerleşim yerlerinde Sparta yanlısı yönetimlerin başa gelmesini sağlar. Bu yerleşim yerlerinin çoğunda Sparta garnizonları kurdurur. Yeni kurdurduğu rejimler on kişilik bir heyetten oluşan oligarşilerdir. Dekarşi olarak tanımlanan bu yönetimlere komuta etmek üzere harmost adı verilen Spartalı askeri valiler görevlendirilmiştir. Askeri komuta zinciri esas olduğundan bu yönetimler Sparta'dan çok Lysandros'a bağlı gözükmekteydi. Zaferin ardından Atina'nın geleceğine dair farklı görüşler ortaya çıkmıştır. Lysandros ve kral II. Agis şehrin tamamen yakılıp yıkılmasını istiyorlardı. Ancak daha ılımlı Pausanias ve ekibinin görüşü hakim olacak, Atina şehri surlarının ve tahkimatlarının yıkılmasıyla kurtulacaktır. Anlaşma gereği Atina'ya dönmesine izin verilen sürgünler şehrin siyasi ortamını karıştıracaktır. Lysandros'un emriyle oluşturulan Atina oligarşisi ise tepki çekmiş, yetkileri aşırı artan Lysandros'un talimatının aksine tüm oligarşiler kaldırılmıştır. Atina ise demokrasiye geri dönmüştür. Sparta hegemonyasının pekiştiği önemli krallardan birisi II. Agesilaus olarak değerlendirilir. Plutarkhos tarafından geleneksel Spartalı olarak tanımlanan kral, kardeşi II. Agis'in Peloponez Savaşı'nın ardından tahta çıkar. Agesilaus'un tahtta hak iddiasında en önemli destekçisi ünlü Spartalı komutan Lysandros olmuştur. Agesilaus, ilk seferini Hellespont üzerinden doğuya giderek Pers hakimiyetindeki Ege Bölgesi'ne yapar. Yunanlarla yaptığı antlaşmaya sadık kalmayan Frig topraklarındaki Pers satrapı Tissaphernes'e saldırır. Topraklarının bu bahaneyle yağmalanmasından çekinen Pers kralı II. Artaserhas satrapı idam ettirerek sorunu çözmeye çalışır. Askeri harekâta devam eden Spartalılar Pers topraklarına ilerlese de Spartalılara karşı ayaklanma başladığı haberiyle ülkesine dönmek zorunda kalır. Pers desteğiyle Spartalılara karşı başkaldıran ittifak içinde Atina, Korint ve Thebai yer alır. Korint Savaşı olarak bilinen ve MÖ 395-386 yılları arasında süren çarpışmaların ardından Sparta Asya'daki topraklarını kaybedecektir. Thebai'ye yenilen Spartalıların Perslere arabulucu olmaları ve desteklerini kesmeleri şartıyla yapılan Antalcidas antlaşması ile Anadolu'da Pers egemenliği pekişir. MÖ 379/378 kış ayında bir grup Thebaili sürgün şehre girerek şehirdeki 1500 kişilik Sparta garnizonuna rağmen şehirde ayaklanma başlatarak şehri Sparta boyunduruğundan kurtarır. Takip eden yıllar boyunca Sparta şehre karşı dört büyük akeri sefer düzenlese de şehri ele geçiremez. Sonunda diğer Yunan şehir devletleri aracı olarak barışın sağlanmasına yardımcı olurlar. Thebaili diplomat Epaminondas görüşmelerde Lakonya'nın da bağımsızlığını savununca görüşmeler başarısız olur. Süreç sonunda yaşanan MÖ 371 yılındaki Leuktra Muharebesi'nde yaşanan yenilgi Sparta'nın hegemonyasının sonunu işaret eder. Sparta hegemonyası sırasında Atina şehrinde egemen olan oligarşi bazı çevreler tarafından sahiplenilse de Sparta etkisinin eksilmesinin ardından demokrasiye dönülmüştür. Sparta'nın bölgedeki hakimiyeti Leuktra Muharebesi ile sona erse de şehir devleti etkisini uzun süre sürdürecektir. Bölgenin hakimiyeti Thebia'ya geçse de bu uzun ömürlü olmayacak ve İskender zamanında Makedonya hakimiyeti zirveye çıkacaktır. Sparta son olarak MÖ 192 yılında Titus Quinctius Flamininus komutasındaki Roma Orduları tarafından ele geçirildikten sonra tarih sahnesinden yavaş yavaş silinmiştir. Tetra (ÅŸirket) Tetra veya Tetra Werke, genç Alman bilim insanı Dr. Ulrich Baensch tarafından kurulan akvaryum balığı gıda üretim şirketidir. 1950 yılında Almanya'da akvaryum hobisi ile uğraşan 50.000 kadar Akvarist balıkları için yem bulmak amacıyla rutin bir şekilde dere ve nehir yataklarına giderek balık yemi toplaması gerekliydi. Daha sonra Dr Ulrich Baensch Tetramin adını verdiği ve dört çeşit olarak üretilen kurutulmuş pul yemi üreterek piyasaya sundu. Tetramin Yunanca Tetra (Dört) sayısı ile Vitamin kelimesinin son bölümünün alınarak birleştirilmesi sonucunda meydana gelmiştir. Tetra şirkenin günümüzde 700'den fazla çalışanı ile 90'ı aşkın ülkede temsilciliği bulunmaktadır. Drs. Foster & Smith Foster & Smith, Inc., merkezi Rhinelander, Wisconsin, ABD'de bulunan Elektronik ticaret ve Mail-order yöntemleriyle evcil hayvan besini ve gereçleri satan şirkettir. Şirket evcil hayvan hobisi bulunan kişiler kendi üretimi olan veya fason olarak ürettiği hayvan sağlığı, besinleri ve gereçleri ile ilgili malzemelerin satışını yapmaktadır. Veteriner hekimler Race Foster, Rory Foster ve Marty Smith tarafından 1983 yılında kurulmuştur. 2008 yılı itibarıyla 550'den fazla çalışanı ile yıllık olarak 250 milyon dola civarında satış yapmaktadır. Şirketin satışını yaptığı ürünlere evcil hayvan oyuncak ve mobilyaları da eklenmiştir. Şirket özellikle kedi ve köpek mamaları ile de tanınmaktadır. Foster & Smith, 2007 yılında yapılan bir müşteri memnuniyeti araştırmasında ABD'de en yüksek hasılat elde eden ilk 100 şirket arasına girmiştir. Takashi Amano Takashi Amano (天野尚) (18 Temmuz 1954 - 4 Ağustos 2015), Japon fotoğraf sanatçısı, akvarist ve yazar. Akvaryuma olan ilgisi nedeniyle "Aqua Design Amano" isimli Japon şirketini açmıştır. Amano'nun, tatlı su akvaryumu bitkileri ve balıkları üzerine, üç seri kitap halinde 1994 yılında "TFH Yayınları" tarafından yayınlanan "Nature Aquarium World" isimli kitabı yayınlanmıştır. Ayrıca 1997 yılında yine "TFH Yayınları" tarafından yayınlanan "Aquarium Plant Paradise" (Akvaryum Bitki Cenneti) isimli bir kitabı daha yayınlanmıştır. Amano'nun yapmış olduğu çalışmalar nedeniyle, bir tür tatlı su karidesi olan Caridina multidentata türü karides "Amano karidesi" veya "Yamato karidesi" olarak adlandırılmıştır. Karideslerin büyük miktarda yosun tükettiğini keşfeden Amano, bu türden çok sayıda siparişte bulundu. O tarihten bu yana bu tür karidesler dünyadaki akvaryumlarda beslenen başlıca türlerden birisi haline gelmiştir. Kısaca ADA olarak bilinen bitki akvaryumlarında kendisine özgü bir çizgi geliştirmiştir. “Nature Aquarium” ( Doğa Akvaryumu ) isimli yazı dizisi ABD'de yayınlanan ""Tropical Fish Hobbyist"" (Tropikal Balık Hobisi) isimli dergide yayınlanmakta ve ilgiyle takip edilmektedir. Amano, Japonya'nın Niigata şehrindeki evinde, 4 Ağustos 2015, saat 23:18'de pnömöni hastalığından hayatını kaybetti. Ä°smail Selami İsmail Selami (1970, İran) yazar, sözlükbilimci, İranolojist ve siyasi analisttir. Selami Tahran Üniversitesi, Alzahra Üniversitesi, Allameh Tabatabai Üniversitesi ve Tahran Öğretmen Okulu'nda İngiliz Edebiyatı dersleri verdi ve Shakespeare üzerine doktora aldı. Uluslararası akademik düzeyde yirmiden fazla yazısı yayımlandı. Ayrıca İran Dışişleri Bakanlığı'na bağlı Uluslararası İlişkiler Enstitüsü'nde eğitim verdi. İsmail Selami yazarlık kariyerine 1993 yılınca Farsça yazdığı çocuk hikâye kaplarıyla başladı. Onlarca çocuk edebiyatı kitabı yazan Selami'nin kitapları iki milyondan fazla kopya sataran İran'da en çok okunan çocuk kitapları arasında yerini aldı. 1996'da İngilizce "Persian Fairy Tales" (İran Korku Hikâyeleri) kitabını yazdı. Selami çoğunlukla edebiyat, felsefe, İran ve siyaset üzerine kitaplar yazdı. 2003 ile 2004 yılları arasında İngilizce yayımlanan "Tehran Times" 'ta baş editörlük yaptı. Bir sözlükbilimci olan Salami, üç ciltlik İngilizce-Farsça "İstihbarat ve Güvenlik Terimler Sözlüğü" sözlüğünü yazdı. Salami, Sohrab Sepehri, Forough Farrokhzad, Fereydoon Moshiri ve Simin Behbahani'nin eserlerinden birçok Farsça şiiri İngilizce'ye çevirdi. Çoğunlukla ABD ve Orta Doğu hakkındaki yazıları internet ve yazılı basında yer aldı. Salami'nin yazıları Veterans Today'de düzenli olarak yayımlanmaktadır. Pete Fountain Pete Fountain (3 Temmuz 1930, New Orleans - 6 Ağustos 2016), Amerikalı klarnetçi. Çocuk yaşlarda klarnet çalmaya başlamıştır. Caz, dixieland ve creole müzik tarzlarında eserler vermiştir. Mübeccel Göktuna Mübeccel Göktuna (Törüner) (1915 - 1999), Türk siyasetçi. 1972 ile 1980 yılları arasında Türkiye Ulusal Kadınlar Partisi (TUKP) Genel Başkanlığını yapmıştır. 17 Kasım 1972'de kurulan ve 12 Eylül 1980'e kadar faaliyet gösteren TUKP'un Genel Başkanı Göktuna, siyaset hayatına Demokrat Parti zamanında atılmıştı. TUKP'un kurulduğunda tek amacı, 38 yıl önce kadınların elde ettiği seçme ve seçilme hakkını kullanarak TBMM'ye girmek ve meclisteki erkek egemenliğini bir ölçüde azaltmaktı. TUKP, 1977 yılına gelindiğinde üç ilde teşkilatlanmıştı (İstanbul, Ankara ve İzmir), ve ayrıca Istanbul Fatih, Kadıköy ve Üsküdar ilçe şubelerini faaliyete geçirmişti. Delege sayısı 500'ü aşmıştı. Ancak o zamanki seçim barajı olan 12 ilde teşkilatlanma kriteri gerçekleşmediğinden, 1977 genel seçimlerine katılamadı. Bu Göktuna'yı yıldırmadı. Yeni illerde teşkilatlanma faaliyetlerine ağırlık verdi. Tam İzmir, Adana ve Eskişehir illeri devreye girerken 12 Eylül 1980'deki askeri darbe ile tüm siyasi faaliyetler bir anda durdu. Göktuna, 12 Eylül 1980 ihtilalini takiben bir ay süreyle ev hapsinde tutuldu. Sonunda, tüm siyasi partiler gibi 16 Ekim 1981 tarihli ve 2533 sayılı karar ile kapatıldı ve kapılarını bir daha açmadı. Göktuna daha sonra partiyi bir araya getirmek için teşebbüslerde bulunsa da bu arzusu hiçbir zaman gerçekleşmedi. Mübeccel Göktuna, 3 Ekim 1999 tarihinde 84 yaşındayken doğal nedenlerden GATA hastanesinde vefat etti. Ardında Nimla ve Ergun adında iki çocuk, ve Ece, Ege, Emre ve Efe adında dört torun bıraktı. Kabri Karacaahmet mezarlığındadır. Kolojvar Muharebesi Kolojvar Muharebesi veya Kaloşvar Muharebesi, 22 Mayıs 1660 tarihinde Osmanlı Devleti ile Avusturya Arşidüklüğü'nün yardımda bulunduğu Erdel Prensliği arasında meydana gelen muharebedir. Balkanlar'da 16. yüzyılda Osmanlı İmparatorluğu ve Habsburg İmparatorluğu arasındaki mücadele bölgenin tarihini belirledi. Mohaç Savaşı'nda Macar yenilgisinden sonra, Macaristan toprakları Osmanlı ve Habsburg İmparatorlukları arasında ikiye bölündü. Transilvanya, Osmanlının vasal bir devleti haline geldi ve verilen özerklik ile idare yerli prenslerin inisiyatifine bırakıldı. Osmanlı yönetiminde Transilvanya'da voyvodalar Gábor Bethlen ve I. György Rákóczi dönemlerinde birçok dini hareket için altın çağ yaşandı. Ortodoks Rumenlerin eşitliği tanımamakta ısrarına rağmen; Transilvanya, Roma Katolikleri, Kalvinistler, Lutherciler ve Unitarianların barış içinde yaşadığı birkaç Avrupalı Devletten biri oldu. Osmanlı İmparatorluğu dini hareketlerden rahatsız değilken, Habsburg hanedanına bağlı Avusturya Arşidüklüğü bölgeyi kontrol altında tutmaya özen gösteriyordu. 1642 yılında Erdel Prensliği'nin başına geçen II. György Rákóczi "(1621-1660)" ile altın çağ sona erdiği gibi, II. György Rákóczi Osmanlı Devleti'nin askeri eylemleri kesinlikle yasaklamasına rağmen, Habsburgların da desteğiyle İsveç İmparatorluğu ile ittifak kurup 1657 yılında Lehistan'ın işgaline katıldı. II. György Rákóczi, Eflak prensi Konstantin ve Boğdan prensi İstefan'ı görevlerinden alıp, yerlerine Mihne ve Ghika'yı atamıştı. II. György Rákóczi'nin faaliyetleri üzerine Osmanlı İmparatorluğu tarafından 1658 yılı yazında bölgeye askeri harekât düzenlendi. Otoriteyi tekrar tesis etmek üzere Köprülü Mehmet Paşa kumandasında sefere çıkan Osmanlı ordusu voyvodaları yenilgiye uğrattı ve Transilvanya'da Türk hakimiyetini tekrar tesis etti. Böylece II. György Rákóczi'nin çalışmaları Osmanlı Ordusunun başarılı harekâtıyla engellendi ve bölgede Osmanlı yanlısı voyvodaların iktidarı pekiştirildi. Avusturya tarafından teşvik edilen II. György Rákóczi, sadrazamın dönüşünü fırsat bilerek tekrar asker toplamaya başladı. Bunun üzerine Aralık 1659 tarihinde Budin Valisi Seydi Ahmed Paşa, II. György Rákóczi üzerine yürüyerek Demirkapı Muharebesi'nde onu mağlup etti. Küçük Mehmed Paşa komutasındaki Osmanlı kuvvetleri, II. György Rákóczi komutasındaki 40 bin kişilik orduyu Eflak'ın kuzeyindeki Sibin kalesi önünde yapılan Sibin Muharebesi'nde yendi. Küçük Mehmed Paşa'nın Sibin Muharebesi'nde II. Rákóczi'yi mağlup etmesinden sonra II. Rákóczi Sibiu'yu kuşatmaya başladı. Seydi Ahmet Paşa'nın 25 bin kişilik bir orduyla harekete geçtiğini haber alınca 13 Mayıs 1660 tarihinde kuşatmayı kaldırdı. 22 Mayıs 1660 tarihinde Seydi Ahmet Paşa'nın askeri manevrasıyla II. Rákóczi'ye Kaloşvar yakınlarında Szamos Nehri kenarındaki Szamofalva'da muharebe kabul ettirildi. Az sayıdaki birliklerinden 1000 kadar seçkin süvari seçen II. Rákóczi, bu süvarilerle Osmanlı hatlarına saldırdı ise de dört ölümcül yara alarak kendisi de canını zor kurtardı. Bütün eşyaları, topları ve sancakları Osmanlı kuvvetlerinin eline geçti. Bozguna uğrayan tüm Erdel askerleri kaçmaya başladı ve yaralı II. Rákóczi'yi de Varat'a doğru kaçırdılar. Savaş sonunda Osmanlılar tarafından 4,700 asker öldürüldü, 30 top ele geçirildi ve 51 kalenin komutanı esir alındı. II. György Rákóczi, savaş meydanından kaçtığı Varad kalesinde, çarpışmada aldığı yaralar nedeniyle 14 gün sonra 7 Haziran 1660 tarihinde öldü. Transilvanya'nın önemli merkezi Varat 27 Ağustos 1660 tarihinde Osmanlı kuvvetlerince işgal edildi ve Varat Eyaleti kurularak, şehir eyaletin merkezi yapıldı. İmparatorluğun Budin ve Eğri Eyaletlerinden bazı sancaklar buraya bağlandı. Erdel bölgesinde devam eden sorunlar birkaç yıl sonra 1663-1664 Osmanlı-Avusturya Savaşı'nın başlamasına yol açan nedenlerden biri olmuştur. Michael Kidd-Gilchrist Michael Anthony Edward Kidd-Gilchrist (doğum adı Michael Gilchrist, d. 26 Eylül 1993), National Basketball Association (NBA) ekiplerinden Charlotte Hornets'te forma giymekte olan Amerikalı profesyonel basketbolcudur. Babasını 3 yaşında kaybeden Kidd-Gilchrist, annesi tarafından büyütülmüştür. Kentucky kolejinden mezun olduktan sonra, 2012 NBA Seçmeleri'nde Charlotte Bobcats tarafından 2. sırada seçilmiştir. 10 Kasım 2012'de kariyer rekorunu Dallas Mavericks'e karşı 25 sayı ve 12 ribaund ile kırmıştır. Ayrıca bu sezonda NBA'in "En Genç Oyuncusu" unvanına sahip olmuştur. Mižerja "Mižerja" (), Hırvat grup Klapa Ensemble tarafından seslendirilen şarkı. Sözleri Goran Topolovac tarafından yazılan ve bestelenen şarkının, İsveç'in Malmö şehrinde gerçekleştirilmesi planlanan 2013 Eurovision Şarkı Yarışması'nda Hırvatistan'ı temsil edeceği bir iç seçim ile belirlenmiş ve 11 Şubat 2013 tarihinde Ana Haber bültenin'de kamuoyuna tanıtılmıştır. Herbert R. Axelrod Herbert Richard Axelrod (7 Haziran 1927 - 15 Mayıs 2017), Rus asıllı Amerikalı tropikal balık uzmanı, evcil havyan kitapları yazarı, yayıncısı ve girişimcidir. 2005 yılında ABD mahkemelerinde Vergi kaçakçılığı suçu nedeniyle 18 ay hapse mahkûm edildi. Axelrod, Kore'de "The Handbook of Tropical Aquarium Fishes" (Tropikal Akvaryum Balıkları El Kitabı) isimli kitabını yazdı. Kore'den döndükten sonra New York Üniversitesi'nde doktora yapmaya başladı ve "Tropical Fish Hobbyist" (Tropikal Balık Hobisi) isimli derginin üyesi oldu. Kendisi tropikal balıklar üzerine pek çok kitap yazdı ve dünyadaki evcil hayvan kitaplarının büyük çoğunluğunun yayınlanmasını sağlayan TFH Publications isimli yayınevinin kuruculuğunu yaptı. 1989 yılında Guelph Üniversitesine kendi balık fosili koleksiyonunu bağışladı. Bu nedenle Leonard P. Schultz tarafından 1956 yılında Brezilya'da keşfedilen ve daha sonra popüler bir akvaryum balığı haline gelen kardinal tetra'ya onun onuruna Axelrod bilimsel adı "Paracheirodon axelrodi"' verildi. 1997 yılında TFH Yayıncılık şirketini Kaliforniya Central Garden & Pet Şirketine 70 milyon dolar karşılığında sattı. Axelrod, aynı zamanda eski ve nadir bulunan müzik aletlerini toplayan bir koleksiyoncudur. Yanlış Numara (film, 1985) Yanlış Numara, 1985 tarihli Zeki Alasya-Metin Akpınar filmi. Hileli AÅŸk Hileli Aşk özgün adıyla Les Grandes Manœuvres 1955 Fransa yapımı, René Clair tarafından yazılıp yönetilmiş film. Filmin başrollerini Michèle Morgan ve Gérard Philipe oynamaktadır. Filmin seti Fransa'da bir taşra şehrinde kurulmuştur. Film René Clair'in ilk renkli filmidir. Yaz Bitti (film) Yaz Bitti, yönetmenliğini Zeki Alasya'nın yaptığı 1985 yapımı Türk filmi. Myliobatiformes Myliobatiformes, Batoidea üsttakımının dört takımından biri ve en çok gelişmiş olanıdır. Özellikle tropikal ve yarı tropikal denizlerde yaşarlar. Dikensiz olmasına rağmen Manta vatozu ve tatlısularda yaşayan tek familya olan kıkırdaklı balık olan Güney Amerikalı Potamotrygonidae bu takıma aittir. Myliobatiformes'lar, farklı bilim insanları tarafından, kimi zaman bir üst familya(Myliobatoidea) kimi zaman bir alttakım (Myliobatoidei), kimi zaman da bir takım (Myliobatiformes) olarak kabul edilmiştir. Vikipedi Joseph S. Nelson'un sınıflandırma sistemini izlemiş ve takım olarak kabul etmiştir. Nelson 2006'da yayınladığı "Fishes of the World"da Myliobatiformes'ları şöyle sınıflandırmıştır: Ranvier boğumu Ranvier boğumu, miyelinli nöronların aksonlarında miyelin maddesini oluşturan Schwann hücreleri arasında kalan boşluktur. Nöronun akson ucundan gelen uyartı (impuls) bu boğumlardan elektriksel sıçramalarla ilerlerler. Vurun Beni Öldürün Vurun Beni Öldürün, 1981 tarihli Türk filmi. NÃ¶ropraksi Nöropraksi, sinir iletiminin kesintiye uğramasından dolayı motor ve duyunun işlevlerinin geçici kaybı olan, çevresel sinir sisteminin bir bozukluğudur. Genellikte, tam onarılmaları altı ile sekiz hafta arasında olur. Nöropraksi, apraksi kelimesinden türetilmiştir. Kas ve duyu bozulmaksızın, tam düzenli hareketlerin yürütülmesinin kaybı veya bozulması anlamına gelir. Bu durum normal olarak, kas liflerinin ve motor nöronlarının bir dış çarpmaya uğrayarak, sinire belirli bir müddet ek bir baskı uygulaması sonucu ortaya çıkan, hafif sinir hasarıdır ve tamamen iyileştirilebilir. Bu baskı iskemi oluşturur ve sinirsel bir doku bozukluğu (lezyon) ile sonuçlanır. İnsan vücudu baskıya doğal olarak, baskı olduğu yerdeki tüm yönlere doğru uzayan ödem ile tepki verir. Bu yara tam veya kısmi sinir sinyali iletimini keserek, sinyalin sinir lifinin sonraki segmentine atlamasına neden olur. Bu da, yarada sinirsel bağın aşağı yöndeki parçalarının işlevlerini azaltmasıyla veya kaybetmesiyle sonuçlanır ve kas kuvvetini kaybeder. Nöropraksi, miyelin kılıftaki geçici bir hasarın sonucudur. Fakat sinirin yapısı sağlamdır. Bu yüzden, nöroprakside Wallerian dejenerasyonu meydana gelmez. Dejenerasyonun nöroprakside oluşmaması için çevresel sinir hasarı sınıflandırmasına uygun olarak sinir sinyali iletimini onarılmadan önce motor ve duyu işlevinin tamamen ve hızlıca kurtarılması gerekir. Aksi takdirde, hasar aksonotmezis veya nörotemezis olarak sınıflandırılır. Bu yüzden nöropraksi, çevresel sinir hasarı sınıflandırmasında en hafif olanıdır. Nöropraksi, profesyonel atletlerde, özellikle Amerikan futbolu oyuncularında, çok yaygın olarak görülür. Bu yüzden doktor tarafından tedavi edilmelidir. Nöropraksi, çevresel sinir sisteminde, üst vücudun ulnar (dirsek), medyan, radyal ve brakial pleksus sinirlerinde ve alt vücudun siyatik ve peroneal sinirlerinde meydana gelir. Çevresel sinirler "miyelimli", uzun ve uzamsal olarak karmaşık hücrelerdir. Büyüklük ve bağlanırlıkları onların hasarlara maruz kalmalarını kolaylaştırırken, diğer taraftan kendilerini onarma becerilerine sahiptirler. Bu durum yalnızca nöropraksi için geçerli değildir. Mikroskopik incelemeler göstermiştir ki, miyelin kılıfta hasar varken, aksonda yoktur. Bu yüzden, distal sinir lifleri dejenerasyona uğramaz, miyelin hasarı onarılabilir. Patolojinin görevi, hasar oluştuktan sonra ilk 24 saat içinde, sinir hasarının genel bir tespitini yapmaktır. Hasarın ilk fiziksel belirtisi, hasarın olduğu yerde bir şişkinlik oluşmasıdır. Sinire yapılan aşırı baskı sonucu, hücresel boyutta nörotüplerde (sinirsel mikrotübüllerde) parçalanma ve nörofilament oluşur. Bazı yerlerdeki aksonlar şişer ve diğerlerini sıkıştırır. Böylece boncuksu bir şekil ortaya çıkar. Çeşitli sinir türleri, nöropraksinin konusu olabilir. Bu yüzden hasarın belirtileri aşama ve yoğunluğa göre derecelendirilir. Nöropraksinin ortak belirtileri, etkin sinir veya sinirlerin bölgesinde duyu bozukluğu, kas gücü kaybı, vasomotor, sudomotor felci ve hasarlı noktadaki sinir duyarlılığının anomalliğidir. Araştırmalar göstermiştir ki, hasarlı bölgedeki öznel duyu belirtiler şunlardır: uyuşma, karıncalanma, yanma hissi. Nesnel duyu belirtileri; dokunma, ağrı, sıcaklık ve soğukluk sayılabilir. Motor nörondan dolayı nöropraksideki belirtisi, hasarlı sinirle veya sinirlerle donatılan kasların gevşek felcidir. Belirtiler, daha çok geçicidir ve yalnızca sonuncusu kısa bir süre içinde aniden hasarı oluşturur. En ağır durumda bile nöroprakside belirtiler haftalar veya aylarca devam eder. Nöropraksinin nedeni, aksonun değil yalnızca sinir sinyali iletiminde geçici bir engelleme sonucu oluşan sinirsel bir yaralanmadır. Sinirdeki kısa bir mesafede bir iletim bloğunda aksiyon potansiyel genliğinin %40 azalması veya sinirde uzun bir mesafede genliğin %50 azalması nöropraksinin nedenidir. Nöroprakside hasarlı sinire sinyal iletme, hasarın yakınsal (proksimal) tarafından uzağa doğru (distal), aksiyonel potansiyeli genliğinde büyük bir azalmayla sonuçlanır. Sinir hasarında birkaç mekanizma vardır. Bunlar; mekaniksel yara, iskemi, immünolojik nöbet, metabolik bozukluk, zehirlenme ve radyasyona maruz kalma. Hasar mekanizmasının en yaygın olanı, dış baskının kan akışını azaltması sonucu sinirde sıkışmanın oluşması ve sinir liflerinin deformasyonudur. Seddom, çevresel sinir hasarı sınıflandırmasını üçe ayırır: Vazife UÄŸruna Vazife Uğruna, 1986 yönetmenliğini Orhan Elmas'ın ve yapımcılıpını da Türker İnanoğlu'nun üstlendiği, 1986 yapımı bir Türk filmidir. Oltu Şura Hükümeti Oltu Şura Hükûmeti, 1919 ile 1920 tarihleri arasında Oltu'da kurulan kısa süreli yönetim. 25 Mart 1918 tarihinde Türk ordusunun Oltu’ya girmesiyle kendisini fesheden Oltu İslam Komitesi, Mondros Ateşkes Antlaşması'ndan sonra Oltu İslam Terakki Komitesi adıyla yeniden kurulmuştur. 13 Nisan 1919 tarihinde İngilizlerin Kars'ı işgal ederek Wilson İlkeleri doğrultusunda kurulan Güneybatı Kafkas Geçici Hükûmeti'ni dağıtmaları ve hükûmet üyelerini Malta'ya sürmeleri, Oltu İslâm Terakki Komitesi tarafından şiddetle protesto edilmiştir. Kars’ın İngilizler tarafından isgal edilmesiyle de tüm bağlantıları kopmuştur. Komite, Oltu Şura Hükûmeti'ni kurarak bağımsızlığını ilan etmiştir. Oltu İslam Komitesi, Hükûmet görevini üstlenmiştir. Hükûmetin sınırları, Bardız yaylasından, Olur ilçesi ve Tavusker Allahuekber Dağları, Göle'nin Karınca düzü, Tetirkos yaylası, Kanlı Dağı'nın Artvin hududuna kadar olan sırtlarıdır. Oltu Şura Hükûmeti yerine 2 Mayıs 1919 tarihinde "Oltu Meclis-i İdaresi" adı ile yeni bir teşkilat kurulmuştur. Oltu'nun işgal edilmesini engellemek amacıyla da İngilizlerin talep ettiği yeni oluşturulan Oltu Meclis-i İdaresi'ne Rumların da alınması isteği kabul edilmiştir. Oltu Meclis-i İdaresi'nde 5 Türk ve bir Rum aza bulunmaktaydı. Kurul Ãœyeleri: Meclis’in kararlarını, Oltu mutasarrıfı olarak görev yapan İngiliz subay Yzb.Farel onaylamaktaydı. 17 Mayıs 1919 tarihinde Meclis-i İdaresi, gerek Rum azanın davranışlarından ve gerekse jandarma teşkilatına Rum alınması kararını kabul etmeyerek, 25 Mayıs 1919 tarihinde Mehmet Ramiz Bey istifa etmiş ve meclis kendini fesh etmiştir. 25 Mayıs 1919 tarihinde yerine Yusuf Ziya Bey atanmış ve Oltu Şura Hükûmeti ilan edilmiştir. 12 Mart 1920 tarihinde, Oltu Milletvekilleri Tahir Beyzade Yasin (Haşimoğlu) ile Hamşizade Rüstem Bey Meclis-i Mebusan'a katılmak üzere İstanbul'a hareket etmişlerdir. Yasin (Haşimoğlu) Bey aynı zamanda, Avrupa'da yapılacak sulh konferansına Türk heyeti ile birlikte katılma ve Oltu Şura Hükûmetini temsil etme yetkisini de taşıyordu. Türkiye Büyük Millet Meclisi'nin 23 Nisan 1920 tarihinde Ankara'da toplanması üzerine Oltu Şura hükûmeti Yasin Bey'i meclise katılmak üzere Ankara'ya göndermiştir. Oltu, 17 Mayıs 1920 günü resmen Türkiye ile birleşmiştir. Aynı gün, Yusuf Ziya Bey, TBMM tarafından Oltu Mutasarrıflığı'na atanmıştır. Rüstem Bey de 4 Eylül 1920 tarihinde TBMM'ne katılmıştır. Ãœst ekstremite kemikleri Üst ekstremite kemikleri insanda, humerus (pazu kemiği), antebrachium (radius ve ulna) (dirsek kemikleri), karpal kemikler (bilek kemikleri), metacarpus (el tarak kemikleri) ve phalanx (parmak kemikleri)lardan oluşur. Evrimsel anlamda insandan evcil memeli hayvanlara doğru gidildikçe humerus, sulcus musculus brachialis denilen kıvrımı yapar. Bunun nedeni hayvanların vücut ağırlığının yaklaşık %60'ının ön ekstremitelere düşmesidir. Üst ekstremite kemiklerine kanatlılarda ayrıca os coracoides denilen kanat kemiği de eklenir. 1. Ankara Film Festivali 1. Ankara Film Festivali, "Ankara Film Şenliği' adıyla 13-20 Mart 1988 tarihleri arasında Mülkiyeliler Birliği, Bilim ve Sanat Dergisi ile Bilar A.Ş. tarafından düzenlenmiştir. Festivalin ilk onur konuğu Türkân Şoray olmuştur. Suphi Ezgi Suphi Zühdü Ezgi (1869, Üsküdar, İstanbul - 1962, İstanbul), müzikolog, besteci. Zamanının Posta ve Telgraf bakanlığında belgeleri tashihten sorumlu bir memur olan babası İsmail Zühdü beyin etkisiyle çocukluğundan itibaren müzikle iç içe bir yaşamı olmuştur. Evlerinde her hafta düzenlenen müzik toplantılarına Hacı Arif Bey, Medeni Aziz efendi ve kanunî Mısırlı İbrahim gibi geleneksel Türk müziğinin önemli figürleri katılırdı. Ailevi bir yetenekle beraber yetiştiği ortamın da etkisiyle önce beş yaşında mahalle mektebinde ilahiler öğreniyor, sonra on iki yaşında keman ve ciddi bir ses eğitimine başlıyor. Bir sene içinde dinleti verecek derecede yetilerini geliştiren Suphi, on yedi yaşında hafız Zekai efendinin yanında müzik eğitimine devam etti. Eyüp'teki Şah Sultan tekkesinde Zekai efendinin ders verdiği bir musiki ekibine katıldı. Bu ekibe daha sonra önemli müzikolog ve bestekâr Rauf Yekta ile Hacı Arif Bey de katılacaktır. Bu sıralarda Mısırlı Halim Paşa ve Kara Kahya bey arasında tanbur usulüyle ilgile gerçekleşen bir tartışmaya şahit olduktan sonra Kara Kahya beyin üstadı olan ve 70 yaşını geçmiş olan Kozyatağı şeyhi Halim efendi'den ders almaya başladı. Halim efendi, Sultan Üçüncü Selim'in tanbur hocası olan İsak'ın öğrencisi Oskiyam'ın öğrencisi idi. Müzikoloji çalışmaları için bir başlangıç noktası, üstadı Zekai efendinin kendisine verdiği birtakım müzik derlemelerini incelemesi sayılabilir. Hamparsum ve Kantemir sistemleriyle kaydedilen bu eserleri inceler ve kopyalayıp hocasına teslim eder. Jonas Mačiulis (d. 10 Şubat 1985, Kaunas), AEK'de forma giyen, Litvan basketbolcudur. Litvanya millî basketbolcusudur. 1.98 metre boyundaki Mačiuli, profesyonel Basketbol kariyerine 2002 yılında doğduğu şehrin takımı olan Žalgiris-Arvydas Sabonis'ta başladı. 2004 yılında BC Nevėžis'e transfer oldu. Bu külüpte oynadığı tek sezonda maç başına 13.6 sayı 5.6 ribaunt ortalamalarıyla oynadı. Mačiulis 2005 yılında Litvanyalı kulübü Zalgiris Kaunas ile anlaştı. Takımı ile 2007, 2008 yıllarında 2 kere Litvanya Basketbol Ligi'ni ve 2 kere Baltık Basketbol Ligi'ni kazandı. 8 Ocak 2009 tarihinde EuroLeague'de oynanan SLUC Nancy maçında 29 sayı atarak kariyer rekorunu kırdı ayrıca Litvan Basketbol Ligi'nde Lietuvos Rytas ile oynanan derbi maçında art arda 8 üçlük atarak rekor kırdı. Temmuz 2009 tarihinde, Mačiulis İtalyan Ligi kulübü Olimpia Milano ile anlaştı. Anlaşma 1.200.000 € değerinde 2 yıllık kazancı. Olimpia Milano onun iyi performansa rağmen, sakatlığı nedeniyle ona yeni bir sözleşme teklif vermedi. 26 Temmuz 2014 tarihinde Real Madrid takımıyla 2 yıllığına anlaşmıştır. Yaz OlimpiyatlarÄ±'nda taekwondo Taekwondo, 1988 Seul ve 1992 Barselona Olimpiyatları'nda gösteri sporu olarak yer aldı. 2000 Sidney olimpiyatları'ndan itibarıyla ilk kez madalya verilen bir spor haline geldi. Kadınlar ve erkeklerde dört dalda madalya verilmektedir. Noktalı inci balığı Noktalı İnci balığı ("Alburnoides bipunctatus"), sazangillere (Cyprinidae) ait küçük (ortalama 9 cm uzunluğunda) balık türüdür. Afganistan, Almanya, Avustralya, Azerbaycan, Beyaz Rusya, Belçika, Bulgaristan, Çek Cumhuriyeti, Estonya, Fransa, Gürcistan, Hollanda, İran, İsviçre, Kolombiya, Letonya, Litvanya, Macaristan, Makedonya, Moldova, Özbekistan, Polonya, Romanya, Sırbistan, Slovakya, Türkiye ve Ukrayna. Boyları en fazla 15 cm olabilen, vücudu az çok yanlardan yassılaşmış oval şekilli, yanal çizgideki pullarının üzerinde iki sıra halinde dizilmiş siyahımsı kahverenginde makine dikişi şeklinde lekeler bulunan ekonomik önemi olmayan bir tür. Valide Sultan (anlam ayrımı) Valide Sultan, Osmanlı hanedanında padişah analarına verilen unvandır. Valide Sultan kavramı ile şunlardan biri kastedilmiş olabilir: TatlÄ± su akvaryumu Tatlı su akvaryumu, dekoratif veya araştırma amaçlı ya da çok bilinen bir şekilde evcil hayvanların veya diğer organizmaların tatlı su içerisinde bulundurulduğu yuvadır. Modern akvaryumlar genellikle şeffaf cam veya akrilikten imal edilirler. Tipik sakinleri ise balık, bitki, amfibi, salyangoz, karides gibi omurgasızlardır. Tatlı su akvaryumunda bulunan balıklar, soğuk su balıkları veya tropikal türler de olabilir. Tatlı su akvaryumlarında bu türlerin bulunduğu karma akvaryumlar da yapılabilir. Fakat genellikle sıcaklık ve diğer gereksinimler nedeniyle uyumsuzluk oluşturabileceğinden dolayı tek türde balık bulundurulur. Soğuk su akvaryumları ise ısıtma cihazları gerektirmeyen evde beslenebilecek akvaryum balığı türlerinden oluşur. Bu tür balıklar için kullanılacak olan ısıtıcı cihazlar ile birlikte balıkların metabolizmaları hızlanacak ve böylece ömürleri kısalacaktır. Tropikal bir balık tankında balık yetiştirebilmek ve besleyebilmek için ortam ısısının 75 ila 80 °F (24 ila 27 °C) arasında olması gerekmektedir. Tatlı su akvaryumları kum veya çakıl, canlı veya plastik bitkiler, kütükler, kayalar ve çeşitli ticari plastikten yapılmış heykeller ile dekore edilebilir. Fakat bu tür malzemelerin küçük akvaryumlarda kullanılması önerilmez. Bilinen en eski akvaryumlar 4500 yıl kadar önce eski Sümerler tarafından inşa edilen yapay balık havuzlarıdır. Eski Asurlular, Mısırlılar ve Romalılar da yiyecek ve eğlence amaçlı olarak havuzlarda balık beslemiş ve bulundurmuşlardır. Eski Çinliler ise balık üretiminde başarılı oldular ve M.Ö. 2000 civarında gıda için sazan büyüterek, seçici üretim ile süs balığı geliştirdiler. Japon balığı 18. yüzyılda Avrupa'ya getirilmiştir. Daha sonra 18. yüzyılda bu konuda gelişmeler oldu ve balıklar cam kavanoz, porselen kaplar, ahşap küvetler ve küçük yapay göletlerde tutuldu. Bu tarihlerde zoolog ve botanikçi olan Johann Matthaeus Bechstein, akvaryum ve teraryum biliminin temelleri olan balıklar ve amfibiler hakkında kayıtlar tutmuştur. Akvaryum ve teraryum kavramları ise 1829 yılında Nathaniel Bagshaw Ward tarafından daha sonra geliştirilmiştir. 19'uncu yüzyılda "dengeli akvaryum" düşüncesi gelişti. Bu yaklaşım doğal olarak dengeli bir ekosistem takliti için girişim oldu. Bu yönteme göre, balık atıklarının bitkiler tarafından tüketilebileceği ve su yüzeyindeki havanın bitkiler ile balıklar için oksijen kaynağı olabileceği öngörüsü benimsendi. 1869 yılında ilk tropikal balık (Cennet Balığı) Asya'dan ABD'ye ithal edildi. O günlerde tankların yapımı zor, filtreleri gürültülü ve pahalı olduğundan dolayı, akvaristlik ya bilimsel ya da yalnızca zenginler tarafından gerçekleştirilebilen bir hobi oldu. 1878 yılında Tuğamiral Daniel Ammon, Uzak Doğu'dan ABD'ye ilk Japon balığını getirdi. 20. yüzyılın başlarında akvaryumlar için hem partiküler ve hem de kömür filtrasyon havalandırmaları tanıtıldı. Taban filtresi 1950 yılında tanıtıldı. Bu zamana kadar akvaryum hobisi birçok kişi tarafından ulaşılamaz ve gereksiz olarak görülüyordu. Ancak bitkili tankların yükselen popülaritesi ile birlikte 20. yüzyılın sonunda "dengeli akvaryumlar" kesin bir dönüş yaptı. Bugün akvaristlik neredeyse herkesin yapabileceği popüler bir hobi haline gelmiştir. Dünyanın hemen her yerinde akvaryum balığı üreticiliği yapılmaktadır. Akvaryumlarda hem doğadan alınan vahşi türler hem de üretimi yapılan türler tutulmaktadır. Üretimi yapılan balıkların ucuz türleri de bulunmaktadır. Ne yazık ki, akraba ilişkisi sonucunda üretimi yapılan balıkların ve sonraki nesillerin renkleri daha soluk ve küçük yüzgeçleri bulunmaktadır. Tipik bir ev tatlı su akvaryumu kurulumu için kum veya çakıldan oluşan bir alt tabaka, canlı veya plastik bitkiler, kayalar, kütükler, arka plan için bir resim veya köpük dekor ve istenilen tarzda diğer süs eşyaları kullanılır. Diğer gerekli ekipmanlar ise; akvaryum kapağı, akvaryum panosu, aydınlatma aksesuarları, ısıtıcı, termometre, balık yemi, balık ağı (küçük), su motorları, su kalitesini test için gerekli ekipmanlar, yavruluk, sifon hortum, çakıl temizleyici, hava taşı, hava motoru ve su değişimleri için kovadır. Yüzey alanı ve yüksekliği sağlıklı bir yaşam alanı oluşturulması ve biyotop için önemlidir. Yüzey alanı yani tankın üst bölümü, tatlı su akvaryumunda gerekli oksijenasyonun sağlanmasına katkıda bulunur. Aynı zamanda yüzey alanından tankın görsel güzelliği için gerekli tüm işlemler ile besleme ve bakım da yapılır. Tatlı su akvaryumlarında oluşturulacak geniş yüzey alanı ile daha fazla oksijen erimesi gerçekleşeceğinden dolayı daha çok sayıda balık bulundurulmasına imkân verir. Genel olarak daha büyük boyutlu tanklar daha istikrarlı bir su dünyası oluşumuna izin verir. Böylece çok daha fazla sayıda balık, bitki veya omurgasız beslenmesine de izin verilmiş olur. Büyük akvaryumlarda estetik çok daha fazla arttırılabilir. Akvaryum malzemesi olarak çizilmelere ve kırılmalara karşı daha dayanıklı olan akrilik tercih edilebileceği gibi, maliyeti daha ucuz olan cam malzemesi de tercih edilebilir. Akvaryumlar için doğrudan güneş ışığı almayacak ve ani ısı değişikliklerine maruz kalmayacağı bir alan seçilmelidir. Bunun için evin kapılarından, pencerelerinden, ısıtma ve soğutma araçlarından uzak alanlar tercih edilmelidir. Güneş ışığı tankın aşırı şekilde ve hızlıca yosunlanmasına yol açar. Ani sıcaklık değişimleri balıklar için zararlıdır. Tatlı su akvaryumlarında beslenen balıklar çok farklı türlerde ve farklı coğrafyalara özgüdür. Çoğu akvaryum balığı Orta Amerika, Güney Amerika, Afrika veya Asya kökenlidir. Akvaryum balıkları farklı kombinasyonlarda ve farklı su değerlerinde yaşarlar. Tatlı su akvaryumları., canlıların bir arada beslenmesi açısından dört farklı grupta ele alınabilir. Bunlar karma akvaryum, japon balığı akvaryumu, Afrika cichlid akvaryumu ve bitkili akvaryum şeklindedir. Gruplandırmanın önemi, farklı türlerde canlıların ortak pH derecesi, ısı gibi önemli değerleri severek bir arada yaşamaları ve diğer bir önemi ise bir arada yaşadığı canlı topluluğundaki saldırganlık ve agresiflik oranlarıdır. Bir karma akvaryum farklı coğrafi bölgelerde yaşayan balık ve bitkilerin karıştırılarak bir arada yaşadıkları akvaryum türü anlamına gelir. Bu tür bir akvaryumda bulunan bitki ve balıklar genellikle renk açısından canlı ve dayanıklıdırlar. Bir örnek vermek gerekirse; gurami, rasbora ve tetra balıkları ile birlikte, bunlara eşlik edecek Hygrophila difformis, Hygrophila polysperma ve Vallisneria spiralis gibi dayanıklı bir bitki seçimi bu türe örnek bir kombinasyon olabilir. Karma tanklarda sakin ve birbirleri ile uyum içerisinde bulunan balık topluluğunun seçilmesi önemlidir. Bir Japon balığı akvaryumu, balıkların parlak renklerinin ön plana çıkması için mobilyasız ve cam sehpa üzerinde düşünülebilir. Japon balığı çok farklı türleri ile birbirinden canlı renk kontrasyonları oluşturabilir. Çeşitli süslemeler de bu akvaryum türünde kullanılabilir. Japon balığı düzenli aralıklarda su yüzeyine çıktığından dolayı ancak Egeria gibi dayanıklı bitki türleri bu tür akvaryumlara eklenebilir. Ayrıca Japon balıkları diğer yumuşak yapraklı bitki türleri ile beslenirler. Bu nedenle bitkiler bu tür akvaryum için ideal değildir. Canlı bitkiler yerine plastik bitkiler kullanılabilir. Bir Afrika cichlid akvaryumu genellikle Tanganika Gölü veya Malavi Gölü'nün çiklit çeşitlerinden oluşur ve bu tür akvaryumlarda alt tabaka için ince çakıl ya da kum ile birlikte çok sayıda kaya gerektirir. Balıklara kayalık ortamda çok sayıda mağara ve saklanma yerleri sağlamalıdır. Cichlidler, japon balıkları gibi akvaryum alt tabakasını sürekli olarak kazmalarından dolayı canlı bitkiler, plastik bitkiler ile birlikte kullanılmalıdır. Ancak Cichlid tankında, Vallisneria veya Anubias gibi gerçek bitki türleri de denenebilir. Bitkili akvaryumlarda balıklardan daha çok akvaryumda bitkiler ön plana çıkar. Hygrophila, Limnophila, Rotala, Vallisneria, Echinodorus ve Cryptocorynes bitki türlerinin büyük gruplar halinde sınırlı sayıda balık ile birlikte bulundurulması bitkili tanklara iyi bir örnektir. Bu tür akvaryumlarda Tetra, Cüce Gurami, Kiraz Barbuslar, Zebra Danios, Beyaz Bulut Dağı yavrusu gibi bitkilere zarar vermeyecek türde balık seçimi yapılması önemlidir. Düşük teknolojiyle oluşturulacak bir bitkili akvaryum için, akvaryum tabanına kırmızı kil ile güçlendirilmiş saksı toprakları ve üzerine çakıl kullanılabilir. Böylece bitkiler için sıkı bir besin kaynağı oluşturulmuş olunacaktır. Kullanılacak CO enjeksiyonu ise bitkilerin hızlı büyüyerek gelişmesini sağlar. Biyotop akvaryumları ise doğada bulunan bitkiler, balıklar ve diğer materyallerin bir arada bulunduğu bir çeşit simülasyonunun sağlandığı akvaryum türleridir. Bu tür akvaryumlarda yalnızca gerçek yaşamda bulunan türler kullanılır. Bu nedenle bu tür tankların bakımı daha zor ve daha az yaygındır. Bu türlere örnek olarak halka açık akvaryumlar gösterilebilir. Çılgın Bediş Çılgın Bediş, karikatürist Özden Öğrük'ün 1976'dan itibaren Gırgır dergisinde çizmiş olduğu bant karikatür ve bu karikatürdeki baş karakter. Karikatür bantı halindeki eserin adı zaman zaman Çılgın B şeklinde kullanılmıştır. Karikatürde, Bediş adında, liseyi yıllardır bitirememiş bir genç kız ve yakın çevresindekilerin başından geçen komik olaylar konu edilir. 1996 yılında bu karikatür dizisi temel alınarak aynı isimle TV dizisi haline getirilmiştir. 1996 yılından 1999 yılına kadar Kanal D'de, 2001 yılında ise Show TV'de gösterilmiştir. Alexandre Desplat Alexandre Michel Gérard Desplat (; d. 23 Ağustos 1961), Fransız film müziği bestecisi. Desplat'ın 5 En İyi Özgün Müzik Akademi Ödülü adaylığı, 6 BAFTA En İyi Film Müziği Ödülü adaylığı, 6 Altın Küre adaylığı ve 2 Grammy adaylığı bulunmaktadır. Desplat ilk Altın Küre ödülünü 2006 yapımı The Painted Veil filmiyle almış ve ilk BAFTA ödülünü 2011 yılında kazanmıştır. Çeşitli projeleri arasından, bağımsız ve gişede başarılı Hollywood filmlerine film müzikleri yapmıştır. Bu filmlere örnek olarak The Queen, The Curious Case of Benjamin Button, New Moon, Fantastic Mr. Fox, , , The Imitation Game ve The King's Speech filmleri gösterilebilir. Desplat Paris'te,California Üniversitesi'nde tanışan Fransız bir baba ile Yunan bir annenin çocuğu olarak dünyaya geldi. Ailesi evliliklerinden sonra tekrar Paris'e taşındı ve Alexandre burada doğdu. Desplat'ın Vic Desplat adında bir abisi vardır. Beş yaşında piyano çalmaya başladı. Piyanonun yanı sıra trompet ve flüt çalmada kendini geliştirdi. Desplat Fransa'da Claude Ballif ve Iannis Xenakis'le, ABD'de Jack Hayes'la çalıştı. Desplat'ın müzikal etkilenmeleri geniş bir yelpazeye yayılır; Carlinhos Brown ve Ray Lema olmak üzere birçok Güney Afrikalı müzisyenden, öğretmenden etkilenmiştir. Desplat zamanla performansçı ve besteci olarak ustalaşmıştır. Akson ucu Akson uçları, bir aksonun dallarındaki distal uçlardır. Akson sinir lifi, sinir hücresinin (nöron) ince uzun bir çıkıntısıdır. Bu lif, aksiyon potansiyel olarak adlandırılan elektriksel uyartıları, sinir hücresinin gövdesinden (soma), diğer sinir hücrelerine iletir. Sinir hücreleri birbirleriyle karmaşık olarak bağlıdırlar. Bir nörondan diğerine uyartı iletmek için, elektrokimyasal sinyalleri ve nörotransmitter kimyasalları kullanır. Komşu nöronlardaki akson uçları, sinaps olarak adlandırılan küçük bir boşluk tarafından ayrılır. Uyartılar bu boşluktan karşıya iletilir. Akson ucu ve ona bağlanan nöron bazen, "presinaptik" nöron olarak da adlandırılır. Nörotransmitterler, bir sinapsin presinaptik tarafındaki akson ucu zarı altında kümelenen sinaptik vezikül içinde paketlenir. Akson uçları, presinaptik hücrenin elektriksel uyartısını serbest bırakmak için gelişmişdir. Uçlar, kimyasal sinaps olarak adlandırılan bir boşluk içindeki maddelerin, sonraki nöronun uçları ile dendritleri arasında iletilmesine olanak sağlar. Bilgi bu boşluğa bağlanan postsinaptik hücrenin dendrit reseptörleri tarafından alınır. Nöronlar birbirlerine değmez. Fakat sinapslardan karşıya iletişim sağlanır. Nörobiyoloji doktoru Prof. Dr. Wade Regehr, beyinde meydana gelen sinaptik etkileşimi görmek için bir yöntem geliştirdi. Boyaya kalsiyum eklendiğinde floresansın özellikleri değişir. Floresans mikroskop tekniklerini kullanılarak kalsiyum seviyeleri algılanır ve böylece presinaptik nöronda kalsiyum akar. Psikolojik süreçler ve mekanizmalar üzerinde çalışma epilepsi, şizofreni ve majör depresif bozukluk gibi psikolojik bozuklukları daha iyi anlamaya yardımcı olduğu gibi bellek ve öğrenmeyi de geliştirir. Muhammet Tahir'Ã¼l Kadri Muhammet Tâhir'ül Kadrî (Pencapça: محمد طاهر القادری, Urduca: طاہر القادری), (d. 19 Şubat 1951, Güney Asya), Pakistanlı İslamcı aktivist; özellikle din sosyolojisi üzerine eserler vermiştir. Alıştırma Alıştırma sözcüğü ile şunlardan biri kastedilmiş olabilir: Antrenman Antrenman, idman veya egzersiz; herhangi bir alanda istenilen düzeye ulaşmak için gerçekleştirilen sistematik alıştırma. Antrenman ve idman sözcükleri Türkçede genellikle "herhangi bir spor müsabakasına hazırlık yapma" anlamında kullanılır. Egzersiz sözcüğü ise bunun yanı sıra sağlık gibi gerekçelerle yapılan kısa süreli fiziksel alıştırmaları da kapsar. Türkçede akademik konulardaki hazırlık çalışmaları için daha çok alıştırma sözcüğü tercih edilir. "Antrenman" sözcüğü Türkçeye Fransızca "entraïnement", egzersiz ise yine Fransızca "exercice" sözcüğünden geçmiştir. "İdman" sözcüğü ise Arapça kökenlidir. İdman sözcüğünün Arapçadaki kökü "damana" (toprağı işlemek) fiiline dayanır. Türkçeye en geç 15. yüzyılda öncelikle "gayret" anlamında girmiş, 17. yüzyılın sonunda "alıştırma" anlamında kullanılmaya başlanmıştır. Teber Teber, 14 ve 15. yüzyıllarda kullanılan, iki elle tutulan kutuplu silahtır. İlk örneklerine İsviçre'de rastlanmıştır. İsviçreli köylülerin bir sırık ucuna taktıkları saban demirinden evrimleştiği söylenir. Özellikle 15. yüzyıl ortasından 16. yüzyıl başına dek önde gelen bir piyade silahı olarak kalmış, askeri devrim ile kullanımı azalmış, sadece çavuşların kullandığı bir tür statü göstergesine dönüşmüştür. ArtCyclopedia ArtCyclopedia, Kanadalı John Malyon tarafından kurulan güzel sanatlar için müze kalitesinde çevrim içi bir veritabanıdır. ArtCyclopedia'da 9.000 sanatçıya ait 160.000 civarında sanat bağlantısı ve 2.900 sanat sitesine ait (müze ve galeriler) bilgi bulunmaktadır. Bu internet sitesi aynı zamanda sanat galerileri ve müzayede evlerinin bir listesinin derlemesi için başlatılmıştır. Aksiyon potansiyeli Elektrofizyolojide, aksiyon potansiyel, bir hücrenin elektriksel zar potansiyelinin kısa bir süre içinde aniden yükselmesi ve azalmasıdır. Aksiyon potansiyeli, zar potansiyeli olarak adlandırılan hayvan hücrelerinde birkaç türde meydana gelir. Bunlar, sinir hücreleri (nöron), kas hücreleri (veya kas lifleri) ve endokrin hücreler ve bazı bitki hücreleridir. Sinir hücrelerinde, hücreler arasındaki iletişimde başrol oynar. Diğer tür hücrelerde ana işlevi hücreler arası süreçleri etkinleştirmektir. Örneğin kas hücrelerinde bir aksiyon potansiyel, kasılmaya yol açan olaylar zincirinin ilk halkasıdır. Pankreastaki beta hücrelerinde, insülinin salınmasını sağlar. Sinir hücrelerindeki aksiyon potansiyeli ("sinir uyartıları" olarak da bilinir) ve aksiyon potansiyelinin geçici sıklığı "çivi treni" (İngilizce "spike train") olarak adlandırılan bir sinir hücresi tarafından oluşturulur . Aksiyon potansiyelini yayan sinir hücresine "ateş" (İngilizce "fire") denir. Hayvan hücrelerinde iki tür birincil aksiyon potansiyeli vardır. Bir tür gerilim kapılı sodyum kanallar tarafından, diğeri de gerilim kapılı kalsiyum kanalları tarafından açığa çıkartılır. Sodyum tabanlı aksiyon potansiyelleri genellikle bir milisaniyeden daha az sürerken, kalsiyum tabanlı aksiyon potansiyelleri 100 milisaniye veya daha uzun sürebilir. Hayvanlar, bitkiler ve mantarlardaki hemen hemen tüm hücreler, piller gibi işlev görür. Duyusal olarak, hücrenin içi ve dışı arasında bir gerilim farkı oluşturur. İç kısım pilin negatif kutbu olur. Bir hücredeki gerilim genellikle milivolt (mV) olarak ölçülür. Bir hayvan hücresinde normal gerilim 70 mV'tur. Çünkü hücreler çok küçüktür. Bu büyüklükteki gerilim, hücre zarı içinde çok güçlü elektrik kuvvet oluşturur. Büyük hücrelerde, potansiyel zamanla çok az değişir. Bazı tür hücreler elektriksel olarak etkindir ve gerilim dalgalanır. Bunların bazılarında gerilim ara sıra, çok hızlı yükselip alçalarak dalgalanır. Böylece tekbiçimli form oluşur. Bu yükselip alçalma çevrimleri aksiyon potansiyeli olarak bilinir. Aksiyon potansiyellerinin süreleri farklılık gösterir. Bu yüzden bunlar analog sinyaldir. Hayvanların beyin hücrelerinde tam yükselme ve alçalma çevrimi bir saniyenin binde birinden daha az bir zamanda olur. Diğer tür hücrelerde bu çevrim birkaç saniye olabilir. Bitki hücreleri, kas hücreleri, kalpteki özel hücreler gibi bazı hücre türlerinde aksiyon potansiyeli oluşur. Bununla birlikte ana tetikleyici hücre sinir hücresidir ve aksiyon potansiyeli için en basit mekanizmaya sahiptir. Sinir hücreleri elektriksel olarak ikazlanmaya müsait hücrelerdir. Genellikle bir veya daha çok dendrit, tek bir hücre gövdesi (soma), bir akson ve bir veya daha fazla akson ucu ikazlanabilir. İki tür kimyasal sinapstan biri dendrit, diğeri akson ucudur. Felsefi gerçekçilik Felsefi gerçekçilik, ruhçu ve maddeci gerçekçilikten farklı olarak, çağdaş felsefi gerçekçilik; bizim gerçekçiliğimizin bazı yönlerini, kavramsal şemaları, dilbilimsel uygulamaları, inançların ontolojik olarak bağımsız olduğu inancıdır. Seydi Ahmet Paşa Seydi Ahmet Paşa (1617 - 28 Ağustos 1660, Budin) Osmanlı Devleti'nde IV. Mehmet döneminde Budin Eyaleti valiliği ve serdarlığı yapmış Çerkes asıllı Osmanlı devlet adamı ve asker. Evliya Çelebi'nin anlatımına göre; Dağıstan bölgesinde yaşayan Sadşe kavmindendir. 14 yaşına gelmeden önce kaçırılarak Mısır'da yaşlı bir kadına satıldı. Yirmi yaşlarına gelince süvarilik ve silahşörlükte yetenekli oldu. Mısır’da yapılan cirit oyunlarında, ok ve tüfek atışları ile her türlü silahı kullanmada kendini gösterdi ve şöhreti yayıldı. Mısır hafif süvarilerinin cesur ve yiğitlerine "Seydi" denilmekteydi ve Ahmet Paşa'nın Seydi adı buradan gelmiştir. Sultan İbrahim zamanında harem-i hassa' da Seferli odasına alındı. Çaşnigirbaşı rütbesiyle saraydan ayrılıp Budin'e gitti. Kendisine Simontornya ve sonrasında İstolni Belgrad sancakbeyliği görevleri verildi. Revan taraflarındaki isyan üzerine Tortum sancakbeyliğine tayin edildi. Doğubeyazıt dolaylarında isyan eden Şuşik Kalesi beyi üzerine yürüyerek kaleyi teslim aldı. Daha sonra Kozaklar tarafından ele geçirilen günümüz Batum topraklarındaki Gönye Kalesi'ni geri aldı. Gürcistan seferine katıldı ve önemli başarılar elde etti. Nevesinli Salih Paşa'nın yerine Erzurum Beylerbeyi Defterdarzâde Mehmed Paşa'nın hasmı olan Hezarpare Ahmed Paşa vezir-i azam olunca Defterdarzade görevden alındı. Bu kararı tanımayan Defterdarzade isyan ederek İstanbul üzerine harekete geçtiğinde Seydi Ahmet Paşa da isyan eden Defterdarzade'nin yanında yer aldı. Daha sonra affedilen Ahmet Paşa, Kaptan-ı Derya Murat Paşa ile 1654 yılındaki donanma seferine katıldı. Donanmadan dönen Seydi Ahmed Paşa'ya, 1654 yılı sonlarına doğru Maraş valiliği makamı verildi. Sonrasında Sadrazam İbşir Mustafa Paşa tarafından Anadolu Beylerbeyliği'ne vali tayin edildi. Ancak Kütahya'da halktan zorla mal toplaması ve halka zulüm yapması üzerine Padişah tarafından görevden alındı. Seydi Ahmet Paşa bu defa Boğaz muhafızlığına atandı. Bu görevdeyken iyi hizmetleri ve Venediklilerin Çanakkale Boğazına saldırıları sırasında başarıları görüldü. Bu hizmeti karşılığında ödül olarak önce Şehrizor Eyaleti valiliğine atandı, fakat Anadolu Valiliği'ndeyken yaptığı zulümlerden dolayı vilayet halkı ittifak ederek paşanın mütesellimini reddetti ve kale kapılarını kapatarak paşayı şehre kabul etmediler. Bunun üzerine Ahmet Paşa'ya Karaman Eyaleti verildi. Konya halkının da Ahmet Paşa'yı kabul etmemesi üzerine Ahmet Paşa da şehri kuşattı. Bunu haber alan Padişah bu sefer Ahmet Paşa'yı Halep Eyaletine vali olarak atadı. Ancak Ahmet Paşa'nın mütesellimi burada da şehre sokulmadı. Bunun üzerine Ahmet Paşa, Halep şehrini iki ay kadar kuşatmasına rağmen şehri alamadığı gibi bu sırada Halep valiliği görevinden alınarak Sivas Eyaleti'ne vali atanması üzerine kuşatmayı kaldırarak Sivas'a gitti. 1656 yılında Padişah'ın huzuruna çıkarak geçmiş suçlarından dolayı affedildi ve vezir rütbesiyle Silistre Eyaleti'ne vali olarak atandı. Silistre yolundaki Seydi Ahmet Paşa, Kaptan-ı Derya Kenan Paşa' nın 26 Mayıs 1656’da Venedik donanması karşısında büyük bir bozguna uğradığını Vize yakınlarında haber alması üzerine emir beklemeden Boğaz tarafına giderek Kilitbahir Kalesi'ni muhafazaya aldı ve bu civarda karaya çıkan Venedik kuvvetlerini yenilgiye uğrattı. Bu başarısı üzerine 13 Temmuz 1656’da Seydi Ahmed Paşa’ya Kaptan-ı Deryalık makamı verildi. Ancak beş ay sonra Vezir-i Azamlık makamını ele geçirmek istediğinden dolayı Köprülü Mehmet Paşa tarafından görevden alınarak Bosna Eyaleti'ne serasker unvanıyla vali olarak görevlendirildi. Seydi Ahmed Paşa, Bosna Valisi olarak yararlılıklar gösterdi. 1658 yılında Erdel Krallığı'na sefer düzenleyen Sadrazam Köprülü Mehmet Paşa Edirne'ye dönerken Seydi Ahmet Paşa'yı Budin Valiliği göreviyle birlikte II. György Rákóczi'nin isyan hareketlerini bastırmakla görevlendirdi. Avusturya tarafından isyana teşvik edilen II. György Rákóczi, sadrazamın dönüşünü fırsat bilerek tekrar asker toplamaya başladı. Bunun üzerine Budin Valisi Seydi Ahmed Paşa, II. György Rákóczi üzerine yürüyerek Erdel topraklarına girdi ve önce 1659 yılında Demirkapı, sonra da 1660 yılındaki Kolojvar Muharebesi'nde onu mağlup etti. Seydi Ahmed Paşa, Köse Ali Paşa ile Varat kalesi kuşatmasına katıldı. Transilvanya'nın önemli merkezi Varat 27 Ağustos 1660 tarihinde Osmanlı kuvvetlerince işgal edildi ve Varat Eyaleti kurularak, şehir eyaletin merkezi yapıldı. İmparatorluğun Budin ve Eğri Eyaletlerinden bazı sancaklar buraya bağlandı. Bu arada daha evvel Melek Ahmet Paşa, Serdar Ali Paşa ve Çavuşzâde Mehmed Paşa, Sadrazam Köprülü Mehmet Paşa'ya çeşitli raporlarla Seydi Ahmet Paşa'yı kötüleyerek paşanın katli için emir almışlardı. Budin'de toplanan askeri erkanda bulunan Seydi Ahmet Paşa'nın katli "(yerine atanacak olan)" Boşnak İsmail Paşa'ya emredilmişse de İsmail Paşa başarısız olmuş, 28 Ağustos 1660 tarihinde Serdar Ali Paşa'nın Seydi Ahmet Paşa'yı otağına davet edip aldatması sonucu adamlarından pek azı ile canı için mücadele eden paşa önce tüfekle göğsünden vurulmuştur. Uzunca bir arbededen sonra başı kesilmiştir. Bunu gören askerler paşanın ölümünü protesto etmek üzere taşkınlığa başlamışlarsa da hareketleri kısa sürede bastırılmıştır. Evliya Çelebi'nin aktardıklarına göre; Paşa, Tameşvar’da Horos kapısı dışındaki câmiin mihrabı önüne defnedilirken Avusturya İmparatoru tarafından gönderilen Roza adlı elçi defnedenlerin feryadını görerek feryadın sebebini sormuş, cevaben ""Bu ölü o kimsedir ki, sizi ve kralınızı ve bütün kâfiristanı titretti. Adı, demir ayak Gazi Seydi-Ahmed Paşadır"" denilince, Elçi: ""Yazık ki, Osmanlının namlı bir veziri idi. Rakoçi gibi bir şânı büyük kralı katledip derdinden kurtardı ve Avusturya’yı huzura kavuşturdu. Erdel memleketini fethedip, bu kadar yıllık birikmiş vergileri tahsil edip devlet hazinesine. Meğer iyilik yaramaz imiş…"" deyip Seydi Paşa'nın ölüsü üzerine avuç avuç altın serpmiştir. Mete Avunduk Mete Avunduk, 1972 Kadıköy doğumlu, disk jokey, radyo sunucusu, müzik arşivcisi, koleksiyoner, müzik eleştirmeni. 1993 – 2001 tarihleri arasında sırasıyla program yapımcı-sunuculuğu, müzik direktörlüğü ve genel yayın yönetmenliği görevleriyle çalıştığı Kent FM adlı radyo istasyonunda 90’lı yılların hemen ikinci yarısında başlayan Kaan Çaydamlı ile birlikte sundukları Kaybedenler Kulübü isimli programla parlayan radyoculuk kariyeri, 1992 yılında Genç Radyo’da hazırlayıp sunduğu Aşırı Doz programıyla başladı. Tüm özel radyoların resmi gerekçelerle kapatılması ve tekrar açılması sürecinin ardından Eylül 1993’te “Aşırı Doz” programı yapımcı-sunucusu olarak Kent FM’e geçti. 1994’te istasyonun müzik direktörlüğü görevini aldı Kör Randevu adında bir başka programa daha başladı. 1995 yılında Cüneyt Kaşeler ile birlikte Tequila City adında bir Cuma akşamı şovu yayınlamaya başlandı. Kent FM’in genel yayın yönetmenliğine getirildi. Aynı yıl Kitapsız ve Gece Fanzini programlarını yapan 6.45 yayıncılığın sahibi Kaan Çaydamlı ile tanıştı. Açık Radyo’da Çaydamlı ile Bir Nevi Rock Tarihi adında birkaç ay süren bir program yaptılar ve bu programı da Kent FM’e taşıdılar. Program zaman içinde Kaybedenler Kulübü diye anılmaya başladı ve çok geniş kitlelere ulaştı. Programı takip edenlerin fanzinleri, şiirleri ve türlü sanat etkinlikleri ve kitlenin sosyal çeşitliliği Kaybedenler Kulübü'nü renkli ve dinamikleri değişken bir hale getirdi. Avunduk, 2001-2003 yıllarında 6.45'in yayınladığı Lull müzik/kültür dergisinde yayın yönetmenliği ve Vinil Düşkünleri adıyla köşe yazarlığı yaptı. 2003-2004 döneminde Radio Hot'ta müzik direktörlüğü görevini aldı ve o istasyonda Aşırı Doz, Kaybedenler Kulübü ve Tequila City programları 1 yıl kadar yayında kaldı. 2005 yılında Nursel Kaymaz ile birlikte Vintage Records adında bir plak şirketi kurdu ve halen devam etmekte. Aşırı Doz 2007-2011 yılları arasında yayın hayatına Dinamo FM’de devam etti. Mart 2011’de vizyona giren, Tolga Örnek’in yönetmenliğini yaptığı “Kaybedenler Kulübü” adlı filmle yaşarken hayatı film olan kahramanlar arasında yerini aldı. Kaybedenler Kulübü'nün iki ismi Kaan Çaydamlı ve Mete Avunduk'un birlikte kaleme aldıkları Kitab-ı Mente, 3000 yıllık Menteşilik öğretisinin günümüzdeki izlerini ortaya çıkarıyor. İlk baskı numaralı olarak özel kâğıda sınırlı sayıda basıldı. Genişletilmiş ikinci baskıda yeni bulunan 14 kutsal menteyle birlikte raflardaki yerini aldı. Mete Avunduk, radyo sunuculuğuna bir İnternet radyosu olan Standart FM'de devam etmektedir. Massanutten Military Academy Massanutten Military Academy, (MMA) ( Türkçe: Massanutten Askeri Akademisi ) ABD'nin Virjinya eyaletine bağlı Woodstock şehrinde karma üniversite hazırlık okulu. Çevresinde bulunan Massanutten dağından adını alan Massanutten Akademisi, 1899 yılında Virjinya Classis Protestan ve Reform Kilisesi tarafından kurulmuştur. Okul 12 Eylül 1899 yılında 56 öğrenci ile eğitim ve öğretime başlamıştır. Charles ve Ray Eames Charles Ormond Eames, (1907-1978) ve Bernice Alexandra "Ray" ( kızlık soyadı Kaiser ) Eames (1912-1988), modern mimari ve mobilya alanlarında önemli katkıları bulunan Amerikalı tasarımcı çift. Ayrıca endüstriyel ve grafik tasarım, sanat ve film alanlarında da çalıştılar. 2012 (Zeynep Dizdar şarkısı) 2012, Zeynep Dizdar'ın 15 Aralık 2012'de Kaya Müzik etiketiyle piyasaya sürdüğü çalışmasıdır. Albümde yer alan şarkılardan biri olan “Venüs” 'ün sözü ve bestesi Zeynep Dizdar'a aittir. Murat Onbul Yönetmenliğinde Bakırköy'de bir tiyatro sahnesinde bu şarkıya klip çekilmitir. Albümdeki bir diğer şarkı ise “Kendine İyi Bak” 'dır. Bu şarkının sözü ve bestesi ise Emrah Albayrak'a aittir. Şarkı düzenlemeleri Atınç Tombak'a aittir. The Walking Dead (imtiyaz) The Walking Dead; bir çizgi roman serisi, bir televizyon dizisi, iki roman, video oyunu ve diğer çeşitli medya ürünlerini kapsayan bir medya imtiyazına sahiptir. "The Walking Dead", bir zombi kıyameti sonrası Rick Grimes ile ailesi ve arkadaşlarının yolculuğunu anlatan siyah-beyaz bir çizgi roman serisidir. İlk sayısı, 2003 yılında Image Comics tarafından yayımlandı. Çizgi roman, yazar Robert Kirkman ile ressam Tony Moore (7. sayıdan itibaren yerini Charlie Adlard'a bıraktı, ve Moore 24. sayıya kadar kapakları çizmeye devam etti) "The Walking Dead", San Diego Comic-Con International'da Devam eden En iyi Seri dalında 2010 Eisner Ödülü'nü kazandı. "The Walking Dead", Frank Darabont tarafından geliştirilen Amerikan televizyon dizisi. Robert Kirkman, Tony Moore ve Charlie Adlard 'ın aynı adlı çizgi romanına dayanmaktadır. Dizinin başrolünde, komadan uyandığında George A. Romero'nun korku filmlerindeki zombileri andıran et yiyen "aylaklar"ın dünyaya egemen olduğunu fark eden şerif yardımcısı Rick Grimes rolüyle Andrew Lincoln yer almaktadır. Ailesini bulmak için yola koyulur ve yol boyunca diğer birçok sağ kalan kişiyle karşılaşır. Dizi, oldukçe iyi eleştiriler aldı ve En İyi Televizyon Dizisi dalında bir Altın Küre ile bir Writers Guild of America ödülüne aday gösterildi. Dizi ayrıca bir kablo televizyon kanalı dizisi olarak çeşitli rekorlar kırarar güçlü bir Nielsen reytingi elde etti ve üçüncü sezonun prömiyeri 10.9 milyon kişi tarafından seyredilerek tarihteki en çok izlenen kablo drama dizi olmayı başardı. "The Walking Dead: Rise of the Governor", Robert Kirkman ile Jay Bonansinga tarafından yazılan kıyamet sonrası korku romanıdır. Roman, serinin en kötü şöhretli karakteri olan Vali'yi ele almaktadır. "Rise of the Governor", ilkin bir üçleme olarak tasarlandı. Roman, 11 Ekim 2011 tarihinde yayımlanmıştır. "The Walking Dead: The Road to Woodbury", Robert Kirkman ile Jay Bonansinga tarafından yazılan kıyamet sonrası korku romanıdır. Roman, serinin en kötü şöhretli karakterlerinden olan Lilly'nin ard öyküsünü ele almaktadır. 18 Şubat 2011 tarihinde Telltale Games, çizgi romana dayanan bir bölümsel bir video oyunu oluşturmayı tasarladıklarını açıkladı ve 2011'in sonbaharında piyasaya çıkması planlanıyordu fakat 24 Nisan 2012 tarihinde piyasaya sürüldü. Kirkman, "Left 4 Dead" gibi klişe zombi video oyunlarının aksine bu video oyunun daha çok karakterizasyon ile duygulara odaklandığını belirtti. Oyundaki karakterler, dizi ya da çizgi romanda yer alan karakterlerin yanı sıra bu ürünlerde yer almayan karakterleri de içermektedir. 6 Temmuz 2012'de Activision, televizyon dizisine dayalı bir birinci şahıs nişancı oyunu tasarladığını ve Terminal Reality tarafından geliştirildiğini duyurdu. 2013 yılında yayımlanması planlandı. Özgenur Yurtdagülen Özgenur Yurtdagülen (d. 6 Ağustos 1993, İstanbul), Türk voleybolcu. Voleybol kariyerine Yeşilyurt Spor Kulübü'nde başlamıştır. Millî formayı ilk kez 2008 Balkan Şampiyonasında giymiştir. Bahçeşehir Üniversitesi İşletme Yönetimi Bölümünde eğitim görmektedir. Domenico Ghirlandaio Domenico Ghirlandaio 15 Haziran 1449'da Floransa'da doğdu. Babasının ismi "Curradı" ve dedesinin ismi "Bigordi" idi ve kendine verilen tüm ismi Domenico di Tommaso Curradı di Doffo Bigordi idi. Dominica'nın annesi, Antonia di ser Paolo Paoli, 6 çocuk doğurduktan sonra öldü ve babası tekrar evlenip ikinci karısından iki çocuğu daha oldu. Dominica bu sekiz çocuğunun en büyüğü idi. Giorgio Vasari'ye göre çocukken kuyumcu veya mücevharatcıya çıraklığı yapmıştır. Ustası büyük olasılıkla babası idi. Babası Floransa'lı kadınlar için çok moda olan altın ve kıymetli taşlarla üslü çiçek çelengine benzer gerdanlık yapması ile çok ünlü bir kuyumcu idi. Dominico'ya lakabı babasının ününden "Il Ghirlandaio - Gerdanlıkçı" olarak geçmiştir. Vasari'ye göre Dominico babasının kuyumcu dükkanında iken dükkana gelen ve önünden geçenlerin karakalem resimlerini yapmakla ve bu resimlerin resmi yapılan kişilere çok yakından benzemesi ile tanındı. Sonunda ressamlık ve mozaik yapmayı öğrenmek için "Alessio Baldovinetti" yanına çırak olarak girdi.. Fakat sanat tarihçisi Günter Passavent onun resim için Andrea del Verrocchio'nun yanına çırak girdiğini bildirmektedir. Ghirlandaio ilk önemli eseri olarak 1475'ten önce Toskana'da bulunan ve 1351'de Floransa Cumhuriyeti idaresine geçen ama serbest bir komün olan San Gimignano'da "Collegiate Katedrali"'ndeki "Santa Fina Şapeli" için freskler hazırladı. 1480'de " Santi Girolamo, Barbara y Antonio Abate, (Hiernomeus çalışma masasında)" adlı esrini bitirdi. Aynı yıl Floransa'da