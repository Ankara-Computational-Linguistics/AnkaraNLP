memure hanım seni çok beğenmiş evi de var dedi. Herkesin evlenmesinden yana ve durmadan evliliğin faziletlerini ve yararlarını anlatırdı. Hemen hemen her genç memure Enver Bey'e çok saygılı davranıyordu. Belli ki çöp çatma konusunda iyi ismi vardı. EİE İdaresi'nde durum farklı değildi. Birçok genç bekâr mühendis vardı. Sekreter hanımlar ayrı odalarda çalışsalar da mühendislerle karşılaşma fırsatları yaratılmasından hoşnut oluyorlardı. Bir kısım sekreterler daha utangaç idiler. Devlet Demiryolları'ndaki Enver Bey gibi çöp çatmaktan hoşlanan kimse EİE'de var mı idi, bilemiyorum. İnşaat mühendisi Hikmet Kargı Personel Müdürü Ertuğrul Bey'in bir akrabası ile evlenmişti. O hanım benim liseden bir arkadaşımın kız kardeşi idi. Semra'yı, siyah bir iş önlüğü ile biz elektrik mühendislerinin odasında ayakta durarak ve bizimle şakalaşırken hatırlıyorum. Olduğu gibi davranan, sözünü esirgemeyen bir hanım idi. Diğerler bekâr sekreter veya memureler bizimle konuşmak isteseler bile kızarıp bozarırlarken Semra hiç aldırmazdı. Herkese hem de şakalaşarak her istediğini rahatça söylerdi. Daha sonraki hayatında da farklı davranmadı. Hangi konumda olursa olsun benim EİE İdaresi'nde tanıdığım aynı insan oldu. Semra'nın daha sonraki yıllarda ülkenin genelinde görülen açık, net ve rahat davranışlarına ve özgüvenine ben daha 1954'te tanık olmuştum. Özal daha önce ailesinin etkisi ile evlenmiş fakat o evliliği çok kısa sürmüştü. Amerika dönüşü tekrar evlenmek istiyordu. Hatta sınıfımızdaki bir kız arkadaşımızın kendisi ile evlenmek isteyip istemediğini konusunda ne düşündüğünü sorar mısınız demişti de hep birlikte gülüşmüştük. Korkut Özal'ın kayınbiraderi ile veya hanımın bir akrabası ile Yeni Mahalle'de aynı evde oturuyor ve birlikte evde kuluçka makinesinde civciv üretimi yapıyor olmalılar ki bir gün Behçet Bey'in Civcivler nasıl, voltajı iyi ayarlamalı diyerek üretimin nasıl gittiğini sorduğunu hatırlıyorum. Özal şaka yapmayı severdi. Kalabalık olmayan, aile ocağı yapısında meslektaşların severek birbirlerine destek olarak çalıştıkları bir yer olduğu için şakalar yapılır fakat gücenen olmazdı. Etibank'taki meslektaşlarımız linyit veya kömüre dayalı termik santraller kurmaktan yana idiler. Sular İdaresi fazla organize değildi. EİE İdaresi ise su santrallerinin uzun vadede daha yararlı olacağı görüşü ile su santralleri projeleri hazırlıyordu. Sık sık kurumlar arası toplantılar yapılarak en uygun sıralama ile hangi santrallerin yapılmasının söz konusu olması gerektiği tartışılıyordu. Gerçekten o toplantılar çok tartışmalı oluyordu, ortak aklı bulmaya yönelik müzakereler yerine ayrı dinden insanların inançlarına göre savunma yapmalarına benziyordu. Nafıa Bakanlığı'nda Şirketler Dairesi Reisliği bir bakıma enerji konularında da üst kurul gibi görülüyordu. Şirketler Dairesi Reisliği ismi daha önce, özellikle imtiyazlı yabancı şirketleri denetlemekle görevli olduğundan dolayı verilmişti. Artık imtiyazlı yabancı şirket kalmamışsa da isim değiştirilmemiş hatta yeni fonksiyonlarını tarif eden hukuki düzenlemeler dahi yapılmamıştı. O Daire'nin Reisi Fikret Bey idi. En yakın çalışma arkadaşı Y. Müh. Necati Türkeri, Özal'ın üniversiteden yakın arkadaşı idi. O Daire'den bilgi istediğimizde veya bir yazı göndermemiz gerektiğinde Özal Necati'yi görün diyerek yakın arkadaşını işaret ederdi. Ancak zaman içerisinde projeler ve programlar konusundaki görüş ayrılıkları, kurumlar arası çekişme haline dönüştüğünü ve hatta eski iki arkadaşın birbirinin isteklerine bilerek olumsuz yanıt verdiklerine şahit oldum. Artık Necati'nin haberi olmadan Şirketler Dairesi'nden bilgi alabilme dönemi başlamıştı. Şirketler Dairesi elektrik işlerinin nasıl yapılacağına ait kuralları koyan devlet organı idi. Örneğin İç Tesisat Yönetmeliği daha üniversite dördüncü sınıfta iken aydınlatma projesi hazırlarken müracaat edeceğimiz kaynak olarak hocamız Doçent Moiz Eskenazi olarak hocamız tarafından işaret edilmişti. Ben de Şirketler Reisliği tarafından bastırılıp yürürlüğe konulan dokümanı liseden bir arkadaşımın müstakbel kayınpederinin himmeti ile ele geçirmiştim de bütün sınıf arkadaşlarım kullanmışlardı. O Reisliğin çıkardığı bir nizamnameden özellikle bahsetmek istiyorum. Yıllarca ülkemizde uygulanan Hava Hatları Yapım Nizamnamesi, elektrik direklerinin hesabının nasıl yapılacağını ve elektrik hatlarının nasıl çekilmesi gerektiğini gösteriyordu. Yıllarca yapılan tüm havai hatlar, şehir içindeki dağıtım şebekelerindeki direkler ve hatlar o yönetmeliğe göre hesaplana gelmişti. Biz de üniversite son sınıfta o ders ile ilgili projemizi o yönetmeliği kullanarak hazırlamıştık. Hava hatlarının, hesabı yapılırken hattın ağırlığı yanında o hatların buz tutacağı veya o hatlara kuş konacağı gönüne alınır. Özellikle buzlanma dolayısı ile taşıyıcı direklere binecek yük artacağı için buz yükünü hesaba katmak güvenlik bakımından gereklidir. O yönetmeliğe göre bir metre hava hattının üstünde 1 kg buz yükü olduğu varsayılarak taşıyıcı direklerin boyutları, temelleri vs. hesap edilirdi. Yıllarca hesaplar hep öyle yapılmış. Özal ABD'de iken dikkat etmiş Amerika'daki yönetmelikte ülkenin geneli için tek bir buz yükü ağırlığı söz konusu olmuyormuş. Hatların yapılacağı yerlerdeki iklim koşulları göz önüne alınarak ülke çeşitli buz yükü bölgelerine ayrılmış ve mesela hiç kar yağmayan bölgelerde buz yükü hesaba katılmadığını fark etmiş. Türkiye'yi de çeşitli iklim bölgelerine ayırabiliriz, Güney Anadolu'da örneğin Adana'da kar yağmıyor ki buz yükünü hesaba katalım dedi. Özal'ın sorgulayıcı ve araştırıcı yaklaşımının sonucu olarak Cemal Büyükbaş Meteoroloji Genel Müdürlüğü ile temasa geçti ve Türkiye'deki bir açıdan hatların buzlanmasına etki edecek hava koşullarının haritası oluşturuldu. Bu çalışmayı Özal heyecanla yürütüyor ve Cemal ona yardımcı oluyordu çalışma ile ilgili aydınlatıcı bilgiler, metodolojik veriler, varılan sonuçlar kapağında her ikisinin de ismini taşıyan bir doküman olarak hazırlandı, o günkü olanaklarla mumlu kâğıda yazıldı ve teksir makinesinde çoğaltıldı. Yakın zamana kadar o otantik doküman arşivimde duruyordu. Biriken yüzlerce hatta binlerce doküman ve kitabı muhafaza ettiğim depoyu kullanma olanağımın kalmadığı bir sırada yardımcım diğer dokümanlarla beraber kullanılmış kâğıt toplayıcılarına onu vermiş O araştırmayı düşünmek ve yapmak tamamen Özal'ın fikri idi ve ülkeye çok tasarruf sağlamanın yolunu açıyordu. Araştırma sonuçlarının uygulamaya konulması, yürürlükte olan yönetmeliğin değiştirilmesi kolay olmadı. Birçok elektrik mühendisi alışılmış bir düzenin bozulmasından rahatsız idiler. Şimdi her proje yapılışında burada kaç kg buz yükü hesaba katacağız diye sağa sola mı soracağız. diyerek veya benzeri argümanlarla mevcut durumun değişmesini istemediler. Yıllarca bu hususu düşünmemiş olan kurumlar ve onların yöneticileri, örneğin Bayındırlık Bakanlığı Şirketler Reisliği Bu Elektrik Etüt'e de ne oluyor, başka işleri yok mu da bizim işimize karışıyorlar. diyerek ayak dirediler. Ancak ülkenin gözle görülür yararı olacağının çok belirgin olduğu bu konuda Özal, ısrarla kurumlar arası toplantılar yapılmasını zorluyordu. EİE İdaresi Genel Müdürü İbrahim Deriner72 her zaman olduğu gibi biz genç mühendislerin fikirlerini destekliyordu. Sonunda Özal'ın teklifi tüm kurumlarca kabul edildi ve söz konusu yönetmelik değişti. Bu elektrik dağıtım şebekeleri ile ilgili devrim anlamına idi. Özal sorgulayıcı kafa yapısına sahip yeni yaklaşımları düşünen fırsat buldukça uygulamak isteyen bir insan olarak bulunduğu konumda Acaba bu iş daha iyi nasıl yapılır. gayreti içinde olurdu. Bu gayretinin sonuçlarını alabilmek ve yararlarının sağlanması birlikte çalıştığı ekibe bağlı olarak değişirdi. Elektrik İşleri Etüt İdaresi'nde tüm hatların birbirleri ile uyumlu çalışması için hesapları o günkü hesaplama olanakları ile, kollu Facit makinesi ile hesaplamak hem zaman alıyor hem de değişen koşullarda olabilecek olayları kısa zamanda bilmeye imkân vermiyordu. 1957 yılında bu işleri yapacak bir makine, bir analizör satın alınmasına Özal, genel müdürü ikna etmiş ve o makine satın alınmıştı. O makine EİE mühendislerince yeteri derecede kullanılabildi mi sorusuna olumlu cevap vermekte insan zorlanabilir. firmasından alınan bu alet tam anlamı ile ileri bir analizör değildi belki de o sebepten daha az kullanılırdı. Özal, Planlama Müsteşarı olduğu zaman daha önce o makamda bulunanlardan farklı bir yaklaşım sergiledi ve Teşkilatı doğrudan icraya soktu. Bütçe Kanununa konulmasını sağladığı maddeler ile başka kurumlarda olan bazı görevleri DPT'ye dolayısı ile kendi üstüne almayı sağladı. Ayrıca DPT'ye bu işler için Bütçe' den çok kaynak ayrılmasını gerçekleştirdi. Elinde yetki ve emrinde para vardı. Başka kurumların yapması gereken birçok işi, kurulmasına ön ayak olduğu şirketler aracılığı ile bizzat tayin ettiği kişilerce yapmaya gayret gösterdi. Örneğin maden işletmeleri, uluslararası tır filosu işletmek gibi konularda DPT'nin daha doğrusu kendisinin çalışma yapmasını Özal sağlamaya çalışıyordu. DPT 1961'de kurulduğunda esas itibari ile üç daireden oluşuyordu İktisadi Planlama Dairesi, Sosyal Planlama Dairesi, Koordinasyon Dairesi. Ayrıca Genel Sekreterlik kendine bağlı levazım, personel gibi destek birimleri ile katkıda bulunuyordu. Kurulduğundan beri benim çalıştığım dönemde DPT'de günlük uygulamalara ve devletin günlük kararlarına karışmamaya özen gösterdik. Buna rağmen zaman zaman bazı güncel konularda fikir beyan etmemiz isteniyordu. Yerli otomobil yapılması, Şeker Fabrikası arazisine üniversite kurulması gibi. En önemlisi duran yatırımları harekete getirmek idi. Buna ben bilerek öncülük ettim. İrili ufaklı tüm yatırımlar durdurulmuş ve ortada karar veren yoktu. 27 Mayıs 1960'tan sonra Askeri Yönetim döneminin başında bütün kurumlara form gönderilmiş ve yapılmakta olan yatırımın ne olduğu, ismi, yeri, ne kadar harcandığı ve ne kadar daha harcanması gerektiği gibi sorular sorulmuş. Fakat o yatırımın bittiği zaman ne yaratacağı konusunda hiç bilgi yoktu. Soruları hazırlayan o sıradaki üst bürokrat mühendislerdi. Maliye Bakanlığı'nda o formların doldurulmuş şekillerinin toplanmış olduğunu öğrendim ve yanıma uzman yardımcısı Ülkü Eğeci'yi73 alarak Hazine'ye gittim. Hazine genel müdür yardımcılarından İsmail Ertan'ın odasında İller Bankası'nın başına tayin edilen zat davardı. Neden İller Bankası'nın başına tayin edilmişti doğrusu anlayamamıştım. O sırada İmar ve İskân Bakanı, askerlikteki arkadaşım Siyavuş Erdölen'in dayısı idi. Hatta dayısı İller Bankası için Genel Müdür adayları konusunda fikrini sorduğunda Siyavuş, beni önerdiğini söylemişti. O zat ile benim hiç ortak yanımız yoktu belli ki Siyavuş'un dayısına bir başka yerden telkin olmuş. Adeta Planlama'yı garip karşıladığı gibi söz söyleyince ben de kibarca konunun önemini anlatmıştım ve Maliye'den ayrıldığımızda Ülkü özellikle Ağzınıza sağlık diyerek hislerini belirtmişti. O zat uzun süre o görevde kalmadı ve Selahattin Babüroğlu 74 o göreve atandı. Ankara'da Gençlik Parkı karşısındaki İller Bankası'nın tarihi genel müdürlük binası ile uyum içinde olmayan ek yönetim binası 1962 yılında Babüroğlu'nun genel müdürlüğü sırasında inşa edilmiştir. İsmail Ertan'a yatırımlarla ilgili formlar sizde toplanmış, onlara bakabilir miyiz dediğim de o, babacan hali ile Aha oradalar. diyerek köşede bir büyük torbayı işaret etti ve İstersen al diye ilave etti. Sağ ol diyerek köşedeki içinde evrak olan eski şeker torbasını aldığım gibi hadi bize müsaade diyerek el sıktıktan sonra odadan çıktık. Otobüse binerek DPT'ye geldik. Torba çok ağırdı daha önemlisi başka bir nakil vasıtasına binmek o yıllarda aklımıza gelmezdi. Planlama'da o formları uzman yardımcısı Cemil Çınar'a75 verdim ve önce alanlarına ve büyüklüklerine göre tasnif etmesini ve sonra onlar üzerinde karar vermek için hazırlık yapmasını istedim. Kurumların yatırımları hakkında da bilgi sahibi olmak düşüncesi ile Sümerbank'ı ziyaret ettim. Sümerbank'taki boya tesisleri ile ilgili çalışmayı gördüm ve çok etkilendim. Kimya Bölümü'nün başında Süha Atamer 76 vardı ve bana tüm dosyalarını açarak yardımcı olmuştu. Çok titiz yaradılışlı olduğunu sonra ODTÜ'de hocalık yaptığında ve ortak dostlarımdan öğrendiğim Süha Bey'in servisinde çalışanlar birinci sınıf, dört başı mamur denilebilecek fizibilite çalışması yapmışlardı. Hatta Süha Bey'in titizliğinin bazı evrakın kopyalarını özel evrakı arasında saklama derecesine vardığını Şinasi Çelikkol'dan daha sonra duymuştum. Ancak o fizibiliteye aldırış etmeden Polonya'dan boya tesisi Türkiye'den ihraç edilecek tarımsal mallar karşılığında (takas anlaşması çerçevesinde) ve politik kararla satın alınmış ve inşaatı ilerlemekte idi. Sümerbank hesabına yurtdışında eğitim görmüş değerli mühendislerin ve idarecilerin gayretleri ile Sümerbank'ta çok değerli sanayi tesislerinin projelendirilmeleri yapılıyordu. Sümerbank'ta görevlendirilmek için birçok yetenekli lise mezunu yurtdışına gönderilmiş ve daha sonra yurda döndüklerinde Sümerbank'ın teknik kademelerinde görev almışlardı. Dündar Kalabalık 77 gibi bazıları başka kurumlarda da çok başarılı olmuşlardır. Ancak önemli yatırım kararları teknik kişilerin tercihlerine göre değil de devletler arsı ikili anlaşmaların verdiği olanaklar çerçevesinde alınıyordu Adnan Menderes Hükümeti biz o ülkeye ne satabiliriz ve karşılığında ne alabiliriz endişesi ile davranmak zorunda idi. Çoğu tarımsal ve hayvansal olan mallarımızı ihraç edebilmek için teknolojik olarak ileri olmayan üretim tesislerini Sümerbank satın almak ve işletmek zorunda kalmıştı. İkinci Dünya Savaşı'ndan sonra özellikle ABD'nin öncülüğünde uluslararası ilişkilerde öne çıkan düşünce bir yandan savaşta harap olan Avrupa ülkelerini ve Japonya'yı tekrar üretken hale getirmek, buna paralel olarak da gelir seviyeleri düşük ülkelere uluslararası kredi ve yardım sağlayarak onların da uluslararası pazarda hissedilir hale gelmelerine yardımcı olmaktı. Savaşlarda devletlerin ittifaklar kurarak güçlerini artırdıkları çok eski yıllarda da görülmüştür. Güçlü bir istilacıya karşı küçük prensliklerin birlikte hareket etme arzuları ya da daha sonraki yıllarda örneğin Akdeniz'e inmek isteyen Rusya Çarlığı'na karşı İngiltere'nin Osmanlı ile Kırım savaşlarında (93 Harbi'nde) ittifak yaparak Osmanlılarla aynı saflarda savaşması bunun örnekleridir. Benzer şekilde İspanya'daki prenslikler İngilizlere karşı birleşerek direnirken Fransa'da benzer birleşmeler olmuştur. Birinci Dünya Savaşı'ndan önce Osmanlı subayları Almanya'da eğitilmiş ve o savaşta Osmanlı Ordusu Alman komutanların emri altına verilerek askeri konularda birlikte davranılmak istenmiştir. Askeri alandaki birliktelik, yardımlaşma İkinci Dünya Savaşı'nda çok daha belirginleşmiştir. Müttefikler denilen devletlerin Avrupa'daki tüm silahlı kuvvetleri Amerikalı General Eisenhower'ın komutası altında savaşmışlardır. Benzer şekilde Kuzey Afrika'daki karşı güçler (Almanlar, İtalyanlar vs.) Alman General Rummel'in komutası altında idi. İç tasarrufları yeterli olmayan devletlerin dış ülke özel kuruluşlarından veya devlet kurumlarından borçlanmaları Birinci Dünya Savaşı'ndan da önce yaygın idi. Osmanlı Devleti'nin çok hayati olmayan bazı harcamalara, örneğin padişaha yeni bir saray yaptırmak için borçlandığını orta derecede eğitimi olanlar bile bilir. İstanbul'da Galata Bankerleri tabir edilen kişilerin saraya veya önde gelen devlet ricaline verdikleri kredilerin vesikaları Osmanlı Bankası'nın İstanbul'da Karaköy bölgesinde Bankalar Caddesi'ndeki müzesinde herkesin görmesine açıktır. İkinci Dünya Savaşı'ndan sonra uluslararası finansmanda daha disiplinli hareket etmek konusu iktisatçılar arasında tartışıldığı gibi devletler de bu konuda adım atmak gereği duydular. Batı Bloku ve Doğu Bloku arasındaki politik çekişmelerin, rekabetin ve zıtlaşmanın uluslararası askeri işbirliği kavramını öne çıkarttığı o dönemde uluslararası yardım denildiğinde iki ayrı faaliyet söz konusu oluyordu. Birisi Ekonomik Yardım , ötekisi Teknik Yardım idi. Ekonomik Yardım, bir ülkenin veya uluslararası bir kurumun bir başka ülkeye veya onun belirlenmiş bir kurumuna veya kurumlarına para vermesi veya mal ve gereç vererek maddi katkıda bulunması olarak tarif ediliyordu. Teknik yardım ise bir ülkenin veya uluslararası bir kurumun bir başka ülkeye veya onun belirlenmiş kurum veya kurumlarının etkinliğini artırıcı katkıda bulunmak. Buda ya yabancı uzman göndererek veya o kurum elemanların eğitilmesini sağlamak, kurslara veya stajlara olanak sağlamak. Ayrıca kitap, f ilm doküman gibi kaynakları karşılıksız vererek bilgi ve beceri seviyesini yükseltmeye çalışmak. Bu uluslararası yardımların daha verimli, yardım alan ülkeye daha yararlı olması konusunda pek çok makale yazılmıştır. Demokrat Parti'nin her alanda yatırım yapmasına bir başka etken ihracat yapmadan yaşayamayacak olan Avrupa devletlerinin mal satmak arzuları ve o sebeple açtıkları kredilerdi. Özellikle Savaş sonrası belini doğrultabilmek için didinen Almanya için Türkiye çok yakın iyi bir pazardı. Türkiye'de iktidarda iş yapmak isteyen, büyük yatırımlara hevesli bir parti vardı. Hükümet her şey yapılsın istiyordu fakat teknik kadrolar bilgili, deneyimli ve yeterli değildi. Buna bir de daha Birinci Dünya Savaşı'nda aynı cephede savaşmış olmak dolayısı ile Türklerde yerleşmiş olan Alman dostluğu duygusu ve iki savaş arasında Almanya'da eğitim görmüş, Almanca konuşan mühendislerin önemli karar mevkilerine gelmesi de eklenirse Almanya'nın Türkiye'deki yatırımlardan büyük pay almasında nelerin etkili olduğu daha iyi anlaşılır. Birçok örnek vardır fakat sadece birkaçını zikretmek istiyorum. Türkiye bir tarım ülkesi idi. O zamana kadar tabii gübre kullanılarak ürün artışı sağlanmak isteniyordu. Büyükbaş hayvan pisliği köylünün sadece tabii gübre olarak gereksinimine cevap vermekle kalmıyor aynı zamanda tezek yapılarak yakıt olarak da kullanılıyordu. Tarımda verimi artırmak için bir yandan sulu tarıma geçmek öte yandan gerekli gübreleri sağlamak gerektiği düşünülerek azotlu gübre fabrikası kurulmasının iyi bir yatırım olacağı düşünüldü. Yapay gübre olan amonyum nitrat aynı zamanda patlayıcı üretiminde de kullanılır. Ulusal savunma sanayii açısından da faydalı olur düşüncesi de eklenince azotlu gübre tesisini kurmak için kollar sıvandı. Amonyum nitrat yanında amonyum sülfat da üretilecekti. Peşin paranız yoksa kredi temin ederek yatırımınızı yapabilirsiniz. Ancak iyi koşullu kredi almak için ekonominizin çok sağlam ve geri ödeme yapabileceğinize güven olması, kısaca kredibilitenizin yüksek olması gerekir. 1950'li yıllarda uluslararası kredi çok sınırlı idi. Dünya Bankası'nın politikası öncelikle verimliliği çok yüksek alt yapı projelerine finansman sağlamaktı. O yıllarda Dünya Bankası sanayi kuruluşlarına, eğitim veya sağlık sektörüne kredi vermezdi. Gelişmekte olan ülkelerde yol, elektrik üretimi gibi alt yapı yatırımlarını özellikle tercih ediyordu. Elektrik üretim ve dağıtım projelerinin de devlet kuruluşları tarafından yapılması halinde Dünya bankası kredi vermezdi. Uluslararası parasal kaynak bulabilmenin bir başka yolu devletten devlete kredi sağlamak idi. O yıllarda kredi verecek devletler, ihracat-ithalat bankalarını kurmamış veya geliştirememişlerdi. Bu bakımdan devlet bütçelerinden ekonomik yardım adı altında krediler veriliyordu. Ticari Bankalar bugünkü gibi uluslararası işlemlere başlamamışlardı ve kendi ülkeleri dışında kredi vermiyorlardı. Bu durumda son seçenek olarak imalatçı firmaların size kredi açması kalıyordu bu da pahalı ve çok kötü koşullarda mal alacağınız anlamını taşımakta idi. Bugün de imalatçı kredileri aynı anlamı taşımaktadır. Yabancı para temini için supplier credits 79 denilen ve imalatçı firma tarafından sağlanan kredi faiz ve vade bakımından iyi imiş gibi görünse de yabancı para temini için en kötü koşullu olanaktır. Firma başka yerden örneğin 10 dolara alabileceğiniz bir malı 40-50 dolara hatta daha yüksek fiyatla size satar da farkına dahi varamazsınız veya farkına varsanız bile itiraz etme şansınız yoktur. Ayrıca birçok yabancı personel gönderir ve onların giderlerini size fatura eder. Yapay gübre üretim tesisinin kurulması için savaş öncesi teknoloji kömür ve linyit yatakları yakınına kurulmasını ve o yakıtlardan yararlanması üzerine idi. BASF'ta bu teknoloji vardı. İhracata aç bu firmalar, Türk yetkileri ikna ederek Kütahya'da, o civardaki linyit yataklarından yararlanmak üzere, bir Azotlu Gübre Fabrikası kurulması ile ilgili anlaşma yaptı. Bu işi bağlamış olmak o firmalar için çok büyük bir başarı idi, büyük bir ihracat işine girmiş olacaklardı. Türk Hükümeti bu yeni fabrikanın hangi kurum eli ile kurulması konusunda yeni bir yaklaşım sergiledi. Sanayi ile ilgili devlet iktisadi teşebbüsleri vardı. Patlayıcılar ve dolayısı ile kimyasal üretim alanında çalışmakta olan sonradan Makine Kimya Endüstri Kurumu (MKE) adı ile sivil işlere de girişen Kırıkkale'deki Askeri Fabrikalar veya çeşitli sanayi işletmelerini yöneten Sümerbank yoksa Etibank azotlu gübre üretimi ile görevlendirilebilirdi. adında yepyeni bir kurum kurarak bu yatırımın o kurum tarafından doğrudan yapılmasına karar verdi. Bu kararın verilmesinde de belki Alman firmaları etkili olmuştur. Ankara'da Evkaf Apartmanı'nda bir dairede faaliyetine başlayan bu kurumun başına getirilecek kimyasal üretim tesisleri kurmuş ve yönetmiş kimse olmadığı için liselerde kimya dersi veren bir kimya öğretmeni bu kuruma genel müdür yapılmıştı. Gazetelere ilan verilerek teknik kadro kurulmak isteniyordu. Masanın bir tarafında yılların deneyimine sahip ve para kazanmaya aç Alman firması veya firmaları satıcı olarak oturuyorlar, masanın diğer tarafında, karşıda hiç deneyimsiz saf Anadolu'lar. Oysa o sıralarda azotlu gübre üretim teknolojisinde dünya ölçeğinde büyük değişiklik olmuştu. Linyit yerine nafta kullanarak petrol rafinerileri yakınlarında çok ucuza gübre üretim teknolojisi yaygın hale geliyordu. Hatta bir kademe daha ilerlenmiş ve doğalgaza dayalı azotlu gübre teknolojisi ile rekabet etmek adeta olanaksız hale geliyordu. Üretilen malın cinsi de önemli idi. Amonyum nitratta nitrojen oranı % 20 civarındadır kabaca söylemek, basite indirgemek gerekirse tarlaya 20 kg azot (nitrojen) sağlayabilmek için 100 kg.lık yük taşımanız gerekir ve çiftçiden tüm nakliye masrafını karşılaması istenir. Önemli olan azotun tarla da çiftçiye kaça mal olacağıdır. Yeni teknoloji ile amonyum nitrat yerine üre üretiliyordu. Ürede azot oranı % 33 idi. Dolayısı ile azotun, yapay gübrenin içindeki bitkiye yararlı maddenin tarlaya maliyeti önemli ölçüde düşüyordu. Böylece Alman firması yağlı bir kuyruk yakalamış, dünyada rekabet şansı olmayan bir teknolojiye dayalı binlerce tonluk demir ve çeliği vs. Türkiye'ye hem de çok pahalı fiyattan satmakta idi. 'nin ilk genel müdürünü kısa zamanda değiştirmek gerekmiş ve yerine maske fabrikasında deneyimli bir kişi getirilmişti. Ancak sadece Ankara'da değil Kütahya'da da şantiyeler kurulması ve yönetilmesi gerekiyordu. Esas yetişkin adam sıkıntısı orada her kademede çekiliyordu. Kütahya ili özellikle il merkezinde yaşayanlar bu yatırımın orada yapılmasından çok mutlu idiler. Çok sayıda iş olanağı yaratılmıştı. İl merkezindeki esnaf olsun, işçi ve ustalar olsun her kes bu yeni ve çok büyük yatırımın ekonomik etkilerinden yararlanmakta idiler. O proje başlangıçta öngörülen süreden çok daha fazla zamanda bitirilebildi. İlk hesaplanan maliyetin çok üstünde harcama yapmak gerekti. O kadar uzun sürdü ve o kadar sorunlu oldu ki Başbakan Adnan Menderes'in özel kaleminin yanındaki odada Kütahya Azotlu Gübre Fabrikası klasörü vardı ve yatırım ilerlemelerini başbakan bizzat takip etmek zorunda kalmıştı. Gerek Alman Ekonomi Bakanı Prof. Ludwig Erhard'ın 80 Türkiye'ye ziyareti gerekse Prof. Tinbergen'in 81 danışman olarak Türkiye'ye gelmesi söz konusu olduğu zaman Türkiye'deki devam eden büyük yatırımlar hakkında bilgi toplayarak rapor hazırlamak görevi bana verilmişti. Ben bu sebeple özel izin ile Merhum Adnan Menderes'in Başbakanlık'taki özel kalem müdürünün bitişiğindeki ufak özel odaya giderek oradaki çelik dolapta bulunan önemli yatırım dosyalarını incelemiştim. O odaya girmek ve dosyaları incelemek çok özel ayrıcalıktı. Başbakandan başka sadece Müsteşar, Özel Kalem Müdürü girebiliyordu. Kütahya Azotlu Gübre Fabrikası bahsettiğim çelik evrak dolabındaki dosyalardan birisi idi ve her 15 günde bir ilerlemelerin o dosyadaki bir mavi kartona işlenmesi için Başbakan ilgililere emir vermişti fakat ilerlemeler muntazam işlenmemişti. Adnan Menderes'in özel kaleminde yatırım projelerinin olmasını ölümünden sonra bazı kişilerin onun Türkiye'nin kalkınması ile o kadar ilgili idi ki yatırımları bizzat takip ederdi diyerek Menderes'e övgü dolu yazılar yazdıklarını veya beyanlarda bulunduklarını gördüm. Gerçek şu ki yatırımların idaresi o kadar kötü idi ki ve koordinasyon o kadar bozuk idi ki Başbakan kendisi konu ile bizzat ilgilenmek gereğini duymuştu. O kadar devlet işinin arasında özel kalemdeki yatırım dosyalarına bakacak zamanı bile olmadığı ortada idi. Yatırım yapan kurumlardaki yöneticiler o dosyalar aracılığı ile sıkıntılarını Başbakan'a iletebilmek ümidinde idiler, fakat iletişim kopukluğu ve kaynak eksikliği büyük boyutlardaydı. Kütahya Azotlu Gübre Fabrikası inşaatı 27 Mayıs 1960'tan sonra da devam etti ve üretim yapılabilmesi için daha çok zaman geçti. Konu 1961'deki kabinenin birkaç toplantısında ele alınmıştı. Soru şu duruma gelmişti O tesisi bitirip işletmeye açmak mı iyi olur, yoksa artık daha fazla harcama yapmamak mı. Maliye Bakanı Kemal Kurdaş daha fazla yatırım yapılmaması ve tesis yarım kalırsa ülkenin daha fazla kazancı olacağı görüşünü savunuyordu. Tesis bittiği zaman dahi çalışabilmesi için her yıl devlet bütçesinden büyük paralar tahsis edilirse üretim yapılabilecekti. Uluslararası piyasada azotlu gübre fiyatları uygulanan yeni teknoloji dolayısı ile çok ucuzlamıştı. Devlet yerli üretimin sürdürülebilmesi için vereceği para ile söz konusu gübreyi ithal yolu ile temin ederse ülke daha kazançlı olacaktı. Zira çiftçiye tarımsal üretimde pahalılığa yol açmayacak fiyatla gübre ithal etmek için devletin vermesi gereken para söz konusu fabrikanın çalışması için vermesi gereken sübvansiyondan (mali destekten) daha az idi. Kütahya Fabrikasını işletmek için çok paranın devlet tarafından verilmesi gerekiyordu. Azot Sanayii'nin Genel Müdürlüğü görevine Nedim Rüştü Aksal getirilmişti. CHP'nin eski Maliye Bakanı İsmail Rüştü Aksal'ın kardeşi olan yeni genel müdür daha önce Sümerbank'ta çalışmakta iken bu kuruma genel müdür olarak getirilmişti. O da Sümerbank müfettişlerinden Şinasi Çelikkol'u genel sekreter olarak getirdiği gibi bazı Sümerbank kökenlilere de görevler vermişti. Maliye Bakanı Kurdaş bu tesisin kapatılması ve hatta Menderes Hükümeti'nin yanlış yatırımları için bir örnek olarak bırakılması için ısrar ediyordu. Hükumet durumun yeniden incelenmesine karar verdi ve Devlet Planlama Teşkilatı'ndan ben ve Maliye Bakanlığı'ndan Hazine Genel Müdür Yardımcısı İsmail Ertan Ankara'da birlikte çalışarak ve sonra Kütahya'ya gidip durumu yerinde inceleyerek rapor hazırlamakla görevlendirildik. Genel Sekreteri Şinasi Çelikkol,82 Kütahya seyahatimizde bize eşlik etti. Söylenenler doğru idi, hesaplar o tesisin bitirilmesi ve işletilmesi için çok paraya ihtiyaç gösteriyordu. Kütahya Fabrikası bitirilip üretime geçtiğinde hiç kâr etmeden sadece işletme masraflarını karşılayarak satış yapsa dahi rekabet şansı olmadığı hesaplardan görülüyordu. Amerikalıların geliştirdikleri teknolojilerle üretilen amonyaklı gübrenin uluslararası piyasadan çok daha düşük fiyatlarla temin edilmesi halinde devlet sübvansiyon yapmak zorunda kalmayacaktı. Ancak Ankara'da oturan hükümet üyeleri bu kadar büyük bir tesisin bitirilmeyip harap olmak üzere kaderine terk edilmesinin gerek çevre halkında ve gerekse orada çalışmakta olan ve çalışmayı umanlarda oluşturacağı moral kırıklığını hesaba katmamışlardı. Ben ve İsmail Ertan, Maliye Bakanı Kurdaş'ın savunduğu tezin aksine o yatırımın bitirilmesinin uzun vadede yararlı olacağına ve ülkenin geçirmekte olduğu siyasi değişiklik ortamında o yatırımın durdurulmasının çok yanlış bir adım olacağı yönünde rapor verdik. Gelişmekte olan ülkelerde bu gibi hatalar o alanda bilgi birikimi sağlamanın bedeli olarak görülmelidir. Bakan Kurdaş daha Maliye Bakanlığı'nda Hazine Genel Müdür Yardımcısı olarak çalıştığı zaman Menderes Hükümeti'nin yatırım politikasını eleştirmiş ve Uluslararası Para Fonu'nda memur olmuştu. Biraz eskiden savunduğu fikirlerin somut kanıtı olarak bu yatırımın bitirilmesinden yana olmayabilir biraz da Washington'da uluslararası bir kurumdan geldiği için o ve ona benzer kurumlardaki katı teknik yaklaşımın etkisi altında olabilirdi. Yabancı f irmaların, özellikle Alman firmalarının Türkiye'deki bilgi ve deneyim eksikliğinden yararlanarak eski teknoloji ile rekabet şansı olmayacak şekilde yatırım yapılmasına yol açtıklarına bir başka örnek de Çimento Sanayii'dir. Hükümet 1954'te çok büyük bir program ile yirmiye yakın sayıda çimento fabrikasının birden inşaatına başlama kararı aldı. O zamana kadar Türkiye'de İstanbul'da Belçikalılara ait bir tesis başta olmak üzere 5 çimento fabrikası faaliyet gösteriyordu. Büyük bir kalkınma hamlesi için çimento gerekti ve bu da torba torba ithal edilerek karşılanmaya çalışılıyordu. Ben torbalanmış olarak ithal edilen çimentoyu Esenboğa Havaalanı inşaatında staj yaptığımda görmüştüm. O torbaların toza karşı korunmamış işçiler tarafından yırtılırken çimento tozlarının havalandığını ve o gariban işçilerin nefes borularına kaçtığını görerek adeta isyan ettiğimi hatırlıyorum. O işçilerin hepsinin gözleri kan çanağı olmuştu fakat o işi bulabildikleri ve yevmiye alabildikleri için şikâyet etmediklerine çok üzülmüştüm. Haklarını arayacak örgütleri, sendikaları da yoktu. Bugün kot pantolon (blucin) üreten tesislerdeki taşlama bölümünde çalışan işçilerin maruz kaldığı sağlık sorunları ile ilgili yazıları basında okudukça 1952'deki çimento torbası yırtanları hatırlamamak imkânsız. Gene Alman firmalarının Türkiye'ye anahtar teslimi olarak sattığı bir proje de Tunçbilek Elektrik Santrali ve ilgili tesisleridir. Yabancı firmaların istekleri sonucu Anahtar Teslimi bir kavram (konsept) olarak ülkemizde yerleşmeye o yıllarda başladı. Bir firma ile yapılacak tesis ile ilgili tüm işlerden sorumlu olması için anlaşma yapılıyor ve artık o yabancı firma sizin adınıza işleri yapıyor ve bitirip çalışır hale getirerek söz konusu tesisi size işler halde teslim ediyordu. Hele bunu masraf artı kâr 83 olarak yapıyorsa o tesisin kaça mal olacağını baştan bilmeniz olanaksız idi. firmasına bu şekilde ihale edilmişti. İhale açıldığında bir kısım mühendis, muhasebeci ve ileride o santralde görev alması düşünülecek personelin ihaleyi kazanacak firma tarafından yetiştirilmesi maddesi şartnameye konulmuştu. bu konuda cömert davranıp birçok personeli yetiştireceğini taahhüt etmişti. ne de ihaleye birlikte girdiği diğer firmalar santral işletmecisiydi. Onlar santraller için gerekli makinelerden bir kısmını üreten firmalardı. cömertçe söz vermişti. Etibank sınav açarak mühendis ve idari personel adaylarını seçti, hatta kazananları büyük ilanlarla gazetelerde duyurdu. Almanya'ya bu çerçevede gidenlerden bir kısmı daha işin başında söz konusu programın pek cazip olmadığını gördü ve geri döndü. 'de bu programa devam ettiler, ben onları Frankfurt am Main'da tanıdım. Büyük kısmı Almanca dahi öğrenmemişlerdi. 'nin bir ihaleyi almak için adeta gerçekdışı söz verdiğine de şahit oldum. 'ye de pek yaramadı. Zira Etibank Türkiye'deki ekonomik güçlükler yaptığı masrafların karşılığını alamayacak duruma geldi. 'nin elindeki en büyük uluslararası iş idi, fakat Etibank'ın ödeme güçlükleri ihracat bölümünün başındaki kişinin görevinden uzaklaştırılmasına sebep olmuştu. Onun yerine gelen ihracat genel müdürü ile daha sonra Washington'da tanıştığımda o olayın ayrıntılarını da öğrenmek olanağım olmuştu. Tunçbilek'te bir santral daha ucuza ve daha iyi teknik donanım ile yapılabilirdi, ancak Avrupa f irmaları bu konuda en iyi adres değildi. Ayrıca dünyada ağır elektrik makineleri üreticileri arasındaki kartel benzeri anlaşma Türkiye'de Alman f irmalarına öncelik verilmesini tercih ediyordu. Eğer Fransızlar demiryolu elektrifikasyonunda yeni bir teknoloji geliştirmemiş ve bunu uygulamaya koymamış olsa idiler, Alman f irmaları gene Türkiye Cumhuriyeti Devlet Demiryolları'na eski bir teknoloji ile bolca mal satacaklardı. 1950'li yılların başında Fransız Ulusal Demiryolu Kurumu (SNCF)85 o ülkedeki ağır elektrik malzemesi üreten firmalarla yakın çalışarak daha ekonomik sistem geliştirmiş ve bunu Fransa'da belli bir yol kesiminde denemişti. Fransız firmaları bir yandan Fransa'da o deneyimi başka yol kesimlerinde uygulamaya koyarken öte yandan bir başka ülkede de denemek istiyordu. Türkiye Cumhuriyeti Devlet Demiryolları İdaresi devrini doldurmuş buharlı lokomotiflerin (kara trenlerin) yerine, yeni ve daha verimli sistem getirmek için çalışmalar yapmakta idi. Bu bağlamda Ankara'da Devlet Demiryolları Genel Müdürlüğü'nün teknik kademelerinde üç ayrı anlayış ya da tercih grubu oluşmuştu. Bir grup dizel motoru ile çalışan lokomotifler (dizel grubu), diğeri dizel motorunun elektrik üretilmesinde kullanılıp ve elektrik motoru ile çalışan lokomotifler (dizel-elektrik grubu) bir de demiryolu raylarının üzerine elektrik hatları döşenerek elektrikli lokomotiflerin ya da elektrikli trenlerin kullanılması (elektrifikasyon grubu). Birinci Dünya Savaşı'ndan sonra özellikle Cumhuriyet kurulduktan sonra demiryollarında yetişmiş eleman ihtiyacı fazlası ile hissedilmiştir. Atatürk ve başbakanı İsmet İnönü ülkenin her tarafına demiryolu hattı döşemeyi hem askeri hem de ekonomik olarak çok önemsemekte idiler. Demiryolları müteahhidi olarak varlıklı olmuş Abdurrahman Naci Demirağ'ın öyküsü hatırlanmaya değer. Bir gün Abdurrahman Naci Demirağ Atatürk'e müracaat ederek Paşam ben Fransızların yanında çalışan bir mühendisim, demiryolunun nasıl yapıldığını bu çalışmalarımla iyice öğrendim. Bana olanak sağlanırsa ben demiryolu inşa ederim ve Fransızlara veya başka yabancılara ihtiyaç olmaz demiş. Atatürk ülkede insanların yetişip çalışmasını istediği için Bu genci deneyin, başarılı olursa destekleyin talimatını vermiş. Abdurrahman Naci Demirağ, kendisinden büyük fakat mühendis olmayan kardeşi Nuri Demirağ ile aldıkları ihaleleri başarı ile tamamlamış böylece iki kardeş hem varlıklı olmuşlar hem de ülkede bu bilgi birikimi yerleşmiş. Halktan para toplanarak bir uçak alınması için kampanya açıldığında Abdurrahman Naci Demirağ üç uçak satın alınması için 120.000 TL bağış yapmış ve Bu para üç uçağın alınmasına yetmez ise bu miktarı 130.000-135.000 TL'ye kadar çıkartabilirim diyerek ülkeye armağan etmiş ve minnettarlığını göstermiş idi. Güç Dairesi) görevi idi. Bazılarının eşleri Alman hanımlardı ve hepsi uzun yıllardan beri arkadaş idiler. Ancak konu uygulanacak çekim sisteminin, çekici gücün bir başka deyimle lokomotifin seçimi söz konusu olduğunda aralarında inanılmaz bir çekişme hatta kıran kırana savaş vardı. Bunun nedeni bulundukları şubenin hakkını korumak mı yoksa kurum içinde daha güvenli bir yükselme çizgisi yakalamak isteği mi ya da meslek taassubu denilen duygu mu bilemiyorum. Ancak çekişme adeta elle tutulur, gözle görülür boyutta idi. Lokomotif, makine ve malzeme satacak firmaların özellikle onların Türkiye'deki temsilcilerinin bu çekişmeye özellikle katkıda bulundukları da gözden uzak tutulmamalıdır. Demiryolları idaresindeki bu Alman ekolünden başka, farklı ülkelerde mühendislik eğitimi almış üst kademelerde teknik eleman yok sayılacak kadar azdı. O kişiler henüz karar mevkilerine gelmemişlerdi. Fakat zaman içinde onlarında özellikle lokomotif alımı konusunda etkili oldukları partiler arası çekişmelere dahi yansımıştır. 1952-1953'teki uzun teknik çekişmelerden sonra hiç olmazsa deneme anlamında kısa bir yol parçasının, İstanbul'da Sirkeci-Halkalı arasının elektriklendirilmesine karar verildi. İlk defa demiryollarında elektrifikasyon yapılacaktı. Cer Dairesi'nin Elektrik Şubesi bu işle görevlendirilmişti. Şube Müdürü Y. Müh. Sıtkı Baykara Almanya'da mühendislik eğitimi almış Almanca diline çok hâkim bir kişi idi. Alman firmalarının bu ihaleyi almalarına kesin gözü ile bakılıyordu. Cer Dairesi'nde makine mühendisleri daha önemli görülmekte olup elektrik mühendisi olan Sıtkı Bey yıllarca istasyon binalarının elektrik tesisleri veya vagon aydınlatılması gibi konularla uğraşmıştı ilk defa büyük bir projede yetkili olma şansını kazanıyordu. Bunu Ben yıllarca bugünü bekledim diyerek dile getirmişti. Alman firmalarının ilk demiryolları elektriklendirme işini alması Türkiye'deki demiryollarının bu sisteme bağımlı olması anlamını taşıyordu. Başlangıçta 20-30 km kadar bir hattı bir sistem ile elektriklendirip teknolojiyi yerleştirirseniz ileride tüm sistemin binlerce kilometrelik hatların aynı sistemle ve tercihan ilk yapan firma tarafından elektrikleneceği demektir. İlk işi bedava bile yapsanız ileri de o kadar çok para kazanabilirsiniz ki belli bir zaman diliminde kârlılığınız çok yüksek olur. Böyle olmakla beraber ilk ihale için almanlar eski hatta köhne teknolojileri için bile aşırı fiyatla satmayı planlıyorlardı. Sıtkı Bey şube müdürü olarak konu ile sadece kendisinin ilgilenmesi konusunda kararlı idi. Demiryollarının elektriklenmesi Alman firmaları tarafından gerçekleştirilecek kanısı çok yaygın hatta gerçeğe yakın idi. Fransa Hükümeti Türkiye Başbakanı Adnan Menderes'i ülkesine davet etti ve Menderes büyük bir heyet ile Paris'e giderek iki ülke arasında Başbakanlar düzeyinde görüşmeler başladı. ihalesini sonuçlandırmayın diye talimat verdi. O şubede fazla iş yoktu ve ben de ne gibi işlerle uğraşılıyor düşüncesi ile raflardaki klasörleri karıştırıyor dosyalardaki yazışmaları tek tek dikkat ile okuyordum. Gelen evrak bir klasör grubunda, giden evrak başka bir kısım klasörlerde toplanmışlardı. Orada gelen evrak arasında daha çok mal satmak isteyen firmaların kendi mallarını metheden tanıtım yazışmaları vardı. Hatırladığım kadar Said Akıncı-Sait Dormen firmasından, Kavala firmasından, Taylan-Etker firmasından, Türk Makine Yurdu firmasından, Burla Biraderler'den ve başka temsilci firmalardan gelen ve temsil ettikleri firmaların ürettikleri mallarının özelliklerini ve üstünlüklerini belirten yazıların arasında yarım sayfa kadar Adnan Menderes'in telgrafı vardı. Genel Müdür tarafından o şubeye gönderilmişti. Bu, en yüksek makamdan bir ihalenin Alman firmalarına verilmesinin önlenmesi ve Fransız teklifinin de değerlendirilmesi için emir idi. İyi de olmuştu. Buna benzer olaylara hayatımın çeşitli dönemlerinde tanık oldum. Benim hükümet üyesi olarak görev yaptığım sırada Finlandiya Cumhurbaşkanı Türkiye'yi ziyaret etmişti. Amacı Türkiye'de kurulması planlanan kablo fabrikasının Finlandiya firması tarafından kurulmasını sağlamak idi. Nitekim Türkkablo adı ile kurulan ve kablo üreten firmanın gerçek sahibi Finlandiya'nın Nokia firması oldu. Nokia kablo yapan bir firma iken dünyadaki teknik gelişmenin mobil telefon alanında olacağını yıllar önce görerek önce araba telefonlarında sonra cep telefonunda uzmanlaştı ve Türkiye'de de ilk motorlu araçlar telefon şebekesini o firma kurdu. Daha sonraki yıllarda kablo konusundaki önemini devam ettirmemiştir, yıllarca Türkiye'de PTT'ye ve diğer kurumlara kablo satan Türkkablo Fabrikası'nı da yerli sermayedarlara satmıştır. Burada bir başka hususa da işaret etmekte yarar vardır. İkinci Dünya Savaşı sonrasında 1970'li yıllara kadar dünyada kablo üreticilerinin karteli vardı. Daha yakın geçmişte olan bir örnek de Büyük Britanya Başbakanı Margaret Thatcher'ın Başbakan Turgut Özal'ın davetlisi olarak Türkiye'ye gelmesidir. Bu ziyaret, iki devletin başbakanlar seviyesindeki teması olarak yansımakla beraber esas gaye Ankara'daki doğalgaz şebekesi yapım ihalesinin o ülke firmasına, özellikle Büyük Britanya Başbakanı'nın işaret edeceği firmaya verilmesini sağlamaktı. Ankara doğalgaz şebekesi küçük bir iş gibi görünebilir ve namlı Britanya Başbakanı bu kadar ufak iş için gelir mi denilebilir. Söz konusu firma Başbakan Margaret Thatcher ve onun partisi, Muhafazakâr Parti87 için çok önemli olan bir seçim bölgesinde bulunuyormuş. Herhangi bir ihale alamazsa o firmanın kapanması ve dolayısı ile o kasabada yüzlerce işçinin işsiz kalması söz konusu imiş. Böyle bir durumda yaklaşan seçimlerde Margaret Thatcher'ın partisinin o kasabadaki adayının seçimi kaybetmesine kesin gözü ile bakılabilirmiş. O sebeple namlı başbakan geldi ve gerekli kredi desteğini verdiği gibi temel atma töreninde de bulundu. O işi alan yabancı firma bir sterline88 alınabilecek malları beş hatta altı sterline satarak bize epey maliyetli bir tesis yaptı. Ankara'nın havasının kirliliği yıllarca önemli bir sorun idi. 1960'lı yılların ikinci yarısında Ankara'da ısınma yumuşak ve çok gazlı linyit kömürü kalorifer kazanlarında ve sobalarda yakılarak sağlanıyordu. Ankara etrafı tepelerle çevrili bir çanak gibi olduğu için hava hareketlerinin az olduğu günlerde kömür parçacıkları (partiküller) ve gaz havada asılı kalıyordu sonuç olarak Ankara'da yaşayanlar teneffüs edilmesi sağlığa zararlı bir ortamda yaşamak zorunda idiler, kirli havadan göz gözü görmüyordu. Beyaz çamaşırı evin içine assanız dahi hemen siyah oluyordu. Perdeler, duvarlar yağlı kara ile kaplı hale geliyordu. 1970'lere gelindiğinde Amerika ile Sovyetler Birliği arasında daha doğrusu Batı Bloku ile Doğu Bloku arasında gerginlik zamanla azalmaya yüz tutmaya başlamış askeri ittifaklar eski önemlerini koruyamayacak duruma gelmekte idi. Diplomatlar arasında Detant olarak adlandırılan yeni bir dönem başlamıştı. Demokrat Parti'den olmasına rağmen Senatör Moynihan Cumhuriyetci Parti'den Cumhurbaşkanı seçilmiş olan Richard Nixon'un danışmanı idi ve bu iş ile doğrudan ilgileniyordu. Ülkelerin gönüllü katılımı esasına göre konular seçilip ortak çalışma yapılması bahis konusu idi. Ben o komiteye TC Temsilcisi olarak gittiğimde çalışma yapılacak konular arasında çevre sorunları özellikle hava kirlenmesini görünce Türkiye olarak katılabileceğimizi ve Ankara'nın bu çerçevede ele alınmasını istediğimizi bildirdim. ABD temsilcisi Saint Louis kentini, Batı Almanya temsilcisi Frankfurt am Main kentini teklif etmişlerdi. Böylece üç kent bir araştırma grubu kurarak hava kirliliği konusunda ne gibi önlemler alınabileceğini araştıracak ve adım adım o önlemlerin alınması için gerekeni yapacaklardı. 1969-1970'te ABD'den çeşitli uzmanlar bir program çerçevesinde Türk Maliyesi'ne yük olmadan Ankara'ya getirtilerek etraflı çalışma yaptılar. O çerçevede yapılan bir matematik model çalışması ile Ankara'nın havasının temiz olmasının ancak elektrikle ısıtmaya geçilmesi ile sağlanabileceği görülmüştü. O nedenle Ankara'nın havasının temiz olabilmesi için tek seçenek konutların ve işyerlerinin elektrikle ısıtılması idi. Başbakan Turgut Özal cesur bir kararla Sovyetler Birliği'nden doğalgaz almak ve karşılığında o ülkede inşaat işleri yapmak kararını verip gerekli anlaşmalar yapılınca Ankara'da doğalgaz dağıtım şebekesinin kurulması gündeme geldi. Ankara Elektrik, Gaz ve Otobüs İşletmesi (EGO) bu projeyi yürütecek kurum idi. Sonunda o firmanın işi alması için Başbakan Teacher Ankara'ya kadar geldi. Yukarıda belirttiğim gibi daha 1952-1953 yılında Türkiye ekonomisi ihracatçı firma kredisine muhtaç hale gelmişti, fakat daha çok yatırım yapmak arzusunda herhangi bir değişiklik olmamıştı. Çimento üretimini artırmak için çok iddialı bir yaklaşım sergilendi ve yirmiye yakın çimento fabrikasının inşa edileceği açıklandı. Çimento ihtiyacı çok büyüktü, ancak o kadar iddialı bir yatırımı yapabilecek kaynak yoktu. Ana müteahhit firma olarak işin Klöckner Humbolt ve Deutz firmalarına verilmesi koşulu ile Batı Almanya Türk hükümetine önemli kredi olanağı sağladı. Ne var ki bu iki Alman firmasının sahip olduğu ve getirmek istedikleri teknoloji çoktan ömrünü doldurmuştu ve kurulacak tesisler pahalı imalat yapmak zorunda idiler. Çimento konusunda deneyimli Türk mühendisler var olmasına rağmen demek ki onlar karara fazla etkili olamamışlardı. diye yeni bir Kamu İktisadi Teşekkülü kuruldu ve Ankara'nın Kavaklıdere semtinde Alman Büyükelçiliği binasının karşısındaki bir apartmanda faaliyete geçti. Diğer iktisadi devlet teşekküllerinden, Karabük Demir Çelikten, Sümerbank'tan, Etibank'tan bazı mühendisler burada yükselme şansını daha çok görerek bu yeni kurumda görev aldılar. Şahap Kocatopçu'yu 90 ilk defa orada tanıdım. Bir bölümün başına gelmiş, nazik ve kadro kurmaya çalışıyordu. Bir arkadaşım ile kendisini ziyaret etmiştik. O kurumun sağlayacağı yurtdışında eğitim programları vs. hakkında bilgi almak istiyorduk. Ankara'da sonradan Basın Yayın Genel Müdürlüğü olan bu apartmanda büro mobilyaları yeni gelmekte idi. Papyon kravatlı bu nazik mühendisin ilk sorduğu soru yabancı dil bilgimizin ne olduğu ve derecesi idi. Başlanılan çimento fabrikaların yer seçimlerinde doğru hareket edilip edilmediği, gerekli hammadde kaynaklarına yakınlıkları vs. siyasi olarak tartışılmaya başlanıldı. Ancak önemli olan Alman firmaları çok iyi bir iş kapmışlar ve Türkiye en ekonomik olan çözümden uzak davranmıştı. Diğer birçok konuda da benzer yaklaşımlar vardı. Kredi var denilerek tesis yapımına geçiliyordu. Belki bu çok uzun vadede o alanda Türkiye'de bilgi birikimine ve deneyim kazanılmasına yol açıyordu fakat gereksiz harcamalar da yapılarak kurulan tesislerin işletme safhasında çok sorunlar yaşamalarına yol açıyordu. Bu duruma benzer yaklaşımlara birçok gelişmekte olan ülkede tanık oldum. Tanzanya'da Bulgar ekonomik yardımı ile belli başlı yerleşim merkezlerinden uzakta takım tezgâhları, ağırlıklı olarak torna tezgâhları üretecek bir fabrika kurulmuştu. Ürettiği tornalar hem teknolojik bakımdan demode ve çok hantal idiler hem de o ülkede alıcıları yoktu. 1967 yılında da Suriye'yi Dünya Bankası uzmanı olarak ziyaret etiğimde iftiharla bana Hama'daki elektrik motorları üreten fabrikayı göstermişlerdi. Teknik bir cihaz yapmakta oldukları için kendilerini çok ileri sayıyorlardı. Gözlerime inanamamıştım üretilenler kocaman, hantal motorlardı, onları üretmek için kullanılan ham madde ve malzeme ile örneğin Avusturya ya da İsviçre teknolojisi ile aynı güçte üç hatta dört elektrik motoru üretilebilirdi. Tüm yatırım ekonomiye bir yüktü, fakat Suriye Hükümet yetkilileri bunun farkında bile değillerdi. On yıl kadar sonra tekrar Suriye'ye Dünya Bankası danışmanı olarak bir kere daha gittiğimde daha önceki ziyaretimden habersiz olan yeni bir ekip işbaşında idi. Beni gene Hama'daki elektrik motoru fabrikasına götürdüler. Geçen zamanda Batılı bir firma ile lisans/know-how91 anlaşması yapmışlar ve Batı'dakilerine yakın düzeyde fazla malzeme kullanmadan motor imal eder hale gelmişlerdi. Kısaca özetlersek daha önce yapılan yatırımlar ülkenin kayıp hanesine yazılmıştı. Gana 1957'de bağımsızlığına kavuştuğu sırada Başkan Kwame Nkrumah her türlü yatırım kararını kendisi veriyordu. Bir İsviçre firması orada çok kârlı ve verimli olacak işler yapabileceğini kestirmiş ve hemen faaliyete geçerek Başkan Nikrumah'ın güvenini kazanmış ve çok sayıda sanayi üretim tesisi kurulması için genel danışmanlık yapmakla görevlendirilmişti. O firmanın danışmanlığı ile yapılan o tesislerin hemen hepsinin Gana'ya Dünya Bankası danışmanı olarak gittiğimde çalışamaz durumda olduklarını bizzat gördüm. Bilgisizliğin bedelini Gana'ya İsviçreli acımasız tacirler çok pahalı ve acılı ödetmişlerdi. Tunus'ta çorak arazide sparta grass denilen bir bitki yetişir. Tunuslu yetkililer bundan yararlanabileceği konusunu araştırmışlar ve o konunun üzerinde çok durmuşlar. 1969'da Dünya Bankası uzmanı olarak Tunus'ta görev yaptığım sırada bu tesisi de ziyaret ettim ve atıl durumda olduğunu gördüm. Tunus Hükümeti'nin bu ve bunun gibi tesisler dolayısı ile çok borcu olduğunu tespit etmiştim. Cahilliğin, bilgisizliğin ve deneyimsizliğin bedeli vardır hele bilgisiz olarak yabancı mal satıcıların güzel sözlerine uyarak büyük işlere girişilirse o maliyet ülkenin insanlarının yıllarca ödemek zorunda kaldıkları borç haline dönüşüyor. Makine ve teçhizat ihracatçısı olan ülkelerin yöneticilerinin kendilerine yakın firmaları korumak için ekonomik yardım veya kredi verdikleri gelişmekte olan ülkelerde bazı tesislerin kurulmasına ön ayak oldukları bilinir. Örneğin Ereğli Demir Çelik tesislerinin kurulması da böyledir. Menderes Hükümeti bu teklifi olumlu karşıladı. Türkiye'de Karabük Demir Çelik tesisleri vardı ve sadece yuvarlak mamuller, inşaat demiri vs. üretiyordu. Amerikan kurallarına göre bu tesisin bağımsız bir kurum olması ve özel şirket statüsünde olması gerekiyordu. 1959 yılında Sanayi Bakanlığı'nın çeşitli birimleri farklı binalarda çalışıyorlardı, başka bir deyimle tek çatı altında değillerdi. Sanayi Bakanı Sebati Ataman'ın makam odası Etibank'ın Sıhhiye'deki binasının birinci katında idi o odanın hemen yanında bir toplantı salonu bulunuyordu. Sanayi Bakanlığı toplantı salonunda bir uzmanlar toplantısı yapıldı. Karabük Genel Müdürü Cevat Seberk ve Planlama Müdürü Y. Müh. Veli Aytekin ABD'li firmaların sunduğu projeyi incelemiş ve çok eleştirileri vardı. Hükümet özel sektörden de katılım olması ve hisse senetlerinin halka arzını da öngörüyordu hatta yıllık %6 kâr garantili hisse senedi satışı söz konusu idi. Vehbi Koç'un bu yatırıma katılması da talep edilmişti. O yıl askerliğimi bitirmiş ve EİE İdaresi'nde çalışıyordum. Genel Müdür İbrahim Deriner, Sanayi Bakanlığı'ndaki o toplantıya Turgut Özal ve beni yolladı. Söz konusu tesisin elektrik planlaması açısından ele alabilmesine yarayacak bilgileri edinmemiz söz konusu idi. Sorular hazırlamıştık. Öğleden önce toplantı açıldığında projeye karşı olumsuz konuşmalar yapıldığına tanık olduk, Karabük'ten gelenler endişelerini dile getirdiler. Projeye karşı en etkileyici konuşmayı Hulki Alisbah yaptı. 92 Belagati kuvvetli, iyi ve etkileyici bir konuşmacı idi. Hulki Bey Koç topluluğunun genel müdürü sıfatı ile o toplantıya tek başına katılmakta idi. Öğle tatili yapıldı ve öğleden sonra toplanmak üzere ayrıldığımızda Hulki Bey'i Başbakanlıktan çağırmışlardı. Öğleden sonraki oturumda Hulki Bey sabahki konuşmasının tam aksine, söz konusu tesisin çok faydalı olacağı ve bu fırsatın kaçırılmaması gerektiği şeklinde gene çok etkileyici yeni bir konuşma yaptı ve konu kapandı. Karabük'ten gelenler Daha söyleyeceklerimiz vardı, hemen olur demek ileride sorun yaratabilir, çok çalışıp yapılan teklifi incelemiştik dediler. O tesisin kurulması birçok bakımdan iyi oldu. Sadece yeni bir dalda üretim değil aynı zamanda yeni bir yönetim anlayışı da o tesisle beraber Türkiye'ye gelmiş oldu. Yönetim Kurulu'nda Vehbi Koç yer aldı ve başlangıçta bu tesisi benimsememiş olan Seberk Genel Müdür oldu. Ereğli Demir Çelik ABD'nin desteği ve yardımı ile kurulmuş yararlı bir tesistir. Alınan hibe yanında kredi de çok iyi koşullu idi. Vehbi Bey'in yönetim kurulu üyesi olarak personele verilecek maaşlar konusunda hassas olduğu rivayet olunurdu. Bunun sebebi Ereğli'nin alışılmışın dışında yüksek ücretler ödemesi ve bunun maliyetleri artıracağı inancı olabilir. Fakat Vehbi Bey fazla ücretlere karşı çünkü Türkiye'de en yüksek ücreti Vehbi Bey verir inancının sarsılmasını istemiyor şeklinde söylentiler de yayılmıştı. Ereğli'de o tesisin kurulması için Amerikan Development Loan Fund (DLF) yüklüce hibe vermiş ve ayrıca Amerikan finans kurumlarından iyi koşullu krediler alınmıştı. Bütün bunların sağlanmasında Koppers firması özellikle etkin idi. 27 Mayıs 1960 askeri müdahalesinden sonra bir kısım kişiler Ereğli Projesi dolayısı ile Dışişleri Bakanı Fatin Rüştü Zorlu rüşvet aldı şeklinde sözler söylemeye devam ettiler. O kadar ki Devlet Bakanı Şefik İnan bu hususu kabine toplantısında dile getirmiş ve söz konusu kredinin alınmamasına ve Ereğli Demir Çelik tesisinin yapılmamasına karar verilmiş. 27 Mayıs Hükümeti'nin bu kararı haber olarak gazetelerde yer aldığında Maliye Bakanlığı'nda Hazine Müşaviri olarak görev yapan Kemal Siber93 çok şaşırmış ve Maliye Bakanı Ekrem Alican'ı ziyaret ederek alınan kararın çok yanlış olduğunu çok iyi bir imkânın kaçmakta olduğunu anlatmış. Bakan Alican Bir not hazırla ben bunu hükümete götüreyim demiş ve hükümet dedi kodu tesiri altında kalmak yerine eski kararını değiştirerek hem söz konusu kredinin kullanılmasını sağlamış hem de o tesisin çok hızlı yapılmasına yeşil ışık yakmış. Önemli olan Cumhurbaşkanı, Başbakan ve Genelkurmay Başkanı olarak tüm yetkiler elinde olan Cemal Gürsel'in hükümetinin eski kararında ısrar etmemesi ve teknik kişilerin ikazı üzerine yanlış karar verdiğini kabul ederek Ereğli'de o tesisin kurulmasına taş koyulmamış olunmasıdır. 11 Mayıs 1960'ta kurulmuş olan Ereğli Demir Çelik Anonim Şirketi 42 ayda üretim tesislerinin inşaatını ve makinelerin montajını tamamlayarak 15 Mayıs 1965'te işletmeye açıldı. Yukarıda anlatmaya çalıştığım gibi Başbakan Adnan Menderes yatırım yapılmasını istiyordu fakat sağlıklı finansman sağlanabilmesi konusunda olanakları sınırlı idi. Dünya koşulları da çok elverişsizdi. Türkiye'nin sattığı mallar tarım ürünleri (tütün, fındık, kuru üzüm, kuru incir, pamuk, palamut) ile canlı hayvan, hayvansal ürünler (bağırsak vs.) ve krom, bakır gibi bazı maden cevherleri ile sınırlı idi. O malların fiyatlarını da alıcı ülkeler tayin ederdi. Örneğin fındık ihracatı adeta Hamburg'daki bir Alman firması tarafından kontrol edilirdi. Serbest dövizle ticaret yapılan ülke sayısı fazla değildi. Takas yolu ile Polonya, Macaristan, Çekoslovakya vs. gibi Doğu Bloku'na dahil ülkelere mal satıldığında o ülkelerin geri teknolojisine dayanan fabrikaları satın almak zorunda kalınıyordu. Polonya'dan boya fabrikası satın alınmıştı ve Sümerbank onu kurmaya ve işletmeye çalışıyordu. Sümerbank'ın Yarımca Porselen Fabrikası'nın makineleri keza Doğu Bloku'ndan satın alınmıştı. Piyasada satılan torna tezgâhları teknolojik olarak pek ileri olmayan Çekoslovak firmalarının malları idi. Hatta Prof. Necmettin Erbakan'ın öncülüğü ile İstanbul'da bir kısım sermayedarın kurduğu Gümüş Motor Fabrikası'nın takım tezgâhları da Doğu Bloku'ndan ithal edilmişti. Yapılan bir yatırımın getirisinin yapılan harcamaları belli bir sürede karşılayabilme kabiliyeti önemli gösterge olarak teorik çalışmalarda yer bulmaktadır. Ancak burada hangi zaman diliminde sağlanan faydanın ölçüleceği önemlidir. Bu teknikler daha çok finansal analistler tarafından geliştirilmiş, geçerli faiz oranları göz önünde tutularak yapılan hesaplamalar o yıllarda uluslararası alanda bile yeni idi. Bu hesapları sağlıklı yapmak hem sağlam verilerin elde olmasına hem de bol hesaplama zamanına ihtiyaç gösterirdi. Çok zaman alan hesaplarla yatırım kararı verip vermemek tavsiye edilir. 1950'li yıllarda Dünya Bankası bu konuda hesaplama teknikleri geliştirmiş ve çeşitli yatırım projeleri arasından en yararlı olan nasıl seçilir diye kurslar organize ediyordu. Dünya Bankası bir ülkeye, bir konuda kredi açmadan önce o ülkeye genel ekonomiyi değerlendirmek için bir uzmanlar heyeti gönderir. Bu heyette genel ekonomist, maliye uzmanı ile o ülkenin özelliğine göre finans desteği verilmesi söz konusu olabilecek proje alanları ile ilgili uzmanlar, örneğin enerji uzmanı mühendisler, yol veya su mühendisleri, tarım uzmanları, sanayi uzmanları vb. bulunur. O ülke ile olan geçmiş ve gelecek ilişkilere ve ülke ekonomisinin büyüklüğüne göre bu heyetler bazen 6-7 kişilik gruplar olurken bazen yirmi kadar veya daha çok uzmandan oluşurlardı. Gün boyunca o ülkenin ekonomisi ve ekonomik geleceği bakımından bilgiler toplanmaya, görüşmeler yapılmaya çalışılır ve boş zaman hiç kalmazdı. Eğer bir şekilde boş zaman bulunmuş ve bir kısım uzman toplanıp sohbet edebiliyorlarsa çok keyifli dakikalar geçirilirdi. Mısır'da Dünya Bankası uzmanları olarak bulunduğumda piramitlere bakarak meslektaşlarımla sohbet ettiğimizde Eğer firavunlar zamanında Dünya Bankası var olsa idi ve bu piramitleri bir proje olarak incelese idik kesin ülke ekonomisine yararlı değil diyerek reddederdik şeklinde bir fikir ortaya atıldığını hatırlıyorum. Oysa piramitler Mısır'a binlerce turist gelmesini sağlayarak ekonomiye çok yararlı olmaya hâlâ devam ediyor. 1950-1960 arasında Türkiye'de birçok yatırım fayda/masraf konularında derinliğine inceleme yapılmadan siyasi ya da duygusal tercihlerle yapılıyordu. Ekonomik sıkıntı artınca siyasi rahatsızlıklar da hissedilir duruma gelmekte idi. Demokrat Parti içinde rahatsızlık daha 1955-56 yılında başlamıştı ve bir kısım milletvekili karar alış biçimini eleştiriyordu. Seçimler her dört yılda bir yapılacağına göre 1958 seçim yılı idi. Ancak Adnan Menderes Demokrat Parti Kurultayı'nı erkene aldı ve Ankara'da Büyük Sinema'da yapılan kurultay ile seçim tarihi 1957'ye alındığı gibi Parti üst kademelerinde değişiklik yapıldı. Bir kısım milletvekilleri partiden istifa ederek Hürriyet Partisi'ni kurdular. Demokrat Parti, içindeki muhaliflere kulak vermek yerine onlardan partiyi arındırmak yolunu seçilmişti. Fethi Çelikbaş gibi daha önce etkin olan kişiler yeni partide toplanmışlar ve Menderes'e muhalefet ediyorlardı. 1957 seçimlerini de Demokrat Parti kazandı fakat 1954'teki gibi büyük bir zafer olmadı. Partinin altından adeta toprak kayıyordu. Yönetimden memnun olmayanların sayısı artıyordu. Özellikle başlanılmış fakat bir türlü bitirilemeyen yatırımların üç alanda olumsuz etkileri yaygınlaşıyordu. Bir ilde veya ilçede yapılan yatırım yıllarca uzayınca o iş ile ilgili yöneticiler değiştiriliyor ve çeşitli söylentiler yayılıyordu. Yerel halk rahatsızlığını açık açık dile getiriyordu. Makine ve malzeme satan firmalar sürenin uzamasından dolayı fiyat artışları istediği gibi ödemelerin zamanında yapılmadığı gerekçesi ile şantaja varan durumlar yaratıyorlardı. Yurtiçinden ve dışardan sağlanan finansal kaynaklar çok yetersiz kalıyor ve yurttaşların gereklerine yetecek yabancı para bulunamıyor ve piyasada mal sıkıntısı çekiliyordu. Adnan Menderes'i yatırımları bizzat takip ederse durumun düzelebileceğine ikna etmiş olmalılar veya kendisi öyle düşünmüş olmalı ki özel kalem müdürlüğü bölümünde ufak bir odaya önemli yatırım dosyalarını koydurarak zaman buldukça durumu görmeye karar vermiş idi. Devlet örgütünün normal işleyişinin dışında tüm yetki ve kararların tek elde toplanmasına giden genel tutuma bir başka örnek de bu idi. Bu durum gerçek sorumluların sorgulanmayacağı bir ortam yaratıyor ve herkes topu yukarıya atarak mevkiini koruyordu. Milli Koruma Kanunu uygulamaya konularak fiyat artışları, mal spekülasyonları önlenmeye çalışılmış fakat fayda sağlanamamıştı. Sıkıntı o kadar çoktu ki sadece yeni yatırımlar değil, mevcut yatırımlar da yedek parça eksikliğinden işleyemez duruma gelmekte idiler. Adlı bir kamu teşebbüsü vücuda getirilmiş ve sanki bir kurum kurularak yedek parça yokluğu giderilecekmiş zannedilmişti. 'nin Genel Müdürü ile birkaç kere konuşmuştum. Piyasada taksi şoförlerinin veya küçük işletmelerin yedek parça sorunları ile ilgilenmediklerini büyük tesislerin, Karabük Demir Çelik fabrikaları gibi dev tesislerin yedek parça ihtiyacını karşılamak için uğraştıklarını fakat yararlı olamadıklarını anlatmıştı. Ne mali kaynakları ne de personelleri yeterli değildi. Ekonomi duvara dayanmış durumda iken İstanbul'daki imar faaliyetleri yoğunlaşarak devam ediyordu. Böylece hem kıt kaynaklar önceliği sorgulanabilecek konulara yöneltiliyor hem halk arasında rahatsızlık yaratıyordu. Malları, mülkleri gerekli yasal işlemler tamamlanmadan ve gerekli ödemeler yapılmadan istimlak edilen, binaları yıkılan kişilerin çok beddua ettiğini duymuştum. Ülkenin karşı karşıya olduğu ekonomik sıkıntılar özellikle Ankara'da yüksek dereceli devlet yetkililerinin hatta genel olarak herkesin bildiği ve üzerinde konuştuğu konu iken Başbakan Menderes İstanbul'da yol inşaatı ile gün be gün ilgileniyordu. Çok sevgili arkadaşım İnşaat Yüksek Mühendisi Canan Temo İstanbul Belediyesi'nde yol yapımında kontrol mühendisi olarak görevli idi. İstanbul Teknik Üniversitesi'nden yeni mezun olmuş genç bir mühendis olmasına rağmen Başbakan Adnan Menderes'in onu ismen tanıyor hale gelmişti. Başbakan'ın yollarla ilgisi o kadar fazla yakın idi ki genç Yüksek Mühendis Canan Temo'ya Canan Bey bugün ne kadar asfalt döküldü, yarın nereye kadar gelebiliriz. diye soru sorarmış. İsmen oradaki genç mühendisleri bilerek onlarla işin gidişini bire bir takip edecek kadar imar işine sarılmış olması belki de Ankara'daki sıkıntılı havadan kaçış içindi. Tabii halk arasında İstanbul'daki gönül bağının da bu davranışta etkisi olduğu söyleniyordu. O konu Yassıada Mahkemeleri'nde de gündeme geldi. Ben 1957 seçimi sırasında yurtdışında idim. Batı Almanya'da önce Siemens Schuckertwerke firmasında elektrik mühendisi olarak çalışıyordum ve farklı şehirlerdeki fabrikalarda irili ufaklı çeşit çeşit elektrik makinesi imalatının içinde idim. Savaştan sonra Almanya sert yaptırımlarla karşılaşmıştı en ağırı da doğu kısmı Sovyetler Birliği'nin, Rusların işgali altına girmiş batı kısmında ise bağımsız bir devlet, adeta küllerinden ayağa kalkma çabası içinde idi. Batı'dan Doğu'ya geçmek çok zor idi ve gönüllü olarak Batı'dan Doğu'ya giden yoktu buna karşı ölüm, ömür boyu hapis dahil pek çok tehlikeyi göze alarak insanlar Doğu'dan Batı'ya kaçmaya çalışıyorlardı. Berlin etrafı Doğu Almanya toprakları ile çevrili olan özel bir idare altında idi. Bu özel yapının başında Berlin Belediye Başkanı Ernst Reuter Türkiye'de tanınan bir kişi idi. Kendisi Savaş'tan önce Hitler rejimi ile karşı karşıya kalmış bir Sosyal Demokrat olduğu için Almanya'dan kaçarak Türkiye'ye şehircilik uzmanı olarak gelmiş ve Mülkiye Mektebi'nde (Siyasal Bilgiler Fakültesi'nde) şehircilik hocalığı yapmıştır. Ailesi ile önce Ankara'da otururken savaşın sonuna doğru Türkiye Almanya'ya karşı şekli de olsa savaşa katıldığı için Yozgat'ta zorunlu ikamete tabi tutulmuştu.94 Oğlu Edzel Reuter Türkiye'de sokakta oynayarak çok iyi Türkçe öğrendiği gibi özel bir öğretmenin gözetiminde eğitim almış ve sonra Mercedes Firmasının en tepesinde yöneticilik yapmıştır. Yüzlerce Türk işçinin çalıştığı Mercedes firmasının en tepedeki yöneticisi çocukluğunu Türkiye'de geçirdiğini ve Türkçesini unutmamıştır. Sovyetler Birliği Berlin'i toptan ele geçirebilmek ya da Batı Berlin'deki hayatı yaşanmaz hale getirmek için Batı Berlin'e giriş ve çıkışları sıkı kontrol ediyordu. Her türlü mal girişini güçleştirerek hatta yasaklayarak Berlin'de hayatı bitirmek istiyordu. Berlin, Doğu Almanya'nın ortasında bir ada gibi kalmıştı. Hatta Berlinliler kendileri ve Batı Almanyalılar Batı Berlin'de mahsur kalmış kişilerden adalılar (insulaner) diye bahsederek dokunaklı fıkralar, deyimler hatta şarkılar geliştirmişlerdi. Acıklı, acıklı olduğu kadar korkutucu bir durumdu. Sovyetler Birliği'nin öncülüğünde Doğu Almanya, ulaşım alanında sıkıntılar yaratarak Batı Berlin'deki hayatı yaşanamaz hale getirmek için yoğun çaba sarf ediyordu. Hava Köprüsü Luft Brücke adı ile tarihe geçen bu olay aylarca devam etti ve batı dünyasındaki dayanışmanın akıl almaz örneği oldu. Bağımsız ve özgür Alman toplumu yaratılmasında ABD'nin katkılarını o yıllarda Berlin'de ve Batı Almanya'da yaşayanların unutmasına imkân yoktur. Berlin her Alman şehri gibi İkinci Dünya Savaşı'nda çok yıkılmış adeta yerle bir edilmişti. Tüm şehrin, binaların yeniden yapılması gerekiyordu. Ne var ki Doğu Almanya Batı Berlin'e inşaat malzemesi, taş, çakıl getirilmesini yasaklamıştı. Erkeklerin büyük çoğunluğu Savaş'ta ölmüş veya ağır yaralanmışlardı. Bu yokluk içinde yıkık binalardan arta kalanları Batı Berlinli kadınların tekrar kullanılır hale getirerek yapı yaptıklarına şahit olmak çok duygulandırıcı idi. Sıcak yaz gününde Batı Berlinli kadın güneşten bunalmış ve belinden yukarıdaki giysilerini sadece sutyenleri kalacak şekilde çıkartmış olarak balyozlarla yıkık binalardan arta kalanları parçalayarak kullanılabilecek inşaat malzemesi yaratırdı. Bu arada şarkı da söylerdi. Almanya'yı Savaş'tan sonra Alman kadınları diriltti demek haklı bir kadirşinaslık olur. Berlin ile ilgili anılarım arasında en heyecan vereni Siemens firmasının araştırma ve geliştirme birimlerini ziyaretimdir. 1957'de yarı iletkenlerin ana ham maddesini geliştirmeye yönelik araştırmalara ağırlık verilmişti. Berlin'deki fabrikada çok büyük makineler yapılıyordu. Sorun makineyi yapmak değil o kadar büyük makinelerin nasıl nakledileceği idi. Bazıları binlerce kilometre uzaklıktaki bir santrale bazıları ise çok yüksek tepelerdeki kuruluş yerlerine nakledilmek durumunda idi. Makine planlanırken ona uygun nakil aracı ve nakil yöntemi de geliştiriliyordu. Çok ciddi bir çalışma temposu vardı. Kadınlar fabrikalarda üretimin el emeği gerektiren her kademesinde de görev yapıyorlardı. Torna tezgâhlarının başında veya sargı sarım bölümlerinde kadınlar görevli idi. Akord 95 çalışma tabirini ilk orada öğrendim. Akord çalışan işçiye soru dahi soramazdım, zira onun bana cevap vermek için harcayacağı zaman kaybedeceği para idi. Ancak en çok etkilendiğim araştırma faaliyetleri idi. Özel bölümde transistorlar üzerine çalışılıyor, yeni malzeme geliştirilmesi deneyleri yapılıyordu. Siemens Schuckert Werke'nin birçok üretim birimi şehrin bu bölgesinde idi ve bu sebeple o bölgenin adı Siemens Stadt'dır.96 Bu arada boş zamanlarımızda Batı Berlin'den Doğu Berlin'e tiyatro ve operaya gidişimiz ve Rusçadan Almancaya tercüme edilmiş teknik kitaplar veya Çaykovski'nin, Rimski Korsakov'un müziğinin kaydedildiği taş plaklar almamız da çok heyecan verici idi. 1950'li yıllarda yeraltı trenleri (metro/U-bahn) ile tanışmam Berlin'de olmuştu. Türkiye'de İstanbul'daki tünel bir tarafa bırakılırsa metronun açılması 1980'lerden sonra olmuştur. Almanca U-Bahn denilen yeraltındaki trenlere ilave Berlin'in çevresini dolaşan S-Bahn vardı ve ona Batı Berlin'in Zoo (Hayvanat Bahçesi) istasyonundan binerek Doğu Berlin'e geçerdik fakat doğrusu bu yolculukta çok tedirgin olurduk. Doğu Alman polisi tarafından yakalanıp belirsiz akıbetlere gidenlerin öykülerini günlük konuşmalarda çok işitmiştik. Şehrin batı kesiminde para birimi DM idi, doğu kesiminde de paranın ismi marktı fakat Doğu Almanya markı deniliyordu. Resmi olarak bir Doğu Alman markı bir DM'a karşılık gelmesine rağmen gerçekte, serbest piyasada (karaborsada) bir Batı Almanya markına karşı 3 hatta bazen 4 Doğu Alman markı veriyorlardı. Ben de tüm genç Türk arkadaşlar gibi Batı Berlin'de el altından (karaborsadan) Doğu Alman markı satın alarak karşıya geçerdim. Macera boyutunda olmasa da heyecan verici bir iş idi. Operaya gider en ön sıralarda oturabilecek bilet satın alabilirdik. Bazen Doğu Almanya Komünist Partisi Genel Sekreteri'nin oturduğu sırada veya bir arkasındaki sırada opera izlediğimiz olurdu. Tiyatro ve opera binaları görkemli idi. Bir de Stalin Alle denilen Rus mimarisine göre yapılmış binaların bulunduğu caddede dolaşırdık. Doğu Almanya ölçülerine göre çok zengin sayılırdık fakat kahvelerde veya lokantalarda yiyecek bir şey bulamazdık, eğlence yerleri çok keyifsiz ve kasvetli idi. İnsanların mutsuzlukları ve tedirginlikleri yüzlerine vurmuştu. Bir keresinde elektroteknik konusunda tanınmış Rus bilimadamı Kalantarov'un iki cilt olan kitabının Almanca tercümesini kitapçının vitrininde gördüm ve heyecanla içeri girip her iki cildini de satın aldım. O arada elektrik mühendisliği ile ilgili Almancaya çevrilmiş başka kitaplarda alarak Batı Berlin'e döndüm. Kalantarov'un kitabını ilgi ile okumaya başladım fakat daha kırkıncı sayfaya gelmemiştim ki kendimi gülmekten alıkoyamadım. Tamamen teknik olan bu kitabın içinde Lenin söylediği gibi sözcükleri ile başlayan ve enerji konusunda Komünist Parti'nin propagandasına adanmış 3-4 sayfa vardı. Bu sayfalardan sonra gene teknik konular ele alınıyordu. Bu hal o kitaba ve o yazara güvenimi birden sarsmıştı. Benzer şekilde komünist ideolojinin propagandasına adanmış başka sayfalar da kitabın ileriki bölümlerinde de yer alıyordu. İkinci ciltte de bu gibi teknik dışı propaganda sayfaları vardı. Okul kitapları yolu ile siyasi propaganda yapmaya çalışmak gerçekten çok aşağılık bir iştir. Bereket Doğu Almanya'dan satın aldığım taş plaklarda bu durum yoktu, büyük Rus orkestralarının icra ettiği müzik titizlikle kaydedilmişti. Kitapları saklamadım fakat plakları hâlâ saklıyorum. Almanya'da iki yıldan biraz fazla kadar kalmıştım ki Frankfurt'ta evde gazete okurken bir ilan gözüme çarptı. Bu, İngiltere'de İsviçreliler tarafından kurulan bir dil okulunun ilanı idi. Ufak bir ilandı. İngiliz aileler yanında kalarak ve okulda günde altı saat İngilizce dil eğitimi verildiği belirtiliyordu. Almanya'ya gitme, Almanca öğrenme kararımın yanlış olduğunu daha orada geçirdiğim ilk altı ayda anlamıştım. Zira o sırada Almanlar deli gibi İngilizce öğrenmeye çalışıyorlardı. Dünya değişmişti, Türkiye'de anlatıldığından ve çocukken öğrendiğimizden artık çok farklı idi. ABD her bakımdan çok ileri düzeyde idi ve Avrupa'nın çok önüne geçmişti. Alman genç kızlar daha lise eğitimlerini tamamlayınca hatta son sınıfta iken İngiltere'ye ailelerin yanında ev işlerinde çalışmak ve böylece para harcamadan İngilizce öğrenme çabası içinde idiler. İngilizce öğrenmek moda değil zaruret olarak görülüyordu. İngilizce bilmek salgın bir tutku, Almanya'da iş bulmanın ön şartı haline gelmişti. Ev işlerinde çalışmak 97 bir bakıma bizde hizmetçi demeye çok yakındı. Genç Alman kızlar İngilizce öğrenebilmek için İngiltere'de hizmetçi olmaya, ortalığı silip süpürmeye ya da bebek bakmaya can atar durumda idiler. Ya erkekler o sıralarda Almanya'da erkek nüfus azdı fakat olanlar da civardaki İngilizce gece kurslarına devam ediyorlardı. Büroda yaşlı ya da genç mühendisler harıl harıl İngilizce öğrenme gayreti içinde idiler. Nükleer enerji ve onun elektrik üretiminde kullanılması ile ilgili bir kitap İngilizceden Almancaya çevrilmişti ve Alman mühendislik camiasında ne kadar büyük bir yankı yapmıştı görülecek bir şeydi. Büroda herkes, tüm mühendisler Keşke İngilizceyi bu gibi yayınları izleyecek derecede bilseydik diye hayıflanıyorlardı. Biraz birikmiş param vardı. Doğru mu bilmem ben hep kötü gün için bir köşede para bulundurulmasının yararına inanarak büyüdüm. Son kuruşuna kadar parasını harcayıp çok daha keyifli ve mesut yaşayanları gördüm, bazen o insanlara imrendim ancak öyle olamadım. İngilizce öğrenmek için birikimimi kullanmaya karar verdim ve ilanda gördüğüm adrese bir mektup yazdım. Çok da iyi etmişim. 1956 yılının Ağustos ayında İngiltere'ye gitmek üzere Frankfurt am Main'dan ayrıldım. Yol üzerinde Krefeld'e uğradım ve orada birkaç gün kalarak benden daha genç bir arkadaşımı ziyaret ettim. İngiltere'ye vardığımda Avrupa Ortak Pazarı 98 kurulmakta ve İngilizler onun dışında kalarak Serbest Mübadele Bölgesi99 oluşturma peşinde idiler. İngiltere'de hayat o yıllarda Almanya'dan çok farklı idi. Savaş'ın galibi oldukları ve hâlâ birçok müstemlekeyi korudukları için insanlar rahattılar. Almanya'daki ezilmişlik ve bu ezilmişlikten hemen kurtulmak için didinme İngiltere'de göze çarpmıyordu. Almanlar toplumda değişiklik, yaklaşımlarında değişiklik yapmak, Amerika'nın artık dünyada çok önemli olduğunu kabullenerek hareket etmek gerektiğine inanarak davranırken İngilizler hâlâ dünyanın merkezinin Londra olduğu inancı ile alışkanlıklarına vazgeçilmez derecede bağlı idiler. Güney İngiltere'de Bournemouth kentindeki dil okulu aile yanında kalmak için gerekli düzenlemeleri yapıyordu. Bana Bournemouth'un biraz dışında Boscombe'da çocuksuz bir ailenin yanında kalmak üzere yer ayırtıldığını bildirerek oraya vardığımda gideceğim adres bildirilmişti. Hiç sayılacak derecede İngilizce biliyordum, işaret ile derdimi ancak anlatabiliyordum. Ellili yaşlarında akçapakça tombul İngiliz ev sahibem bana sadece tek kişilik dar bir yatağın bulunduğu ufak bir oda gösterdi, bir şeyler söyledi. Herhalde Burası sizin odanız diyordu, kapının dışındaki bir ufak dolabı işaret etti. O da benim elbiselerimi koyabileceğim dolabımdı. Duş yapmak istediğimi işaretle anlatmaya çalıştım, başaramadım. Ev sahibem durmadan gülüyordu, çok yorgun olduğum için fazla üstelemedim, hemen yatıp uyudum. Okul'da bir seviye sınavı yaptılar ve ben en alt kademeden başladım. Sınıfımızda benden başka tüm öğrenciler İsviçreli idiler. 20-30 yaş grubunda kızlar ve erkekler den oluşan 18 kişi idik. Ben sınıfın en sonunda oturup herkesin ensesini görmeyi tercih ettim. Ortaokul birinci sınıfta da en son sıradan bir evvelkine oturmama rağmen sınıf birincisi olmuştum. Herhalde o etki ile Bournemouth'ta da en arka sırada oturmayı tercih etmiş olmalıyım. Türkiye kalkınmak için adeta çırpınıyordu ancak mal satmak isteyen Alman ya da İsviçre firmaları acımasız olarak geçerliği olmayan teknolojiyi en pahalı biçimde sokuşturuyorlar ve Türkiye Cumhuriyeti borçlarını ödeyemez duruma geliyordu. Osman Bölükbaşı'nın liderliğini yaptığı Millet Partisi ve Hürriyet Partisi de iktidarı hırpalayıcı konuşmalarda bulunuyorlardı. Kötüleşen ekonomik duruma rağmen başlanılan işler halkı çok etkilemekte idi. Taşra ile merkez arasında anlayış ve yaklaşım farkları belirmiş ve taşranın şikâyetleri artmıştı. 1958 yılı sonbaharında Ankara'daki Ordu Donatım (Ordonat) okulunda talimlere başladım. Okulun Özel Teknik sınıfı denilen bir sınıfta ders görüyorduk. Okul bitince Ankara'da Genelkurmay Başkanlığı İlmi İstişare Heyeti'nde100 çalışacaktık. Altı aylık eğitim adeta disiplinsiz geçti. Birçok akşam okulun en arkasındaki bahçenin en sonundaki dikenli telden atlayıp kaçardık ve evde geceleyip ertesi sabah okula dönerdik. Bir gün Milli Savunma bakanı Ethem Menderes Ordonat Okulu'na geldi, bizi yemekhaneye topladılar. Bakanın konuşması için bir platform hazırlanmıştı. Bakan biz yedek subay öğrencilerine yönelik olarak uzunca ve sertçe bir konuşma yaptı. Konuşmanın özeti İltimas yaptırmayın, ben ve kumandanlar zor durumda kalıyoruz. Belli oluyordu ki birileri bakana etkili olacak bir siyasi kişi veya kişiler tarafından iltimas yaptırtmış ve bakan bize dert yanmak gereğini duymuştu. Tüm olay trajikomik idi bizim bölükte iltimas yaptıracak güçte kimse yoktu. O halde neden tüm taburu toplayıp Sayın Bakan tabura yönelik konuşma yapıyordu. Söz konusu kişi ya da kişileri bulup onların kulağını çekmiyordu. Yoksa ona gücü yetmiyor mu idi. 1959'da terhis olduğumda ülkede siyasi iktidara karşı eylemler göze çarpar hale gelmişti. Gerilimi azaltmak yerine Demokrat Parti yöneticileri, muhalifleri zorla susturma yollarını deniyorlardı. Sadece bir örneği buraya alayım Uzun yıllar İş Bankası Genel Müdürü olarak görev yapan Cahit Kocaömer hatıratında bir olayı şöyle nakletmiştir 101 Ben 1960 yılından önce Beykoz İş Bankası müdürüydüm. Parti kavgaları şiddetli bir seyir takip ediyordu. İşte o günlerde İsmet Paşa Topkapı'da saldırıya uğradı. Olaylar basına intikal etti ve ertesi gün öğrendik ki Paşa'nın yolu kesilip olay çıkartılmış. Ertesi gün Paşabahçe İspirto Fabrikası müdürü Fikret Yüzatlı ile oturuyorduk. Demokrat Partili Mehmet Çolakoğlu odama geldi. Ben kendisine sükûnetle, ‘NBeler oldu Mehmet Kaptan. Anlatıverir misin.' dedim. O da, ‘Reis...' dedi, bana öyle hitap ederdi. ‘Kemal Aygün, o zamanki İstanbul Valisi ve Demokrat Parti İl Başkanı İsmet Paşa'nın Topkapı'ya gelişinde gösteriler yapmamızı istedi Kendini göster dedi. Ben de oraya gittim. İsmet Paşa'nın bir noktada yolunu çevirmişlerdi. Ben arabanın kapısını tutmasam İsmet Paşa linç edilecekti. Arkada Paşa, iki kişinin arasında korkudan büzülmüştü...' gibi sözler söyledi. İşte o zaman kendimi tutamayıp patladım. ‘Yedi düvelle çarpışmış, savaştan savaşa koşmuş İsmet Paşa, sizin gibi baldırı çıplaklardan korkar mı. Eğer siz bir şey yapsaydınız bu dünya başınıza yıkılırdı. Sizlere yazıklar olsun.' dedim. ‘Reis ağır konuşuyorsun' dedi. ‘Bak Mehmet Kaptan, bu yaptıklarınızın hesabı sizden sorulacak. Bunu hiç unutma' dedim. Yassıada'ya gidenler arasında Mehmet Kaptan da vardı. Cezaevinde dört yıldan fazla yattıktan sonra bir gün Boğaz vapurunda karşılaştığı Kocaömer'e sarılarak, ‘Reis dediğin çıktı, cezamızı çektik' demiş. 27 Mayıs 1960 sabaha karşı radyodan Albay Alpaslan Türkeş'in gür sesi ile darbe yapıldığı ve Milli Birlik Komitesi'nin ülke idaresine el koyduğu bildirilince olacakları çok az kişi tahmin edebilmiştir. O olayın yarım yüz yıl sonra dahi bugün olmuş gibi sahip çıkılıp yaşatılmasına çalışacakların çıkacağını kimse aklının ucuna dahi getirmemiştir. Toplumda bir ikilik bulunmasını arzu edenlerin, o günlerde doğmamış olsalar bile, o olaydan siyasi kazanç sağlamak için geriyi eşeleyerek bugünkü konumlarını güvenceye almaya çalışacaklarını kimse