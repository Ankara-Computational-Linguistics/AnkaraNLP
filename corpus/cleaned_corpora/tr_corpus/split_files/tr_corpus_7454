Uzay araçlarının hareketlerini inceleyen bilim dalına astrodinamik denir. İnsanlı uzay yolculuklarına Amerikan Uzay mekiği programı, Rus Soyuz programı ve Uluslararası Uzay İstasyonu çalışmaları gösterilebilir. İnsansız yolculuklara diğer gök cisimlerine gönderilen araştırma robotları veya Dünya yörüngesine gönderilen iletişim uyduları örnek olarak verilebilir. Bu cihazların bir kısmı telerobotik kontrol sistemleri ile kumanda edilirler. Dünya'dan uzaklaştıkça ışık hızını geçemeyen sinyallerin yolculuğundan dolayı haberleşme süresi arttığı ve artık uzaktan kumandayla çalışılamadığından tam otonom araçlar da yapılmıştır. Ticari uzay yolculuklarına iletişim uydularının yanı sıra uzay turizmi örnek verilebilir. Günümüzde bazı firmaların bahsettiği uzaya götürme olayları da bu uzay aracı ile yapılacaktır. Yaklaşık 2020 yıllarında SpaceShipTwo seferlere başlayacaktır. TCG Atılay (S-347) TCG "Atılay" (S-347), Ay sınıfı bir denizaltıdır. TCG Atılay; Almanya, Kiel'deki Howaldtswerke-Deutsche Werft (HDW) Tersaneleri’nde inşa edilmiştir. Tip 209/1200 olarak üretilmiştir. İlk kaynağı 1 Aralık 1972'de, denize inişi 23 Ekim 1974'te gerçekleşmiştir. 23 Temmuz 1975'te Türk Donanması'na katılmıştır. 29 Temmuz 1975'te Türkiye'de sancak töreni yapılarak Türk Deniz Kuvvetleri'ndeki aktif görevine başlamıştır. 28 Şubat 1976 tarihinden itibaren “TCG Sakarya (S-332)” ve “TCG Gür (S-334)”, “TCG Atılay (S-347)” ve “TCG Saldıray (S-348)"in yatak gemisi olarak kullanılmıştır. İlk iki Ay sınıfı denizaltı modernizasyonu kapsamında 2001'de TCG Atılay (S-347) ve TCG Saldıray (S-348)’e Gölcük Tersanesi’nde Sea Lion EDT Sistemi ve Entegre Pasif Sonar (EPS) tadilatı uygulanmıştır. Her iki denizaltı, yapılan modernizasyon ile Sonar ve EDT sistemlerine sahip olmuşlardır. TCG Atılay (S-347), ilk MK. 23 harp torpidosu atışını 9 Haziran 2000'de Münfesih Berk'e yapmıştır. Personel kapasitesi 9 subay, 29 erdir. 55,9 m. uzunluğundadır. Aktif hizmetine devam etmektedir. Atatürk, zamanın başbakanı Celâl Bayar'a 17 Ocak 1938 tarihli açıklama notunda şöyle diyordu: ""Yeni dört denizaltı gemimiz için bildirdiğimiz isimler şunlardır: Saldıray, Batıray, Atılay, Yıldıray. Bunların manalarını izaha bile hacet olmadığı kanaatındayım. Manaları; Türkçe olan bu kelimelerin kendisindedir."" Bu doğrultuda ilk "TCG Atılay" denizaltısına bu isim verilmiş; aynı isimdeki ikinci denizaltı olan TCG Atılay (S-347)'nin adı da Atatürk'ün bu isteğinden köken almıştır. Trans yaÄŸ Trans yağ, "trans"-izomer (E-izomer) doymamış yağ asitlerine verilen yaygın ad. Terim çift karbon-karbon bağının konfigürasyonuna işaret ettiğinden trans yağlar bazen tekli bazen de çoklu doymamış yağ olabilir, ama hiçbir zaman doymuş yağ olamaz. Trans yağlar, gerekli yağ asitlerinden değildir. Trans yağların tüketimi LDL kolesterol düzeyini arttırıp "iyi" HDL kolesterol düzeyini azalttığından kalp hastalığı riskini artırır. Dünya çapında sağlık otoriteleri trans yağlarının tüketiminin eser miktarlara azaltılması gerektiğini önermektedir. Kısmî hidrojenleşme ile oluşan trans yağlar, doğal olarak oluşan trans yağlardan daha zararlıdır. Alberta Eyaleti Besi Hayvanı ve Et Ajansı ve Kanada Günlük Süt Üreticileri tarafından desteklenerek Kanada'da yapılan iki araştırma sonucunda, et ve süt ürünlerinde bulunan doğal trans yağ vaksenik asitin aslında hidrojenleştirilmiş sebze ya da domuz ve soya yağı karışımının aksine toplam ve LDL kolesterol ve trigliserit düzeylerini azaltarak sağlığa yararlı etkisi olduğunu göstermiştir. Doymamış yağ karbon atomları arasında bir ya da daha fazla çift bağ bulunan yağ molekülüdür. Karbon atomları birbirlerine çift bağlı olduğu için hidrojen ile daha az bağı vardır dolayısıyla da daha az hidrojen atomu bulunur ve bu nedenle "doymamış" adı verilir. "Cis" ve "trans" terimleri çift bağ yapan karbon atomlarına bağlı olan iki hidrojen atomunun oryantasyonunu belirtir. "Cis" oryantasyonda hidrojen atomları çift bağın aynı tarafındadır. "Trans" oryantasyonunda ise hidrojen atomları çift bağın karşılıklı taraflarındadır. Hidrojenleşme süreci doymamış yağlara hidrojen atomu ekleyerek çift bağları ortadan kaldırmak ve yağları kısmî ya da tamamen doymuş yağ hâline getirmektir. Ancak enzimsel olmayan kimyasal kısmî hidrojenleşme "cis"-izomerleri hidrojenleştirmek yerine "trans"-doymamış yağa çevirebilmektedir. Trans yağlar doğal olarak birkaç durumda ortaya çıkabilir: Trans yağ içeren vaksenil ve konjuge linoleil (KLA), gevişgetirenlerin et ve süt ürünlerinde doğal hâlde eser miktarda bulunabilir. Nobel Ödülü sahibi kimyager Paul Sabatier'nin 1890'ların sonuna doğru hidrojenleşme kimyası üzerine yaptığı çalışmalar sonunda margarin, yağ hidrojenleşmesi ve sentetik metanol endüstrileri doğdu. Sabatier yalnızca gaz hâlinde hidrojenleşmeyi dikkate almışken Alman kimyager Wilhelm Normann, 1901 yılında, sıvı yağların da hidrojenleşme sürecinden geçebileceğini gösterdi ve 1902 yılında buluşunun patentini aldı. 1905-1910 yılları arasında Normann, Herford şirketine bir yağ sertleştirme tesisi kurdu. Aynı zamanda buluş "Joseph Crosfield & Sons, Limited." şirketi tarafından İngiltere'nin Warrington kasabasında daha büyük ölçekli bir fabrika kurulmasında kullanılmıştı. Warrington'da kurulan fabrikada sertleştirilmiş yağın başarıyla üretilmesi yalnızca iki yılı aldı ve 1909 sonbaharında fabrika üretime başladı. İlk yıl üretimi yaklaşık 3.000 ton olmuştur. 1909 yılında, Procter & Gamble Normann'ın patentinin ABD haklarını aldı ve 1911 yılında çoğunlukla kısmî hidrojenleşmiş çiğit yağından oluşan ilk hidrojenleşmiş yağ Crisco'yu piyasaya sürdüler. Her tarifinde Crisco kullanımını öngören bedava yemek kitaplarını dağıtan pazarlama tekniğiyle, çok başarılı oldular. Normann'ın hidrojenleşme süreci insan tüketimi için balina yağı ve balık yağının ucuza kullanılabilmesini sağlamıştır ancak tüketicilerin hoşlanmamasını engellemek için gizli tutulmuştur. 1910 yılından önce yemeklerde kullanılan yağlar tereyağ, sığır ve domuz içyağıydı. 19. yüzyılın başında, Fransa'da Napoleon rejimi sırasında askerleri beslemek için tereyağ ve sığır içyağından ibaret bir margarin bulunmuştur ama ABD'de kabul görmemiştir. 20. yüzyılın başlarında protein kaynağı olmak üzere ABD'ye soya fasulyesi girince ortaya yan ürün olarak soya yağı çıkmıştır. Bu yağla ne yapılacağı sorun hâline gelmiştir. Piyasada yeterince tereyağ bulunmamaktadır. Sıvı yağın katı yağa dönüştürülebildiği hidrojenleşme sürecinin bulunuşuyla birlikte margarin üretiminde soya yağı kullanılmıştır. Sonraları buzdolabının ortaya çıkması da trans yağ endüstrisinin gelişiminde önemli bir faktör olmuştur. Yağ endüstrisi hidrojene yağların tereyağına nazaran margarinlere bazı yeni özellikler verdiğini görmüştür. Örneğin, tereyağının aksine, buzdolabından çıkarılan margarin hemen ekmek üzerine sürülebiliyordu. Hidrojene yağların kimyasal bileşimine yapılan ufak değişiklikler ile yemek yapımında içyağından daha iyi özellikler verilmiştir. Hidrojene soya yağından yapılan margarin, teryağının yerine geçmeye başlamıştır. Crisco ve Spry gibi İngiltere'de satılan hidrojene yağlar 1920'lerde ekmek, pasta, kek ve kurabiye yapımında domuz içyağının yerine geçmeye başlamıştır. 1940'larda Dr. Catherine Kousmine trans yağların kanser üzerinde etkisini araştırmıştır. 1960'lara kadar hidrojene yağların üretimi giderek arttı ve hayvan yağlarının yerine artık prosesten geçirilmiş bitkisel yağlar aldı. Başlarda daha düşük maliyete neden olduğu için ekonomik argümanlar öndeydi. Ayrıca margarinin doymamış trans yağlarının, tereyağının doymuş yağlarından daha sağlıklı olduğu bile iddia edilmiştir. En erkeni 1956'ta olmak üzere bilimsel literatürde trans yağların kalp damar rahatsızlıklarının artmasının bir nedeni olabileceğine dair önermeler varsa da aradan otuz yıl geçmesine karşın konunun üzerine ciddi olarak eğilinmemiştir. 1990'ların başlarında yapılan çalışmalar sonucunda ise trans yağların insan sağlığı üzerinde olan olumsuz etkisi nihayet kanıtlanmıştır. 1994 yılında ABD'de trans yağların yılda 20.000 kişinin kalp rahatsızlığından ölmesine neden olduğu tahmin edilmiştir. Birçok ülkede besinlerde trans yağ olduğuna dair etiketleme zorunluluğu getirilmiştir. Konuyu gündeme getirmek ve gıda üreticilerinin uygulamalarını değiştirmek için aktivistler tarafından kampanyalar düzenlenmiştir. 2007'nin Ocak ayında ürünlerinin satışının yasaklanması durumuyla karşı karşıya kalan Crisco ürünlerinin içeriğini değiştirerek FDA'nın "porsiyon başına sıfır gram trans yağ" (yani çorba kaşığında 1 gramdan az ya da ağırlığın %7'sinden az) tanımına uymuştur. Guelph Üniversitesi araştırma grubu trans ve doymuş yağlarla benzer yemek pişirme özelliklerine sahip olacak şekilde zeytin, soya ve kanola yağı ile su, monogliseridler ve yağ asitlerini karıştırarak bir yemek pişirme yağı bulmuştur. Kimyasal anlamda, "trans yağ", "trans" geometrik konfigürasyonda bir ya da daha fazla çift bağ içeren lipid molekülüdür. Çift bağ "trans" ve "cis" olarak iki konfigürasyon gösterebilir. "Trans" konfigürasyonda karbon zinciri çift bağın zıt taraflarından uzayıp giderek daha düz bir molekül oluşturur. "Cis" konfigürasyonda ise karbon zinciri çifte bağın aynı yanından uzayarak eğik bir molekül oluşturur. Yağ asitleri yapılarında çift bağ bulunup bulunmamasına göre "doymamış" ve "doymuş" olarak sınıflandırılır. Eğer molekülde çift bağ yoksa doymuş olarak adlandırılır; aksi hâlde bir dereceye kadar doymamıştır. Yalnızca doymamış yağlar "trans" ya da "cis" yağ olabilirler; çünkü bu oryantasyonlara yalnızca çift bağ bağlanabilir. Doymuş yağlar çift bağ içermediklerinden hiçbir zaman "trans yağ" olarak adlandırılmazlar. Dolayısıyla tüm bağları serbestçe dönebilir. Krepeninik asit gibi üçlü bağ içeren diğer tip yağ asitlerine çok ender rastlanır ve besinsel değerleri yoktur. Karbon atomları tetravalanttır ve diğer atomlar ile dört tane kovalent bağ oluşturur. Hidrojen atomları ise yalnızca tek bir bağ oluşturabilir. Doymuş yağ asitlerinde her karbon atomu komşu iki karbon atomuna ve iki hidrojen atomuna bağlıdır. Doymamış yağlarda ise hidrojen atomu eksik olan karbon atomları diğer karbon atomlarına çift bağ ile bağlanır. Doymamış yağ asitlerinin hidrojenleşmesi asite hidrojen atomu eklenmesiyle çift bağların tek bağ hâline gelmesi ve karbon atomlarına yeni hidrojen atomlarının bağlanmasıdır. Tam hidrojenleşme bir molekülün alabileceği maksimum sayıda hidrojen atomu almasıyla diğer bir deyişle doymamış yağ asidinin doymuş yağ asidi olmasıyla gerçekleşir. Kısmi hidrojenleşme bazı çift bağların yerine tek bağların geçmesi ve hidrojen atomlarının bağlanmasıyla olur. Tipik ticari yağlar oda sıcaklığında katı, ısıtıldığında sıvı olabilmesi için kısmî olarak hidrojenleştirilirler. Doğal olarak oluşan doymamış yağ asitlerinin çoğunda hidrojen atomları çift bağın aynı tarafındadır yani "cis" oryantasyonundadır (Latince "aynı yanda" anlamında.) Halbuki kısmî hidrojenleşme kimyasal olarak satüre olmayan tüm çift bağları tekrar konfigüre ederek hidrojen atomlarının çift bağların farklı yanların olmasına neden olur. Bu konfigürasyon Latince "karşı" anlamına gelen "trans" oryantasyondur. Trans konfigürasyon en az enerji biçimi olduğu için hidrojenleşme reaksiyonunun yan reaksiyonu olarak katalitik olarak dengelendiğinde ortaya çıkar. Aynı sayıda atom içeren, aynı yerde çift bağı olan aynı molekül çift bağın konfigürasyonuna göre "trans" ya da "cis" yağ asidi olabilir. Örneğin hem oleik asit hem de elaidik asit CHCHO kimyasal formülüne sahip doymamış yağ asitleridir. Her ikisinin de karbon zincirinin ortasında çift bağ vardır. Bu çift bağın konfigürasyonu iki yağ asitini birbirinden ayırır. Bu konfigürasyon molekülün fiziksel-kimyasal özelliklerine etki eder. "Trans" konfigürasyon düz iken, "cis" konfigürasyon yukarıda gösterilen üç boyutlu desendeki gibi eğiktir. Trans yağ asiti elaidik asitin farklı bağ konfigürasyonu nedeniyle farklı kimyasal ve fiziksel özellikleri vardır. Erime derecesi 13,4 °C olan oleik asitten daha yüksek olan 45 °C'lik bir erime derecesine sahiptir. Bunun nedeni trans moleküllerin daha düz olmaları nedeniyle daha sıkı olarak istiflenerek kırılması daha zor bir katı oluşturmasıdır. Bunun anlamı, insan vücudu sıcaklığında doymamış trans yağ asitlerinin katı biçiminde olacağıdır. Besin üretiminde amaç karbon ve hidrojen atomu oranını koruyarak çift bağların konfigürasyonunu değiştirmek değil, yağ asidinde bulunan çift bağların sayısını arttırmak için hidrojen atomu sayısını arttırmaktır. Bu yağ asidinin kıvamını değiştirerek bozulmaya karşı daha dayanıklı hâle getirir çünkü serbest radikallerin saldıracağı çift bağ sayısı azalır. Trans yağ asitlerinin üretimi kısmî hidrojenleşmenin istenmeyen bir yan etkisidir. Katalitik kısmî hidrojenleşme reaksiyon mekanizması itibarıyla mecburen "trans" yağ üretir. İlk reaksiyon adımında bir hidrojen atomu eklenirken diğer karbon atomu katalizöre bağlanır. İkinci adım diğer karbon atomuna hidrojen atomu bağlayarak doymuş yağ oluşturmaktır. İlk adım hidrojenin tekrar katalizör tarafından tekrar emilimiyle ters çevrilebilir ve çift bağ tekrar oluşur. Tek bir hidrojen bağlanmış olan ara bileşik çift bağ içermez ve serbest olarak dönebilir. Dolayısıyla çift bağ "cis" ya da "trans" olarak tekrar oluşabilir ama neyle başlarsanız başlayın sonunda "trans" konfigürasyon oluşur. Tam hidrojenleşmede ortaya çıkan "trans" yağlarda hidrojen eklenerek doymuş yağ hâline dönüştürülürler. ABD Tarım Bakanlığı'nda araştırmacılar yan etkisi olan trans yağ üretilmeden hidrojenleşme yapılıp yapılamayacağını araştırdılar. Kimyasal reaksiyonun oluştuğu basıncı değiştirdiler. 2 litrelik bir kap içinde bulunan soyayağını 140 °C ile 170 °C arasında ısıtırken 1400 kPa basınç uyguladılar. Standart 140 kPa basınç altında yapılan hidrojenleşme sürecinin sonunda ağırlık olarak %40 oranında trans yağ oluşurken, yüksek basınç altında bu oran %17'ye düşmüştür. Hidrojene edilmemiş sıvı soyayağı ile karıştırıldığında yüksek basınç altında yapılan işlem sonucunda %5-6 trans yağ içeren margarin üretilmiştir. ABD'de geçerli olan etiketleme gerekliliklerine göre "bu margarin trans yağ içermiyor" olarak etiketlenebilir. Trans yağların oranı hidrojenleşme sürecinin sıcaklığı ve zamanı değiştirilerek de değiştirilebilir. Trans yağ oranları ölçülebilir. Ölçüm teknikleri arasında kromatografi, gaz kromatografisi ve infrared spektroskopi bulunmaktadır. Sığırlar ve koyunlar gibi geviş getirenlerin süt ve vücut yağlarında, toplam yağın %2-5`i oranında doğal olarak bir çeşit trans yağ oluşur. Konjuge linoleik asit (KLA) ve vaksenik asit gibi doğal yağlar bu hayvanların işkembesinde oluşur. KLA biri "cis" diğeri "trans" konfigürasyona sahip iki çift bağ içerir bu da onu hem "cis" hem de "trans" yağ asidi yapar. Hayvan kaynaklı yağlar bir zamanlar tüketilen tek trans yağlardı. Ancak günümüzde tüketilen trans yağların tamamına yakını gıda endüstrisi tarafından bitkisel yağların kısmî hidrojenleşmesi sırasında istenmeden oluşan trans yağlardan oluşturmaktadır. Özellikle fast food olmak üzere hazır gida endüstrisinde kısmî hidrojene edilmiş yağlar, hayvan yağlarının ve bitkisel yağların yerine geçmiştir. Kısmî hidrojene edilmiş yağlar, çeşitli nedenlerle besinlerde kullanılmaktadır. Kısmî hidrojenleştirme ürünlerin raf ömrünü uzatır ve koruma gereksinimlerini azaltır. Diğer yağlara göre daha ucuzdur. Kısmî hidrojene bitkisel yağlar yaklaşık 100 yıldır mutfaklar da önemli bir yer tutmaktadır ve trans yağ tüketiminin bazı zararlı etkileri bilimsel anlamda kabul görmüştür. Trans yağların tam olarak hangi biyokimyasal yöntemlerle özel sağlık sorunları yarattığı hâlâ araştırılmaktadır. Bir teoriye göre insan lipaz enzimi yalnızca cis konfigürasyonda işleyebilir ama trans yağları metabolize edemez. Lipaz suda çözünen, trigliseridler, yağlar gibi yaşayan organizmaların çoğunda bulunan lipidlerin sindirilmesine, taşınmasına ve işlenmesine yardımcı olan bir enzimdir. Trans yağların koroner arter hastalıklarına neden olma mekanizması gayet açık anlaşılmıştır ama diyabete neden olma mekanizması hâlâ incelenmektedir. Trans yağ tüketiminin neden olduğu en önemli sağlık sorunu koroner kalp rahatsızlıklarıdır. 2006 yılında "New England Journal of Medicine"de yer alan bir rapora göre trans yağlar düşük tüketim oranlarında bile yüksek kalp rahatsızlığına neden olmaktadır. Bu araştırmaya göre ABD'de her yıl 30.000 - 100.000 arası kalp hastalığından olan ölümlerin nedeni trans yağ tüketimine bağlanabilir. Trans yağların kalp hastalıkları üzerindeki etkilerin en önemli kanıtı, 1976 yılında başlandığından beri 120.000 kadın hemşirenin katıldığı Hemşirelerin Sağlık Araştırması'dır. Bu çalışmada, 14 yıl boyunca Hu ve çalışma arkadaşları, çalışma grubu populasyonunda 900 kalp rahatsızlığı vakasını analiz etti. Sonuçta bir hemşirenin tüketilen trans yağ kalori miktarının %2 artışına karşın kalp rahatsızlığına yakalanma riskinin kabaca iki katına çıktığı hesaplanmıştır. Buna karşılık aynı oranda risk artışı için doymuş yağ kalori tüketiminde %15'lik bir artış gerekmektedir. "Doymuş yağlar ya da trans doymamış yağların yerine cis doymamış yağ tüketiminin, yerine aynı kalori miktarında karbonhidrat tüketiminden daha fazla oranda riski azalttığı görülmüştür." Hu aynı zamanda trans yağ tüketimini azaltmanın yararlarından da söz eder. Trans yağdan alınan besin enerjisinin %2'sini trans olmayan doymamış yağ ile değiştirmek kalp hastalığı riskini yarıdan fazla oranda (%53) düşürür. Benzer şekilde doymuş yağdan alınan besin enerjisini %5 oranında trans olmayan doymamış yağ ile değiştirmek kalp hastalığı riskini %43 oranında azaltır. Bir başka çalışmada kalp rahatsızlığından ölümler üzerine yapılan incelemeler sonucunda trans yağ tüketiminin ölüm oranında artış ile bağlantılı olduğu ve çoklu doymamış yağ tüketiminin ölüm oranını azalttığı gösterilmiştir. Bir kişinin kalp hastalığı riskini tespit etmek için yapılan iki test vardır; her ikisi de kan testidir. Birincisinde her iki kolesterol tipinin oranına bakılır; ikincisinde ise C-reaktif protein adı verilen sitokin sayısına bakılır. Sitokin testi daha güçlü olmasına karşın hâlen üzerinde çalışılmaktadır ve oran testi daha çok kabul görmüştür. Trans yağ tüketiminin her iki durum için etkisi şöyle belirtilmiştir: Trans yağ tüketiminin olumsuz etkilerinin kalp rahatsızlıklarının ötesine gittiğine dair önermeler bulunmaktadır. Genel olarak trans yağ tüketiminin diğer kronik sağlık problemlerine yakalanma riskini özellikle arttırdığına ilişkin daha az bilimsel fikir birliği bulunur: Uluslararası gıda ticareti Codex Alimentarius ile standartlaştırılmıştır. Hidrojene sıvı ve katı yağlar Codex Stan 19'da bulunur. Süt ürünü olmayan kahvaltılık yağlar Codex Stan 256-2007'da bulunur. Codex Alimentarius'da trans yağ olarak etiketlendirilmesi gereken yağlar trans konfigürasyonda karbon-karbon çift bağa sahip, konjuge olmayan [en azından bir metilen grup (-CH2-CH2-) ile kesilmemiş olan] tekli ya da çoklu doymamış yağ asitlerinin geometrik izomerleri olarak tanımlanmaktadır. Bu tanım özel olarak insan sütünde, süt ve et ürünlerinde doğal olarak bulunan sağlıklı trans yağları (vaksenik asit ve konjuge linoleik asit) dışarıda bırakır. 11 Temmuz 2004'te, Food and Drug Administration gıda maddelerinin üzerinde beslenme bilgileri kısmına trans yağların belirtilmesini gerektiren düzenlemeyi çıkarttı. Yeni kural 1 Ocak 2008'den itibaren zorunlu hâle gelmiştir. Ancak diğer ülkelerin aksine, porsiyon başına 0,5 g'dan az trans yağ içeren gıdalar sıfır trans yağ içerir diye etiketlenebilir. Ağustos 2006'dan itibaren trans yağ içeren gıda ürünleri etiketlenmek zorundadır. 2010 yılından itibaren doğrudan tüketicilere satılan bitkisel sıvı ve katı yağlar toplam yağın yalnızca %2'si oranında trans yağ içermek zorundadır. Diğer ürünler ise toplan yağın %52'sinden fazla trans yağ içeremez. 2004 yılında Avrupa Gıda Güvenliği Otoritesi trans yağ asitleri üzerine bilimsel bir görüş hazırladı. Avustralya federal hükümeti fast food ürünlerinde trans yağların azaltılması için aktif politika izleyeceğini belirtmiştir. Federal sağlık bakanı eski yardımcısı Christopher Pyne fast food üreticilerinin trans yağ kullanımını azaltmalarını istemiştir. Trans yağlara ve doymuş yağlara olan bağımlılığın azaltılacağı bir ana plan taslağı, 2007 yılında önerilmiştir. Günümüzde Avustralya gıda etiketleme kanunları trans yağların toplam yağ oranından ayrı belirtilmesini gerektirmemektedir. Ancak 1996'dan beri Avustralya'da margarinde hemen hemen hiç trans yağ bulunmamaktadır. Ekim 2005'te Gıda Standartları Ajansı (FSA) BK'da daha iyi bir etiketleme istemiştir. 29 Temmuz 2006'da "British Medical Journal" da daha iyi bir etiketleme isteyen bir yazı yayınlandı. 13 Aralık 2007'de, Gıda Standartları Ajansı gıdalarda trans yağ oranını azaltma ile ilgili şirketlerin gönüllü olarak çalışması sonucunda tüketicileri için besinlerin güvenli düzeylere geldiğini belirtmiştir. 15 Nisan 2010'da, "BMJ" ("British Medical Journal") da çıkan bir yazıda bir sonraki yıl Birleşik Krallık'ta üretilen gıdalarda trans yağların tamamen ortadan kalkacağı yazılmıştır. Brezilya Sağlık Bakanlığı'nın 23 Aralık 2003 tarihli 360 sayılı kararıyla ülkede ilk defa olarak gıda etiketleri üzerinde trans yağ miktarının belirtilmesini istemiştir. 31 Temmuz 2006'da bu etiketleme zorunlu tutulmuştur. 2007 yılında bakanlık, 2010 sonuna kadar Brezilya'da satılan endüstriyel besinlerde bulunan toplam trans yağ oranını maksimum %2'ye düşürecek bir hedef belirlemiştir. Danimarka Mart 2003'te trans yağ içeren gıda ürünlerinin satışını düzenleyen katı kanunları çıkaran ilk ülke olmuştur ve bu kanunlarla kısmî hidrojene yağların satışı yasaklanmıştır. Sınırlama insanların tükettiği besin maddelerinde toplam yağ oranının %2'sini geçmemesidir. Bu kısıtlama final üründe değil de içeriğinde kullanılan maddelerdedir. Bu yasal düzenleme ile, Danimarka dünya üzerinde hazır gıdaların da dahil olduğu bir beslenme ile günlük 1 g'dan düşük trans yağ tüketilebilen tek ülke yapmıştır. Danimarka hükümetinin günlük trans yağ tüketimini 6g'dan 1 g'a azaltması ile 20 yıl içinde iskemik kalp hastalığından ölümlerin %50 azalacağı hipotezi ileri sürülmüştür. İsviçre, Danimarka trans yağ yasaklarını takip ederek Nisan 2008'de kendi yasaklarını uygulamaya almıştır. Aralık 2005'ten beri, Health Canada birçok gıda maddesi için beslenme bilgileri arasında trans yağ oranının da belirtilmesini istedi. Porsiyon başına 0,2 g'dan az trans yağ içeren ürünler trans yağ içermez diye etiketlenebilir. Kanada'da etiketlerde belirtilen trans yağ oranları hayvanlardan doğal olarak gelen trans yağları da içerir. Ağustos 2007 yılından itibaren ürün içindeki toplam yağın 100 gramında 1 gramdan az trans yağ var ise, ürünler, "trans yağ içermez" olarak etiketlenebilir. Beslenme etiketlenmesi yapıldığı durumlarda trans yağ oranı da verilmek zorundadır. ALGOL 60 ALGOL 60 (İngilizce: ALGOrithmic Language; Türkçe: Algoritmik Dil), ALGOL bilgisayar programlama dilleri ailesinin bir üyesidir. BCPL, B, Pascal, Simula, C ve diğer birçok programlama dilinin öncülüdür. ALGOL 58, kod bloklarını ve onları sınırlayan codice_1 (başlangıç) ve codice_2 (bitiş) çiftlerini tanıttı. ALGOL 60, sözcüksel kapsamı ile iç içe geçen işlev ("nested function") tanımları uygulayan ilk dil oldu. Kenan Sipahi Kenan Sipahi, (d. 26 Mayıs 1995, Priştine, Kosova), oyun kurucu pozisyonunda görev alan Türk profesyonel basketbolcudur. 1.96 boyundaki oyuncu Liga ACB'de mücadele eden Real Betis takımında forma giymektedir. Kenan Sipahi 26 Mayıs 1995 tarihinde Kosova'nın başkenti olan Priştine'de Celal Sipahi ve Bisera Sipahi'nin oğlu olarak dünyaya geldi. Kosova'da doğup orada büyümesine rağmen Türk kökenine sahiptir. 2006 yılının Haziran ayında 11 yaşındayken Bursa'da okuyan abisi Cengiz Sipahi'yi ziyaret etmeye giden ve ağabeyinin basketbolcu olan arkadaşının maçına giden Kenan Tofaş takımının salonunda birkaç tane şut atmaya kalkışınca yeteneği yöneticiler tarafından keşfedildi ve altyapıya katıldı. Altyapıda oynarken kendini çok ciddi bir şekilde geliştiren Kenan'ın adı 2010 yılında 1 milyon dolar karşılığında İspanyol ekibi Barcelona'ya transfer olacağı ile anılsada aynı yıl içerisinde Tofaş'ın a takımına yükseldi ve takım ile resmi sözleşme imzalayarak profesyonel kariyerine başlamış oldu. Türk oyuncu Tofaş formasıyla ilk lig maçına 18 Aralık, 2010 günü Oyak Renalt ile oynanılan maçta çıktı ve bu karşılaşmada 4 dakika sürede 1 asist üretmesinin yanında takımı maçı 92-68 kazandı. 2010-11 sezonunda sadece 5 maçta forma giyebilen Kenan maç başına 0.8 sayı 0.6 asist ortalamalarıyla oynayarak yılı noktaladı. 2. sezonunda takımda daha çok süre almaya başlayan Türk oyuncu ilk maçına 15 Ekim 2011 tarihinde oynanan Mersin BŞB maçında çıktı ve bu karşılaşmada 28 dakika sürede 4 sayı 4 ribaund 8 asist istatistikleri ile oynadı. Kenan 7 Mart 2012 günü Galatasaray ile deplasmanda oynanan ve uzatmaya giden maçta 19 dakka süre alarak 10 sayı 2 asist 2 ribaund üretti, ancak takımı maçı 103-102 kaybetti. 15 Nisan tarihinde oynanan Beşiktaş'a uzatmada 81-78 kaybettikleri maçta 12 sayı 7 ribaund 3 asist 3 top çalma istatistikleri ile iyi bir performans gösterdi. Kenan 2011-12 sezonunda forma giydiği 32 lig karşılaşmasında maç başına 4.2 sayı 1.7 ribaund 2.3 asist ortalamaları tutturdu. Kenan 2012-13 sezonunda ilk resmi maçına 13 Ekim tarihinde oynanan TED Ankara Koleji maçında çıktı ve bu maçta 11 sayı üretmesine rağmen takımı maçtan mağlup ayrıldı. 3 Kasım tarihinde Pınar Karşıyaka ile oynanan maçta 15 sayı atarak kariyerinin en iyi performanslarından birini sergiledi ve takımının maçtan 95-94 galip ayrılmasında yardımcı oldu. Türk oyuncu ayrıca EuroChallenge gruplarında KK Krka ile oynanılan maçta kariyerinde ilk kez bir Avrupa karşılaşmasına çıktı ve bu karşılaşmada 2 sayı üretmesinin yanında takımı maçı 72-70 kazandı. 15 Ocak tarihinde EuroChallenge top-16 turunda BC Khimik ile oynanılan karşılaşmanın son saniyesinde attığı üçlükle takımına maçı 93-90 kazandıran isim olmuştur. Kenan sezonda bu gösterdiği iyi performansla 20 Ocak 2013 günü yapılacak Beko All Star'da yerliler karma takımı kadrosuna seçildi ve karşılaşmada 9 dakika sürede 2 sayı 1 ribaund 1 asist istatistikleri ile oynadı, fakat maçı yabancı karması 116-115 skoru ile kazandı. 30 Mart tarihinde ligde Hacettepe Üniversitesi ile oynanılan karşılaşmada attığı 18 sayıyla kariyer rekorunu kırmasının yanında takımının en skorer ismi oldu ve 85-70 maçtan galip ayrılmalarında pay sahibi olan isim oldu. Türk oyuncu sezon sonuna geldiğinde gösterdiği performansla 2013 TBL Erkan İçsel Yılın Ümit Veren Genç Yıldızı ödülüne layık görüldü. Ayrıca 2012-13 sezonunda TBL'de toplam forma giydiği 32 karşılaşmada maç başına 7.0 sayı 2.7 asist 2.0 ribaund ortalamaları ile oynamıştır. Kenan ilk kez mücadele ettiği EuroChallenge'de ise sezonu maç başına 5.0 sayı 1.4 ribaund 2.4 asist ortalamalarıyla oynayarak noktalamıştır. 2 Eylül 2013 tarihinde Türkiye Basketbol Ligi'nin güçlü takımlarından Željko Obradović'in çalıştırdığı Fenerbahçe Ülker ile 3 yıllık sözleşme imzalamıştır. Fenerbahçe formasıyla ilk maçına 9 Ekim 2013 tarihinde Samsun'da Galatasaray Liv Hospital'a karşı oynadıkları, Cumhurbaşkanlığı Kupası maçında çıktı ve bu maçta 7 sayı kaydetmesinin yanında takımıyla bu maçı 64-62 kazanarak ilk maçında şampiyonluk sevinci yaşadı. Çubuklu formayla ilk lig maçına 12 Ekim günü oynanan Mersin BŞB maçında çıkan Türk oyuncu bu maçta 8 sayı kaydetmeyi başardı ve takımı maçtan 100-75 galip ayrıldı. Kenan 8 Kasım tarihinde KK Partizan ile oynanılan EuroLeague maçında attığı 10 sayıyla adından çok söz ettirmeyi başardı ve takımı maçı 88-78 kazanmayı başardı. 19 Şubat 2014 tarihinde, Fenerbahçe Basketbol Şube Koordinatörü Nedim Karakaş, Kenan'ın sezonu kapattığını açıkladı. Ağustos 2014 itibarıyla sakatlığını atlatmış ve çalışmalara başlamıştır.Fenerbahçe Ülker'in Türk Telekom ile oynadığı ve 75-66 kaybettiği hazırlık karşılaşmasında görev almıştır. 2011 yazında U-18 millî takımıyla kazandığı bronz madalya ve bu turnuvada en iyi üçüncü beşe seçilmiştir. 2013 yılında Letonya'da düzenlenen 2013 FIBA Avrupa U-18 Şampiyonası'nda şampiyon olan millî takımının en önemli oyuncusu olarak, final maçında Hırvatistan'a karşı 19 sayıyla oynamasının yanında maç başına 9.7 sayı 4.9 asist turnuvanın MVP ödülünü kazanma onuruna erişmiş ve turnuva beşine seçilmiştir. Ayrıca daha henüz 18 yaşında iken A millî basketbol takımının 2013 Avrupa Basketbol Şampiyonasında mücadele edicek olan aday kadrosuna seçilsede turnuva kadrosuna dahil edilmemiştir. Kenan yaptığı açıklamada ""A millî takım kadrosunda bulunmak bile bana büyük gurur veriyor. Avrupa Şampiyonası kadrosunda yer almadığım takdirde benim için hayal kırıklığı olmayacak"" demiştir. Letonya'da düzenlenen turnuvadan sonra FIBA tarafından Kerem Kanter, Metecan Birsen ve Doğukan Şanlı ile birlikte U-18 All-Star maçı kadrosuna seçilmiştir. Fenerbahçe Ülker 2013-2015 TCG Saldıray (S-348) TCG "Saldıray" (S-348), Ay sınıfı bir denizaltıdır. TCG Saldıray; Almanya, Kiel'deki Howaldtswerke-Deutsche Werft (HDW) Tersaneleri’nde inşa edilmiştir. Tip 209/1200 olarak üretilmiştir. İlk kaynağı 2 Ocak 1973'te, denize inişi 14 Şubat 1975'te gerçekleşmiştir. 23 Ekim 1975'te Türk Donanması'na katılmıştır. İlk iki Ay sınıfı denizaltı modernizasyonu kapsamında 2001'de TCG Atılay (S-347) ve TCG Saldıray (S-348)’e Gölcük Tersanesi’nde Sea Lion EDT Sistemi ve Entegre Pasif Sonar (EPS) tadilatı uygulanmıştır. Her iki denizaltı, yapılan modernizasyon ile Sonar ve EDT sistemlerine sahip olmuşlardır. 28 Şubat 1976 tarihinden itibaren “TCG Sakarya (S-332)” ve “TCG Gür (S-334)”, “TCG Atılay (S-347)” ve “TCG Saldıray (S-348)"in yatak gemisi olarak kullanılmıştır. Personel kapasitesi 9 subay, 29 erdir. 55,9 m. uzunluğundadır. TCG "Saldıray" (S-348), 14 Kasım 2014 tarihinde hizmet dışına çıkarılmıştır. Atatürk, zamanın başbakanı Celâl Bayar'a 17 Ocak 1938 tarihli açıklama notunda şöyle diyordu: ""Yeni dört denizaltı gemimiz için bildirdiğimiz isimler şunlardır: Saldıray, Batıray, Atılay, Yıldıray. Bunların manalarını izaha bile hacet olmadığı kanaatındayım. Manaları; Türkçe olan bu kelimelerin kendisindedir."" Bu doğrultuda ilk "TCG Saldıray" denizaltısına bu isim verilmiş; aynı isimdeki ikinci denizaltı olan TCG Saldıray (S-348)'in adı da Atatürk'ün bu isteğinden köken almıştır. Irish Recorded Music Association Irish Recorded Music Association (IRMA) kâr amacı gütmeyen, İrlanda'nın müzik endüstrisini yönetmek ve kontrol etmek amacıyla kurulmuş kuruluş. IRMA'nın amaçlarının başında yerel ve uluslararası müzisyenlerin çalışmalarının yasa dışı indirilmesinin engellenmesi ve müzik firmalarının çıkarlarını korumak ve geliştirmek yer alır. Bunun dışında İrlanda resmi müzik listelerini oluşturur, bunlar Top 75 Albums, Top 50 Singles, Top 10 Classical Albums, Top 10 Dance Singles, Top 20 Multi-Artist Compilation Albums, Top 30 Videos, Top 20 DVDs and Top 10 Music DVDS listeleridir. VG-lista VG-lista Norveç'in resmî müzik listesi. Her hafta Verdens Gang gazetesinde ve Norsk rikskringkasting kanalında yayınlanır. İlk listesini 1958 yılında yayınlamıştır. Geçmişte Top 10, Top 20 gibi çeşitli albüm ve single listeleri yayınlamış olsa da günümüzde Nielsen SoundScan'e bağlı diğer listelerde olduğu gibi bu da Top 100 listesi yayınlamaktadır. Balık Oltası (1. sezon) Balık Oltası'nın ilk sezonu 24 Ekim 2010'da Disney Channel ABD'de başlamıştır, 21 Ekim 2011'de bitmiştir. Balık Oltası'nın ilk sezon'u "Türkiye'de" ise 12 Şubat 2011'de başlamıştır. Bu sezon 27 Nisan 2012'de bitecektir. Bu sezon 42 bölmüdür. Bu sezon'un 2 özel bölümü vardır. Bu sezon Disney XD ABD'de 19 Şubat'ta başlamıştır. KÄ±saltmalar Sverigetopplistan Sverigetopplistan ya da diğer isimleriyle Topplistan ve Hitlistan 2007'den beri İsveç Kayıt Endüstrisi Birliği satış verilerine göre hazırlanan İsveç ulusal müzik listesi. 1976'dan 2006'ya kadar İsveç'in resmî müzik listesi Sveriges Radio'ya bağlı Sveriges Radio P3 tarafından hazırlanıyordu. 2006'nın sonlarından itibaren bu görev Swedish Recording Industry Association'a verildi ve kurulşu 2007'de listeyi hazırlamaya başladı. Ancak Sveriges Radio P3 Nielsen SoundScan verilerine göre dijital ortamda en çok indirilenler listesi hazırlamaya devam etti ve bu listenin adı DigiListan oldu. 28 Ekim 2004'e kadar listeler cuma günü yayınlanıyordu. Bu tarihten 2008'e kadar ise yayın günü perşembe oldu. 2 Ocak 2009'da tekrar cuma olarak belirlendi. 10 Ocak 2011'den beri ise listeler pazartesi günleri yayınlanmaktadır. Yayınlanan müzik listeleri: Balık Oltası (2. sezon) Balık Oltası'nın 2. Sezon'u Disney Channel ABD'de 4 Kasım 2011'de başlamıştır. 17 Mayıs 2013'te bitmiştir, Disney XD ABD'de ise 14 Ocak 2012'de başlamıştır, 2 Hairan 2013'te bitmiştir. Bu sezon Türkiye'de 13 Nisan 2012'de Disney Channel'ın Yepyeni Cuması'nda saat 17.25'te yayınlandı, 17 Mayıs 2013'te bitmiştir. KÄ±saltmalar Arnos Dağı Arnos, Bahçesaray ve Çatak ilçeleri arasında yer alan bir dağdır. Yüksekliği 3547 metredir. Diğer adı ise Kepçe Dağıdır. Trey Fanjoy Trey Fanjoy country ve pop müzik video kliplerinin yönetmeni. 150'nin üzerinde klip çekmiş ve klipleri CMT, VH-1, GAC, The Nashville Network, CMT Canada ve MTV kanallarında yayınlanmıştır. Yönetmen 167 video klip çekmiştir. Sitta nagaensis Sitta nagaensis, sıvacı kuşugiller familyasına ait bir kuş türü. Bangladeş, Çin, Hindistan, Laos, Myanmar, Tayland ve Vietnam'da yaşar. Doğal yaşam alanları ılıman ormanlar, subtropikal ya da tropikal nemli ormanlar ve tepeliklerdir. Boyu 12,5–14 cm civarındadır. Çoğunluğu soluk gri üst tüyleri ve çoğunluğu beyaz alt tüyleri vardır. Göz bandı koyu renklidir. Taylor Swift and Def Leppard Taylor Swift and Def Leppard CMT kanalının "CMT Crossroads" adlı programının bir bölümü. Bölümde Amerikalı şarkıcı ve söz yazarı Taylor Swift ve İngiliz müzik grubu Def Leppard performans sergilemiştir. Bölümümn prömiyeri 7 Kasım 2008'de yayınlandı. 16 Haziran 2009'da DVD olarak ABAD Walmart ve Big Machine Records mağazalarında satışa sunuldu. Programda Taylor Swift'in ve Def Leppard'ın söyledikleri şarkılar şunlardır: Bölümün DVD versiyonu televizyonda yayınlanan versiyondan farklı olarak bazı yayınlanmayan röportajları ve üç ekstra şarkı içermektedir. DVD versiyondaki ekstra performanslar: 1. Uluslararası İstanbul Sinema Günleri 1. Uluslararası İstanbul Sinema Günleri, 12 - 18 Temmuz 1982 tarihleri arasında gerçekleştirilen ve Uluslararası İstanbul Film Festivali'nin ilki kabul edilen sinema günleri, İstanbul Kültür Sanat Vakfı (İKSV) tarafından düzenlenen 10. Uluslararası İstanbul Festivali kapsamında düzenlenmiştir. Shout! Factory Shout! Factory 2003 yılında Richard Foos (Rhino Records kurucularından), Bob Emmer (eski, Warner Music Group ve Rhino yöneticilerinden) ve Garson Foos (eski Rhino yöneticisi) tarafından kurulan medya şirketidir. Şirket müzik albümleri, DVD'ler ve televizyon dizileri yapmaktadır. Journey to Fearless Taylor Swift: Journey to Fearless Hasbro'nun ve Discovery'ın iş birliği ile, The Hub kanalında 22 Ekim 2010'da başlayan ve üç gece yayınlanan program. Toplamda 135 dakika süren program, 11 Ekim 2011'de Shout! Factory etiketiyle DVD olarak yayınlanmıştır. Program bir disk halinde DVD olarak 11 Ekim 2011'de yayınlandı. DVD televizyonda yayınlanan, sanatçının Fearless Tour adlı konser turnesinin üç gecedeki toplamda on üç performansın hepsini içermektedir. Sitta cashmirensis Sitta cashmirensis, sıvacı kuşugiller familyasına ait bir kuş türü. Afganistan, Hindistan, Nepal ve Pakistan'da yaşar. Doğal yaşam alanları ılıman ve boreal ormanlardır. Boyu 14 cm civarında, çoğunluğu grimsi üst tüyler, daha soluk boğaz ve çene ile kızılımsı alt tüyleri vardır. Sitta cinnamoventris Sitta cinnamoventris, sıvacı kuşugiller familyasına ait bir kuş türü. Pakistan'ın kuzeyinden Güneydoğu Asya'nın kuzeyine kadar olan bölgede yaşar. Doğal yaşam alanları subtropikal ya da tropikal kuru ormanlar ve tropikal nemli ormanlar ile tepeliklerdir. Boyu 13 cm civarındadır. Alt türler arasında farklı renkler görülür. 2008 Yaz Olimpiyatları'nda yüzme - Kadınlar 100 metre kurbağalama 2008 Yaz Olimpiyatları'ndaki kadınlar 100 metre kurbağalama yarışmaları 10-12 Ağustos tarihleri arasında, Pekin Ulusal Su Sporları Merkezi'nde düzenlendi. Toplamda 49 yarışmacının katıldığı yarışmalarda ilk olarak, birinde en fazla sekiz yüzücünün olabildiği sekiz seriden oluşan eleme aşaması gerçekleştirildi. Bu seriler sonucunda en iyi dereceyi elde eden 16 yüzücü yarı finalde yarışmaya hak kazandı. Yarı finalde de sekizer kişilik iki seride düzenlenen yarışlarda, en iyi dereceyi alan sekiz sporcu finale yükseldi. Son yarışı 1:05,17'lik derecesiyle Olimpiyat rekoru kırarak birincilikle bitiren Avustralyalı yüzücü Leisel Jones, altın madalyanın sahibi oldu. Bu yarışmalar yapılmadan önce dünya ve Olimpiyat rekorları aşağıdaki gibiydi. Yarışmalar sonunda kırılan rekorlar ise aşağıdaki gibidir. Sitta castanea Sitta castanea, sıvacı kuşugiller familyasına ait bir kuş türü. Hindistan'da yaşar. Doğal yaşam alanları subtropikal ya da tropikal kuru ormanlar ve tropikal nemli ormanlar ile tepeliklerdir. Boyu 13 cm civarındadır. Alt türler arasında farklı renkler görülür. Boys Like Girls Boys Like Girls, Massachusetts'da kurulan Amerikalı rock grubu. 2005 yılına kurulan grup, 2006 yılında kendi adını taşıyan, ilk albümlerini yayınladı. Grup 2008'de Good Charlotte ile Soundtrack of Your Summer Tour'da sahne aldı. İkinci albümleri "Love Drunk", 8 Eylül 2009'da piyasaya çıktı. Grup 2011 şubat ayında uzunluğu belli olmayan bir süre ara vereceklerini duyurdu. 17 Kasım 2011'de grup üyelerinden Martin Johnson, Twitter'da grubun tekrar bir araya gelip çalışma yapacaklarını bildirdi. 3. albümlerini ilkbaharda yayınlamayı planlıyorlar. Sitta himalayensis Sitta himalayensis, sıvacı kuşugiller familyasına ait bir kuş türü. Bhutan, Çin, Hindistan, Laos, Myanmar, Nepal ve Vietnam'da yaşar. Doğal yaşam alanları subtropikal ya da tropikal nemli ormanlar ve tepeliklerdir. 12 cm boyunda, "Sitta cashmirensis" 'ten daha kısa gagalı, pas rengi-turuncu alt tüyler ve parlak pas rengi kuyruk altı tüyleri, kuyruğun beyaz olan üst gizli tüyleri sahada zor görülür. Üçüncü Hare Üçüncü Hare (İngilizce: The Third Wave), demokratik toplulukların bile faşizme bağışıklı olmadıklarını göstermeyi amaçlamış bir deneydir. Deney, Ron Jones adındaki tarih öğretmeni tarafından, "Mukayeseli Dünya Tarihi" dersinin bir parçası olarak Nazi Almanyası konusunda lise ikinci sınıf öğrencileri üzerinde yürütüldü. Deney, Palo Alto, Kaliforniya'daki Cubberley High School'da gerçekleştirildi. Jones, öğrencilerine Alman halkının Holokost'a nasıl müsaade ettiğini anlatmak yerine, bunu onlara göstermeye karar verdi. Jones, "Üçüncü Hare" adını verdiği bir hareket başlattığını, hareketin amacının demokrasiyi bertaraf etmek olduğunu söyledi. Demokrasinin bireyselliği vurgulamasının bir engel teşkil ettiği fikriyle Jones, hareketin kilit taşı olarak şu mottoyu belirledi: "Disiplinden, birlikten, hareketten ve gururdan gelen güç." Deney, yürültüğü sırada iyi kayıt altına alınmamıştı. Güncel kaynaklara göre, deneyden sadece Cubberly Lisesi'nin "The Cubberly Catamount" adındaki öğrenci gazetesinde bahsedilmişti. Gazetenin sadece iki yayınında kısaca bir yayınında uzun bir makaleyle deneyden ve amacından bahsedilmişti. Jones, 9 yıl sonra deneyle ilgili detaylı bir makale yazdı ve bunu daha fazla makale ile öğrencilerle ve Jones'la röportajlar takip etti. Deney üzerinde, 1981 tarihli The Wave isimli tv filmi ve 1981 tarihli aynı isimli kitap da dahil olmak üzere pek çok uyarlama yapıldı. 2008 tarihli Alman yapımı "Die Welle" filmi de deney üzerine kurgulandı. 2010 tarihinde Jones, deneye katılan öğrencileriyle beraber deney üzerine "The Wave" adında bir müzikal yazdı ve sergiledi. 10 Ekim 2010 tarihinde, deneye katılan öğrencilerden Phillip Neel, hikâyenin tamamını öğrenciler ve öğretmen ile baştan anlattığı "Lesson Plan" adında bir belgesel film çıkardı. Öksökö Öksökö - Türk ve Altay mitolojisinde Çiftbaşlı Kartal. Türklerde önemli bir mitolojik öğedir. Bakır tırnaklıdır. Sağ kanadı ile Güneş’i, sol kanadı ile Ay’ı kaplar. Yaşam Ağacının tepesinde yaşar. Tanrı Ülgen’in sembolüdür. Gökten yıldırımlar indirir. Altın (renkli) kanatları vardır. Pençeleriyle Ay ve Güneş’i tutar. Göğün kapısını bekler. Gece ve gündüzü, ak ve karayı, aydınlık ve karanlığı (yaruk ve karuk), evrendeki çiftli zıtlığı simgeler. İki kartal Yer ve Göğün tam ortasında evrenin dönüşüne uyarak birbirlerinin etrafında dönmeye başlamışlar ve sonra da birbirleriyle kaynaşıp tek varlık olmuşlardır. Tanrı’nın güçlü bir bekçisidir. Çiftbaşlı kartal Selçuklu Devletinin bayrağında ve armalarında yer almıştır. Günümüzde Arnavutluk bayrağında da bu simge vardır. Ölümsüzlük suyunu içtiği söylenir. Farsça Simurg (Kuş) sözcüğünün Semrük olarak değişerek eşanlamlı kullanıldığı da görülür. Çift başlı kartal motifine; eskiçağlarda Sümerler ve Hititlilerde rastlanır. Sümerler’de Lagaş kentinin simgesi çift başlı kartaldır. Onlardan; Akadlara, Asurlulara, Sasanilere ve Bizanslara geçer. Aynı zamanda Hititlilerde, Büyük krallık döneminde Hattuşa, Alacahöyük ve Yazılıkaya’da ki kabartmalarda, yine çift başlı kartal görülür. Anadolu’da durum böyle iken; Orta Asya’da şamanizm’e göre yer ile göğün arasındaki çelik kapıyı kartal tutar. İnsanlara gökyüzü ve yeryüzü yolculuklarında; refakât eden varlıklar, kuş şeklindedir. Kartal kuşlar arasında, ululuk ve yükseklik timsalidir. Bu yüzden; Türkler; kılıç kabzalarında, çift başlı kartal figürü kullanmışlardır. Günümüzde Türk Polis Teşkilatının armasında yer alır. Osmanlı tarihinde bilinen "Hümayun" teriminin, "Umay (Humay) adıyla ilgili olduğu düşünülür. Hakimiyetin göklerden geldiğine, Tanrı vergisi oluğuna dair eski mitolojik inancın izleri, halk arasında "Hüma" yani devlet kuşuyla ilgili dolaşan söylentilerde korunmuştur. Çok yaygın olan bir inanışa göre de "Devlet Kuşu" veya "Şahlık Kuşu" denilen "Hüma Kuşu"nun gölgesinin bir insanın başı üzerine düşmesi, o insanın dünyada çok bahtiyar biri olacağının, taç giyeceğinin ve hakimiyete ulaşacağının işareti sayılırdı. Bu inanç Azerbaycan hikâye ve efsanelerinde, "Devlet Kuşu"nun uçurulması ve omzuna oturduğu insanın padişah seçileceği şeklinde yaşamaktadır. Onun bahtiyarlık ve mutluluk sembolüne dönüşmesi ise benzer bir olaydır. Ök “Ana, Yaratıcı” ve Sökö “Söken” veya Sük/Sök “Kemik, Soy”. Moğolca Ögsöh sözcüğü tırmanmak ve yükseğe çıkmak anlamları taşır. Love Drunk Love Drunk Amerikalı rock müzik grubu Boys Like Girls'ün ikinci stüdyo albümü. İlk kez 7 Eylül 2009'da yayınlanan albümün kayıtları New York ve Vancouver'da yapıldı. Grup albümden üç tekli (single) yayınladı. Albümdeki bütün şarkılar Martin Johnson tarafından yazılmıştır. Sitta victoriae Sitta victoriae, sıvacı kuşugiller familyasına ait bir kuş türü. Myanmar'da endemiktir. Yalnızca Myanmar'da Mount Victoria bölgesinde yaşayan bu kuşun türü tehlike altındadır ve populasyonu azalmaktadır. Koruma için hiçbir önlem alınmamıştır. Boyu 11,5 cm civarındadır. Grimsi üst tüyleri ve çoğunlukla beyaz alt tüyleri vardır. Olgun Peker Olgun Aydın Peker (d. 22 Ocak 1973; Bulancak, Giresun), Türk iş adamı. Kendine ait bir menajerlik şirketi vardır ve Bulancakspor'un onursal, Giresunspor'un eski başkanıdır. Giresun ilinin Bulancak ilçesine bağlı Yunuslu köyünde doğmuştur. Organize suç örgütü lideri olduğu gerekçesiyle cezaevinde yatan Sedat Peker'in "manevi oğlu" olarak bilinen Olgun Aydın Peker, soyadını Peker’e olan hayranlığı nedeniyle mahkeme kararıyla değiştirdi. İstanbul 9. Ağır Ceza Mahkemesi’nde görülen ve Sedat Peker’in 14 yıl 5 ay hapis cezasına çarptırıldığı ‘Kelebek operasyonu’ davasında Olgun Peker de çeşitli hapis cezalarına çarptırılan sanıklar arasındaydı. Yargıtay, Sedat Peker’in cezasının bir bölümünü onarken, Olgun Peker ve kendisi gibi 2 yıldan az ceza alanların kararı bozulmuştu. Olgun Peker, bu davadan sonra Giresunspor Başkanı oldu. 5 Nisan 2013 tarihinde silahlı saldırıya uğramıştır. Olgun Peker, 3 Temmuz 2011'de "silahlı suç örgütü kurmak ve yönetmek" ve "şike yapmak" iddialarıyla gözaltına alındı. Daha sonra savcılık tarafından ifadesi alınan Peker, tutuklama talebiyle mahkemeye sevk edildi. Çıkarıldığı mahkemece tutuklandı. Yaklaşık 1 yıl Metris Cezaevinde tutuklu kaldı. Şike davasında 23. duruşma sonunda hüküm giymesine rağmen tutuklu kaldığı süre göz önüne alınarak tahliye edildi. İstanbul 16. Ağır Ceza Mahkemesi, 2 Temmuz 2012 tarihinde Olgun Peker'in "haksız çıkar sağlamak amacıyla örgüt kurup yönetmek", "Konut dokunulmazlığını ihlal", "tehdit", "resmî belgede sahtecilik" ve "şike yapmak" suçlarını işlediğine hükmetti. Mahkeme, Olgun Peker hakkında "spor kulüplerinde ve federasyonlarda görev yapmaktan yasaklama" ve "stadyumlara giriş yasağı" kararları verdi. Yaklaşık 10 yıl 7 ay hapis cezası ile cezalandırılan Peker, kararı temyiz etti. 17 Ocak 2014 tarihinde Yargıtay 5. Ceza Dairesi hakkındaki mahkeme hükümlerini onamıştır. Bu nedenle bir daha profesyonel spor kulüplerinde görev alamayacaktır. Darhan Darhan, Türk, Altay ve Moğol mitolojisinde karı koca Metal Tanrıları. Darhan Han ("Ан дархан тойон") - Türk, Altay ve Moğol mitolojisinde Metal Tanrısı. Dargan Han veya Dargah Han olarak da bilinir. Metal ocaklarını, metal işliklerini, metal ustalarını korur. Elinde bir çekiç ve önünde bir örs ile betimlenir. Aynı zamanda Ateş Tanrısı olarak da görülür. Çünkü metal ve demir işçiliği ateşten ayrılamaz ve ateş bu zanaatın bir parçasıdır. Kısa boyludur. Kendisine saygısızlık yapıldığında çok kızar ve her tarafı yakar. Demir (geniş anlamda metal) yeryüzündeki hemen her toplumda gücün ve kahramanlığın simgesi olarak görülmüştür ve askeri madalyalar ile müsabakalarda verilen madalyalar bunun en güzel örneğidir. Metallerin dayanıklılığı ve ateşte dövülerek şekillendirilmeleri bu durumun en önemli nedenidir. Eşinin adı da kendisiyle aynı olup Darhan Hanım olarak bilinir. Darhan Hanım ("Ан дархан хотун") - Türk, Altay ve Moğol mitolojisinde Metal Tanrıçası. Darhan Han ile aynı ismi taşır. Demirciliğe ait bir Tanrıçanın bulunması, bu mesleğin sadece erkeklerin tekelinde olmadığını, kadınların da yapabileceğini gösterir. Bazı Türk topluluklarında Bitki Tanrıçası olarak da görünür. (Tar/Dar) kökünden türemiştir. Demirci ustası demektir. Tarkan sözcüğü ile aynı kökten ngelir. Tarkanlar Türk ve Moğol kültüründe saygın bir mesleğe sahiptirler. Ayrıca, Tur sözü TAR şekline de dönüşmüştür (Tarkhan, Turkhan) yani Türk hanı demek olmaktadır. Tarkan ve Türkan isimleri bu sözden türemiştir. Two Is Better Than One Two is Better than One Boys Like Girls grubunun "Love Drunk" albümünde yer alan alternatif rock tarzındaki şarkı. 19 Ekim 2009'da albümün ikinci teklisi olarak yayınlandı. Şarkının albüm versiyonunda tüm vokali Martin Johnson yapar ancak single versiyonda şarkıya country pop sanatçısı Taylor Swift de eşlik etmiştir. Drops of Jupiter (Tell Me) "Drops of Jupiter (Tell Me)" (ya da kısaltılmış adı "Drops of Jupiter") Amerikan rock müzik grubu Train'nin şarkısı. 2001 şubat ayında yayınlanmış ve grubun ikinci stüdyo albümü "Drops of Jupiter" (2001)'in ilk teklisidir. Şarkı "Billboard" Hot 100 listesinde beş numaraya kadar yükselmiş ve listenin ilk 40'ında 29 hafta kalmıştır. Teklinin Avrupa sürümünde B-yüzünde"It's Love", "This Is Not Your Life" ve "Sharks" şarkıları yer alır. Ä°smail Kurt İsmail Kurt (1 Ocak 1934, Kırklareli - 27 Şubat 2017, İstanbul), Türk futbolcu, teknik direktör. Galatasaray ve Fenerbahçe'de uzun yıllar forma giymiştir ve her iki takım için de kulüp tarihinin önemli futbolcuları arasında gösterilmektedır. Galatasaraylı eski millî futbolcu Metin Kurt'un ağabeyidir. Futbola Fenerbahçe altyapısında başladı ve daha sonra Fatih Karagümrük'de profesyonel oldu. Burada sergilediği futbolla dikkat çekti ve neticesinde 1956-57 sezonunda Galatasaray'a transfer oldu. Galatasaray'da oynadığı dönemlerde millî takımda da oynamaya başladı. Galatasaray'da futboluyla hemen kendini ispat etmiş olsa da yönetimle yaşadığı sorunlarla gündeme geldi. Burada oynadığı beş sezon boyunca birçok kez kadro dışı bırakıldı. Son olarak 1959-60 sezonunda disiplinsiz hareketlerinden dolayı 500 lira para cezasına çarptırıldı ve ardından teknik direktör Leandro Remondini ile tartıştı. Bunun üzerine süresiz kadro dışı bırakıldı. Kadro dışı bırakılmansının ardından sezon sonu Galatasaray'dan ayrılma kararı aldığını açıkladı ve bu karara yönetimden onay geldi. İlk önce yurt dışına transfer olmak için uğraştı. Yurt dışı transferi gerçekleşmedi ve kendisini isteyen Fenerbahçe ile pazarlığa girdi. Fenerbahçe'yle kısa bir pazarlıktan sonra prensipte anlaştı ve buraya transfer oldu. Kısa sürede takımın düzenli olarak ilk 11'de görev alan futbolcuları arasına girdi ve takım içinde kendine yere edindi. Galatasaray'da olduğu gibi Fenerbahçe'de de yönetimle yaşadığı sorunlar devam etti ve alacakları verilmediği için birden fazla defa yönetimle tartıştı, antrenmanlara çıkmadı ve kadro dışı bırakıldı. Fenerbahçe'de altı sezon forma giydikten sonra 1966-67 sezonunda Vefa'ya transfer oldu ve burada da bir sezon oynadı. Oynadığı kulüplerle yaşadığı sorun bu kulüpte de devam etti, kulüple anlaşmazlığa düşmesi sonucu tekrar kadro dışı kaldı, 1967-68 sezonunda oyuncu ve antrenör olarak Malatyaspor'a kiralandı. Malatyaspor'dan önce bonservisiyle beraber istendi. Daha sonra Malatyaspor'da da anlaşmazlığa düştü ve bir sezon sonra buradan da ayrıldı. Sezon bitimi aktif futbola veda etti. Aktif futbol hayatının son sezonunda futbolcu ve antrenör olarak Malatyaspor'da görev aldıktan sonra antrenörlük yapmaya karar verdi. Fenerbahçe'de altyapı ve yardımcı antrenör olarak görev aldı. 1970-71 sezonunda Kardemir Karabükspor'u çalıştırdı. Karabükspor'da bir antrenman esnasında bir futbolcusuyla girdiği tartışma sonrası yumraklaşmaya başladı ve kalan futbolcuların da kavgaya katılmasıyla futbolcular tarafından dövüldü. Bu olaydan birkaç gün sonra bu görevinden ayrıldı. 1973-74 sezonunda Çorumspor'da görev aldı. Takımı sezon bitimi 3. Lig şampiyonu yaparak o zaman Türkiye'nin en yüksek 2. kademe ligi olan 2. Lig'e yükselmesini sağladı. 1975-76 sezonunda itibaren Kırklarelispor'da teknik direktör olarak görev aldı. 1976-77 sezonunda bu görevine devam etti. 1976'da Sivasspor'u çalıştırdı. 1980-82 sezonlarında da Kırklarelispor'da teknik direktör olarak görev aldıktan sonra antrenörlük kariyerine son verdiğini açıkladı. Bu açıklamasından 6 ay sonra Davutpaşa teknik direktörlüğüne getirildi. Temmuz 1989 tarihine kadar Fenerbahçe altyapı antrenörlüğünden istifa etti. Daha sonra yine Fenerbahçe altyapısında görev almaya başladı. 17 kez millî takımlara çağrılan İsmail Kurt, 1 kez Türkiye B ve 16 kez de Türkiye forması olmak üzere toplam 17 kez millî formayı giymiştir. İsmail Kurt, 27 Şubat 2017'de, Etiler-Çavuşbaşı geçit yolları merkezli yolda geçirdiği trafik kazasında 83 yaşında hayatını kaybetti. Cenazesi Karacaahmet Mezarlığı'na defnedildi. Dániel Tőzsér Dániel Tőzsér (d. 12 Mayıs 1985, Szolnok), Macar millî futbolcudur. Orta saha mevkiinde oynayan solak oyuncu Debrecen forması giymektedir. Dániel Tőzsér futbola Debrecen altyapısında başladı. Genç oyuncu Debrecen takımının formasını 1 kez resmî bir maçta giydi. Tőzsér, 2003 yılında 17 yaşındayken Galatasaray altyapısına transfer edildi. Fakat burada kaldığı bir yıl içinde A takımla hiçbir resmî maça çıkmadı. 2003-2004 sezonu sonunda Tőzsér, Macar kulübü Ferencváros'la profesyonel sözleşme imzaladı. Tőzsér, ilk kez profesyonel sözleşme imzaladığı kulüp Ferencváros'da başarılı bir 2 sezon geçirdi. Takımın teknik direktörü Bobby Davison Tőzsér için "Macar Frank Lampard" yorumunda bulundu. Tőzsér bu takımda toplam 54 maçta forma giydi ve 3 gol kaydetti. Tőzsér AEK formasını 45 karşılaşmada giydi ve bu maçlarda 3 gol attı. Eski AEK teknik direktörü Llorenç Serra Ferrer, Tőzsér'in büyük bir yeteneği ve önünde iyi bir gelecek bulunduğunu söyledi. Tőzsér burada oynarken 88 numaralı formayı giydi. Takımda ilk golünü OFI Girit karşısında kaydetti. Tőzsér AEK formasıyla UEFA Şampiyonlar Ligi'nde de mücadele etti ve Anderlecht ile oynanan maçta maçın oyuncusu seçildi. Bu maçın ardından Anderlecht kulünü Tőzsér'i satın almak için AEK'ye teklifte bulundu fakat kulüp bu teklifi geri çevirdi. Hearts ile oynanan Şampiyonlar Ligi maçında ise Nikos Liberopoulos'un attığı golün asistini yaptı. Atina'da 2 yılın ardından Tőzsér, Belçika kulübü Racing Genk'e transfer oldu. 5 Haziran 2008'de Genk, Dániel Tőzsér ile 4 yıllık sözleşme imzaladığını duyurdu. Çeşitli Yunan gazetelerinde Belçika kulübünün AEK'ya 1.500.000 € bonservis bedeli ödediği yazıldı. Burada Tőzsér, millî takımdan arkadaşı Balázs Tóth ile birlikte oynamaya başladı. TSőzsér, Genk'te iyi bir performans göstererek tekrar millî takıma seçilmeyi umut ettiğini söyledi. Ayrıca Genk ile Pro League şampiyonluğu yaşamak istediğini de ekledi. 16 Ağustos'ta FC Porto ile oynanan karşılaşmada takımın kaptanlığını yaptı. 21 Temmuz 2011'de R. Standard de Liège ile oynanan karşılaşmanın ardından Belgische Supercup sevinci yaşadı. Tőzsér, 1-0 biten maçın tek golünü kaydetti.. 23 Ağustos 2011'de Tőzsér ve vatandaşı Köteles, takımlarının 2011-12 UEFA Şampiyonlar Ligi grup aşamasına yükselmesinde önemli rol oynadı. Maccabi Haifa ile oynanan ön eleme karşılaşmasını Genk, penaltılar sonunda 4-1 kazandı.. 13 Eylül 2011'de Tőzsér, Valencia karşısında UEFA Şampiyonlar Ligi grup aşamasında ilk maçına çıktı. Maç, golsüz bitti. Tőzsér, millî formayı ilk kez 14 Aralık 2005 tarihinde Meksika ile oynanan karşılaşmada giydi. Tőzsér, Macaristan formasını 20 kez giydi ve bu formayla 1 de gol kaydetti. Tek golünü 2008 Avrupa Futbol Şampiyonası Elemeleri'nde Malta karşısında frikikten attı. Tőzsér, 21 Haziran 2008 tarihinde Zsanett Lénárt ile evlendi. 3 Eylül 2011 tarihinde TV'de sabahları yayınlan futbol programı "Soccer AM"'e konuk oldu. Santa Baby Santa Baby 1953 yılında Joan Javits ve Philip Springer yazılmış Noel şarkısı. Şarkını orijinali Eartha Kitt ve Henri René tarafından yorumlanmış ve 6 Ekim 1953'te yayınlanmıştır. Bugüne kadar Maria Muldaur, Everclear, RuPaul, Kate Ceberano, Homer & Jethro, Taylor Horn, Shakira, Madonna, Britney Spears, Jhene, Macy Gray, Natalie Merchant, Faith Evans, Gino Frisella, Boney James, Kylie Minogue, Ste van Holm, The Pussycat Dolls, LeAnn Rimes, Kellie Pickler, Mae West, Paloma Faith, Taylor Swift ve Debby Ryan gibi pek çok sanatçı bu şarkıyı söylemiştir. "Santa Baby" Amerika'da yayınlanan Noel albümlerinde sık rastlanan şarkılardan biridir. Last Christmas Last Christmas İngiliz müzik grubu Wham!'ın şarkısı. 1984 yılında Epic Records etiketiyle yayınlanan şarkının sözleri George Michael'a aittir. Şarkıyı Whigfield, Billie, Ashley Tisdale gibi pek çok sanatçı söylemiştir. 2008 Yaz Olimpiyatları'nda atletizm - Erkekler sırıkla atlama 2008 Yaz Olimpiyatları'ndaki erkekler sırıkla atlama yarışmaları 20-22 Ağustos tarihleri arasında Pekin Ulusal Stadyumu'nda düzenlendi. 20 Ağustos günü yapılan elemeler, on dokuzar atletin yer aldığı A ve B olmak üzere iki gruptan oluşmaktaydı. Bu gruplarda yapılan yarışmalar sonucunda 5,75 metre barajını geçen 13 yarışmacı finale yükseldi. 22 Ağustos'taki finalde 5,96 metrelik derecesiyle Olimpiyat rekoru kırarak birinci olan Avustralyalı atlet Steven Hooker, altın madalyanın sahibi oldu. Bu yarışmalar yapılmadan önce dünya ve Olimpiyat rekorları aşağıdaki gibiydi. Yarışmalar sonunda kırılan rekorlar ise aşağıdaki gibidir. TCG Batıray (S-349) TCG "Batıray" (S-349), Ay sınıfı bir denizaltıdır. TCG Batıray; Almanya, Kiel'deki Howaldtswerke-Deutsche Werft (HDW) Tersaneleri’nde inşa edilmiştir. Tip 209/1200 olarak üretilmiştir. İlk kaynağı 1 Haziran 1975'te, denize inişi 24 Ekim 1977'de gerçekleşmiştir. 20 Temmuz 1978'de Türk Donanması'na katılmıştır. Satıhta 11 kts, dalıştan 22 kts hızına ulaşabilmektedir. 9 subay, 25 astsubay, 2 uzman erbaş, 3 erbaş/er görev yapabilmektedir. 61,2 x 6,2 x 5,5 m. boyutlarındadır. 2011'de aktif hizmetine devam etmektedir. Atatürk, zamanın başbakanı Celâl Bayar'a 17 Ocak 1938 tarihli açıklama notunda şöyle diyordu: ""Yeni dört denizaltı gemimiz için bildirdiğimiz isimler şunlardır: Saldıray, Batıray, Atılay, Yıldıray. Bunların manalarını izaha bile hacet olmadığı kanaatındayım. Manaları; Türkçe olan bu kelimelerin kendisindedir."" Bu doğrultuda ilk "TCG Batıray" denizaltısına bu isim verilmiş; aynı isimdeki ikinci denizaltı olan TCG Batıray (S-349)'un adı da Atatürk'ün bu isteğinden köken almıştır. Change (Taylor Swift şarkısı) "Change", Amerikalı şarkıcı ve söz yazarı Taylor Swift'in şarkısı. Şarkının sözleri Swift tarafından yazıldı ve prodüktörlüğünü Nathan Chapman ve Swift yaptı. 8 Ağustos 2008'de sanatçını ikinci stüdyo albümü "Fearless"ın promosyon single'ı olarak yayınlandı ve tüm kazancı 2008 ABD Olimpiyat takımına bağışlandı. "Change", Swift'in Nashville, Tennessee'nin en küçük plak şirketiyle anlaştığı dönemdeki, geleceğe dair umutlarını ve arzularını anlatır. Parça daha sonra 2008 Yaz Olimpiyatları'nın tema müziği seçildi ve "AT&T Team USA Soundtrack" albümünde yer aldı. Birçok yaylı çalgının kullanıldığı "Change" pop rock tarzındadır ve şarkıda engelleri aşarak zafere ulaşmak konu alınmıştır. Müzik eleştirmenlerden olumlu-olumsuz birçok eleştiri alan "Change" "Billboard" Hot 100'e on numaradan girdi ve sanatçının listede ilk onda yer alan ilk şarkısı oldu. Şarkının video klibini Shawn Robbin çekti; klipte Swift, grubuyla bir balo salonunda şarkıyı söylemektedir. Ayrıca şarkının ABD Olimpiyat takımının 2008 Yaz Olimpiyatları'ndaki görüntülerden oluşan bir videosu daha bulunmaktadır. Swift şarkıyı 2009'da yapılan Fearless Tour konser turnesinde de seslendirmiştir. Sanatçı Big Machine Records'la ilk anlaştığında, şirket çok yeni ve küçüktü hatta Nashville, Tennessee'nin en küçük plak şirketiydi. Yalnızca on iki çalışanı bulunuyordu ve Swift onların tek şarkıcısıydı. Swift Big Machine'le anlaşma yaptıktan sonra küçük bir şirketin avantajlarını gördü. Eğer büyük bir şirketle çalışsaydı konser turnelerini düzenlemesi ve ödül törenlerine katılması veya sahne alması güçleşecekti, küçük bir şirket ise onu başarıya daha hızlı ve kolay ulaştırdı. Ek olarak, şirketin tek sanatçısı olduğundan ayrıcalık talep etme gibi durum söz konusu değildi, Swift'tin yalnızca bu senaryonun ileride değişeceğine dair bir umudu vardı. Sanatçı senaryoyu "yokuşları tırmanmak" olarak tanımlamış ve "Orada oturduğum ve 'Biz ne zaman değişim için savaşmaya başlayacağız?' diye düşündüğüm bir anım vardı. Nashville'in en küçük şirketiyiz ve gerçekten iyi olmak istiyoruz." demiştir. Bunun olacağına dair kendisindeki güveni bulduktan sonra "Change"i yazmaya başladı ancak şarkıyı tamamlaması için onu yazmaya tetikleyen bir şey beklediği için yarım bıraktı. Şarkıyı 2007'de Country Müzik Ödülleri'nde Horizon Ödülü'nü kazandıktan sonra Big Machine Records'un sahibi Scott Borchetta'nın ağladığını gördükten sonra tamamladı. Bununla ilgili olarak "Bittiğinde işte budur dedim. Çünkü bu şarkıyı bitirebilmek için bir şeyler yaşamam gerektiğini biliyordum. Kesinlikle hayatımın en muhteşem gecesiydi, benim için çalışan tüm insanların neler hissettiğini görebiliyordum." demiştir. Şarkı 2007 aralıkta kayıt döneminde daha da geliştirildi ve sanatçıya göre daha büyük anlamlar kazandı. Amerikan televizyon kanalı National Broadcasting Company (NBC) Swift'te 2008 Yaz Olimpiyatları için Pekin'de sahne alma teklifinde bulundu ancak o dönemde sanatçının turnesi devam ettiğinden teklif reddedildi. Bunun yerine Swift'tin babası "Change"in organizasyonun teması olmasını önerdi ve NBC, "Fearless" henüz çıkmadan, 2008 ağustosta günlük olarak yayınladığı olimpiyatlarda dikkat çeken anlardan oluşan videolarda "Change"i kullandı. Sanatçı şarkının Olimpiyatlar için seçilmesiyle ilgili "Ben 'Change'i yenilmiş dipteki insanların hikayesini anlatmak için yazmıştım. Şarkının olimpiyat oyunlarında çalınıyor olması inanılmaz bir şey." demiştir. "Change" "AT&T Team USA Soundtrack"te (2008) yer aldı. Ayrıca 8 Ağustos 2008'de iTunes Store'da promosyon single olarak yayınlandı ve tüm kazancı 2008 ABD Olimpiyat takımına bağışlandı. "Change" dört dakika kırk altı saniye uzunluğunda, pop rock tarzında bir şarkıdır. "The Guardian"dan Alexis Petridis birçok bölümünde country havası olan şarkının, "hallelujah" kelimesiyle sözlerinin yazımında Katolizmi referans alındığını düşünmektedir. Şarkı orta hızdadır, dakika başına 100 vuruş içermektedir. Fa majörlere bestelenmiş ve Swift şarkıya F'den B♭'a kadar olan bir oktavlık sesle vokal yapmakta ve mezzo-fortedeyken şarkıyı nazal tonda okumaktadır. Akor dizisi F–F/E–Dm–B♭ şeklindedir. Şarkıda ağırlıkla olarak yaylı çalgılar kullanılmıştır. Sözlerine bakıldığında "Change" umudu olan ve kendine güvenen insanların zorlukların üstesinden gelerek başarıya ulaşmasını anlatır. Başkalarının size koydukları engelleri ve sınırlamaları aşmak ve korkusuz olmak işlenmiştir. "Rolling Stone"dan Jody Rosen ise şarkının politik konularla bağlantılı olduğunu düşündüğünü söylemiştir. "Change" müzik eleştirmenlerinden hem olumlu hem de olumsuz eleştiriler aldı. Slant Magazine'den Jonathan Keefe, Swift'tin vokalinin zayıf buldu ve beğenmedi. Keefe sanatçının sesinin çatlak çıktığını ve adeta bir marş olabilme potansiyeline sahip bu şarkının harcandığını da belirtti. "Rolling Stone"dan Jody Rosen parçayı anlamsız buldu. PopMatters'tan Dave Heaton, "Change" ve Swift'tin "Long Live" şarkılarını karşılaştırdı. (Biri "Fearless"ın, diğer "Speak Now"ın (2010) son şarkısı) Heaton iki şarkının da marş olabilecek kaliteye sahip olduklarını söyledi. Ayrıca "Change"in her yaştan dinleyiciye hitap ettiğini de ekledi. 30 Ağustos 2008 haftasında, "Change" dijital ortamda 131.000 kopya satışla "Billboard" Hot 100'ta on numaradan girdi ve Swift'tin bu listede ilk onda yer alan ilk şarkısı oldu. Ertesi hafta kırk numaraya geriledi ve listedeki üçüncü ve son haftasında yüz numarada yer aldı. "Change" "Fearless" albümündeki Hot 100'ta ilk kırk içinde yer alan on üç şarkıdan biridir ve Swift aynı albümden, ilk kırka en çok şarkı sokan sanatçıdır. Şarkı Hot 100 dışında, "Billboard"un başka listelerinde de yer aldı. Yine 30 Ağustos 2008 haftasının sonunda Hot Country Songs listesine elli yedi numaradan girdi ve en yüksek pozisyonu bu oldu. Pop Songs'ta da yirmi bir numarada kaldı. Şarkının video klip yönetmeni Shawn Robbins'tir ve klip Indianapolis'teki Scottish Rite Cathedral'inde çekildi. Klip mekandaki vitray pencere görüntüsüyle başlar ve ardından Swift'tin beyaz bir kokteyl elbisesi ve siyah kovboy çizmeleri giydiği, grubuyla beraber boş bir balo salonunda şarkıyı seslendirdiği sahneye geçilir. Grup üyeleri bateri, bas ve çeşitli gitarlar çalmaktadır ve günlük kıyafetleri içerisindedirler. Klip ilerledikçe Swift'tin dans ettiği ve şarkıyı söylediği bölümler görülür. Klipte balo salonu dışında, pembe, beyaz, mavi ışıklarla aydınlatılmış siyah arka planlı bir sahne vardır. Burada Swift başka bir kokteyl elbisesi giymekte ve sanatçıya yakın çekim yapılmaktadır. Videonun alternatif bir versiyonunda da ABD olimpik takımının 2008 Yaz Olimpiyatları'ndaki görüntüleri yer almaktadır. Her iki klibin de prömiyeri 2008 ağustosta NBC.com'da yapıldı. Swift parçayı AOL Sessions programında, 330 Sessions'da, 2009 CMA Müzik Festivali'nde, 2009 V Festival'de ve Sidney, Avustralya'da yapılan Sound Relief konserinde söyledi. Sanatçı "Change"in televizyondaki ilk canlı performansını ise 2010 ACM Ödülleri'nde yaptı. Swift performansa beyaz, parlak bir elbiseyle salonun üzerinde dolaşabilen bir asansör üzerinde başladı. Asansör salonun üzerinde dolaştıktan sonra bir yere indi ve Swift performansına sahnede devam etti, burada ona genç bir koro da eşlik etmiştir. "Change" Fearless Tour'un Kuzey Amerika ayağında da söylenmiştir. Turnedeki performansta, Swift şarkıyı gümüş ve siyah bir elbise ve siyah çizme giyerek söylemiştir. Perfomans sanatçının "Bu oldukça zorlu bir yıldı." demesiyle başlar, ardından ekranlarda ekonomik sıkıntı çeken ve doğal afet mağdurlarıyla ilgili görüntüler gösterilir ve şarkının son nakaratına gelindiğinde zaferler gösterilirdi. "The Hollywood Reporter"dan Craig Rosen 22 Mayıs 2009'da Los Angeles'ta yapılan konsere gitmiş ve performansı basit bulmuştur; "The New York Times"tan Jon Pareles de 27 Ağustos 2009'da Madison Square Garden, New York'taki konseri izledikten sonra Swift'tin performansıyla izleyicilere pozitif düşünceler sunmak istediğini yazmıştır. TCG Yıldıray (S-350) TCG "Yıldıray" (S-350), Ay sınıfı bir denizaltıdır. TCG Yıldıray; İzmit'teki Gölcük Tersanesi'nde inşa edilmiştir. Aynı zamanda Gölcük Tersanesi'nde üretilen ilk Türk denizaltısı TCG Yıldıray (S-350)'dir. Tip 209/1200 olarak üretilmiştir. İlk kaynağı 1 Mayıs 1976'da, denize inişi 20 Temmuz 1979'da gerçekleşmiştir. 20 Temmuz 1981'de Türk Donanması'na katılmıştır. Satıhta 11 kts, dalıştan 22 kts hızına ulaşabilmektedir. 9 subay, 25 astsubay, 2 uzman erbaş, 3 erbaş/er görev yapabilmektedir. 61,2 x 6,2 x 5,5 m. boyutlarındadır. 2011'de aktif hizmetine devam etmektedir. Atatürk, zamanın başbakanı Celâl Bayar'a 17 Ocak 1938 tarihli açıklama notunda şöyle diyordu: ""Yeni dört denizaltı gemimiz için bildirdiğimiz isimler şunlardır: Saldıray, Batıray, Atılay, Yıldıray. Bunların manalarını izaha bile hacet olmadığı kanaatındayım. Manaları; Türkçe olan bu kelimelerin kendisindedir."" Bu doğrultuda ilk "TCG Yıldıray" denizaltısına bu isim verilmiş; aynı isimdeki ikinci denizaltı olan TCG Yıldıray (S-350)'nin adı da Atatürk'ün bu isteğinden köken almıştır. Breathe (Taylor Swift şarkısı) Breathe Amerikalı şarkıcı ve söz yazarı Taylor Swift'in country pop tarzındaki şarkısı. Şarkının sözleri Swift ve Colbie Caillat tarafından yazıldı ve prodüktörlüğünü Nathan Chapman ve Swift yaptı. 21 Ekim 2008'de sanatçının ikinci stüdyo albümü "Fearless"ın promosyon teklisi olarak Big Machine etiketiyle yayınlandı. Swift'e şarkıda Colbie Caillat eşlik etmektedir. Bir ilişkinin bitişinin anlatıldığı şarkıda, akustik gitar sesi hakimdir. Müzik eleştirmenlerinden olumlu geri dönüşler alan şarkı, 2010'da En İyi Pop Vokal İşbirliği kategorisinde Grammy'ye aday gösterildi ancak ödülü Caillat'in, Jason Mraz'la düet yaptığı, "Lucky" kazandı. "Breathe" ABD "Billboard" Hot 100 listesinde en yüksek seksen yedi numarada yer aldı. Swift, Caillat'i ilk albümü "Coco"yu (2007) çıkardığından beri takip ediyor ve yaptığı müziği başarılı buluyordu ve Caillat ile iletişime de o geçti. Sanatçının menajeriyle görüşüp, onunla birlikte şarkı yazmayı teklif etti. Caillat teklifi kabul etti ve bir gün tesadüfen Caillat'in konser vermek için geldiği Swift'in de tatil yaptığı Nashville, Tennessee'de buluştular. Swift "Breathe"in, hiç kimsenin suçlu olmadığı yalnızca sonuna gelindiği için biten bir ilişkiyi anlattığı ve bunun çok zor bir elveda olduğunu düşündüğünü söyledi. Şarkı için "Bu gerçekten ilaç gibi gelmişti. Şöyle düşündüm: En iyi arkadaşlarımdan birini bundan sonra göremeyeceğim ve onunla hiçbir şey paylaşamayacağım. Bu başa çıkılması en güç durumlardan biridir. Şarkıyı dinlemek gerçekten dayanılmaz çünkü onun bir ilişkiyi anlattığını düşünüyorsunuz ve bir arkadaşı yitirmenin ya da dip noktayı görmenin nasıl bir şey olduğunu anlıyorsunuz." dedi. Caillat ve Swift şarkının artılarından birinin de ayrılık nedeninin ne olduğu ya da kimin ayrıldığı gibi spesifik konular içermediğinden insanların şarkıda kendilerinden bir şeyler bulabilecekleri olduğunu söylediler. Swift, Caillat'in arka vokal olmasını istedi ve dinleyicilerin şarkıyı kimin söylediğini anlayabilecekleri biçimde arka planda kaldı. Aslında Swift ve Caillat şarkının yalnızca nakaratında birlikte söylüyordu ancak Swift Caillat'i kayıtlarda dinledikten sonra, sesinden etkilendi ve Caillat'in parçada daha fazla yer almasına karar verildi. Şarkıda, Swift her bölümde yer alır ve Caillat de ara bölümlerde parçaya girer. Kayıtlar bittiğinde Swift çok memnun olduğunu söylemiş ve "Bence şarkıya çok yakıştı. Onun sesi benim albümümde yer alacağı için çok heyecanlıyım." demiştir. "Breathe" 21 Ekim 2008'e "Fearless"ın promosyon single'ı olarak Rhapsody'de yayınlandı. Şarkı albümün kapağıyla yayınlanmıştır. "Breathe" soft rock ve adult contemporary ögeleri de içeren country pop tarzında, dört dakika yirmi üç saniye uzunluğunda bir şarkıdır. Bir ballad olan şarkı, Re bemol majörle bestelenmiş ve dakika başına 72 vuruş içermektedir. Swift ve Caillat'de şarkıya Sol♭'ten Si♭'e kadar olan bir oktavlık seslerle vokal yapmaktadır. Akoru da Re♭5–La♭–Sol♭ şeklindedir. Şarkının müziğinde telli çalgılar ağırlıktadır, bunların arasında da şarkıya en hakim akustik gitardır ve ona keman ezgileri eşlik etmektedir. "Breathe" birlikte çok zaman geçirdiğin bir insandan ayrılmakla ilgilidir. Şarkının ilk bölümünde avucunun için gibi bildiğiniz insanların zamanla değişebileceklerinden ve sizden uzaklaşabileceklerinden bahsedilir. Nakaratta ise ayrılınan kişi olmadan nefes dahi alınamadığında ama bunu kabul edip güçlü olmaya çalışmak vurgulanmıştır. "Breathe" müzik eleştirmenlerinden genel olarak olumlu geri dönüşler aldı. "Billboard"tan Ken Tucker, şarkının farklı yaş gruplarındaki pek çok kadına hitap ettiğini söyledi. "The Boston Globe" gazetesinden James Read ise "Breathe"in albümün pek de ilgi görmeyen parçalarından biri olduğunu yazdı. Yine bir "Billboard"tan, başka bir yazar Gary Trust bu balladın da "You're Not Sorry" ve "Forever & Always" single'ları gibi Swift'in 2011'e uzanan başarısını bir parçası olduğunu söyledi. "Slant Magazine"den Jonathan Keefe, Caillat'in vokalini çok atıl buldu ve Swift'tin bundan sonra daha farklı biriyle birlikte çalışması gerektiğini söyledi. "Breathe" 2010'da En İyi Pop Vokal İşbirliği kategorisinde Grammy'ye aday gösterildi ancak ödülü Jason Mraz'la Caillat'in düeti "Lucky" kazandı. Caillat bununla ilgili "Taylor'la yaptığımız 'Breathe'i seviyorum ama Jason'la yaptığımız 'Lucky'i geçen yıl dünyanın her yerinden söyledim bu yüzden kazandığı için çok mutluyum." şeklinde bir açıklama yaptı. 29 Kasım 2008 haftasının sonunda, "Breathe" "Billboard" Hot 100'ta seksen yedi numaradan girdi ve listedeki en yüksek pozisyonu da bu oldu. "Breathe"le beraber Swift'tin o hafta Hot 100'ta altı şarkısı bulunmuş oldu ve böylece, Hannah Montana (Miley Cyrus) ile, aynı hafta içinde listede en çok şarkısı bulunan kadın şarkıcı oldu ancak 2010'da Swift, listeye aynı haftada on bir şarkı sokarak kendi rekorunu geçti. Listede aynı haftada altı şarkısının bulunduğu hafta tüm şarkılar o hafta listeye girmişti ve bu da yani aynı hafta listeye en çok sayıda şarkı sokmak da Cyrus'la birlikte elinde bulundurduğu başka bir rekordur. "Breathe" listede bir hafta kalabildi. Ours Ours Amerikalı şarkıcı ve söz yazarı Taylor Swift'in şarkısı. Sözleri Swift tarafından yazılmış, yapımcılığını da Nathan Chapman ve Swift yapmıştır. Şarkı sanatçının üçüncü stüdyo albümü Speak Now (2010)'nun özel sürümündeki bonus şarkılardan biridir. Albümden çıkan altıncı single'dır. Sanatçı 2011 Country Müzik Ödülleri'nde bu şarkısıyla bir performans sergiledi ve performansın ardından şarkı ABD iTunes Top 100 listesine girdi. Ayrıca yine performanstan sonra "Hot Digital Songs" listesine beş numaradan girdi. ABD "Billboard" Hot 100 listesine de on üç numaraya kadar yükselmeyi başardı. Şarkının video klibinin prömiyeri 2 Aralık 2011'de E! News ve E! Online'da yapıldı. "Ours" Taylor Swift'in üçüncü stüdyo albümü "Speak Now"'ın uluslararası özel sürümünde bonus şarkı olarak yer almaktadır. Şarkı 8 Kasım 2011'de albümün promosyon single'larından biri olarak yayınlandı. Ayrıca sanatçının ilk konser albümü olan Speak Now World Tour Live'de de canlı versiyonu yer almaktadır. Şarkının CD single versiyonu ABD Wall-Mart mağazalarında konser albümünün yanında satılmaktadır. Albümünün altıncı single'ı olarak yayınlanması için 28 Kasım 2011 tarihi düşünülse de, şarkı country radyolarında 5 aralıkta çalmaya başladı. Şarkı "Speak Now" albümünün country radyolarında çalan beşinci single'ı olmuştur. "Ours" üç dakika elli yedi saniye uzunluğunda bir ballad'tır. Şarkının sözleri Swift tarafından yazılmış, prodüktörlüğü ise sanatçı ve Nathan Chapman birlikte yapmıştır. Eleştirmenler tarafından "aşk mektubu" olarak tanımlanan şarkı için "Pop Crush"'tan Amy Sciarretto olumlu yönde eleştiride bulundu. Sciarretto şarkının hoş olduğu, sakin temposunun ayrı bir çekicilk kattığını ve Swift'in sesinin de kulağa tatlı geldiği söylemiştir. "All Access"'tan Karen Goodner şarkının "aşk ve bu aşkı tüm zorluklara rağmen yaşamak" ile ilgili olduğunu yazdı. Sanatçı, "Ours" şarkısının video klibinin ikinci gün çekimlerinin bitimini 3 Kasım 2011'de duyurdu. Klibin prömiyeri 2 Aralık 2011 saat 19.00 (ET)'da, E! News ve E! Online'da yapıldı. "E! News"e verdiği röportajda klipte ne görmek istediğinin kafasında çok net bir şekilde belirdiği söylemiş ve klibin konseptini Swift kendisi oluşturmuştur. Klip yönetmenliğini de sanatçının "Mean" şarkısının klibinde de beraber çalıştığı Declan Whitebloom yaptı. Whitebloom sanatçının klip fikriyle ilgili "Taylor 'Benim bir fikrim var.' dediği zaman ona kulak vermelisiniz ve ben de bunu yaptım. İyiydi, bu fikri bayıldım." dedi. Klibin promosyonu amaçlı, Swift'tin resmi İnternet sitesinde belli bir süre, her gün "webisodes" adlı klibin kamera arkası görüntülerini içeren on üç video yayınlanmıştır. Klip, Swift'tin iş kadını kıyafetleriyle bir binanın lobisinde yürümesi ve asansöre binmesiyle başlar. Asansörde herkes bıkkın, ilgisiz bir haldedir; asansör kapısı kapanır ve şarkı başlar. On üçüncü kata gelindiğinde insanlar hızlı bir şekilde ve Swift'ti itekleyerek asansörden inerler. O da ofise doğru yürür, masasına geldiğinde ise yan masadaki iş arkadaşı onu rahatsız edici şeyler yapar. Daha sonra yazıcıyı kullanmaya gider ancak kullanamaz (İlk olarak kâğıt, sonra da mürekkep yoktur. En sonunda ise yazıcı tamamen ortadan kaybolur.), su içmek için çalışan odasındaki su sebilinin yanına gider ve sıraya girer ancak önündeki adamın çok yavaş davranmaktadır. Ardından kafeterya sahnesine geçilir, yemek yerken başka bir masadaki iki kadın onun hakkında konuşup, gülmektedir. Sonrasında Swift yine ofise döner, masasında erkek arkadaşının (Zach Gilford) yazdığı nota bakar. Bilgisayarı açıp birlikte çektikleri çeşitli videoları izler. Ardından saate bakar, toparlanıp geldiğinden daha mutlu şekilde binadan çıkar. Otobüs durağında bekler, sonra otobüse binip, bir sıraya oturup elindeki Sony Tablet S'te erkek arkadaşıyla olan videolarını izlemeye devam eder. Otobüs havaalanında durur. Otobüsten iner ve etrafa bakınır. Erkek arkadaşı üzerinde asker üniformalarıyla binadan çıkar, Swift ile göz göze gelirler ve klip birbirlerine sarılmalarıyla biter. Swift "Ours" şarkısı ile 9 Kasım 2011'de gerçekleştirilen 2011 Country Müzik Ödülleri'nde performans sergiledi. "Taste of Country"'nin yazarlarından Amanda Hensel, performansı bir sahne şovunda olması gerekenden fazla kişisel bulduğunu belirtti. Sanatçı sahneye günlük bir kıyafetle çıkmış ve bütün performans boyunca sahnedeki kanepede oturarak şarkıyı söylemiştir. Target şirketinin yayınladığı özel sürüm "Speak Now World Tour Live"'da bonus performans olarak "Ours" şarkısının Speak Now World Tour'daki performansı bulunmaktadır. I Can Football 2 I Can Football 2, çok oyunculu, çevrim içi, üç boyutlu futbol oyunu olan I Can Football için geliştirilen ilk genişleme paketidir. Türk oyun yapım firması Sobee tarafından geliştirilen oyunun, Türk Telekom grup şirketi TTnet tarafından yayımlanacağı duyuruldu. İngiliz futbol takımı Manchester United ile yapılan anlaşma neticesinde, takım oyuncuları tüm ekipmanları ile beraber oyunun içine dahil edilmiştir. Oyunun lansmanı ilk defa 2011'in Aralık ayında gerçekleştirilmiştir. American Girl American Girl Tom Petty