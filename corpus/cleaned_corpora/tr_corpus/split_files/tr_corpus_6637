numarada yer alıp Billboard 200 albüm satış listelerinde toplamda sekiz hafta boyunca 1 numarada kalarak rock müzik adına bir rekor olan Led Zeppelin'in 7 hafta boyunca 1 numarada kalan 1969 tarihli "Led Zeppelin II" albümüne ait olan rekoru geçti. Albüm Aralık 1986 ile Nisan 1987 arasında ABD'de her ay 1 milyon satarak beş ayda 5 milyon satma başarısını gösterdi. Albümün sadece bir günde 125 bin sattığı zamanlar oldu. Günümüzde Bon Jovi'nin, "Millî Marşımız" dediği grubun en bilindik hitlerinden biri olan üçüncü single "Wanted Dead or Alive" ise 1987 yılının Mayıs ayında ABD'de Billboard Hot 100 listesinde 7 numaraya kadar yükselip ilk ona girdi ve albüme Amerikan müzik tarihinde üç şarkısı ilk ona giren ilk hard rock albümü unvanını kazandırdı. Ancak bu rekor 1989 yılında yine bir Bon Jovi albümü olan "New Jersey" tarafından geçildi. Wanted Dead Or Alive'ın video klibi MTV tarihinin en uzun süre 1 numarada kalan video klibidir. Grubun plak şirketi Mercury Records, albümden yeni bir single daha satışa sunmak istiyordu. Single olarak yayımlanmamasına rağmen "Never Say Goodbye" ABD'de radyolarda en çok çalınan şarkılar arasındaydı. Önce "Never Say Goodbye" sonra "Wild In The Streets" ve daha sonra "I'd Die For You" şarkılarının single olarak satışa sunulması planlanmıştı. Fakat grup 1987 yılının Ekim ayında turneyi bitirip evlerine dönmek istedi. Albüm yılın en çok satan albümüydü ve turne yılın en büyük turnesi idi. Jon Bon Jovi'ye göre bu noktada albüm için kanıtlanabilecek daha fazla bir şey kalmamıştı. Bir an önce yeniden stüdyoya girip Slippery When Wet'in başarısının tesadüf olmadığını kanıtlamak istiyordu. "Never Say Goodbye", 1987 yılının Ağustos ayında sadece Avrupa ve Avustralya'da single olarak satışa sunuldu. Wild In The Streets'in video klibi ise grubun "" adında satışa sunduğu VHS formatındaki video kasedi desteklemek adına sadece ABD'de MTV'de yayınlandı. Albüm Ağustos 1987'de yayımlanışının birinci yılında ABD'de 8 milyonluk satışa ulaştı. Slippery When Wet, grubun bir sonraki albümü yayınlanmadan sadece ABD'de 9 milyonluk satışa ulaşmıştı. Albüm birçok ödülü de beraberinde getirdi. Slippery When Wet, Billboard dergisi tarafından ABD'de 1987 yılının en çok satan albümü olarak belirlenirken Livin' On A Prayer, "Jukebox Association Of America" tarafından 1987 yılının en çok çalınan şarkısı olarak belirlendi. Livin' On A Prayer'ın video klibi 1987 "MTV Video Müzik Ödülleri"'nde "En İyi Sahne Performansı Videosu" ödülünü, kazanırken grup "Amerikan Müzik Ödülleri"'nde de "Yılın Grubu" ödülünü kazandı ve "People's Choice Ödülleri"'nde ise halk tarafından "Yılın Rock Grubu" olarak seçildiler. Slippery When Wet, Billboard 200 albüm satış listesinin ilk beşinde 38 hafta yer alarak Michael Jackson'ın Thriller ve Bruce Springsteen'in "Born in the U.S.A." albümlerinin ardından 80'lerin en uzun süre ilk beşte kalan üçüncü albümü oldu. Albüm, Billboard 200 albüm satış listesinin ilk yüzünde 94 hafta boyunca yer aldı. Slippery When Wet, ABD'de 1993 yılında 10 milyonluk satışa ulaştı. Albüm, RIAA tarafından 1999 yılından itibaren verilmeye başlanan 10 milyonun üzerinde satan albümlere verilen bir ödül olan olan Elmas Plaket ile ödüllendirildi. Günümüze kadar sadece ABD'de 12 milyon satan albüm ABD'de hala her ay en az 10 bin adet satmaktadır ve bu rakam tatil günlerinde daha da artmaktadır. Nielsen Soundscan verilerine göre ABD'de sadece 2003 yılından beri 1 milyon 200 bin satmıştır. "Slippery When Wet" sadece içinde güzel şarkılar olan çok satmış sıradan bir albüm olarak görülmemektedir. Bu albümün rock müziğe, en önyargılı olarak bakılan dönemde iyimserlik ve neşeyi getirerek bu türün çok büyük kitleler tarafından dinlenilmesini sağladığı savunulmaktadır. "Slippery When Wet" elde ettiği başarılarla hard rock şarkılarının MTV ve radyolarda daha fazla çalınmasında büyük rol oynamış seksenlerin ikinci yarısına damgasını vuracak olan hard rock müziğinin ticari açıdan altın çağını yaşadığı dönemin başlangıcı olmuştur. Kısa sürede Bon Jovi benzeri gruplar MTV'de boy göstermeye başlamıştır. Slippery When Wet sadece Bon Jovi'nin yıldızını parlatmamıştı. Albümün ekibinden albümün prodüktörü Bruce Fairbairn ve You Give Love A Bad Name ile Livin On A Prayer'ın bestecilerinden Desmond Child, Aerosmith'in 1987 yılının sonunda yayımlanan Permenant Vacation isimli albümünde Aeorsmith ile çalışarak grubun rock müzik tarihinin en büyük geri dönüşünü gerçekleştirmesinde büyük rol oynamışlardı. Yine Slippery When Wet'in ses teknisyeni Bob Rock ise 1989 yılında Motley Crue'nun 1991 yılında ise Metallica'nın albümlerinin prodüktörlüğünü üstlenerek büyük bir üne kavuştu. You Give Love A Bad Name, Livin' On A Prayer, Wanted Dead Or Alive ve Never Say Goodbye'ın video kliplerini çeken Wayne Isham ise bu klipler sayesinde dönemin en başarılı video klip yönetmeni olarak ünlendi. Slippery When Wet'in başarısında rol oynayan herkes rock müzik dünyasının aranan isimleri haline gelmişti. Slippery When Wet'in büyük başarısının ardından Grammy ödüllerinde ilk defa 1989 yılında hard rock kategorisinde ödül verilmeye başlandı. 1989 MTV Video Müzik Ödülleri töreninde Jon Bon Jovi ve Richie Sambora'nın akustik olarak sergiledikleri Livin On A Prayer ve Wanted Dead Or Alive performansları Mtv'nin doksanlı yıllarda gerçekleştireceği Mtv Unplugged serilerine ilham kaynağı olmuştur ve akustik gitarla yapılan şarkıların artışının esas kaynağı olarak gösterilmiştir. 2006 yılında Robert Dimery tarafından hazırlanan 1001 Albums You Must Hear Before You Die (Ölmeden önce dinlemeniz gereken 1001 albüm) kitabında yer alan albüm Bon Jovi'nin plak şirketi olan Mercury Records'un tarihi boyunca en fazla satan albümüdür. Livin' On A Prayer, Vh1'ın hazırladığı 80'lerin en iyi 100 şarkısı sıralamasında 1 numarada, You Give Love A Bad Name ise yine aynı kanalın hazırladığı Gelmiş geçmiş en iyi 100 Hard Rock şarkısı sıralamasında 20. sırada yer almıştır. Wanted Dead Or Alive'ın video klibi ise Mtv'nin hazırladığı Gelmiş geçmiş en iyi 100 video klip sıralamasında 41. sırada yer almıştır. "Slippery When Wet" albümü, 2006 yılında albümün yirminci yılı nedeni ile DVD olarak ikili disk şeklinde yayımlanmıştır. Birinci diskte albümün özgün versiyonu yer alırken ikinci diskte dvd olarak albümden yayımlanmış video klipler ile birlikte şarkıların 5.1 Surround ses sitemine göre kaydedilmiş sürümleri yer almaktadır. Kumluyazı Özgül Kavruk Özgül Kavruk (d. 1 Aralık 1977; Söke, Aydın), Türk dizi oyuncusu ve manken. Söke Lisesi eski müdürlerinden Ahmet Kavruk ile emekli öğretmen Nigar Kavruk'un kızı olan Özgül Kavruk 2000 yılında "Derman Bey" adlı dizi ile oyunculuğa başladı. 2001 yılında ise "Böyle mi Olacaktı?" adlı atv ekranlarında yayınlanan dzide rol aldı. Mankenliği ise İzmir'de başladı. 2008 yılında Ömer Seçkin ile evlendi. Beyaz Rusya 21 yaş altı millî futbol takımı Beyaz Rusya 21 yaş altı millî futbol takımı, Beyaz Rusya ülkesinde bulunan Beyaz Rusya Futbol Federasyonu bünyesindeki 21 yaş altı millî futbol takımı. Takım Avrupa 21 Yaş Altı Futbol Şampiyonası katılma mücadelelerinde bulunmaktadır. Zehra Alptürk Zehra Alptürk, (d. 1944, Tekirdağ) Türk tiyatro ve dizi oyuncusu. İstanbul Belediyesi Şehir Tiyatroları'nda oyunculuk yaptı ve burada deneyim kazandı. Daha sonra Nejat Uygur Tiyatrosu, Yasemin Yalçın Tiyatrosu gibi tiyatrolarda çeşitli rollerde yer aldı. Aldırma Gönül Aldırma Gönül ya da Hapishane Şarkısı V, yazar ve şair Sabahattin Ali tarafından halk dilinden yararlanarak 1933 yılında yazılmış ünlü bir şiir ve şarkıdır. Şairin, Sinop Cezaevi'nde hükümlü bulunduğu sırada yazdığı ve adlandırmak yerine numaralandırdığı "Hapishane Şarkısı" adlı beş şiirinin sonuncusu ve en bilinenidir. "Aldırma Gönül" adı ile meşhur olan şiir, toplam beş dörtlükten meydana gelmektedir. Konya'da iken Cumhurbaşkanı Mustafa Kemal Atatürk'ü yeren Memleketten Haber adlı bir şiiri dost meclisinde okuduğu iddiasıyla 1932 yılında tutuklanarak Konya Cezaevi'ne konan şair, daha sonra aynı davadan 14 ay hüküm giyerek Sinop Cezaevi'ne nakledildi. "Hapishane Şarkısı V" adlı şiirini Sinop Cezaevi'ndeki bu hükümlülüğü sırasında yazmıştır. Buradan, cumhuriyetin ilânının onuncu yılı sebebi ile çıkarılan af ile tahliye olmuştur. İlk olarak 1934’te yayımlanan "Dağlar ve Rüzgâr" adlı şiir kitabında yer alan şiir, 1999 yılının Ocak ayında Yapı Kredi Yayınları tarafından basılan "Bütün Şiirleri" kitabı içerisinde okuyuculara tekrar sunulmuştur. 1976 yılında Kerem Güney tarafından Hicaz makamında bestelenerek şarkı haline getirilen şiir, aynı yıl içerisinde sanatçının "Kerem Gibi / Aldırma Gönül Aldırma" adlı 45'liğine kaydedilmiştir. Ancak şarkının meşhur olması, ertesi yıl Edip Akbayram tarafından ikinci kez seslendirilmesi ve "Aldırma Gönül - Sen Açtın Yarayı" adlı plâğının ön yüzüne kaydedilmesi sonrasında olmuştur. Akbayram'ın ardından ise; Gönül Akkor, Selda Bağcan, Gülden Karaböcek ve Ferhat Göçer gibi şarkıcılar tarafından da seslendirilmiş ve dinleyenlerin zevkine sunulmuştur. Besteci Kerem Güney, eserin yaklaşık 50 kişi tarafından okunduğunu belirtmiştir. Edip Akbayram'ın plâğı ile meşhur olan eser, 1970'li yıllardan beri solcu ve devrimci hareketlerin mitinglerinde sıkça söylenmiştir. "Aldırma Gönül", Sabahattin Ali'nin Atatürk'e hakaret iddiasıyla hüküm giyerek hapiste yattığı zamanlarda yazılmış olmasına rağmen, son yıllarda sadece sosyalist kesimlerce değil, protestocu Atatürkçü gruplarca da, örneğin Cumhuriyet Mitingleri'nde de söylenir olmuştur. Bu şarkı aynı zamanda Edip Akbayram ile özdeşleşerek sanatçının en bilinen şarkısı olmuştur. Şarkı hem o dönemde hem de günümüzde öylesine güçlü etki bırakmıştır ki; 1978 yılında "Dilek Taşı" sinema filminde sonrasında, "Hababam Sınıfı Tatilde","Selvi Boylum Al Yazmalım", "Yıkılmayan Adam" ve son olarak yine Sinop Cezaevi'nde geçen "Pardon" filmlerinde şarkı veya sözleri kullanılmıştır. Beyazcamda ise 2007 ile 2010 yılları arasında yayınlanan televizyon dizisi "Parmaklıklar Ardında"'da, şarkının enstrümantal versiyonuna açılış jeneriğinde yer verilmiştir. Şiir, gerek şair Sabahattin Ali'nin, gerekse şarkıyı meşhur eden Edip Akbayram'ın sosyalist dünya görüşleri dolayısıyla, uzun bir süre sadece belli bir kesim tarafından sahiplenilmeye gayret edilse de, haksızlığa başkaldırıyı ve sabrı öne çıkaran sözleri nedeniyle, toplumun hemen hemen tamamının benimsediği ve dilinden düşürmediği bir klasik haline gelmiştir. Şarkıyla birlikte sadece Edip Akbayram değil, şarkıyı söyleyen diğer sanatçılar, doğal olarak şiirin sahibi Sabahattin Ali, Sinop ve Sinop Cezaevi de Türk okur ve müzikseverlerinin unutulmazları arasına girmiştir. 2009 Eurovision Çocuk Şarkı Yarışması 2009 Eurovision Çocuk Şarkı Yarışması Eurovision Çocuk Şarkı Yarışmasının 7. ayağıdır. Ukrayna'nın başkenti Kiev'de yapılmıştır. Yarışmayı " Click Clack" adlı şarkı ile Hollanda 121 puanla kazanmıştır. Umuda Yolculuk Umuda Yolculuk, (Almanca: Reise der Hoffnung; İngilizce: Journey of Hope) 1990 yılında Xavier Koller yönetiminde çekilmiş sinema filmidir. Film, Türkiye'de yaşayan Maraşlı bir Alevi ailesinin yasadışı yollarla sadece kartpostallarda gördükleri İsviçre'ye girmeye çalışmasını konu edinmektedir. İngiltere, İsviçre ve Türkiye ortak prodüksiyonu olan film, 1990 yılında Yabancı Dilde En İyi Film Akademi Ödülü'nü kazandı. Ödül, ülke olarak İsviçre'ye verildi. Filmin senaryosunu Feride Çiçekoğlu yazdı. Başrollerini ise Nur Sürer, Necmettin Çobanoğlu, Emin Sivas, Yaman Okay ve Mathias Gnädinger paylaşmışlardır. Basketbol Süper Ligi şampiyonları listesi Basketbol Süper Ligi'nde şampiyon olan takımların listelendiği ve sıralandığı madde. 1966 yılında kurulan ligin ilk şampiyonu Altınordu'yken, son şampiyonu Anadolu Efes'tir. 1966-67 sezonundan 1977-78 sezonuna kadar şampiyon takım normal sezon sıralamasına göre belirlenirken, 1978-79 sezonunda play-off uygulamasına geçildi. Bu bağlamda, 1978-79 sezonundan 1982-83 sezonuna kadar normal sezonun ardından final grubu maçlarına geçilirken, 1983-84 sezonundan itibaren ise play-off maçları elemeli oynanmaya başlandı. 11 farklı takım şampiyonluk sevincini yaşamıştır. Ligde en çok şampiyon olan takım 14 kez şampiyon olan Anadolu Efes'tir. Anadolu Efes'i 9 şampiyonlukla Fenerbahçe izlemektedir. Arka arkaya en çok şampiyon olan takımlarsa 1970-73 yılları arasında dört kez şampiyon olan İTÜ ile 2002-05 yılları arasında yine dört kez şampiyon olan Efes Pilsen'dir. James Caviezel James Patrick "Jim" Caviezel, Jr. (d. 26 Eylül 1968, Mount Vernon, Washington), Amerikalı oyuncu. The Thin Red Line (1998) filminde başarılı bir performans sergileyerek üne kavuştu. Alexandre Dumas'nın aynı adla romanın uyarlanan Monte Kristo Kontu filminde baş roldeki performansıyla ününü perçinledi. Yönetmenliğini Mel Gibson'ın yaptığı 2004 yılı yapımı "İsa'nın Çilesi" ("The Passion of the Christ") adlı filmde İsa rolünde yer alan oyuncu, çekimler sırasında gerçekten kırbaçlanmıştır. Son olarak Haziran 2016'da finalini yapan Person of Interest adlı dizide 5 sezon boyunca başrol oynamıştır. James Caviezel eski bir tiyatro oyuncusu ve ev kadını ve bir Kiroproyuncu'ün oğludur. Washington'da sıkı sıkıya bağlı Katolik bir ailede büyüdü. Soyadı Retororomanca kökenlidir. Annesi İrlanda asıllı iken Babası Slovak ve İsviçre kökenlidir. Caviezel, Seattle, Washington'a geçmeden önce iki yıl boyunca Mount Vernon Lisesi'nde okudu. O'Dea Lisesi, Katolik lisesinde basketbol oynamak için aile dostları ile birlikte yaşıyordu. Ertesi bahar, başka Katolik okuluna transfer olarak basketbol oynadı, 1987 yılında mezun oldu. Daha sonra kolej basketbolunda oynayarak Bellevue Koleji'ne, kaydoldu. İkinci yılında ayağından yaralanarak bir NBA kariyeri umutlarına son verdi ve oyunculuğa odaklandı. Televizyon Özlem Başkaya Özlem Başkaya (d. 16 Ağustos 1975), Türk oyuncu. Ankara Üniversitesi Dil ve Tarih-Coğrafya Fakültesi Tiyatro Bölümünden mezun oldu. 2001 yılında Baba Ocağı dizisinde yer aldı. Ardından Hayat Türküsü'nde Gülnaz karakterini canlandırdı. 2008 yılında ise Gece Sesleri'nde "Ziynet Pekcan" rolü ile oyunculuğuna devam etti. Tiyatro oyunlarından ise Azizname 1995 te oynamıştır. "Henry ve Alice’nin Gizli Yaşamı" adlı oyunla 2. Sadri Alışık Anadolu Oyuncu Ödülleri kapsamında Yılın En Başarılı Kadın Oyuncusu ödülünü almıştır. (2012) Academy İzmir de öğretmenlik yapmaktadır. Darüşşafaka SK Darüşşafaka Basketbol, (Şimdiki adı: Darüşşafaka Tekfen (basketbol takımı)), Türkiye'nin İstanbul kentinde bulunan ve ING Basketbol Süper Ligi'nde ve EuroCup'da mücadele eden basketbol takımı. Darüşşafaka Basketbol, maçlarını Volkswagen Arena'da oynamaktadır. "Daçka" takma adıyla da bilinir. Türkiye'nin köklü basketbol kulüplerinden biri olan Darüşşafaka uzun süre TBL'de müdadele ettikten sonra 2009-10 sezonunda Türkiye Basketbol Ligi'ni 16. sırada bitirerek TB2L'ye düşmüştür. 2010-11 sezonundan 2013-2014 sezonu sonuna kadar mücadelesini Türkiye Basketbol 2. Ligi'nde sürdürmüştür. 2012-13 TB2L normal sezonu 6. sırada tamamlayan Darüşşafaka, play-off oynama hakkı elde etmiştir. Play-off çeyrek finalinde Giresun temsilcisi Yeşilgiresun Belediye ile eşleşmiştir. Çeyrek final serisi sonunda rakibine 2-1 ile elenerek Beko Basketbol Ligi'ne çıkma şanslarını yitirmiştir. 2013-14 sezonu başında Darüşşafaka Spor Kulübü ile Doğuş Grubu arasında uzun soluklu bir anlaşma imzalanmış ve iddialı bir takım kurulması konusunda hızla çalışmaya başlamıştır. Takım ismini de Darüşşafaka Doğuş olarak değiştirilmiştir. Takım 2013-14 sezonunda Orhun Ene önderliğinde normal sezonu lider tamamlamış ve oynadığı play off maçları sonucunda Beko Basketbol Ligi'ne yükselmeyi başarmıştır. 2014-2015 sezonunda Türkiye Basketbol Ligi normal sezonunu 3. sırada tamamlayıp play-off'ta Trabzonspor'a elenmiştir. Kulübün kuruluşunun 100. yılı 18 Kasım 2014 tarihinde düzenlenen törenle kutlanmıştır. 100. yılını kutladığı 2014-2015 sezonu normal sezonunu 21 Galibiyet, 9 Mağlubiyet ile 3. sırada tamamlayan takım play-off'ta Trabzonspor Medical Park ile eşleşmiş ve her iki maçı da kaybederek elenmiştir. Gaziantep'de düzenlenen Erkeler Türkiye kupası sekizli finalleri ilk turunda Rönensans TED Ankara Kolejlileri yenerek yarı finale yükselmesine rağmen daha sonra kupayı kazanacak Anadolu Efes'e mağlup olarak elenmiştir. Buna karşın 2015-2016 sezonu için EuroLeague'den davet alan takım, 2015-2016'da tarihinde ilk kez Euroleague'de mücadele etmeye hak kazanmıştır. Euroleague'de 4 Galibiyet 6 Mağlubiyet ile ilk tur grubunu geçerek top 16 turuna yükselmiş ve bu turda diğer Türk temsilcileri Fenerbahçe ve Anadolu Efes'in yer aldığı grupta 5 galibiyet 9 mağlubiyet ile turnuvaya veda etmiştir. 2016-2017 sezonu başında David Blatt ile anlaşan yeşil siyahlılar normal sezonda ligi 4. sırada tamamlamış ve yarı final etabında sezonu tamamlamıştır. Türkiye Kupası'nda ise Galatasaray'a kaybeden takım çeyrek finalde turnuvaya veda etmiştir. Euroleague'deki ikinci sezonunda ise normal sezonu 8. sırada tamamlayan takım çeyrek final etabında Real Madrid'e elenerek Avrupa macerasını sonlandırmıştır. 2017-2018 sezonunda tarihinin en büyük Avrupa başarısını yaşayarak Eurocup şampiyonu olmuştur. Sezona A grubunda başlayan Darüşşafaka, grubu 8 galibiyet 2 mağlubiyet ile lider olarak tamamlayarak bir üst tura yükseldi. Top 16 Turunda ise 5 galibiyet, 1 mağlubiyet ile grubunu lider tamamladı. Çeyrek finalde Karadağ temsilcisi Buducnost Voli Podgorica'yı her iki maçta da yenerek yarı finalde kupanın favorilerinden FC Bayern Münih'i iki maçta yenerek finale yükseldi. Takım, Lokomotif Kuban Krasnodar'ı her iki maçta da mağlup edip kupayı kazanırken normal sezonun en değerli oyuncusu seçilen Scottie Wilbekin bu kez finallerin en değerli oyuncusu seçilmiş ve Eurocup şampiyonu Darüşşafaka da gelecek sezon için Euroleague gruplarında mücadele etmeye hak kazanmıştır. Ligde ise normal sezonu 6. sırada tamamlayan takım çeyrek final etabında sezonu tamamlamış ve Türkiye Kupası'nda ise yarı finalde Anadolu Efes'e elenmiştir. 2018-2019 sezonuna ise tarihinde 3. kez Euroleague'de giren ekip grup maçlarını sonuncu tamamlamış ve Avrupa'ya erken veda etmiştir. Ligde ise ilk 8 takım arasına giremeyerek sezonu 10. sırada tamamlayan takım sezonu erken noktalamak zorunda kalmıştır. 2019-2020 sezonunda normal sezon devam ederken tüm dünya da oluşan pandemi sebebiyle devam eden ligi oynadığı 23 maç ile 6. sırada tamamlamış ve ertelenen liglerin durumu TBF tarafından 11 Mayıs 2020'de alınan karar ile birlikte beyaz sezon ilan edilmiştir. İlgili sezonda şampiyon ve küme düşen belirlenmemiştir. Türkiye Kupası ise pandemi öncesi oynanmış ve takım kupaya 3. kez finalde veda etmiştir. Avrupa'da ise oynanan EuroCup son 16 grup maçları sonucu gruptan çıkamayan takım pandemi öncesi Avrupa'ya erken veda etmiştir. Ogün Kaptanoğlu Ogün Kaptanoğlu (d. 1977, İzmir), Manken, sinema ve dizi oyuncusu. 1989 yılında Hülya Avşar ve Hakan Ural'ın başrollerini oynadığı Fotoğraflar adlı sinema filminde "Ahmet" rolünü canlandırdı. Hababam Sınıfı Merhaba, Hababam Sınıfı Askerde, Hababam Sınıfı 3,5 filmlerinde yer aldı. Parmaklıklar Ardında dizisinde güçlü, prensipli ama aşkı için birçok prensibinden vazgeçen gardiyan Cengiz rolünü oynamıştır. 4 sezon boyunca "Karagül" dizisinde "Yüzbaşı Oğuz Kılıçoğlu" karakterini canlandırmıştır. Son olarak yapımcılığını Mehmet Bozdağ’ın üstlendiği Türkler Geliyor Adaletin Kılıcı isimli sinema filminde rol almıştır. İsmail Düvenci İsmail Düvenci, (d. 15 Kasım 1947, Hatay), Türk oyuncu. 1966 yılında konservatuvardan mezun olduktan sonra oyunculuk kariyerine başladı. İlk dönemlerde sinema ve tiyatroya yoğunlaşan oyuncu daha sonra TV dizilerinde yer almaya başladı. Zümrüt Düvenci ile evlidir. Ceyda Düvenci'nin babasıdır. Pica, Åžili Pica, Şili, Şili'nin Tarapacá bölgesinin El Tamarugal eyaletinde bir şehir ve komündür. Atacama Çölü'nde bir vahada bulunur. Pica'da yüzey sıcaklığı 40º dereceyi bulan umumi sıcak su kaynakları bulunur ki bu durum şehri, Atacama Çölünün ortasındaki hamamı ile popüler kılar. Pan (kitap) Pan, insan ve doğa ilişkisi üzerine yoğunlaşan Hamsun, yüzyıl başındaki insanın toplumdan uzaklaşıp doğayla baş başa kalışıyla birlikte kendi doğası üzerine düşünmesini ve hızla yükselen kapitalist toplum dalgasının etkilerinin ruhunda hissetmişçesine eleştirel bir tavırla sade ve doğal insana özlemini dile getirdiği eseri. Nasıreddin Şah Nasıreddin Şah (Farsça: ناصرالدین شاه قاجار, d. 17 Temmuz 1831, Tebriz - ö. 1 Mayıs 1896, Tahran), 5 Eylül 1848 - öldürüldüğü 1 Mayıs 1896 yılına kadar İran şahı. Muhammed Şah Kaçar ve Melike Cihan Hanım'ın oğlu ve Sasani Hanedanının II. Şapur ve Safevi Hanedanı’nından I. Tahmasb'tan sonrasında İran’ın en uzun saltanat süren üçüncü hükümdarıdır. Nasıreddin Şah, 50 yıla yakın süren hükümdarlığı süresince, resmi olarak Avrupa'yı ziyaret eden modern ilk İran hükümdarıdır. Nasıreddin yönetimindeki devlet,İran hükûmeti olarak tanındı, ancak yetkileri yerel kabile liderleri tarafından baltalandı. Din adamları ve kabile reisleri toplum üzerinde otonomi durumundaydı. Nasıreddin halkı üzerindeki egemenliğini uygulamada etkili değildi. Yerel grupların kendi milisleri olması ve çoğunlukla onları ortadan kaldırmaya, güç sahibi olamadığı için, monarşi tarafından kabul edilen yasalara uymadılar. Halk ise devlet tarafından yayınlanan kanun yerine ulema'nın fetvalarını dinledi. Nasıreddin iktidara geldiğinde, ordusunda çeşitli kabile liderleri altındaki ordulardan önemli ölçüde küçük olan 3.000 adamı olması. Eyaletler için bir orduya ihtiyaç duyduğunda, yerel milisleri kiraladı. Nasıreddin’in, reformlarından önce halk üzerinde çok az güce sahipti ve reformlar sırasında bile bu reformları başarıyla uygulayabilme konusunda zorlukla karşılaştı. Nasıreddin, 1848'de babasının ölümünü haber aldığında Tebriz'de idi ve Emir Kebir'in yardımıyla Tahta çıktı. Naser el-Din önce de reformist eğilimler gösterdi, ancak hükûmet tipini diktatörlük yaptı. Bazı babilerin, başarısızlıkla sonuçlanan suikasttan sonra sindirme harekâtı başlattı. Başbakan Emir Kebirin emriyle, Babi infaz edilmesiyle- babiler ve Bahailer kendilerini başka inançtan saydılar. Rusya'nın 19. yüzyıl başlarında ele geçirdiği İran toprakları geri almayı başaramadı. 1856'da Afganistan'ın Herat şehrini işgal etti. Büyük Britanya bunu sömürgesi Britanya Hindistanı'na yönelik bir tehdit sayarak İran'a savaş açtı. Savaşın sonunda İran Herat'tan çekilerek Afganistan'ı tanımak zorunda kaldı. Nasıreddin, 1873'te Avrupa'yı ziyaret eden ilk modern İran kralıydı ve sonra 1878'de (Kraliyet Donanması Filosu gözden geçirdi) ve 1889'da gördüğü teknolojiye hayran kaldığı söylenmektir. 1873'te İngiltere'ye yaptığı ziyarette, Nasıreddin şah, Kraliçe Victoria tarafından şövalyelikteki en yüksek makam olan Order of the Garter verildi. 1873’teki gezisinde yazdığı seyahat günlüğünü Farsça, Almanca, Fransızca ve Hollandaca dahil olmak üzere birçok dilde yayınlandı. Nasıreddin şah 1890 yılında bir İngiliz olan binbaşı Gerald F. Talbot’la yaptığı antlaşmayla, İran’ın tütün endüstrisini (Alım, Satım, Dağıtım,İşleme) veren bir anlaşma imzaladı ancak Talbet şirketini verilen bu imtiyaz yabancıların sömürüsü olarak algılandı ve Ayetullah Mirza Hasan Şiraz’i tarafından,tütünü üretme, kullanma ve ticaretini yasaklayan fetva vermesi üzerine anlaşmadan vazgeçti. Ancak, Avrupalılara imtiyaz vermemesinin sonunu getirmedi ; daha sonra İranın gümrük gelirlerinin ve Değerli taşlar haricinde iranın bütün yeraltı ve yerüstü kaynaklarının mülkiyetini Paul Julius Reuter'e verdi. Nasıreddin Şahın modernleşme reformlarının çoğu, Emir Kebir'in başbakanlığı döneminde gerçekleşti. Vergi sistemine reformlar getirerek bütçeyi dengeledi, din adamlarının yetkilerini kısıtladı, bazı askeri fabrikalar kurdu, İngilizler ve Rus nüfuzunu azaltmak için diğer güçlerle ilişkiler geliştirildi. Tahran Çarşısı'nı inşa ettirerek İşsiz İnsanlara İş İmkânı Sağladı, Vaghaye-Ettefaghieh adlı ilk gazeteyi çıkarttı ve Darülfünun adı verilen ilk İran Eğitim Okulu'nu açtı, Ancak Emir Kebir'in gerçekleştirdiği reformlar Nüfuzlu kişiler tarafından tepkiyle karşılanıp Şahı Kışkırtmalarıyla Nasıreddin Şah önce Emir Kebiri sürgün edip sonra öldürtmesiyle, Şah reforma olan ilgisini yavaş yavaş kaybetti. Bununla birlikte, telgraf ve posta hizmetlerini getirdi, yollar inşa ettirdi, sulama kanalları açtırdı, Ayrıca eyalet ordusunun boyutunu arttırdı ve Rus Subayları tarafından eğitilip silahlandırılan Pers-Kazzag(Kazak)Birliği adında yeni bir Birlik oluşturdu. İzlediği politikalarla çeşitli çevrelerin düşmanlığını kazanan Nasıreddin, 1896'da Tahran'da Cemaleddin Afgani'ye bağlı olduğu iddia edilen Mirza Rıza Kirmani adlı bir fanatik tarafından Şah Abdülazim türbesinde öldürüldü. Ardından Gülistan Sarayına Gömüldü. İngilizce Vikipediden Çevrildi. Neylersin Neylersin, Zülfü Livaneli'nin 1995 yılında Raks Müzik tarafından satışa sunulan özgün müzik albümüdür. Çek Cumhuriyeti 21 yaş altı millî futbol takımı Çek Cumhuriyeti 21 yaş altı millî takımı, Çek Cumhuriyeti Futbol Federasyonuna bağlı 21 yaş altı millî futbol takımı. 1 Ocak 1993'te Çekoslovakya'nın dağılmasına rağmen 1994 yılındaki şampiyonaya Çekoslovakya U-21 adıyla katınıldı. Şampiyonadan sonra Çek Cumhuriyeti U-21 ve Slovakya U-21 adıyla iki ayrı takım oluşturuldu. Çek Cumhuriyeti U-21 yeni adıyla ilk kez 1996 Avrupa 21 Yaş Altı Futbol Şampiyonası'nda yer aldı. Bu turnuvada çeyrek finale yükselmesine rağmen İspanya U-21 takımına toplamda 4-2 ile yenilerek kupadan elenildi. 2002 yılında finalde İtalya U-21'e elenildi ve ikincilikle yetinildi. Ancak bir sonraki turnuvada finalde Fransa U-21'i penaltılarla 3-1 yenerek kupanın sahibi oldu. Öğün Öğün; gün içerisinde düzenli olarak yemek yenilen belirli vakitlerden her biri ve bu vakitlerde yenen yemekler. Pek çok kültürde kahvaltı, öğle yemeği ve akşam yemeği olmak üzere 3 ana öğün bulunur. Düzenli öğünler günün ana bölümlerinde gerçekleşir. Özel bir durum nedeniyle yenen yemeklere örnek olarak ise doğum günü, evlilik yıl dönümü ve bayram ziyafetleri verilebilir. Bir öğünde tüketilen yiyecekler genellikle miktar ve hazırlama yöntemleri bakımından atıştırmadan farklıdır. Atıştırma genellikle az miktarda fakat bol kalorili yiyecekleri içerir. Öğünlerde ise -genellikle- daha kapsamlı yöntemlerle hazırlanmış, birden fazla türde yiyecek tüketilir. Bununla birlikte öğünler haricinde yenen küçük yemeklere "hafif yemek" denir. Piknik; açık havada yenen bir yemek olup kişilerin önceden hazırladığı ve piknik sepeti içinde getirdikleri yiyecek ve içecekleri kapsar. Genellikle park, orman, deniz sahili gibi insana huzur veren doğal ortamlarda yenir. Ziyafet; bol miktarda, çok çeşitli ve toplu olarak tüketilen bir yemek türüdür. Genellikle özel bir kutlama nedeniyle düzenlenir. yemek yeme ve öğünler hakkındaki adet ve gelenekler ülkeden ülkeye farklılık gösterir. Bu durum ülkeler içinde olduğu kadar, din farklılıklarına, sosyal sınıf durumuna, eğitim ve bölge gibi faktörlere dayanır. Çok kültürlü toplumlarda farklı adet ve geleneklere rastlanır. Kişinin yeni katıldığı bir toplumdaki yemek yeme adetlerine elinden geldiğince uyması görgü gereğidir. Farklı adetlere örnekler: Rav Ä°zak Alaluf Rav İzak Alaluf, günümüz İstanbul'unda yaşayan Yahudi din adamıdır. Kimlik adı İzak Alaluf'dur. İzmir doğumludur. Görevine İzmir'de başlamış, bir süre de İzmir Hahambaşılığı görevinde bulunmuştur. Süreç içinde İstanbul'a geçen Alaluf, şu anda Bet-Din üyeliği yapmaktadır. Türkçe yazdığı dinsel içerikli makaleler her hafta Şalom Gazetesi'nde yayınlanmaktadır. Gerzek Åžaban Gerzek Şaban, yönetmenliğini Natuk Baytan'ın yaptığı 1980 yapımı Türk filmi. Kemal Sunal'ın birbirine benzeyen iki kişiyi, ünlü bir mafya babası (Seyfi), filmlerde figüranlık yapan saf bir delikanlıyı (Osman) canlandırdığı filmde, bu benzerlik nedeniyle birçok gülünç olay yaşanır. Osman sevdiği kızla evlenmek isteyen saf bir figürandır. Çalıştığı filmlerin setlerinde ortalığı birbirine katmaktadır, Seyfi ise yeraltı dünyasının ünlü babasıdır. Bir gün Osman mahalledeki arkadaşlarıyla gazinoya gider, gazino sahipleri onu mafya babası Seyfi sanarak ona haraç verirler. Düşman olduğu diğer mafya babalarıyla mücadele eden Seyfi'yle, mahallesini hacizden kurtarmaya çalışan Osman'ın hayatları tesadüfen birbirine karışır. Filmin adı Gerzek Şaban olmasına rağmen film içinde Şaban diye bir film karakterinin olmadığı Gerzek Şaban filmi, Kemal Sunal-Natuk Baytan filmlerinin tipik örneklerinden biridir. Film büyük ölçüde Zekeriyaköy'de çekilmiştir. Süper Lig gol kralları listesi Süper Lig gol kralları listesi, Süper Lig'de bir sezonda en çok gol atan futbolcuların sezonlara göre yapılmış listesidir. 1959'da başlayan ligin ilk gol kralı, on beş maçta on bir gol atan Metin Oktay iken son isim 2019-2020 sezonunda otuz dört maçta yirmi dört gol atan Trabzonspor'dan Alexander Sørloth'tur. Bugüne kadar kırk bir farklı futbolcu gol kralı unvanı almıştır. Altı kez gol kralı olan Metin Oktay en çok gol kralı olan isimken, Tanju Çolak beş kezle bu alanda ikinci futbolcudur. Ayrıca Tanju Çolak 1987-88 sezonunda attığı otuz dokuz golle Avrupa'da en çok gol atan oyuncu olup Avrupa Altın Ayakkabı Ödülü'nü kazanmıştır. Bunun yanı sıra Tanju Çolak, birden fazla takımla gol kralı olan ilk isimdir. Kırk bir futbolcudan otuz üçü Türk uyrukluyken sadece sekizi yabancı futbolcu gol kralı olmayı başarmıştır. İlk yabancı gol kralı 1983-84 sezonunda attığı on altı golle bu başarıya ulaşan Yugoslav uyruklu Tarik Hodžić'dir. Diğer yabancı gol kralları ise Şota Arveladze, Alex, Milan Baroš, Ariza Makukula, Aatif Chahechouhe, Fernandao, Mario Gómez, Vágner Love, Bafetimbi Gomis, Mbaye Diagne ve Alexander Sørloth'tur. Bu isimlerden Alex ise iki kez gol kralı olan tek yabancı futbolcudur. Toplamda on yedi farklı takım, gol kralı çıkarmayı başarmıştır. Bu alanda en başarılı takım on yedi kez gol kralı çıkartan Galatasaray'dır. Galatasaray'ı, on beş gol kralıyla Fenerbahçe izlemektedir. Süper Lig tarihinde üç sezonda gol krallığı iki futbolcu tarafından paylaşılmıştır. 1975-76 sezonunda on yedi gol atan Cemil Turan ve Ali Osman Renklibay, 1979-80 sezonunda on iki gol atan Mustafa Denizli ve Bahtiyar Yorulmaz, 2001-02 sezonunda yirmi bir gol atan İlhan Mansız ve Arif Erdem unvanı paylaşmışlardır. Gol kralı olduğu sezon iki farklı takım forması giyen tek isim ise Mbaye Diagne'dir. 2018-19 sezonunun ilk yarısında Kasımpaşa forması giyen ve 17 maçta 20 gol atan Diagne, devre arasında Galatasaray'a transfer olmuş ve burada da 12 maçta 10 gol atarak toplamda 30 golle gol kralı olmuştur. Ayrıca Diagne'nin attığı 30 gol, Süper Lig'de yabancı bir futbolcunun bir sezonda ulaştığı en yüksek gol sayısıdır. Not : Koyu yazılan takım aynı sezon şampiyon olmuştur. Powerless (Say What You Want) "Powerless (Say What You Want)", Nelly Furtado, Anne Dudley, Gerald Eaton, Trevor Horn, Malcolm McLaren ve Brian West tarafından Furtado'nun ikinci stüdyo albümü "Folklore" için yazılan pop tarzdaki şarkıdır. Yapımcılığını Track & Field'ın yaptığı parça, albümün ilk teklisi olarak Aralık 2003'te yayımlanmıştır. Banjo çalgıcısı Béla Fleck de parçada yer almaktadır. Şarkının video klibi Bryan Barber yönetmenliğinde çekilmiştir. Try (şarkı) "Try", Nelly Furtado ve Brian West tarafından Furtado'nun ikinci stüdyo albümü "Folklore" albümü için yazılan şarkıdır. Yapımcılığını Track & Field'ın yaptığı parça, albümün ikinci teklisi olarak Şubat 2004'te yayımlanmıştır. Şarkının video klibi Sophie Muller yönetmenliğinde çekilmiştir. İskenderun İstiklal Makzume Anadolu Lisesi İskenderun İstiklal Makzume Anadolu Lisesi, 1986 yılında eğitim öğretime başlayan İskenderun'un ilk anadolu lisesidir. İskenderun şehir merkezi Yavuz Sultan Selim Mahallesi'nde 3890 m² alan üzerine kurulmuştur. 1985 yılında İstiklal Makzume Vakfı ve Hatay Valiliği arasında yapılan protokol ile bir ilkokul inşaatına başlanmıştır. Milli Eğitim Gençlik ve Spor Bakanlığı olurları ile yapılan okul, İstiklal Makzume Vakfı ve Hatay Valiliği arasında yapılan yeni bir protokolle anadolu lisesine çevrilmiş, 1986 yılı eylül ayında eğitim öğretime başlamıştır. Ä°stiklal Makzume Anadolu Lisesi Resmi Web Sitesi Aaron Eckhart Aaron Edward Eckhart (12 Mart 1968), Amerikalı oyuncu. Kaliforniya'da doğup, 13 yaşında ailesi ile birlikte İngiltere'ye gitti. Birkaç yıl sonra, okul oyunlarındaki performansı ile oyunculük kariyerine başladı. Eckhart, lise yıllarında Avustralya'nın Sidney kentine taşındı. Mezun olmadan okulu bıraktı ama gittiği bir yetişkin eğitim kursu ile diploma kazandı. 1994 yılında Brigham Young Üniversitesi'nin Güzel Sanatlar Bölümü'nü derece ile bitirdi. 1990'ların ortasında New York'ta işsiz bir oyuncu olarak yaşıyordu. Eckhart, üniversitede tanıştığı yönetmen Neil LaBute'un birkaç oyunun oyunu kadrosunda yer alarak, onunla bir araya gelmişti. Beş yıl sonra, Neil LaBute'un kara komedi filmi "In the Company Men"'de, kadın düşkünü bir sosyopatı canlandırdı. LaBute'un rehberliğinde, onun yönettiği "Your Friends & Neighbors" (1998), "Nurse Betty" (2000), "Possession"' (2002) filmlerinde oynadı. Rol alacağı film seçiminde daha seçici olmaya başlayan Eckhart, "The Core" (2003) ve "Paycheck" (2003) adlı bilim-kurgu filmlerinde, "Conversations with Other Women" (2006) ve "No Reservations" (2007) adlı romantik dramalarda oynadı. Eckhart, Steven Soderberg'in olumlu yorumlar alan 2000 tarihli "Erin Brockovich" filminde canlandırdığı George karakteriyle geniş bir tanınırlık sağladı. 2006 yılında, kendisine En İyi oyuncu dalında Altın Küre adaylığı getiren "Thank You for Smoking" filminde Nick Taylor'ı canlandırdı. 2008 yılında, büyük bütçeli stüdyo filmi "Kara Şövalye"'de Two-Face adlı kötü adama dönüşen Bölge Savcısı Harvey Dent'i canlandırdı. 2009 yılı ABD,İngiltere ve Kanada ortak yapımı Love Happens (Türkçe adı;Aşk Olur) filminde Burke rolünü oynadı. Eckhart, şair ve çocuk kitabı yazarı olan Mary Eckhart (kızlık soyadı Lawrence) ve bir bilgisayar uzmanı olan "Jim Senior" James C. Eckhart'ın üç çocuğunun en küçükleri olarak Cupertino, California'da doğdu. Kardeşleri James Lawrence Eckhart (doğum: 1963) ve Adam Eckhart'tı (doğum: 1966). Eckhart, The Church of Jesus Christ of Latter-day Saints'de bir mormon olarak yetişti. Kendisi de Fransa ve İsviçre'de görev yaptı. Ekhart 1981 yılında ailesi ile birlikte İngiltere'ye taşınıp Walton-on-Thames, Surrey'de oturmaya başladı. Eckhart, şimdi ACS International Schools olarak bilinen American Community School'da eğitim gördü. İlk oyunculuk performanslarını Charlie Brown'ın okul yapımlarında gösterdi. Avustralya'ya taşınan Eckhart, American International School of Sydney'deki son yılında, şimdilerde "korkunç" bir yapım olduğunu itiraf ettiği "Waiting for Godot"'un yapımında oyunculuk becerilerini geliştirdi. Mezuniyet yılının sonbaharında Eckhart, bir sinemanın mağaza bölgesinde çalışırken okulu bırakmayı uygun gördü. Sonunda Birleşik Devletlere döndüğünde bir yetişkin eğitim kursuna katılıp diplomasını aldı. Ayrıca, Hawaii ve Fransa'nın kıyı sularında sörf yapmaya başladı. 1988'de Birleşik Devletlere döndü ve Brigham Young University'ye katıldı. 1994 yılında, Güzel Sanatlar bölümünden derece ile mezun oldu. Brigham Young'tayken Eckhart, Moromon temalı film "Godly Sorrow"'da oynadı. Yönetmen/senarist Neil LaBute ile tanıştı. Eckhart, LaBute'un birkaç orijinal oyununda oynayarak ilk profesyonel oyunculuk tecrübesini yaşadı. BYU'dan mezun olduktan sonra, Eckhart New York şehrine taşındı ve geçici işlerde, otoboüs şoförlüğünde ve inşaat işçiliğinde çalıştı. Eckhart'ın televizyondaki ilk rolleri reklamlar oldu. "Beverly Hills, 90210"'nun ekstralarında rol aldı. Bu küçük rolü belgeseller, televizyon yapımı filmler ve kısa ömürlü program "Aliens in the Family" takip etti. 1997 yılında Neil LaBute'un sahne oyunundan uyarladığı "In the Company of Men"'da başrolde yer aldı. Eckhart, sağır bir büro işçisi olan beyaz bir kadının duygularıyla alay eden Chad rolünü oynadı. Eckhart'ın performansı çok iyi eleştiriler aldı. CNN.com yazarı Paul Tatara "Eckhart's Chad even has a couple of sarcastic diatribes that mock Cristine's halting, hollow-voiced way of speaking" diye yazdı. "In the Company of Men" eleştirel bir başarı sağladı ve New York Film Eleştirmenleri Derneği Ödülleri'nde En İyi İlk Film ödülünü kazandı. Eckhart filmdeki performnsıyla Independent Spirit Ödülleri'nde En İyi İlk Performans dalında ödül kazandı. Film, Premiere dergisinin düzenlediği "En Tehlikeli 25 Film" listesine girdi. Sonraki yıl, Eckhart bir başka LaBute filmi olan "Your Friends & Neighbors"'te seksüel yönden zayıf olduğu için sorunlu bir evlilik yaşayan Barry karakterini canlandırdı. Eckhart rol için biraz kilo aldı. 1999 yılında, Oliver Stone'un "Any Given Sunday" filminde saldırı koordinatörü olan bir futbol koçunu canlandırdı. Aynı yıl "Molly" filminde otistik bir kadının erkek kardeşini oynadı. Macaristan 21 yaş altı millî futbol takımı Macaristan 21 yaş altı millî takımı, Macaristan Futbol Federasyonuna bağlı 21 yaş altı millî futbol takımı. UEFA'nın gençlik turnuvalarını yeniden düzenlemesinden sonra 1976 yılında Macaristan U-21 adıyla kuruldu. Avrupa 21 Yaş Altı Futbol Şampiyonası'nda en iyi derecesini 1986 yılında yarı final oynayarak gerçekleştirdi. Uzun mesafe koşuları Uzun mesafe koşuları, en az üç kilometre uzunluğunda kesintisiz koşu türüdür. Fizyoljik olarak aerobik temellidir; dayanıklılık ve zihinsel güç gerektirir. Birçok spor branşında, müsabakaların süresine yayılmış önemli mesafeler koşulur. Özellikle futbol veya ragbi gibi topla oynanan sporlarda, oynayanlar uzun mesafeler kateder ancak kesintisiz yapılan koşular yarışlardadır. Bunların çoğu da, bayrak yarışları gibi türleri olsa da, bireysel sporlardır. En öne çıkan mesafe koşuları atletizmdedir. Koşular kesin sınırlarla belirlenmiş alanlarda yapılır ve en hızlı atlet kazanır. En bilinen türleri uzun mesafe pist koşuları, yol koşuları ve krostur. Pist ve yol koşularında genellikle süre tutulurken, kros mücadelelerinde bunlardan farklı olarak atletlerin sadece sırası önemlidir. Çok sporlu yarışlar da mesafe koşularına sahne olur. Triatlonda yarış türüne bağlı olarak, beş kilometreden maratona kadar değişen mesafeler yer alır. Modern pentatlonun ilk dönemlerinde de, 3-4 kilometrelik bir koşu bulunmaktaydı. Erkekler 5000 ve 10000 metre yarışları, 1912'den beri Olimpiyat Oyunları'nda yer almış, kadınlar 5000 ve 10000 metre koşuları sırayla 1988 ve 1996'da programa dahil edilmiştir. Haile Gebrselassie 10.000 metrede ilk altın madalyasını kazandığı 1993 Dünya Atletizm Şampiyonası'ndan sonra arka arkaya 4 Dünya Şampiyonası ve 2 Olimpiyat Oyununda da altın madalya kazanmıştır. Gebrselassie, gelmiş geçmişen iyi uzun mesafe koşucularından biri kabul edilir. Maraton, dünya şampiyonaları ve Olimpiyat programındaki tek yol koşusudur. Yarı maraton 21,1 km'lik bir koşudur (21.097,5 m ya da yaklaşık 13 mil 193 yd). Uzunluğu maratonun yarısıdır ve genellikle şehir içi caddelerde koşulur. Maratonu tamamlamakta zorlanan ve o zorluk seviyesine ulaşamamış koşucular için popüler bir koşudur. Günümüzde pek çok şehir her yıl halkın katılımına açık yarı maratonlar düzenlemektedir. Avusturya ekonomisi Avusturya ekonomisi, sosyal market ekonomisi olarak tanımlanmakla birlikte yapısal olarak Almanya ekonomisiyle benzerdir. 2004 yılında yapılan istatistiklere göre Avusturya, Avrupa Birliği içerisindeki satın alma paritesine göre kişi başına düşen gayri safi milli hasılada 27.666 € ile Lüksemburg, Hollanda ve İrlanda'nın ardından 4. sıradadır. Aynı bazda bakıldığında Viyana, 38.662€ kişi başına düşen gelirle Avrupa'da Londra-Merkez, Lüksemburg, Brüksel-Merkez ve Hamburg'un ardından 5. sırada yer almaktadır. Avusturya'da 2002-2006 yılında büyüme sağlam bir biçimde %1 ile 3.3 arasında devam etmiştir. Orta Avrupa'da bulunmasından dolayı, yeni Avrupa Birliği üyelerine bir geçiş ülkesi haline gelmiştir. 2. Dünya Savaşı'nın ardından Avusturya ekonomisi güçlü büyüme rakamları elde etmiştir. 1950'lerde büyüme %5'i geçmiştir. 1960'larda büyüme rakamları %4.5 civarında seyretmiştir. 1998 yılında %2.9, 1999 yılında %2.7 büyüme kaydedilmiştir. Avusturya 1 Ocak 1995'te Avrupa Birliği'ne tam üye olmuştur. Avrupa Birliği'ne üye oluşuyla beraber ülke yabancı yatırımcılar için yeni bir yatırım merkezi haline gelmiştir. Avusturya Avrupa'daki ortak ekonominin bir parçası haline gelmiştir. Avusturya ekonomik entegrasyonda önemli aşamalar kaydetmiştir. Ülke ekonomisi diğer Avrupa Birliği ekonomileriyle özellikle Alman ekonomisiyle entegrasyon sağlamıştır. Avusturya ulusal para birimi Avusturya Şilini'ni Euro ile değiştirmiştir. Avusturya çiftlikleri, diğer dağlık Batı Avrupa ülkelerinin küçük ve dağınıktır. Bu yüzden üretim göreceli olarak pahalıdır. Avusturya'nın 1995 yılında AB'nin bir parçası haline gelmesiyle birlikte tarım sektörü Avrupa Birliği'nin Genel Tarım Politikası göz önünde alınarak reform çalışmaları yapmıştır. Avusturyalı çiftçiler ülkenin besin gereksiniminin %80'nini üretirken, 1950'den bu yana tarımın gayri safi milli hasıladaki yeri %3'ün altına inmiştir. Avusturya'da iş yapan uluslararası kimya, demir ve çelik üreticileri, petrol şirketleri diğer ülkelerde binlerce kişiyi istihdam eden girişimlerde bulunurken, diğer ülkelerle göreceli olarak Avusturya'da daha küçük bazda ekonomik girişimlerde bulunmaktadırlar. Avusturya'da en önemli ve gayri safi milli hasılanın çoğunluğunu oluşturan sektör hizmetler sektörüdür. Viyana bir finansal merkez haline gelmiş bir metropoldür. Ayrıca Viyana son on yıllarda yeni AB ülkelerine açılan bir kapı görmektedir. Viyana'daki pek çok şirket ve banka yeni AB ülkeleriyle ekonomik hareketlilik içerisindedir. Avusturya ekonomisi için önemli bir yer tutan diğer bir sektör ise turizmdir. Turizm ülkede hem yazi hem de kış aylarında hareketlidir. Avusturya dünyada ziyaret edilen ilk 10 ülke arasındadır. Turizm gayri safi milli hasılada %10'luk bir yer tutar. Kış kış sporları merkezleri önemli ölçüde özellikle Amerikalılar, Doğu Avrupalılar ve Ruslardan turist kabul etmektedir. Ancak Avusturya turizm sektöründe en çok Almanya'ya bağlıdır. Ülkede üretilen elektrik enerjisinin %65 su gücünden, %31i ise fosil yakıtlardan yararlanılırak üretilirken Avusturya'da nükleer enerji yoluyla elektrik enerjisi üretilmemektedir. Uluslararası pazarda önemli bir paya sahip Avusturyalı şirketler Red Bull, Wienerberger, OMV, Glock'dır. Diğer AB ülkeleriyle yapılan ihracat ve ithalat toplam ticaretin %66'sını oluşturur. Avusturya hızlı gelişen piyasalarda ve Doğu Avrupa ekonomileriyle ticareti geliştirmek Avusturya ticaretinde en önemli gelişmeyi sağlamaktadır. Bu ülkelerle ticaret Avusturya ticaretinin %14'ünü oluşturur. Avusturyalı firmalar düşük teknik işlem gerektiren ve çok fazla işçi gerektiren fabrikaları bu ülkelere taşımaktadırlar. Avusturya halen AB'de hızla gelişen ekonomilere ve yeni AB ülkeleriyle ekonomik ilişkileri nedeniyle cazip konumdadır. Avusturya'da işçi hareketleri oldukça güçlüdür. Ülkedeki işgücünün yarısından fazlası Avusturya Ticaret Birligi Federasyonu (ÖGB) ye üyedir. ÖGB fikir birliğiyle ücretlerin belirlenmesini desteklerken, ülkedeki tarım ve sanayinin gelişmesini desteklemektedir. Ancak ülkede ortaya atılan sosyal reformların ülkenin sosyal durumunu kötüye götüreceği gerekçesiyle karşı çıkmaktadır. Força "Força", Nelly Furtado, Gerald Eaton ve Brian West tarafından Furtado'nun ikinci stüdyo albümü "Folklore" için yazılan Portekizce şarkıdır. Track & Field'ın yapımcısı olduğu parça, eleştirmenlerden olumlu tepkiler almıştır. Haziran 2004'te yayımlanmış ve 2004 Avrupa Futbol Şampiyonası'nın resmî şarkısı olmuştur. Şarkının video klibi Toronto, Ontario'da çekilmiştir. Azerbaycan 21 yaş altı millî futbol takımı Azerbaycan 21 yaş altı millî futbol takımı, Azerbaycan Futbol federasyonu bünyesinde kurulmuş 21 yaş altı millî futbol takımı. Teknik Direktörlük görevini Bernhard Lippert yapmaktadır. UEFA tarafından organize edilen Avrupa 21 Yaş Altı Futbol Şampiyonası elemelerinde mücadele etmektedir. ! colspan="9" bgcolor="#B0D3FB" align="left" | ! colspan="9" bgcolor="#B0D3FB" align="left" | ! colspan="9" bgcolor="#B0D3FB" align="left" | Teknik Direktör: Bernhard Lippert II. Margrethe II. Margrethe veya tam adıyla Margrethe Alexandrine Þórhildur Ingrid (d. 16 Nisan 1940, Kopenhag), hâlen görevde olan Danimarka kraliçesidir. Prenses Margrethe, Kopenhag'da Amalienborg Sarayı'dan dünyaya gelmiştir. Babası Prens Frederik annesi Prenses Ingrid'dir. O dönemde Danimarka Kralı olan Christian X aynı zamanda İzlanda'nın da kralıydı. Bu yüzden yeni doğan prensese İzlandaca bir isim olan Þórhildur ismini koydu. Vaftiz babası Danimarka Kralı Christian X, Norveç-Danimarka Prensi Knud, Danimarka Prensi Axel, İsveç Kralı Gustav V, Norveç Prensi Gustaf Adolf'dır. Kraliçenin sloganı "Tanrının yardımıyla, halkın sevgisiyle, Danimarka Gücü"dür. Doğduğunda prensin daha sonradan kral olacak en büyük çocuğu olmasına rağmen monarşinin başına geçilecek gözüyle doğmadı. Ancak Prenses Ingrid'in hiç erkek çocuğu olmaması krallık hakkının Margrethe'nin amcası Prens Knud'a bırakıyordu. Frederik ve kızlarının halk arasındaki popülaritesi, kadının payının Danimarka'da daha göz önüne gelecek olması nedeniyle yapılan değişikliklerin iki meclisten de geçmesinin ardından 1953 yılında kadınların da hanedanın başına geçmesi hakkının verilmesi referanduma götürülerek halkın görüşü soruldu. Meclislerin ve halkın kabulüyle İngiltere'de olduğu gibi Danimarka'da da kadınlar kraliçe olarak başa geçebileceklerdi. Danca, Norveççe, Fransızca, İsveççe, İngilizce ve Almanca konuşabilmektedir. Hannover Ãœniversitesi Gottfried Wilhelm Leibniz Hannover Üniversitesi (Almanca: "Gottfried Wilhelm Leibniz Universität Hannover"), Almanya'nın Hannover şehrinde bulunan resmi ismi "Gottfried Wilhelm Leibniz Universität Hannover" veya kısaca LUH olan yükseköğretim kurumudur. Özellikle temel bilimler ve mühendislik alanında Almanya ve Avrupa'da adı geçen köklü üniversitelerden biri olan Hannover Üniversitesi bilhassa makine mühendisliği ve mimarlik bölümlerinde Almanya´nin en iyi üniversitelerinden biri olarak kabul edilir. Üniversite 1831 yılında kurulmuş olup 9 fakülteden oluşmaktadır. Üniversite kuruluşunda Yüksek Ticaret Okulu olarak kurulmuştur. 1879'da geliştirilerek Kraliyet Teknoloji Üniversitesi ismi verilmiş, 1898'de doktora seviyesinde eğitim vermeye başlamıştır. 1968'de ismi Teknik Üniversite, 1978'de ise Üniversite olarak değiştirilmiştir. Leibniz Hannover Üniversitesi, Almanya'nın en iyi ve en prestijli 9 teknoloji enstitüsünün bulunduğu TU9 birliği üyesi ve Niedersachsen Teknoloji Enstitüsünün (NTH) bir parçasıdır. Üniversitede kayıtlı 26.800 öğrenci vardır. Üniversitede 321(2013) profesor çalışmaktadır. Ayrıca akademik kadrosunun %12si yabancı ögretim üyelerinden oluşur ve bu alanda da Almanya'nın önde gelen uluslararası akademik üniversitelerinden birisidir. Liberteryenizm Liberteryenizm, yol gösterici norm olarak negatif özgürlük fikrini savunan siyasi akımdır. Liberteryenler otonomi ve seçme özgürlüğünü maksimize etmeye çalışır; politik özgürlük, gönüllü iş birliği ve bireysel karar önceliğini vurgular, bu doğrultuda da devletin minimize edilmesi ya da ortadan kaldırılması gerektiğini savunur. Kavramın popüler kullanımı devletin minimize edilmesi şeklindedir. İngilizcede yaygın kullanımıyla serbest piyasa kapitalizmi ve minimal devleti savunanları, ansiklopedik kullanımdaysa bir dizi siyasi ideolojiyi ifade eden "libertarian" sözcüğü Fransızca "libertaire"nin İngilizceye uyarlamasıdır. Ancak daha sonra İngilizcedeki bu uyarlama tekrar Fransızcaya uyarlanarak "Libertarien" şeklini almıştır. Fransızcada "libertaire" kelimesi günümüzde de anarşizm ile eş anlamlı kullanılırken, İngilizceden uyarlanan "Libertarien" kavramıysa serbest piyasa kapitalizmini destekleyen ideolojik grupları tanımlamada kullanılır. İki terim de Türkçeye "liberter" ve "liberteryen" olarak uyarlanmıştır. Özellikle anarşistler tarafından liberter kavramının Fransızcadaki anlamıyla kullanıldığı görülmektedir. Fakat bazen "liberter" kavramının, liberteryenin kısaltması şeklinde, onun yerine kullanıldığına da rastlanır. Klasik liberalizmin sınırlı bir türevi biçiminde tanımlanabilen modern liberteryenizm, liberalizmin yirminci yüzyılda geçirmiş olduğu anlam değişikliklerinden dolayı ‘sol’ düşünceleri savunanlara ABD'de "liberal" denilmeye başlanmasından beri klasik liberal geleneğin takipçisi olanların kendilerini ve düşüncelerini ‘liberaller’den ayırma amacıyla liberteryen kelimesini kullanmasıyla ortaya çıkar. Bu yeniden canlanma, serbest piyasa liberteryenizminin düşünce kuruluşları ve siyasi partilerin aracılığı ile Kuzey Amerika dışında yayılmasıyla sonuçlanır. Tüm liberteryenler, sivil özgürlükler ve devletin azaltılması veya ortadan kaldırılması lehine savundukları kişisel özerklik anlayışıyla başlar. Murray Rothbard, 19. yüzyıl Amerikan bireyci anarşistlerin klasik liberal fikirlerin etkisiyle şekillenmiş çalışmalarından etkilendi. 19. yüzyılda bireycilerin bir emek değer teorisi vardı, fakat Rothbard neokalisk iktasadın bir öğrencisi olarak emek değer teorisini kabul etmedi. Rothbard 19. yüzyıl Amerikan bireycilerinin savunduğu özel savunma ve serbest piyasayı Avusturya İktisat Okulunun ilkeleriyle birleştirmeye çalıştı. 1971 yılında New York Times 17. yüzyıl filozofu Baruch Spinozanın modern liberteryenizmin habercisi olduğunu yazdı. Yazarlar, modern liberteryenizmin 18. ve 19. yüzyıl liberalizminin kısmen devamı olduğunu belirtti. 1950'lerde yazar Ayn Rand adına objektivizm dediği bir felsefi sistem geliştirdi. Rand'ın fikirlerini ifade ettiği "Hayatın Kaynağı" ve "Atlas Silkindi" romanları ve diğer çalışmaları birçok liberteryeni etkiledi. Bununla birlikte Rand, liberteryen etiketini reddetmiş ve "sağcı hippiler" olarak tanımladığı liberteryen hareketi sertçe kınamıştır. 1960'larda, Vietnam Savaşı sırasında liberteryenler, anarşistler ve muhafazakârlar bölünmüştü. Bu dönemde ABD'de gençler orduya girmeye zorlanıyordu. Liberteryenler savaşa katılmaya karşı çıktı ve barış hareketlerine katıldı ve Rothbard'ın "Liberteryen Forumu" gibi kendi yayınlarını kurmaya başladılar. Ayrıca 1960'larda "Radikal Liberteryen İttifak" ve "Bireysel Özgürlük Derneği" gibi kuruluşlar kuruldu. 1971 yılında küçük bir Amerikan grup David Nolan liderliğindeki Liberteryen Partiyi kurdu. Yıllar içinde kapitalizmi destekleyen onlarca liberteryen politik partinin dünya çapında ortaya çıktığı görüldü. Modern liberteryenizm, Harvard Üniversitesi profesörü Robert Nozick'in "Anarşi, Devlet ve Ütopya" isimli kitabıyla akademik olarak tanınmıştır. Rawls'un adalet teorisini eleştirmek için yazdığı "Anarşi, Devlet ve Ütopya" kitabı modern liberteryenizmin en önemli kitaplarından biri hâline gelmiştir. Bu kitapta Nozick, devletin rolünün, vatandaşları şiddetten ve hırsızlıktan korumak ve sosyal sözleşmelere uyulmasını sağlamakla sınırlı olduğu görüşünü savunmuştur. "Anarşi, Devlet ve Ütopya" 1975 yılında Ulusal Kitap Ödülünü kazandı. Liberteryenizmin popüler kullanımı minarşizme denktir. Modern liberteryenizm, bireysel özgürlüklerin korunmasıyla sınırlandırılmış minimal devlet fikrini güçlü şekilde savunan; serbest ticareti ve serbest piyasa ekonomisini destekleyen; 18. ve 19. yüzyıl klasik liberal fikirlerin kısmen devamı olan bir 21. yüzyıl siyaset felsefesidir. Bu modern liberteryenizm, Harvard Üniversitesi profesörü Robert Nozick'in "Anarşi, Devlet ve Ütopya" isimli kitabıyla akademik olarak tanınmıştır. Rawls'un adalet teorisini eleştirmek için yazdığı "Anarşi, Devlet ve Ütopya" kitabı modern liberteryenizmin en önemli kitaplarından biri hâline gelmiştir. Bu kitapta Nozick, devletin rolünün, vatandaşları şiddetten ve hırsızlıktan korumak ve sosyal sözleşmelere uyulmasını sağlamakla sınırlı olduğu görüşünü savunmuştur. Anarko kapitalizm (ayrıca özel mülkiyet anarşizmi veya serbest piyasa anarşizmi ile ifade edilebilir) özel mülkiyet hakkına, iktidar müdahalesinin reddine ve temel toplumsal etkileşim mekanizması olarak rekabete dayalı serbest piyasanın savunusuna dayanan siyasal düşüncedir. Anarko kapitalizm, özel mülkiyeti şu şartlarda meşru görür: bir emek ürünü ise, ticaret etkinliğinin bir sonucu ise veya hediye olarak elde edilmiş ise. Ekole göre, anarko kapitalist toplumda; serbest piyasa işleyişini, toplumsal kurumları, yasa uygulamalarını, güvenliği ve altyapıyı, devlet yerine kar amaçlı rekabete dayalı şirketlerin, yardım derneklerinin veya gönüllülüğe dayanan birliklerin düzenlemesi öngörülür. Anarko kapitalizm, piyasa teorisyenleri Gustave de Molinari, Frederic Bastiat ve Robert Nozick ile birlikte Amerikalı bireyciler Tucker ve Spooner gibi düşünürlerin fikirleri ile şekillenmiştir. Bir tür bireyci anarşizm biçimi olarak karakterize edilir. Fakat, Tucker ve Spooner'ın çizgisinde olan bireyci anarşizmden farklı olarak, anarko kapitalizm emek değer teorisini ve onun normatif uygulamalarını reddeder. Anarko kapitalist düşünceler agorizm ve piyasa merkezli liberteryen sol felsefelerin gelişimine katkılarda bulunmuştur. Anarko kapitalizm hem doğal haklar hem de faydacı (utilitarian) temelde savunulmuştur. Rothbard uzlaşmaya dayalı değişimi ifade eden serbest piyasa kapitalizmini, onu yok etmek üzere baskıcı yöntemler kullanan hükûmet ve büyük şirketler arasında bir birliktelik olarak tanımladığı devlet kapitalizminden ayırır. Bu bağlamda Rothbard "kapitalizm"i anarşizmin en yetkin ifade biçimi ve aynı şekilde anarşizmi de kapitalizmin en yetkin ifade biçimi olarak tanımlamıştır. The Majestic Yıl 1951. Tüm ABD'de bir tür cadı avı sürmektedir. Komünistlikle suçlanan ve haksız yere kara listeye alınmış genç bir Hollywood senaristi de bu durumdan mağdurdur. Hayatına yön verme çabası içindeyken başından geçen bir araba kazası sonucu hafızasını kaybeden yazar, kendini bulduğu küçük kasabada, uzun zamandır kayıplarda olan bir başka kişi sanılır. Burada karşılaştığı insanlar ve büründüğü yeni kimlik, ona eski hayatında yabancı olduğu türden bir huzuru ve mutluluğu tattıracaktır. Fiorello La Guardia Fiorello Henry La Guardia ("doğumdaki adı:" Fiorello Enrico La Guardia), (d. 11 Aralık 1882, Greenwich Village-Manhattan-New York – ö. 20 Eylül 1947, Bronx - New York). Amerikalı politikacı. 1934-1945 yılları arasında üç dönem arka arkaya New York belediye başkanlığı yapmıştır. Cumhuriyetçi Partiye mensup olan La Guardia, oldukça sevilen bir belediye başkanı olmuş, New York'un büyük depresyondan kendine gelmesi sürecinde Başkan Roosevelt'in sivil savunma yöneticiliğini yapmış ve millî bir figür haline gelmiştir. New York'un üç havalimanından en küçüğü olan LaGuardia Havalimanının adı, La Guardia'ya ithafen verilmiştir. Astra2Connect Astra2Connect, Mart 2007'de kurulmuş ve Avrupa'da hizmet veren iki yönlü uydu interneti hizmeti veren bir kuruluştur. Sistem SES Astra uydularını kullanmaktadır ve SES Astra tarafından işletilmektedir. Merkezi Betzdorf, Lüksemburg'dadır. İki yönlü uydu interneti hizmeti'nin haricinde IPTV, VoIP gibi hizmetleri de vardır. Astra2Connect hizmeti, kırsal yerlerde İnternet'e erişimi ihtiyaçlarına da çözüm üretmektedir. Astra2Connect, merkezi ve uzak terminallerin arasında IP verisinin taşınması için bir uydu bağlantısını kullanır. SES Astra merkezinde bir internet belkemiğine bağlıdır ve uyduya uplink'ler aracılığı ile DVB S2 şeklinde veriler gönderilir ve ev kullanıcısı uydu modemi ve ev tipi bir çanak anten ile hizmeti kullanır. ASTRA2Connect hizmetine bağlantı, Avrupa'daki Newtec firması tarafından geliştirilen bir Sat3Play uydu terminali ile gerçekleşir. Terminal, dış bir uydu çanağını ("iLNB") coaxial kablo ile modeme bağlanır ve iki yönlü bir LNB'le beraber bağlantı oluşur, sonrasında LAN bağlantısı yapılır. Çanak antenin kurulumu kolaydır, kurulum için temel aletler ve bir sinyal bulucu yeterlidir. Ayrıntılı olarak anlatım incelendiğince profesyonel yardımı olmadan kurulabilir. Astra2Connect, 80 cm boyutunda offset bir çanak anten kullanır. Astra2Connect terminali'nin fiyatı 320 €'dir. 100 € kayıt ücreti vardır. 256kbit/64kbit hızı için 20€, 512kbit/96kbit hızı için 30 €, 1024kbit/128kbit hızı için ise 40 € aylık ücret vardır. Paul Horn (filolog) Paul Horn (d. 14 Ocak 1863 - ö. 11 Kasım 1908) Türk ve Fars dilleri uzmanı, Alman filolog. 1883 yılında Sanskrit dili, Avesta dili, Farsça ve karşılaştırmalı dilbilimi üzerine Halle Üniversitesi'nde çalışmaya başlamıştır. Özellikle Farsça üzerine birçok çalışması bulunmaktadır. Sadece Fars dili değil, aynı zamanda İran tarihi hususunda da uzman olarak görülmektedir. 1891 yılında Helena Schaupp ile evlenmiş ve bu evlilikten 1 kızı olmuştur. 1908 yılında 45 yaşında iken, Strassburg'da vefat etmiştir. Ã–zdemir Altan Özdemir Altan ( d. 1931 Konya ) Türk ressam. Yetenek sınavıyla yeni adı Mimar Sinan Güzel Sanatlar Üniversitesi olan dönemin İstanbul Devlet Güzel Sanatlar Akademisi resim bölümünden Zeki Faik İzer'in öğrencisi olarak 1956 yılında mezun oldu. Mezun olduğu okula 1962 yılında asistan olarak girdi. Doktora’aya eşdeğer “Sanatta Yeterlik”, Yardoç, Doçent ve profesörlük unvanlarının tümünü aynı kurumdan aldı. Emekli olana kadar akademide sürdürdüğü öğretim üyeliği süresince yüzlerce sanatçı adayı yetiştirdi. 1963 – 1965 yılları arasındaki Paris bienalleri başta olmak üzere kişisel ve karma sergilere katılarak sanatsal anlamda birçok hareketin öncülüğünü yaptı. Çağdaş, avangard düşünce ve Pop- Art’ı Türkiye’ye ilk getiren sanatçı olmakla kalmadı, çok sayıda sanatçıyı etkiledi. Günümüz sergi düzenlemelerinde sıkça duyduğumuz Küratörlük eylemini Hüseyin Avni Lifij sergisi ile gerçekleştirdi. 1968 yılında başlayan ve TRT İstanbul Radyoevi’nde örnekleri bulunan 24 m² iki adet duvar halısı yaptı. 1988 ile 1992 yılları arasında sanatsal espasın birbirinden farklı mantık, köken, kavram ve yapıların sentezi ile oluştuğunu uç noktada kanıtlamak amacıyla "Raslantısal Buluşma" yöntemini geliştirdi. Her sanatçının sanatsal yaşamı süresince belli dönemleri olduğu gibi Özdemir Altan’ın da bu dönemlerini Akademiden mezuniyeti ile başlayıp; günümüze uzanan: Yaptığı eserlerinde değişik doku, strüktür eleman, malzeme, sanat görüşü, ışık vb. aykırılığın, tasadüfi olarak bir araya gelmesiyle oluşan sanat anlayışını benimsemekte olup; "Benim resimlerim bu aykırılıkla dünyayı yakalıyor" diyen Profesör Özdemir Altan, 11 Kasım 2005 tarihinde kendi evinde ders BELGELİĞİ katılımcılarına verdiği röportajda; sanata ve sanatçıya dair: "1994 yılında yeni bir döneme girdim." Der ve şöyle devam eder; "Çok kez bir başyapıt karşısında onun sanatçısı tarafından yapılmış değil, dünyada zaten var olduğu duygusuna kapılırım. Çünkü bazı üst düzeydeki başyapıtlar bir kişi tarafından ne kadar yetenekli olursa olsun yapılamayacak kadar tanrısaldır. "Sanata zorla anlam yüklenemez, onun kendi anlamını kendinin bulmasına izin verilmelidir. Yani doğal olmalıyız. Yaptığımız gördüğümüz değil, hissettiğimiz özgür duygularımız oysa Türkiye’de para, sanata egemen oldu. Ne kadar samimi olursak o kadar iyi sanat yaparız. Resim ya iyidir ya da değildir ve bu gelecekte belli olacak. Dolayısıyla, eğer içten davranıyorsak ürettiklerimiz hissettiklerimizdir." Hâlen İstanbul'da sanat yaşamını devam ettiren Altan Yeditepe Üniversitesi'nde de öğretim üyeliği görevini sürdürmektedir. Üçüncü şahıs nişancı Üçüncü şahıs nişancı (bilinen İngilizce adıyla Third-Person Shooter veya TPS veya Üçüncü şahıs bakış açısı), değişik şekillerde oyuncu karakterini gösteren 3 boyutlu bilgisayar ve video oyunu türüdür, Birinci Şahıs Nişancı türündeki oyunlarda oyuncu karakterinin gözünden görülür ancak bu üçüncü şahıs nişancı türündeki oyunlarda genellikle oyuncu karakterinin arkasından oyun görülür. "Tomb Raider" üçüncü şahıs nişancı türündeki ilk dünyaca ünlü oyundur. Birçok oyunun kendine özgü kuralları yüzünden, ünlü üçüncü şahıs nişancı türünü tercih eder. "Resident Evil 4"'den önce, the "Resident Evil" serisi, her ne kadar anonim olsa da üçüncü şahıs oynanış ve aksiyonu tercih etmiştir, seri Üçüncü Şahıs türünde olacağı planlanmamıştı; çünkü oyun korku, şiddet, hayatta kalmak gibi özellikler taşıyordu, seri korku oyunu olarak anılır. Üçüncü Şahıs türündeki en ünlü oyun ise "GTA" serinin "GTA III"'den günümüze (Chinatown Wars hariç) kadar çıkardığı oyunlardır ve oyun gerçek zamanlı strateji oyunlarının özelliklerini kullanmaktadır. Oyundaki araçlar, insanlar eş zamanlı olarak hareket etmektedir. Geleneksel üçüncül kişi oyunlardan örnek verilirse, "Assassin's Creed, Max Payne serisi, MDK, Gears of War, Dark Sector" ve "" ilk akla gelen isimlerdir. Ünlü üçüncü şahıs nişancı türündeki oyunların avantajları ve dezavantajları vardır. Üçüncül kişi bakış açısı çevreyi daha iyi görmeyi sağlar; buna rağmen, hareketlerde kopukluklar meydana getirir, birincil kişide böyle bir sorun söz konusu değildir. Kötü bir kamera denetimi oyuncuyu yanlış alanı görüntülemesine de yol açar. Cushing hastalığı Cushing hastalığı (Cushing sendromu ile karıştırılmamalıdır), hipofiz bezinden ACTH'nin olağan düzeyinin üstünde salgılanması sonucu oluşan hastalıktır. Olağan koşullarda, hipofizden kana salgılanan ACTH böbreküstü bezlerinin "Zona Fasciculata" bölgesini uyararak, burdan kortizol salgılanımını uyarır. Hipofizde herhangi bir nedenden dolayı ACTH salgılanımının arttığı durumlarda (iyicil ya da kötücül bir ur), böbreküstü bezleri kansıvısında (plazma) artan ACTH derişimine yanıt olarak, kortizol salgılanımını arttırır. Bunu yüksek kortizol düzeyinin getirdiği klinik belirtiler izleyebilir. "Herhangi" bir nedenden dolayı kortizolun (ya da kortizol niteliklerini taşıyan herhangi bir steroid bileşiğinin) yüksek düzeyde olduğu ve bunun sonucunda oluşan belirtiler bütününe Cushing "sendromu" denir. Dolayısıyla, "Cushing sendromu" dendiğinde kortizol etkisinin nedeni açık değildir ve araştırılması gerekir. Cushing hastalığı, Cushing sendromunun en yaygın nedenidir. Daha ek bilgi için Cushing sendromu maddesine bakınız. Hain Ahmed PaÅŸa Hain Ahmed Paşa (ö. 1524), Osmanlı İmparatorluğu'nda paşa, yönetici, devlet adamı, beylerbeyi, Mısır sultanlığını ilan eden Osmanlı eyalet valisi. Gürcü asıllıdır. Eğitimini Enderun'da yaptı. Yeniçeri ağası olarak çıkma yaptı. 1516-1517'de I. Selim'in Mısır Seferi'ne ikinci imrahor olarak katıldı. 1521'de Kanuni Sultan Süleyman'ın Belgrad seferine katıldı ve Belgrad'ın fethinde yararı görüldü. Bu seferden hemen sonra Rumeli Beylerbeyi oldu. Aynı tarihte üçüncü vezir olarak divana üye oldu. Üçüncü vezir olarak 1522'de Rodos Seferi'ne katıldı. Bu seferin serdarlığını üstlendi. Adaya çıkartma ve kuşatma harekatlarını komutan olarak yöneltti. St. Jean Şövalyeleri komutanı ile adanın teslim şartlarını görüştü. Seferden dönüşte saray entrikalarına karıştı. 1522 yılında Sadrazam Piri Mehmed Paşa'nın görevden alınıp emekli edilmesinde etkili oldu. Hiyerarşik düzene göre Ahmed Paşa'nın sadrazam olması bekleniyordu. Ancak dönemin padişahı Kanuni Sultan Süleyman teamüllere aykırı olarak, yakın arkadaşı Pargalı İbrahim Paşa'yı sadrazamlığa atamıştı. Teamüllere aykırı bu atama üzerine Ahmed Paşa, Mısır Beylerbeyliğine atanmak istedi ve bu isteği kabul edilip Mısır'a eyalet valisi tayin edildi. Mısır, eyalet valisi olan Hayrbay'ın 1522'de ölümünden beridir hoşnutsuzluk içinde idi. Ahmet Paşa Memlüklü emirleri ve Bedevi reisleri ile uzlaşarak Mısır'da asayiş ve düzeni sağladı. Fakat Kanuni Süleyman yeni sadrazamı Pargalı İbrahim Paşa'nın etkisiyle Kara Musa Paşa'yı Mısır eyalet valisi atadı. Azledilmiş olan Ahmed Paşa'nın idam edileceği söylentileri İstanbul'da, dolaşmaya başladı ve bu söylentiler çok süratle Mısır'a erişti. Bunun üzerinde Ocak 1524'te Ahmed Paşa Mısır'ın Osmanlı devletinden bağımsız olduğunu ve kendinin de "el-Melik Mansur" unvanı ile Mısır sultanı olduğunu ilan etti. Bu doğrultuda para bastırarak, kendi adına hutbe okuttu. Yeniçeriler elinde bulunan Kahire kalesini eline geçirdi. Bağımsız Mısır Sultanı olarak Hristiyan güçlerle ilişkiler kurdu. 1524'te Osmanlı Devleti Ayas Paşa komutasındaki bir orduyu Mısır'a sevketti. Ayrıca Ahmed Paşa'nın Mısır'da bulunan maiyeti ve askerleri ile gizlice ilişki kurulup bunların Ahmet Paşa'ya karşı harekata geçmesine çalışıldı. Sonunda Ahmet Paşa maiyetinde bulunan, Osmanlı devletine sadık olan ve Osmanlı devleti vezir unvanı ile şereflendirilen Trabzonlu Kadızade Mehmed Bey bir baskınla Ahmet Paşa'yı hamamda iken yakalayıp öldürmeye çalıştı. Ahmet Paşa yaralı olarak bu baskından kaçıp kurtuldu. Fakat yaralı olarak sığındığı Beni Bekr aşireti reisi, Ahmet Paşa'yı Kadızade Mehmet Bey'e teslim etti. Ahmet Paşa başı vurularak idam edildi. Sadrazam Pargalı İbrahim Paşa isyanı bastırmak ve Mısır eyalet idaresini yenileştirmek için Mısır'a gelmiştir. Ahmet Paşa bu kötü hareketi dolayısı ile "hain" lakabı ile anılmaya başlanmıştır. Sicil-li Osmani onu şöyle değerlendirir: Kibirli, haset, divane -meşrep ve kötü bir şahıstı. 2003 yapımı Hürrem Sultan dizisinde Hüseyin Avni Danyal tarafından canlandırılmıştır. 2011 yapımı Muhteşem Yüzyıl'da Murat Tüzün tarafından canlandırılmıştır. Çoban Mustafa Paşa Çoban Mustafa Paşa, (d.? - ö. 1529), Osmanlı İmparatorluğu'nda kapıcıbaşı, vezir ve beylerbeyi görevlerinde bulunan devlet adamı. Boşnak kökenli bir devşirme olarak Yeniçeri ocağına alındı. 1514 yılında meydana gelen Çaldıran Muharebesinde görev aldı. Sarayda kapıcıbaşı olarak görev yapan Mustafa Paşa, Rumeli beylerbeyi oldu. Bu görevdeyken sadrazam Pîrî Mehmed Paşa'nın önerisiyle I. Selim tarafından 3. vezirliğe getirildi. Bir ara Sultan Selim'in huzurunda Pîrî Mehmed Paşa aleyhinde sözler söyleyince sultan tarafından görevden alınarak öldürülmek istenmişse de Piri Paşa'nın araya girmesiyle affedilmiştir. Bazı kaynaklarda I. Selim'in kızlarından Hafsa Sultan bazı kaynaklarda ise Şehzade Sultan ile evlendiği belirtilmekte olduğundan "Damat" lakabıyla da anılmıştır. 2. vezir sıfatıyla 1521 yılında Belgrad Seferi'ne katıldı. 1522'de serdar olarak donanmanın başında Rodos Seferi'ne çıktı. Kuşatmanın uzaması üzerine görevden alınarak 17 Aralık 1522'de Mısır valiliğine atandı. Bu görevdeyken Mısır'da Çerkes beylerin başlattığı isyanı bastırdı. Mayıs 1523'de bastırılan isyan sonrasında İstanbul'a döndü. Nisan 1529 tarihinde İstanbul'da vefat etti. Cenazesi, Gebze'de Çoban Mustafa Paşa Külliyesi'ndeki türbesine defnedildi. Hepsiburada Hepsiburada.com, 1998 yılından beri faaliyette olan, yalnızca İnternet üzerinden hizmet veren alışveriş sitesi. 2011, 2012 ve 2013 yıllarında Türkiye’nin en sevilen markası, 2013 yılında ise Yılın E-ticaret Sitesi seçilmiştir ve internet sitesi aylık 100 milyondan fazla ziyaret almaktadır. İstanbul, Şişli'de yönetim merkezi ve Kocaeli, Gebze'de 100.000 m alana sahip bir operasyon merkezi bulunmaktadır. Tüm hizmetler bu merkezden sağlanmaktadır. Şirket 5000'den fazla tedarikçi firma ile çalışmaktadır. Yurt içinde Horoz Lojistik, PTT Kargo, Sürat Kargo, Yurtiçi Kargo ve Aras Kargo, yurt dışında da Geopost ile anlaşmalıdır. Hepsiburada, satış yaptığı ürünleri Gebze Operasyon Merkezi'nde depolarken aynı zamanda tedarikçi firmalar ile birlikte de çalışmaktadır. Yani site üzerinde yapılan satışlarda gönderici her zaman Hepsiburada'nın kendisi olmayabilir. Tedarikçi firma olmak için herhangi bir ücret ödemek gerekmemekle birlikte Hepsiburada, tedarikçilerin HepsiJET ve diğer kargo anlaşmalarından yararlanma imkânı sunmaktadır. Hepsiburada, tedarikçi firmaların sahiplerinin ortaklık bulunuyorsa %50'den fazlasının bulunmuyorsa firma yöneticisinin kadın olması durumunda firmayı girişimci kadın sınıfında değerlendirmektedir. Girişimci kadın mağazalarından şirket kuruluş sermayelerine göre daha az oranda komisyon alınmakta olup ürün ve mağaza sayfalarında satıcının girişimci kadın olduğu belirtilmektedir. Hepsiburada tarafından kargoların daha hızlı teslim edilmesi için kurulmuş kargo firmasıdır. Satıcısı Hepsiburada olan ürünler için saat 14.00'e kadar verilen siparişler için İstanbul'a aynı gün teslimat seçeneği sunar ve tedarikçi firmaların daha uygun bir fiyatla gönderim yapabilmesine imkân sağlar. Hepsiburada'nın kendi sitesini kullanan e-ticaret sitelerinin kullanabilmesi için oluşturduğu ödeme sistemi altyapısıdır. İnternet sitelerinde satış yapmak için sadece bir bankayla anlaşması olan firmaların diğer bankaların kredi kartlarından da taksitli ödeme alabilmesine imkân sağlar. Hepsiburada Efsane Cuma kampanyasında 2019 yılında 45 günlük ticaret hacmini bir günde gerçekleştirmiş olup günlük 20 milyon kez ziyaret edilmiştir. Blake Lively Blake Lively (25 Ağustos 1987, Kaliforniya), Amerikalı oyuncu. The CW kanalında yayınlanan "Gossip Girl" isimli dizide başrol oynadığı Serena van der Woodsen karakteri ile dünya çapında üne kavuştu. Lively Los Angeles'ta doğdu.Babası ve annesi oyuncu Ernie ve Elaine Lively'dir.Güneyli Baptist olarak yetiştirildi.Beş kardeşten en gencidir.Lively'nin iki kız kardeşi (Robyn Lively ve Lori Lively), iki erkek kardeşi (Jason Lively ve Eric Lively) vardır.Ebeveynleri ve dört kardeşinin hepsi eğlence sektöründedir ya da sektöründeydi.Lively: "Annem ve babam her zaman oyunculuğu öğrettiler, yani çocuk bakıcılarından öğrenmem yerine, onlar sadece sınıfı bana getirdi." demiştir. Çocukken, Lively evde özel eğitim gördü .Sınıf arkadaşlarından biri ise bir oyuncuydu ve gelecekte birlikte oynayacağı Penn Badgley'di. Blake, Leighton Meester ve Florence Welch yakın arkadaştırlar. Blake, 2004'ten 2007'ye kadar aktör Kelly Blatz ile çıkmıştır. Blatz ile çocukluktan beri arkadaştırlar. 2007'de, Penn Badgley ile çıktığı dedikoduları yayılmıştır ve Mayıs 2008'de, "People" dergisi ikisini, Mexico'da tatilde öpüşürlerken yakalamıştır, çekilen fotoğraflarla da birlikte oldukları kesinleşmiştir. Fakat Penn Badgley ile daha sonra ayrılmıştır. Sonrasında bir süre Leonardo DiCaprio ile beraber olan Lively, onunla yollarını ayırdıktan sonra Kanadalı aktör Ryan Reynolds'la beraber olmuştur ve ardından Eylül 2012'de ünlü aktörle evlenmiştir.Bu evlilikten 2014 yılında doğan James Reynolds adında bir kızı bulunmaktadır. U-571 U-571 Jonathan Mostow tarafından yönetilmiştir. Oyuncular Matthew McConaughey, Bill Paxton, Harvey Keitel, Thomas Kretschmann, Jon Bon Jovi, Jack Noseworthy, Will Estes, ve Tom Guiry. Filmde bir II. Dünya Savaşı Alman denizaltısı 1942'de Enigma makinesini arayan ve kılık değiştiren Amerikan Deniz Kuvvetleri tarafından ele geçirilir. Filmin konusu bir parça kurgu olmasına rağmen kısmen gerçeklik payı vardır. Gerçek hikâyede iki fark vardı: birincisi, Enigma makinasını ilk ele geçirenler HMS "Bulldog"'ın İngiliz mürettebatıydı. Bu makine Alman "U-110" denizaltısından, Mayıs 1941'de, Kuzey Atlantik'te, Amerika Birleşik Devletleri'nin savaşa girmesinden önce ele geçirildi.İkincisi, gerçek "U-571" ele geçirilmedi ve Ocak 1944'te İrlanda açıklarında Avustralya Kraliyet Hava Kuvvetleri tarafından batırıldı. "U-571" Akdeniz'de, Roma ve Malta yak覺nlar覺nda filme al覺nd覺. Film, müttefik kuvvetlerinin yük gemilerinin U-boatlar tarafından batırılmasını engellemek için nasıl uğraştıklarını anlatan bir özetle başlıyor. Sahne bir İngiliz yük gemisini torpidolayıp batıran "U-571"'e dönüyor. Dakikalar sonra, sonarcı yüksek hızda yaklaşan bir pervane sesini farkediyor. Kaptan periskobu çeviriyor ve yaklaşmakta olan destroyeri görüyor. Destroyer sualtı bombaları bırakıyor ve "U-571" hasar görüyor. Aldığı hasardan dolayı tekrar suüstüne çıkmak zorunda kalıyor.Denizaltının bataryaları bitmiş ,dizel motorları kullanılamaz hale gelmiş ve motorları çalıştıran tüm mürettebat da ölmüştür. Bunun üzerine kaptan telsizcisine Berlin'e SOS göndermesini emreder. Bu arada, bir Birleşik Devletler Donanması denizaltısın mürettebatı,mürettebat Larson'ın evliliğini kutlamaktadır ve 48 saatliğine karaya çıkarlar. Hırvatistan 21 yaş altı millî futbol takımı Hırvatistan 21 yaş altı millî takımı, Hırvatistan Futbol Federasyonuna bağlı 21 yaş altı millî futbol takımı. Hırvatistan'ın Yugoslavya Sosyalist Federal Cumhuriyeti'nden bağımsızlığını kazanmasından sonra kuruldu. ( ) (film) ( ), 2003 yılı ABD yapımı, yönetmenliğini Morgan Fisher'in "(d. 1942)" yaptığı siyah-beyaz, sessiz film. Fisher bu filminde, film çekiminde bir kurgu tekniği yardımcısı olan insert "(içine koymak, eklemek)" görüntüleri bir kısa film halinde göstermektedir. Fisher, filmi hakkında röportajında parantezlerin Yunancada "içine koymak-doldurmak" anlamına geldiğini öğrendiğini, insertlerden oluşan filmi için "( )" adını vermeye karar verdiğini anlatmaktadır. Film 16mm. ve siyah beyaz olarak çekilmiştir. "( )" 18 Ekim 2003 tarihinde New York Film Festivali'nde ve 2004 Toronto Uluslararası Film Festivali'nde gösterime sunulmuştur. Morgan Fisher (sinemacı) Morgan Fisher; "(d. 1942, Washington, ABD)" Amerikalı film yönetmeni, sinema oyuncusu ve yapımcısı, senarist ve editör. Fisher, 1990 yılında Sundance Film Festivali'nde jüri üyeliği yapmıştır. ( ) adlı filmi 2003 New York ve 2004 Toronto Film Festivallerinde gösterildi. Nightmare Revisited "Nightmare Revisited", Tim Burton'ın "The Nightmare Before Christmas", filminden esinlenerek oluşturulan, yeni kayıtlar ve coverlar içeren albümü. Danny Elfman filmin orkestrasından "Opening" ve "Closing" şarkılarını yeniden kaydetti ve Amy Lee, Korn, Plain White T's, Rise Against, Rodrigo y Gabriela ve Flyleaf soundtrack şarkılarına yaptıkları kendi versiyonlarıyla albüme katkıda bulundu. CD ayrıca filmin fragmanını da bonus olarak içeriyor. Sally's Song adlı şarkıyı ise Amy Lee 13 Ekim'de "The Tonight Show With Jay Leno"'da, 17 Ekim'de ise filmin prömiyerinde canlı olarak seslendirdi. Genç Dünya yaratılışçılığı Genç Dünya yaratılışçılığı; Cennet'in (Ahiret'in), Dünya'nın ve Dünya'daki yaşamın yaklaşık 6.000-10.000 sene evvel Tanrı tarafından bir anda yaratıldığına inanan dinî görüş. Tevrat'ın Tekvin/Yaratılış ("Genesis") kısmındaki anlatımları, Dünya'nın 24 saatten oluşan altı günde yaratıldığı görüşünü doğru kabul ederek bu hesaplama yapılmıştır. Bu görüşün sahipleri doğal hayattaki bâzı kanıtların, kutsal kitaptaki anlatımı doğruladığına inanır. Bu sebeple Genç Dünya yaratılışını doğrulamayan evrim, jeolojik kanıtlar veya diğer bilimsel teorilerin kusurlu ya da yanlış anlaşılma olduğuna inanırlar. Bu görüşü yaymak için çeşitli organizasyonlar kurulmuş, yaratılış bilimi adı altında bâzı çalışmalar yapılmıştır. Ancak bilimsel yayınlarda ve bilimsel organizasyonlarda Genç Dünya yaratılışına prim verilmemektedir. Bu sebeple bu görüşün destekçileri bilim dünyasını ayrımcılık yapmak ve sansürlemekle de suçlarlar. Bilim dünyasında ise Genç Dünya yaratılışının bilimsel olmadığı görüşü hakimdir. Örneğin yapılan araştırmalarda 10.000 yıl gibi bir sürenin Dünya'nın yaşı için çok kısa olduğu, birbirinden bağımsız çeşitli dallarda yapılan sayısız deney sonucu Dünya'nın tahmin edilen yaşının 4,5 milyar yıl, canlıların gözlemlenmesinin ise 2 milyar yıl önceye dayandığı hesaplanmıştır. Hristiyan ve Musevîlerin çoğunluğu tarafından yüzyıllarca inanılan bu görüş, 19. yüzyıldan itibaren terk edilmeye başlamıştır. Günümüzde bu görüşe inananlar azınlıkta kalmıştır. Hristiyan ve Musevîler arasında artık Yaşlı Dünya yaratılışçılığı tercih edilmektedir. Vienne Vienne [], Fransa'nın illerinden birisidir. İl, "Châtellerault" ve "Montmorillon" olmak üzere 2 yerleşime ayrılmıştır. Her yerleşimin farklı özellikleri bulunmaktadır. İl, Fransa'nın Fransız Devrimi'nden sonra; 4 Mart 1790 tarihi itibarıyla belirlenen ilk eyaletlerinden birisidir. Bölge Fransa'nın 56. en kalabalık yöresidir. İl, Fransa'nın batı kuşağında, Atlas Okyanusu'nun hemen arkasında yer almaktadır. İlde tarım ve turizm gelişmiştir. İlin çevresi Indre, Indre-et-Loire, Charente, Maine-et-Loire, Deux-Sèvres ve Haute-Vienne illeriyle çevrilidir. İlde peynir, önemli bir sanayidir. Haute-Vienne Haute-Vienne [], Fransa'nın illerinden birisidir. İl, "Bellac" ve "Rochechouart" olmak üzere 1 yerleşime ayrılmıştır. Her yerleşimin farklı özellikleri bulunmaktadır. İl, Fransa'nın Fransız Devrimi'nden sonra; 4 Mart 1790 tarihi itibarıyla belirlenen ilk eyaletlerinden birisidir. Bölge Fransa'nın 62. en kalabalık yöresidir. İl, Fransa'nın orta-batı kuşağında yer almaktadır. İlde tarım ve turizm gelişmiştir. İlin çevresi Creuse, Corrèze, Dordogne, Charente, Vienne ve Indre illeriyle çevrilidir. İlde Joseph Louis Gay-Lussac ve Pierre-Auguste Renoir gibi ünlü Fransızlar doğmuştur. Dağlık Karabağ (anlam ayrımı) Yaşlı Dünya yaratılışçılığı Yaşlı Dünya yaratılışçılığı günümüzde yaygın bilimsel kanıtlar (jeoloji, kozmoloji, Dünya'nın yaşı, vb.) ile daha çok örtüşen, dini kitaplardaki yaratılış anlatımını -Genç Dünya yaratılışçılığına oranla- daha mecazi olarak değerlendiren dini görüş. Ancak üzerinde Bilimsel Konsensüs olan Evrim teorisi reddedilmektedir. Böylece Teistik evrim görüşünden ayrılır. Bu görüşe göre, önceden varolan bir dünya üzerinde yaratılış olmuştur. Bu görüşe göre Tanrı bazı doğal işlemlerin (gen mutasyonu, doğal seçilim, vb.) dünyadaki yaşamı meydana getirmesini sağlamıştır. Ancak bu, her şeyin kendiliğinden olduğu manasına gelmemelidir. İlerlemenin bazı kilit noktalarında, Tanrının önemli müdahaleleri olmuştur ve tarihe yön vermiş, yeni tür canlıların ortaya çıkışını sağlamıştır. İlerleyen yaratılışa göre, canlılar kendi türleri içinde mutasyon geçirebilirler ama Evrim teorisindeki gibi tek hücreli canlılardan çok hücreli canlılara ve gelişmiş yaşam formlarına doğru bir kendi kendine ilerleme mekanizması yoktur. Tevrat'taki doğuş ("Genesis")