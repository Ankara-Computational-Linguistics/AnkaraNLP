arasında yaklaşık dört sayfa olarak yazılan makale; Aralık 1873'te, 1874 yılı için hazırlanan Almanca "Repubblicano" adlı derlemede yayımlanmıştır. Ayrıca yine 1874 yılında İtalyanca gazetede yayınlanması için de hazırlanmıştır. Engels, devleti yaratmış olan toplumsal ilişkileri kaldırmadan "devleti kaldırmak"tan sözeden anarşist düşüncenin bilim dışı ve karşı devrimci olduğunu vurgulamakta, ayrıca anarşist dogmacılığı ve sekterliği de şiddetli bir şekilde eleştirmektedir. "Otorite üzerine" ayrıca gelecek sosyalist toplum hakkındaki düşüncelerini kendi diyalektik yorumuyla aktardığı bir makale olma özelliği taşır. Eserde iş gücündeki otorite üzerine çeşitli yollarla örnekler verilir. Bu kapsamda otorite olduğuna dair demiryolu örneğini veren Engels "Başka bir örnek ele alalım: demiryolu. Burada da, sonsuz sayıda bireyin işbirliğine kesinlikle ihtiyaç vardır ve bu işbirliği belirli saatlerde uygulanmalıdır." der ve bunun belli bir kural bütünlüğü içerisinde olmasına atıf yapar. Yine Engels bu makalede, "Bir işçi topluluğu bir araya gelerek iş yapmaya veya çalışmaya karar verdiğinde, orada otorite doğar." fikrini öne sürer. Bu varsayımı birçok anarşist teorisyen şiddetle reddeder. Engels, söz konusu eserinde "anti-otoriterciler" olarak tanımladığı bir zümreyi, otoriter devletin, onu ortaya çıkaran toplumsal şartlar ortadan kaldırılmaksızın bir an evvel yıkılmasını talep etmekle suçlamakta ve buna karşılık Paris Komünü'nü örnek göstererek "Bu adamlar hiçbir devrim görmüşler midir?... Paris Komünü, silahlı halkın otoritesini burjuvaziye karşı kullanmamış olsaydı, bir gün olsun dayanabilir miydi?" demektedir. Bu anlamda yine anarşist teorisyenlerle ters düşer. Bazı anarşistler Paris Komünü dönemindeki şehir savaşlarında 30.000 ile 50.000 kişi arasında kişinin yaşamını yitirdiğini ve 7.000 civarında kişinin sürgün edildiği gerçeğini hatırlatarak Engels'in bu eserde komünün yenilgisini hafife aldığını iddia eder. Bunun yanında İspanya İç Savaşı'ndaki anarşistlerin rolünün ve pek çok yeri "otorite olmadan" ele geçirmesinin Engels'in bu eserindeki teorilerinin yalanlandığını iddia eden anarşistler de mevcuttur. Başka bir anlaşmazlık konusu da anarşistlerin devrime ihanet etmesi konusudur. Eserinde "Öyleyse ikisinden biri: ya otorite düşmanları ne dediklerini bilmiyorlar, dolayısıyla kafaları karıştırmaktan başka bir şey yapmıyorlar; ya da ne dediklerini biliyorlar, dolayısıyla proletarya hareketine ihanet ediyorlar." ifadelerini kullanan Engels, bu cümlelerle anarşistleri direkt olarak ihanet içerisinde olduklarını iddia eder. Buna karşın anarşistler; bu ifadelerin kendilerinin kapitalistler için çalıştığını ima ettiğini belirtir ve şiddetle karşı çıkar. Nitekim Sovyetler Birliği'nin dağılmasından sonra ortaya çıkan kapitalist dünyada, onlarla birlikte çalışanların "otoriteciler" olduğunu ve onların bunu yaptığını vurgulayan anarşistler de mevcuttur. Bunun yanında "otoritercilerin" komünist devletlerde yaptığı katliamların dayanağının Engels'in bu fikirleri olduğu da öne sürülür. Marksist düşünür, Leninizm'in kuramcısı (yani Marksizm-Leninizm) ve aynı zamanda Sovyetler Birliği'nin kurucusu olan Vladimir Lenin Engels ile paralel olarak anarşist tezleri reddetmiş ve "Alelade bir burjuva parlamenter devletin değil, ama sürekli ordusu olmayan, halk düşmanı bir polisi bulunmayan halkın üzerinde yer alan bürokrasisi olmayan bir devletin gereğini savunuyorum." demek suretiyle devlet otoritesinin proleter bir devrim için olmazsa olmaz olduğunu belirtmiştir. Bununla birlikte Lenin başta Devlet ve Devrim ve Proleter Devrimi ve Dönek Kautsky eserlerinde olmak üzere pek çok eserinde otoritenin var olması gerektiğini Engels'in fikirlerine atıfta bulunarak savunmuştur. Aralarında Lev Troçki, Nikolay Buharin'in de bulunduğu pek çok Bolşevik teorisyen bu eserden alıntı yapmış ya da esere atıfta bulunmuştu. Ekonomik Romantizmin Bir Karakterizasyonu Ekonomik Romantizmin Bir Karakterizasyonu, Bolşevik lider Vladimir Lenin tarafından 1897 yılında yazılan ve aynı yıl Novoye Slovo dergisinde yayınlanan eser. 1898 yılında "Ekonomik Araştırmalar ve Makaleler" adı ve ""Vladimir Ilyin"" takma adıyla tekrar basılmıştır. Eser aynı dergi tarafından 10 yıl sonra, 1908 yılında bu makalenin de içinde bulunduğu birçok makaleyi derleyerek "Tarım Sorunu" başlığı altında tekrar yayınlamıştır. Sertifika otoritesi Sertifika otoritesi, dijital imzalama işlemi yapan ve belgeleyen kurumdur. Sertifika otoritelerinin görevi, açık anahtarları kendi gizli anahtarlarıyla imzalayarak 3. taraflara sunmaktır. Dijital sertifika imzalama işlemi açık anahtar altyapısı kullanılarak yapılır. Açık anahtarlı şifreleme, kullanıcıların güvenli olmayan ağlarda dijital sertifikaların kullanılması suretiyle güvenli bir şekilde iletişim kurabilmesini ve karşı tarafın kimliğini doğrulamasını sağlayan bir şifreleme yöntemidir. Bağlanılan sitenin sertifikası, alan adını içeren kısmı ile doğrulanır. Sertifika otoritesi ilk önce bu sertifikadaki alan adlarının, gerçekten sertifikayı sunan kişiye ait olduğunu doğrular, daha sonra imzalar. Sonra ise tarayıcılar, imzalı sertifikayı sunucudan alıp otorite güvenilirliğini kontrol ettikten sonra, imzalı sertifikadaki alan adı ve bağlanılan sitenin alan adını karşılaştırır. Açık anahtar ile şifreleme işlemleri sertifika otoriteleri dışında kişiler tarafından da yapılabilir. Ancak bu şekilde yapılan sertifika imzalamaları, imzalayan kişiye web tarayıcıları tarafından güvenilmediği için güvenli bulunmaz. Web tarayıcıları sertifika doğrulaması için SO sertifikalarını kullanır. Bu sertifikalar tüm yaygın web tarayıcıları tarafından tanınır. Sertifika otoriteleri genellikle imzalama işlemlerini sertifika sağlayıcıları aracılığıyla yaparlar. Dünyada birçok sertifika otoritesi vardır ve ilk akla gelenler Comodo, Symantec, GeoTrust, Digicert ve IdenTrust'tır. Buna rağmen her sertifika otoritesi güvenilir değildir. Kötü amaçlı bir sertifika otoritesi, Man-in-the-middle saldırısı gerçekleştirmek için kötü amaçlı bir sertifika oluşturup onu imzalayabilir. Sertifika otoritesine güvenen bir istemci, bu otorite tarafından imzalı tüm sertifikalara güveneceği için güvenliği ve gizliliği tehlikeye atılır. 2012'nin sonlarına doğru, neredeyse tüm modern tarayıcı ve işletim sistemleri tarafından güvenilen, Türkiye bazlı sertifika otoritesi Turktrust tarafından Google için bir sertifika imzalanmıştır. Bu sertifikanın kitle izleme gibi kötü amaçlar ile kullanılıp kullanılmaması ile ilgili kesin bir bilgi bulunmamaktadır. Sertifika otoriteleri, dijital sertifika ürünlerinin satışını dünya çapında ulusal olarak hizmet veren sertifika sağlayıcılarına yönlendirmişlerdir. Böylece dijital imzanın sağlanması için gerekli olan yönetmeliklere uygunluk ve sertifikayı talep eden yetkililerin doğrulanması işlemi hızlanmıştır. Haziran 2018'den itibaren en fazla pazar payına sahip olan kök sertifika otoriteleri: Dijital imzalama işlemi için sertifikayı talep eden kişi veya kurumun doğrulama yapması gerekir. Sertifikalar "domain doğrulama" veya "kurum doğrulama" yöntemiyle tahsis edilir. Doğrulama işlemi sertifika otoritesi tarafından denetlenir. Domain doğrulaması gerektiren TLS sertifikaları için e-posta veya dosya tabanlı başta olmak üzere birçok doğrulama yöntemi kullanılmaktadır. E-posta ile domain doğrulama yapılacak ise sertifika otoritesi (CA), web sitesinin (alan adı) whois kaydında geçen e-posta adresine ya da webmaster@, hostmaster@, admin@, administrator@ gibi genellikle alan adı yetkililerinin sahip olabileceği e-posta hesaplarına doğrulama iletisi gönderir. Yetkiliden bu doğrulama iletisinde geçen URL adresinden alan adı sahipliğini doğrulaması beklenir, doğrulamanın ardından sertifika tahsis edilir. Dosya tabanlı doğrulama yapılacak ise, sertifika sağlayıcıları tarafından sertifikayı talep eden yetkiliye iletilen bir .txt dosyasının, web sitesinin ana dizinine (/) gönderilmesi gereklidir. Bu işlemin ardından sertifika otoritesi tarafından doğrulama işlemi otomatik olarak yapılır. Dosya tabanlı doğrulama genelde e-posta servislerinde sorun olması durumunda tercih edilir. Ayrıca web sitesine gönderilen dosyanın adı ve içeriğinde sertifika talep edilen alan adının SHA1 ve MD5 ile şifrelenmiş verisi bulunur. Bu şifrelenmiş veri sertifika otoritesi tarafından çözülerek, alan adı doğrulanmış olur. Emperyalizm, Kapitalizmin En Yüksek Aşaması Emperyalizm, Kapitalizmin En Yüksek Aşaması, Bolşevik lider Vladimir Lenin'in Ağustos-Ekim 1916 tarihleri arasında yazdığı ünlü eseri. İlk kez 1974 yılında Cemal Süreya tarafından Türkçeye çevirilen kitap, ilk kez Sol Yayınları tarafından 1979 yılında Türkçe olarak yayımlanmıştır. Lenin'in bu eserde, ünlü Das Kapital (1867) adlı eserdeki fikirleri formüle etmiş ve ve bir sentez haline getirmiştir. Kitapta sömürgecilik ile ilgili ortaya koyduğu düşünceler Marksizm-Leninizm ideolojisinin temel taşını oluşturacak ve günümüzde de güncelliğini koruyan birçok partinin programı olacaktır. Emperyalizm olgusu, Lenin'in marksist yönteme kattığı temel bir düşüncedir. Buna göre kapitalizmin ulaştığı en yüksek basamak emperyalizmdir ve kapitalist devletler kendi çıkarları doğrultusunda pazar bulma amacıyla başka uluslara müdahale etmektedir. Lenin, kapitalizmin bu gelişim sürecini eserinde ""Kapitalizm geliştikçe hammadde eksikliği de kendini o denli duyurmaktadır; rekabetin koşulları o denli sertleşmekte, bütün yeryüzünde hammadde kaynakları arama çabaları o denli alevlenmekte, sömürgelere sahip olma savaşımı o denli amansız olmaktadır."" sözleriyle açıklar. Lenin'in bu eserde aktardığına göre; son derece gelişmiş kapitalist ülkelerde proleter devrimin gerçekleşmesi imkânsızdır, çünkü bu ülkeler kendi bünyesindeki işçilere nispeten yüksek yaşam standardı ve çeşitli imkânlar sağlamakta ve işçilerin devrimci bir bilince ulaşmasını engellemektedir. Bu sebeple ancak daha az gelişmiş ülkelerde bir işçi devrimi mümkün olabilir. Marx'a göre de gelişmemiş ülkeler sosyalizmi inşa edemez, çünkü kapitalizm henüz buralarda bütün gücünü kullanmamış, sömürüsünü gerçekleştirmemiştir. Fakat devrim, fakir ve gelişmemiş bir ülkedeki mücadele sonucu tarihsel olarak başlayabilirse burada gerek mevcut kapitalist devletin gerekse uluslararası dış güçlerin baskısı sonucu çelişkili bir durum ortaya çıkar. Lenin; bu duruma iki çözüm yolu önermektedir; Lenin'e göre emperyalizm, kapitalizmin tekelci aşaması olup bu tanım kapsamında beş temel özellik vardır; Lenin şöyle devam eder; Irène Jacob Irène Marie Jacob, (d.15 Temmuz 1966 ), Dünyaca ünlü İsviçreli-Fransız oyuncu. "" filmi ve "Véronique'in İkili Yaşamı" fimleriyle isim yapmıştır. Emmanuelle BÃ©art Emmanuelle Béart (d. 14 Ağustos 1963, Saint-Tropez, Fransa), Fransız oyuncu. Dünya çocuklarına yardım yapan UNICEF'in bir dönem iyi niyet elçisi olmuştur. Emmanuelle Béart, Fransız şarkıcı Guy Béart'in kızıdır. SpARCS1049+56 SpARCS1049+56, Dünya'ya 9.8 milyar ışık yılı uzaklıkta bulunan ve çekirdeğinde yeni oluşmuş yıldızlar olan bir galaksi kümesidir. SpARCS1049+56, NASA'nın Hubble ve Spitzer teleskopları tarafından 2015 yılında keşfedilmiştir. Yanya Eyaleti Yanya Eyaleti (Osmanlı Türkçesi: ایالت یانیه; Eyālet-i Yānyâ), Osmanlı Devleti'nde bugünkü Yanya bölgesinde yer alan eski bir eyalettir. Eyaletin başkenti Yanya'dır. 1788'den 1822'ye Ali Paşa, Tirhala valisi olarak atanmıştır. 1867 yılında kabul edilen Teşkil-i Vilayet kanunuyla Yanya Vilayeti kurulmuştur. Nuri Sezer Nuri Sezer (Nurettin Sezer) (d.10 Ekim 1938 ; Kandıra, Kocaeli ; ö. 14 Nisan 2014; Berlin) , Türk-Alman tiyatro, sinema ve dizi oyuncusu. 1970'li yılların başında Almanya'ya gitmiştir. Oyunculuğa tiyatro ile başlamış daha sonra sinemaya geçerek 1976 yapımı Otobüs ve 1988 yapımı Polizei gibi önemli filmlerde yer almıştır. 2016 Eurovision Şarkı Yarışması'nda Ukrayna Ukrayna, İsveç'in başkenti Stockholm'da yapılan 2016 Eurovision Şarkı Yarışması'na katılımını onaylamıştır. Ukrayna'nın şarkı ve temsilcisi, ülkenin kamusal yayın kuruluşu Національна Телекомпанія України (NTU) tarafından düzenlenen Ulusal final yöntemi doğrultusunda Stockholm'de Ukrayna'yı temsil eden kişi belirlenmiştir. Ukrayna'yı 1944 adlı şarkısıyla Jamala temsil etmiştir. Ukrayna 12 Mayıs 2016 tarihinde yapılan Eurovision Şarkı Yarışması'nın ikinci yarı finalinde yer almıştır. İkinci yarı finalde "1994" şarkısı 14. sırada çıkmış ve gecenin sonunda 14 Mayıs 2016 tarihinde yapılan finale çıkmayı başarmıştır. Daha sonradan Ukrayna'nın yarı finalde 18 ülke arasından 287 puanla 2. olarak çıktığı açıklanmıştır. Finalde, Ukrayna 21. sırada sahneye çıkmış ve yarışmada 534 puanla birinci olmuştur. Bu sonuç Ukrayna'nın ilk kez kazandığı 2004 yılından bu yana aldığı ikinci zaferidir. 2016 yarışması'ndan önce, Ukrayna Eurovision Şarkı Yarışması'na On iki kez katılmış, ilk katılımını 2003 yılında gerçekleştirmiştir. en iyi sonuçlarını 2004 yılında "Wild Dances" adlı şarkısıyla Ruslana, ülkesine ilk birinciliği getirmişlerdir. Ülkenin en kötü dereceleri ise 2005 yılında aldığı On dokuzunculuktur. Son katılımları 2014 yılında katıldıkları Mariya Yaremçuk'un seslendirdiği "Tick-Tock" şarkısıyla katılmış ve 113 puanla altıncı olmuştur. NTU kanalı 2015 Eurovision Şarkı Yarışması'na Ukrayna'da yaşanan siyasi kriz ve ekonomik kriz nedeniyle katılmayacaklarını açıklamıştır. 16 Eylül 2015 tarihinde NTU kanalı Ukrayna'nın 2016 Eurovision Şarkı Yarışması'na katılımlarının onayladıklarını duyurmuş, Böylece yarışmaya 1 yıllık aradan sonra geri dönmüştür. Ulusal final, Ukrayna'nın 2016 Eurovision Şarkı Yarışması'na temsilci seçmek için NTU kanalı tarafından oluşturulan bir Ulusal finaldir. Yarışma Şubat 2016'da yapılması planlanmaktadır. Gösterinin formatı olarak sadece üç veya dört aşamadan oluşup, aynı gece on iki şarkının yarışması, kazanan şarkıyı belirlemek için halk oylamaları ve bölgesel jüri oylamalarının birleşimi etkili olacaktır. Katılımcılar yarışmaya katılmak için 20 Aralık 2015 tarihine kadar kanalın belirlediği tarihlerde belirlenen şehirlerdeki elemelere katılarak başvurularını iletmiştir. Ulusal finale katılacak katılımcılar Ocak 2016'da açıklanacak. Şarkıcılar ve besteciler 15 Ocak 2016 tarihine kadar başvurularını iletmiştir. Elemelerde ilgili katılımcılar 5-20 Aralık 2015 tarihlerinde belirli şehirlerde başvurularını iletmiştir. Besteci ve yönetmen Konstantin Meladze yarışmanın müzik yönetmeni olarak atanmış, ve Ulusal final'deki katılacak katılımcıları belirlenmiştir. 26 Ocak 2016 tarihinde, seçilen on sekiz katılımcı açıklanmıştır. On sekiz katılımcının hangi yarı finalde yarışacağına 27 Ocak 2016 tarihinde karar verilmiş, Kuraya Ruslana sunuculuk yapmıştır. Katılımcılar arasında Eski Eurovision Şarkı Yarışması katılımcıları Anastasia Prikhodko, 2009'da Rusya'yı "Mamo" adlı şarkıyla temsil etmiştir. Viktoriya Petrık, Eurovision Çocuk Şarkı Yarışması'nda Ukrayna'yı temsil etmiştir. Birinci Yarı final 6 Şubat 2016 tarihinde yapılmıştır. Halk ve jüri oylamalarında en yüksek puanı alan üç katılımcı finale yükselmiş, kalan altı katılımcı elenmiştir. "1944" adlı şarkısıyla Jamala, "Helpless" adlı şarkısıyla The Hardkiss ve "Every Monday" adlı şarkısıyla Brunettes Shoot Blondes bu yarı finalden finale yükselmiştir. İkinci Yarı final 13 Şubat 2016 tarihinde yapılmıştır. Halk ve jüri oylamalarında en yüksek puanı alan üç katılımcı finale yükselmiş, kalan altı katılımcı elenmiştir. Final 21 Şubat 2016 tarihinde yapılmıştır. Altı katılımcı yarışmış, yarışmanın kazananı jüri ve halk oylamasıyla belirlenmiştir. Kazanan, "1944" adlı şarkısıyla Jamala olmuşyıt . Ulusal finalde 382,500 halk oyu kullanılmıştır. Ulusal finalde, 2016 İrlanda Eurovision katılımcısı Nicky Byrne 2016 İrlanda'nın şarkısı "Sunlight" şarkısını seslendirmiştir. Eurovision kurallarına göre, tüm ülkeler, ev sahibi ülke ve "Big 5" (Fransa, Almanya, İtalya, İspanya ve Birleşik Krallık) ülkeleri dışında iki yarı finalli sistemde yarışarak finale çıkmak üzere; her yarı finalden ilk on'a giren ülkeler finale çıkma şansını yakalamıştır. Avrupa Yayın Birliği (EBU) önceki yarışmaları göz önünde bulundurarak kura çekimi için altı ayrı fanusa koymuş, oylama tarihlerindeki ülkeler kim yakınsa aynı fanusta yer almıştır. 25 Ocak 2016 tarihinde, özel kura çekimi töreninde, hangi yarı finalin hangi yarısında yer alacağı belirlenmiştir. Ukrayna İkinci yarı finalin ikinci yarısında yer almıştır. 2016'nın bütün katılımcı şarkıları yayınlandıktan sonra yarışmanın yönetmenleri Yarı finallerde hangi ülkenin kaçıncı sırada çıkacağı belirlenmiştir. Yarışmanın yönetmenleri Ukrayna'nın Danimarka'dan sonra ve Norveç'dan önce 15. sırada sahne almasına karar vermiştir. Fakat 22 Nisanda Avrupa Yayın Birliği Romanya'yı Diskalife etmesinden sonra sahneye çıkış sıraları bir sıra düşmüştür. Jamala teknik provaları 5 ve 7 Mayıs tarihlerinde gerçekleştirmiş, Kostümlü provaları ise 11 ve 12 Mayıs tarihlerinde gerçekleştirmiştir. 11 Mayıstaki Jüri gösterisinde jüriler katılımcı ülkeleri izlemiş ve performanslarına göre puanlamıştır. Ukrayna'nın performansında Jamala mavi elbise giymiş, iki vokal eşlik etmiştir. Jamala performansa siyah ortamda çıkmış, şarkı ilerledikçe sarı tonlarda renk geçişi yapılmıştır. performansın sonunda turuncu ve sarı renklerde ağaç belirmiştir. Gösterinin sonunda, Ukrayna şanslı 10 ülke arasında olduğu açıklanarak büyük finale çıkmaya hak kazanmıştır. Daha sonradan Ukrayna'nın 287 puan alarak dördüncü olarak finale çıktığı açıklanmış, puanların 152'si televoting ve 135 puanı juriden gelmiştir. 2. Yarı final'in ardından finale yükselen 10 ülke için Basın Konferansı yapılmıştır. Bu Konferansta yükselen ülkenin katılımcısı fanustan Finalin hangi yarısında çıkacağına dair belirleme amaçlıydı. Ukrayna'nın finalde ikinci yarı'da çıkmasına kararlaştırılmıştır. Finalden bir gün önce yarışmanın yapımcıları Yarı finallerden yükselen ülkelerin hangi sırada çıkacağını belirlemiştir. Ukrayna finalde Letonya'dan sonra ve Malta'dan önce 21. sırada sahne almıştır. Jamala finalden önce yani 13 ve 14 Mayıs tarihlerinde yeniden kostümlü provalarda sahne almış, 13 Mayıs'ta yapılan jüri finalinde Jüriler Canlı gösteri öncesi oylarını iletmiştir. Jamala yarı finaldeki performansını tekrar sergilemiş, Ukrayna finalde 534 puanla kazanan olmuş, 323 puan Halk oylamasından ve 211 puan Jüriden oy almıştır. Bu sonuç Ukrayna'nın 2004 yılından sonra aldığı ikinci zaferdir. Yeni oylama sistemi Melodifestivalen'den ilham alınarak oluşturulmuş olup iki aşamadan oluşmaktadır: ilk olarak her ülkenin jüri oylarıyla belirleyeceği 1-8, 10 ve 12 puanlar ve her ülkeden toplanacak olan halk oyları yarışmanın birincisini belirleyecektir. İlk olarak sunucular teker teker ülkelere bağlanarak profesyonel jüri üyeletirinin vereceği oyları 1-8, 10 ve 12 puan şeklinde alacak ve her ülkeden gelen halk oyları kombine edilerek toplu bir şekilde favori şarkılara paylaştırılacaktır. Bu halk oyları sunucular tarafından, en az oyu alan ülkeden başlayarak en çok oy alan ülkeye doğru sıra sıra açıklanacaktır. Eğer bir ülke tele oylama yapamazsa ya da geçersiz sayılırsa, bu ülkenin oyları yarışmanın Referans grubu üyeleri tarafından verilecektir. Bu yeni oylama sistemi yarı finallerde de kullanılmıştır. Beş kişiden oluşan Bulgar jüriler şunlardır: Uluslararası İşletme Okulları Birliği Uluslararası İşletme Okulları Birliği (Orijinal adı: The Global Alliance in Management Education, CEMS), Dünya'nın önde gelen işletme okulları ve üniversiteleri ile çokuluslu şirketler ve sivil toplum kuruluşlarının bir ortak çalışmasıdır. CEMS Küresel Topluluğu dünyanın dört bir yanından 4 sosyal ortak ve 70'ten fazla kurumsal ortağı ile 5 kıtada 29 akademik kuruma sahiptir. CEMS, üye okullarında CEMS MIM diploması verir, CEMS Mezunlar Derneği'ni (CAA) destekler ve üyeleri arasında genel işbirliğine olanak sağlar. CEMS MIM 2005'te kurulduğundan beri Financial Times Uluslararası İşletme Uzmanlığı Listesinde devamlı olarak ilk 10'da yer almaktadır. CEMS Uluslararası İşletme Uzmanlığı (CEMS MIM) CEMS işletme okulları ve üniversiteleri tarafından üye kurumlardan seçilen bir grup öğrenciye verilen bir yıllık bir yüksek lisans programıdır. Köln Üniversitesi, HEC Paris, ESADE ve Università Bocconi'nin kurucu üyelerince 1988'de kurulan CEMS MIM ilk uluslararası yüksek lisans programı olmuştur. CEMS'in amacı küresel bağlamda girişimlerin geliştirilmesi ve yönlendirilmesinde öncü bir rol oynamak isteyen öğrencilere eğitim ve araştırma imkanları sunarak İşletmenin Biriminin Master programlarında bir ön-deneyim mükemmelliği ile küresel standardı oluşturmaktır. Bu bireyler şu konularda liderlik gösterirler: CEMS MIM bir ana dönem (ana üniversitede genellikle standart derecenin bir parçası) ve ardından yurtdışında bir CEMS üye okulunda yapılan ikinci dönemden oluşur. Kişinin ana derecesini tamamlamasına ek olarak, CEMS'ten mezun olmak bir iş projesini başarılı bir şekilde tamamlamak, yetkinlik seminerleri, uluslararası bir staj ve 2 yabancı dil sınavı gerektirir. CEMS MIM yüksek kaliteli bir akademik derece olmakla birlikte, eşsiz karakteri pratik iş becerileri, dil yeterliliği ve uluslararası deneyime verdiği ekstra önemde saklıdır. Her CEMS akademik üyesi, CEMS MIM öğrencisi alımı için kısıtlı kontenjana sahiptir, bu nedenle, seçim süreci zorludur ve birçok durumda, okullar seçim süreci için yüksek bir not ortalaması ve dil becerisi sertifikası gibi ön koşullar arayabilir. Seçim süreci akademik üyeler arasında bazı farklılıklar gösterebilir, fakat genelde CEMS MIM'e başvurmadan önce üye bir üniversitede İşletme Master'ı için kayıtlı olma veya seçilme şartı aranır. Tüm CEMS mezunları hem temel kurumlarından hem de CEMS'den diploma alırlar, böylece CEMS MIM genellikle "çift diploma" olarak bilinir. CEMS MIM 2005'te kurulduğundan beri Financial Times Uluslararası İşletme Uzmanlığı Listesinde devamlı olarak ilk 10'da yer almaktadır. CEMS Uluslararası İşletme Master’ı (CEMS MIM) sunan okullar. CEMS şu anda yıllık bazda mali olarak ve insan kaynaklarıyla katkıda bulunan ve müfredatın kendisine veri sağlayan 70’ten fazla kurumsal partnere sahiptir. Bu da, yetkinlik kursları açtıkları, ders verdikleri ve CEMS öğrencilerini problem çözebilecekleri veya çeşitli kamusal uygulamaları tecrübe edebilecekleri şirket aktivitelerine davet ettikleri anlamına gelir. Öğrenciler gerçekten yaşanan sorunlar ve çözüm yaklaşımları hakkında fikirler edinirken bu bağlantılar öğrencilere şirket ortamını tanıtmak adına oldukça faydalıdır. İlk CEMS Sosyal Ortakları organizasyona 2010 yılının Aralık ayında katılmıştır. Bunlar Kurumsal Ortaklara benzer şekilde topluluğa katkı sağlayan ve kar amacı gütmeyen sivil toplum örgütlerinin ilkleridir (öğrencilerin seçimi ve kabulü, yönetim, müfredat teslimi, staj ve istihdam olanağı sağlama). Bu yeni girişim, CEMS’in içindeki önemli sürdürülebilirliğinin bir parçasıdır. Aynı amaçlarla, CEMS, Sorumlu İşletme Eğitimi İlkeleri (PRME) beyanını imzalamıştır. CEMS Mezunlar Derneği (CAA), CEMS mezunlarının çoklu kültürel bir deneyimle yollarında ilerlemelerine olanak tanır. 1993'te CEMS mezunları tarafından kurulan dernek, CEMS mezunlarının dünya çapındaki uluslararası ağıdır. Bugüne dek 10,000'e yakın CEMS öğrencisi CEMS mezunu olmuştur. CEMS Mezunlar Derneği, Mezunlar Kurulu tarafından yönetilir ve birçok ülkede CEMS mezunlarından oluşan Yerel Komitelerce temsil edilir. Yerel Komiteler, CEMS mezunlarıyla iletişimde olmak ve mesleki ve sosyal aktiviteler düzenlemekle sorumludur. Düzenli bir şekilde Derneğin aktiviteleri ve gelişimini tartışmak için buluşurlar. Mezunlar Kurulu; Mezunlar Derneği Başkanı, CEMS Yönetici Müdürü, CEMS Öğrenci Kurulu Temsilcisi, CEMS üye okulları temsilcisi, 3 Yerel Komite temsilcileri, 2 kıdemli mezun ve 2 yeni mezundan oluşur. Mezunlar Kurulu'nun görevi CEMS mezunlar topluluğunu CEMS Mezunlar Derneğinin hedeflerini yansıtan girişimler sunarak ve geliştirerek desteklemek ve Mezun üyelere kariyer ve kişisel gelişim fırsatları sunmaktır. Mezunlar Kurulu ayrıca, CEMS Yönetim Kurulunda mezun görüşlerini temsil eder ve CEMS birliğinin gelişimini destekler. Ek olarak, CEMS Mezunlar Derneği, Mezunların işletme eğitimi, iş ve küresel yönetimle toplumu pozitif etkilemelerini teşvik eder. Johnny Vicious Johnny Vicious (d. John Coles), Amerikalı DJ, yapımcı ve remiksçi. 1980'lerde New York'taki kulüplerde DJ'lik yaptı ve 1990'ların başında Jeffrey Rodman ile birlikte kendi yapım şirketi olan Vicious Musik Records'ı kurdu. 2005 yılındaki bir remiks çalışması, ABD dans müziği listelerinde dört numaraya kadar yükseldi. Vazgeçilmezim "Vazgeçilmezim", Sinan Akçıl'ın "Ayıp Yani" albümünün teklisidir. Şarkının sözü, müziği ve düzenlemesi ise Sinan Akçıl'a aittir. Morgan Page Morgan Wolf Page (d. 31 Mayıs 1981), Amerikalı DJ ve müzik yapımcısı. Bugüne kadar Grammy Ödülleri'nde iki adaylık elde etti. Aaron LaCrate Aaron LaCrate, Amerikalı müzik yapımcısı, kayıt sanatçısı, DJ, moda tasarımcısı ve film yönetmeni. Milkcrate Records'ın kurucusudur. Baltimore, Maryland'de doğdu ve Highlandtown, East Baltimore'da büyüdü. Fuchū Fuchū ( "Fuchū-shi"), Japonya'nın Tokyo metropolünde bulunan bir şehirdir. Şehir Tokyo'nun merkezinin 20 km batısında yer almaktadır. Yüzölçümü 29.43 km² olan şehrin nüfusu 1 Şubat 2016 tarihi itibarı ile 260,891'dir. Fuchū, şehirde Taika Reformu ile eski Musashi vilayeti hükümetinin kurulmasıyla siyasi, ekonomi, kültür ve yerel bir merkez olarak gelişmeye başlamıştır. Şehir Edo döneminde bir posta şehri olarak gelişmiştir. Günümüzdeki şehir ise 1 Nisan 1954 tarihinde kurulmuştur. Fuchū'ya Keio Corporation'un Keiō ve Keibajō, JR East'in Nambu ve Musashino ile Seibu Railway'in Tamagawa hatları hizmet vermektedir. Benin'in vize politikasÄ± Vizeden muaf ülkelerden gelinmediği sürece Benin ziyaretçileri Benin'in diplomatik temsilciliklerinden vize almaları gerekmektedir. Aşağıdaki 56 ülke ve bölgenin vatandaşları 90 güne kadar vizesiz Benin'i ziyaret edebilir: Çin vatandaşları en fazla 90 gün boyunca ülkede kalabilirler. Venezuela ile vize feragat anlaşması imzalandı ve henüz yürürlüğe girmedi. Ayrıca, Brezilya, Küba, İran (1 ay), İsrail, Meksika, Rusya, Güney Kore, İsviçre'nin diplomatik veya resmi / hizmet pasaportu sahipleri vizeye ihtiyaç duymazlar. Vize gerektiren ülkelerin vatandaşları elektronik vize alabilirler. Elektronik vizeler 30 gün (tek ve çoklu) ve 90 güne (çoklu) kadar konaklamalar için kullanılabilir. Komae Komae ( "Komae-shi"), Japonya'nın Tokyo metropolünde bulunan bir şehirdir. Şehir Tokyo metropolünün orta güney kısmında Tama Nehri'nin kıyısında yer almaktadır. Yüzölçümü 6.39 km² olan şehrin nüfusu 1 Şubat 2016 tarihi itibarı ile 81,671'dir. Komae, yüzölçümü bakımından Tokyo metropolünün en küçük belediyesi olup buna karşın nüfus yoğunluğu en yüksek belediyelerden biridir. Komae, 1889 yılında bir köy olarak kurulmuş olup 1893 yılında Kanagawa prefektörlüğünden ayrılarak Tokyo prefektörlüğüne bağlanmıştır. Komae, 1952 yılında kasaba ve 1 Ekim 1970 tarihinde şehir statüsü almıştır. Şehre Odakyu Electric Railway'in Odawara Hattı hizmet vermektedir. Burkina Faso'nun vize politikasÄ± Vizeden muaf ülkelerden birinden gelinmediği sürece Burkina Faso ziyaretçileri Burkina Faso'nun diplomatik temsilciliklerinden vize almaları gerekmektedir. Aşağıdaki 16 ülke vatandaşları vizesiz Burkina Faso'yu ziyaret edebilir: Kongo, Küba ve Rusya vatandaşlarına verilen konsolosu diplomatik, resmî, hizmet veya özel pasaport hamilleri ve Tayvan diplomatik veya resmî pasaport sahipleri Burkina Faso için vize gerekmez. Vizeler aşağıdaki 50 ülke vatandaşlarına havaalanında ve sınır kapılarına vardıklarında verilebilmektedir: Diplomatik, resmî, hizmet veya özel pasaport sahipleri ülkeye varışta ücretsiz vize alabilirler. Yeşil Burun Adaları'nın vize politikası Vizeden muaf ülkelerden birinden gelinmediği sürece Yeşil Burun Adaları ziyaretçileri Cape Verde'nin diplomatik temsilciliklerinden vize almaları gerekmektedir. Aşağıdaki 19 ülke vatandaşları vizesiz Cape Verde'yi ziyaret edebilirler: Diplomatik veya hizmet pasaportu sahiplerine vize gerekmez. Batı Afrika'da Ebola virüsü hastalığı salgını nedeniyle Gine, Liberya, Nijerya ve Sierra Leone'den gelen ziyaretçilerin ülkeye girişi reddedilmektedir. Higashimurayama Higashimurayama ( "Higashimurayama-shi"), Japonya'nın Tokyo metropolünde bulunan bir şehirdir. Şehir Tokyo metropolünün kuzey orta kesiminde yer almaktadır. Yüzölçümü 17.14 km² olan şehrin nüfusu 1 Şubat 2016 tarihi itibarı ile 150,984'tür. Higashimurayama, 1 Nisan 1889 tarihinde bir köy olarak kurulmuş olup 1 Nisan 1893 tarihinde Kanagawa prefektörlüğünden ayrılarak Tokyo prefektörlüğüne bağlanmıştır. Higashimurayama, 1 Nisan 1942 tarihinde kasaba ve 1 Nisan 1964 tarihinde şehir statüsü almıştır. Higashimurayama günümüzde bölgesel bir ticaret merkezi olup Tokyo metropolüne banliyö kenti olarak hizmet vermektedir. Şehre JR East'in Musashino ile Seibu Railway'in Shinjuku, Haijima, Kokubunji, Tamako, Ikebukuro, Seibu-en ve Yamaguchi hatları hizmet vermektedir. Higashimurayama'nın aşağıdaki şehirler ile kardeş şehir anlaşması bulunmaktadır. Fildişi Sahili'nin vize politikası Vizeden muaf ülkelerden birinden gelinmediği sürece Fildişi Sahili ziyaretçileri Fildişi Sahili'nin diplomatik temsilciliklerinden vize almaları gerekmektedir. Tüm ziyaretçilere 6 ay geçerli bir pasaport tutmak gerekir. Aşağıdaki 21 ülke vatandaşları vizesiz Fildişi Sahilini ziyaret edebilirler: Avusturya ve İsrail vatandaşlarına verilen diplomatik veya hizmet pasaportu sahiplerine ve Brezilya ve Güney Afrika vatandaşlarına verilen diplomatik veya resmi pasaport sahiplerine Fildişi Sahili için vize almaları gerekmez. Ziyaretçiler, Abidjan'daki Port Bouet Havalimanı'nda onaylandığı takdirde online vize başvuruda bulunabilirler. Sahte pasaport Sahte pasaport, yurt dışına çıkışlarında sorun yaşayan, yurt dışına çıkmak istediğinde muhtemelen sorun yaşayacak olan bireylerin gayrımeşru ve izinsiz yollardan edindiği bir pasaport türüdür. Mozambik İç Savaşı Mozambik İç Savaşı, 1977 yılından 1992 yılına kadar devam eden Mozambik'te yaşanan bir iç savaştır. Savaş 1 Haziran 1977'den 4 Ekim 1992'ye kadar devam etmiştir. Pompeiopolis Pompeiopolis (Yunanca: Πομπηιούπολις), Antik Paflagonya bölgesinde yer alan bugün Kastamonu'nun Taşköprü bölgesine düşen antik bir kenttir. Şehir Pompey tarafından kurulmuştur. Samsung Galaxy Note 5 Samsung Galaxy Note 5, Güney Koreli üretici Samsung tarafından tasarlanan, geliştirilen ve pazarlanan Samsung Galaxy Note serisi'ne ait Android işletim sistemli bir akıllı telefondur. Galaxy Note 4'ün halefi, Galaxy Note 7'nin selefidir. Galaxy Note 5, 13 Ağustos 2015 tarihinde New York'ta özel olarak düzenlenen Unpacked etkinliğinde Galaxy S6 Edge Plus ile birlikte tanıtılmıştır. Beyaz, altın sarısı, siyah, titanyum gümüş ve pembe altın renkleriyle satışa sunulmuştur. Galaxy Note 5 tasarlanırken, o dönemin amiral gemisi modeli Galaxy S6'ya benzer dizayn edilmiştir. 7.6 mm kalınlığında olan Galaxy Note 5, 171 gram ağırlığa sahiptir. Ön ve arka tarafında Gorilla Glass 4 cam kullanan cihaz, Galaxy S6'daki gibi yüzde 50 daha güçlendirilmiş alüminyum kasa ve çerçeve ile üretilmiştir. Galaxy Note 5'te, Galaxy S6 ve S6 Edge'de yer alan Exynos 7420 işlemcisi yer almaktadır. Selefinden daha yeni bir bluetooth desteğine, 2 kat daha yüksek 4G hızına, 4 GB RAM ile %33 oranında daha fazla belleğe, dört çekirdekli yerine sekiz çekirdekli işlemciye sahiptir. Ancak, selefinde yer alan hafıza kartı girişi Galaxy Note 5'te yer almamaktadır. İşletim sistemi Android Lollipop ve Android Marshmallow'dur. HÄ±rka Hırka, önden açık, genellikle yünden bir giyisi. Tarikat mensuplarının giymiş oldukları kolsuz elbiseye de denir. Genellikle hırkalar yamalı olurlar. Durum her tarikatta değişiktir. Renkleri, uzunluk ve kısalıkları, kumaşı, biçimi o tarikatın geleneklerine göre farklılık gösterir. Spor ayakkabı Spor ayakkabı veya Spor ayakkabası, Spor esnasında ve sırasında giyilen bir ayakkabı türüdür. Özellikle Spor ayakkabıları, futbol, koşma, maç gibi etkinliklerde giyilmektedir. Geyve Boğazı Geyve Boğazı, Sakarya Nehri'nin Samanlı Dağlarını parçalayarak oluşturduğu boğaz vadi. Boğaz Sakarya ili, Geyve ilçesi sınırlarında bulunur. Boğaz vadinin kenarlarında 1000 metreyi aşan Samanlı Dağları'nın tepeleri bulunur. Dağlık alanlardan karayolu geçirmek masraflı ve zor olduğundan akarsuların açtığı boğaz vadiler ulaşımda yoğun olarak kullanılır. D 650 karayolu ve demiryolu Sakarya Nehrinin her iki yanından kıvrılarak Geyve Boğazı'nı geçerler. Böylece boğaz Geyve Ovası ile Sakarya Ovasını en kısa yoldan birbirine bağlamış olur. Tüm boğaz vadiler gibi Geyve Boğazı da ulaşım açısından önemlidir. Tarihi İpek yolu Göynük, Taraklı Geyve yerleşmelerinden geçtikten sonra Geyve Boğazı'ndan Sapancaya ulaşmaktaydı. Ulaşımın önemli olması bu alanları aynı zamanda stratejik hale getirmektedir. Geyve Boğazı'nın stratejik önemi Türk Kurtuluş Savaşında ortaya çıkmıştır. Yüksek Samanlı Dağları'nın merkezi kısmından açılan vadi İstanbul-Ankara bağlantısını sağlayan önemli bir ulaşım kavşağı idi. İngilizlerin desteklediği Ahmet Anzavur Eskişehir-Ankara yolunu açmak için Geyve Boğazı'nda Kuva-yi Milliye kuvvetlerine saldırdı. Batı Cephesi komutanı Ali Fuat Paşa bu saldırıları püskürttü. 10 Mayıs 1920'de yaptığı ilk saldırıda başarısız olan Anzavur, 15 Mayıs'ta yeniden saldırdı. Kuva-yi Milliye birliklerine yenilen Anzavur geri çekildi. Ali Fuat Paşa'nın adı Geyve Boğazı'nın güney ucundaki kasabaya verildi. Boğaza hakim olmak amacıyla tarihte kaleler inşa edilmiştir. Boğazın tabanında yer alan Şerefiye köyü, Boğazkesen yöresinde geç Roma döneminden kalma Çoban Kale kalıntıları yer alır. Armutlu Yarımadası’nda Geyve Boğazı ve Pamukova hattı boyunca yüzeyleyen metamorfik kayaçlar genel olarak iki grup altında toplanmaktadır. Bunlar; göreceli olarak daha yüksek dereceli metamorfizma ürünü Pamukova metamorfikleri ve düşük dereceli metamorfizma ürünü İznik metamorfikleridir. İznik metamorfitleriyle Pamukova metamorfitlerinin geçişli olduğunu dolayısıyla İznik metamorfitlerinin temel kayalarının Pamukova metamorfitleri olduğu rapor edilmiştir. Armutlu Yarımadası’nda Geyve Boğazı ve Pamukova hattı boyunca yüzeyleyen metamorfik kayaçlar genel olarak iki grup altında toplanmaktadır. Bunlar; göreceli olarak daha yüksek dereceli metamorfizma ürünü Pamukova metamorfikleri ve düşük dereceli metamorfizma ürünü İznik metamorfikleridir. İznik metamorfitleriyle Pamukova metamorfitlerinin geçişli olduğunu dolayısıyla İznik metamorfitlerinin temel kayalarının Pamukova metamorfitleri olduğu rapor edilmiştir. Bölgedeki jeomorfolojik ünite Sakarya Nehrinin yükselmesine bağlı oluşan depolardır. Tabakalarda tane boyutu bakından iki çeşit malzeme vardır. İri malzemeler Sakarya Nehrinin bol su taşıyıp debisinin yüksek olduğu devrelerde iri malzeme taşıyıp biriktirmiştir. Daha ufak malzemeler ise Nehrin akışının düşük olduğu ve görece gücünün az olduğu devreleri yansıtır. Bölgede su erozyonu hakimdir. Eğimin arttığı yerde akarsu aşındırır ve aşındırdığı malzemeyi eğimin azaldığı yere biriktirir. Kuzeydeki Adapazarı depresyonuyla güneydeki Pamukova Depresyonu'nun arasında Samanlı Dağları kütlesi bulunur. Burası bir eşik konumundadır. Geyve boğazı, Sakarya Nehri'nin bu eşiği aşarken oluşturmuştur. Akarsular topografyayı iki şekilde şekillendirir; Aşındırma ve biriktirme şekilleri. Aşındırma faaliyetleri sırasında, vadiler; · Çentik Vadiler: V şekilli vadilerdir. Ülkemiz genç bir oluşuma sahip olduğu için Doğu Karadeniz ve Doğu Anadolu'da yaygındır. · Alüvyon Tabanlı Vadiler: Yükseltinin azaldığı akarsuyun mendereslenerek aktığı yerlerde görülür. Özellikle Ege'deki Horst- Graben sistemindeki Graben tabanlarında Alüvyon Tabanlı Vadilere bulunur. · Kanyon Vadiler: Basamaklı vadilerdir. · Boğaz Vadiler(Yarma Vadi): Alçak depresyondaki akarsu diğer alçak depresyondaki akarsuya ulaşmak istemektedir. Fakat önünde bir engel bulunmaktadır. Bu engeli sahada Samanlı Dağları oluşturmaktadır. Akarsu önündeki engeli aşındırarak bir boğaz jeomorfolojisi oluşturmuştur. Akarsuyun bu aşındırma faaliyeti iki depresyonu birleştirmektedir. Bu vadilere 'Birleştirme Vadileri' de denilmektedir. Yarma boğazlar genetik olarak 2'ye ayrılır; Konsekant ve İnkonsekant olarak. İnkonsekant'larda kendi içinde 2'ye ayrılmaktadır. Sürempoze ve Antesedant boğazlar olmak üzere. Geyve Boğazı, İnkonsekant ve Sürempoze vadidir. Yer tarihi boyunca, eskiden kara halinde olan birçok alan, daha sonra deniz, göl veya akarsu depoları tarafından tamamen örtülmüştür. Bunun sonucunda bir alt yapı yani temel ve bir örtü olmak üzere iki farklı karakterde yapı unsuru meydana gelir. Böyle bir alan tekrar kara haline geçtiği zaman üzerinde kurulan akarsu ağı doğrudan örtü tabakasının eğim şartlarına bağlı olarak konsekantlar şeklinde gelişir. Zamanla sübsekant ve insekantlardan oluşan bir drenaj ağı gelişir. Aşınımın ileri aşamasında kurulan bu drenaj ağı, alt yapı yani temel üzerine olduğu gibi kopya edilir. Bu olay sırasında çevredeki örtü tabakasına ait unsurlar da kısmen veya tamamen ortadan kaldırılır Bu olaya yani örtü tabakası üzerinde kurulmuş olan bir akarsu ağının temele kopya edilmesine Sürempozisyon bu şekilde meydana gelen vadi ağına ise Sürempoze veya Epijenik Vadi Ağı adı verilir. Geyve Boğazı 15 km’lik bir boğazdır. Boğazdaki tepelere bakıldığında Güneydeki depresyonunun başlangıcı 700m civarındadır. Boğazın ortasında ve en derin yerinde Kocatepe 890m dir. Boğazın oluşumunda, Süremopozenin yanında, Antesedant etkilerde vardır. Epirojenik hareketlerle kubbeleşme veya faylanmalara bağlı olarak akarsu çığırında meydana gelen yükselme akarsuyun yatağında derine aşındırmasına neden olmaktadır. Bu durumda akarsuyun yükselen kısmındaki vadisi, yükselmeye göre antesedant yani daha eskidir. Bu olaya antesedant, bu şekilde meydana gelen boğazlara ise antesedant boğazlar denir. Bununla beraber Kuzey Anadolu Fay Zonu’nun boğaz oluşumunda etkisi vardır. Ama ana hatlarıyla Sürempoze bir boğazdır.Adapazarı ovasında toprak özelliği alüvyal topraklardır. Ve drenajları oldukça iyidir. Alüvyal toprakların oluşumda temel etmen ana materyaldir. Litolojik olarak Paleozik bir kütleden oluşur. Geyve Boğazı (Sakarya) ve çevresinde farklı tür ve yaştaki kayaçlar bir arada gözlenmektedir. Geyve Boğazı’ndaki metamorfik kayaçlar, başlıca amfibolit, granat amfibolit, epidot amfibolit gibi kayaçlar ile tanımlanmaktır. Bu metamorfik kayaçlar metaofiyolitik kayaçlar üzerine, GD’dan KB’ya doğru, tektonik olarak gelmektedir. Amfibolitik kayaçlar ile meta-ofiyolitik birimlerin kontağına yakın kesimlerinde kalınlıkları yaklaşık 1 ila 4 metre civarında olan karbonatça zengin dayklar yer almaktadır. Karbonatça zengin bu dayklar içerisinde amfibolitik kayaçlardan türemiş, çakıl boyutlarında anklavlar yaygın olarak gözlenmiştir. Karbonat içeriği bakımından zengin bu dayklar kaba taneli olup, arazide beyaz, gri, pembe ve sarımsı renklerle gözlemlenmiştir. Bu kayaçlar içerisinde kalsit modal bileşim olarak % 60-70 arasında olup kalsit dışında klinopiroksen ± flogopit ± ak mika ± plajiyoklas ± epidot ± pumpelleyit ± K-feldspat ± sfen ± granat ± opak mineraller tespit edilmiştir. Taneli doku gösteren bu kayaçlar içerisindeki mineraller özşekilli, yarı özşekilli ve özşekilsiz olarak gözlemlenmiştir. Mineral kimyası çalışmalarına göre, karbonatça zengin bu kayaçlar içerisindeki kalsitlerin CaO içerikleri ağırlıkça % 54-59, MgO içerikleri ise % 0.2-2.1 arasında değişmektedir. Klinopiroksen mineralleri diyopsit bileşimindedir. Plajiyoklaslar albit andezin arası bileşimler gösterirken, granat mineralleri ise grosüler bileşimlerine sahiptir. Karbonatça zengin kayaçlar içerisinde pumpelleyit minerallerin varlığı ve mafik minerallerdeki yönlü uzanımlar bu kayaçların düşük dereceli metamorfizmadan etkilendiklerini düşündürmektedir. Geyve Boğazı genel karakterleri ile Pamukova Ve Adapazarı Depresyonları arasındaki eşik üzerinde bugünkü meyil şartlarına uymayan inkonsekant bir yarma boğaza tekabül eder ve burada tipik bir "Birleştirme Boğazı"dır.Mevcut delillere ve bütün çevrenin jeomorfolojik tekamülüne göre Sakarya'nın bu eşik üzerinden kuzeye doğru akışı oldukça eski bir jeolojik maziye dayanır.Nitekim kuzeyde,Sakarya'nın deltasını müteakip Karadeniz'in 1500 metre derinliklerine kadar takip edilen bir denizaltı vadisine sahip olması ve Aşağı Sakarya platosundaki gömük vadiler bu hususu kesin bir şekilde ortaya koyar.Sakarya bu bölgedeki depresyonları teşekkülünden önce bu sahalarda uzanan geniş bir peneplen sathı üzerinde menderesler recmederek akarken vuku bulan epirojenik karakterde yükselmelerle gömülmeye başlamıştır.Böylece diğer sahalarda olduğu gibi Sakarya Vadisi sürempoze olarak yer yer sert olan temelde derin vadiler kazmış,az mukavim depoların bulunduğu yerleri de boşaltmıştr.Pamukova depresyonu ve kısmen de Adapazarı depresyonu böyle bir boşalmaya maruz kalmıştır.Ancak Geyve Boğazı'nın bugünkü derinliğini kazmasında başka sahaların bulunduğu da anlaşılmaktadır.İlk gömülme ve tekamül epijenik karakterde olmuş ve boğaz bu tarzda oluşmuştur.Ancak daha da derinleşmesinden bilhassa kuzeydeki Adapazarı depresyonunun da vuku bulan tektonik çökelmelerin ve Boğazın hemen kuzey kenarından geçen dislokasyonunun gençleşmesiyle eşik kısmen yükselmiş ve boğaz daha derine doğru kazılmak imkânı bulmuş olmalıdır.Ancak,bu son durum tipik bir antesedans olarak kabul edilemez. Çünkü biz güneydeki Pamukova depresyonunun daha ziyade boşalmalarla teşekkül ettiği fikrindeyiz.Buna göre çökelme ve nispi yükselme kuzeydeki havza kenarından tesirli olmuştur.Şu halde boğaz epijenik (sürenpoze) fakat kuzeydeki çökelmelerle kuvvetli gençleşmeye uğramış bir yarma vadi karakterindedir. Tomáš Satoranský Tomáš Satoransky (d. 30 Ekim 1991), NBA takımlarından Chicago Bulls forması giyen Çek profesyonel basketbolcudur. 2.01 metre boyundaki oyuncu oyun kurucu pozisyonunda oynamaktadır. 2007 ila 2009 yılları arasında Çek Cumhuriyeti Basketbol Ligi ekiplerinden USK Praha'da oynadı. 2009'da Liga ACB'nin CB Sevilla takımıyla anlaştı ve burada beş sezon forma giydi. 2012-13 sezonunda çıktığı 33 lig karşılaşmasında maç başına 29.1 dakika sahada kalarak 12.4 sayı, 4.2 asist ve 3.2 ribaund ortalamaları yakaladı. Aynı sezon Eurocup'ta takımıyla 12 karşılaşmada mücadele etti ve 10.2 sayı, 4.8 asist ortalamalarıyla oynadı.2013-14 sezonunda Sevilla formasıyla 37 lig karşılaşmasına çıktı. Bu maçlarda maç başına 30.6 süre alan Satoransky 12.1 sayı 4.5 asist ve 4 ribaund ortalamaları yakaladı. 2012 NBA Draftı'nda Washington Wizards tarafından ikinci tur 32. sırada seçildi. 2012 NBA Yaz Ligi'nde oynadı. Sevilla formasıyla geçen beş sezonun ardından 2014'ün temmuz ayında Barcelona Lassa ile iki yıllık sözleşme imzaladı. 2014-15 sezonunda oynadığı 41 lig karşılaşmasında 8.7 sayı, 3 ribaund ve 3.4 asist ortalamalarıyla oynadı. Sezon içerisinde gösterdiği başarılı performansla Brezilyalı Marcelinho Huertas'ın ilk beşteki yerini alan Satoransky, takımının çeyrek finalde Olympiakos'a elendiği 2014-15 Euroleague sezonunda 27 maçta görev alırken 7.2 sayı, 3 ribaund ve 3.2 asist ortalamaları yakaladı. 2014-15 sezonunda FC Barcelona formasıyla çıktığı 71 maçın 42'sinde ilk beş başladı. 21 Temmuz 2016 tarihinde NBA takımlarından Washington Wizards ile 3 yıllık sözleşme imzaladı. Satoransky, Çek Cumhuriyeti millî takımıyla pek çok kategoride mücadele etti. A millî takımda ilk kez 2009 Avrupa Basketbol Şampiyonası elemelerinde forma giydi. 2010 yazında 2010 FIBA 20 Yaş Altı Avrupa Basketbol Şampiyonası'nda oynadı. A millî takımla ilk turnuvası 2013 Avrupa Basketbol Şampiyonası oldu. Oynanan 13 karşılaşmada ortalama 29.2 dakika süre aldı ve turnuvayı 10.3 sayı, 4.1 ribaund ve 4.5 asist ortalamalarıyla noktaladı. 2015 Avrupa Basketbol Şampiyonası'nda Çek Cumhuriyeti turnuvayı yedinci sırada tamamladı. Satoransky maç başına 33.0 dakika süre aldığı turnuvayı 14.1 sayı, 5.2 ribaund ve 7.3 asist ortalamalarıyla tamamladı Litvanya'dan Mantas Kalnietis'in arkasından asist krallığında ikinci sırayı aldı. Duyumculuk Sensualizm veya duyumculuk, bilginin temelinde duyumların bulunduğunu öne süren öğretilerin hepsine verilen isimdir. Kudüs Kuşatması (70) Kudüs Kuşatması, Milattan Sonra 70 yılında meydana gelen İlk Yahudi-Roma Savaşı'dır. Roma ordusu daha sonra imparator olacak Titus tarafından yönetilmiştir. Kuşatma, Kudüs şehrininin yağmalanması ve ikinci mabedin yıkılması ile sonuçlanmıştır. Birinci ve ikinci mabedin yıkılması yahudiler arasında Tişa Beav ile anılmaktadır. Romalılar ise, zaferin simgesi olarak Roma'da hâlen bulunmakta olan Titus Kemeri'ni inşa etmiştir. Davis Denizi Davis Denizi, Doğu Antarktika'da yer alan bir soğuk denizdir. "Davis" ismi 1910 Antarktika kaşifi Captain J.K. Davis'den gelmektedir. Ceram Denizi Ceram Denizi veya Seram Denizi, (Endonezce: Laut Seram), Endonezya'nın doğusunda yer alan bir denizdir. Google Labs Google Labs, 24 Ekim 2007'de Google tarafından açılan, deney ve projelerin test edildiği sitedir. Google Labs 1 Temmuz 2011 tarihinde kapanmıştır. 2016 Eurovision Şarkı Yarışması'nda Hollanda Hollanda, İsveç'in başkenti Stockholm'da yapılan 2016 Eurovision Şarkı Yarışması'na katılımını onaylamıştır. Hollanda'nın şarkı ve temsilcisi, ülkenin kamusal yayın kuruluşu AVROTROS tarafından düzenlenmiş bir seçim doğrultusunda Stockholm'de Hollanda'yı Douwe Bob, "Slow Down" adlı şarkıyla temsil etmiştir. Hollanda 10 Mayıs 2016 tarihinde yapılan Eurovision Şarkı Yarışması'nın birinci yarı finalinde yer almıştır. Birinci yarı finalde Slow Down şarkısı 6. sırada çıkmış ve gecenin sonunda 14 Mayıs 2016 tarihinde yapılan finale çıkmayı başarmıştır. Daha sonradan Hollanda'nın yarı finalde 18 ülke arasından 197 puanla 5. olarak çıktığı açıklanmıştır. Finalde Hollanda 3. sırada sahneye çıkmış ve yarışmada 26 ülke arasından on birinci olmuştur. 2016 yarışması'ndan önce, Hollanda Eurovision Şarkı Yarışması'na Elli altı kez katılmış, ilk katılımını 1956 yılında gerçekleştirmiştir. Hollanda günümüze dek dört kez kazanmıştır; 1957 yılında "Net als toen" adlı şarkısıyla Corry Brokken, 1959 yılında "Een beetje" adlı şarkısıyla Teddy Scholten, 1969 yılında "De troubadour" adlı şarkısıyla Lenny Kuhr ve 1969 yılında "Ding-A-Dong" adlı şarkısıyla Teach-In grubu zaferi getirmiştir. Yarı final uygulaması getirilen 2004 yılından bu yana Hollanda sadece üç kez finale çıkmıştır. bunlar; 2004 yılında "Without You" adlı şarkısıyla Re-Union grubu 20.lik, 2013 yılında "Birds" adlı şarkısıyla Anouk 9.luk ve 2014 yılında "Calm After the Storm" adlı şarkısıyla The Common Linnets grubu 2. olmuştur. bu sonuç 1975 yılında aldıkları zaferden sonra en iyi sonuçtur. 24 Mayıs 2015 tarihinde Hollanda kanalı AVROTROS, Hollanda'nın 2016 "Eurovision Şarkı Yarışması'nda katılımını onayladıklarını açıklamıştır. Hollanda'nın ulusal kanalı AVROTROS -önceki yıllarda da olduğu gibi- şarkıcıyı kendi seçmiştir. 22 Eylül 2015 tarihinde Hollanda'yı Douwe Bob'un temsil edeceği açıklanmıştır. 4 Mart 2016 tarihinde Douwe, Amsterdam'da yaptığı basın toplantısında yarışmada seslendireceği "Slow Down" adlı şarkısını ilk kez kamuoyu ile paylaşmıştır. Eurovision kurallarına göre, tüm ülkeler, ev sahibi ülke ve "Big 5" (Fransa, Almanya, İtalya, İspanya ve Birleşik Krallık) ülkeleri dışında iki yarı finalli sistemde yarışarak finale çıkmak üzere; her yarı finalden ilk on'a giren ülkeler finale çıkma şansını yakalamıştır. Avrupa Yayın Birliği (EBU) önceki yarışmaları göz önünde bulundurarak kura çekimi için altı ayrı fanusa koymuş, oylama tarihlerindeki ülkeler kim yakınsa aynı fanusta yer almıştır. 25 Ocak 2016 tarihinde, özel kura çekimi töreninde, hangi yarı finalin hangi yarısında yer alacağı belirlenmiştir. Hollanda, 10 Mayıs 2016 tarihindeki birinci yarı finalde yarışmasına karar verilmiş, ve Yarı final'in birinci yarısında yer alacağı belirlenmiştir. 2016'nın bütün katılımcı şarkıları yayınlandıktan sonra yarışmanın yönetmenleri Yarı finallerde hangi ülkenin kaçıncı sırada çıkacağı belirlenmiştir. Yarışmanın yönetmenleri Hollanda'nın Hırvatistan'dan sonra ve Ermenistan'dan önce 6. sırada sahne almasına karar vermiştir. Hollanda'da yarışmanın Yarı finalleri ve Finali NPO 1 ve BVN kanalında Cornald Maas ve Jan Smit'in yorumu eşliğinde yayınlanmıştır. İkinci yarı finalde Douwe Bob ikili ile birlikte yorumculuk yapmıştır. Hollanda'nın jüri oylamasında 12 puanını 2015 Eurovision Hollanda temsilcisi Trijntje Oosterhuis okumuştur. Douwe teknik provaları 2 ve 6 Mayıs tarihlerinde gerçekleştirmiş, Kostümlü provaları ise 9 ve 10 Mayıs tarihlerinde gerçekleştirmiştir. 9 Mayıstaki Jüri gösterisinde jüriler katılımcı ülkeleri izlemiş ve performanslarına göre puanlamıştır. Hollanda'nın performansında Douwe mavi suit takım elbise giymiş, gitarıyla ve duran mikrofonla performansını sergilemiştir. sahne renkler LED ekranlar saatler görüntüleme ve çarkları dönüm ağırlıklı, kırmızı, turuncu ve mor idi. Sahnede Douwe'ye beş vokal eşlik etmiştir: Jan-Peter Hoekstra, Jeroen Overman, Matthijs van Duijvenbode, Stijn van Dalen ve Thijs Boontjes. Sahne yönetmeni Hans Pannecoucke olmuştur. Hans 2014 ve 2015 yıllarında da Hollanda için bu görevi üstlenmiştir. Gösterinin sonunda, Hollanda şanslı 10 ülke arasında olduğu açıklanarak büyük finale çıkmaya hak kazanmıştır. Daha sonradan Hollanda'nın 197 puan alarak beşinci olarak finale çıktığı açıklanmış, puanların 95'i televoting ve 102 puanı juriden gelmiştir. 1. Yarı final'in ardından finale yükselen 10 ülke için Basın Konferansı yapılmıştır. Bu Konferansta yükselen ülkenin katılımcısı fanustan Finalin hangi yarısında çıkacağına dair belirleme amaçlıydı. Hollanda'nın finalde ilk yarı'da çıkmasına kararlaştırılmıştır. Finalden bir gün önce yarışmanın yapımcıları Yarı finallerden yükselen ülkelerin hangi sırada çıkacağını belirlemiştir. Hollanda finalde Çek Cumhuriyeti'dan sonra ve Azerbaycan'dan önce 3. sırada sahne almıştır. Douwe finalden önce yani 13 ve 14 Mayıs tarihlerinde yeniden kostümlü provalarda sahne almış, 13 Mayıs'ta yapılan jüri finalinde Jüriler Canlı gösteri öncesi oylarını iletmiştir. Douwe yarı finaldeki performansını tekrar sergilemiş, Azerbaycan finalde 153 puanla on birinci olmuş, 39 puan Halk oylamasından ve 114 puan Jüriden oy almıştır. Yeni oylama sistemi Melodifestivalen'den ilham alınarak oluşturulmuş olup iki aşamadan oluşmaktadır: ilk olarak her ülkenin jüri oylarıyla belirleyeceği 1-8, 10 ve 12 puanlar ve her ülkeden toplanacak olan halk oyları yarışmanın birincisini belirleyecektir. İlk olarak sunucular teker teker ülkelere bağlanarak profesyonel jüri üyeletirinin vereceği oyları 1-8, 10 ve 12 puan şeklinde alacak ve her ülkeden gelen halk oyları kombine edilerek toplu bir şekilde favori şarkılara paylaştırılacaktır. Bu halk oyları sunucular tarafından, en az oyu alan ülkeden başlayarak en çok oy alan ülkeye doğru sıra sıra açıklanacaktır. Eğer bir ülke tele oylama yapamazsa ya da geçersiz sayılırsa, bu ülkenin oyları yarışmanın Referans grubu üyeleri tarafından verilecektir. Bu yeni oylama sistemi yarı finallerde de kullanılmıştır. Aşağıda puan tabloları Hollanda'ya verilen ve ilk yarı final ve yarışmanın büyük finalinde Hollanda tarafından verilen ve jüri oylama dökümü ve iki gösteri sırasında yapılan televoting bir dökümünü göstermektedir. Beş kişiden oluşan Hollandalı jüriler şunlardır: Kenya devlet başkanları listesi Kenya devlet başkanı, Afrika ülkesi Kenya'nın bağımsızlığın kazanıldığı 1963 yılından bu yana ülkenin en üst makamında bulunan kişiye verilen unvandır. Ülkede bu görevde bulunan kişilerin listesi şu şekildedir: Sarayburnu Atatürk Anıtı Sarayburnu Atatürk Anıtı, İstanbul Belediyesi tarafından Avusturyalı heykeltıraş Heinrich Krippel'e yaptırılan, Türkiye'nin ilk anıt heykelidir. Heykel aynı zamanda Türkiye'de dikilen ilk Mustafa Kemal Atatürk anıtıdır. Anıt, 3 Ekim 1926'da dönemin belediye başkanı, Şehremini Emin Erkul (1924-1928) tarafından açılmıştır. Anıt, Sarayburnu Parkı'ndadır. Buraya bir Mustafa Kemal Atatürk heykeli dikilmesi fikri dönemin Belediye Başkanı Emin Bey'e (Erkul) aittir. Belediye Meclisi tarafından da onaylanan bu önerinin gerçekleştirilmesi için bir komisyon kurularak çalışmalara başlanmıştır. Heykelin yapımı heykeltıraş Heinrich Krippel'e verilmiştir. Heykel sanatçının Viyana'daki atölyesinde, dökümü de Viyana'da Birleşik Maden İşletmelerinde yapılmış, parçalar halinde Türkiye'ye getirilmiş ve heykeltıraşın denetiminde yerine oturtulmuştur. 25 Ağustos 1925 tarihinde yapımına başlanan anıt, 3 Ekim 1926'da törenle açılmıştır. İstanbul halkı anıta büyük ilgi göstermiş ve gecenin geç saatlerine kadar akın akın seyre gelmiştir. Atatürk, heykelin açılışından sonra belediye yetkililerine gönderdiği telgrafta şunları söylemiştir: ""Muhterem İstanbul Halkının ilk defa heykelimi dikmek suretiyle gösterdiği yüksek kadirşinaslıktan ve resm-i küşat münasebetiyle hakkımda izhar buyurulan necip hissiyattan dolayı samimi teşekkürlerimi arzederim. Sözün bundan sonrası heykeltıraşlarındır."" Anıtın heykeltıraşı Heinrich Krippel, Ankara'daki Zafer Anıtı, Samsun'daki Onur Anıtı ve Konya'daki Atatürk anıtına da imzasını atmıştır. Anıtın son yıllarda bakımsız kalması eleştiri konusu olmuştur. Atatürk'ün Kurtuluş Savaşı için Samsun'a giderken İstanbul'dan hareket ettiği yere konulan anıt, mermer kaide ve bronz heykel olmak üzere iki kısımdan oluşmakta ve İki kademeli dörtgen bir platform üzerinde bulunmaktadır. Kaidenin üç cephesine bronz madalyon şeklinde yazıtlar monte edilmiştir. Fakat artık bunların hiçbirisi mevcut değildir. Atatürk, dikdörtgen kaide üzerinde sivil giysili devlet adamı kimliğiyle görülmektedir. Sarayburnu Atatürk Anıtı, ele alınan dönem içinde Atatürk'ün devlet adamı olarak betimlendiği az sayıdaki örneklerden birisidir. Atatürk'ün sol eli beline dayalı, sağ elini yumruk biçiminde sıkarak aşağıya doğru uzatmış, başı dik, kaşları hafif çatık, gözleri hafif kısıktır; dinamik duruşuyla kararlı bir ifade içinde görülmektedir. Heykelin kaidesinin önüne Hattat Kamil Akdik'in yazısı ile "tarihi ihtilas 1336", arka yüzüne heykelin dikiliş tarihi (1926), yan tarafına Cumhuriyet'in ilân tarihi yazılmıştır. Singeç Köprüsü Singeç Köprüsü, Tunceli'nin Pertek ilçesinde bulunan bir köprü. Murat Nehri üzerinde bulunan köprü Pertek'i Hozat'a bağlar. Açılışını 17 Kasım 1937 tarihinde Atatürk yapmıştır. Köprünün adını da bizzat kendisi koymuştur. Ayrıca bu köprü, Atatürk'ün açılışını yaptığı son mimari eserdir. Dersim İsyanı bu köprüde bulunan askeri karakolun basılıp 33 askerin öldürülmesi ile başlamıştır. Suudi Arabistan Ulusal Marşı Yeni Suudi Arabistan Ulusal Marşı sözleri suudi şair İbrahim Khafaji'ye aittir. Suudi Arabistan ulusal marşı olarak 1984 yılında ilan edildi. Bestesini suudi müzisyen Tarık Abdülhakim 1947'de Trompet ile sonra müzisyen Sirac Ömer tarafından marş askeri bando aletleriyle genişletmiştir. Bu noktada Suudi Arabistan 'ın bilinen bir marşı yoktur ancak, Mansur bin Abdülaziz essuudi eliyle (o zamanki Suudi Arabistan savunma bakanı) 1947'de yapılmıştır.Melodisi Mısırlı Abdurrahman El-hatib tarafından yapılan ulusal marşın genişletilmesi ve geliştirilmesinde ve askeri marşlar için katkıda bulunma görevi besteci Tarık Abdülhakim'e verildiğinde, Bando komutanı olan Tarık Abdülhakim bu konuda ilerledi özellikle Abdülaziz İbn-i el-Suud'un Mısır Krallığı'na yaptığı ziyaretteki kraliyet selamının dörtlük arasında, askeri bandonun düzenlemesiyle selamla birlikte, kelime tekrarı ile tamamlanmasıyla oluşan bu marş, protokoller bakımından resmî münasebetlerde çalınması için uluslararası marş ilan edilmiştir. Kayıtsız olarak başka bir tarihte, Suud kralının Taif'i ziyareti sırasında 1958 yılında bestelenen bu ulusal marşın ikiliklerden sonra çalınma şekliyle devlet okullarında çalınmasının zorunlu olduğu belirtildi. Resmî marş radyo ve televizyonların açılışında ve kapanışında H.1404 1 şevval-29 Haziran 1984 tarihinden itibaren çalınmaya başlandı. Fahd bin Abdülaziz el-Suud tarafından İbrahim Khafaji görevlendirildikten sonra, Ulusal marşın kraliyet marşı müziği doğrultusunda kelimelerinin düzenlenmesi ve uygunluk için gelen Sirac Ömer, okullar için nakaratı tamamladı, sonradan uluslararası spor karşılaşmalarında ve Suudi gençler için olan devlet forumlarında çalındı. Haberin Yok Haberin Yok, Yıldız Kaplan'ın ilk single albümü. Sözü ve müziği Gülşen imzası taşıyan şarkının düzenlemesi Ozan Çolakoğlu'na aittir. Single, piyasaya sürülmeyerek yalnızca dijital ortamda satışa sunulmuş ve şarkıcının 2011 sonlarında çıkması planlanan yeni albümünün çıkış parçası olduğu açıklanmıştır. Şarkı, Mayıs ayının sonlarında internet üzerinden indirilmeye başlanmış ve hem ekranlarda video klibinin, hem de radyolarda şarkının çok sık çalmasıyla kısa zamanda en çok indirilen şarkılardan biri olmayı başarmıştır. Doğu Süryani Kilisesi Doğu Asur Kilisesi (Asurca: ܥܕܬܐ ܕܡܕܢܚܐ ܕܐܬܘܖ̈ܝܐ ʻEta d-Madınğa d-Aturaye), resmi olarak Kutsal Havarisel Katolik Doğu Asur Kilisesi (Asurca: ܥܕܬܐ ܩܕܝܫܬܐ ܘܫܠܝܚܝܬܐ ܩܬܘܠܝܩܝ ܕܡܕܢܚܐ ܕܐܬܘܖ̈ܝܐ, ʻEta Qaddişta w-Şliğayta Qatoliqi d-Madınğa d-Aturaye), tarihsel olarak Asur, Beyt Nahrin (Mezopotamya) merkezlidir. Doğu Kilisesi - tarihi Seleukia-Tizpon Patrikliği kiliselerinden bir tanesidir. Günümüz Asur Doğu Kilisesi gerek Ortodoks, Doğu Ortodoks veya Katolik olsun diğer kiliselerle komünyon içinde değildir. 5. yüzyılda Süryanice konuşan Hristiyanlar İsa'nın doğası nedeniyle düştükleri anlaşmazlık sonrası ikiye bölününce Batı ve Doğu Süryanileri olmak üzere ikiye ayrıldılar. Bu gruplardan biri batı süryanileri olarak bilinen monofizit inançlı yakubiler iken, diğer grup doğu Süryanileri olarak bilinen, diofizit inanca sahip Asuriler'dir. Teolojik olarak Nasturizim öğretisi ile ilişkilendirilmekte olan Asuriler ayrıca Nasturi Kilisesi olarak da bilinmektedir. Süryolog Sebastian Brock verdiği bir röportajında Hristiyanlığın Latin Batı ve Yunan Doğu dışında Asuri Oryantal olarak üçüncü bir ayağı olduğunu ifade eder. Ona göre Asuri Oryantal kiliselerin diğer kiliseler yanında araştırılmamasının nedenleri 3 temel madde ile özetlenebilmektedir. Bunlardan birincisi kilise tarihi yazımının başlangıcı olarak kabul edilebilecek Eusebius'un Kilise Tarihi adlı eseri ve Eusebius'un bu eserde seçtiği anlatım perspektifidir. Eusebius bu eserinde daha ziyade Roma İmparatorluğu içinde kalan kiliselere konsantre olmuş, eserin yazıldığı tarihlerde Roma İmparatorluğu dışında var olan kiliselerİ kitabına dahil etmemişti. Eusebius'un tarih yazımı daha sonraki dönem kilise tarihçileri içinde etkileyici oldu ve kilise tarihini ele alan yaklaşımlar daha çok avrupamerkezci bir tutum sergilediler. Oysa Avrupa'ya doğru ilerleyen Latin Batı ve Yunan Slav hristiyanlığının dışında Hindistan ve Çin sınırlarına kadar yayılmış Asuri Oryantal bir gelenek vardı. Sebastian Brock'un sıraladığı Asuri Oryantal geleneğinin bilinmemesinin bir diğer önemli nedeni ise konsil sonuçlarıdır. Özellikle Kadıköy'de 451 yılında yapılan konsil ardından monofizit batı süryanileri ile nasturi doğu süryani kiliseleri ayrılıkçı ve heretik olarak değerlendirilmişler, bu nedenden dolayı Avrupa tarih yazımında bu kiliseler marjinalize edilmişlerdir. Son olarak Asuri/Süryani geleneğin Avrupa'da gerektiği önemi bulamamasının bir diğer nedeni Latince ve Yunanca gibi dillerin yanında Süryanice ve lehçelerinin ancak üniversitelerin belli bölümlerde öğrenime açık olması ve ancak bu şekilde öğrenilebilir, çalışılabilir ve araştırabilir olması öne sürülebilir. 26 Mart 2015 tarihinde Mar Dinkha IV vefatı üzerine 18 Eylül 2015 tarihinde gerçekleştirilen Patrik seçiminin sonucunda Irak, Ürdün ve Rusya Metropoliti olan Mar Gewargis Sliwa seçilmiştir. Oluja "Oluja", Karadağlı çocuk şarkıcı Jana Mirković tarafından seslendirilen şarkı. Bulgaristan'ın başkenti Sofya'da yapılan 2015 Eurovision Çocuk Şarkı Yarışması'nda seslendirilen şarkıdır. Çöpler altın madeni Çöpler altın madeni, Erzincan ili, İliç ilçesi, Çöpler Köyünde bulunan Türkiye'nin Kışladağ'dan sonra ikinci büyük altın madeni. Maden sahasının üzerinde yer alan köy daha uzak bir alana taşınmıştır. Alacer Gold Corp. firmasının işlettiği madenden yılda 6,2-6,5 ton altın elde edilmektedir. Üretilen altın 33 ton olan Türkiye üretiminin %20'sine karşılık gelmektedir. Açıldığı 2010 yılından itibaren ise 21,5 ton üretim yapılmıştır. Açık işletme şeklinde çalışılan ocakta ton başına 1,25 gr/ton elde edilmektedir . Dilme Dilme, özellikle Gaziantep yöresinde üzümlerin ezilip suyunun çıkartılması, büyük kazanlarda kaynatılması, ve belli başlı aromaların karıştırılmasıyla yapılan bir tatlı. Farklı farklı dilme çeşitleri vardır. Dilme, topraktan en az 5-6 defa filtrelenerek temizlenen üzüm suyu sayesinde temizlik ve doğallığını yıllarca korur. Rüştü Akın (asker) Rüştü Akın (1885, Filibe - 1944, İstanbul) Türk asker. 1906 yılında Harp Okulu'ndan Teğmen rütbesiyle mezun oldu. 1909 yılında Harp Akademisi'nden Kurmay Yüzbaşı rütbesiyle mezun oldu. Balkan Savaşları ve I. Dünya Savaşı sırasında çeşitli görevlerde bulundu. 1920 yılında Türk Kurtuluş Savaşı'na katıldı. Savaşın sonuna kadar Batı Trakya Kuva-yi Milliye Komutanı olarak Yunan kuvvetleri ile mücadele etti. 24 Temmuz 1923 tarihinde imzalanan Lozan Antlaşması ile Batı Trakya Yunanistan'a bırakılınca görevi sona erdi. Savaştan sonra Kırmızı şeritli İstiklâl Madalyası ile taltif edildi. 1939 yılında Askerî Yargıtay üyeliğine atandı. 1941 yılında Korgeneral rütbesine terfi etti ve Jandarma Genel Komutanlığı'na atandı. 1943 yılında 4. Kolordu Komutanlığı'na getirildi. 1944 yılında bu görevdeyken vefat etti. Yalçın Güzelce Yalçın Güzelce (d. 1 Ocak 1951, İstanbul- ö. 31 Ağustos 2015, İstanbul) Türk tiyatro, sinema ve dizi oyuncusu. Ayrıca; "Davacı", "Değirmen", "Piano Piano Bacaksız", "Polizei" "Fırtınalar", "Deli Divane", "Eyvah Babam", "Evimiz Olacak Mı?", "Cennet Mahallesi", "Hayat Apartmanı" ve "Kurtlar Vadisi Pusu" gibi birçok film ve dizide oynamıştır. Beyninde oluşan tümöre karşı ameliyat olmasına karşın sağlığına kavuşamayan usta oyuncu Güzelce; 31 Ağustos 2015'te İstanbul'da 64 yaşında ölmüştür. Ali Nadir Paşa Ali Nadir Paşa (1867 - 1924, Mısır) Osmanlı askeri. 1885 yılında Harp Okulu'nu, 1888 yılında da Harp Akademisi'ni bitirdi. 1913 yılında Ferik rütbesiyle emekli oldu. Mondros Ateşkes Antlaşması'ndan sonra savaş suçlularını ve Ermeni Tehciri sorumlularını yakalamak için kurulan Hayret Paşa başkanlığındaki Divan-ı Harb'de üyelik yaptı. 1919 yılında İzmir'in Yunanlar tarafından işgali öncesi Ege'deki 17. Kolordu Komutanlığı'na atandı. İşgal sırasında hiçbir direniş göstermediği halde işgalciler tarafından tutuklandı. İşgal sırasında Yunan bayrağını öptüğü gerekçesiyle büyük tepki gördü. Daha sonra 1920 yılında kurulan Kuva-yi İnzibatiye'nin komutanları arasında yer aldı. Türk Kurtuluş Savaşı'ndan sonra vatan haini ilan edilerek Yüzellilikler listesine alındı. Bununla birlikte vatandaşlıktan ve Türkiye'den çıkarıldı. 1924 yılında Mısır'da vefat etti. Nelo Risi Nelo Risi (21 Nisan 1920 - 17 Eylül 2015) İtalyan şair, yönetmen, çevirmen ve senarist; sinematograf Fernando Risi ve yönetmen Dino Risi'nin kardeşidir. Babası da doktor olan Nelo, tıp okudu ve kardeşi gibi sanatı için tıbbı terketti. II. Dünya Savaşı boyunca Rusya'daydı ve İsviçre'de tutuklandı. Savaştan sonra Afrika ve Avrupa'da bulundu. 1941'de şiir yazmaya başladı ve "Le opere e i giorni"'de eserlerini topladı. 1950'lerde Paris'te uzun süre kaldı ve bu dönemde Pierre Jean Jouve, Kavafis ve Laforgue çevirileri yaptı. Bu dönem tiyatro, Milano'da RAI televizyonu ve sinema için de çalıştı. Belgeseller çekerek başladığı sinema yönetmenliğine uzun metrajlı filmler de ekledi. Miklós Rózsa Miklós Rózsa (; 18 Nisan 1907 – 27 Temmuz 1995) Macar besteci ve müzisyen. Rózsa 1907 yılında Budapeşte'de doğdu. Annesi Regina Berkovits, Franz Liszt eserlerini çalabilen bir piyanist, babası Gyula varlıklı bir sanayici ve toprak sahibiydi; dayısı Lajos Berkovits Budapeşte Orkestrası'nda kemancıydı ve onun armağan etmesiyle beş yaşında keman ile tanıştı. 1925'te Leipzig Üniversitesi'ne babasının ısrarıyla kimya okumak için gitti fakat buradaki eğitimini bir sonraki yıl müzik üzerine devam ettirdi. Alman müzik geleneğinden etkilendiği bu dönemde ayrıca Macar milliyetçi mücadelesinin coşkusunu eserlerine yansıttı. 1925–1931 yılları arasında Almanya'da eğitimini tamamladı. Sırasıyla 1931-1935 yılları arasında Fransa'da, 1935–1940 arasında Birleşik Krallık'ta, 1953 yılında İtalya'da ve 1940–1995 Amerika Birleşik Devletleri'nde yaşamış ve çalışmıştır. Rózsa, oğlunun isteği üzerine Kaliforniya'ya döndü ve hayatının geri kalanını evinde geçirdi. Rozsa, 27 Temmuz 1995'te öldü ve Hollywood Hills'deki (Hollywood Tepeleri) Forest Lawn'da gömüldü. Karısı Margaret 1999 yılında 89 yaşında öldü. 100'ü bulan film müziği besteleri ile tanınan sanatçı özellikle 1940'lı ve 1950'li yıllarda çok verimli bir dönem geçirdi. En bilinen besteleri arasında 1959 yapımı Ben-Hur, 1961 yapımı El Cid, 1940 yapımı Bağdat Hırsızı filmleri için yaptıkları bulunmaktadır. Türkiye'de özellikle 1970'li yıllarda çekilmiş Battal Gazi ve Malkoçoğlu serileri başta olmak üzere pek çok filmde kullanılan aksiyon ve gerilim müzikleri de bestecinin yabancı filmler için hazırladığı ve özellikle El Cid filminde kullanılan parçalardır. TahÅŸiyeciler Tahşiyeciler veya Tahşiye grubu, "Molla Muhammed Doğan el-Kersî" olarak bilinen Vartolu Mehmet Doğan adında bir emekli imamın lideri olduğu Nurculuk kökenli bir cemaattir. Said Nursî'nin ilk talebesi Hulusi Yahyagil'in talebesi olan Doğan, Fethullah Gülen Cemaati ile görüş ayrılığı içindedir. Cemaatin yayınevi Tahşiye Yayınları 2003 yılından bu yana faaliyetlerine devam etmektedir. Tahşiyeciler, zekâtın kuruma değil kişiye verilmesi gerektiğini ve dinler arası diyaloğa karşı olduklarını savunurken, zekâtın kuruma verilebileceğine inanan Fethullah Gülen'in savunduğu dinler arası diyaloğun, İslam dinine aykırı olduğunu ve Nur Risalelerini tahrif ettiğini iddia ediyorlar. Basında yer alan haberlere göre Nisan 2009'da Gülen cemaatinin yayın organı Herkul.org websitesi, "Zaman" gazetesi, Samanyolu TV'de yayınlanan "Tek Türkiye" dizisi ve "Bugün" gazetesinde Tahşiyeciler hedef gösterilerek terör örgütü olmakla suçlandı. Hemen ardından Mayıs 2009'da Tahşiyecilere yönelik İstanbul Terörle Mücadele Şubesi tarafından soruşturma başlatıldı. "El Kaide yanlısı" olarak kaydedilen gruba, 22 Ocak 2010 tarihinde Emniyet Genel Müdürlüğü'nün onayıyla 16 ilde yapılan eş zamanlı operasyonda 132 kişi gözaltına alındı. Grubun lideri 66 yaşındaki Mehmet Doğan, 17 ay tutuklu kaldıktan sonra tahliye edildi. Tahşiyecilere yönelik soruşturmada Gülen Cemaati'nin kumpas kurduğu ve usulsüzlük yaptığı iddiasıyla, 14 Aralık 2014 tarihinde 13 ilde eş zamanlı polis operasyonu düzenlendi. Yürütülen soruşturma kapsamında hazırlanan iddianamede, Fethullah Gülen'in "silahlı örgüt kurmak veya yönetmek", "resmi belgede sahtecilik" ve "iftira" suçlarından toplam 19 ila 34 yıla kadar hapsi istenmektedir. İddianamede Samanyolu Yayın Grubu Başkanı Hidayet Karaca ve eski emniyet müdürlerinin aralarında bulunduğu 15'i tutuklu 32 kişi de şüpheli olarak yer aldı. Cameron Brannagan Cameron Brannagan (d. 9 Mayıs 1996), Liverpool takımında orta saha pozisyonunda görev yapan İngiliz futbolcudur. Profesyonel kariyerine Liverpool kulübünde başladı. Gaziantep Büyükşehir Belediyespor 2015-16 sezonu Gaziantep Büyükşehir Belediyespor 2015-16 sezonu, yeşil siyahlı ekibin 1. Lig'deki onbeşinci sezonu, kuruluşunun ise onsekizinci yılıdır. 2014-15 1. Lig sezonunun onüçüncü tamamlamıştır. Gaziantep Büyükşehir Belediyespor bu sezonda 1. Lig ve Türkiye Kupasında mücadele edecektir. Windham County Windham County ÅŸu anlamlara gelebilir: 2 tane: Wilson County Wilson County ÅŸu anlamlara gelebilir: 4 tane: Victoria de Durango Victoria de Durango, Meksika'nın Durango eyaletinin başkentidir. Şehir, Sierra Madre Vadisi'nde yer almaktadır. Yüzölçümü 10,041 km² olan şehrin nüfusu 2010 yılı itibarı ile 582,267'dir. Toluca Toluca veya resmî adıyla Toluca de Lerdo, Meksika'nın Meksika eyaletinin başkentidir. Şehir, Meksiko Federal Bölgesi'nin 50 kilometre doğusunda Nevado de Toluca Yanardağı'nın yanında 2680 metre yükseklikte yer almaktadır. Yüzölçümü 452.37 km² olan şehrin nüfusu 2010 yılı itibarı ile 819,561 olup metropol nüfusu ise 1,775,337'dir. Angola devlet başkanları listesi Angola devlet başkanı, Afrika ülkesi Angola'nın bağımsızlığını kazandığı 1975 yılından bu yana ülkenin en üst makamında yer alan kişiye verilen unvandır. Ülkeyi yöneten devlet başkanı 1975 ile 1992 yılları arasında "Angola Halk Cumhuriyeti" 'ni, 1992 yılından itibaren de "Angola Cumhuriyeti" 'ni yönetmiştir. Giresunspor 2015-16 sezonu Giresunspor 2015-16 sezonu, yeşil beyazlı ekibin 1. Lig'deki yirmisekizinci sezonu, kuruluşunun ise kırksekizinci yılıdır. 2014-15 1. Lig sezonunu onbirinci tamamlamıştır. Giresunspor bu sezonda 1. Lig ve Türkiye Kupasında mücadele edecektir. Kaynak:tff.org Benin devlet başkanları listesi Benin devlet başkanı, Afrika ülkesi Benin'in bağımsızlığını kazandığı 1960 yılından (bağımsızlık Dahomey ismi ile olmuştur) bu yana ülkenin en üst makamında yer alan kişiye verilen unvandır. Ülkeyi yöneten devlet başkanı 1960 ile 1975 yılları arasında "Dahomey Cumhuriyeti"'ni, 1975 yılından 1990 yılına kadar "Benin Halk Cumhuriyeti"'ni, 1990 yılından itibaren de "Benin Cumhuriyeti"'ni yönetmiştir. Ülkede bu görevde bulunan kişilerin listesi şu şekildedir: Chetumal Chetumal, Meksika'nın Quintana Roo eyaletinin başkentidir. Şehir, Yucatán Yarımadası'nda yer almaktadır. Şehrin nüfusu 2010 yılı itibarı ile 151,243'tür. Botsvana devlet başkanları listesi Botsvana devlet başkanı, Afrika ülkesi Botsvana'nın bağımsızlığını kazandığı 30 Eylül 1966 yılından bu yana ülkenin en üst makamında yer alan kişiye verilen unvandır. Ülkede devlet başkanı olarak görevde bulunan kişilerin listesi şu şekildedir: San Andreas, Kaliforniya San Andreas, Amerika Birleşik Devletleri'nde Kaliforniya eyaletinin Calaveras bölgesinde yer alan bir şehirdir. Şehrin nüfusu 29 Aralık 2009 tarihi itibarıyla 2,783'tür. Ä°smet Su İsmet Su (d. 14 Ağustos 1959, Artvin), Türk siyasetçi. İstanbul Üniversitesi Hukuk Fakültesi mezunudur. Serbest avukat olarak çalışmıştır. TBMM XXIV ve XXV. Dönem Bursa milletvekilidir. Evli ve üç çocuk babasıdır. Hakan Çavuşoğlu Hakan Çavuşoğlu (d. 26 Şubat 1972, Gümülcine, Yunanistan), Türk siyasetçi. Ankara Üniversitesi Hukuk Fakültesi mezunudur. Serbest avukat olarak çalışmıştır. Batı Trakya Türkleri Dayanışma Derneği Bursa Şubesi Başkan Yardımcılığı ve Başkanlığı görevlerinde bulunmuştur. TBMM XXIV. XXV ve XXVI. Dönem Bursa milletvekilidir. Evli ve iki çocuk babasıdır. Morelia Morelia, Meksika'nın Michoacán eyaletinin başkentidir. Şehir, Michoacán eyaletinin orta kuzey kısmında yer almaktadır. Yüzölçümü 78 km² olan şehrin nüfusu 2010 yılı itibarı ile 729,757'dir. Şehir adını Meksika Bağımsızlık Savaşı önderlerinden biri olan José María Morelos'tan almaktadır. 1991 yılında şehir UNESCO Dünya Miras Listesi'ne dahil edilmiştir. Burkina Faso devlet başkanları listesi Burkina Faso devlet başkanı, Afrika ülkesi Burkina Faso'nun bağımsızlığını kazandığı 1960 yılından (bağımsızlık Yukarı Volta ismi ile olmuştur) bu yana ülkenin en üst makamında yer alan kişiye verilen unvandır. Ülkeyi yöneten devlet başkanı 1960 ile 1984 yılları arasında "Yukarı Volta Cumhuriyeti" 'nin, 1984 yılından itibaren de "Burkina Faso Cumhuriyeti" 'ni yönetmiştir. Ülkede bu görevde bulunan kişilerin listesi şu şekildedir: Önder Matlı Önder Matlı (d. 28 Mayıs 1972, Karacabey), Türk siyasetçi. Bursa Anadolu Lisesi mezunudur. Yem ve çeltik işlerinde değişik illerde bulunan fabrikaların bağlı olduğu Matlı AŞ'nin Genel Müdürlüğü, Karacabey Belediye Meclisi Üyeliği, Türkiye Yem Sanayicileri Birliğinin Yönetim Kurulu Üyeliği, Tüm Sanayici ve İşadamları Derneği (TÜMSİAD) Bursa Şubesi Yönetim Kurulu Başkanlığı yapmıştır. Müstakil Sanayici ve İş Adamları Derneği (MÜSİAD), Türkiye Genç İşadamları Derneği (TÜGİAD), Rumelili Yönetici İşadamları ve Sanayiciler Derneği (RUMELİSİAD) ve Karacabey Sanayici ve İşadamları Derneği (KARSİAD) üyesidir. TBMM XXIV ve XXV. Dönem Bursa milletvekilidir. Evli ve dört çocuk babasıdır. İsmet Büyükataman İsmet Büyükataman (d. 22 Aralık 1953, Merzifon), Türk siyasetçi ve Milliyetçi Hareket Partisi (MHP) genel sekreteri. Bursa Eğitim Enstitüsü Matematik Bölümü mezunudur. Yüksek lisansını Ankara İktisadi ve Ticari İlimler Akademisi İdari Bilimler Enstitüsünde tamamlamıştır. Öğretmen olarak çalışmıştır. Bursa Ülkü Ocakları Başkanlığı yapmıştır. MİSK Genel Merkezi Eğitim Dairesinde çalışmıştır. Mayaş Yayınevi kurucusudur. Bursa MİSK Bölge Temsilciliği görevini yürütmüştür. Serbest olarak inşaat müteahhitliği yapmıştır. TBMM XXIII., XXIV., XXV. ve XXVI Dönem Bursa milletvekilidir. Evli ve iki çocuk babasıdır. 2011 yılı itibarıyla MHP genel sekreteridir. Burundi devlet başkanları listesi Burundi devlet başkanı, Afrika ülkesi Burundi'nin yönetim şeklini krallıktan cumhuriyete değiştirdiği 1966 yılında bu yana ülkenin en üst makamında yer alan kişiye verilen unvandır. Ülkede bu görevde bulunan kişilerin listesi şu şekildedir: Burundi krallarÄ± listesi Burundi kralı, Afrika ülkesi Burundi'nin günümüzde kurulu olduğu topraklarda kurulan ve söz konusu krallığı 1680 yılı ile 1966 yılları arasında yöneten kişiye verilen unvandır. Burundi'nin 1961 yılında bağımsızlığını kazanması sonrasında beş yıl daha krallık ile yönetilen ülke, 1966 yılından itibaren rejim değişikliğine gitmiş ve ismini "Burundi Cumhuriyeti" olarak değiştirmiştir. Burundi kralı olarak ülkeyi yöneten kralların isimleri şu şekildedir: GÃ¶ztepe 2015-16 sezonu Göztepe 2015-16 sezonu, sarı kırmızılı ekibin 1. Lig'deki yirmibeşinci sezonu, kuruluşunun ise doksanbirinci yılıdır. 2014-15 2. Lig sezonunda kırmızı grubu şampiyon tamamlamış ve 1. Lig'e yükselmiştir. Göztepe SK bu sezonda 1. Lig ve Türkiye Kupasında mücadele edecektir.Ligi 13. tamamlamıştır. Before the Flood (albüm) Before the Flood, Amerikalı şarkıcı-şarkı yazarı Bob Dylan ve The Band tarafından çıkarılan konser albümü. 20 Haziran 1974 tarihinde ABD'de Asylum Records, Birleşik Krallık'ta Island Records tarafından çıkarılmıştır. Dylan'ın on yedinci, The Band'in yedinci albümüdür. Amerika Kayıt Endüstrisi Birliği'dan platin sertifika almıştır. Fildişi Sahili devlet başkanları listesi Fildişi Sahili devlet başkanı, Afrika ülkesi Fildişi Sahili'nin bağımsızlığını kazandığı 1960 yılında bu yana ülkenin en üst makamında yer alan kişiye verilen unvandır. Ülkede bu görevde bulunan kişilerin listesi şu şekildedir: Rakipsiz seÃ§ildi Before the Flood (Doctor Who) "Before the Flood", Büyük Britanya bilimkurgu dizisi "Doctor Who"nun dokuzuncu sezonunun dördüncü bölümü. Bölüm ilk kez 10 Ekim 2015 tarihinde BBC One kanalında yayınlanmıştır. Toby Whithouse'un yazdığı bölümün yönetmenliğini Daniel O'Hara üstlenmektedir. Bu bölüm "Before the Flood" adlı bölümün devamı niteliğindedir. Bölüm Doktor'un ayakkabı bağı paradoksunu açıklamasıyla başlar. Açıklamasında kuramsal zaman gezgininin hayran olduğu Beethoven ile tanışmak için zamanda geri gitmeye karar verdiğini, ancak Beethoven'ın hiç var olmadığını keşfettiğini, sonra zaman gezgininin Beethoven'ın müziğini kendisi çalmaya karar verdiğini ve aslında gezginin Beethoven olduğunu söyler. O zaman Beethoven'ın 5. Senfoni'sini kimin bestelediğini sorar. Doktor, ordudan Bennett ve O'Donnell ile 1980 yılına sel olmadan öncesine, uzay gemisinin indiği güne gider. Orada henüz ölmemiş Tivolili Prentis ile karşılaşırlar. Geminin duvarında yazının olmadığını görürler. Prentis, uzay gemisinin aslında Balıkçı Kral'ı taşıyan bir cenaze arabası olduğunu söyler. Gelecekteki su altı üssünde Clara, Cass ve Lunn Doktor'un hayaletinin koordinatların yerine kendi isimlerinin listesini söylediğini anlarlar. Doktor, Clara ile bağlantı kurar ve hayaletinin olduğunu öğrenir. Doktor geleceğiyle ilgili bu bilgiyi öğrenince sarsılır. Clara zorla Doktor'u olayları değiştirmeye teşvik etmeye çalışır. Ama Doktor, bunu yapamayacağını ve bunun değiştirilemeyeceğini, zamanı gelince ölmesi gerektiğini söyler. Hayaletinden bilgi almaya çalışır, ama hayalet Faraday kafesinin kilidini açarak hayaletleri serbest bırakır. 1980 yılında Balıkçı Kral hayattadır. Kelimeleri geminin duvarına yazar ve Prentis'i öldürür. Doktor'un grubunu tuzağa düşürmek için onları canlı tutma odasının olduğu yere sürükler. O'Donnell, Bennett ve Doktor koşarken ayrılırlar ve O'Donnell, Balıkçı Kral tarafından öldürülür. Bennett, hayaletin mürettebatın adlarını ölüm sırasına göre söylediğini söyler ve Doktor'u O'Donnell'ın ölmesine izin vermesiyle suçlar. Ama sıra kendisine geldiğinde kendisi kurtarmaya çalışacağını söyler. Doktor, sıranın Clara'ya geldiğini ve o yüzden kendisini değil Clara'yı kurtarmaya çalışacağını söyler. Geleceğe dönmeye çalışır ama TARDIS oradan ayrılamaz, onun yerine geldikleri zamanın yarım saat öncesine gider. Doktor kendi zaman çizgisinde sıkışmıştır. Doktor ve Bennett önceki olanları izler ve müdahale etmezler. O'Donnell'ın hayaleti gelecekte Clara'nın Doktor ile kurabileceği tek iletişim kaynağı olan telefonunu çalar. Clara, Cass izin vermediği için Lunn'ın gemiye giremediğini ve oradaki yazıları görmediğini öğrenir. Mesajın Lunn'ın beyninde kodlanmadığı için hayaletlerin ona saldırmayacağını ve bu yüzden telefonu geri alması gerektiğini söyler. Cass, ilk başta gitmesini istemese de Lunn kafesten ayrılıe ve telefonun yerini bulur ama hayaletler onu tuzağa düşürür. Onu ana odaya kilitlerler. Lunn dönmeyince Clara, Cass'in onu aramasına eşlik etmeyi kabul eder. Doktor, Bennett'i TARDIS'te bırakarak Balıkçı Kral'la yüzleşmeye gider. Balıkçı Kral, dönüştürdüğü hayaletlerin oluşturduğu sinyali kullanarak insanlarına mesaj yollayacağını ve o mesajla Dünya'yı işgal edecek bir donanma yollayacaklarını söyler. Ayrıca Doktor'un geleceği değiştirme isteksizliğiyle alay eder. Ama Doktor, ölenlerin ruhlarını kendi amaçları için kullandığı ve kuralları ihlal ettiği için onu cezalandırır. Doktor, Balıkçı Kral'ı yazıların silindiğini söyleyerek kandırır ve yaratık gemiye döner. Doktor'un onu kandırdığını anlar ama iş işten geçmiştir. Doktor, güç hücrelerinden birini (önceki bölümde eksik olan hücre) kullanarak baraj duvarını yok eder. Bennett hâlâ TARDIS'tedir. TARDIS'in güvenlik protokolü aktif olur ve TARDIS geleceğe döner. Balıkçı Kral, baraj duvarı yok olduğu için dökülen sele kapılır. Ama Doktor'un selden sonra nerede olduğu bilinmemektedir. Clara ile ayrıldıktan sonra Moran'ın hayaletinden kıl payı kurtulan Cass, Clara ile tekrar bir araya gelip hangardaki Lunn'ın yanına giderler. Hayaletler de içeriye gelirken canlı tutma odası açılır ve içinden Doktor çıkar. Doktor, sonik gözlüklerini kullanır ve Balıkçı Kral'ın çağrısının sesi çıkar. Sesi