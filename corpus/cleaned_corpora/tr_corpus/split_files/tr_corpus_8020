tarihiyle birlikte ele alınmalıdır. Çoğu '68 gençlik hareketi içerisinden gelen kadroların, Doğu Perinçek önderliğinde, 1969 yılında Türkiye İhtilalci İşçi Köylü Partisi’ni (TİİKP) kurmasının ardından, Aydınlık hareketinin bu ilk partisi, gençliği "İhtilalci Gençlik Birliği"nde (İGB) örgütlemeye girişti. Özellikle 12 Mart darbesinin ardından, önemli kadroları hapse düşse de örgütsel çalışmasının sürekliliğini koruyan İGB, 74 affına kadar her örgütten devrimci gençlerin desteğini aldı. Bu arada İGB önderlerinden Kerim Öztürk’ün, Bora Gözen’in de aralarında bulunduğu 8 TİİKP’liyle birlikte, 1973’te Filistin’de öldüğünü de belirtmek gerekir. 1974 affı sonrası süreçte, yasal Türkiye İşçi Köylü Partisi (TİKP) kurulana dek gençlik içerisindeki kadrolarını da geniş ölçüde kır ve kent emekçilerini örgütleme çalışmasına yönelten Aydınlıkçılar, TİKP’nin kuruluşuyla birlikte "Devrimci Gençlik Birliği"ni (DGB) kurarak bir kez daha gençlik kadrolarını gençlik içerisinde örgütsel çalışmaya yönlendirdiler. 12 Eylül darbesine dek üniversitelerdeki ve sokaklardaki anarşiye karşı, her ne taraftan gelirse gelsin kararlı tavır alan DGB, gerek ülkücü grupların, gerekse kendi deyimleriyle "sahte sol"un saldırılarına uğradı. "Silaha silahla yanıt verme" politikasını reddetti, saldırganları parti yayınları üzerinden teşhir etmeye yöneldi, "en geniş gençlik kitlesiyle birleşme" hedefi doğrultusunda çalışma yürüttü. 12 Eylül darbesinden sonra, 1988’de Sosyalist Parti’yi kuran Aydınlıkçılar, esas olarak 1994’e dek gençlik çalışmasına parti çalışması dışında özel bir görev olarak bakmadılar. Dönemin koşulları gereği bir ölçüde anlaşılabilir olan bu tarz, yer yer "Yeni Olgu" dergisi, "Gökyüzü" dergisi veya "Sosyalist Gençler Derneği" gibi deneylerle kesintiye uğrar gibi görünse de, İşçi Partisi dönemine dek sürdürüldü. 1994 yılıyla birlikte gençlik kadrolarının önüne bir kez daha kampüs merkezli çalışmanın konulmasına karar veren Aydınlıkçılar, bu çerçevede İşçi Partisi’ne bağlı olarak "Öncü Gençlik"i kurdular. Kuruluşundan bu yana, gerek üniversite ve liselerde, gerekse okul dışında geniş gençlik kitlelerine bağımsızlık, devrim ve sosyalizm mücadelesinde önderlik etmeyi başat hedef olarak önüne koyan Öncü Gençlik'in eylemlerinin başında, dönemin başbakanı Tansu Çiller’i çeşitli biçimlerde protesto etmek, 28 Şubat döneminde batı işbirlikçisi olarak nitelendirdikleri şeriatçılığa karşı mücadelede gençlik kitlelerine önderlik, Samsun-Ankara, İstanbul-Ankara bağımsızlık yürüyüşleri, NATO’yu protesto, Kemal Derviş ve dönemin AB Türkiye Temsilcisi Karen Fogg'u bulundukları her alanda protesto etmek ve kendi politikalarını açıklamak bunların başında gelir. 18 Nisan 1998 tarihinde Adana Öncü Gençlik, Ankara’dan İncirlik Üssü’ne gelen ABD Savunma Bakanı William Cohen’i protesto etti. Protesto sonunda İP Adana İl Başkanı ve Öncü Gençlik Adana İl Başkanı dahil 9 kişi gözaltına alındı. Aynı gün İstanbul Öncü Gençlik; Çağdaş Yaşamı Destekleme Derneği, Atatürkçü Düşünce Derneği, Pir Sultan Abdal Derneği’nin de aralarında bulunduğu 206 sivil toplum kuruluşunun temsilcilerinden oluşan 5000 kişilik bir grupla "Devrim Yasalarına Saygı" konulu açık hava toplantısı düzenledi. İP ayrıca 2009'da, kır ve kent işçisi gençliği örgütlemek amacıyla, "Emekçi Gençlik" adlı bir gençlik örgütüne tüzüğünde yer verdi lakin bu statü yaratılamadı. Çünkü üniversiteden sonra çalışma hayatına girenler direkt parti üyeliğine geçti. Okumayan gençler ise partide tutunamadı. Bundan dolayı kaldırıldı. 2011 yılı içerisinde yaptığı eylemler nedeniyle medyada sıkça yer aldı. Doğu Perinçek’in hücreye koyulmasının ardından AK Parti Ankara il binası işgali, İstanbul ve Denizli’de AK Parti ilçe bina işgallerini gerçekleştirdi. 19 Ağustos 2011 tarihinde İşçi Partisi, "Aydınlık" gazetesi ve Ulusal Kanal’a yapılan baskının ardından İstanbul’da vapur, AK Parti ilçe binası ve Avrupa Birliği Bakanlığı işgali, Ankara'da ABD Konsolosluğunun duvarına yazılama eylemi ve İzmir'de AK Parti ilçe bina işgali eylemlerini gerçekleştirdi. Öncü Gençlik, 2014 yılında kurulan Dünya Antiemperyalist Gençlik Birliği’nin (World Antiimperyalist Youth Union) kurucu üyeleri arasındadır. Öncü Gençlik Genel Başkanı, Öncü Gençlik’in en yetkili kurulu olan Genel Kurultay’ın belirlediği Genel Yönetim Kurulu (GYK) üyelerinin kendi aralarında yaptıkları ilk toplantıda belirlenir. Öncü Gençlik Genel Başkanlığı görevini, 2013 yılının sonunda yapılan Öncü Gençlik 9. Olağan Kurultayı’nda belirlenen Genel Yönetim Kurulu’nun kararıyla yüksek lisans öğrencisi Aykut Diş yürütmektedir. Genel Başkan temsil görevinin yanında, iki genel kurultay arasındaki örgüt faaliyetlerin tümüne siyasi ve pratik olarak önderlik eder. Öncü Gençlik Genel Sekreteri, Öncü Gençlik’in en yetkili kurulu olan Genel Kurultay’ın belirlediği Genel Yönetim Kurulu (GYK) üyelerinin kendi aralarında yaptıkları ilk toplantıda belirlenir. Öncü Gençlik Genel Sekreterliği görevini, 2016 yılının Haziran ayında yapılan Genel Yönetim Kurulu toplantısında oy birliğiyle seçilen üniversite öğrencisi Uğurcan Yardımoğlu yürütmektedir. Genel Sekreterlik temsil görevinin yanında, iki genel kurultay arasındaki örgüt faaliyetlerin tümüne genel başkanla birlikte siyasi ve pratik olarak önderlik eder. Merkez Yürütme Kurulu, Öncü Gençlik’in en yetkili kurulu olan Genel Kurultay’ın belirlediği Genel Yönetim Kurulu (GYK) üyelerinin kendi aralarında yaptıkları ilk toplantıda Genel Başkan, Genel Sekreter, Genel Sayman ve 8 üye seçmesiyle belirlenir. 11 kişiden oluşur. Merkez Yürütme Kurulu Öncü Gençlik’in en üst yürütme organıdır. Tüzük ve iç tüzük gereği ayda en az bir kere toplanır. Öncü Gençlik’in en yetkili kurulu olan Genel Kurultay tarafından belirlenen GYK, 29 asıl 4 yedek üyeden oluşur. Öncü Gençlik’in iki kurultay arasındaki en yetkili kuruludur. Vatan Partisi tüzüğü, programı ve genel kurultay kararları doğrultusunda Öncü Gençlik’in stratejisini, siyasetlerini ve eylem çizgisini belirler. GYK, tüzük ve iç tüzük gereği üç ayda en az bir kere toplanır. Trimester Trimester, insandaki 9 aylık gebelik süresinin her 3 aylık dönemlerine verilen addır. Kökeni Latincedir ve "üç ay" anlamına gelmektedir. 9 aylık gebelik süresinin 3 ayrı dönemde ele alınması, gebeliğin genel gelişiminin anlaşılması yönünden oldukça önemli ve faydalıdır. Tyra Banks Tyra Banks (d. 4 Aralık 1973; Inglewood, Kaliforniya), Amerikalı süpermodel. İlk olarak Sports Illustrated dergisinin deniz giysileri sayılarında görülmüştür. Amerika'da "America's Next Top Model" isimli televizyon programında ününü pekiştirmiştir. Halen Emmy Ödülü sahibi günlük talk show, "The Tyra Banks Show"'u sunmaktadır. " Victorias Secret " için mankenlik de yapmış ve Ününe ün katmıştır. TIME dergisince "Dünya'nın En Etkin 100 Kişisi" arasında gösterilen yedi kadından ve dört Afro-Amerikan kadından biridir. Edwards sendromu Edwards sendromu ya da trizomi 18, her 1000 canlı doğumda 0,3 oranında görülme sıklığı ile trizomi 21'den sonra en sık rastlanan kromozom anomalisidir. İleri anne yaşı en önemli risk faktörü olmakla birlikte daha genç anne adaylarında da görülebilmektedir. Ciddi psikomotor ve birçok sistemi ilgilendiren konjenital anomaliler içerir. Trizomi 18, birbirlerinden habersiz olarak ilk defa 1960'ta Edwards ve Smith tarafından tanımlanmıştır. Yaşayan yenidoğan bebekler arasında trizomi 21’den sonra en sık görülen ikinci otozomal trizomidir. Daha çok ilerlemiş anne yaşına bağlı olarak görülse de 20 yaş gibi genç yaştaki annelerde de bulunmuştur. Bu anomalinin rastlandığı gebeliklerin % 95'i daha doğum aşamasına gelmeden bebeğin ölümü ile sonuçlanırken, doğan çocukların da %5 ile %10'u bir yılın üzerinde yaşayabilmektedirler. Trizomi 18’li fetusların %80–85’inde tespit edilebilir bir anomali vardır. Trizomi 18’li vakaların en azından %87’sinde gelişme geriliği vardır. Trizomi 18’de gözlenen el ve ayak anomalileri tipiktir (“clenched hand”, yumru ayak ya da “rocker-bottom feet”), ve yapılan çalışmalarda en sık dikkati çeken bulgu fetal parmakların anormal pozisyonudur. Trizomi 18’ li fetusların %99’da en sık ventriküler septal defekt (VSD) olmak üzere konjenital kalp hastalıkları vardır. Bayağı deniz papağanı Bayağı deniz papağanı ("Fratercula arctica"), dalıcımartıgiller (Alcidae) familyasından bir kuş türüdür. Başlıca olarak İzlanda ve Faroe Adaları'nda yaşayan deniz papağanları, Kanada, Kuzey Avrupa ve Arktik Daire gibi diğer bölgelerin de yerli canlısıdır. Bayağı deniz papağanı siyah-beyaz tüyleri, alaca renkli papağanımsı gagasıyla dikkat çeker. Gözlerinin çevresinde bulunan siyah desen, ona palyaçovari bir görünüm kazandırır. Gövde boyu yaklaşık 30 cm olup, 60 cm kanat aralığı ile yaklaşık bir güvercin büyüklüğündedir. Görece kalın bir başı ve kısa boynu ona tıknaz bir hava verir. Yetişkin bir deniz papağanı yaklaşık 500 gr ağırlığındadır. Alaca gaganın kuvvetli renkleri kışın solarken, aynı şekilde mercan kırmızı renkte perdeli ayakları da soluk sarı hal alır. Büyük kıkırdağımsı gaga kılıfı, yavru tüylerine sahip olduğu aşamada atılır ve yenisi çıkar. Genç kuşlar kırmızı çizgileri olan koyu gri bir gagaya sahiptir. Kuşların uçuşu biraz hantal gözükse de buna rağmen göçmen kuşlardır ve kışın Güney Afrika'ya veya Yeni Zelanda 'ya kadar uçarlar. Kuluçka yerlerine geldiklerinde büyük sürüler oluşturarak karakteristik daireler çizerler ve denize kadar ilerleyerek mesela sardalya türü balıkları avlarlar. Bir deniz papağanının kanat çırpışı oldukça sessizdir. Bu esnada kuşlar 80 km/h kadar hızlara ulaşabilirler. Ancak bu, kısa kanatları daha çok dalmaya uygun olduğundan kuşlar için çok büyük güç sarfiyatı demektir. Bayağı deniz papağanı kuluçka zamanı özellikle Kuzey Atlantik'te dağılım gösterir. Kuluçka bölgesi Güney-Kuzey istikametinde Bretanya'dan İzlanda ve Faroe Adaları üzerinden Spitzberg'e kadar uzanır. 19. yüzyılın sonlarına kadar hatta Helgoland'da birkaç kuluçka yeri bulunuyordu. Dünya çapında yaklaşık 15 milyon kuş nüfusu olduğu tahmin edilir. Kuluçka zamanı haricinde hayvanlar açık denizde yaşarlar ve tahminen seçtikleri partnerlerine ömür boyu sadık olarak kalırlar. Bu kuş İzlanda'da, özellikle Dyrhólaey'da, Vík í Mýrdal'deki "Reynisfjall" 'da , Vestfirðir Yarımadası'nda bulunan Látrabjarg'un kayalıklarında ve Heimaey Adası'nda sıkça görülür. Yerliler, leziz ve hafif balık lezzetinde olan kuşları ağlarla yakalarlar. Diğer yandan, ağdan düşen genç civcivlere Heimaey'de çok iyi muamele edilir. Genç hayvanlar korunurlar. Önceleri bu kuşlar, kuşları yakalayan ama öldürmeyen özel köpeklerle avlanırlardı. Bu deniz papağanı avcısı köpeklerin, bu hayvanları avlamaya yatkın kılan çok sayıda anatomik özellikleri vardır. Deniz papağanı İzlanda'da gayriresmî olarak ülkenin arma yani sembol hayvanı olarak kabul edilir. Faroe Adaları'nda yerlilerin "Lundi" diye adlandırdıkları kuş, İzlanda'da olduğu gibi aynı metotla yakalanır. Burada da milli lezzet olarak kabul edilir ve konservelerde satılır. Dik kayalıkların olduğu her yerde "Lundi" kolonileri bulunur. Özellikle iyi olarak en yakın mesafeden (ürkektir ve bir insanın yaklaşmasına yaklaşık 2 metreye kadar izin verir) Faroe'deki kuş cenneti Mykines Adası'nda gözlemlenebilir. Etileyici olan, tamamen gürültüsüz uçuşudur. Mykines kayalıklarındaki sürülerin iniş esnasında biraz beceriksiz olan kuşlarını, çevrede uçuşurken, tek bir ses duymadan görmek mümkündür. Shetland Adaları'nda deniz papağanları "Tammy Norie" olarak adlandırılırlar. İrlanda'nın batı sahilinin önlerinde bulunan küçük kayalık ada Skellig Michael'da da Haziran/Temmuz aylarında bir deniz papağanı kolonisi kuluçka yapar. İrlanda'da "Puffins" olarak adlandırılırlar. irlanda'nın diğer sahil ve adalarında da koloniler bulunur. Tam olarak "puffin" bu kuşun cins tanımlamasıdır ve deniz papağanı aslında İngilizce'de "atlantic puffin" veya "common puffin" olarak geçer. İskoçya'da deniz papağanları ülke açıklarındaki birçok yerleşim olmayan adada (örn. Isle of May veya Lunga veStaffa) kısmen büyük sayılar halinde (Isle of May'de 40.000 çift civarı) yuva kurarlar. Yine de Büyük Britanya'nın en büyük kolonisi uzakta bulunan Hebridler'in batısındaki ada grubu "St Kilda" 'dadır. Ana karada da zor ulaşılan sahil kesimlerde (John O'Groats'daki Duncansby Head, veya Durness'deki Faraid Head) bulunurlar. İngiltere'nin kuzeydoğusunda Seahouses'a yakın Farne Adaları'nda büyük bir deniz papağanı kolonisi vardır. Ayrıca "Isle of Man" ve Kanarya Adaları'nı mesken edinmiş koloniler de mevcuttur. Pembrokeshire sahilleri önündeki adalarda, en başta Skomer olmak üzere düzenli olarak yuva yaparlar. Bretagne'de küçük bir nüfus, "Sept Iles" önlerindeki "Perros Guirec" şehrinde tek bir hat üzerinde yoğunlaşmıştır. Atlas Okyanusu'nun diğer yanında Newfoundland ve Labrador'da „Puffin“ resmî bir semboldür. Batı Norveç'in Runde Adası'nda yaklaşık 100.000 çift deniz papağanı bulunur ki bu İskandinavya'nın en güneydeki kolonisidir. Diğer kuluçka kolonileri, en başta Røst, Lofoten Adaları ve "Varanger Yarımadası" 'ndadır. Björnöya, Jan Mayen ve küçük koloniler halinde Grönland, ayrıca Newfoundland, Yeni İskoçya, ABD eyaleti Maine'e kadar olan bazı diğer yerler de deniz papağanlarının yuva kuruduğu yerler arasındadır. Deniz papağanları iyi dalgıçlar olup, genelde genç hayvanlara tarafından yakalanan sardalya türleri ve kum yılan balığı gibi balıklarla beslenirler. Yaşlı hayvanlar, zırhlarını güçlü gagaları ile sorunsuz kırabildikleri yengeçleri ve diğer kabukluları tercih ederler. Yavrular yuvayı terk ettikten sonra beslenilmezler ve yaşlı hayvanların yardımı olmadan kendi başlarına balık yakalamayı öğrenmek zorundadırlar. Deniz papağanları yakaladıkları balıkları, gagalarında çapraz olarak taşırlar ve böylece sudan çıkmak zorunda kalmadan avlarına devam edebilirler. Bu esnada balıklar, dil yardımıyla tüm gaga boyu on kadar balık ile doluncaya kadar üst gagaya doğru bastırılır. Deniz papağanları kuluçka toplulukları halinde yaşar ve doğal kavuklarda, genelde ise perdeli ayaklarının pençeleri ile çim toprak üzerinde kazıyarak kendi yaptıkları oyuk koridorlarda, tekli olarak kuluçka yaparlar. Çok sayıda ailenin bir giriş paylaştığı oyuk sistemleri, çapı yaklaşık 15 cm olan birkaç metre derinlikte olabilirler. Yuva, bir koridorun sonunda bulunur ve kazan şeklinde bir kovukla genişler. Bu kovukta kuru ot, bitki ve tüyler üzerinde yaklaşık 65 ile 70 mm kadar bir yumurta kuluçkalanır. Kuluçka süresi yaklaşık 35 gün kadar tutar ancak kısmen yumurta bırakıldıktan birkaç gün sonra başlar ve çok sakin geçer. Kuşlar bu süre boyunca kovuklarını pek terk etmezler. Bir kuluçka beraberliğinin işlevi, kendileri hiç yumurta bırakmayan genç kuşlar tarafından üstlenilen, bir nevi "süt annelik" görevi ile belirginleşir. Eğer bir anne, mesela av esnasında öldürülürse, kuluçkayı sürdürecek bir “"yedek anne"” anında devreye girer. Son yıllarda yine de birçok kolonide (en başta Britanya Adaları ve Bretagne’de) civciv sayılarında dramatik bir gerileme tespit edilmiştir. Deniz papağanlarının ana avları kum yılan balıkları, denizlerin ısınmasıyla daha serin sulara çekildikleri için bu durum genelde iklim değişikliğinin etkileriyle ilişkilendirilir. Patau sendromu Patau sendromu ya da Trizomi 13, görülme sıklığı 10.000 canlı doğumda bir görülen bir kromozomal anomalidir. Etkilenen bebeklerin yaşam süresi bu kromozom anomalisi nedeniyle kısadır. Eşlik eden semptom ve bulguların oranı ve şiddeti ise olaydan olaya değişkenlik gösterir. Bununla beraber etkilenen yenidoğan çocuklarda kafatası ve yüz bölgesi anormalliklerine; kalp, böbrek, mide rahatsızlıklarına; ve/veya diğer fiziksel bazı anormalliklere rastlanır. Trizomi 13, sitogenetik olarak ilk defa Patau ve arkadaşları tarafından tanımlanmıştır. Klinik fenotipiyi ise Smith tanımlamıştır. Görülme olasılığı anne yaşının ,artmasıyla artar. Trizomi 13 genel olarak bebeğin düşmesi ile son bulur. Düşük erkan gebelikte olabileceği gibi 20. haftaya kadar gecikebilir ya da erken doğum olabilir. Trizomi 13'e sahip 200 canlı doğan çocuğun izlendiği geniş serili bir araştırmada; %28’inin yaşamın ilk haftasında, %44’ünün ilk ayında , %73’ünün ilk 4 ay içerisinde öldükleri bildirilmiştir. Bu bebeklerde en belirgin anormallikler beyine ve yüze ait olanlardır. Holoprozonsefali de beynin ön kısmı ve orta hat yüz yapılarının gelişimi bozulmuştur. En ileri şekli olan siklopide, orta hatta yalnız bir tane göz bulunur. Trizomi 13’de diğer trizomilerde olduğu gibi kalp, sindirim sistemi ve diğer sistemlere ait anormallikler yüksek oranda bulunur. Abdominal malformasyonlardan en sık oranda omfalosel görülür. Patellogastropoda Patellogastropoda, karından bacaklılar sınıfında bulunan ve basık konik biçimli kabukları olan yumuşakçalardan meydana gelen takımın adı. Gelgit olaylarının görüldüğü bölgelerde, yüksek noktalardan, okyanusların kıyılarında bulunan kayaların olduğu yerlerde yaşayabilirler. Patellogastropoda türleri genelde kayaların üzerine yapışmış biçimde dururlar ve kayanın yüzeyinde birer tümseği andırırlar. Kendilerini kayalara sümüksü sıvılarını salgılayarak ayak görevi gören kaslarıyla yapıştırırlar. Bu, Patellogastropoda türlerini güçlü dalgalar ile çarpıştıklarında savrulmaktan korur. Beslenme öğelerini kayaların üstünde bulunan algler oluşturur. Alglerin liflerini radula adı verilen özel dişsi organlarıyla kazıyarak yerler. Solucanlarınkine benzer biçimde vücutlarını dalgalandırarak hareket eder ve yer değiştirebilirler. Çoğu Patellogastropoda türleri 8 cm'den küçük bir boyuta sahiptir. Ancak bunların içinde Batı Meksika Patellogastropodası 20 cm'ye büyüyebilir. Hawaii'de Patellogastropoda, opihi adı ile anılır ve yiyecek olarak tüketilir. Bir Patellogastropoda türünden olan hayvan uzun süre yaşayabilir. Ortalama 10 yıl yaşam sürebilen Patellogastropoda türlerinin bazıları 20 yıl kadar yaşayabildiği bilinmektedir. Günümüzde Patellogastropoda türlerinin kayalara yapışabilmek için vücutlarından salgıladıkları sıvının kansere ilaç olup olamayacağı araştırılmaktdır. Anna Netrebko Anna Jurjevna Netrebko, (Анна Юрьевна Нетребко), (d. 18 Eylül 1971 Krasnodar, Rusya) Avusturya vatandaşlığı da bulunan Rus soprano, opera sanatçısı. St Petersburg Konservatuvarı öğrencisiyken okul masraflarına katkıda bulunmak için Mariinsky Tiyatrosu'nda temizlikçi olarak çalışmıştır. Daha sonra aynı tiyatroda göreve başlamıştır..İlk hocaları Tamara Noviçenko, Renata Scotto ve Valeri Gergiev'dir. Özellikle orkestra şefi Valeri Gergiev onu keşfetmiş ve ses hocalığını yapmıştır. Onun yönlendirmesi ile ilk büyük rolünü 22 yaşında Mariinsky Tiyatrosu’nda Figaro’nun Düğünü operasında Susanna rolüyle üstlenmiştir. Daha sonra Kirov Opera'sında, "La Sonnambula" 'da Amina; "Die Zauberflöte" 'da Pamina, "The Barber of Seville" 'da Rosina ve "Lucia di Lammermoor" 'da Lucia gibi pek çok önemli rolde bulunmuştur. 1995 yılında, 24 yaşında iken San Francisco Operası'nda "Ruslan and Lyudmila" ile ABD'de ilk kez sahneye çıkı. Buradaki başarılı performansı ile San Francisco'da sıklıkla konuk sanatçı olarak sahne almıştır. Ünü yayıldıkça ABD'deki diğer şehirlerde Prokofiev'un Savaş ve Barış'ında Natasha rolü gibi önemli rollerde şarkı söyledi. Netrebko'nun bu şehirlerdeki en başarılı performansları "Rigoletto" 'daki Gilda rolü, "La Bohème" 'deki Musetta rolü ve "I Capuleti e i Montecchi" 'deki Giulietta ile göstermiştir. 2002'de "Savaş ve Barış" 'ın galası ile New York'taki Metropolitan Opera'da ilk kez sahne aldı.. Aynı yıl, Salzburg Festival'inde Nikolaus Harnoncourt yönetiminde ilk kez Wolfgang Amadeus Mozart'ın "Don Giovanni" eserinden Donna Anna'sını seslendirdi. Aynı zamanda Rusya Çocuk Esirgeme Kurumu'na deste amaçlı sahne aldı. 2003 yılında Münih'te Verdi'nin "La Traviata" 'sında Violetta rolü ile, Los Angeles Operası'nda "Lucia di Lammermoor" 'da başrolü ile ve Londra'da Britanya Kraliyet Opera'sında Donna Anna ile performans gösterdi. Bu yıl içinde ilk stüdyo albümü olan "Opera Arias" 'ı çıkardı ve albüm en çok satan klasik albümler arasına girdi. Ertesi yıl ikinci albümü "Sempre Libera" 'yı çıkardı. 2005'te Rolando Villazón ile birlikte seslendirdiği Romeo ve Jülyet ile çok olumlu tepkiler aldı. Aynı yıl Salzburg Festival'inde Carlo Rizzi yönetiminde ve yine Villazón ile birlikte "La Traviata" 'da Violetta Valéry rolündeydi. 2007 yılında Metropolitan Opera'sında Vincenzo Bellini'nin "I Puritani" adlı eserinde Elvira karakteri ile sahneye çıktı. 2006 Mart ayında Netrebko, Avusturya vatandaşlığını aldı. Bir Avusturya dergisine verdiği röportajda yaşamını Viyana ve Salzburg'da sürdüreceğini açıkladı. Bunun üzerinde Rusya'dan olumsuz tepkiler aldı. 2006 yılında Valery Gergiev yönetiminde Mariinsky Tiyatro Orkestrası eşliğinde ilk Rusça albümü çıktı. İlginç bir şekilde bu albüm Almanya pop listelerinde ilk 10'a girdi. 2007 yılı Mart ayında Rolando Villazón'la düetlerinden oluşan bir başka CD piyasaya çıktı. Mart 2007'de, Netrebko Avusturya'daki Uluslararası Çocuk Köyleri Birliği (SOS Children's Village)'ne elçi olacağını ve Rusya'daki Tomilino köyüne sporsor olacağını açıkladı. Anna Netrebko, TIME dergisinin her yıl belirlediği dünyayı en çok etkileyen kişilerin listesi olan Time 100 listesinde 2007 yılında 3. sırada yer aldı. 2014 Kış Olimpiyat oyunlarının açılışında Olimpiyat millî marşını seslendirmiştir. Etterbeek Etterbeek, Belçika'nın başkenti olan Brüksel Bölgesi'nin 19 belediyesinden biri olup 3,15 km² yüzölçümüne ve 41.000 civarında nüfusa sahiptir. Posta kodu 1040 olan belediyede dört tane metro istasyonu, üç tane doğum evi, otuzdan fazla eğitim kurumu, birçok işyeri, kültür merkez, tiyatro salonu, bir tane futbol sahası, yüzme havuzu ve de spor merkezi bulunur. Etterbeek (Ietrebecca) kelimesi ilk defa 1127 yılında ortaya çıkmıştır. "Ett" hecesi Keltçe kökenli olup hızlı anlamına gelirken "Beek" hecesi ise Felemenkçede dere demektir. On bir yıl sonra 1138 yılında "Etterbeek" kelimesi ortaya çıkmıştır. Vincent De Wolf'un 16 Ocak 1992 tarihinden itibaren Belediye Başkanlığını üstlendiği belediyede diğer 18 belediyede olduğu gibi Fransız ve Felemenk dilleri konuşulmaktadır. Etterbeek Belediyesinin sınır komşuları olarak güneyde Auderghem, kuzey ve kuzeybatıda Brüksel, batıda Elsene, güneyde Schaarbeek, güneydoğuda Woluwe-Saint-Lambert, güney doğuda Woluwe-Saint-Pierre'i sayabiliriz. David Hemmings David Hemmings (18 Kasım 1941 – 3 Aralık 2003), İngiliz oyuncu ve film yönetmeni. Michelangelo Antonioni' nin yönettiği, 1960'ların ruhunu en iyi anlatan film olan, Blowup'ta ("Cinayeti Gördüm", 1966) canlandırdığı fotoğrafçı karakteri ile meşhur olmuştur. 2002 Avusturya yasama seÃ§imleri 2002 Avusturya yasama seçimleri 24 Kasım 2002 tarihinde yapılan Avusturya Ulusal Konseyi seçimleridir. Avusturya Özgürlük Partisi'ndeki (FPÖ) iç bölünmeler sonrası önde gelen birçok üyesinin istifa etmesi sonucu erken seçime gidildi. ÖVP, 1966 seçimlerinden bu yana Ulusal Konsey'de ilk kez en büyük parti oldu ve 183 sandalyenin 79'unu kazandı. Yeni koalisyon hükûmeti tekrar ÖVP ile FPÖ arasında kuruldu. Seçmen katılımı% 84.3 idi. 1966 Avusturya yasama seÃ§imleri 1966 Avusturya yasama seçimleri, 6 Mart 1966 tarihinde yapılan Avusturya Ulusal Konseyi seçimleridir. Sonuç Avusturya Halk Partisi (ÖVP) için tam bir zaferdi. 165 sandalyenin 85'ini kazandı. Seçmen katılımı %93.8 idi. Tek başına iktidar için yeterli sandalyeye olmasına rağmen, ÖVP lideri ve Başbakan Josef Klaus, 1945 yılından beri devam eden Avusturya Sosyal Demokrat Partisi (SPÖ) ile koalisyona devam etmek istedi. Yeni bir koalisyon için görüşmeler başarısız olunca, Klaus tek başına ÖVP'nin ve İkinci Cumhuriyet'in ilk tek partili hükümetini kurdu. Aphrodite's Child Aphrodite's Child 1967-1971 yılları arasında aktif olan Yunan rock grubu. Grup dağıldıktan sonra, üyelerinden Vangelis ve Demis Roussos solo çalışmaları ile büyük başarı kazanmışlardı. Grubun kurulma aşamalarında tüm Avrupa'da The Beatles'la beraber olarak rock 'n roll büyük ölçüde dinleniyordu. Bir yandan da büyük rock grupları yavaş yavaş doğmakta ve kendilerini hissettirmekteydi. Klavyeci Vangelis Papathanassiou da The Forminx adlı bir Yunan grubuyle ülke içinde başarı kazanmıştı. Bas gitarist ve vokalist Demis Roussos da "The Idol" ve "We Five" adlı iki küçük grupla çalışmıştı. 1967'de bu iki sanatçı bateriye Lucas Sideras ve gitara Argyris Koulouris'i alarak bir grup oluşturdular. Zaman zaman "The Papathanassiou Set" adıyla müzik yapan grup, birçok ülke sanatçısına çalıyordu. George Romanos'un "In Concert and in Studio" albümünde "Vangelis ve Orkestrası" olarak dört şarkıda çalmışlardı. Yunanistan'da müzik yapan Ricardo Credi'nin bir 45'liğinde ve o dönemde Vangelis'in sevgilisi Vilma Lado'nun 45'liğinde de çaldılar. Bu arada grup "Plastics Nevermore" ve "The Other People" adlı iki demo kaydetti ve demolar beğenildi. Philips şirketi grubu İngiltere'ye götürmeye karar verdi. Grubun ülkeden ayrılma esnasında Yunanistan'da devrim oldu. Birçok artist gibi Vangelis, Roussos ve Sideras da ilk fırsatta ülkeden ayrıldı ancak gitarist Koulouris ülkede kalıp askerlik görevini bitirmeye karar verdi. Grup üyeleri İngiltere'ye girişte sorun yaşadılar ve bu yüzden Paris'te kalmaya karar verdiler. Burada Mercury şirketi ile anlaşıp "Aphrodite's Child" adını aldılar. 1968'de ilk yayınlanan şarkıları Pachelbel'in ünlü kanonu üzerindeki çalışmalarla yarattıkları "Rain And Tears" oldu. Şarkı başta Fransa olmak üzere bütün Avrupa'da büyük bir hit haline geldi. O zamanlar Fransızca şarkıların hakimiyetinde olan Avrupa listeleri için bir sürpriz olmuştu. Bu başarı gruba ilk albümleri End Of The World'ü kaydettirdi. Aynı isimli şarkıları da ikinci single olarak yayınlandı. Albüm işindeki psychedelic öğeler ile dikkat çekmekteydi. Üçüncü single "Valley of Sadness" ise çok başarı kazanmadı. Ocak 1969'da grup Avrupa turnesine başladı. Grup bu arada İtalyanca "Lontano dagli occhi" ve "Quando l'amore diventa poesia" şarkılarını kaydetti ve ikisini single olarak yayınladı. Grup bu şarkıları San Remo Müzik Festivali için kaydetmişti ancak yarışmaya katılmadılar. Turne sonu Paris'e dönünce "Plaisir' d'amour" adlı şarkının yeni uyarlaması olan "I Want To Live" şarkısı single olarak yayınlandı ve başarılı oldu. Bu single sonrası grubun en başından istediği şey gerçek oldu ve yeni albümü İngiltere'de kaydettiler. It's Five O'Clock 1969'da yayınlandı. Aynı yılın ekim ayında ilk single "Let me love, let me live" yayınlandı. Şarkı Fransız listelerinde 1 numaraya çıktı, B yüzündeki "Marie Jolie" ise Avrupa'nın geri kalanında başarı kazandı. Aralık ayında da "It's Five O'Clock" şarkısı single olarak çıktı ve o da ötekiler kadar başarılı oldu. Grup albüm sonrası İspanya ve İtalya'yı turlamaya başladı ancak Vangelis onlara katılmadu. Harris Chalkitis gruba keyboard çalarken Vangelis de ilk solo albümü olacak Henry Chapier filmi Sex Power'ın soundtracki için Paris'te stüdyoya girdi. Bu solo albüm Aphrodite's Child sound'undan çok uzaktı. Bu değişim Aphrodite's Child'ün son albümünde daha da baskın olarak görülecekti. 1970'te grup üçüncü albümleri için stüdyoya girmeden plak firmasının isteğiyle "Spring, Summer, Winter And Fall" single'ını yayınladılar. Vangelis, turneye gelmediği zamanlarda birçok sanatçı için müzik hazırlarken bir yandan da yeni albüm için fikirlerini düzene sokuyordu. Sanatçı bu albümün bir konsept albüm olmasını istiyordu. Bu arada Yunansitan'da görevi biten Argyris "Silver" Koulouris gruba dönmüştü. Vangelis, Costas Ferris'in Saint John’s Revelation adlı kitabının bir müzikal uyarlamasını istiyordu. Kitap kıyamet gününü anlatıyordu. Kıyamet bir sirk olarak gösterilmiş ve Tanrı'nın bu gösterileri planlamadığı anlatılıyordu. Vangelis, Rolling Stones'a da menejerlik yapmış Giorgio Gomelsky'den yardım istedi. Albümün sözlerini Ferris yazıyordu müziğini de Vangelis yapıyordu. Grubun bu yeni ses efektleriyle dolu, progresif rock tarzı diğer üyelerin hoşuna gitmiyordu çünkü onlar grubun pop yönünde ilerlemesini istiyorlardı. Stüdyoda birçok sorun yaşandı. Plak şirketi Infinity şarkısındaki orgazmik sesler gibi birçok yere sansür getirmeye çalışsa da Vangelis hiçbirini kabul etmemişti. Bir senenden fazla süre kayıt aşaması bittiğinde, grup da dağılmıştı. Grubun dağılmasından sonra Roussos bateride Sideras'ın bulunduğu "We Shall Dance" single'ını daha sonra da ilk albümünü çıkardı. Vangelis 1970'te "L'apocalypse des animaux" filminin soundtrackini çıkardı. 1971'de ise Vangelis, kız arkadaşı Vilma Lado ve Argyris Koulouris üçlüsü "Alpha Beta" adı ile bir single çıkardılar. Aynı yıl Lucas Sideras da "One Day" adlı solo albümünü çıkardı. Grup elemanları daha sonraki yıllarda zaman zaman birbirlerinin solo albümlerinde görüldüler. 666 albümü 1971'de çıkarak, 10 milyonun üstünde satarak bir klasik haline geldi. Albümden tek single (Break / Babylon) çıktı. 1996 ve 2002'de olmak üzere grubun iki tane de toplama albümü yayınlanmıştır. Yılmaz Argüden Dr. Yılmaz Argüden Boğaziçi Üniversitesi ve Koç Üniversitesi MBA programlarında strateji dersi vermektedir ve ayrıca deneyimlerini çeşitli gazete ve dergilerdeki köşe yazılarıyla paylaşmaktadır. KalDer Yönetim Kurulu Başkanı olarak Türkiye genelinde özel, kamu ve gönüllü kuruluşlarda yönetim etkinliğinin geliştirilmesi amacıyla Ulusal Kalite Hareketi'nin başlatmasına öncülük etmiştir. Yılmaz Argüden İstanbul merkezli bir strateji danışmanlığı şirketi olan ARGE Danışmanlık A.Ş.’nin Yönetim Kurulu Başkanı ve Rothschild yatırım bankası Türkiye temsilcisidir. Erdemir'in eski Yönetim Kurulu Başkanıdır, ayrıca Yılmaz Argüden Türkiye’nin Anadolu Grubu, Borusan Holding, Vestel gibi önde gelen birçok kuruluşlarının yönetim kurullarında görev almaktadır. Yılmaz Argüden Boğaziçi Üniversitesi Endüstri Mühendisliği bölümünden Birincilik ve Öğrenci Liderliği için Rektör Ödülü alarak mezun olmuştur. Doktorasını stratejik analizler konusunda Rand Graduate Institute’den üstün başarı ödülü ile almıştır. Eğitim hayatı boyunca Fulbright, Tübitak, NATO, Eisenhower gibi burslar ve çeşitli ödüller kazanmış ve Dünya Ekonomik Forumu (WEF) tarafından Geleceğin 100 Global Lideri arasına seçilmiştir. Yılmaz Argüden strateji ve kalite konularındaki çeşitli kitap ve makeleleri okurları ile paylaşılmaktadır. Yılmaz Argüden yayın ve makaleleri 666 (albüm) 666 1972 tarihli bir Aphrodite’s Child albümü. Tam adı "666 (The Apocalypse of John, 13/18)" olan albüm grubun da son albümüdür. Albümün sözlerini Costas Ferris yazmıştır. Saint John’s "Revelation" kitabında kıyamet gününü anlatan Ferris iyiyle kötünün savaşını göstermiştir. Tasarımında bir sirk grubu dansçılarla, hayvanlarla kıyametini anlatmaktadır. Onların şovu devam ederken, gerçek kıyamet de çadır dışında olmaktadır. Albümü konsept haline getirirken The Who'nun Tommy'si ve The Beatles'ın "Sgt Pepper's Lonely Hearts Club Band" albümleri örnek alınmıştır. Albümün bütün bestelerini grubun klavyecisi Vangelis yapmıştır. Albüm içinde bulunan yoğun psychedelic ve progressive öğeler ile dikkat çekmekteydi. Bir yandan da yoğun bir yerel müzik aleti kullanımı vardı. Vangelis'in keyboard'daki yeteneği herkesin dikkatini çekmiştir. Bu yüzden Vangelis progressive rock grubu Yes'e katılması için teklif almıştır. Albüm kayıtları sonrası Mercury plak şirketi ile Vangelis arasında büyük problemler başlamıştır. En önemli sorun "∞" (Infinity) şarkısıydı. Şarkıda Yunan oyuncu Irene Papas, "I was, I am, I am to come" sözlerini orgazmik bir şekilde tekrar etmekteydi. Şarkı aslında 39 dakikalık bir kayıttan alınmış ve 5 dakikaya indirilmişti. Vangelis konseptin bütünlüğü bozulmasın diye şarkının çıkarılmasına karşı gelmiştir. Öteki büyük sorun da "Bu albüm salep etkisi altında kaydedilmiştir" yazısı olmuştu. Salebin bir içecek olduğunu bilmeyen müzik firması bunun bir uyuşturucu olma olasılığı yüzünden bu yazıya karşı çıkmıştı. CD 1 CD 2 Eldfell Eldfell, İzlanda'ya bağlı Heimaey Adası'nda bulunan 204 metre yüksekliğinde bir yanardağdır. 23 Ocak 1973 tarihinde Heimaey kasabasının hemen dışında bir alanda hiç beklenmedik bir biçimde harekete geçmiş ve büyük bir volkan felaketine neden olmuştur. Bu olaydan sonra İzlandalılar adaya "Ateş Dağı" anlamına gelen "Eldfell" demişlerdir. Yanardağın hareketlenmesi ada içinde büyük bir kriz oluşmasına neden olmuş ve neredeyse kalıcı olarak boşaltılmasına yol açmıştır. Volkandan çıkan küller adanın büyük bir bölümünü kaplamış, pek çok evi yok etmiş ve akan lavlar, balıkçılık ile geçinen adanın ana gelir kaynağı olan limanı tehdit eder hâle gelmiştir. Yanardağdan çıkarak ilerlemeyi sürdüren lavları soğutmak için bir işbirliği başlatılmış ve deniz suyu akmakta olan lavlar üzerine pompalanmıştır. Uygulamaya konan bu plan başarıya ulaşmış ve kasabanın limanının yitirilmesinin önüne geçilmiştir. Püskürmelerin bitiminin sonrasında adalılar yavaş yavaş soğumakta olan lavlardan, sıcak su sağlamak ve elektrik enerjisi üretmek için yararlanmışlardır. Ayrıca volkandan yayılan püskürüklerin bir bölümü adanın küçük havaalanının uçak pistini genişletmek için bir bölümüyse üzerinde 200 yeni ev inşa edilecek bir alan yaratmak için kullanmıştır. İzlanda, Orta Atlantik yükselimi üzerinde, Kuzey Amerika ve Avrasya levhalarının birbirinden ayrılma yönünde hareket ettiği bir bölgede bulunmasından dolayı sık sık volkanik hareketlenmelerin yaşandığı bir yerdir. Vestmann Adaları (İzlandaca: "Vestmannaeyjar") İzlanda'nın güney kıyılarında bulunan ve irili ufaklı pek çok adadan oluşan bir takımadadır. Takımadanın her bir üyesi Holosen Çağı'ndan bu yana gerçekleşen volkanik hareketlenmeler sonucu ortaya çıkmışlardır. Bu üyelerden meskun olan tek ada, aynı zamanda en büyük olan Heimaey'dir. 1973'teki püskürmeden önce de Heimaey'de bulunan en eski volkanik bulgu, 5.000 yıl önce bir püskürme sonucu oluşmuş 200 metre yüksekliğindeki Helgafell'dir. Vestmann Takımadaları'na ilk yerleşenler MS 874 yılında anakaradaki Norslardan kaçan İrlandalı köleler olmuştur. Buraya gelen kişiler İskandinavya'dan batıda olduklarından adalara bunu anlatan Vestmann adını verdiler. Tarihi boyunca içme suyu yokluğu ile mücadele etmesine ve sık sık korsanların saldırılarına maruz kalmasına rağmen Heimaey, kısa zamanda balıkçılığın hızla gelişmesiyle kalkındı ve İzlanda'da bu sektörün en önemli merkezi hâline geldi. Ülkenin güneyindeki iyi birkaç limandan biri buraya kuruldu ve büyük oranlarda balık sağlayarak daha çok kazanç sağladı. Takımadada ilk yerleşimin gerçekleşiği tarihten başlayarak 1963'e dek bilinen hiçbir volkanik püskürme olmamıştır. Heimaey'in 20 kilometre güneybatısında başlayarak 4 yıl boyunca süren ve sonunda Surtsey Adası'nı oluşturan hareketlenme bölgede bilinen ilk patlamadır. Ancak bunun yanı sıra 1637 ve 1896 yılları arasında açıkdenizde hareketlilikler olmuş olması olasıdır. Bazı biliminsanlarının yaptıkları kuramsal açıklamalara göre takımadadaki hareketliliklerin artmasının nedeni İzlanda'dan geçen yarıkların güneye doğru genişlemesidir. 21 Ocak 1973 günü saat 20.00 sularında Heimaey'de bir dizi küçük yer sarsıntısı oluşmaya başladı. Adada yaşayan kişilerce duyumsanamayacak kadar küçük olan bu sarsıntılar 60 kilometre uzaklıktaki sismik araştırma merkezinden kolayca kaydedilebiliyordu. Bu istasyonda 22 Ocak günü saat 01.00 ile 03.00 arasında yüzün üzerinde küçük sarsıntı kaydedildi. Bu küçük depremler o gün saat 11.00'e dek azalarak sürdü ve 23.00 dolaylarında bütünüyle durdu. O saatten, ertesi gün 01.34'e kadar yalnızca birkaç küçük sarsıntı kaydedilebildi. Bunların içinde en büyüğü Richter Ölçeği'ne göre 2.7 büyüklüğündeydi. İzlanda'nın bulunduğu konuma bakıldığında, üzerinde olduğu bölgede bu tip küçük yer sarsıntıları oldukça yaygın olaylardır ve o güne dek olan sarsıntıların hiçbiri büyük bir yanardağ patlaması olacağına ilişkin bir ipucu olmamıştır. Bu nedenle Eldfell'in de ilk püskürmesi hiç beklenmedik bir biçimde gelmişti. 23 Ocak günü saat 01.55'te adanın doğu bölgesinde, yerleşim merkezinin yaklaşık 1 kilometre uzağında bir noktada ilk yarık açıldı. Yarık Heimaey'in kilisesinin olduğu "Kirkjubær" bölgesineyse 200 metre uzaklıktaydı. Yarık kısa sürede hızla büyüyerek uzunlukta 2 kilometreye ulaştı. Tam olarak adanın bir kıyısından karşı kıyısını kadar uzanıyordu. Bunun yanında bu yarığın kuzey ve güneydeki uç noktalarınında da denizde bittiği yerlerde, deniz tabanında hareketlenmeler başladı. Püskürmenin başladığı andan başlayarak hızla büyümeyü sürdüren yarık ilk birkaç saatte 3 kilometreye ulaştı ve muazzam miktarlarda lav çıkarttı. İlerleyen saatlerde lav akımı yarığın yalnızca bir kolunda, yaşlı yanardağ Helgafell'in 0.8 kilometre uzağında yani Heimaey kasabasının doğu ucundan biraz uzak bir bölgede yoğunlaştı. Püskürmelerin ilk günleri boyunca, bu yarıktan çıkan lav ve malzemenin miktarının saniyede 100 metreküp olduğu tahmin edilmektedir. Yer altından gelen tüm bu malzemeler çıktığı yerde birikerek iki gün içinde, 100 metre yüksekliğinde konik bir dağ oluşturmuştur. Kilisenin bulunduğu "Kirkjubær" bölgesine olan yakınlığı nedeniyle ilk önce bu dağa "Kirkjufell" ("Kilise Dağı") adı verilmiştir. Ancak bu ad resmî olarak kabul görmemiş ve "İzlanda Yer ve Bölge Adlandırma Komitesi" tarafından reddedilerek adı, "Eldfell" ("Ateş Dağı") olarak duyurulmuştur. Püskürmenin ilk saatlerinde, "İzlanda Ülke Sivil Savunma Örgütü" daha önceden kararlaştırılmış acil eylem planlarına göre Heimaey'de yaşayan tüm nüfusu adanın dışındaki çeşitli bölgelere tahliye etti. Heimaey'in boşaltılması son derece gerekliydi çünkü ilerleyen lavlar yavaş yavaş kasabanın doğu ucuna doğru yönelmişti. Bununla birlikte küçük ada bütünüyle ağır bir kül tabakası ile kaplanma tehdidi ile karşı karşıyaydı. Yanardağdaki hareketliliğin başlamasının yalnızca birkaç gün öncesinde bölgede yaşanmış olan şiddetli bir fırtına nedeniyle adaya bağlı tüm gemiler adanın limanına sığınmış durumdaydı. Bu da sivil savunma örgütüne adayı çok hızlı bir biçimde boşaltmakta büyük yardım sağladı. Tahliye işlemlerini gerçekleştirebilmek amacıyla itfaiye arabaları sirenlerini çalarak kent içinde dolaştılar ve adanın sakinlerini taşınabilir olan ve yalnızca en değerli eşyaları ile birlikte limanda topladılar. Tahliye amaçlı adadan ayrılan ilk tekne 02.30 sularında Þorlákshöfn'e doğru yola çıktı. Bu teknenin adadan ayrılmasını izleyen yarım saat içinde de yanardağdaki ilk püskürme başladı. Ada sakinlerinin büyük bir bölümü adayı teknelerle terk etti. Şans eseri lav, duman ve küller adanın küçük havaalanını hemen etkilemedi bu nedenle birkaç kişinin adadan havayoluyla tahliye edilmesi başarılabildi. Havayolu, genelde denizyoluyla adadan ayrılması uygun olmayan -özellikle de adanın hastanesindeki ağır hastalar için- kullanıldı. Püskürmenin ilk anından başlayarak altı saat içinde adadaki yaklaşık 5.300 kişinin hemen hepsi güvenli bir biçimde anakaraya götürülmüştü. Yaklaşık 500 gönüllü bazı önemli işlerin idaresini sürdürmek ve tehlike altında olan evlerdeki değerli eşyaları kurtarmak için kaldılar. Bu kişiler ilk olarak at, sığır ve koyun sürüleri gibi ahır hayvanlarını telef olmamaları için derhâl kestiler. Oluşan yarığa yakın noktada olan tüm evler akan lavlar ve açığa çıkan malzeme tarafından hızla yok edildi. Püskürmenin başlamasının ardından ilk birkaç gün içinde etkili olan rüzgârlar yönünü batıya doğru çevirdi. Bu olay, yanardağdan lavlar ile birlikte çıkan duman ve küllerin adanın kalan bölümlerine geniş bir biçimde yayılmasına ve büyük bir oranda tahribat yaratmasına neden oldu. Gökyüzünden evlerin üstlerine düşen küllerin ağırlığı nedeniyle pek çok ev çöktü. Ancak adadan ayrılmayarak kurtarma çalışmaları yürüten ekip kimi evlerin çatılarındaki külleri küreyerek ve pencereleri tahtalar ile örterek onlarca evi yıkılmaktan kurtardı. Ocak ayının sonuna gelindiğinde yanardağın ortaya çıkardığı malzeme ve küller yer yer 5 metre derinliğe ulaşıyordu. Düşen küllerin yanı sıra pek çok ev de patlama biçiminde oluşan püskürmeler sonucu uzak yerlere fırlayan ateş parçacıkları nedeniyle ve hız kesmeden ilerleyen lav akıntıları ile yanarak yok oldu. Şubat ayının başlarında, ağır malzeme ve kül çıkışı hızını kesmişti, ancak bu kez de akan lavlar ciddi zararlara neden olmaya başladı. Yarığın hemen kuzeyinde denizaltında gerçekleşen hareketlilikler adaya İzlanda anakarasından elektrik getirmekte olan bir kablo hattını ve su borularını kopardı ve lavlar adanın limanına doğru akmaya başladı. Bunun üzerine hemen harekete geçildi ve adanın tek limanını kurtarmak için çalışmalar başlatıldı. Eğer adanın limanına bir şey olsaydı adadaki balıkçılık sektörü bütünüyle sekteye uğrayacaktı. Zira Heimaey, İzlanda'da tutulan balıkların yıllık %25'ini karşıladığından bu adadaki limanda oluşacak en ufak bir tahribat ülke ekonomisine çok sarsıcı bir biçimde geri dönecekti. Akan lavlar adanın doğu ucunda denizin içlerine doğru da ilerledi. Lavlar kıyıya eklenip denizin açıklarına doğru hızla birikip yığılarak adaya 2 kilometrekare kadar yeni toprak parçası ekledi. Hız kesmeden ilerleyen lavlar, adanın doğu ucunda yüzlerce evi kül etti. Açığa çıkan lavlar yoğun ve tıkayıcıydı. İzlanda dilinde "apalhraun" adı verilen bu tip lavlar biriktiği alanlarda yer yer 40 metre derinliğe ulaştı. Püskürmelerin ilerleyen aşamalarında büyük bir lav kütlesi adada bulunan bir balık yetiştirme çiftliğini yok etti ve ikisine de büyük zarar verdi. Adanın enerji dağıtım merkezi de lavlar içinde kalarak yok oldu. Yanardağ kasabaya ve evlerin bulunduğu yerlere çok yakın bir noktada bulunmasına rağmen, bu felakette yalnızca bir kişi yaşamını yitirmiştir. Bu kişinin de ilaç çalmak için gizlice bir eczaneye girerek, olay yerinde zehirli dumanlardan etkilenerek ölen bir hırsız olduğu söylenmektedir. Pek çoğu küllere gömülen evlere dolan karbondioksit ve küçük oranlardaki başka zehirli gazlar daha sonra da bu evlere giren kişileri etkilemiştir. Zehirli gazların birleşerek ortaya çıkardığı hasarları en aza indirgemek için, aralarında gazı geri itmek için yanardağın çıkardığı soğumuş malzemelerden yapılmış bir duvar inşa etmenin de olduğu pek çok yöntem denenmiştir. Gazların ortaya çıkan yarıktan yükseldiği ve burdan kasabaya yayıldığı sanılarak alınan bu önlemler kısmen yeterli olmuştur. Püskürmelerden kaynaklanan nedenlerden dolayı adada toplamda 300 ev yıkılmış, 30 ev de küllere gömülmüştür. Hız kesmeden denize doğru ilerleyen lavların, kasabanın limanını yok etmesi olasılığı Heimaey'i tehdit eden en büyük etmendi. Derhâl harekete geçilerek planlar yapıldı ve adanın kuzeyinde lavları durdurabilmek için alçak bir kum tepeciği yapılması kararlaştırıldı, ancak lav akımının yavaşlatılabilmesi hâlinde bu yöntem gerekli olmayacaktı. Dünyanın çeşitli yerlerinde daha önceki felaketlerde uygulanan lav üzerine su püskürtme yöntemi Hawaii ve Etna Yanardağı gibi yerlerde küçük bir ölçüde uygulanmış ve sınırlı başarı elde etmişti. Ancak Heimaey'de Páll Zóphóníasson'un hızla yaptığı hesaplamalar sonucunda lavların üstüne lavlardan daha fazla oranda su püskürtülerek katılaştırılabileceği ortaya çıktı. 7 Şubat günü, lav akıntısının en önde ilerleyen bölümünü soğutmak için başlatılan çalışmalarda lavlar üzerine pompalanan su miktarı saniyede 100 litre kadar küçük bir orandı ancak bu girişimler büyük ölçüde başarılı oldu. Lavları soğutmak için kullanılan su yavaş ve azdı ancak elde edilebilecek en iyi sonuçlar alınmaktaydı. Lavları suyla durdurmanın başarılı olduğu görüldüğü andan itibaren, lav akıntılarını durdurmak için sarf edilen çabalar da arttı. Çalışmalar süresince kullanılan su kapasitesi Mart ayına gelindiğinde arttırıldı. Aynı zamanda Eldfell'in doruğundan da büyük bir parça toprak kopmuştu ve akan lavlar ile birlikte kasabanın limanına doğru taşınmaktaydı. Bu toprak de kütlesi eğer limana ulaşsaydı limanı kullanılmaz hâle getirecekti. Bu nedenle toprak kütlesi ve lavların denize olan ilerleyişini durdurmak için 1 Mart günü İzlanda'dan adaya "Sandey" adında bir tarama gemisi getirildi. Bir profesör, gemiden adada çalışma yapan ekiplere çalışmalarını nerelerde yoğunlaştıracaklarına ve lavları en etikili biçimde nasıl durduracaklarına ilişkin önerilerde bulundu. "Gezici" adı takılan toprak kütlesi limana yakın bir noktada iki kola ayrıldı ve her iki parçası da durdurulabildi. Daha sonraki aşamalarda yürütülen soğutma çalışmaları öncekilere göre çok daha geniş kapsamlı yaplıyordu. "Sandey", akmakta olan lavlar üzerine saniyede 400 litre su püskürtebiliyordu. Lavların üzerine deniz suyunu püskürtmeyi sürekli kılmak için yapılan borularda bir ağ örüldü. Boruları destekleyen tahtadan ayaklar lavların ısısına dayanamadı ve ateş aldı. Lavlar en sıcak hâllerindeydi ve tahta desteklerin yanı sıra alüminyum destekler bile bu ısıda eridiler. Ancak borular lavlar içinde kalmasına karşın içlerinden geçmekte olan soğuk deniz suyu sayesinde lavlarca eritilmekten kurtuldular. Yaklaşık 1.2 hektarlık bir alanda lav soğutma işlemi başarılı oldu. Hız kesmeden akan lavlar üzerine borular döşeyerek engellemeye çalışmak oldukça tehlikeli bir işti. Aşırı oranda ortaya çıkan buharlar görüş mesafesini en aza indirgiyordu. Püskürmelerle gelen taş ver toprak gibi diğer malzemeler de buldozerler ile üzerinden geçilerek sert bir yüzey oluşturuldu ve lavlar bunlar yardımıyla durdurulmaya çalışıldı. Ancak bunlar bile ilerleyen lavların önünde günde neredeyse birkaç metre yer değiştiriyordu. Boru döşeyen işçiler de buldozerler ve görüş mesafesinin hemen hiç olmadığı buharlar içinde haberleşmek için kullandıkları telsizler ile işlerini sürdürdüler. Bu işçilerden pek çoğu küçük ölçekli yanıklarla yaralansalar da çalışmalar yürütülürken ciddi hiçbir kaza yaşanmadı. Mart ayının sonunda, adanın 1/5'i lavlar ile kaplanmış durumdaydı ve bu nedenle su pompalama kapasitesinin arttırılması gerekiyordu. Bu amaçla Amerika Birleşik Devletleri'nden her biri saniyede 1000 litre su sağlama kapasitesi olan 32 popma getirildi. Tüm bu olanakların kullanıma açılmasıyla hızla soğutulan lavlar, kasabanın diğer bölümlerine ilerlemeyi durdurdu ve hareketi hızla kesilerek kısa süre içinde bütünüyle durdu. Ancak pompaların akslarında ilerleyen günlerde sorunlar yaşanmaya başlandı. Yağ için üretilmiş olan makinaların su popmalamak için kullanılmasından kaynaklandığı sanılan sorunların giderilmesi için başkent Reykjavík'de yeni parçalar üretildi ve adaya getirilerek kullanımlarına başlandı. Lav soğutma çalışmaları süresince yaşanan ilginç olaylardan biri de lavların üzerine püskürtülen deniz suyundan açığa çıkan yüksek oranlardaki tuzlardır. Bu çalışmalar sırasında büyük lav kütleleri beyaz tabakalar hâlinde tuzlar ile kaplanmıştır. Söndürme ve soğutma çalışmaları boyunca toplamda 180.000 ton tuz açığa çıktığı sanılmaktadır. Püskürmeler başladığı günden itibaren olay tüm dünya basınında manşetler ile duyuruldu. Ada ilk günden başlayarak İzlanda basın yayın ekiplerinin uğrak yeri oldu. Püskürmeler sürmekteyken olay Avrupa basınında sık sık yer alan haberlerden biri hâline geldi. Adalıların lavları durdurabilmek için harcadıkları yoğun emek pek çok dergi de kapak oldu. National Geographic dergisi 1973 yıllı "Yanardağ bir İzlanda köyünü yok ediyor" adlı sayısı ile bu olayı okuyucularına duyurmuştur. Püskürmelerin bitmesinin ardından Heimaey Adası başta olmak üzere, basında uyandırdığı geniş yankı nedeniyle İzlanda'da o yıl turizmde büyük bir patlama yaşanmıştır. Hareketlilik boyunca dışa çıkan lavların ölçüsü, ilk birkaç gün geçtikten sonra hızla azaldı. İlk önceleri saniyede 100 metreküp malzeme çıkartan yanardağdan, 8 Şubat gününe gelindiğinde, saniyede ancak 60 metreküp malzeme çıkıyordu. Mart ayının ortasında çıkan ise saniyede 10 metreküpü geçmemekteydi. Bu andan başlayarak azalma yavaşladı ve bir süre bu oranlarda sürdü. Ancak nisan ayının ortasında lav çıkış oranı saniyede 5 metreküpe kadar geriledi ve neredeyse durma noktasına geldi. 26 Mayıs günü, Heimaey Adası'nın 4 kilometre kuzeydoğusunda ve anakaranın kıyılarından 1 kilometre uzakta, bir balıkçı teknesi tarafından kısa süreli denizaltı hareketlilikleri tespit edildi. Heimaey'deki hareketlilik haziran ayında yüzeyde bütünüyle sona erdi. Yüzeyde görünen bir şey olmasa da lav çıkışlarının yeraltında birkaç gün daha sürmüş olduğu tahmin edilmektedir. Olayların bitmesinin kısa bir süre sonrasında, 150 metre uzaklıkta dağ ve çevresindeki deformasyonu ölçmekte olan bir eğimölçer, kraterde ve çevresinde ufak ölçekte bir çöküş kaydetti. Bu da püskürmeyi besleyen magma boşluğunun yavaş yavaş boşalmaya başladığının bir göstergesiydi. Toplamda, 5 ay boyunca süren püskürmelerde yeraltından yüzeye çıkan lav ve diğer püskürüklerin oranının 0.25 kilometreküp olduğu varsayılmaktadır. Çıkan bu malzemeler birikerek adaya 2.5 kilometre genişliğinde yeni bir toprak parçası eklemiştir. Püskürme sonucu ada, öncesindeki hâline oranla %20 toprak kazanarak büyümüştür. Lavların kasabanın limanına ulaşmasını engellemek için limana lav taşıyan yol büyük ölçüde daraltılmış ancak kapatılmamıştır. Yanardağ patlamalarından sonra ortaya çıkan püskürüklerin iç yapısı birkaç yıl boyunca ısı iletkenliğine bağlı olarak yüzlerce derece sıcaklıkta kalabilirler. Bu bağlamda, Eldfell'in püskürmesinin ardından bazı biliminsanları ada üzerinde biriken ve yavaş yavaş soğumakta olan lavlardan jeotermal enerji elde edebilmek için araştırmalar başlatmışlardır. Çalışmalar ilerleyince ilk deneme sistemi kurulmuş ve 1974 yılında bu sisteme ilk ev bağlanmıştır. Bu evi çevredeki diğer evler ile adanın hastanesi izlemiştir. İşe yaradığı görülen yöntemden daha fazla istifade edebilmek amacıyla 1979 yılında daha büyük ölçekte 4 enerji tesisini daha inşa edilmiştir. Kurulan her bir tesis çevresindeki 100 metrekarelik bir alana enerji sağlamıştır. 15 yıl boyunca adadaki hemen her eve sıcak su sağlamaya başlayan bu tesislerden yaklaşık 40 megawatt'lık (MW) elektrik enerjisi de elde edilebilmiştir. Patlamayla birlikte yüzeye çıkan katı püskürükler felaketten sonra adanın küçük havaalanının pistini genişletmek için kullanılmış ve yine bu püskürüklerle denize doğru 200 yeni evin inşa edilebileceği büyüklükte bir alan doldurulmuştur. Yanardağın harekete geçmesiyle adanın dışına tahliye edilen ada sakinlerinin yarısı 1974'ün ortalarına kadar evlerine geri döndüler. 1975 yılının mart ayındaysa adanın eski nüfusunun yaklaşık %80'i adayaydı. Patlama ve yangınlarla büyük hasara uğramış olan adanın yeniden imarı, tüm İzlandalılardan satış vergileri aracılığıyla toplanan paralar, büyük ölçüde Danimarka'nın katkıda bulunduğu 2.1 milyon dolarlık uluslararası yardım paraları, gönüllü kuruluşların destekleri ve Amerika Birleşik Devletleri'nin önemli parasal yardımlarıyla gerçekleştirilmiştir. Adanın limanı kısa sürede eski önemini yeniden kazanmış olup, ada bugün hâlâ İzlanda'nın en önemli balıkçılık merkezidir. Yüzeye çıkan malzemelerle, püskürmelerin sonunda Eldfell'in en yüksek noktası 220 metreye erişmiştir. O günden beri tepenin yüksekliği, iç çökmeler, toprak kaymaları ve püskürüklerin sıkışmasının yanı sıra rüzgâr erozyonu nedeniyle de 18 ila 20 metre kadar azalmıştır. Adalılar tümüyle çorak olan tepenin sırtlarını, erozyonun tepeyi daha da aşındırarak küçültmesini önlemek amacıyla çimlendirmişlerdir. Eldfell bugün, adadaki öbür yanardağ Helgafell gibi hemen hemen tümüyle yeşillenmiştir. Tepenin kuzey sırtına dinsel amaçlı olarak püskürmelerin durmasını ve ada halkının kurtulmasına adanmış küçük bir anıt dikilmiştir. Heimaey'de, Eldfell ile ilgili yaşanan kayda değer en son jeolojik hareketlilik 17 Haziran 2000 tarihinde meydana gelen Richter Ölçeği'ne göre 6.2 büyüklüğündeki bir yer sarsıntısıdır. 1896 yılından bu yana güney İzlanda'da kaydedilen en büyük sarsıntı olan bu depremde adaya anakaradan telefon ve elektrik sağlayan hatlar da zarar görmüştür. Lukas Sideras Lucas Sideras (d. 5 Aralık 1944, Atina), Yunan müzisyen, daha çok Aphrodite's Child grubuyla bilinir. Sideras, 1960'lı yılların ortasında müzisyen Vangelis ve Demis Roussos ile tanıştı ve beraber müzik yapmaya başladılar. Yunan sanatçı Zoe Kouroukli'nin grubu olarak müzik hayatına atılan üçlü, 1967 yılında Aphrodite's Child adını alıp, çıkardıkları 3 albümle Avrupa'da büyük başarılar kazandı ve grup Avrupa'nın birçok yerinde konserler verdi. Sideras, It's Five O'Clock albümündeki Let Me Love, Let Me Live ve Funky Mary şarkısı ve 666 albümündeki Break ve The Beast şarkılarında vokal yaptı. Grup, 1971'de dağıldı. Sideras, 1972'de kendi solo albümü One Day'i çıkardı. Sanatçı bu albümde Aphrodite's Child'da da beraber müzik yaptığı gitarist Argyris Koulouris ile çalıştı. Albüm şarkılarının çoğunda bu ikilinin imzası vardı. Albümden iki tane 45'lik de çıktı. 1975'te ise ikinci solo albüm Pax Spray yayınlandı. Bu albümde tekrar kaydettiği eski bir Aphrodite's Child şarkısı olan Break, albümün tek 45'liği olarak yayınlandı. Solo kariyerinin bir döneminde Sideras, eski grup arkadaşı Demis Roussos ile çalışmaya da devam etti. Roussos'un ilk albümündeki We Shall Dance ve Without You şarkılarında davul çalan Sideras, Roussos ile turneye de çıktı. 1974 tarihinde çıkan Demis Roussos'un My Only Fascination albümündeki White Sails şarkısını yazdı. 1977'de Sideras, Axis ve Lakis Vlavianos ile beraber Ysplion grubunu kurdu. Progresif rock grubu aynı yıl Metro Music Man adlı tek albümünü yayınladı. Hollanda'da kaydedilen bu albümden de iki tane single çıktı. 1980'lerin başında Yunan şarkıcı Sigma Fay'in iki albümünün prodüktörlüğünü yaptı. 1991'de Fay ile Diesel grubunu kurdu ve bir EP yayınladı. 2008 yılında uzun yıllar sonra Stay With Me adındaki üçüncü solo albümünü çıkaran sanatçı, Yunanistan'da müzik hayatına devam etmektedir. America Ferrera America Ferrera "(Doğum: 18 Nisan 1984)" Amerikalı sinema ve televizyon oyuncusu. Real Women Have Curves ve The Sisterhood of the Traveling Pants filmlerindeki rolleri ile tanınmıştır. Ayrıca Altın Küre Ödülü ve Screen Actors Guild ödülünü kazandığı Ugly Betty televizyon serisi ile de bilinmektedir. Los Angeles, Kaliforniya doğumludur. Ailesi Honduras asıllıdır. "University of Southern California" 'da tiyatro eğitimi almıştır. 2002 yılı Temmuzunda ilk filmi Gotta Kick It Up! da rol almıştır. 2007 yılında Time dergisi tarafından "dünyayı en fazla etkileyen 100 kişi" arasında yer almıştır. 2006 Avusturya yasama seÃ§imleri 2006 Avusturya yasama seçimleri 1 Ekim 2006 tarihinde yapılan Avusturya Ulusal Konseyi seçimleridir. 1999 Avusturya yasama seçimlerinin ardından Avusturya Halk Partisi (ÖVP), Avusturya Özgürlük Partisi (FPÖ) ve daha sonra Avusturya'nın Geleceği için İttifak (BZÖ) ile koalisyon hükûmeti kurmuştu. 2006 seçimlerinde, ÖVP-BZÖ koalisyonu parlamentoda çoğunluğu yitirdi. Üç ay süren müzakerelerden sonra, 8 Ocak 2007 tarihinde SPÖ ve ÖVP arasında SPÖ lideri Alfred Gusenbauer'in şansölyeliği altında büyük koalisyonun kurulacağı açıklandı. Argyris Koulouris Argyris Koulouris (d. 26 Ocak 1947) Yunan gitarist ve mÃ¼zisyen. Silver Koulouris olarak da bilinir. 1967'da Yunan progresif rock grubu Aphrodite's Child'a katıldı. Grubun ilk 45'liği olan "Plastics Nevermore / The Other People"'da çaldı. Ancak o sene çıkan darbe sırasında grupla İngiltere'ye gitmeyip Yunanistan'da askerlik görevini yapmaya karar verdi. Askerliği bittikten sonra 666 albümünün kayıtları için Vangelis tarafından gruba çağrıldı. 1972'de yayınlanan bu albümde gitar çalan müzisyen, grup dağıldıktan sonra Vangelis ile çalışmaya devam etti. 1971 yılında Koulouris, Vangelis ve Vangelis'in kız arkadaşı Vilma Lado ile Alpha Beta adlı projeye başladı. Astral Abuse şarkısını Vangelis'le beraber yazdı ancak çıkardıkları 45'lik çok başarılı olmadı. Aynı dönem Vangelis'in The Dragon albümünde gitar çaldı. Bu albüm 1978 yılında izinsiz olarak yayınlandı. 1973 yılında çıkan Vangelis'in ikinci solo albümü Earth'ta Koulouris, gitar ve geri vokal yardımında bulunurken "He-O" şarkısının müziğini besteledi. 1975'te ise Vangelis ile Humanity adı altında "Bird Of Love / The Pawn" single'ını yayınladılar. 1970'lerin ikinci yarısında Vangelis müziğini kişiselleştirirken Koulouris ise farklı sanatçılara söz yazmaya başladı. Bu sanatçılar arasında eski grup arkadaşları Demis Roussos ve Lukas Sideras da vardı. Koulouris, 1976'da Roussos'un "Far Away" single'ının müziğini yaptı. Bu şarkı daha sonra Ajda Pekkan tarafından Gözünaydın olarak yorumlandı 1984 tarihli Vangelis'in de prodüktörlük yaptığı Reflection adlı Demis Roussos albümünde de gitar çaldı. Roussos için "Seasons of Love" şarkısını Vangelis ile yazdı. 1979'da funk grubu Magic Power ile çalıştı ve grubun 1980'de çıkan aynı isimli albümünün bestelerini yaptı. 2003'te Yunan pop grubu Antique ile de çalıştı. 1997'de ilk solo albümü Argiridiadromes'i çıkardı. 2015'te de beş şarkılık City Lights albümünü yayınladı. Zaro AÄŸa Zaro Ağa, (1774/1777, Bitlis - 29 Haziran 1934, İstanbul), bilimsel olarak kanıtlanmamış kaynaklara göre 157 ya da 160 yıl yaşamış, sözde Türkiye'nin en uzun yaşayan insanı ve bazı yabancı kaynaklara göre ise dünyanın en uzun yaşayan birkaç kişisinden biridir. Zaro Ağa, 10 Osmanlı padişahı, 28 sadrazam, 1 cumhurbaşkanı, 5 başbakan görmüş, 6 savaşa katılmış ve bazı kaynaklara göre yedi, bazı kaynaklara göre 13, başka bir kaynağa göre ise 29 kez evlenmiştir. Beşi kız, sekizi erkek 13 çocuğu ile 29 torunu olmuştur. Zaro Ağa, bazı kaynaklara göre 1774, bazı kaynaklara göreyse 1777'de Bitlis, Mutki, Meydan Mahallesi'nde doğmuştur. 18. yüzyılın sonlarına doğru İstanbul'a gitmiş ve Selimiye Kışlası, Beşiktaş, Ortaköy Camii ve Tophane Nusretiye Camii inşaatlarında çalışmıştır. Elli yaşlarında uzun yıllar İstanbul Hamal Topluluğu'nun başında kalmıştır. Daha sonra operatör Emin Bey'in şehreminiği zamanında belediye serhademelliğine getirilmiş ve bu vaziyeti ölümüne kadar sürdürmüştür. Böylece son günlerini İstanbul'da geçirmiştir ve burada ölmüştür. Ölümüne yakın ise kapıcılık yapmıştır. Dünya basının odak noktası olmuş ve dünyanın en uzun yaşayan insanı olarak 1925'te İtalya'yı, 1930'da alkol karşıtı bir derneğin daveti üzerine Yunanistan'dan hareket ederek Amerika'yı, 1931'de İngiltere'yi ziyaret etmiştir. Tek parti döneminde, Milli İktisat ve Tasarruf Cemiyeti marifeti ile bir reklam kampanyası organize edilerek Zaro Ağa'dan istifade edilmiştir. Bir yüzünde Zaro Ağa'nın iki kadın ortasında duran resmi diğer yüzünde ise “Kim Zaro Ağa gibi Türk üzümü ve fındığı yerse zeytinyağı ve İzmir inciri ile sindirim sistemini harekete geçirirse onun gibi bu yaşta sağlıklı olur.” ibaresi bulunan kartpostallar Macaristan’da dört dile çevrilerek tüm dünyaya dağıtılmıştır. Mustafa Kemal Atatürk ile iki kez karşılaşmış, kadınlara çok fazla hak verdiğinden yakınmıştır. 1925'te "Cumhuriyet" gazetesinde yer alan bir demecinde ise "“Ben ne Şeyh Said denen o mel’unu tanırım, ne de adamlarını bilirim. Allah belalarını versin!”" diyerek dönemin önemli sorunlarından Şeyh Said İsyanı'nı eleştirmiştir. Zaro Ağa, 29 Haziran 1934 tarihinde Şişli Etfal Hastanesi'nde öldü. Yapılan otopside Zaro Ağa'nın oldukça uzun yaşamasına rağmen tüberküloz, kalp büyümesi, beyinde damar tıkanıklığı ve üç böbreklilik gibi sağlık sorunlarına sahip olduğu belirlendi. Şişli Etfal Hastanesi başhekimi Rıfat Hamdi'nin açıklamasına göre Zaro Ağa, ölümünden önce 162 yaşında olduğunu söylemişti. Mezarı Eyüpsultan kabristanındadır. Pierre Loti Kahvesi'ne çıkan yokuşun ortalarında, yolun ikiye ayrıldığı yerde, sol taraftadır. Hamidi başlıklı mezar taşında "“Bitlisli Şemsi Ağa oğlu 160 yaşında ölen Zaro Ağa'nın ruhuna Fatiha”" ifadesi yer almaktadır. Dahlia's Tear Dahlia's Tear, Cryo Chamber müzik şirketine bağlı dark ambient, drone ve endüstriyel tarzda müzik yapan İsveçli müzik projesidir. Dahlia's Tear, ilki 2005 yılında olmak üzere günümüze dek 6 albüm yayınlamıştır. Otto Lilienthal Otto Lilienthal (d. 23 Mayıs 1848, Anklam, Prusya - ö. 10 Ağustos 1896, Berlin, Almanya), havacılık alanındaki öncü çalışmalarıyla tanınan Alman mucit. Potsdam'daki ticaret okulunu ve Berlin Ticaret Akademisi'ni bitirdikten sonra, kanat çırpan uçak modelleri ve kanatlı planörlerle deneyler yaptı. Kuşların uçuşu üzerine yazdığı "Der Vogelflug als Grundlage der Fliegekunst" (1889, "Uçma Sanatının Temelleri:Kuş Uçuşu") adlı kitap ve uçan makineler hakkındaki makaleleri havacılık alanındaki temel çalışmalar olarak tanındı. Lichterfelde yakınlarındaki yapay bir tepeden, kendisinin tasarımladığı tek ve çift kanatlı planörlerle iki binden çok uçuş gerçekleştirdi. 9 Ağustos 1896'daki bir uçuşunda, planörünün, Almanya'da Rhinow yakınlarında bulunan Stölln'de 17 m yükseklikten düşerek yere çakılması sonucu omurgasını kırdı. Ertesi gün hayatını kaybetti. Son sözleri "Kleine Opfer müssen gebracht werden!" (""Küçük fedakarlıklar yapılmalıdır!"") oldu. Lankwitz halk mezarlığında özel hazırlanmış bir kabre gömüldü. Lilienthal'in çalışması, Wright Kardeşler tarafından yakından takip ediliyordu. Daha sonraları, insanlı uçuş konusundaki çalışmaları için Lilienhtal'in önemli bir motivasyon ve ilham kaynağı olduğunu belirtmişlerdir. Ancak Wright kardeşler, iki mevsimlik planörcülükten sonra Lilienthal'in havacılık bilgisini bırakmış, kendi inşa ettikleri rüzgâr tünelinde kendi verilerini elde etmeye yönelmişlerdir. Michael Collins Michael Collins aşağıdaki anlamlara gelebilir: Sarah Miles Sarah Miles (d. 31 Aralık 1941), İngiliz tiyatro ve sinema oyuncusu. Babası bir tüccardı. Yönetmen ve senarist olan Christopher Miles' ın kızkardeşidir. İlk önceleri Brighton, İngiltere'de bulunan Rodeon School'a devam etti, ancak 15 yaşına geldiğinde bu okuldan ayrılarak RADA (Kraliyet Dramatik Sanatlar Akademisi)'ya katılarak sanat dünyasına girmiştir. Drama derslerinden kısa bir süre sonra 1962 yılında "Term of Trial" ile oyunculuk kariyerine başlamış oldu. Devam eden yıllarda Joseph Losey' in yönettiği 1963 yapımı The Servant ve Michelangelo Antonioni' nin yönettiği 1966 yapımı Blowup filmleriyle İngiliz yeni dalgasının popüler bir oyuncusu olmayı başardı. Birkaç yıl değişik tiyatro oyunları ile gözden uzak durduktan sonra 1970 yılında David Lean' in yönettiği ve eşi Robert Bolt' un senaryosunu yazdığı "Ryan's Daughter" filminde sıradışı bir oyunculuk sergiledi en iyi kadın oyuncu dalında oscar ve altın küre adayı oldu. Sarah Miles, İngiliz oyun yazarı, Robert Bolt ile 1967-1975, 1988-1995 dönemlerinde olmak üzere iki kere evlenmiştir. İkinci evliliğinden Thomas adında bir tane çocuğu vardır ve bu evlilik Robert Bolt ölene kadar devam etmiştir. Michael Collins (astronot) Michael Collins, 1930 yılında Roma'da Amerikalı anneden doğmuştur. Astronot olmadan önce Hava Kuvvetleri'nde deneme uçuşu subayıydı. 3800 saatten fazla uçuş yapmıştır. 1963 yılından beri astronot olan Collins, Gemini ile uzayda üç gün süren bir yolculuk yapmış, başka bir roketle buluşma ve kenetlenme manevralarını yönetmiş ve iki defa uzay boşluğunda yürümüştür, Apollo 11 mürettebatında yer almıştır lakin ay yüzeyine inmemiştir. 1970'te NASA'dan emekli oldu. Çeşitli kamu kuruluşlarında ve özel şirketlerde yöneticilik yaptı. 1985'te kendi şirketini kurdu. Evli ve üç çocuk babasıdır. John Castle John Castle (d. 14 Ocak 1940), Ä°ngiliz televizyon ve sinema oyuncusudur. Brighton College ve Dublin'deki Trinity College'de öğrenimini tamamladıktan sonra tiyatro eğitimi almak için RADA (Kraliyet Dramatik Sanatlar Akademisi)' ya devam etti. 1976 yılında BBC' nin televizyon uyarlaması "I, Claudius" ta oynadığı, Postumus ve The Lion in Water filmindeki Geoffrey karakterleri ile ismini duyurdu. Takip eden yıllarda Blowup, Man of La Mancha, Eagle's Wing, Robocop 3 gibi filmlerle oyunculuk kariyerine devam etmiştir. John Castle senarist Maggie Wadey ile evlidir ve oyuncu Shelley Castle'ın babasıdır. Dünya turizm sıralaması Dünya Turizm sıralaması, Birleşmiş Milletler'e bağlı Dünya Turizm Örgütünün (DTÖ) ülkelerden gelen verileri toplayarak yılda bir kez düzenlenmesi ile açıklanır. Bu barometre; bölgesel ve toplam uluslararası ziyaretçi sayılarını, uluslararası turizm gelirlerini, turistlerin gittikleri ülkedeki harcamalarını ve en çok ziyaret edilen şehirlerin listesini içermektedir. KADOSAN KADOSAN, Kadıköy, İstanbul'da Sanayi Sitesi Söğütlüçeşme ve civarındaki iş yerlerinin kamulaştırılması üzerine Kadıköy Oto Sanayicileri ve Tamircileri tarafından kurulan KADOSAN, Devlet Arsa Ofisince tahsis edilen 140.000 m² arazi üzerinde 1989 yılında kurulmaya başlandı. 479 işyerinden oluşan ve sosyal tesisleri ile birlikte 513 bağımsız üniteye ulaşan KADOSAN 1996 yılında faaliyete geçti. 4000 dolayında istihdam yaratan bu site, bölgedeki oto yan sanayi için önemli bir eksikliği gideriyor ve aynı zamanda açık oto pazarı olarak çalışıyor. Cem Davran Muharrem Cem Davran (d. 3 Mart 1964, İstanbul), Türk oyuncu ve sunucu. Babası Mehmet Davran da uzun yıllar Şehir Tiyatroları Aksesuar Şefliği yapmıştır. Cem Davran, Hilal Davran ile evlidir. Hürcan ve Ali isminde iki oğlu bulunmaktadır. Laf Lafı Açıyor Laf Lafı Açıyor, Cem Özer Tarafından sunulan, ilk bölümü 20 Eylül 1991'de Star TV'de yayınlanan bir talk show programıdır. 2 yıl sonra 22 Temmuz 1993 Show TV'ye geçen program, Cem Özer'in "Beğenmeyen Dinlemesin" lafıyla herkesi güldürmüştür. 10 Şubat 1995'te Kanal D'ye transfer olmuştur. Cem Özer Demiştir Ki, "Ben sizin yerinizde olsam, yalnız bu programı izlerdim. Çünkü ben yalnız bu programdayım." Medyapım'la özdeşleşen "Laf Lafı Açıyor", ANS'a transfer olduktan 1 yıl sonra bitmiştir. cuma geceleri yayınlanan program 9 Mart 2007'de yuvası olduğu Show TV'ye geri dönmüştür. Canadian Business Canadian Business, Kanada'da iki haftada bir yayınlanan bir iş dergisidir.Yalnızca Ocak,Temmuz ve Ağustos aylarında bir kez yayınlanır.Dergi, 1928 yılında "The Commerce of the Nation" adıyla kurulmuştur.Bugünkü kullanılan ismini 1933 yılında almıştır.Derginin sahibi "Rogers Communications" isimli bir şirkettir.2003 yılından beri yıllık cirosu ile Kanada'daki en büyük iş dergisi olma özelliğini de taşımaktadır. Tilt Tilt, aşağıdaki anlamlara gelebilir: Let Go (Avril Lavigne albümü) Let Go, Kanadalı şarkıcı ve söz yazarı Avril Lavigne'in ilk albümü. 4 Haziran 2002 tarihinde çıkmıştır. Albüm birçok başarıya imza atmıştır. Amerika Birleşik Devletleri'nde altı Avustralya'da yedi, Yeni Zelanda'da dört ve Japonya'da da bir kez, RIAA platin albüm serttifikası almıştır. Kanada'da ise albümün çıkmasından itibaren bir yıl bile geçmeden (11 ay), 1 milyonun üzerinde satış yaptığı için elmas sertifika aldı. 2007 itibarı ile "Let Go" dünya çapında 18 milyon kopya satmıştır. Complicated albümden çıkan ilk single oldu. Bu şarkı Lavigne'in kariyerinin bir dönüm noktası oldu. Çünkü insanlar onu bu şarkı ile tanıdı ve ayrıca bu single albümün satışlarını bir hayli artırdı. Şarkı ABD'de Billboard 100 listesinde ikinci sıraya kadar yükseldi. İngiltere Single'ları listesinde üç numaraya kadar ilerledi. Yeni Zelanda'da ise zirvede, 9 hafta, Avustralya'da ise 6 hafta kalmayı başardı. "Complicated" Avril'in The Best Damn Thing albümünden çıkardığı Girlfriend single'ından sonra en başarılı single olma özelliğini de taşır. "Sk8er Boi", "Let Go" albümünden çıkan ikinci single'dır. Parça ABD'de, Birleşik Krallık ve Avustralya'da zirveye kadar yükseldi. Bu şarkı da listelerdeki konumu nedeniyle Lavigne'in en önemli şarkılarından biridir. "Sk8er Boi" ve "Complicated" gibi iki hareketli single'dan sonra albümden bir ballad olan I'm With You çıktı. Şarkı ABD Billboard 100 listesinde en fazla dört numaraya kadar yükseldi. Yeni Zelanda'da beş, Birleşik Krallık'ta yedi ve Kanada'da on yedi numaraya kadar ilerleyebildi. "United World Chart" adlı bir listede zirveye yerleşti. Dördüncü single olarak albümden Losing Grip çıktı. Fakat bu single albümden çıkan önceki üç single'ın başarısını kesinlikle yakalayamadı. Billboard 100 listesinde en fazla kendine altmış beşinci, sırada yer bulabildi. Nitekim Avustralya ve Birleşik Krallıkta'da listelerde pek parlak sonuçlar elde edemedi. Avustralya'da en fazla yirminci sırada, Birleşik Krallıkta'da yirmi ikinci sırada kendine yer bulabildi. "Mobile" albümden çıkan beşici single oldu. Fakat sadece Avustralya ve Yeni Zelanda'da çıktı. Yalnızca radyolarda çalındı.Daha sonraları şarkı 2004 yılında Kirsten Dunst'ın oynadığı Wimbledon adlı bir filmde kullanıldı. "Naked" adlı şarkının uzun bir versiyonu birkaç Avrupa ülkesinde çıkmıştır . Şarkı daha uzun enstrümantal kısımlar içermektedir. YTÜ Makina Mühendisliği Bölümü YTÜ Makine Mühendisliği Bölümü, Makine Mühendisi gereksinimini karşılamak üzere İstanbul Teknik Okulu bünyesinde 1937'de kurulmuş, ilk mezununu 1941 yılında vermeye başlamış YTÜ Makine Fakültesi bünyesinde bulunan bir bölümdür. Türkiye'de 1973'te ilk defa Makine Mühendisliği Bölümünde uzmanlaşmaya yönelik dal eğitimi veren bir bölümdür. Makina Mühendisliği Bölümü; Hidromekanik ve Hidrolik Makinalar Anabilim Dalı, Konstrüksiyon Anabilim Dalı, Makina Teorisi, Sistem Dinamiği ve Kontrolü Anabilim Dalı, Makina Malzemesi ve İmalat Teknolojisi Anabilim Dalı, Mekanik Anabilim Dalı, Otomotiv Anabilim Dalı, Termodinamik Anabilim Dalı olmak üzere yedi Anabilim Dalından oluşmaktadır. It's Five O'Clock It's Five O'Clock, Aphrodite's Child grubunun 1969 tarihli ikinci albümüdür. Londra'daki Trident stüdyolarında kaydedilmiştir. Albümden çıkan "Let me love, let me live" single'ı (ve de ikinci yüzü "Marie Jolie") ve albümle aynı adı taşıyan "It's Five O'Clock" şarkıları listelerde başarılı olmuşlardır. Albüm için kaydedilen "Try To See" daha sonra albüme alınmamıştır ve hala gün ışığına çıkmamıştır. Sınır Tanımayan Doktorlar Médecins Sans Frontières () (Türkçe: Sınır Tanımayan Doktorlar veya Sınır Tanımayan Doktorlar Örgütü), savaş ve doğal afetler dolayısıyla zarar görmüş bölgelerde çalışan; gelişmekte olan ülkelerdeki endemik hastalıklara karşı projeler üreten, tarafsızlık prensibini benimsemiş, insani yardım amaçlı ve Nobel Barış Ödülü almış bir sivil toplum kuruluşudur. Fransa'da kurulmuştur ancak günümüzde merkezi Cenevre, İsviçre' dedir. Dünyanın çoğu yerinde orijinal Fransızca ismini veya MSF kısaltmasını kullanan kuruluş, Türkiye'de daha çok "Sınır Tanımayan Doktorlar" olarak anılır. 2015 yılında, bünyesindeki 30.000'den fazla doktor, hemşire, tıbbi elemanlar, ulaşım uzmanları, su ve sağlık alanında uzmanlaşmış mühendisleri, yöneticileri ve gönüllüleriyle birlikte, 70'ten fazla ülkeye tıbbi destek ve hizmet sağlamıştır. Özel bağışlar, kuruluşun gelirlerinin %89'unu oluştururken; geri kalan kısım hükümetlerin ve şirketlerin yardımlarından sağlanır. Organizasyonun yıllık bütçesi yaklaşık olarak 1,066 milyon euro'dur. Organizasyon, ihtiyacı olan her insanın, ulusal sınırlardan bağımsız olarak; ırk, din, mezhep veya politik mensubiyet ayrımı gözetmeksizin sağlık hizmetlerinden yararlanma hakkı olduğuna inanan, küçük bir grup Fransız doktor ve gazeteci tarafından 1971 yılında Nijerya İç Savaşı sonrasında kurulmuştur. MSF'in çalışma prensipleri ""the Charter"",""Chantilly Prensipleri"" ve ""La Mancha Antlaşması""na dayanmaktadır. MSF'in, faaliyet kararlarının büyük ölçüde birbirinden bağımsız olarak verildiği 5 farklı operasyon merkezi (Amsterdam, Barselona-Atina, Brüksel, Cenevre ve Paris) bulunur. Ortak ilkeler ve çekirdek mevzular, MSF'in 24 ayrı ulusal ofisinin temsil edildiği Uluslararası Konsey tarafından düzenlenir. Uluslararası Konsey, Uluslararası Ofis'in bulunduğu Cenevre, İsviçre'de toplanır. Operasyon merkezlerinin dünya çapındaki ortak aktiviteleri burada, Uluslararası Ofis'te koordine edilir. MSF, 70 kadar ülkede aktif çalışarak; buralarda korumasız ve hassas durumdaki yerel halka sağlık hizmetleri ve tıbbi eğitim desteği sağlamaktadır. Aynı zamanda, sıklıkla, anlaşmazlık bulunan Çeçenistan ve Filistin gibi bölgeler için politik sorumluluk çağrısı yapmaktadır. Kuruluşundan bu yana geçen zaman içerisinde, yalnızca bir defaya mahsus olmak üzere, 1994 Ruanda Soykırımı sırasında askeri müdahale çağrısında bulunmuştur. MSF herhangi bir politik, dini veya ekonomik güce bağlı olmaksızın; bağımsız olarak çalışmakta ve faaliyet göstermektedir. MSF, "Birleşmiş Milletler Ekonomik ve Sosyal Konseyi"ne genel danışmanlık statüsüne sahip kuruluşlardan biridir. Mensuplarının akut kriz durumlarında tıbbi hizmet sağlamak amacıyla sürdürdüğü çabaları ve potansiyel hastalıklar konusunda uluslararası bilinci artırması dolayısıyla; 1999 yılında Nobel Barış Ödülü'ne layık görülmüştür. O dönemde organizasyonun başkanı olan James Orbinski, MSF adına ödülü kabul etmiştir. Bunun öncesinde, 1996 yılında ""Seul Barış Ödülü""ne ve 1991 yılında İspanya'da verilen "Asturias Prensliği Ödülü"ne layık görülmüştür. 1 Ekim 2013'ten bu yana, MSF Uluslararası Başkanı Joanne Liu'dur. Sınır Tanımayan Doktorlar (MSF), ""Yeryüzü Doktorları"" ("Doctors Worldwide") ile karıştırılmamalıdır. İki organizasyon birbirinden farklıdır. Bununla beraber, MSF, orijinal ismi ile tanındığı bölgelerde "Médecins du Monde" ("Doctors of the World") ile karıştırılmaktadır. "MdM", MSF 'ten bir grup mensup tarafından kurulmuştur ancak "MdM" tamamen bağımsız işleyen bir sivil toplum kuruluşudur ve günümüzde MSF ile hiçbir bağlantısı bulunmamaktadır. Türkçeye de çevrilen İnsancıl Hukuk Sözlüğü (ISBN 975-05-0097-0), kuruluşça tasarlanmış ve üye doktorlardan Françoise Boucher-Saulnier tarafından hazırlanmıştır. 2014 yılında, "European Speedster Assembly", "'Sınır Tanımayan Doktorlar"'a $717.000 katkıda bulunmuştur. MSF, Türkiye'de onlarca yıldır akut kriz durumlarından ve doğal afetlerden etkilenen insanlara hizmet sunmaktadır. MSF, mülteci akınlarında, depremlerde ve ülke içinde herhangi bir olayda siviller yerinden edildiğinde, topluma ve yetkililere yardım etmiştir. 1991 yılında, Türkiye-Irak sınırından ülkeye giren çok sayıda Iraklı mültecinin durumuna müdahale etmiştir. 1992 Erzincan depreminde afet bölgesine yardım ekiplerini göndermiştir. 1995 yılında yerinden edilen Diyarbakırlı aileler için öncelikli sağlık hizmetlerini düzenlemiştir. Aynı yılın ekim ayında, 1995 Dinar Depremi'nde ekipleriyle beraber deprem mağdurları için çalışmıştır. Bir yıl sonra, Toplum ve Hukuk Araştırmaları Vakfı (TOHAV) ile beraber zor durumdaki "Esenyurt"lular için, sağlık hizmetlerini başlatmıştır. 1997 yılında, İstanbul Boğazköy'de yerinden edilen nüfus için bir yardım projesi başlatmıştır. 1998 yılının haziran ayında, 1998 Adana-Ceyhan Depremi sonrasında afet bölgesinde yardım sunulmuştur. Aynı yıl, yine TOHAV ile beraber Adana-Gülbahçe'de bir sağlık kliniği işletilmeye başlatılmıştır. 1999 Gölcük Depremi'nde de MSF; TOHAV ve "Uluslararası Nefroloji Birliği Renal Afet Yardım Gücü" (ISN) ekipleri ile beraber çalışmıştır. Kasım ayındaki ikinci Marmara Depremi'nde limitli ve kısa dönemlik bir müdahale organize edilmiştir. Düzce'de MSF'in desteğiyle "TOHAV"'ın düzenlediği bir ruh sağlığı kliniği kurulmuştur. Şubat 2002'de yine "TOHAV" ile beraber "Afyon Depremi" sonrası yardım projesi düzenlenmiştir. Aynı yıl, ülke içinde yaşayanların yerinden edilmesi durumu; İstanbul ve Adana'da büyük boyutlara ulaştığında, öncelikli sağlık projeleri sonlandırılmıştır. 2003 Bingöl Depremi'nde MSF ve "TOHAV" yine beraber çalışmıştır. 2011 şubat ayında, MSF; İstanbul'daki kayıtlı olmayan göçmen faaliyetleri için Helsinki Yurttaşlar Derneği'nin "Mülteci Savunma ve Destek Programı"'nı desteklemeye başlamıştır. Aynı zamanda, Ekim 2011 Van Depremi'nden sonra "Hayata Destek Derneği" ("Support to Life") ile beraber, Van çevresindeki kırsal alanlarda deprem mağduru nüfusa sığınma ve ruh sağlığı hizmetleri sağlamıştır. 2012 ortasında, MSF, Suriye için tıbbi yardım sunan sınır ötesi faaliyetlerine başlamıştır. O zamandan beri MSF; yüzden fazla tıbbi ekibe destek sunmakta ve İdlip ve Halep'te üç hastane işletmektedir. 2013'te Suriyeli mülteciler için "Hayata Destek Derneği"'nin Kilis'te başlattığı geçici sağlık hizmetleri merkezi için destek de verilmiştir. 2014'te Suruç'ta yaşanan mülteci sorununa yardımcı olmak için; ruh sağlığı, bebek ve anne sağlığı merkezi ile beraber su ve sağlık hizmetleri faaliyetleri "IBC" ve "Hayata Destek Derneği" tarafından düzenlenmiştir. MSF finansal ve teknik olarak bu faaliyetlere destek sağlamıştır. MSF, Türkiye'deki toplumsal organizasyonların çalışmalarını desteklemeye devam etmektedir. Suriyeli mülteci kadınlar ve çocuklar için Kilis'te açılan bir operasyon sonrası bakım merkezi ve Gaziantep'te bir çocuk bakım merkezi ile çalışmalarını sürdürmektedir. 2015 yılının haziran ayında, Türkiye hükûmeti tarafından MSF'e, Suriye İç Savaşı'ndan etkilenen nüfusa yardım sağlama ve asistanlık etme yetkisi verilmiştir. 1967-1970 arasında devam eden Nijerya İç Savaşı sırasında, Nijerya Ordusu ulusun yeni bağımsızlık