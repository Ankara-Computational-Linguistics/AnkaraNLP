geldi. Sürgündeki Polonya Hükûmeti ve Sovyet Hükûmeti, hem Nazi Almanyası'na karşı birlikte mücadele etmek hem de Sovyet topraklarında bir Polonya ordusu kurma isteğini açıklayan Sikorski-Mayski antlaşmasını imzaladı. Antlaşma gereği, Polonyalı general Władysław Anders orduyu örgütlemeye başladı ve kayıp Polonyalı subaylar hakkında Sovyetler'den bilgi istedi. Kişisel bir toplantı sırasında, Stalin ona ve Polonya Başbakanı Władysław Sikorski'ye, tüm Polonyalı mahkumların serbest bırakıldığını fakat bu kişilerin nerede olduklarını bilmediklerini çünkü serbest bırakılanların Mançurya'da "izinin kaybedildiğini" bildirdi. 1942'de, Alman işgali altındaki Smolensk çevresinde tutulan esir Polonyalı demiryolu işçileri, Katyn yakınlarında buluna Kozelsk'te; Polonyalı askerlerden oluşan toplu bir mezar bulunduğunu civar köylerde yaşayan köylülerdeden duymaları üzerine yaptıkları araştırmada bir mezar buldu ve bunu Polonya Yeraltı Devleti'ne bildirdiler. İlk başta, keşfedilen mezarda çok sayıda kurban bulunmadığı düşünüldüğü için önemli bir keşif olarak görülmedi. 1943 yıllarının başlarında, Wehrmacht'ın Merke Ordu Grubu ile Abwehr arasındaki istihbaratı sağlamakla yükümlü Alman subaylardan biri olan Rudolf Christoph Freiherr von Gersdorff, Polonyalı askeri subayların toplu mezarları hakkında raporlar tuttu. Bu raporlarında mezarların Katyn yakınlarındaki Keçi Tepesi ormanında olduğunu belirtti. Daha sonra bu raporları amirlerine iletti Joseph Goebbels, bu keşfin; Polonya, Batı Müttefikleri ve Sovyetler Birliği arasında bir karmaşa çıkarmak için mükemmel bir araç olabileceğini düşündü ve Nazi propagandası aracılığıyla Bolşevizmin dehşetini bu mezarlar ile göstermeyi planladı. Kapsamlı bir hazırlıktan sonra, 13 Nisan'da Reichssender Berlin, Smolensk yakınlarındaki Katyn ormanında; Alman askeri güçlerinin 28 metre uzunluğunda ve 16 metre genişliğinde açılmış çukurlarda 3.000 Polonyalı subayın cesedinin bulunduğunu açıkladı. Yapılan yayında, bu katliamın Sovyetler tarafından 1940'ta yapıldığı söylendi. Polonya'nın teslim oluşundan sonra Sovyetler Polonyalı subayları esir kamplarında topladı. 5 Mart 1940 tarihinde dönemin NKVD Şefi Lavrentiy Beria'nın Stalin'e gönderdiği bir raporda Polonyalı subayların oluşturduğu potansiyel tehlike yüzünden infaz edilmeleri gerektiği tavsiye ediliyordu. Stalin, bu tavsiyeyi kabul ederek infaz emrini verdi ve çoğunluğu subaylardan oluşan Polonyalı esirler başta Katyn Ormanı olmak üzere Kalinin ve Harkov'da infaz edildi. Ne var ki Nazi-Sovyet ittifakı kısa sürdü ve 22 Haziran 1941'de Nazi Almanyası'nın Sovyetler Birliğine saldırması ve hızla Sovyetlerin içlerine ilerlemesi ile Naziler 1943 yılında Katyn Ormanındaki toplu mezara ulaştı. Naziler bu durum karşısında derhal propaganda ekiplerini, kameramanlarını, savaş muhabirlerini ve olaya tanıklık etmesi için orada bulunan herkesi Katyn Ormanına götürdü. Yapılan otopsiler sonucunda infaz edilen esirlerin hemen hepsi başlarının arkasına birer kurşun sıkılarak öldürüldüğü açıklandı. Fakat savaştan sonra, Nazilerın yenilmesi ve Polonya'da Sovyet destekli hükûmet kurulmasının hemen ardından Polonya halkı arasında giderek katliam dedikoduları yaygınlaştı. Sovyet yetkililer katliamı Nazilerin yaptığını açıkladı. Ardından göreve gelen Sovyet hükûmetleri uzun yıllar boyunca bu katliamı reddetmeye devam etti. Ancak 1990 yılında Sovyet lideri Mihail Gorbaçov yaşananların Sovyetler Birliği tarafından gerçekleştirildiğini kabul etti. Sovyetler Birliği'nin dağılmasının ardından, 1992 yılında Rusya Devlet Başkanı Boris Yeltsin, Polonya Devlet Başkanı Lech Walesa'ya Stalin'in imzaladığı emrin orijinal belgelerini takdim etti. Nazilerin propagandalarını Müttefikler Devletler arasında Londra'daki Polonya sürgüt hükümeti dışında kabul eden olmadı. Eylül 1943'te Smolensk Nazilerden ele geçirildikten sonra Sovyet hükümeti Katın olayını soruşturmak üzere iki komisyon kurdu. Komisyonların birine NKVD, diğerine ise Kızıl Ordu başcerrahı Burdenko başkanlık ediyordu. Burdenko komisyonunun öteki üyeleri yazar Aleksey Tolstoy, metropolit Nikolay, Slavlar komitesi başkanı General Gundorov, Sovyet Kızılhaç'ı ve Sovyet Kızılay'ı başkanı Profesör Kolesnikov, eğitim bakanı akademisyen Potemkin, Kızıl Ordu askeri sağlık idaresi başkanı tabip General Smirnov ve Smolensk sovyeti başkanı Melnikov idi. Ayrıca adlî tıp uzmanlarından oluşan bir alt komisyon kuruldu. Komisyon Ocak 1944'te bulgularını açıklamak için yabancı gazeteciler ve aralarında ABD elçisinin kızının da bulunduğu birçok kişiyi olay yerine çağırdı. Burada kurşuna dizilenlerin Nazilerin eliyle öldüğü gösterildi. Örneğin kullanılan silah Alman tabancası Walter idi. Ellerini bağlamak için kullanılan ip Alman malı idi. Sovyet savaş suçları Kiel İsyanı 1918'de Almanya'da çıkmış askeri sebepli isyan. Almanya, I. Dünya Savaşı'nın sonlarına doğru Müttefiklerle olası bir ateşkes ihtimalini düşünmeye başladı. O zamanlar Alman donanması isyankar bir durumdaydı. Alman Yüksek Denizler Donanması, İngilizlere karşı büyük bir deniz savaşı için Kuzey Denizi'ne gitme emri aldığında Kiel'deki Alman mürettebat ayaklandı. Ayaklanma ordu arasında yayıldı ve Almanya'da açık bir devrim haline geldi. Yalnızca birkaç U-Boot Alman İmparatoru'na sadık kaldı. Hamburg, Bremen ve Lübeck'te büyük ayaklanmalar meydana geldi ve bu ayaklanmalar, Münih'e de yayıldı. Bavyera, demokratik ve sosyalist bir cumhuriyet ilan eti. Kolombiya Bağımsızlık Savaşı Kolombiya Bağımsızlık Savaşı, (İspanyolca: "Independencia de Colombia") 1810-1819 yılları arasında yapılmış bağımsızlık savaşıdır. İspanya'daki Yarımada Savaşı sırasında İspanya Kralı VII. Ferdinand'ın tahttan indirilmesi ile beraber, Kolombiya'da Bogota'da bulunan kasaba konseyi, krala sadakatini bildirdi ancak 1810 itibarıyla konsey resmi görevlileri görevlerinden aldı ve eyaletsel bir cunta kurdu. Çeşitli cuntalar, Kralcılara karşı ortak savunma için birleşmek yerine, kendi aralarında savaşlar gerçekleştirerek devrimci hareketi zayıflatıyorlardı. Simon Bolivar komutasındaki asiler bazı başarılar elde ettiler ancak, 1815'te Pablo Morillo yönetimindeki İspanyol birlikleri tarafından, Santa Maria'da mağlup edildiler. Kral yanlıları, Kolombiya'da komutayı tekrar ele aldılar. Bolivar önce Jamaika'ya sonra da Haiti'ye kaçtı. 1816 yılında Bolivar, Angostura'da bir üs kurduktan sonra cüretkar bir plan uygulamaya koyarak eksikleri olan ancak iyi silahlandırılmış 3.500 kişilik bir orduyu Venezuela, yedi nehir ve yüksek Andes üzerinden Bogota'ya saldırmak için komuta etti. Bu çetin yürüyüş sırasında asilerin ordusuna Avrupa'lı bazı gönüllüler de katıldılar. 7 Ağustos 1819'da gerçekleşen Boyaca Savaşı'na gelene kadar 1.000 kayıp vermişlerdi bile. Savaşta İspanyolları mağlup ettiler ve Bogota'yı ele geçirdiler. Bolivar, yeni cumhuriyetin başkanı oldu. Daha sonra Angosturya, Venezuela, Ekvator gibi ülkelere destek asker gönderdiler ve İspanyollarla mücadeleye devame ettiler. 24 Mayıs 1822'de Pichincia volkanı yakınlarında bulunan Sucre'de kesin bir zafer alana kadar savaşlar devam etti. Zaferden sonra İspanyol hakimiyeti, Kolombiya, Panama ve Venezuela gibi yerlerden kalkmış oldu. böylece hem savaş kazanılmış hem de toprak geri alınmış . Romanya'nın bağımsızlığını kazanması Romanya'nın bağımsızlığını kazanması Romanya'nın 93 Harbi'ne Rus İmparatorluğu'nın yanında katılması sonucu gerçekleşmiştir. 93 Harbi'ni Osmanlı Devleti'nin kaybetmesi üzerine Romanya bağımsızlığını kazanmıştır. 16 Nisan 1877 tarihinde, Romanya Krallığı ve Rus İmparatorluğu arasında Bükreş'te yapılan bir anlaşma ile Rusya'nın Romanya'nın birliğini gizetmesi şartıyla, Rus birliklerinin Romanya topraklarından geçmesine izin verilmişti. Böylece yaklaşık 120.000 asker Tuna Nehri'nin güneyinde konuşlanmış olan Osmanlı Ordusu'nun olası saldırısına karşı müdafa amacıyla Romanya'nın güneyine doğru harekete geçmişti. 21 Mayıs 1877'de, Romanya meclisi'nde, Mihail Kogălniceanu Romanya halkının isteğinin Romanya'nın bağımsızlığı olduğunu ilan etti. Bir gün sonra, Prens I. Carol tarafından bu karar imzalandı. Ertesi gün, Romanya hükûmeti Osmanlı'ya yapılacak vergi ödemesini iptal etti (914.000 Rumen leyi), ve bu parayı kendi Savaş Bakanlığı'na aktardı. 24 Aralık 1877 tarihinde Rusya, Osmanlı Devleti'ne karşı savaş ilan etti ve birlikleriyle Romanya'ya girdi. Başlangıçta Rusya savaş sonrasında Romanya ile barış anlaşması yapmak istemediğinden Romanya ile işbirliğine sıcak bakmıyordu; fakat Plevne'de Osman Paşa kumandasındaki 50.000 kişilik güçlü Osmanlı Ordusu ile karşılaşan Ruslar ağır kayıplar vermiş ve orduların birkaç karşılaşması da Rus bozgunu ile sonuçlanmıştı. Büyük kayıplar nedeniyle Rus komutanı Nikolay Konstantinoviç, I. Carol'a Romanya Ordusu'nun Rus birliklerine katılmasını teklif etmişti. Bu telgraf; Kral I. Carol'un anılarını kaleme aldığı 1899 tarihli orijinal kitabında İngilizce çevirisi de yer almaktadır. Prens I. Carol Nikolay Konstantinoviç'in teklifini kabul etmiştir. Berlin Antlaşması ile Balkanlardaki toprak dağılımı yeniden düzenlendi ve Romanya bağımsızlığını kazandı. 1881 yılında da Romanya Krallığı ilan edildi. PCB Küba Bağımsızlık Savaşı 1895-1898 yılları arasında yapılmış fakat başarısız kalmış anti-emperyalist bağımsızlık savaşı. İspanya'nın Küba kolonisine vadettiği siyasi ve ekonomik reformları yerine getirme konusundaki başarısızlığı, On Yıl Savaşı'ndan sonra daha da artan bir huzursuzluğa neden oldu. Küba'nın bağımsızlığı için başlatılan yeni faaliyetler, New York'ta bulunan Küba Devrimci Partisi tarafından dile getiriliyordu. Bu faaliyetler, sürgüne gönderilen Kübalı yazar Jose Julian Marti'nin ve aralarında Antonio Maceo, Maxiomo Gomez y Baez, Calixto Garcia İniguez gibi diğer asi liderlerinin de bulunduğu birçok kişinin Küba'ya dönmelerini sağladı. Doğu Küba'da bir cumhuriyet kurdular ve İspanyollara karşı bir gerilla savaşı başlattılar. Bire bir savaştan kaçınan asiler, savaşı batıya kaydırdılar ve İspanyol Kuvvetleri, 1896'da , daha önce Kübalılarla savaşan General Weyler komutasına verildiğinde, başarılar elde edip, Havana'ya yaklaştılar. Havana'da konuşlanan general, Küba halkına karşı bir katliam başlattı ve binlerce kişinin ölümüne neden oldu. 1896'nın sonuna kadar İspanyollar asileri uzak tutmayı başarmışlardı. ABD gibi ülkeler, Kübalıları barbar gerillalar olarak lanse ederek insanları kışkırtıyorlardı. Bu kışkırtmalara Küba'da ABD Maine Savaş Gemisi'nin batırılmasına neden olacak bir ABD nefretine neden olmuştu. Batan gemi, İspanya ile ABD'nin de arasını açmış ve İspanya-Amerikan savaşını başlatmıştır. Germanicus Germanicus Julius Caesar Claudianus, (24 Mayıs MÖ 15–10 Ekim 19) Roma İmparatorluğu'nun başlangıcında etkin bir hanedan olan Julio-Claudian Hanedanı mensubu Romalı general. Ayrıca Nero Claudius Drusus ya da Tiberius Claudius Nero olarak da bilinir ve genellikle çağrıldığı adı olan agnomen'i (lâkabı)"Germanicus", MÖ 9 yılında babasının Germania'da kazandığı zaferlerin onuruna verilmiştir. Germanicus'un babası general Nero Claudius Drusus (İmparator Augustus'ın üçüncü karısı Livia Drusilla'nın oğlu) ve annesi Küçük Antonia'dır (triumvir Marcus Antonius ve Augustus'un kız kardeşi Küçük Octavia'nın kızı). Livilla ve İmparator Claudius kardeşleridir. Germanicus, Augustus'un torunu ve kendisine dokuz çocuk veren Yaşlı Agrippina ile evlenmiştir. İki çocuğu bebekken ölürken, Gaius Julius Caesar çocukken ölmüş diğer altı çocuğu hayatta kalmışlardır: Germanicus, tüm zaferlerini hevesle kutlayan Roma yurttaşları arasından çok popülerdi. Aynı zamanda büyük amcası ve karısının büyük babası Augustus'un da gözdesiydi ve çoğu zaman adı onun vârisleri arasından geçerdi. 4 yılında Livia'yı (Augustus'un karısı), ikna edebilmek için, Augustus Livia'nın ilk evliliğinden olan Tiberius'a lütufta bulundu. Augustus, Tiberius'u Germanicus'u evlatlığı ve vârisi olarak almaya mecbur bıraktı. (Tacitus, Yıllıklar IV.57). Germanicus, Pannonia ve Dalmaçya'da birkaç askeri seferi komuta etti. Mükemmel bir asker, ilham verici bir lider olarak tasvir edilir ve Roma lejyonları tarafından çok sevilmiştir. 12 yılında, beş yıl vekaleten quaestor olarak görev yapmasının ardından Konsül olarak atanmıştır. Augustus'un 14 yılındaki ölümünün ardından, Germanicus Senato tarafından Cermanya'daki birliklerin komutanlığına atandı. Kısa bir süre sonra Lejyonlar askere alınmaların 16 yıldan 20 yıla çıkartılması planından vazgeçilmeyeceği haberleri üzerine ayaklandı. Bu duruma karşı çıkan askerler Germanicus'a imparator olmasını teklif ettiler. Ancak Augustus'un yaptığı gibi isyana bir son verdi ve sadece bir general olarak görev yapmayı tercih etti. Birliklerinin sadâkatini ve onların ve Roma yurttaşlarının gözündeki popülaritesini emniyete almak için Ruhr Nehri'nin yukarılarından yaşayan ve çoğunu kılıçtan geçireceği Germen kabileleri üzerine olağanüstü ve aynı zamanda kanlı bir baskına izin verdi. Ardın gelen iki yıl boyunca 8 lejyonla birlikte daha önce 9 yılında Roma yönetimini başarılı bir ayaklanma ile yenen Arminius liderliğindeki Germen koalisyonu ile mücadele etti. En büyük başarısı 15 Mayıs'ta Arminius'un karısını esir almasıydı. Her ne kadar çok büyük arazileri harap etme ve her türlü direnişi bastırma olanağına sahip olsa da Germenlerin çoğunluğu Roma ordusuyla savaşmak yerine ormanların derinliklerine kaçıyordu. Baskınlar, tüm isyan ittifaklarının bağlantıları yok edildiğinden bir başarı olarak mütalaa edildi. 9 yılında 20,000 Roma askerinin öldüğü talihsiz Teutoburg ormanı savaşı'nın yapıldığı yeri ziyaret ederek, cesetlerden geride kalanları yaktırdı ve Arminius'un topraklarının tam kalbindeki Cheruscans'a büyük bir saldırı başlattı. Arminius, başlangıçta Germanicus'un süvarilerine bir tuzak kurarak küçük bir zayiata neden olduysa da Roma'lı piyadelerin başarılı çarpışmaları karşısından direnci kırıldı ve ormanın derinliklerine kaçmak zorunda kaldı. Bu zaferin ardından kışın yaklaşması nedeniyle Germanicus, birliklerini Ren'deki kış karargâhına geri çekti. Germanicus, 16 yılında büyük bir ordu topladı ve Germen topraklarını işgal etti. Büyük kayıpları göze alarak Minden yakınlarında Weser Nehri'ni geçti ve Arminius'un ordusuyla Weser Nehri'nden daha yukarıda Rinteln yakınlarındaki Idistoviso'da, genellikle Weser Nehri Savaşı olarak adlandırılan bir çarpışmada karşı karşıya geldi. Germanicus'un liderlik ve komuta yeteneğini tam olarak gösterdiği bu savaşta, onun üstün taktikleri sayesinde iyi eğitimli ve donatımlı Roma lejyonları çok az bir kayıpla Germen ordusuna büyük kayıplar verdirdi. Son çarpışma şimdiki Hanover şehrinin batısında Angivarian Duvarı yakınlarında yapıldı ve yüksek Germen zayiatı tekrarlanınca, Germenler kaçmak zorunda kaldılar. Ana hedefine ulaşması ve kışın yaklaşıyor olması nedeniyle birlikler, Germanicus'un emriyle her ne kadar Kuzey Denizi'ndeki bir fırtınada bir kısmı zarar görmüş olsa da donanmayla kış karargahına geri çekildi. Çok az asker ölmüş olsa da bu mükemmel bir zafer için kötü bir sondu. Ren boyunca yapılan ve 9 yılındaki felakette kaybolan 3 Roma Lejyon aquila'sının ele geçirilmesiyle sonuçlanan birkaç baskından sonra, Germanicus Roma'ya çağrıldı ve Tiberius tarafından kendisine bir zafer alayı düzenleneceği ve farklı bir komutanlığa atanacağı bilgisi verildi. Her ne kadar elde edilen başarılar birlikleri memnun etse de, Germanicus'un Germen seferi birliklerin isyanını önleme amaçlıydı ve herhangi bir stratejik kazanım getirmedi. İlaveten, 9 yılında üç Roma Lejyonunu yok eden Germen liderle (Arminius) çarpıştı ve askerlerine bu savaşta ölen Romalılardan kalanları ortaya çıkarttırdı. Ayrıca, birliklerinin başında Tiberius'a haber vermeden Ren Nehri'ni geçerek Augustus'un bu nehrin imparatorluğun sınırı olarak kalması yönündeki tavsiyesini zıt düştü ve başına buyruk hareketi nedeniyle davranışları hakkında şüphe uyandırdı. Politik ve stratejik kararlardaki bu hatalar, Tiberius'a yeğenini geri çağırmak için yeterli nedeni verdi. Germanicus, 18 yılında Asya'ya gönderildi ve Kapadokya ve Kommagene krallarını yenerek bu bölgeleri Roma eyaletleri'ne dönüştürdü. Mısır'a (tam anlamıyla bir eyalet değil ancak imparatorun şahsi mülküydü) yaptığı bir gezi sırasında istemeden de olsa imparatora ait bazı ayrıcalıkları gaspetti. Ertesi yıl Suriye eyaleti valisi Gnaeus Calpurnius Piso'nun iptal edilmiş olan eyalet anlaşmasını buldu. Germanicus, yetkilerini aştığı halde Piso'nın Roma'ya geri çağrılmasını emretti. Bu ihtilafın tam ortasında, Germanicus aniden bir hastalık ya da zehirlenme sonucu Antakya'da öldü. Ölümü, Piso tarafından zehirlendiği ya da Tiberius'un emriyle öldürüldüğü yolunda söylentilere yol açtı. Bu iddialar hiçbir zaman ispatlanamamıştır ve Piso yargılanma ile yüz yüze kalınca intihar etmiştir ancak Suetonius, Tiberius'un üvey oğlunun popülaritesini ve artan gücünü kıskandığını iddia eder. Germanicus'un sadece şüpheli bir durum olarak açıklanabilecek ölümü, Tiberius'un Roma'daki popülaritesini Roma'da oluşmaya başlayan korku iklimi nedeniyle oldukça etkiledi. Aynı zamanda suç ortağı olduğu düşünülen Tiberius'un baş danışmanı Sejanus, yine Tiberius'un kendisi tarafından 31 yılında kanlı bir tasfiye sırasında idam ettirilmeden önce 20'li yıllar boyunca imparatorluğu korkunç bir tiranlıkla karşı karşıya bıraktı. Limoges KatliamÄ± Limoges Katliamı 1370 yılında yapılmış siyasi nedenli olduğu düşünülen katliamdır. 1369 yılında Yüzyıl Savaşları'nın kaldığı yerden devam etmesi, Fransız tahtında yine hak eden İngilizlerin, yeni bir Fransız askeri stratejisine karşılık vermelerine neden oldu. İngiliz topraklarında gerçekleşen ayaklanmaların teşvik edilmesi, akınlar, baskınlar, önceki saldırıların göz ardı edilmesi. Artık hasta olan kardeşini Kara Prens'e eşdeğer olmayı arzu ederek harekete geçen Gauntlu John, Fransızlara karşı acımasız saldırılar düzenledi. Saldırıların hedefinde olan Limoges şehri kuşatma altına alındı, ele geçirildi ve yakıldı. Şehirde 3.000 (?)'den fazla sivil katledildi. Bu katliamlara diğer Fransız şehirleri de maruz kaldılar. Çatışmaların sonunda, 1374 yılında bir ateşkes imzalandı. Petidin Petidin (meperidin), hızlı ve etkin bir opioid analjezik ilaçtır. ABD ve Kanada'da genellikle "meperidin" ya da ticarî adı olan "Demerol" olarak bilinir. Meperidin kristallendirilerek saflaştırılır. Analjezik etkisi morfine göre 10-15 kat daha azdır. Solunum sistemi üzerine zararlı etkisi yoktur. Morfinden farklı olarak analjezik etkiyle beraber spazmolitik etkisi de vardır. 75–100 mg meperidin 10 mg morfine eşdeğerdir. 100 mg ampul formu için Ortalama doz günde i.m. veya s.c. olarak uygulanan 1 ampuldür. Ağır olgularda bu doz her 3-4 saatte bir tekrarlanır. Postoperatif, kırık, çıkık, doğum ve benzer durumlar gibi şiddetli akut ağrılı ürogenital, gastrointestinal, safra yolları ve iskelet sistemi hastalıklarında ve neoplastik hastalıklardaki ağrılarda endikedir. 0-2.5 yaş arası bebeklerde, astım ve amfizem gibi solunum hastalıklarında, karaciğer bozukluğunda ve kafa travmasında kontrendikedir. Solunum güçlüğü, bulantı, kusma, iştah kaybı, hipotansiyon, ölü doğum, kabızlık, idrar retansiyonu, idrarda güçlük ve çeşitli alerjik reaksiyonlar gibi yan etkiler görülebilir. Alışkanlık yapabilir. MAO inhibitörleri ve oral kontraseptiflerle birlikte kullanılmamalıdır. Pot Black Pot Black, Birleşik Krallık televizyon snooker turnuvası olup modern oyun popularizasyonundan biridir. 1960 yılında BBC yayınını renkli olarak başlattı ve bu yeni teknolojiyi uyglayabileceği program arıyordu. Snooker oyunu da renkli topları olan bir oyun olduğundan televizyonda renk ayrımlarının belirgin olması önem taşıyordu.Haftalık tek freym maçlar BBC Birmingham yapımcısı Philip Levis tarafından tasarlandı.Ve program yayını ilk olarak 23 Temmuz 1969 tarihinde BBC 2 de "Alan Weeks" tarafından sunuldu.Maç anlatımcısı "Ted Lowe" di.İlk turnuva Ray Reardon tarafından kazanıldı.Mark Williams 119 sayı ile en yüksek sırayı tutmaktadır. Bir günlük Pot Black Turnuvası 29 Ekim 2005'te yapıldı.BBC Spor programı Grandstand'da yayınlandı.Çağrılı oyun Ronnie O'Sullivan, Stephen Hendry, Stephen Maguire, Matthew Stevens, Paul Hunter, John Higgins, Jimmy White ve Shaun Murphy, ile Shaun Murphy'yi finalde yenen Matthew Stevens isimli sekiz oyuncuya özellik veriyordu.. Pot Black'in 2006 yılı yayımı ,2 Eylül 2006 tarihinde Londra'da Pall Mall'deki Automobile Club' da yapıldı.Mark J.Williams John Higgins'i yendi ve turnuva tarihindeki en yüksek sırayı 119 sayı ile elde etmeyi başardı Pot Black'in 2007 yılı versiyonu 6 ekim'de öğleden sonra saat 13:00 da BBC1'de yay覺nland覺.Kupa'y覺 Shaun Murphy'yi yenen Ken Doherty Kazand覺. Bu olay onu yarışmayı kazanan ilk İrlandalı yaptı "Pot Black" BBC 1 de gösterilir. Kaspiysk Kaspiysk. Kuzeydoğu Kafkasya'da yer alan Dağıstan Cumhuriyetinde kent. Hazar (Kaspi) denizinin batı kıyılarında ve Dağıstan Cumhuriyetinin başkenti Mahaçkala kentinin güneyinde yer alır. Nüfusunun çoğunluğunu Türki kökenli Kumuklar ile Kafkas kökenli Dargiler oluştururlar. Buynaksk Buynaksk (Kumukça Temirhanşura, Lakça ЩурахӀи "Şçurahi", Avarca, Dargince Шура "Şura"), Kuzeydoğu Kafkasya'da yer alan Dağıstan Cumhuriyeti'nin merkezinde bir kenttir. Hazar (Kaspi) Denizi'nin batı kıyılarındaki Dağıstan Cumhuriyeti'nin başkenti Mahaçkala kentinin batısında yer alır. Dağıstan'ın ve 1917 ile 1920 arasında bağımsız ülke olan Kuzey Kafkasya Cumhuriyeti'nin eski başkentidir. Tarihi kentin eski adı "Temirhan Şura"'dır. Nüfusunun çoğunluğunu Kafkas kökenli Avarlar ile Türki kökenli Kumuklar oluşturur. Litvanya Bağımsızlık Savaşı 1918-1920 yılları arasında yapılmış Litvanya bağımsızlık savaşları. Rusların yönetimindeki Litvanya, Rus çarının devrilmesini takiben, kendini bağımsız bir devlet ilan etti. (16 Şubat 1918). Bunun üzerine SSCB kuvvetleri ülkeyi hemen istila ettiler, ancak yeni devleti tanıyan Almanya kısa süre sonra buraya destek gönderip SSCB'yi püskürttüler. Almanların kurtarmasından sonra Litvanya, SSCB tarafından daha güçlü bir orduyla istila edildiler. SSCB, 1919 başlarında başkent Vilna'yı zapt etti. Polonyalılar Litvanları desteklemek için araya girdiler ve SSCB tekrar püskürtüldü. Aralık 1919'da, sınırlar Müttefik Güçleri tarafından tekrar belirlendiler. Litvanya bağımsızlığını kazandı ancak 12 Temmuz 1920'de barış imzalanıncaya kadar çatışmalar devam ettiler. Polonya, ilk başta Litvanya tarafında iken sonra taraf değiştirdi ve bir anda Vilna'yı işgal etti. Polonya her ne kadar püskürtülmüş ise de ilişkiler zarar gördü ve Litvanya beklenenin aksine 1922 yılında Demokratik Cumhuriyeti'ni ilan etmiştir. Mecalis Mecalis, Dağıstan'ın merkezi bölgesinde ve tarihi Derbent kentinin batısında, Darganta toprakları üzerinde küçük bir kent. Tarihsel olarak Dağıstan'ın ileri gelen hanlık merkezlerinden Mecalis, Dargilerin Utsmilerinin tahtlarının bulunduğu başkentleriydi. Dargi boylarının en kalabalık ve etkin boyu olan Dargilerin de en önemli dini, entelektüel ve ticari merkeziydi. Utsmi Utsmi, Dağıstan'ın merkezi bölgesinde ve tarihi Derbent kentinin batısında, Darganta toprakları içinde yaşayan Dargi boyu Khaydaglar'ın hanlarına verdikleri ad. Tarihsel olarak Dağıstan'ın ileri gelen hanlık merkezlerinden Mecalis kenti, Khaydaglar'ın Utsmi prensliklerinin tahtlarının bulunduğu başkentleriydi. Dargi boylarının en kalabalık ve etkin boyu Khaydaklar; kuzeydoğu Kafkas dillerinden Dargwa dilinin farklı bir lehçesini konuşuyorlardı. Serir Serir, dağlık Dağıstan'ın Kafkas dilli Avarlar'la yerleşik bölgelerinde orta ve yeniçağ boyunca hüküm süren yerel prensliğe verilen ad. Coğrafyanın çok engebeli olması, çeşitli zamanlarda farklı imparatorlukların bölgede egemenlik alanı bulmalarına rağmen Serirler'in gücünü zayıflatmamıştır. Bu yüzden yerel prenslik, Avar halkı üzerinde genel olarak gücünü korumuştur. Serirler bir dönem Khaydak Utsmiliği'ne, bir dönem Gazi Kumuk Hanlığı'na, bir dönem de Tarki Şamhallığı'na bağlı olarak egemenliklerini sürdürmüşlerdir. Percy Spencer Percy Lebaron Spencer (d. 9 Temmuz 1894 – ö. 8 Eylül 1970), Amerikan mühendis ve mucittir. ABD'nin Maine Eyaleti'nin Howland şehrinde dünyaya gelmiştir. En önemli buluşu mikrodalga fırındır. Elektriği bir arada toplamak üzere çalışma yaparken, cebindeki çikolatanın eridiğini fark edip tesadüfen mikrodalga fırınına ulaşmıştır. Sansarak Kanyonu Sansarak kanyonu, Sansarak, İznik'te bulunan turistik kanyon. Marmara Bölgesinde tur düzenlenebilen trekking parkurları arasında en zorlularından birisidir. Günümüzde Turizm şirketleri bu parkurda doğa yürüyüşleri faaliyetleri düzenlenmektedir. Methadon Methadon, tıpta analjezik olarak ve narkotik bağımlılığı tedavisinde kullanılan bir sentetik opioiddir. 1937'de Almanya'da geliştirilmiştir. Methadonun fizyolojik tesiri her bakımdan morfine benzer. En önemli farkı analgesik tesirinin morfinden fazla, toksik tesirinin, bağımlılık yapma etkisinin ve solunum sistemi üzerine etkisinin morfinden az olmasıdır. Bu nedenle methadon morfinmanların tedavisinde morfin yerine başlangıçta ilaç olarak verilir. Günde 3 mg morfin yerine 1 mg methadon verilir. Günlük doz yavaş yavaş azaltılarak 3 hafta içinde kesilir. Tartarik asit yardımıyla optikçe aktif izotoplarına ayrılmış sol şeklinin morfinden iki kat fazla, sağ şeklinin ise 1/10'u kadar tesirli olduğu görülmüştür. İsomethadonun analgesik etkisi methadondan azdır. Ãœmit Bozkurt Ümit Bozkurt (d. 20 Nisan 1976, Nizip), Türk eski millî futbolcu ve teknik direktör. Futbol yaşantısına Ankara Demirspor'da başlayan 33 yaşındaki oyuncu, 2 yıl burada forma giydikten sonra 1.Lig takımlarından Denizlispor'a transfer oldu. Yeşil-Siyahlı takımda geçirdiği 3 yıl, Beşiktaş'a transfer olmasına ortam hazırladı.2 sene Beşiktaş'ta forma giydikten sonra Gençlerbirliği'ne transfer oldu. Konyaspor'da da bir süre forma giyen yetenekli savunmacı daha sonra Manisaspor'da oynadı. 1 sezonda Hacettepe'da oynadıktan sonra 2009 yılında Diyarbakırspor'a transfer oldu. 2010 yılında ise Orduspor'la anlaştığı belirtildi. Şubat 2011 tarihinde Orduspor'la olan sözleşmesının fesh edildiği bildirilmiştir. 30 Temmuz 2020'de ise futbol yaşantısına başladığı Ankara Demirspor'da teknik direktör olmuştur. Civilization II: Test of Time Civilization II: Test of Time, 1999'da çıkan bir sıra tabanlı strateji oyunudur. Oyun, Civilization II'ye bilimkurgu ve fantezi temalarında yeni modlar ve haritalar eklemiştir. "Test of Time", "Civilization II" 'deki görev modunu çok küçük değişikliklerle tekrar sundu. Ancak yeni çizimler ve animasyonlu birimler sayesinde oldukça farklı göründü. Ayrıca Test of Time ile birlikte oyuncular Genişletilmiş Görev Modunda oynama fırsatına kavuştular. Bu modun orijinalinden tek farkı her medeniyet için bir "pembe" boşluğun Alpha Centauri'deki uzaylılar tarafından doldurulmuş olmasıdır. Biri oyunu bitirmek yerine Alpha Centauri uzaygemisini yaptığında, ikinci bir teknolojiği ağacını açmış olur ve artık uzaylılarla savaşmaya başlar. Bununla birlikte, tüm versiyonlarda medeniyetlerdeki "kırmızı" boşluklar her zaman barbarlar tarafından doldurulur. (bağnaz irticacılar, barbarlar ve gerillalar) Burak Akdiş Burak Akdiş (12 Haziran 1977, İstanbul), Türk eski futbolcudur. En son Bölgesel Amatör Lig ekiplerinden Yeni Amasyaspor'un formasını giymiştir. Futbola Kartalspor altyapısında başlayan Burak Akdiş, 1997 yılında profesyonelliğe geçiş mukavelesi imzalayarak as takım kadrosuna dahil edildi. Kartalspor için ilk resmî karşılaşmasına 11 Mayıs 1997 tarihinde Sakaryaspor'a karşı oynanan 1. Lig karşılaşmasında çıktı. 1997-98 sezonunda ilk haftalar sonradan oyuna girse de sezonun ilerleyen haftalarında ilk on birde düzenli olarak oynamaya başladı. Burada sergilediği futbola birçok Süper Lig ekibinin transfer listesine girmeyi başardı. Birçok teklif almasına rağmen tercihini Galatasaray'dan yana kullandı. Galatasaray'da oynadığı pozisyon'da var olan büyük rekabete rağmen ilk sezonunda 17 lig karşılaşmasında görev alabildi. 1999-00 sezonunda Galatasaray ile UEFA Kupası şampiyonluğu yaşadı. Daha sonra Göztepe, Kayseri Erciyesspor, Sivasspor gibi takımlarda oynadı ve en son Bursaspor'dan Sakaryaspor'a transfer oldu. 2008-2009 devre arası transfer döneminde 21 Ocak 2009'da Kardemir Karabükspor'a transfer oldu. Takımıyla 2009-10 sezonunda 1. Lig şampiyonluğu yaşayarak Süper Lig'e yükselmeyi başardı. Buna rağmen sezon bitimi takımdan ayrıldı. Uzun zaman geçmeden 1. Lig'den Boluspor'la anlasarak buraya transfer oldu. Boluspor büyük yatırımlara rağmen sezon sonu Süper Lig'e yükselmeyi başaramadığı için yeni yapılanmaya gidilmeye karar verildi. Bu yüzden Burak Akdiş dahil birçok futbolcuyla yollar ayırımına gidildi. Bunun üzerine 2011-12 sezonu için 1. Lig'in yeni ekiplerinden Elazığspor'la bir anlasarak buraya transfer oldu. 2011-12 sezonun devre arasında Burak Akdiş Elazığspor'la olan anlaşmasını karşılıklı olarak fesh etti. 2011 -2012 sezonunun ara transfer döneminde altyapısında yetiştiği Kartalspor ile anlaşmıştır. 2014-2015 sezonu yaz transfer döneminde Yeni Amasyaspor ile anlaşmaya varmıştır. 9 kez Türkiye 21 yaş altı millî futbol takımına çağrılan Burak Akdiş, 7 kez Türkiye U-21 takımı formasını giymiştir ve bu müsabakalarda 2 gol kaydetmiştir. Wallerstein Wallerstein ÅŸu anlamlara gelebilir: Kafkasya halklarÄ± Kafkasya halkları, Kafkasya'da yaşayan halklar. Bu halklar, coğrafi olarak Kuzey Kafkasya halkları ve Güney Kafkasya halkları biçiminde adlandırılırlar. Etnik açıdan, özellikle dil açısından da Kafkasya yerlileri, Hint-Avrupa kökenliler ve Türk asıllı halklar biçiminde üç öbeğe ayrılırlar. Kuzey Kafkasya'da Karadeniz kıyısından doğuya, Hazar Denizi'ne doğru, Rusya (RF) resmi tanımlamasına göre, şu halklar sıralanmıştır: Çerkes, Abaza, Nogay, Karaçay, Kabartay, Balkar, Oset, Çeçen-İnguş ve Dağıstan halkları. Dağıstan'da Ruslarla birlikte dili tanınmış 14 halk bulunur. Ayrıca Abhazlar, dil ve etnik yönden Kuzey Kafkasya halklarından sayılırlar. 2002'de Kuzey Kafkasya halklarının toplam nüfusu 6 milyona yakındı. Bu halklar arasında dil ayrılığına karşın tarihten gelen bir kültür birliği de vardır. Krasnodar Kray, Stavropol Kray bölgesinde yoğunlaşan ve bu iki bölgede büyük çoğunluğu oluşturan Ruslar, Kuzey Kafkasya genel nüfusunun da çoğunluğunu oluştururlar. Bugün Kuzey Kafkasya'daki cumhuriyetlerde, genel resmi dil Rusçadır; Rusça yanında, ayrıca 20'den çok yerel resmi dil (ya da edebiyat dili) vardır. Güney Kafkasya'da ise, Karadeniz kıyısında Gürcistan, Hazar Denizi kıyısında Azerbaycan, bu iki ülkenin güneyinde de Ermenistan bulunur. Gürcistan'a bağlı Abhazya ve Güney Osetya ile Azerbaycan'a bağlı Karabağ, tek yanlı bağımsızlık ilan etmiş durumdadırlar. Ayrıca Ermenistan, Azerbaycan topraklarının bir bölümünü işgal altında tutmaktadır. Bunun yanı sıra etnik anlamda beş tane Güney Kafkas halkı vardır. Gürcüler, Megreller, Lazlar, Acaralar, ve Svanlar. Lazların tamamına yakını Müslümandır. Bunun yanı sıra Acaraların yarıya yakını tıpkı diğer kardeş halk Lazlar gibi Müslümandır. Geri kalan Güney Kafkasyalılar ise Ortodokstur. Etnik ve Genetik yönden, Kuzey Kafkasya halklarından Karaçay Balkar Abhaz, Abaza Oset, İnguş, Çeçen, Çerkes ve Dağıstanlıların çoğu (Avar, Dargin, Lak, Lezgi, Tabasaran, Rutul, Agul ve Tsahur) ile Güney Kafkasya halklarından Gürcüler, Svanlar, Megreller ve Lazlar yerli Kafkasya halklarını oluştururlar. Günümüzdeki Çerkeslerin ataları, Sind-Meot kabileleri olarak bilinmektedir. Arkeolojik araştırmalar sonucu ortaya çıkan bulgular Sind-Meot kabilelerinin Kafkasya'nın yerli halkı olduğunu göstermektedir. Sovyet araştırmacılar Çerkesler ve Hint-Avrupa dili konuşan topluluklar, özellikle Keltler arasında bağlantılar olduğunu ortaya atmıştır, ancak bu teorinin üzerine gidilmemiştir. Bazı araştırmacılar Çerkesler ve Antik Anadolu Halklarından olan Hattiler arasında bağlantılar olduğunu, Çerkes dili ile bu medeniyetlerin dilleri arasında benzerlik olduğunu savunmuştur. Kuzey Kafkasya halklarından Karaçay, Balkar ve Kumuklar ile Güney Kafkasya halklarından Azerbaycanlılar ve Ahıska Türkleri Türk dilli ve Türk kökenli halkları; Kuzey Kafkasya halklarından sayılan Osetler, Güney Kafkasya'da yaşayan Ermeniler, sonradan Kafkasya'ya yerleşmiş olan Ruslar da Hint-Avrupa kökenli halklardır. Jacques Le Goff Jacques Le Goff (d. 1 Ocak 1924, Toulon - ö. 1 Nisan 2014, Paris) özellikle 12. ve 13. yüzyıl Orta Çağ tarihinde uzmanlaşmış, Fransız tarihçi. Pierre Nora ile birlikte 1970'li yıllarda "Yeni Tarih" (Nouvelle histoire) akımının önemli isimleri arasında gösterilir. Uluslararası entelektüel çevrede Orta Çağ tarihinin önemli isimlerinden Le Goff, hocası Marc Bloch tarafından kurulan Annales Okulu üyelerindendir. 1972 yılında Fernand Braudel'in ardından, "École des hautes études en sciences sociales"’in başına geçti. Bu görevi 1977 yılında François Furet'in devralması ile birlikte Le Goff kendini, ortaçağ döneminde "Batı Avrupa tarihsel antropoloji çalışmaları"na adadı. Orta Çağ döneminde gerçekleştirilen başarılara ve değişime dikkatleri çekerek "Orta Çağ" ismine ve kronolojisine karşı itirazlarda bulunmuştur. Bunu yaparken özellikle 12. yüzyıl Rönesans hareketini örnek göstermiştir. Le Goff, tarih biliminde ortaçağ dönemi konusunda oluşan kamplaşmada bu dönemin önemini küçümseyen veya abartan taraflara karşı eşit mesafede oldu. Orta Çağın kendine has bir medeniyet olduğunu ve onun Greko-Roman antikitesi ile modern dünyadan ayrı değerlendirilmesi gerektiğini savundu. Son çalışmaları arasında içinde bulunduğu ekolün üzerinde fazla durmadığı biyografi alanında yankı getiren iki eseri bulunur: Bu iki eserinde, Aziz kabul edilen tek Fransa kralı, IX. Louis'in hayatı ve bir İtalyan keşiş olan Saint François d'Assise'nin hayatı anlatılır. 2004 yılında, Hollanda Güzel Sanatlar ve Bilimler Krallık Akademisi (Koninklijke Nederlandse Akademie van Wetenschappen) tarafından verilen Dr A. H. Heineken ödülüne tarih alanında layık görüldü. F. W. de Klerk Frederik Willem de Klerk (d. 18 Mart 1936, Johannesburg) 1989 Eylül'ünden 1994 Mayıs'ına kadar görev yapmış olan Aparthayd dönemi Güney Afrika Cumhuriyeti'nin son devlet başkanıdır. De Klerk 1989 Şubat'ından 1997 Eylül'üne kadar Ulusal Parti'nin (sonradan Yeni Ulusal Parti adını aldı) başkanıydı. De Klerk Güney Afrika'daki ırkçı ayrım politikası aparthaydın sonunu hazırlaması ve Güney Afrika'nın çok ırklı bir demokrasiye dönüşümünü desteklemesi ile tanınır. Aparthaydın sona erdirilmesindeki rolünden ötürü 1993'te Nelson Mandela ile birlikte Nobel Barış ödülünü almıştır. Nelson Mandela'nın başkanlığı döneminde 1996'ya kadar Güney Afrika'nın başkan yardımcılarından biriydi. Bu pozisyonda yer almış en son beyaz kendisi olmuştur. 1997'de politikayı bırakmıştır. Serkan Oral Serkan Oral (d. 15 Ağustos 1972, İzmit) gazetecilik, yazarlık, televizyon muhabirliği, anchormanlik ve genel yayın yönetmenliği yapmış televizyoncudur. 15 Ağustos 1972'de İzmit'te doğan Oral, 1994'te Ankara Üniversitesi İletişim Fakültesi Gazetecilik Bölümü'nden mezun olup, Ankara Üniversitesi Sosyal Bilimler Enstitüsü Gazetecilik Anabilim Dalı'nda yüksek lisans yapmıştır. 1992 yılında Kültür Bakanlığı ve Ankara Üniversitesi ortak projesiyle gazetecilik eğitimi için Hollanda'ya gönderilmiştir. Sabah Gazetesi Ankara Bürosu ve TRT Haber Merkezi'nde stajyer muhabir olarak çalışmıştır. 1995'te Star Haber ve Kanal 6 Ankara Haber Merkezi'nde Başbakanlık muhabirliği görevinden sonra Cumhurbaşkanlığı ve Parlamento muhabirliği yapmıştır. Kıbrıs, Yunanistan, Savaş öncesi Pakistan -Afganistan sınırı, Suudi Arabistan, Küba, Hindistan, Orta Asya Oral'ın muhabirlik yaptığı ülkelerdendir. 24 televizyonunda kuruluşundan beri haber moderatörlüğü yapmış olan Oral, daha sonra uluslararası haber kanalı olarak yayın yapan Haber 6 Tv'de genel yayın yönetmenliği yapmıştır. Dünyanın farklı bölgelerinden haber aktaran Oral'ın kazandığı mesleki ödüller şunlardır: Oral'ın yayınlanmış kitapları şunlardır: Annales Okulu Annales Okulu, akademik Fransız dergisi "Annales d’histoire économique et sociale*" de dile getirilen tarih yazıcılığı ekolüdür Annales Okulu ismini tarih bilimine toplum bilimleri yöntemlerini uygulaması ile duyurmuştur. Marc Bloch ve Lucien Febvre tarafından sosyoloji, ekonomi, sosyal psikoloji ve antropoloji gibi çeşitli toplum bilimleri ile işbirliğini sağlayacak bir tarih bilimi yaklaşımı geliştirmek üzere 1929 yılında Strasbourg Üniversitesi’nde ders verdikleri bir dönemde kuruldu. Önceliklerinden biri, 19. yüzyıl tarihçilerinin birçoğu üzerinde etkili olan, siyaset, diplomasi ve savaşlar tarihi üzerine yoğunlaşan anlayışın aksine, olayların gerisinde uzun erimli tarihsel yapıların da ( longue durée) araştırılmasıydı. Coğrafya, maddi kültür ve sonraları Annales çevresinin "mentalités" veya "dönemin ruhu" olarak adlandıracakları konular, çalışmalarının merkezinde yer aldı. Ekolün önde gelen üyelerinden Georges Duby, "Le dimanche de Bouvines" adlı kitabının önsözünde, sahip olduğu tarih anlayışının, duygusal olanı bir kenara ittiğini ve olayların basit bir muhasebesinin çıkarılmasının yerine problemi ortaya koyup çözmeye, yüzeysel olanı görmezden gelip ekonomi, toplum ve medeniyetin uzun ve orta vadeli gelişimini gözlemlemeye çalıştığını yazmıştır. _*Bu derginin ismi ilkin "Annales, Economies, Sociétés, Civilisations" ve 1994 yılında "Annales, Histoire, Sciences Sociales" olmak üzere iki kez değiştirilmiştir. Braudel’in çalışmaları Annales’ın ikinci dönemi olarak ifade edilir ve 1960 ve 1970'ler boyunca ekol üzerinde oldukça etkili olmuştur, özellikle 1949 yılında yayınlanan II. Philip döneminde Akdeniz adlı çalışması bu etkide önemli yer tutmaktadır. 1970'lerin başlarında Braudel çeşitli iç anlaşmazlıklar nedeniyle emekli oldu. Onun ayrılması ile birlikte Annales geleneğinde üçüncü dönem başladı. Bu dönemin özelliği heterojenliğidir; ne metodolojik, politik ne de entelektüel açıdan fikir birliği görülür. Fakat sosyal ve akademik varlığın artışı ile kültür çalışmaları üzerine ilgi dikkat çeker. Esin kaynakları, Lucien Febvre, Jules Michelet ve Michel Foucault olmuştur. Jacques Le Goff ve Pierra Nora’nın öncülük ettiği bu tarihçiler kendi özgün eserlerini tanımlamak, kabul ettikleri tarih metodolojisini işaret etmek üzere bir kavram öne sürdüler: “Yeni Tarih” Le Goff’a göre Yeni Tarih antropoloji yöntemlerini de dahil ederek, daha geniş izleyici grubuna ve yeni sorulara cevap verebilmek için doğdu. Bu dönemde "olaylar tarihi", "siyasi tarih", "mentalités ve temsilcilerinin tarihi" ile "bütüncül tarih" konularına ilginin arttığı görülür. Araştırma alanının bu biçimde genişletilmesi çeşitli eleştiriler almıştır Kriz döneminde Lepetit (yayın sekreteri) 1988 baharında çıkardığı dergi ile bu yeni dönemi duyurmuştur. Dördüncü nesil Annales tarihçileri arasında en fazla tanınanı günümüzde Roger Chartier'dir. Emmanuel Le Roy Ladurie ve Jacques Le Goff gibi yazarlar bugün de Annales geleneğini sürdürseler de, her geçen gün daha fazla tarihçi kültür ve ekonomi tarihi üzerine çalışmalar yaptığı için Annales yaklaşımı ile diğerleri arasındaki ayrım kaybolmaktadır. Klein-Beltrami modeli Geometride, izdüşüm modeli olarak da adlandırılan Klein Modeli, (Beltrami-Klein modeli, Klein-Beltrami modeli ve Cayley-Klein modeli) geometrisindeki noktalar n-boyutlu bir küreye -ya da daireye- hapsolmuş ve geometrisindeki doğrular bu kürenin -ya da dairenin - içinde doğru parçaları olan (öyle ki bu doğru parçalarının bitiş noktaları bahsi geçen kürenin -ya da dairenin- sınır çizgilerini oluşturur) n-boyutlu hiperbolik geometrinin bir modelidir. Poincaré yarı-düzlem modeli ve Poincaré daire modeli'nde olduğu gibi, Klein-Beltrami modeli de ilk kez, bu modelleri hiperbolik geometrinin Öklid Geometrisi ile eşit derecede tutarlı olduğunu ispatlamak için kullanan Eugenio Beltrami tarafından ortaya atılmıştır. Uzaklık fonksiyonu ilk kez Arthur Cayley tarafından ortaya atılmış ve Felix Klein tarafından hiperbolik geometride geometrik açıdan kaleme alınmıştır. Hiperboloit model, Minkowski uzayında hiperbolik geometrinin bir modelidir. Farzedelim formula_1 reel formula_2-uzayında bir vektör olsun. ikinci dereceden Minkowski formunu şöyle tanımlarız: İkinci dereceden Minkowski formu formula_4 için öyle bir bilineer -ikilidoğrusal- formula_5 formu bulabilirim ki, olarak tanımlansınır. Eğer ise bunu şeklinde yazabiliriz. Ve bunu Minkowski izdüşüm uzayının belli noktalarına (burada bu noktaları merkezden noktaya çizilmiş ışınlar olarak düşünelim) bir hiperbolik metrik koymakta kullanabiliriz. (Bir formula_9 vektörü için şunu söyleyebiliriz: formula_10.) Eğer formula_9 ve formula_12 bu şekilde oluşturulmuş iki vektörse, bu iki vektör arası uzaklığı olarak tanımlarız. Bu homojen bir fonksiyondur, dolayısıyla noktaların izdüşümleri arasındaki uzaklığı tanımlar. Hiperboloit modelini de Klein modelini de bu izdüşümsel noktaları normalize ederek elde edebiliriz. Eğer formula_9 ve formula_12 doğrularını birinci koordinatı pozitif yapmak için gerekiyorsa işaret değiştirerek ve formula_9 ve formula_12yi formula_18yu elde edecek şekilde bölerek normalize edersek, (böylece noktalar formula_19 eşitiğini sağlayacak), hyperboloid modeli elde ederiz. Eğer formula_9 ve formula_12yi normalize etmek yerine ilk koordinatlarına bölersek (formula_22 ve formula_23 sıfırdan büyük olduğundan, sonuç da sıfırdan büyük olacaktır.) izdüşümsel düzlemin noktaları birim dairenin iç kısmında kalan bir alt kümesini elde ederiz. Bunu merkezden geçen formula_24 hiper yüzeyli doğruların kesişimi olarak da düşünebiliriz. Doc Hollywood Doc Hollywood, 1991 yapımlı romantik komedi filmidir. Michael Caton-Jones'un yönettiği film, Dr. Neil Shulman'ın "What? Dead...Again?" (Ne? Tekrar Ölmek Mi?) isimli kitabından uyarlanmıştır. Michael J. Fox, Julie Warner ve Woody Harrelson filmin başrol oyuncularıdır. Benjamin "Ben" Martin (Fox) Hollywood'a gitme hayali olan bir doktordur. Genç doktor, başarılıdır. En sonunda batı sahilinde kendisine daha iyi para verilebilecek ve belki de kariyerini ileri taşıyabileceği bir iş fırsatı çıkar. Hemen görüşmeye gitmek için yola çıkar her ne kadar diğer doktorlar onun pek başarılı olacağını sanmıyor olsalar da. Ancak Ben kendisinden emindir ve sakince araba kullanmaktadır... ta ki, önüne iki kadın ve inekleri çıkıncaya kadar. Bir an Benjamin kendisini kaybeder ve kaza yaparak bir kasabaya düşer. Kazada zarar verdiği yerlerden dolayı, mahkeme ona ceza verir. Fakat cezası hafiftir, her ne kadar Ben için olmasa da. Artık sadece yaşlı doktor Houge dışında hiçbir doktor kalmamıştır kasabada, Houge ise Beni gördüğü anda ondan nefret etmeye ve ona kötü davranmaya başlar. Ben'in cezası burada doktorluk yapmaktır. Gittikçe insanlar onu daha çok sevmeye ve birçok hasta onun yanına gelmeye başlar. Bu Ben'i mutlu etse de onun istediği gidip daha çok para kazanmaktır. Burada ise kendisini sevmeyen birkaç insan vardır: Houge ve Hemşire Packer. Bir süre sonra Ben, Lou isimli yardımcı kadınla tanışır. Birkaç gün onunla yakınlaşmaya çalışsa da Lou'dan pek iyi bir yanıt almaz. Bir süre sonra ise onun bir kızı olduğunu anlar. Lou (Julie) New York'a hukuk okumak için kocası ile gitmiştir fakat orada kocası kaçmıştır. Ve hayal kırıklığı ile Lou tekrar geri dönmüştür. Şimdi ise kasabanın maçolarından Hank Gordon (Woody Harrelson) ile takılmaktadır. Fakat bir süre sonra birçok şey değişecektir. Bu sinema filmi çıplaklık içeren sahne, az küfürler (tv versiyonunda sansürlenmiştir) ve cinsellik bağlantılı konuşmalarından dolayı 12 yaş ve üzerine uygundur. Goldie Hawn Goldie Jean Hawn ("d. 21 Kasım 1945"), Akademi Ödülü sahibi, Yahudi asıllı Amerikalı oyuncu, yönetmen ve yapımcı. Kızı Kate Hudson da Oscar adayı olmuş bir oyuncudur. 1969 yapımı Cactus Flower ile En İyi Yardımcı Kadın Oyuncu Oscarı'nı kazanmış, daha sonra 1980 yapımı Private Benjamin filmi ile En İyi Kadın Oyuncu Oscarı'na aday gösterilmiştir. 24 yaş 137 günlük iken kazandığı En İyi Yardımcı Kadın Oyuncu Oscarı ile birlikte 2007 itibarı ile bu ödülü en genç kazanan 6. kişidir. Gus Trikonis (1969-1976) ve Bill Hudson (1976-1980) ile evlilik yapmıştır. Oliver Hudson (doğum 1976), Kate Hudson (d. 1979) ve Wyatt Russell (d. 1986) adlarında üç çocuğu vardır. 1982'den bu yana Kurt Russell ile beraberdir. Taramalı elektron mikroskobu Taramalı elektron mikroskobu veya SEM (scanning electron microscope), odaklanmış bir elektron demeti ile numune yüzeyini tarayarak görüntü elde eden bir elektron mikroskobu tipidir. Elektronlar numunedeki atomlarla etkileşerek numune yüzeyindeki topografi ve kompozisyon hakkında bilgiler içeren farklı sinyaller üretir. Elektron demeti raster tarama ile yüzeyi tarar ve demetin konumu, algılanan sinyalle eşleştirilerek görüntü oluşturulur. SEM ile 1 nanometreden daha yüksek çözünürlüğe ulaşılabilir. Standart SEM cihazları yüksek vakumda, kuru ve iletken yüzeyleri incelemek için uygundur. Ancak düşük vakumda, nemli koşullarda (çevresel taramalı elektron mikroskobu), çok düşük sıcaklıklardan yüksek sıcaklıklara değişen koşullarda çalışabilen özelleşmiş cihazlar da mevcuttur. SEM'de görüntü oluşturmak için en çok, elektron demeti tarafından uyarılan numune atomlarının yaydığı ikincil elektronlardan (SE) faydalanılır. Numunenin farklı bölgelerinden kopan ikincil elektronların sayısındaki değişim öncelikle demetin yüzeyle buluşma açısına, yani yüzeyin topografisine bağlıdır. İkincil elektronların yanında geri saçılan elektronlar (BSE), karakteristik X-ışınları, ışık (elektron demeti) (CL), numune akımı ve aktarılan elektronlarla da numuneden çeşitli sinyaller elde edilerek amaca uygun topografi ve kompozisyon analizleri yapılır. SEM'in erken tarihi McMullan tarafından aktarılmıştır. İlk elektromanyetik lens 1926'da Hans Busch tarafından geliştirdi. Bir takım başarısız denemelerin ardından 1931'te Alman fizikçi Ernst Ruska ve elektrik mühendisi Max Knoll X400 büyütme gücüne sahip bir elektron mikroskobu prototipi oluşturdular. Bu cihaz elektron mikroskobunun temel prensiplerini ortaya koydu. 1933'te ise Ruska ışık mikroskobu ile elde edilebilen çözünürlüğü aşan bir elektron mikroskobu üretti. Daha sonra Knoll, elektron demeti taraması kullanarak 50 mm objektif alan genişliğine sahip, kanallama kontrastı gösteren bir fotoğraf çekti. Tüm bu gelişmelerin ardından 1937'de Manfred von Ardenne, daraltılmış ve iyi odaklanmış bir elektron demeti ile çok küçük bir alanı tarayarak, yüksek çözünürlüklü gerçek bir taramalı elektron mikroskobu icat etmeyi başardı. Ardenne tarama prensibini hem yüksek büyütmeye ulaşmak için, hem de elektron mikroskobunun doğasında bulunan kromatik sapıncı engellemek için uygulamıştır. Ayrıca farklı görüntüleme modları ve SEM teorisi ile ilgili çalışmalar yapmıştır. SEM cihazları yıllar içinde Zworykin grubu ve Charles Oatley yönetimindeki Cambridge grubu tarafından geliştirilmeye devam edilmiş ve ilk ticari cihaz "Stereoscan" adı ile 1965 yılında Cambridge Scientific Instrument Company tarafından DuPont firmasına satılmıştır. Yüksek enerjili demet elektronları numune atomlarının dış yörünge elektronları ile elastik olmayan girişimi sonucunda düşük enerjili Auger elektronları oluşur. Bu elektronlar numune yüzeyi hakkında bilgi taşır ve Auger spektroskopisinin çalışma prensibini oluşturur. Yine yörünge elektronları ile olan girişimler sonucunda yörüngelerinden atılan veya enerjisi azalan demet elektronları numune yüzeyine doğru hareket ederek yüzeyde toplanırlar. Bu elektronlar ikincil elektron olarak tanımlanır. İkincil elektronlar numune odasında bulunan sintilatörde toplanarak ikincil elektron görüntüsü sinyaline çevrilir. İkincil elektronlar numune yüzeyinin 10 nm veya daha düşük derinlikten geldiği için numunenin yüksek çözünürlüğe sahip topografik görüntüsünün elde edilmesinde kullanılır Anna Paquin Anna Helene Paquin (d. 24 Temmuz 1982) Akademi Ödülü kazanmış, Emmy ve Altın Küre'ye aday gösterilmiş, Yeni Zelandalı oyuncu. İlk oyunculuk deneyimi olan The Piano filmi ile 11 yaş 240 günlük iken En İyi Yardımcı Kadın Oyuncu Akademi Ödülü'nü kazanmış, ve tarihte bu ödülü en genç kazanan ikinci isim olmuştur. Aynı zamanda En İyi Yardımcı Kadın Oyuncu Oscarı'nı kazanan ilk Kanada doğumlu oyuncudur. 2007 yılında Bury My Heart At Wounded Knee ile Emmy ve Altın Küre'ye aday gösterilmiştir. 5 Ağustos 2009 tarihinde Paquin, True Blood adlı dizide rol arkadaşı ,Stephen Moyer ile nişanlandığını doğruladı. Çift, dizinin pilot bölümünün çekildiği 2007 yılından beri çıkmaktaydı. 21 Ağustos 2010 tarihinde, Anna Paquin ve Stephen Moyer evlendi. Klasik Türk müziği bestecileri listesi Klâsik Türk Müziği'nin önemli bestekârları alfabetik sıra ile gösterilmiştir. Belirtilen rakamlar bazıları takribi olmak üzere bestekârın ölüm yılını göstermektedir. +cemal reşit rey Clive Granger Sir Clive William John Granger (d. 4 Eylül 1934 Swansea, Galler, Birleşik Krallık - ö. 27 Mayıs 2009, San Diego, California , ABD ) Galli ekonomist ve Nottingham Üniversitesi ve Kaliforniya Üniversitesi'nde emekli profesör. 2003 Nobel Ekonomi Ödülü'nü Robert F. Engle ile paylaştı. Cemel Muharebesi Cemel Vakası (Cemel Savaşı ya da Basra Savaşı), 7 Kasım 656 tarihinde, Halife Ali bin Ebu Talib ile İslâm Peygamberi Muhammed'in dul eşi Aişe'nin taraftarları arasında, Basra'da gerçekleşen muharebe. Müslümanlar arasındaki ilk iç savaştır. Cemel Savaşı, Ali'nin zaferiyle sonuçlandı. Aişe'nin müttefiklerinden Talha bin Ubeydullah ve Zübeyr bin Avvam öldürüldü. Aişe, Ali tarafından Medine'ye gönderildi. Savaşta her iki taraftan yaklaşık yirmi bin kişi hayatını kaybetti. "Cemel" kelimesi Arapçada "deve" anlamına gelir. Cemel Vakası, Aişe'nin devesi etrafında gerçekleştiği için bu isimle anılmıştır. Muhammed'in ölümünden sonra sırasıyla Ebu Bekir, Ömer ve Osman İslâm Devleti'nin başına geçtiler. Bu üç halifenin de hilafeti Şia tarafından kabul edilmez. Bâzı kaynaklara göre Ümeyyeoğullarından (Emeviler) Osman halife seçildiğinde, Ali ona biat etti. Bâzı İslâm âlimlerine göre Ali, Osman'a hiçbir zaman biat etmemiştir. Osman’ın halife seçilmesine Muaviye’nin babası Ebu Süfyan, çok sevinmişti. Haşimoğulları ilk iki halifeye sürdürdükleri yumuşak tutumu halifeliğinin ilk altı yılında Osman’a karşı da gösterdiler. Bu dönemde yapılan fetih hareketlerine katıldılar. Ebubekir zamanında kitap hâline getirilen Kur’an nüshalarının çoğaltılması ve bu nüsha dışındaki diğer nüshaların imha edilmesi konusunda Ali, Osman’ı destekledi. Osman’ın hilâfetinin ikinci altı yılında takip ettiği siyaset, valiliklere akrabalarını tayin ettiği ve onlara aşırı düşkün olduğu iddiaları, Ali taraftarlarının halifeye karşı tavır takınmasına sebep oldu. Bu dönemde Ali ile Osman arasında görüş ayrılıkları yaşandı. 656 yılında Mısır, Basra ve Kûfe’den gelen ve Osman'ın hilâfetini kabul etmeyen isyancılar, Medine yakınında “Zi-Huşub” mevkiinde toplandılar. Şehre girip girmeme konusunda Medinelilerin fikrini almak üzere elçi gönderdiler. Medineliler, isyancıların şehre girişine taraftar olmalarına rağmen Ali, isyancıların şehre gelmemelerini söyledi. Osman, isyancılara arabulucu olarak Ali’yi gönderdi. Durumun düzeltileceğini ve fesadın ortadan kaldırılacağına dair Ali, onlara halife adına söz vermiş ve isyancılar Mısır’a gitmek üzere yola çıkmış, fakat yolda rastladıkları bir adamın üzerinde bir mektup bulmuşlardı. Bu mektupta Mısır’dan Medine’ye gelen isyancıların öldürülmesi isteniyordu. Bunun üzerine isyancılar Medine'ye geri dönerek mektubu ve içeriğini Ali’ye anlattılar. Ali, Halife Osman’a bu mektuptan bahsetti, o da böyle bir mektuptan haberi olmadığını söyledi. Sonuçta bu mektubu Osman'ın kuzeni ve damadı Mervan’ın yazdığı anlaşıldı. Bunun üzerine Ali, arabuluculuğa devam etmek istemediğini söyleyerek evine çekildi. Bu sırada isyancılar, Osman'ın evinin yakınlarına gelerek Osman'a ya halifelikten ayrılmasını, ya da kendilerine komplo hazırlayan Mervan’ın kendilerine teslim edilmesini istediler. Halife’nin her iki teklifi de kabul etmemesi üzerine evini kuşattılar. Osman, evinin kuşatılmasından Ali’yi, Talha’yı, Zübeyr’i ve Aişe’yi haberdar etti. Ali, isyancıların bizzat yanına gelerek onlara çıkıştı, yaptıkları bu hareketin kâfirlere bile yakışmadığını söyleyerek halifeye su gönderdi. Buna ilave olarak oğulları Hasan ile Hüseyin’i ve kölelerini halifeyi korumaları için gönderdi. Bu tedbirler etkisini gösterdi ve isyancılar kapıdan girerek Halife’yi öldüremediler, ancak komşu evlerin damlarından atlayarak Osman’ın evine girip onu öldürmeyi başardılar. Osman bin Affan'ın öldürülmesinden sonra Müslümanların çoğu Ali'nin hilâfetini kabul etmişti. Hatta halife adaylarından Zübeyr bin Avvam ve Talha bin Ubeydullah da Ali’ye biat etmiş, fakat daha sonra onlar da öldürülen halifenin öcünü almak için Aişe'ye katılıp Ali'ye isyan etmişlerdir. İsyan etmelerinin bir başka sebepleri ise yıllardan beri Zübeyr’le, Talha’nın Kûfe ve Basra'ya vali olmak istemeleriydi. Ali ise onların bu isteğine cevap vermeyince hac bahanesiyle Mekke'ye giderek Aişe'ye katıldılar. Ali başa geçince bir önceki halife Osman bin Affan’ın akrabaları olan Ümeyye Oğulları’nı devlet işlerinden uzaklaştırmaya başladı. Çünkü Ümeyye oğulları, üçüncü halife Osman bin Affan’ın yakın akrabalarıydı ve İslâm Devleti’nde mevkî olarak önemli yerlerde bulunuyorlardı. Bunlar Müslümanların beytülmalından istedikleri kadar para alıp harcayabiliyorlardı. Zaten üçüncü halife Osman bin Affan’ın öldürülmesine sebeplerden biri de buydu. Mesela Suriye eyalet valisi Muaviye bin Ebu Süfyan, yıllardan beri Suriye’de Müslümanların malını sömürüyor, bu işine rağmen birkaç defa halife Osman’a şikayet geldiyse de Muaviye, yine de yaptığını yapıyordu. Bir başka örnek, Kûfe Valisi Velîd bin Ukbe içkili hâldeyken birkaç defa namaz kıldırmıştı. Yeni halife seçilen Ali, bunları göze alarak Ümeyye Oğulları’nı devlet idaresinden uzaklaştırmakla meşguldü ki Mekke'de Aişe'nin kıyam haberini aldı. Aişe, 30.000 kişilik kuvvetle Basra'ya yola çıktı, çünkü Basra’da eski halife Osman bin Affan’ın taraftarları vardı. Bunun üzerine halife Ali, Basra Valisi İbn-i Huneyfe’ye mektup yazarak isyancılarla şahsen görüşmesini ve savaşın başlamasını önlemesini söyledi. Fakat Basralılar ihanet ederek İbn-i Huneyfe’yi Aişe'ye teslim etiler. Ali, 10.000 kişilik Mâlik–El Eşder komutasında bir ordu göndererek ardınca da kendisinin Medine'den ek kuvvetle geleceğini söyledi. İki gün sonra Halife Ali, kendisinin komuta ettiği 10.000 kişilik ek kuvvetle Mâlik–El Eşder’e katıldı. Böylece Ali, 20.000 kişilik ordusu ile Aişe’nin karşısına çıktı. Halife Osman’ın öldürülmesi ve yerine Ali’nin halife seçilmesi ile birlikte Emevî-Hâşimî mücadelesi yeniden başladı. Şam Valisi Muaviye, öldürülen akrabası Halife Osman’ın kanını Ali’den talep ederek onun ölümünden Ali’yi mes'ul tuttu. Muaviye, Ali halife seçildiğinde ilk iş olarak Osman zamanında tayin edilmiş olan valileri görevden aldı ve böylece valileri değiştirmede acele etmemesi kendisine tavsiye edilmiş olmasına rağmen bunu dikkate almamış oldu. Görevden alınan ve çoğu Emevi sülalesinden olan valiler, yeni halifeye tepkilerini gösterdiler. Bunun üzerine Şam Valisi Muaviye isyan bayrağını açtı. Öldürülen halifenin kanlı gömleğini Şam halkını galeyana getirmek için camide teşhir etti. Mısır Valisi Amr bin As görevinden ayrılarak Muaviye’nin yanına Şam’a gitti. Muaviye Cemel Savaşı’na fiilen katılmadı, ancak savaştan önce Ali’ye karşı ayaklanmaları için Talha ve Zübeyr’e mektuplar yazmıştı. Aişe, 627 yılında (henüz 15 yaşında iken) "Gerdanlık Olayı" olarak da bilinen "İfk Olayı" gerçekleşmişti. Bu olay Aişe’nin İslâm Peygamberi ve kocası Muhammed’i bir sefer dönüşünde Müslüman bir askerle aldattığı iddiasıdır. Olaylar Muhammed’in Aişe’nin masumiyetini destekleyen âyetleri halka bildirmesi ve iddiaları yayan münafıkların kırbaçlanması ile sonuçlandı. Bu olay esnasında Ali’nin tavrı sebebiyle Aişe ve Ali’nin arasının açıldığı düşünülür. Aişe, Osman’a karşı isyan başlayınca hac için Mekke’ye gitmişti. Katilleri yakalamakta yavaş davrandığı gerekçesiyle Ali’ye karşı tavır aldı. Talha ve Zübeyr’i de yanına aldı ve birlikte Ali’nin hilâfetinden memnun olmayanların çoğunlukta olduğunu düşündükleri Basra şehrine gittiler. Aişe, Osman’ın öldürülmesinden önce Osman için “O kitabın hükmünü çiğnemiştir” derken Osman’ın öldürülüp yerine Ali’nin seçildiğini duyunca “Mazlum olarak öldürülmüştür" dedi. Talha ve Zübeyr ise Osman hayatta iken onu eleştirmişler ve aleyhinde bulunmuşlar, başlangıçta Ali’ye biat etmişler, fakat umdukları valilik taleplerine olumlu cevap alamayınca ona karşı tavır almışlardı. Basra Valisi Abdullah ile Talha ve Zübeyr’in Mekke’ye gidip hac dolayısıyla burada bulunan Aişe’ye katılmaları ve Osman’ın kanını talep etmek üzere bir araya gelmeleri, Emevi Oğulları için bulunmaz bir fırsattı. Bu arada Ali, kendisine ilk tepki Muaviye’den geldiğinden ona karşı savaş hazırlığı yapıyordu. Fakat Aişe ve diğerlerinin Basra’ya gittiklerini haber alınca onların Basra’ya girmelerine engel olmak için hemen harekete geçti. Fakat geç kalmış ve Basralılar, Aişe’nin yanında yer almışlardı. Ali, Nehcü'l-Belağa’nın 172. hutbesinde bu noktaya değinerek şöyle buyurmaktadır: “"Çıkıp Resulullah’ın hürmetini oraya buraya sürüklediler; bir halayığı satın alıp götürür gibi onu alıp Basra'ya götürdüler. O ikisi kendi kadınlarını ise evde sakladılar. Resulullah’ın haremindeki zevcesini kendileri ve başkaları için meydana çıkardılar, isteyerek ve zorlama olmaksızın bana biat etmiş bir ordu ile yollara düşürdüler. Basra’daki valime, Müslümanların beytülmâlinin koruyucularına ve diğer ahâliye saldırdılar; bir kısmını işkenceyle, bir kısmını da hileyle öldürdüler."” 7 Kasım 656’da meydana gelen Cemel Savaşı’nda Aişe’nin ordusunun mağlubiyeti, bu savaşa katılan Ümeyye Oğulları kanadının da mağlubiyeti oldu. Talha bin Ubeydullah ve Zübeyr bin Avvam, bu savaşta öldürüldü. Ali, savaşı kaybeden Aişe’ye zarar vermedi, ancak Medine’ye sürgün etti. Cemel Vakası, İslâm Devleti'nde yaşanan ilk iç savaştır ve İslâm âleminin ikiye bölünmesinde kilometre taşı olan olaylardan birisidir. Leydi Jessica Leydi Jessica Dune evreninde bir karakter. Atreides Dükü I. Leto'nun eşi ve Paul Atreides'in annesidir. Bene Gesserit elemenlarından biridir. 1984 tarihli "Dune" filminde Francesca Annis tarafından canlandırılmıştır Burton Richter Burton Richter (22 Mart 1931 - 18 Temmuz 2018) Nobel ödüllü Amerikalı fizikçidir. New York'un yerlisi olan Richter MIT'de 1952 yılında lisansını ve 1956 yılında da doktorasını tamamlamıştır. 1984 ile 1999 yılları arasında Stanford Linear Accelerator Center'ın yöneticiliğini yapmıştır. Richter Brooklyn'de doğmuştur ve Far Rockaway'ın komşusu olan Queens'de büyümüştür. Baruch Samuel Blumberg ve Richard Feynman gibi Nobel'e aday gösterilmiş olan şahıslarında mezun olmuş olduğu Far Rockaway Lisesi'nden mezun olmuştur. Dünyanın ilk hadron çarpıştırıcısı olan (Intersecting Storage Rings)'de bir deney gerçekleştirmiş ve 1990'larda CERN'in bilimsel programının en önemli parçası ve Büyük Hadron Çarpıştırıcısının atası olan LEP(Large Electron Positron) çarpıştırıcısının gerekliliğini ifade etmiştir. Stanford Üniversitesi'nde profesörlük yapan Richter, David Ritson'un yardımları ve U.S. Atomic Energy Commission'un destekleri ile SPEAR (Stanford Positron-Electron Asymmetric Ring) olarak adlandırılan bir parçacık ivmelendirici yapmıştır. Bu parçacık ivmelendirici sayesinde yeni bir atomaltı parçacık keşfetmiş ve onu psi parçacığı (şu anda J/ψ parçacığı olarak bilinmektedir) adlandırmıştır. Aynı buluş bağımsız olarak Samuel Ting tarafından da yapılmıştır ve iki bilim adamı 1976 yılında ortak olarak Nobel Fizik Ödülü'nü kazanmışlardır. Richter ses fiziğini Amerikan hükûmetine tanıtmaya odaklanmış olan Scientists and Engineers for America'da danışmanlar meclisinde çalışmaktadır. U-bot U-bot (Almancada "U-Boot", "Unterseeboot" kelimesinin kısaltılmışı), Almancada denizaltı anlamına gelen, ancak diğer bazı dillerde Alman deniz kuvvetlerince kullanılan denizaltıları ifade eder. I. Dünya ve II. Dünya savaşları sırasında kullanılmışlardır. II. Dünya Savaşı'nın başında denizaltı filosu komutanı olan Karl Donitz'in geliştirdiği kurt kapanı taktiği ile bu denizaltılar özellikle savaşın ilk 2-3 yılında müttefik konvoylarına ağır kayıplar verdirmiş, ikmallerini aksatmışlardır. II. Dünya Savaşı'nda Atlantik'teki savaşın baş kahramanıydı. Savaşta Almanya en büyük denizaltı filosuna sahipti. Oysaki I. Dünya Savaşı'nın sonunda imzalanan Versay Barış Antlaşması'na göre Almanya'nın deniz kuvvetleri 6 kruvazör, 6 savaş gemisi ve 12 destroyerden fazla olamazdı. Ama Almanya antlaşmaya uymamış özellikle Hitler döneminde çokça U-bot üretmişti. Winston Churchill günlüğünde şöyle yazmıştı: "Savaş boyunca beni gerçekten korkutan tek şey U-bot tehlikesiydi." Savaşın başlarında Alman denizaltıları müttefik gemilerine çok fazla zarar vermişlerdir. Atlantik denizi savaş zamanı, Amerika ve Kanada'dan gelen gıda ve malzeme bakımından İngiltere açısından çok kritik bir denizdi. İngilizler gemiyle malzeme ve insan taşıyan gemileri U-bot'lardan korumak için konvoylar halinde hareket etmiştir. Bu konvoylar 30-40 gemiden oluşup 3-4 destroyer veya savaş gemisi tarafından korunuyordu. Buna karşın Almanlar wolfpack (Kurt Kapanı) denilen bir taktik geliştirmişlerdi. Dönemin Almanya Deniz Kuvvetleri Başkanı Karl Dönitz'in geliştirdiği bu taktik, genellikle tek dolaşan Alman denizaltılarının birleşerek birlikte aynı anda konvoylara saldırmasıydı. Denizaltılar birden konvoyun ortasında belirip etkili atışlar yapabiliyordu. Bu taktiğin can alıcı noktası saldırıların gece yapılmasıydı. Böylece U-botlar Müttefik gemileri tarafından zar zor seçilebiliyordu. Çünkü sonar daha keşfedilmemişti. Almanların bu taktiği İngilizler için yıkıcı olmuştur. Kurt Kapanı taktiği sonarın bulunmasıyla sekteye uğradı. Bunun yanında İngilizler, Almanların kendi aralarında ve merkez karargahla kurduğu iletişimi şifreleyen Enigma makinesini saldırıya uğrayan bir Alman denizaltısından ele geçirmişlerdi ve şifreyi çözmeye başlamışlardı bile. Böylece U-botların bütün hareketlerinden haberdar olmuşlardı. İlginçtir ki bu iki gelişmeden Almanların haberi yoktu ve üst üste gelen başarısızlıkların nedenini anlamıyorlardı. Sonarın bulunması her şeyi tersine döndürmüş, U-botların ihtişamlı döneni sona ermişti. Tosun Paşa Bilge Zobu Mehmet Nuri Bilge Zobu (7 Eylül 1932, İstanbul), Türk Tiyatro, sinema ve dizi oyuncusu. İstanbul Şehir Tiyatroları sanatçısı olan Zobu, kurumdan emekli olmasına rağmen konuk oyuncu olarak rol almayı sürdürdü. Birçok sinema filmi ve dizide rol aldı. Vasfi Rıza Zobu'nun yeğenidir. Kemal Sunal filmlerinde yardımcı oyuncu rollerinde yer almıştır. Melike Zobu yeğenidir. Beyazperde ' de Bilge Zobu Banner Banner (Türkçe: "Manşet, Büyük başlık, Pankart") — Reklam ve tanıtım amaçlı hazırlanan, Web siteleri ile gazetelerde başlık ya da alt kısmında yer alabilecek ölçülerde ya da afiş olarak, tasarlanmış kurumsal iletişim öğesidir. Genelde logo ile bütünleşik olarak kullanılır. Siteyi görsel açıdan zenginleştirdiği gibi ziyaretçileri de olumlu yönde yönlendirmek için kullanılır. Hareketli bannerlar genelde .gif veya .swf (Flash) uzantılarına sahip olurlar. Bannerların kullanımını düzenlemek için dünya genelinde bazı standartlar belirlenmiştir. Feridun Çölgeçen Feridun Çölgeçen (10 Mayıs 1911 - 19 Ocak 1978), Türk tiyatro ve sinema oyuncusu. 10 Mayıs 1911'de Sami Çölgeçen ve Sıdıka Nevin Hanım'ın 4 çocuğundan birisi olarak İstanbul'da doğdu. Ankara Gazi Lisesi'nden mezun oldu. İlk tiyatro deneyimlerini Ankara Halkevi'nde ve çeşitli tiyatro sahnelerinde edindi. Sinemaya ise 1933 yılında Cici Berber filmi ile başladı. 1935 yılında Brüksel'e gitti ve 1 yıl boyunca konservatuvar'da drama eğitimi aldı. Daha sonra 6 ay boyunca Almanya'da Max Reinhardt'ın kurduğu tiyatro okulunda çalıştı ve filminde rol aldı. 1937'de Brüksel'e dönerek diplomasını almasının ardından İstanbul'a döndü.1947'de İzmir Şehir Tiyatrosu'ndan ayrılarak ayrı bir tiyatro kurdu. 1957'de ABD'ye gitti. Orada bir oyunculuk kursu açtı. United Artists'in "Timbuktu" adlı filmiyle başlayarak, "Acı Tebessüm (A Certain Smile)", "Balonla Beş Hafta (Five Weeks In A Balloon)", "The Incredible Mr. Limpet" gibi Hollywood'da 20 civarında film çevirdi. Bu dönemde iki evlilik yaptı. 1963'te İstanbul'a dönen oyuncu "FBI İstanbul'u Arıyor (FBI chiama Istanbul)", "Agente 077 dall'Oriente con furore" ve "Babanın Arkadaşı (L'amico del padrino)" gibi İtalyan filmlerinde de aralıklarla rol aldı. Merkez Bankası ve DDY'de memurluk, Fransızca öğretmenliği, tiyatro yönetmenliği ve Konya'da halkevi rejisörlüğü yaptı. Kariyeri boyunca tiyatro ve sinema çalışmalarını birlikte yürüten Çölgeçen, 400'ü aşkın filmde yardımcı oyuncu rollerinde oynadı. Son olarak "Bir Adam Yaratmak" dizisinde rol alan oyuncu 19 Ocak 1978'de kalp krizi nedeniyle hayatını kaybetti. Ölümüyle birlikte bir süredir hazırlamakta olduğu "Yeşilçam Antolojisi" adlı yapıtı yarım kaldı. Ayrıca Belgin Doruk'un kuzeni olup, Emel Çölgeçen'in büyük amcasıdır. Hayati Hamzaoğlu Hayati Hamzaoğlu, (d. 5 Mart 1933 - Trabzon, ö. 15 Nisan 2000 - Antalya), Türk sinema oyuncusu. İlkokuldan sonra, kunduracılık, dökümcülük, kuyumculuk gibi değişik işlerde çalışan Hamzaoğlu, sanat hayatına 1953 yılında yardımcı oyuncu olarak başlamıştır. 1961 yılında ilk başrolünü oynayan sanatçı, "kötü adam" rolleriyle tanınmakta olup, iki yüze yakın filmde rol almıştır. Hamzaoğlu, yakalandığı akciğer kanserinden kurtulamayarak 15 Nisan 2000 tarihinde, 67 yaşında vefat etti. Cenazesi 17 Nisan 2000 akşamı Antalya Şehir Mezarlığı'nda toprağa verildi. Foma Foma (Rusça özgün adı: "Фома Гордеев") Maksim Gorki'nin 1899 yılında yazdığı ilk romanıdır, aynı zamanda onun en önemli romanları arasında da yer almaktadır. Romanda, Volga boylarında deniz taşımacılığını elinde tutan tefeci tüccarlarla, özgürlük yanlısı ve insan sevgisi ile dolu Foma Gordeyev'in çelişkisi anlatılır. Foma Gordeyev'in çalışanlarına iyi davranması ve bol ücret vermesi ile çileden çıkan, egemenliklerini yitireceklerinden korkan, içinde vaftiz babasının da bulunduğu tefeciler, babasından kalan malına mülküne el koyarak onu akıl hastanesine kapatırlar. Daha sonra Foma meyhane kapılarında içki dilenerek yoksul biçimde aç ve çıplak ölür. Northern Ireland Trophy Kuzey İrlanda Kupası bir profesyonel snooker turnuvasıdır. Bu turnuva 2005/2006 sezonunu ortaya çıkarmak için davetli oyun olarak başladı. Yarışmaya 20 oyuncu katılıyordu. 2006/2007 sezonundan dolu bir sıralama oyunu idi. Dünyanın en üst 32 oyuncusuna ilaveten 16 kalifiye oyuncu katılıyordu. Karşılaşma Kuzey İrlanda'da yer alacak olan ilk büyük turnuvadır. Dünya snooker'ının bir parçası olarak sahneleniyor ve halkın snooker'ı sevebileceği bir spor haline getirmek için gayretler pek çok ülkede devam ediyordu. Turnuva Kasım başlarında Belfast şehri "Waterfront Hall" de hali hazırda yapılıyor. 2006 yılı için para ödülleri toplam £200.500 ($387.586) kazananın alacağı £30.000 ($57.992) ile. 2006 yılında Kuzey İrlanda Kupası'nda Ronnie O'Sullivan yarı finalde rakibi Dominic Dale' e karşı bir dünya rekoru kırdı. Oyunun 53 üncü dakikasında maçı kazandı.Bu şimdiye kadarki 11 maçın en iyi hızlı zamanıydı. Kuzey İrlanda Kupası canlı olarak Eurosport'tan yayınlanır. Baycu Noyan Baycu Noyan (1201 - 1260) Batı Moğol orduları kumandanı. Besud/Beshud kabilesinden olup, Cengiz Han'ın komutanlarından Jebe'nin akrabasıydı. 1228 yılında İsfahan seferine katıldı. Daha sonra Cormagon Noyan' ın himayesinde Kafkasya bölgesinde askeri faaliyetlerde bulundu. 1241 yılında hastalanan Cormagon Noyan'ın yerine Mugan'daki Moğol ordusunun başına getirilen Baycu Noyan, Babai ayaklanması sonucu Anadolu Selçuklularının düştüğü zor durumu görerek içerisinde Ermeni ve Gürcülerin de bulunduğu 30.000 kişilik bir orduyla Mugan'dan hareket etti. Komutasındaki Moğol ordusuyla 1242 sonbaharında Erzurum önlerine gelerek şehri kuşattı. Erzurum' u kısa sürede alan Baycu Noyan şehri yağmalatıp ve tahrip ettirdikten sonra şehir surlarını da yıktırarak Mugan'a döndü. 1243 yılındaki Kösedağ Muharebesinde II. Gıyaseddin Keyhüsrev komutasındaki Selçuklu kuvvetlerini yenilgiye uğrattı. Savaşın hemen ardından kendisine teslim olan Sivas' a girerek şehri yağmalattı. Kendisine direnen Tokat ve Kayseri şehirlerini ele geçirerek tamamen tahrip etti. Azerbaycan’a dönerken de Erzincan’ı ele geçirerek tahrip ettirdi. Bu başarıları sonucunda Anadolu Selçuklulularını Moğollar'a bağlı devlet haline getirdi. 1245 yılında Ahlat ve Diyarbakır'ı ele geçirdi. 1246 yılında yeni Moğol hükümdarı Güyük Han tarafından görevinden alındı ve yerine Eljigidei getirildi. Güyük Han' ın ölümünden sonra, 1251 yılında yeni Moğol Hanı olan Möngke' nin kendi hanlığına karşı gelen Eljigidei' yi öldürtmesiyle Baycu Noyan yeniden İran topraklarındaki Moğol ordularının komutanlığına getirildi.. Hülagü’nün İran ve batı bölgelerini "İlhan" unvanıyla idare için ordusuyla bölgeye gelmesi üzerine, askerleriyle Azerbaycan’daki Mugan ordugahından ayrılarak yaylak ve kışlak bulmak amacıyla yeniden Anadolu topraklarına girdi. Ordusuyla Aksaray’a kadar gelen Baycu, isteklerinin yerine getirilmemesi üzerine yapılan savaşta Anadolu Selçuklu ordusunu yenilgiye uğrattı. 1256 yılında ordusuyla Konya’yı kuşatacağı sırada, Konya halkının topladığı altınları kendisine teslim etmesi üzerine sadece şehrin surlarını yıktırarak geri çekildi. 1258 yılında Hülagü Han' ın Bağdat seferine katılmak üzere çıktığı seferde Elbistan' ı ele geçirdi. Aynı yıl Düceyil Muharebesinde Abbasi ordusunu tamamen imha etti. Bağdat Kuşatmasına katılarak şehrin alınmasında yardımcı oldu. Baycu Noyan' ın ne zaman ve nasıl öldüğüyle ilgili bilgiler sınırlıdır. Bazı kaynaklara göre, Bağdat seferi sırasında kendisine katılmakta tereddüt etmesi ve Halife Mustasım Billah ile gizlice yazışmasından dolayı Bağdat'ın ele geçirilmesinden sonra Hülagü Han tarafından öldürtülmüştür.. Baycu Noyan'dan son olarak Hülagü Han' ın Suriye' nin işgali için Eylül 1259 yılında yapılan hazırlıklarda bahsedilmektedir. 2014-2019 yılları arasında TRT 1 de yayınlanan Diriliş Ertuğrul dizisinde Barış Bağcı tarafından canlandırılmıştır. Mira Sorvino Mira Katherine Sorvino (d. 28 Eylül 1967) Oscar ve Altın Küre ödüllü, Amerikalı oyuncu. Mighty Aphrodite filmi ile En İyi yardımcı Kadın Oyuncu dallarında BAFTA ve SAG ödüllerine aday gösterilmiş, Oscar ve Altın Küre ödülü kazanmıştır. 1996 yılında Norma Jean & Marilyn isimli TV Filminde canlandırdığı Marilyn Monroe rolü ile Emmy ve Altın Küre'ye aday gösterilmiştir. 2006 yılında Human Trafficking ile tekrar Altın küre'ye aday olmuştur. 1996 ve 1998 yılları arasında Quentin Tarantino, 1999-2002 yılları arasında Olivier Martinez ile birlikte idi. Daha sonra 2004 yılında Christopher Backus ile evlendi. Darío Silva Darío Silva (d. 2 Kasım 1972), forvet pozisyonunda görev yapmış Uruguaylı millî futbolcudur. Åžanghay Ustalar Sanghay Ustalar (Çince: 斯诺克上海大师赛; İngilizce: Shangai Masters), profesyonel snooker turnuvasıdır. Bir numaralı sıralama turnuvalarından biri olarak bilinir. Turnuva 2007/2008 sezonunda takdim edildi. Ülkedeki sporun büyümesinin bir sonucu olarak, Çin'de yapılan ikinci sıralama tırnuvasıdır. Çin Açık (snooker) benzeri, geleceği parlak sekiz Çinli oyuncu burada başrolde. Turnuva Ağustos ayında Şanghay'da yapılan sezonun ilk sıralama turnuvası. Para ödülü 2007 yılı için toplam £250.000 ($496.411) kazananın aldığı £48.000 ($95.311) ile. GOS gOS, Debian dağıtımını temel alan Ubuntu dağıtımının, GNOME masaüstü ortamı yerine Enlightenment masaüstü ortamını kullanan bir sürümüdür. gOS aynı zamanda GNU/Linux dağıtımıdır. Ubuntu projesinin bir parçası sayılabilir ve aynı temeli kullanır. gOS, Resmi bir Google işletim sistemi (Google OS) değildir. Proje, Google'ın bilgisi dahilinde Enlightenment masaüstü ortamı geliştiricileri tarafından yürütülmektedir. (Bu kısım Google bu dağıtıma resmi olarak destek verdiğini açıkladığı an geçerliliğini yitirecektir) gOS Good OS isminin kısaltmasıdır. İsim olarak Google Uygulamalarını barındırdığı ve Google'ın bilgisi dahilinde geliştirildiği için Google OS ismi ile de anılmaktadır. gOS ile Firefox, Google Mail, Google News, Google Calendar, Google Maps, Google Docs and Spreadsheets, Google Product Search, Blogger, YouTube, Facebook, Faqly, Meebo, Rythmbox, Skype, Wikipedia, Xine uygulamaları ön tanımlı olarak gelmektedir. "Ayrıca Bakınız:Ubuntu (işletim sistemi)#Özellikleri" Hemen hemen tüm Google uygulamaları (Google Labs) gOS ile kurulu gelmektedir. Masaüstü arama özelliği bulunmaktadır. Kurulumun Ubuntu'dan farkı bulunmamaktadır. İlk çıktığında DVD iso dosyası ile dağıtılan gOS şu anda CD iso dosyası ile dağıtılmaktadır. Güncel versiyon, canlı CD'den kullanılan bir yükleme sistemiyle gelmektedir. Kurulum için: Canlı CD ile bilgisayarınızı başlatmak, ardından caanlı gOS CD'si ile açılan masaüstünde Install (Kurulum) simgesin tıklayarak kurulum programını açmak yeterlidir. ISO dosyasını CD'ye yazmak için Windows altında Nero, InfraRecorder vb. bir CD/DVD yazdırma aracı kullanılabilir. Linux işletim sistemi dağıtımlarında ise K3B cd/dvd yazma programını kullanılabilir. gOS %75 Türkçe dil desteği ile gelmektedir. Kurulum aracıda da Türkçe dil desteğine sahiptir. gOS'nun kurulumu diğer Linux dağıtımlarına kıyasla oldukça kolaydır. gOS ilk kurulduğunda güvenlik yönünden bazı açıklarla gelmektedir. İlk kurulumda root (yetkili kullanıcı) şifresi bulunmamaktadır. Root şifresinin sonradan oluşturulması tavsiye edilmektedir. gOS Adept paket yöneticisini kullanmaktadır. Ancak depolardan Ubuntu'nun paket yöneticisi Synaptic yüklenebilir. Synaptic paket yöneticisi kullanım açısından Adept paket yöneticisine göre daha basit bir yapıya sahiptir. gOS .deb uzantılı Debian paket sistemini kullanmaktadır. Bu nedenle hemen hemen tüm .deb uzantılı paketler gOS'a yüklenebilir. Bu sayede aradığınız bir yazılımın paketini kolayca bulabilirsiniz. Program yazanların büyük bir kısmı programlarını .deb uzantısı ile de paketlemektedir. Örnek olarak açık kaynak kodlu Jabbin isimli anında iletişim yazılımının .deb uzantılı paketi Kubuntu depolarında yer almazken, üretici sitesinde yer almaktadır. gOS, Enlightenment ile birlikte geldiği için Enlightenment'ın araçlarına sahiptir, Kubuntu KDE kullandığı için KDE yazılımlarına, Ubuntu, Gnome kullandığı için Gnome yazılımlarına sahiptir. Ancak gOS depolarından KDE ve Gnome uygulamaları kolayca yüklenebilir. Resmi sitesinde bulunan Torrent dosyası vasıtası ile herhangi bir Torrent yazılımı kullanılarak indirilebilir. Bunun dışında 1 tane yansı adresi bulunmaktadır. Bu yansı üzerinde direkt olarak indirilebilir. Senckenberg MÃ¼zesi Senckenberg Müzesi, Frankfurt, Almanya'daki en büyük doğa müzesidir. Senckenberg, Avrupa'da büyük dinozorların en büyük sergisine sahiptir. Ayrıca müze, dünyadaki kuşlardan doldurulmuş yaklaşık 2000 civarında örnekle en büyük ve çeşitli koleksiyonunu içerir. Müzede geniş bir dinozor iskeleti koleksiyonu vardır. 2004 yılında 400.000'e yakın insan müzeyi ziyaret etmiştir. Senckenberg Müzesi, 1914'te kurulan Johann Wolfgang Goethe Üniversitesi'yle aynı alanda Frankfurt merkezinin dışında, 1904 ve 1907 yılları arasında inşa edilmiştir. NÃ¶trino Nötrino, ışık hızına yakın hıza sahip olan, elektriksel yükü sıfır olan ve maddelerin içinden neredeyse hiç etkileşmeden geçebilen temel parçacıklardandır. Bu özellikleri nötrinoların algılanmasını oldukça zorlaştırmaktadır. Nötrinoların çok küçük, ancak sıfır olmayan durgun kütleleri vardır. Yunan alfabesindeki ν (nü) ile gösterilir. Nötrinolar elektriksel yüklerinin olmaması haricinde elektronla benzeşirler. Nötrinolar elektriksel olarak yüksüz olduklarından elektronlar etkilenirken, onlar elektromanyetik kuvvetlerden etkilenmezler. Nötrinolar sadece menzili elektromanyetik kuvvetten çok çok küçük olan 'zayıf' kuvvetten etkilenirler, bu sebepten maddelerin içinden çok etkileşime girmeden geçebilirler. Nötrinoların kütlesi olduğundan yerçekimi kuvvetiyle diğer kütleli parçacıklar gibi etkileşir; ancak yerçekimi kuvveti bilinen dört kuvvetin arasında en zayıf olanıdır. Nötrinolar belirli atom bozunmalarında veya güneşteki, nükleer reaktörlerdi ya da kozmik ışınlar atomlara çarptığında oluşan nükleer reaksiyonlar sonucu gibi belirli olaylarda açığa çıkarlar. Üç tip nötrino vardır: elektron nötrino, müon nötrino ve tau nötrino. Her tip nötrinonun birer tane de karşı nötrino adı verilen parçacık vardır. Elektron nötrinosu(ya da elektron karşı nötrinosu) protonun nötrona dönüşmesinde ortaya çıkar ya da tersi olarak - beta bozunmasının iki formu. Nötrinoyu içeren etkileşimler zayıf kuvvet tarafından oluşturulmuş sistemlerdir. Güneşten yayılan çoğu nötrino Dünya'ya ulaşırlar.Saniyede dünya yüzeyinin güneşe dik olan cm² başına yaklaşık 65 milyar nötrino ulaşır. Nötrino, ilk olarak 1930'da Wolfgang Pauli tarafından çekirdekte meydana gelen (o dönem de nötronun bu etkileşimin parçası olduğu bilinmiyordu) ve sonucunda 1 elektron, 1 proton ve 1 karşı-nötrinonun açığa çıktığı beta bozunmasında kütlenin korunumu yasası, momentumun korunumu yasası ve açısal momentumun korunumu yasasını sağlaması için öngörülmüştür. Pauli, algılanamayan bir parçacığın girenler ve çıkanlar arasındaki enerji, momentum ve açısal momentum farkını taşıdığını teorik olarak ifade etmiştir. Pauli bu tahmini parçacığa "nötron" adını vermiştir. Ancak 1932'de James Chadwick kütlesi daha büyük olan bir parçacık keşfedip o da nötron adını vermiştir ve her iki parçacık aynı adı taşımıştır. Daha sonra 1934'te beta bozunmasının teorisini üreten Enrico Fermi kütlesi küçük olan bu parçacığa "nötrino" adını vererek bu karışıklığı gidermiştir. İtalyanca da nötrino "küçük nötron" anlamına gelir. 1942'de Kan-Chang Wang beta yakalamanın deneysel olarak nötrinonun algılanmasını sağlayacağını öngörmüştür.Science'ın 20 Temmuz 1956 tarihli sayısında Clyde Cowan, Frederick Reines, F. B. Harrison, H. W. Kruse ve A. D. McGuire nötrinoyu algıladıklarını yayınladılar. Bundan yaklaşık 40 yıl sonra bu çalışmalarıyla 1995'te Nobel Ödülü'ü aldılar. Günümüzde Cowan-Reines deneyi olarak bilinen bu deneyde nötrinolar nükleer reaktördeki beta bozunmasında nötrinonun protona çarpması sonucu ortaya nötron ve pozitron çıkar. Ortaya çıkan pozitron derhal bir elektronla birleşerek iptal olur ve bu birleşme sonucu ortaya çıkan iki gama ışını algılanabilir.Nötron ise uygun bir çekirdek tarafından yakalanır ve ortaya gama ışını çıkar. Bu rastlantısal iki olay -pozitronun iptal olması ve nötronun yakalanması- karşı nötrino etkileşimi için özgül işaretlerdir. Günümüzde bu deney sonucu tahmin edilmiş olan ve ortaya çıkan parçacığın karşı-nötrino olduğu