geliştirilmiş ve piyasaya sürülmüştür. Oyuncular ellerinde olan birkaç asker fareyi yönetebilmektedir, Karanlık Birlik denilen güçlere karşı savaşmaktadırlar. Mech Mice Beta 9 Haziran 2013 tarihinde yayınlandı, ama resmi olarak 8 Ekim 2013 tarihinde oyun dünyasındaki yerini aldı. İsmi büyütme umuduyla da, 1 Mart 2014 tarihinde oyunun ismi Mech Mice Tactics olarak tekrar değiştirildi. 2017'de, Oktober Animation, Nelvana, ve Playmates Toys tarafından bir animasyon serisi yayınlanacak. Uzun zaman önce, Megiddo yaratıkları hayatta kalmak için mücadele eden farelere saldırdı. Fareler vahşi hayvanlardan kaçmak için tünel kazmak zorundaydı. Fareler yeraltında koloni kurdular ve gömülü bir gizemli kırık çömleğe rastladılar. Bu kırık çömlek fareleri sonsuz ömürlü yapmasıyla ve gelişmiş bilgiler vermesiyle fareler tamamıyla değişti. Zamanla koloni tarafından daha çok kırık parçalar keşfedildi ve koloninin gücü arttı. Onlar her yerde kırık parçalar arayan ve koruyan Mech Mice gardiyanları oldular. Bugün bu koloni çok gelişti ancak bu kırık parçaları daha karanlık bir amaç için kontrol etmek isteyen bazıları var. Mech Mice Tactics birçok farklı bölümü barındıran sezonlara ayrılmıştır. Mayıs 2015'te yalnızca iki tane oynanabilir bölümüyle ilk sezon yayınlandı. Üçüncü bölüm şu anda geliştirilmekte, çıkış tarihi belli değildir. Her bölüm, diğerlerinden farklı bir öyküye sahip, yine de bütün hepsi birleştiğinde ortaya en son sezonda tek bir finali olacak büyük bir tane hikâye çıkıyor. Oyuncular her birinin kendi özel yeteneklerinin olduğu farklı karakterleri yönetebilirler. Bir sıra tabanlı strateji oyunu olarak oynanır, saldırılar her defasında bir kez yapılır. Her bölümün sonunda güçlü bir boss ile karşılaşırsınız. Mech Mice'ın şu anda bir kitabı vardır. O da Mech Mice Genesis Strike. Bu kitap da 2012 yılında yayınlandı. Yazarı Miller Brothers'dır. 21 bölümden oluşmaktadır bu kitap. Yalnız henüz Türkiye'de yayınlanmamıştır. Kitapta 5 ana karakter'in maceraları anlatılmaktadır: Ziro, Streak, Demo, Magenta, Nightshade. "Mech Mice Akademisi", kısaca Akademi veya MMA, Mech Mice Genesis Strike'da askerlerin eğitildiği bir akademiyi konu alan bir birinci şahıs nişancı oyunu. İlk defa 18 Aralık 2013'te duyuruldu, duyuruluşundan iki gün sonra da bir alpha testi yayınlandı. Blackwall Burrow'u temel alan iki haritası olan oyun pozitif bir tepki aldı. Mayıs 2014'te oyun iptal edildi ve yerine Wild Warfare isimli aynı konuyu üstlenen bir oyun çıkarıldı. Yine birinci şahıs nişancı oyunu olan Wild Warfare, Mech Mice'ın hikâyesinden yaratıldı. Mech Mice birimleri, oyundaki karakter tipleridir. İki çeşit taraf vardır; Mech Mice fareleri ve Karanlık Birlik. Mech Mice birliğinde 10 farklı birim bulunur. Karanlık Birlik'te ise 9 farklı birim, 5 farklı boss ve onların tarafında çalışan bir fare vardır. "Bir Mech Mice birimi", Mech Mice Tactics ve Mech Mice Academisinde beliren ve Mech Mice kolonisinin askeriyesinde yaşayan bir çeşit faredir. Şu anda bilinen 10 farklı birim bulunmaktadır. Oyun boyunca oyuncunun ilerlemesine göre bu birimleri toplayabilir. Bir ekipte yalnızca 3 farklı birim bulunabilir, tabi istisnalar kaideyi bozmaz. Birimler, Mech Mice Akademisinde aynı zamanda "Sınıflar" olarak da bilinmektedir. "Commander Birimi", ya da "Dragoon," Mech Mice Tactics'de bulunan bir satın alınabilir birimdir. Commander Birimi, bir ekibin lideri rolünü üstlenmektedir ve aynı zamanda Grunt Biriminin güçlendirilmiş versiyonudur. Bu birim ilk defa Mech Mice'ın facebook sayfasında 15 Ekim 2012'de ve çok zaman geçmeden diğer özellikleri de yayınlandı. Bilinen tek Commander Birimi, Turner'dır. Turner oyunda bir karakterdir. Özel yetenekleri duman çıkarmaktır. Commander birimleri karanlık birlik üyelerini zayıflatan ve sersemleten bir duman yaratabilirler. "Grenadier Birimi", silah olarak ağır ve güçlü el bombalarını kullanan bir satın alınabilir birimdir. Ayrıca bir el bombası fırlatıcısını da kullanabildikleri bilgisi paylaşılmıştır ama henüz oyuna bu fırlatıcılar gelmemiştir. Özel yetenekleri kendilerinin görünümlerinde bir holografik görüntü yaratacak bir el bombası fırlatabilmeleridir. Çok fazla karanlık birlik birimiyle baş başa kaldığında, kalabalığı kontrol altına alabilmek için harika bir yetenektir bu. Tek bilinen Grenadier birimi Lefty'dir. "Heavy Birimi", oyundaki en güçlü birimlerden birisidir. Heavy Blaster adında patlatıcı bir silah ve Heavy suit adında kendisini koruyabileceği çok güçlü bir zırh kullanmaktadır. Yine de, bu ağır zırhlarından dolayı çok yavaştırlar ve menzilleri diğer birimlere göre düşüktür. Bilinen Heavy birimleri; Flank ve Pi. "Medic Birimi", ilk defa 20 Kasım 2012'de duyurulan bir satın alınabilir birimdir. Bir ekipte yaralı birimleri iyileştirme rolünü üstlenir. Tek bilinen Medic birim Petra'dır. Özel yetenekleri tam can doldurmaktır. Ama bu yetenek ile ya yaralanmış yani canı azalmış birimlerin canını tam doldurabilirler ya da bayılmış bir birimin canını yarıya yükseltebilirler. "Recon Birimi", Mech Mice Tactics'de bir casus birimi olarak sayılabilir. Casusluk yetenekleri ile çok sinsi ve direktirler. Silah olarak Sniper Rifle kullanırlar ve özel yetenek olarak da güçlü vuruş güçleri vardır. Bu güç ile büyük böceği tek vuruşta indirebilirler. Bilinen Recon birimler; Dusty ve Sigma. "Grunt Birimi", Mech Mice Tactics'de sıradan bir birimdir, ama aynı zamanda bütün takımın direğidir. Silah olarak Standard Blaster kullanırlar. Normal bir vuruş gücüne sahiptir; lakin menzili diğer birimlerden daha uzundur (özellikle Heavy biriminden). Grunt biriminin iki farklı gelişmiş versiyonu vardır; Bazooka Grunt ve Shield Grunt birimleri. Bilinen Grunt birimleri; Scratch, Blaze ve Beta. "Bazooka Grunt Birimi", Mach Mice Tactics'in ilk sezonunun üçüncü bölümünde belirecek olan özel bir "Grunt birimidir". Şu anda bilinen bilgilere göre bu birimler ekibi belirli yerlere araçlarıyla götürmekle görevlidir. Büyük, güçlü ve silah gücü olan bir araca sahip olacakları düşünülüyor. Şu anda bilinen tek Bazooka Grunt birimi Crash'dır. "Shield Grunt Birimi", oyundaki üç Grunt biriminden bir tanesidir. Bu birim hakkında pek bir şey bilinmemektedir. Bilinen tek şey çok güçlü bir kalkan taşıyarak ekipteki diğer fareleri koruduğudur. Bilinen tek Shield Grunt birimi ise Brix'dir. "Mech birimleri", Roden'in en olağanüstü şeyleridir. Her biri kendi özelleştirmeleri ve yapılandırmalarıyla birlikte gelir. Aynı zamanda her biri farklı bir birimin en iyi kullanabilmesi için tasarlanmıştır. Bu Mech birimleri aslında tamamen robottur. Ama fareler içlerinde oturup bütün kontrolü ellerine aldıklarında çok güçlü bir birim haline gelirler. Bilinen Mech birimleri; Betsay ve Omega. Ek olarak, Mech Mice Akademisinde bu birimler kırmızı ve mavi olmak üzere ekiplere ayrılmışlardır. "Engineer Birimi", Mech Mice Tactics'de ekibin diğer üyelerini iyileştirebilen bir mühendis birimdir. Çok zeki olmalarıyla bilinirler, Recon birimlerinden bile zekidirler. Şu anda bilinen Engineer birimleri; Torq ve Gamma, ikisi de oyunda mevcut. Mech Mice Akademisindeki ikinci oynanabilir ve Wrench adında bir silah kullanan sınıflardır. Özel yetenekleri tamirdir. Savaş esnasında istedikleri birimi istedikleri kadar iyileştirebilirler, sınırları yoktur. Karanlık Birlik, Mech Mice Kolonisini yok etmek isteyen büyük bir birliktir. Pek fazla birimden ve boss'dan oluşur. Ayrıca onların taraflarında olan bir de fare vardır; Algernon. Teknolojileri mutant böcekler ve değişik yaratıkları kapsamaktadır. Karanlık Birlik askeriyesinde, birçok çeşit böcek, akrep, karınca, boss ve henüz duyulmamış birçok yaratık üretilmektedir. Bütün hepsi Mech Mice Genesis Strike'dan uyarlanmıştır. "Small Bug", karanlık birliğin ilk üyesi ve sayısız bir şekilde kullanılan takviye birliğidir. Çok zayıftırlar ki Blaze tek vuruşla (veya Dusty iki vuruşta) onları öldürebilir. Ama small bug'lar geliştirilip mor small bug'lara dönüştürülebilirler. Mech Mice Tactics'in ilk bölümünde görülen boss Queen Termina'nın, Blaze ve Flank'e saldırırken kullandığı dönüştürücü kapaklar onları dönüştürmek için kullanılabilir. "Spy Bug", small bug'ın tamamen aynısıdır, sadece kafalarında bir çeşit fener bulundururlar ve kolayca yenilirler. İlk defa ilk sezonun ikinci bölümünde görüldüler. Spy bug'lar, Recon birimlerinin yerlerini saptayabilirler. Spy bug'lar, small bug'lar ile çok karıştırılabilir ki small bug'lardan çok az bir farkla daha zayıftırlar. "Sniper Bug", Karanlık Birliğin güçlü birimlerinden bir tanesi. Small Bug'lardan çok daha güçlüdürler. Arkasında fırlatabildiği büyük bir lazeri vardır ki bu lazer bir Mech Mice biriminde büyük miktarda can götürebilir. "Destroyer Bug", oyunun üçüncü bölümünün ön gösteriminde belirir. Arkalarında birden fazla kalkanı vardır. Kalkanlardan birisine zarar geldiğinde güçlü bir patlamaya yol açmaktadır. Hakkında şu anda pek bilgi yoktur. "Medium Bug", karanlık birliğin en çok kullanılan birimlerinden birisidir. Tamamen mutanttır ve böcek şeklindedir. Mavi bir ışına sahiptir. ve mor bir de gölgesi vardır. Karanlık birliğinin başka bir böceği olan Small Bug'a da benzer. Queen Termina bu birimleri Burntleaf kırık çömleği kullanarak evrim geçirtmiştir ve sonuç olarak da Frenzy denilen süper böceklere dönüşmüşlerdir. "Medium Melee Bug", Small Bug'dan daha güçlü olan karanlık birlik üyesidir. Çok nadiren ilk sezonun ilk ve ikinci bölümlerinde belirmişlerdir. Kendilerince "avcı" kişiliğine sahiptirler. Gruplar halinde hareket ederler, hızlıdırlar ve güçlü vururlar. Bu böcekler bir savaş alanını inanılmaz bir hızla temizleyebilirler. "Elite Guard", Mech Mice Tactics'de bir karanlık birlik üyesi. Hakkında henüz pek bir şey bilinmez, ama ilk sezonun üçüncü bölümünde gelebileceği tahmin edilmektedir. "Centurion Ant", bir karanlık birlik üyesi ve karınca. Henüz hakkında hiçbir şey belli değildir. "Scorpion", karanlık birliğin böcek türlerinden bir tanesi. Çok güçlü böceklerdir ve Algernon tarafından koruma olarak kullanılmaktadır. İlk bölümün son kısımlarına doğru görünmüşlerdir. İkinci bölümde ise asıl savaşa dahil olmuşlardır. Mor Scorpion'lar evrim geçirmiş ve çok güçlü böcekler olacağı tahmin ediliyor ve büyük ihtimalle üçüncü bölümde belirecekler. Ebu'l Hasan Harakânî Ebu'l Hasan Harakânî 11. yüzyılda yaşamış ünlü mutasavvıf. Günümüzde İran'da bulunan Bistam şehri yakınlarındaki 'Harakân' köyünde 962 yılında doğmuştur. Ünlü mutasavvıf Beyazid Bistâmî'nin manevi terbiyesi altına girdi. Bazı kaynaklarda Ebü'l-Abbas el-Kassab'ın müridi olduğu yer almaktadır.Mezarı 1580’de Vezir Mustafa Paşa’nın memur olduğu Acem seferi esnasında Kars yakınlarında bulunmuştur. Önce çobanlık etmiş, sonra da çiftçilik ve nakliye işleriyle uğraşmıştır. Kur’an okumaktan başka bir tahsili yoktur. Ebâ Yezîd-i Bistâmî’ye müntesiptir. Kendisi Arap sûfilerinin etkilerinden az çok kurtulanlardan biri olarak sayılır. Gazneli Sultan Mahmud başta olmak üzere İbn-i Sina gibi ünlü filozoflar tarafından ziyaret edilmiştir.Ebu Yezid-i Bistamiyle olan ilişkileri Mevlanının Mesnevisinde 3 yerde geçmektedir. 4 Ocak 1033 tarihinde vefat etmiştir. 1983 Kürt İsyanı 1983 Kürt İsyanı, İran-Irak Savaşı sırasında Kuzey Irak'taki Kürtlerin kendilerine özerk bir ülke kurma çabası içinde Saddam Hüseyin'e karşı ayaklanmasıdır. İsyanın en şiddetli aşaması, 1986-1989 yılları arasında Irak ordusunun Kürt azınlığa karşı düzenlediği ve Halepçe'ye zehirli gaz saldırısının da dahil olduğu el-Enfal operasyonu sırasında gerçekleşti. İsyan, muharip taraflar Irak hükûmeti ve Kürt isyancılar arasında yapılan af anlaşması ile 1988 yılında sona erdi. Sonrasında, isyandan hiçbir kazanım elde edemeyen Kürlerin kayıpları ise büyük miktardaki insan ölümleri ile ölçülebilir. 2005 Enerji Politikası Yasası 2005 Enerji Politikası Yasası, ABD'nin enerji politikalarını belirleyen yasadır. 29 Temmuz 2005 tarihinde Amerika Birleşik Devletleri Kongresi'nden geçmiş, 8 Ağustos 2005'te başkan George W. Bush'un imzalamasıyla yasalaşmıştır. Artan enerji sorunlarıyla başa çıkmak için sunulan yasayla, çeşitli vergi teşvikleri ve mali teminatlarla Amerika Birleşik Devletleri'nin enerji politikasını değiştirmeyi amaçlanmıştı. 1992 Enerji Politikası Yasası'ndan daha başarılı olmuş, PUHCA 1935 ve PURPA 1978 gibi kanunların önemli hükümlerini değitiştirmiştir. Violetta Violetta, 18 Şubat 2013 tarihinden itibaren Disney Channel Türkiye'de yayınlanan bir Disney Channel dizisidir. Dizi Arjantin'de çekilmektedir ve asıl çıkış tarihi 14 Mayıs 2012'dir. Dizi, Violetta adında küçük yaşta annesini kaybetmiş bir genç kızın hikâyesini konu alır. Violetta'nın annesi öldükten sonra babası Violetta'yı Madrid'e götürür. Orada uzun süre yaşadıktan sonra tekrar Buenos Aires'e dönerler. Violetta burada ilk aşkı ve annesinden miras kalan müzik yeteneğini keşfeder. Annesi öldükten sonra babası ile birlikte Buenos Aires'e taşınan annesinden en büyük mirası sesi olan kızın hikâyesi.2.sezonda Thomas karakteri diziden ayrılmış yerine Diego adında bir genç dahil olmuştur.3.Sezonda ise Teyzesi Angie ile babası German evlenmiştir. Enerji krizi Enerji krizi, enerji kaynaklarının arzında oluşan darboğaz veya fiyat artışı sonra ortaya çıkan duruma verilen isimdir. Popüler literatürde özellikle elektrik şebekelerinde ve araçlar için yakıt tedariği sıkıntısı için kullanılmaktadır. Son yıllarda endüstriyel gelişme ve nüfus artışıyla birlikte enerji için küresel talep büyük bir artış göstermiştir. Dominik Reinhardt Dominik Reinhardt 19 Aralık 1984 doğumlu Almanya vatandaşı futbolcudur. Bundesliga takımlarından FC Augsburg futbol kulübünde forma giymektedir. Ragnar Klavan Ragnar Klavan (d. 30 Ekim 1985), Estonyalı futbolcudur. İngiltere Ligi ekiplerinden Liverpool takımında forma giymektedir. 84 kez Estonya millî futbol takımı formasını giyme başarısı göstermiştir. 2007 yılında Bundesliga'da boy gösteren doping iddiaları ile futbola 3 aylık ara vermiştir. Daha sonra temiz bulununca Ausgburg takımında futbola kaldığı yerden devam etti. Met Office Met Office, Büyük Britanya'nın meteoroloji kurumudur. Met Office tabiri önceleri Meteorological Office (Meteoroloji Ofisi)'in kısaltmasıyken sonrasında resmi ad haline gelmiştir. 1854 yılında Robert FitzRoy tarafından gemiler için fırtına uyarıları yapan kurulun küçük bir bölümü olarak kurulmuş, daha sonra Savunma Bakanlığı'na bağlanmıştır. Merkezi Devon Kontluğu'nun Exeter şehrinde yer alır. Aberdeen'in yanı sıra Cebelitarık ve Falkland Adaları'nda da ofisleri bulunmaktadır. Mobil Met Office ise Kraliyet Hava Kuvvetleri'ne çatışmalar sırasında hava durumu verilerini aktarır. BBC ve ITV gibi basın kuruluşları hava raporlarını Met Office'den sağlarlar. Ayrıca Met Office, Uluslararası Sivil Havacılık Örgütü'ne bilgi veren Volkanik Kül Danışma Merkezi (VAAC)'nde Bodø Oceanic, Reykjavik, Shanwick Oceanic, Londra, İskoçya ve Shannon bölgelerinden sorumlu merkezdir. Hukukî koruma sigortası Hukukî koruma sigortası, hukukî giderler sigortası ya da hukuk sigortası, sigortacının, prim ödenmesi karşılığında, sigortalının taraf olduğu poliçe kapsamında düzenlenen dava çeşitleriyle sınırlı olarak yargılama giderleri ve avukatlık ücretlerini ve diğer edimleri yerine getirmeyi üstlendiği sigorta dalıdır. Hukukî koruma sigortası kapsamında; motorlu araca bağlı hukukî koruma, sürücü hukukî koruması, taşınmaz mala bağlı hukukî koruma, kişi-aile hukukî koruması teminat altına alınabilir. Bunlar yanında ek sözleşme ile teminat kapsamına alınabilecek aile ve miras hukuku,inşaat sözleşmeleri, maden, taş ocakları ve orman hukuku,vergi ve kamu alacaklarından doğan işlemler, gümrük hukuku ile ilgili işlemler, çekişmesiz yargı işleri, uluslararası yargı yolları, iflas ve konkardato ile ilgili işlemler de teminat altına alınabilir. Bilbao Basket Bilbao Basket sponsorluk adıyla Uxúe Bilbao Basket , İspanya'nın Biskay, Bilbao şehrinde kurulmuş profesyonel İspanyol basketbol takımıdır. Liga ACB'de ve EuroCup'ta mücadele etmektedir. Mihanikos Mihanikos, Yunanistan'ın Kalimnos adasının geleneksel dansıdır. Erkekler tarafından oynanır. çeşit sirto dansıdır. Dans 19. yüzyılın son yarısında Kalymnos'taki ana gelir kaynağı sünger avcılığının neden olduğu vurgunun sakatlayıcı etkilerini gösterir. Müzik yavaş ve hızlı iki kısmdan oluşur. Müziğin yavaş parçasında ilk olan dansçı ayağa kalkmak ve dans etmek için mücadele verir. Baston kullanarak ayağa kalkmaya çalışr. Ayakları ve bacakları şiddetle titrer ve bazen çöker. Bazen ikinci dansçı tarafından yardım edilir. Hızlı kısımda bir anda baştaki dansçı hızlı şekilde dans etmeye başlar. HMS E7 HMS "E7", "E" sınıfına mensup, Birleşik Krallık'a ait bir denizaltı. Kraliyet Donanması tarafından inşasına 2 Ekim 1913'te, Chatham Tersanesi'nde başlanıldı ve 14 Mart 1914 tarihinde inşası tamamlandı. Denizaltının ilk göreve çıkışı 16 Mart 1914 günüdür. Denizaltının katıldığı ilk harekat Helgoland Körfezi'ne "E5", "D2" ve "D3" ile çıkılan ikinci devriye seferidir. Devriye görevinden 18 Ağustos 1914 tarihinde dönülmüştür. Denizaltı daha sonra Çanakkale Cephesi'nde görevlendirilmiştir. Ön Yüzbaşı Cochrane komutasında 30 Haziran 1915'te, I. Dünya Savaşı'nın bir parçası olan Çanakkale Savaşı kapsamında düzenlenen denizaltı harekâtlarına katılmak için ilk seferine çıkan denizaltı saat 03:50'de Seddülbahir'deki İlyas Burnu'nu geçmiş dalışa geçerek saat 07:20'de Nara Burnu'na ulaşmıştır. Öğle saatlerinde yüzeye çıktığında "Aydın Reis" gambotu tarafından görüldü. Bunun üzerine dalarak gambotun saldırısından kurtulmuştur. Bu arada mürettebat arasında dizanteri belirtileri görülmeye başlansa da buna karşın görevine devam etti. 2 Temmuz'da "Bülbül" römorkörünü, birkaç ufak tekne ve "Ceylan-i Bahr" yelkenlisini, mürettebatın boşaltılmasından sonra top ateşi ve top atışı ve patlayıcılarla batırdı. Bu sırada "Aydın Reis"in görülmesi üzerine dalışa geçildi. Sonraki iki gün elektrik motorlarının arızalarını onarmak için hareketsiz kaldı. 6 Temmuz'da Mudanya İskelesi önünde "Biga" adlı gemi torpillenmeye çalışıldı. Ancak teknenin hareket etmesi üzerine torpil iskelede patlamıştır. atılan torpido, teknenin hareket etmesi nedeniyle iskelede patlamıştır. Akşam ise Mudanya açıklarında büyük bir gulet, tahrip kalıpları kullanılarak batırıldı. 7 Temmuz'da Marmaraereğlisi açıklarında "Nusrat" vapuru ve römorkör bombalandı. Daha sonra Erdek Körfezi Karaburun yakınlarında "İntizam"ın karaya oturması zorlandı. Sonraki iki gün İstanbul'a yaklaşmaya çalışan denizaltı, devriye gemileri nedeniyle bu girişimden vazgeçip 10 Temmuz'da Mudanya'ya dönüldü. Yine 10 Temmuz'da "Biga" gemisine bir torpido atıldı. Tekne bu kez vurularak batırıldı. 11 Temmuz'da İstanbul açıklarına geldi. Galata Rıhtımı'nda Çanakkale'ye götürmek için kömür yükleyen gemilere, cephane yüklendiği düşünülerek bir torpido saldırısı yaptı; ancak isabet sağlayamadı. Daha sonra Zeytinburnu Barut Fabrikası ve İstanbul – İzmit demiryolu bombalanmak istendi. Fakat sahil topçusunun ateşe başlaması üzerine bölgeden ayrıldı. 24 Temmuz'da ise üsse dönmek üzere harekete geçti. 4 Eylül'de yine Cochrane komutasında ikinci seferine çıkan "E7", Nara Burnu açıklarında 35 metre derinlikte denizaltı ağ engeline takıldı. Ağ şamandıralarının aşağı çekildiği iki motorlu gambot ve bir devriye botu tarafından saptanmıştı. Bu devriye gemileri, ağ şamandıralarının ağağı çekildiğini Çanakkale'deki donanma üssüne rapor ettiler. Kurtulmaya çalışırken iki mayın patlatıldı; ancak gemide ciddi bir hasar ortaya çıkmadı. Bu arada bataryalar zayıflıyordu. Öte yandan gerçekleşen patlamalar, su üstü gemilerine denizaltını tam konumunu vermişti. Ancak öğleden sonra bataryalar da zayıflamaya başlamıştı. O sırada Çanakkale'ye onarım için gelmiş olan Heino von Heimburg komutasındaki Alman "UB-14"ten komutan ve mürettebattan iki kişi bir işkampavya ile saptanan noktaya geldiler ve denize patlayıcılar bıraktılar. Saat 19:30'da, 34 metrede patlayan patlayıcılar ardından denizaltı su yüzüne çıkarak teslim oldu. "E7", Komutanı dahil 31 kişiden oluşan mürettebatı alındıktan sonra batırıldı. Denizaltının battığı yer, 4 Nisan 1953 tarihinde batan "Dumlupınar" denizaltısının battığı noktanın 100 – 125 metre ilerisindedir. Bir Ofis Romansı Bir Ofis Romansı (Rusça: Служебный роман, transliterasyon: "Sluzhebnyy roman"), Sovyet yönetmen Eldar Ryazanov'un 1977 yılında yönettiği romantik komedi filmidir. Mosfilm stüdyolarında üretilen bu SSCB filminin uluslararası İngilizce adı Office Romance'dir. Film yine Eldar Ryazanov'un Emil Braginsky birlikte yazdıkları ""İş Arkadaşları"" (Сослуживцы, "Sosluzhivtsy") adlı tiyatro oyunundan sinemaya uyarlanmıştır. Gösterime verildiği yıl kendi ülkesinde gişede en çok hasılat yapan film olan "Bir Ofis Romansı", SSCB'den ayrılmış cumhuriyetlerde günümüzde de popülerliğini korumaya devam etmektedir. Sovyetler Birliği döneminde Moskova'da bir istatistik bürosunun evde kalmış kadın genel müdürü Ludmila Kalugina ile astlarından ekonomist Anatoly Novoseltsev'in nefretle başlayan ilişkilerinin aşka dönüşmesinin öyküsünün anlatıldığı bu film aslında romantik komedinin ABD kökenli bir alt türü olan "screwball komedisi"ne sokulmaktadır. Klasik tanımıyla "İçinde cinselliğe yer verilmeyen bir cinsellik komedisi" diye tarif edilen, aşk-nefret ilişkilerinin sonunda zıt karakterlerin birbirlerini cezbettiği bu çılgın komedi türü ABD'de Büyük Buhran yıllarında filizlenmişti. Bu film de benzer bir biçimde Leonid Brejnev'in başta olduğu SSCB'nin "durgunluk dönemi"nde (Период застоя, Stagnation Era) çekilmiştir. 1976 yılının Moskova'sından gündelik yaşama dair kesitler aktarması açısından belge niteliği de taşımaktadır. Film Sovyet sinemasının daha geniş kitlelere ulaşmak için yeni türlere (western, bilim kurgu gibi) yönelme çabalarının bir parçasıdır. Melodram ve komedinin özelliklerinin bir karışımı olan "Bir Ofis Romansı", Eldar Ryazanov'un "üçleme"sine ait filmlerden biridir. Üçleme şu filmlerden oluşmaktadır: "Kaderin Cilvesi" (1976), "Bir Ofis Romansı" ve "İki Kişilik İstasyon" (1982). İnsan dokunuşunun ve sıcaklığının hissedildiği bu filmlerde "insanların her zaman birbirlerine gereksinimleri olduğu" teması işlenir. Filmde olaylar 1976 yılında SSCB'nin başkenti Moskova'da geçer. Devlet istatistik bürosunun otoriter ve hoşgörüsüz müdürü Ludmila Kalugina (Alisa Freindlich) orta yaşlarına gelmesine rağmen hiç evlenmemiştir. İşkolik bir kadın olan Ludmila büroya herkesten önce gelir, binadan en son o çıkar. Emrinde çalışanların arkasından "rüküş kocakarı" adını taktıkları Ludmilla, dış görünüşüne önem vermeyen bir kadındır ve çevresine mesafeli duruşuyla sosyal hayatı boşlamış gibi bir izlenim vermektedir. Espri anlayışı olmayan sıkıntılı davranışlarının ve kalın çerçeveli gözlükleriyle modası geçmiş erkeksi giyim tarzı ve saç kesiminin arkasında kendine güven sorunları da olduğu anlaşılmaktadır. Bütün çalışanlar patronlarından çekinmektedirler. Aynı büroda çalışan ekonomist Anatoly Novoseltsev (Andrey Myagkov) ise çevresi tarafından sevilen, karısı tarafından terkedilmiş iki çocuklu bir adamdır. Beceriksiz ve ezik duruşlu bir adam olan Anatoly sürekli parasızlık çekmektedir ve iş arkadaşlarının zorlamasına rağmen patronundan bir terfi ya da zam isteyemeyecek kadar da çekingen biridir. Filmde olayları dış ses olarak o anlatır ve filmin hemen başında ofis elemanlarını tek tek izleyicilere o tanıtır. En yakın arkadaşı iyimser ve kendisiyle barışık bir kadın olan Olga Ryzhova'dır (Svetlana Nemolyayeva). Kuruma yeni atanan müdür yardımcısı ise hem Anatoly'nin hem de Olga'nın üniversiteden samimi arkadaşı olan Yuri Samokhvalov'dur (Oleg Basilashvili). Karizmatik kişiliği, dışa dönük yapısı ve iyi giyimiyle göz dolduran Yuri bir ayağı yurt dışında olduğu için ofis çalışanlarına sürekli olarak yabancı sigara gibi küçük hediyeler getirir. Ofiste Ludmila'dan çekinmeyen ve ona nazı geçebilen tek kişidir. Yuri patronundan eski arkadaşı Anatoly'yi terfi ettirmesini ister ama reddedilir. Anatoly, arkadaşı Yuri'nin tüm işyeri çalışanlarına evinde verdiği davette, onun teşvikiyle patronu Ludmila'yla flört etmeye çalışır ama acemice davranışlarıyla onu etkilemeyi başaramaz. Kadının soğuk ve kayıtsız davranışları karşısında hayal kırıklığına uğrayan ve bir an için öfkesine yenik düşen Anatoly, patronuna ağzına geleni söyler. Hakarete uğrayan Ludmila partiyi terkeder. Ertesi gün özür dilemek üzere patronunun odasına giden Anatoly, kovulmayı beklerken ummadığı bir davranışla karşılaşır. Ludmila aniden ağlamaya başlar, yalnızlığından yakınarak ona içini döker. Daha sonra da sekreteri Verochka'yı (Liya Akhedzhakova) yanına çağırarak bir kadının nasıl giyinmesi gerektiğini sorar ve ondan günün modası hakkında bazı tüyolar alır. İşyerinde olan biten her şeyden haberdar olan sekreterinden ayrıca Anatoly'nin bekâr olduğunu da öğrenmiştir. Artık sempati duymaya başladığı Anatoly ile biraz daha yakından ilgilenmeye başlar. İkisinin de bir türlü cesaret gösterip duygularını birbirlerine açamamaları, yanlış anlaşmalar vb, bu aşk nefret ilişkisinin biraz daha uzamasına yol açar. İnişli çıkışlı geçen bu dönemde kâh didişir, kâh barışırlar. Ludmila kadınsı yeni görüntüsüyle evinde Anatoly'i yemeğe davet eder ve birlikte olurlar. Ertesi gün işyerine yeni görüntüsü ve değişmiş davranışlarıyla bambaşka bir Ludmila olarak girdiğinde oradaki herkesi şaşırtır. Hayatında ilk kez işe geç gelmiştir. Sonunda beklendiği şekilde bu ilişki evlilikle sonuçlanır. Büroda hüzünlü seyreden başka gönül ilişkileri de vardır. Evli bir kadın olan Olga da üniversitedeyken flört ettiği Yuri ile tekrar ilişki kurmak ister ama Yuri aynı büroda çalışan karısına bağlı kalır ve Olga'yı sürekli olarak reddeder. Olga'nın hayâl kırıklığına karşın sekreter Verochka kendisini terkeden sevgilisine tekrar kavuşur. 1970'li yıllara gelindiğinde SSCB'de sinemaya giden seyrcisi sayısında görülen belirgin düşüş üzerine Sovyet yönetmenler yeni bir sinema dili arayışına girdiler. Bunun sonucunda Batı dünyasına özgü bazı türleri de denemeye başladılar. Bilim kurgu, macera ve western (daha doğrusu konuları genelde Orta Asya'da geçtiği için "ostern"ler olarak adlandırılmaktadır) bu türlerden bazılarıdır. Önceleri bir boşluğu dolduran bu türlerin, kısa süre sonra Sovyet sinemasına yabancı olduğu ve herhangi bir moral zenginlik katmadığı anlaşıldı. Ancak istisna olarak melodram ve komedinin harmanlandığı bir türün hem ülke içinde hem de ülke dışında geniş kitlelere ulaşmada daha başarılı olduğu görüldü. İyimserliğe vurgu yapan, duygusal temalar içeren, zaman zaman nostaljiye yer veren, insan dokunuşu ve sıcaklığının işlendiği bu türlerin en iyi örneklerini de Eldar Ryazanov vermiştir. Bu filmler kimilerince hafif oldukları gerekçesiyle eleştirilseler de kimileri tarafından da melodramatik motiflerin ciddi mesajlar vermeyi engellemediği gerekçesiyle hoş görülmüşlerdir. Bu filmlerin en ünlüsü de nostaljik dokusu ve pembe mutlu sonuyla Vladimir Menshov'un 1979 tarihli modern peri masalı "Aşk Gözyaşlarına İnanmıyor" filmidir. Bu film hem SSCB'de hem de ülke dışında gişe rekorları kırmıştı. Eldar Ryazanov'un yönettiği "Bir Ofis Romansı" romantik komedi türünün ABD kökenli bir alt türü olan "screwball komedisi"ne sokulmaktadır. Aşk-nefret ilişkilerinin sonunda zıt karakterlerin birbirlerini cezbettiği bu komedi türü 1930'lu yıllarda ABD'de ortaya çıkmış, 1940'lı yıllara kadar gittikçe olgunlaşmıştı. Bu filmlerin ortak özelliklerinden biri de, filmin merkezi erkek karakterinin maço kişiliğinin sorgulanması, ve kadın erkek arasındaki ilişkide hep kadın karakterin dizginleri elinde tutmasıdır. Sosyal sınıfların çatışmalarının da betimlendiği "screwball" komedisinin diğer özellikleri arasında "fars" (kaba güldürü) ögelerine, hızlı tempolu hazırcevap diyaloglara, makineli tüfek gibi karşılıklı esprili atışmalara, hayalperest karakterlere yer verilmesidir. "Çılgın Komedi" de denen bu türün en tipik örneği ve öncüsü 1934 tarihli Frank Capra imzalı "Bir Gecede Oldu" ("It Happened One Night") filmidir. "Screwball komedi" ABD'de 1930'larda, Büyük Buhran yıllarında filizlenmiştir. ABD'de yine bu yıllarda çıkartılan ve sinemaya sansür getiren Hays Yasaları nedeniyle sinemacılar cinselliğe gerektiği gibi yer veremiyorlardı. İşte bu komedi türü bu yasaların etrafından dolaşarak cinselliği bir şekilde beyaz perdeye yansıtabilmek için icad edilmişti. Bu nedenle bu film türü "İçinde cinselliğe yer verilmeyen bir cinsellik komedisi" diye de tarif edilmiştir. "Screwball" hem Amerikan argosunda "tuhaf tip" anlamına gelir, hem de bir Amerikan oyunu olan beyzbolda falsolu gelen topa verilen addır. Falsolu topun beklenenden farklı bir kavis çizerek karşıdakini yanıltması gibi, bu filmlerde de sürekli olarak kavga eden tipler beklenmedik bir biçimde sonunda evlenirler ve seyirciyi şaşırtırlar. Yani bunlar "tuhaf tipler"dir. "Screwball komedi" türünün ABD'de Büyük Buhran yıllarında filizlendiği gibi "Bir Ofis Romansı" da benzer bir biçimde Leonid Brejnev'in başta olduğu SSCB'nin "durgunluk dönemi"nde çekilmiştir. 1976 yılının değişen Moskova'sından gündelik yaşama dair kesitler de aktaran film, bu açıdan bir belge niteliği de taşımaktadır. Filmin müziklerini Sovyet besteci Andrey Pavlovich Petrov (1930–2006) bestelemiş ve enstrümantal olanlar dışındakiler bizzat filmin başrol oyuncuları Alisa Freindlich ve Andrey Myagkov tarafından seslendirilmişlerdir. Şarkılardan birçoğunun sözleri İskoçya'nın ulusal şairi Robert Burns'ün (1759-1796) şiirlerinden çevrilmiştir. Bir şarkının sözleri ise Rus şair Yevgeni Yevtuşenko'ya aittir. Pop müzik tarzında ve ballad stilindeki parçalardan oluşan bir soundtrack albümü filmle aynı yıl piyasaya verilmiş ve en az film kadar popüler olmuştur. LP formatında olan 1977 tarihli bu albüm Melodiya (Мелодия) plâk şirketi tarafından basılmıştı (С60—09545-46). Filmde işitilen ve soundtrack albümünde de yer alan parçalar şunlardır: Tozlu Yollar bölümleri listesi Bu maddede ""'Tozlu Yollar" dizisinin bölümleri yer almaktadır. Beşiktaş (futbol takımı) 2005-06 sezonu Beşiktaş, 2005-06 sezonunda Süper Lig, Türkiye Kupası ve UEFA Kupası'nda mücadele etmiştir. Beşiktaş, 2005-06 sezonunda Süper Lig'i üçüncü bitirirken Fenerbahçe'yi finalde 3-2 yenerek Türkiye Kupası'nı kazanmıştır. Ayrıca UEFA Kupası'nda gruplara kalmıştır ve grubu dördüncü bitirmiştir. Live for Speed Live for Speed gerçekçi yarış üzerine kurulmuş bir simülasyon oyunur. Oyunda debriyajdan lastik basıncına kadar her türlü ayrıntıya yer verilmiştir. Online ve tek kişilik oynanabilen Live for Speed Windows işletim sistemiyle uyumludur. BeÅŸir'le Vals Beşir'le Vals, 1982 yılında Lübnan'da yaşanan savaşları ve katliamları konu eden belgesel niteliğinde bir animasyon filmdir. Filmin yönetmeni ve baş karakteri olan Ari Folman, barda asker bir arkadaşı ile sohbet etmektedir. Arkadaşı, her gece aynı rüyanın tekrarını gördüğünü anlatmaktadır. Bunun nedeni ise 1982 yıllarında Lübnan'da İsrail Ordusunda asker iken savaş sırasında istemediği halde yapmak zorunda kaldığı bir olay yüzünden olduğunu söyler. Fakat Ari, savaş sonrası bunalım geçirdiği ve bu bunalımla beraber hafıza kaybı yaşadığı için o anların hiçbirini hatırlamadığını bu konuşma sayesinde fark eder. Ari, film yönetmeni olan bir arkadaşına gider ve bu durumu anlatır. Hafızasını geri getirmesi için ondan yardım ister. Yönetmen, Ari'ye hafıza ile ilgili birkaç teknik bilgi verdikten sonra; asker arkadaşlarıyla tek tek görüşüp o anıları anlatmalarını istemesini söyler. Ari, dünyanın dört bir yanına dağılmış olan asker arkadaşlarıyla tek tek görüşmeye gider. Her görüşmede anılar tek tek canlanacak ve sonunda büyük resmi görecektir. Film, İsrail'in 1982'de Lübnan'ı işgalini ve Lübnanlı Falanjistlerin bu işgal sırasında yaptığı "Sabra ve Şatilla" katliamlarını antimilitarist bir bakış açısıyla yorumlamaktadır. Film, 21 ödüle sahiptir. Mucize Lezzetler Mucize Lezzetler, Refika Birgül'ün hazırlayıp sunduğu, Arçelik sponsorluğunda NTV'de yayınlanan yemek programıdır. Kuzguncuk'ta Refika Birgül'ün mutfak atölyesinin de bulunduğu Simotas Binası'nda çekilen programın yönetmeni Alp Korfalı'dır. Emel Dereli Emel Dereli (d. 25 Şubat 1996), Türk atlet. Disk atma ve gülle atma branşında yarışan Dereli 2012'den beri Fenerbahçe sporcusudur. Dereli halen, açık havadaki 18,57 ve salondaki 18,36'lık dereceleriyle kadınlar gülle atma Türkiye rekorlarının sahibidir. Doğum yeri olan Zonguldak'ta parlayan Dereli, 2008-2012 arasında 50'ye yakın madalya kazanarak büyük bir başarıya imza attı. Zonguldak Ticaret Meslek Lisesi öğrencisi Dereli, 2008 yılında gülle atmaya başladı. Kısa sürede elde ettiği derecelerle 2010'da milli takıma davet edilen Emel Dereli, okullar ve kulüplerarası şampiyonalarda 30'un üzerinde Türkiye birinciliği elde etti. 2010 ve 2011'de Balkan Yıldızlar Şampiyonası'nda ve 2011 Haziran ayında Eskişehir'de yapılan Balkan Gençler Şampiyonası'nda şampiyon oldu. 2011 Nisan ayında Sırbistan'da yapılan 23 Yaş Altı Avrupa Şampiyonası'nda bronz madalya kazandı. 2012 Temmuz ayında ise Barselona'daki Dünya Gençler Şampiyonası'nda yedinci oldu. Başarılarının ardından 2012 yılında Fenerbahçe'nin atletizm takımına transfer olan Emel Dereli, 2012 ve 2013 yıllarındaki Balkan şampiyonalarında üç gümüş madalya kazandı. İspanya'nın Castellon kentinde yapılan 2013 Avrupa Atmalar Kış Kupası'nda 23 yaş altı kategorisinde ilk hakkında 16,78, ikinci hakkında ise 16,71'lik derece elde etti. Diğer dört hakkı faulle sonuçlanan Dereli, en iyi derecesi olan 16,78 metre ile 9 sporcu arasında ilk sırada yer almayı başardı. Aynı yıl Ukrayna'da düzenlenen Dünya Yıldızlar Şampiyonası'nda 20,14 metrelik atışıyla gençlerde 20 metreyi aşan iki kadın sporcudan biri olarak şampiyona rekorunu kırmayı başardı. 2014 Dünya Gençler Atletizm Şampiyonası'nda 16,55 metrelik atışı ile dünya üçüncüsü olarak bronz madalya kazanmıştı. Temmuz 2016'da Amsterdam'da düzenlenen Avrupa şampiyonasında bronz madalyayı kazandı. Zara Larsson Zara Maria Larsson (d. 16 Aralık 1997, Stockholm, İsveç), İsveçli şarkıcı. TV4 yetenek yarışması Talang 2008'i kazanarak tanınmıştır. 2012'den beri, Universal Music AB (UMG)'nin sahip olduğu İsveç plak şirketi TEN Music Group ile anlaşmalıdır. Ocak 2013'te yayınladığı, "Uncover" adlı single ile İsveç ve Norveç'teki listelerde zirveye yerleşen ilk EP albümü "Introducing" ile çıkış yapmıştır. Nisan 2013'te Amerika'da Sony Music Entertainment ile anlaşma imzalamıştır. Zara Larsson, 16 Aralık 1997'de Stockholm, İsveç'te doğmuştur. Hanna adında bir kız kardeşi vardır (d. 2000). Daha çok küçükken şarkı söylemeye başlaması, ebeveynlerinin onun yeteneğini keşfetmesini sağlamıştır. Kendisi ayrıca İsveç yetenek yarışması Stjärnskott 2007'nin finalistidir. Talang 2008 boyunca üç tane şarkı seslendirmiştir. Bunlar: "The Greatest Love of All", seçmelerde ve yarı finalde Whitney Houston'ın şarkısı "One Moment in Time" ve son olarak yarışmanın finalinde Celine Dion'un "My Heart Will Go On" şarkılarıdır. Yarışmayı 10 yaşında kazandı ve ödül olarak 500,000 SEK (yaklaşık 142,000 lira) aldı. Finalde söylediği "My Heart Will Go On" şarkısı, onun çıkış parçası olarak piyasaya sürüldü. Finaldeki performansı, YouTube'da 14 milyon izleyiciye ulaştı. Talang'daki zaferinden dört yıldan fazla bir süre sonra bazı haberler çıksa da Larsson, ilk kısaltılmış albümünü çıkartmak için Universal Music AB (UMG)'nin sahip olduğu TEN Music Group ile bir anlaşma imzaladı. "Introducing" isimli albüm, 9 Aralık 2012'de YouTube'daki "Uncover" adlı şarkının gösterimiyle tanıtıldı. Albüm, beş şarkıyla birlikte 21 Ocak 2013'te piyasaya çıktı. Albümden bir şarkı olan "Uncover"'ın YouTube'daki videosu, beş milyon izleyici sayısına ulaştı. Ayrıca "Uncover", albümün çıkış parçası olarak yayınlanmıştır. Şarkı, İsveç'te 5 milyonun üzerinde dinlenme sayısına ulaştığı için 25 Şubat 2013'te Platin ödülünü almıştır. Ayrıca Svensktoppen şarkı listesine de girmiştir. 27 Mart 2013'te Zara'nın yeni EP albümü, "She's Not Me (1. bölüm)" adlı şarkının gösterimiyle tanıtıldı. "Allow Me To Reintroduce Myself" isimli EP, 5 Temmuz 2013'te beş şarkıyla piyasaya çıktı. Ama albümden olan, "She's Not Me (1. bölüm)" ve "She's Not Me (2. bölüm)"'den oluşan çift single "She's Not Me", 25 Haziran 2013'te yayınlandı. 3 Nisan 2013'te Zara, kişisel sayfasında, Amerika'da Sony ile sözleşme yaptığını duyurdu. 17 Mart 2017'de ikinci stüdyo albümü "So Good"u piyasaya çıkaracak. Stüdyo albümleri Edwin Soi Edwin Cheruiyot Soi, (Kericho, 3 Mart 1986), Kenyalı atlet. Uzun mesafe koşan Soi 2011-2012 yıllarında Fenerbahçe forması da giydi. 2006 yılından itibaren uzun mesafe yarışlarında uluslararası başarılara ulaşmaya başlayan Soi, 2008 yılında Pekin'de düzenlenen 2008 Yaz Olimpiyatları'nda 5.000 metre dalında bronz madalya kazandı. 2010'da Afrika şampiyonluğuna ulaşan Soi, 2012 yılında Londra'da düzenlenen Olimpiyatlarda ise altıncılıkta kaldı. Aynı yıl İstanbul'da düzenlenen Dünya Salon Atletizm Şampiyonası'nda 3.000 metrede bronz madalyaya ulaştı. Söz konusu Şampiyonada önce erkekler 3.000 metre yarışını üçüncü tamamlayan Soi, diskalifiye edildi ve bronz madalya Mo Farah'a verildi. Ardından Kenya duruma itiraz edince, yetkililer Kenya'yı haklı buldu ve itirazı kabul etti. Soi podyuma çıktı ve madalya töreninde bronzu boynuna astı. Edwin Soi 7:41.78'lik derecesiyle 3000 metre finalini üçüncü sırada tamamlamış, Mo Farah ise saniyenin yüzde biri farkla dördüncü sırada kalmıştı . 2011 yılında Fenerbahçe'ya transfer olan Soi, 3.000 ve 5.000 metre branşlarında sarı-lacivertli formayı giyerek Türkiye Kulüplerarası Atletizm Şampiyonası'nda altın madalyalara ulaştı ve takımının 2011'de Türkiye ikincisi, 2012'de ise Türkiye şampiyonu olmasında pay sahibi oldu. Muhammed bin Hanefiyye Muhammed bin Hanefiyye (637 - 700) Ali bin Ebî Tâlib'in Havlet bint Câ'fer isimli eşinden olan oğlu. Hüseyin bin Ali'nin Kerbelâ Olayı'nda öldürülmesinden sonra Ali'nin sağ kalan tek oğlu olduğu için hilafet makamına varis olarak gösterilmesine rağmen, o kendisini particilik ve hizipçilik mücadelelerinden uzak tutmaya çalışmış ve çok daha temkinli davranma yolunu tercih etmiştir. Sonunda Emevî halifesi Abdülmelik’e biat etmek suretiyle, kendisine yüklü bir miktarda yıllık emekli maaşı bağlanmıştır. Muhammed bin Hanifiyye'nin şahsında Galiyye mezheplerinden olan Keysanilik mezhebi teşekkül etmiştir. Kendisi, bu mezhebin takipçilerini lânetlemiş ve kendisiyle adını kullanmaktan başka ilişkileri olmayan bir fırka olduklarını ilan etmiştir. Havle bint Cafer Havle bint Cafer, Dördüncü halife Ali'nin eşi ve Muhammed bin Hânifîyye'nin annesidir. Hatice bint Hüveylid'ten sonra Müslüman olan ikinci kadın olduğu bilinmektedir. L.N. Gumilev Avrasya Milli Universitesi L.N. Gumilev Avrasya Milli Universitesi Kazakistan'ın başkenti Nur-Sultan'da yer alan bir üniversite. Üniversite adını tarihçi – etnolog, Rus bilim adamı Lev Gumilev’den alır. Üniversitede İlmi Araştırma Enstitüsü, laboratuvar, merkez olmak üzere 26 ilmi akademik kurumlar, 12 fakülte, Sürekli Eğitim ve Mesleki Gelişim Enstitüsü, askeri bölüm, farklı ülkelerin kültür ve eğitim merkezleri vardır. Avrasya Üniversitesi'nin uzmanlarını hazırlama sistemi üç basamaklı eğitim olarak gerçekleşmekte: lisans, yüksek lisans, doktora öğrencisi. Üniversite 61 meslekten lisans öğrencisini, 64 — master öğrencisini ve 29 — PhD doktora öğrencisini eğitmekte. 2011-2012 tarihleri arasında univsitede eğitim alan öğrenci sayısı 11 300 olmuştur. Fakültelerde ve ilmi - araştırma bölümlerinde toplam 1678 öğretmen ders vermekte, onun % 61,3 profesör, PhD doktora öğrencisi, çeşitli akademi üyeleri, doçent, ilim üyeleri, Kazakistan Cumhuriyeti Devlet Ödülünün sahipleridir. Temmuz 2011 yılından itibaren L. N. Gumilev Avrasya Milli Üniversitesinin rektörü Yerlan Sıdıkovtur. L.N. Gumilev Avrasya Milli Üniversitesi 23 Mayıs 1996 tarihinde Kazakistan Cumhuriyeti'nin Cumhurbaşkanı N. A. Nazarbayev’ın inisiyatifiyle - Tselinograd Mühendislik – İnşaat Enstitüsü ile Tselinograd Pedagojik Üniversitesi ile birleşmiştir. Kazakistan Cumhuriyeti Cumhurbaşkanı'nın 5 Temmuz 2001 tarihli Kararnamesiyle adı geçen üniversiteye “Teknik ve ilme ulaşmak için ulusal ve tüm insanlığa özgü mesleki kimliği oluşturmak, geliştirmek için önemki katkıda bulunacağını göz önünde bulundurarak “Milli” adı verilmiştir. Ve gerçek Avrasyacıl, Türkolog, düşünür Lev Nikolayeviç Gumilev’un adı işbu üniversiteye verilmiştir.2000 yılınan itibaren L. N. Gumilev Avrasya Milli Üniversitesi Uluslararası derecedeki üniversite olarak hesaplanmakta. 2000 yılında Avrasya Milli Üniversitesinin yanından M. V. Lomonosov Moskova Devlet Üniversitesi'nin Şubesi açılmıştır. 1 Ekim 2002 tarihinde üniversite rektörü M. J. Joldasbekov’un inisyatfiyle L. N. Gumilev Avrasya Milli Üniversitesi'nde müze – odası açılmıştır. 2008 yılının Eylül ayında üniversitemizde eğitim ve idari binada Avrasya büstü dikilmiştir. 10 Mart 2009 yılın Avrasya Milli Üniversitesinde Üniversitelerin Avrasya Birliği XI Kongresi oldu. 2012 y. Avrasya Milli Üniversitesi Lev Gumilev’in 100 yıllığını kutlayacaktır. Emret KomutanÄ±m Yeniden Emret Komutanım Yeniden 2013'te Kanaltürk'de başlamıştır. Emret Komutanım'ın devamı niteliğindedir. Alayın ismi 92. Piyade Alayı olmuştur. Dizi istenilen reytinge ulaşamayınca 30. bölümde final yapmak zorunda kalmıştır. Naci Taşdöğen Naci Taşdöğen (d. 3 Mart 1963, İstanbul) Türk Sinema ve televizyon oyuncusu.İstanbul Anadolu ve Yapı Meslek Lisesi mezunudur. Ardından 1992 yılında Mimar Sinan Üniversitesi Devlet Konservatuvarı Tiyatro Bölümü’nü bitirdi. Şehir Tiyatrosu sanatçısı olan Taşdöğen, yedi uzun metraj sinema filmi, birçok sıra ve bir tane de reklam filminde rol almıştır. Sinema, tiyatro ve dublaj alanlarında çeşitli ödüller kazanmıştır. Sungun Babacan'ın tavsiyesiyle Donald Duck karakterini seslendirmeye başlamıştır. Orijinal sesini dünyada seslendirebilen tek kişidir. Bu konuda ABD'de aldığı patent bile vardır. Ve son olarak Emret Komutanım Yeniden'de Ahmet Başçavuş'u canlandırmıştır. Ayrıca Kardeşleri Erkan Taşdöğen ve Selahattin Taşdöğen de kendisi gibi oyunculuk yapmaktadır. İstanbul Şehir Tiyatroları sanatçısı olan Taşdöğen, Cibali Karakolu adlı oyunda Hakkı karakterini canlandırmaktadır. Estonya Birleşik Sol Parti Estonya Birleşik Sol Parti (, ) Estonya'da 28 Haziran 2008'de kurulmuş, sosyalist ve Rus azınlığın haklarını savunan siyasi partidir. Avrupa Solu üyesidir. 1988 Haziran ayında Sovyetler Birliği döneminde Sovyetler Birliği Komünist Partisi üyesi olan Estonya Komünist Partisi (EKP) genel sekreti Karl Vaino görevden ayrılmış, yerine daha reformcu bir çizgide olan eski Sovyetler Birliği Nikaragua Büyükelçisi ve partinin eski ideolojik genel sekreteri olan Vaino Väljas getirilmiştir. 1990 yılında Estonya Komünist Partisi, Sovyetler Birliği Komünist Partisi'nden ayrıldı. 1992 yılında Estonya bağımsızlığını ilan edince, partinin adı "Estonya Demokratik Halk Partisi" (EDTP) olarak değiştrildi. EDLP, Temmuz 1995'te "Yeni Avrupa Sol Forumu"'na üye oldu. 1997 yılında EDLP'nin adı "Estonya Sosyal Demokrat Emek Partisi" (ESDTP) olarak değiştirildi. 2004 yılında ESDTP Avrupa Sol Partisi'ne üye oldu. Aralık 2004'te partinin adı Estonya Sol Partisi (EVP), 28 Haziran 2008'de EVP ülkedeki Rus azınlığın haklarını savunan Anayasa Partisi ile birleşerek "Estonya Birleşik Sol Partisi" olarak değiştirildi. Adana Koleji Adana Koleji (İngilizce: Adana College), Adana'nın Seyhan ilçesinde bulunan ortaöğretim kurumu. 23.08.1960 günü, 63 öğrenciyle Adana Şakirpaşa Havaalanı civarındaki bir binada eğitim-öğretimine başlamıştır. Günümüzde Baraj Yolu'ndaki yerleşkesinde eğitim-öğretime devam etmektedir. Adana'nın eğitim-öğretimine devam eden en eski kolejidir. Kurucusu ve ilk müdürü Matematik Öğretmeni Ahmet Küstü’dür. 23.08.1960 günü, eğitim-öğretime başlayan Adana Koleji'ne, öğrenci mevcudunun hızla artması üzerine ilk binası yeterli olmamış ve okul, 1961-1962 öğretim yılında, Reşatbey Semtinde Stadyum civarındaki “Bosnalılar Köşkü” adıyla anılan binaya nakledilmiştir ve yine aynı yıl ilkokul bölümü açılmıştır. 1963-1964 öğretim yılında, Özel Adana Koleji bünyesinde, Özel Adana Lisesi eğitim-öğretime başlamıştır. Özel Adana Koleji Ortaokulu ilk mezunlarını 1962-1963 yılında, Lisesi ilk mezunlarını 1964-1965 yılında vermiştir. 1975-1976 öğretim yılında Baraj Yolu’ndaki 6500m2 arsa üzerinde inşaatı tamamlanan kendi binasına taşınmış ve tek bina olması nedeni ile ilkokul bölümünü aynı yıl kapatmıştır. Özel Adana Lisesi 1982-1983 Öğretim yılından itibaren bazı derslerin öğretimini yabancı dille yapan “Anadolu Liseleri” statüsüne geçmiş ve öğretim süresi 7 yıla çıkarılmıştır. 1988-1989 öğretim yılı başında 18 derslikli ve ilk katında konferans salonu bulunan ek bina inşaatı bitirilerek, Özel Adana Lisesi ek binaya taşınmıştır. Aynı yıl 2 Anasınıfı ve 9 şubesiyle Özel Adana Koleji İlkokulu yeniden eğitim-öğretime başlamıştır. Adana’da ilk Özel Fen Lisesi 1990-1991 öğretim yılında Özel Adana Koleji bünyesinde “Özel Adana Fen Lisesi” adıyla eğitim-öğretime açılmıştır. ÖSYM’nin 2001 kitapçığında dil alanında Türkiye Özel Okullar 1.si olan Özel Adana Koleji; György Cziffra György Cziffra (Georges Cziffra) (d. 5 Kasım 1921, Budapeşte – ö. 15 Ocak 1994, Senlis), Macar piyanist. 1968’de Fransız vatandaşı oldu. 20. yüzyılın en büyük piyanistlerinden birisi kabul edilir. Ünlü virtüöz, en çok Franz Liszt eserlerinin kaydı ile tanınmıştır. Frederick Chopin ve Robert Schumann'ın da pek çok eserinin kaydını yapmıştır. 1921'de Budapeşte'de fakir bir çingene ailesinin çocuğu olarak dünyaya geldi. O doğmadan önce Fransa’da yaşayan ailesi; I. Dünya Savaşı çıkınca sınırdışı edilmişti. Piyano çalmayı öğrenen ablasını izleyerek piyano ile tanıştı. Beş yaşında iken bir sirk tarafından yeteneği keşfedildi ve birkaç hafta boyunca sirkin yıldızı olarak gösterilere katıldı. 9 yaşında iken Franz Liszt Akademisi’ne kabul edildi. Bu kuruma kabul edilen en küçük öğrenci idi. Okulda, yetişkinlerin devam ettiği derslere katılmasına da izin verildi. Müzik eğitimi boyunca akşamları barlarda piyano çalıp, doğaçlama müzik yaparak yaşamını kazandı. Eğitimi, II. Dünya Savaşı nedeniyle yarım kaldı. Cziffra, 1941'de Mısır asıllı eşi Soleilka ile evlenmişti. Bu evlilikten kendi adını verdiği (György) oğlu dünyaya geldi. 1942'de askere alındı ve Nazi ordusunda çarpışmak üzere Rusya sınırına gönderildi. Sınırda, Rus partizanlara esir düştü. İki yıl sonra kaçabildiğinde yeniden Alman askerlerine yakalandı ve Batı cephesine tankçı olarak gönderildi. 1946'da terhis oldu ve yeniden Franz Liszt Akademisi’ndeki eğitimine ve barlarda piyano çalmaya başladı. 1950'de Macaristan’dan kaçma girişiminde bulundu fakat yakalanarak 3 yıl boyunca çalışma kamplarında ağır koşullar altında yaşadı. 1953'te serbest kalan sanatçı 1956'da eşi ve oğlu ile Viyana'ya kaçmayı başardı. Viyana'da Brahms Saal'da sansasyonel bir resital verdi. Ertesi sene Paris ve Londra’daki konserleri de çok coşkulu tepkiler aldı. Başarılı kariyeri Avrupa turnesi ve ABD konserleri ile devam etti. 1968'de Fransız vatandaşı olan sanatçı, Paris'in kuzeyindeki Senlis kasabasına yerleşti. Kariyerinin başındaki müzisyenlere destek olmak amacıyla bir vakıf kurdu. Orkestra şefi olan oğlu György Cziffra Jr.'ın 1981’de bir yangında ölümünden sonra orkestra ile konser vermeyi bıraktı. 1994'te Senlis’te kalp krizinden öldü. Alper Kömürcü Alper Kömürcü, Türk besteci, aranjör ve müzisyen. Keman sanatçısı olarak bilinen müzisyen, besteci, orkestra şefi ve aranjör olarak da tanınır. Alper Kömürcü 1980 yılında Ankara’da doğdu. 1991 yılında Çukurova Üniversitesi Devlet Konservatuvarı Keman Bölümü'nü kazandı. 1998 yılında Bilkent Üniversitesi Müzik ve Sahne Sanatları Fakültesi'ne burslu olarak kabul edildi. 2005 yılında Emrehan Halıcı'nın kurmuş olduğu Halıcı Bilişim Şirketi'nin düzenlediği “Bilgisayarla Beste Yarışması”nda Mongol Çocuk ve Özgürlük eseriyle Türkiye 1.liği kazandı. 2007 yılında İstanbul Üniversitesi Devlet Konservatuvarı yüksek lisans programını kazandı ve eğitimini tamamladı. 2011 yılında 19. Altın Güvercin Beste Yarışması'nda En İyi Beste ve En İyi Aranjör ödüllerini kazandı. 2014'ün Mart ayında ilk solo albümü "MAT"ı çıkarttı. Birçok albümde besteci, söz yazarı ve aranjör olarak yer aldı. TRT Caz Orkestrası Şefi Kamil Özler ile caz armonisi ve orkestrasyon üzerine çalışmalar yaptı. Birçok senfoni orkestrasında aranjmanları seslendirildi. Ünlü Azeri Orkestra Şefi Prof. Ramiz Malik Aslanov ile orkestra şefliği üzerine özel çalışmalar yaptı. 2018 yılında eşi İpek Açar Kömürcü ile Elma Şekeri Prodüksiyon şirketini kurdu. Kömürcü çalışmalarına prodüktör, kompozitör, keman sanatçısı ve orkestra şefi olarak devam etmektedir. Álex Mumbrú Álex Mumbrú (d. 12 Haziran 1979, Barselona, İspanya) 2.02 boyunda Liga ACB ekiplerinden Bilbao Basket'te forma giyen İspanyol millî profesyonel basketbolcu. Raúl López Raül López (d. 15 Nisan 1980, Barselona, İspanya) Point gard pozisyonunda oynayan 1.83 boyundaki İspanyol basketbolcu. Şu anda İspanyol takımlarından Bilbao Basket'te oynamaktadır. Zamanında NBA takımlarından Utah Jazz'ın formasını giymiştir. The Rings of Akhaten The Rings of Akhaten, Britanya bilimkurgu dizisi Doctor Who'nun yedinci serisinin yedinci bölümüdür. Bu bölüm Neil Cross tarafından yazılmıştır. Doktor, olağandışı bir şey olup olmadığını kontrol etmek için Clara'nın geçmişini inceler. Ancak olağandışı bir şey bulamaz ve Clara küçükken onun annesinin öldüğünü öğrenir. Clara'ya döner ve Clara "harika bir şey" görmek istediğini söyler. Doktor onu Yerel bir dinin yaşamın başladığına inandığı büyük bir gezegenin yörüngesinde olan gezegenlerden biri olan Akhaten gezegenine götürür. Toplumun para birimi manevi değere sahip bir nesnedir. Clara uyanmak üzere olan eski ve tehlikeli bir yaratığı yatıştırmak için sunulan festivalde çıkacak olan Merry Gejelh (Emilia Jones) adında küçük bir kıza yardım etmeye çalışır. Doktor ve Clara Merry'yi kurtarırlar ve o yaratığın anılar ve büyük gezegenin içinde yaşayan duygulardan oluşan bir parazit olduğunu öğrenirler. Clara, annesi ve babasının tanışmasını sağlayan yaprağı yaratığa sunar ve o paraziti yener. The Bells of Saint John The Bells of Saint John, Büyük Britanya bilimkurgu dizisi "Doctor Who" 'nun Yılbaşı Özel bölümü dahil olmak üzere yedinci serisinin yedinci bölümüdür. Bölümün başrollerini Matt Smith (On Birinci Doktor) ve Jenna-Louise Coleman (Clara Oswald) üstleniyor. Miss Kizlet (Celia Imrie), insanların ruhunu alıp bir veri bulutuna yüklemek için Wi-Fi yoluyla onların tanıdığı bir kişiye benzeyen "Kaşık kafalar" yollamaktadır. Bunlar olurken Doktor günümüzdeki Clara ile tanışır. Clara'nın da ruhu alınırken Doktor onu kurtarır. Clara Miss Kizlet'i ve onun bağlantılı olduğu The Shard adlı şirketi, orada çalışanları bulur. Veri bulutuna yüklenen tüm ruhları kurtarırlar. Bunu yapan Büyük Zeka'dır. Amaçları ruhların anılarından beslenmektir. Bu işte başarısız olan Miss Kizlet'in beynindekileri siler. Doktor, Clara'nın kendisine yol arkadaşı olmasını ister. Clara bunu düşünmek için Doktor'dan bir günlük süre ister. Serdar GÃ¶kalp Serdar Gökalp (d. 23 Şubat 1982, İstanbul), Türk radyo programcısı ve komedyen. 2005 yılından Nisan 2018'e kadar Best FM'de Serdar Yayında isimli radyo programını yapmıştır. 9 Nisan 2018 den itibaren Alem Fm de hafta içi her gün 16:00-18:00 Serdar trafikte ve 22:00-01:00 Serdar yayında programını yapmaktadır. Ayrıca telefon şakalarıyla meşhurdur ve yaptığı şakalarla sık sık gündeme gelmiştir. Telefon şakası yapmak kendisinden önce de olmasına rağmen bu şakaları radyoya taşıyan ilk kişidir. Serdar Gökalp ilk yayınını henüz on sekiz yaşındayken televizyonda bir müzik programında yapmıştır. Kariyerinde farklı alanlara da yer vermiştir. Bir dizide yardımcı yapımcılık ve mizah dergisi yazarlığı bunlardan birkaçıdır. Uzun yıllar radyoda gece program yapmıştır. Araştırmalara göre 11:35-16:25 Türkiye’de en çok radyo dinlenen saat aralığıdır. Hem buna dayanarak hem de gece radyo dinleyen kitlenin kendini tanımış olmasından dolayı programı gündüz saatine alındı. Cold War (Doctor Who) Cold War, Büyük Britanya bilimkurgu dizisi Doctor Who'nun yedinci serisinin dokuzuncu bölümüdür. Bu bölüm Mark Gatiss tarafından kaleme alınmıştır. Doktor ve Clara Las Vegas'a gitmek ister. Ancak TARDIS onları 1983 yılındaki Rus denizaltındaki topraklara götürür ve onları orada bırakıp gider. Doktor, 5000 yıl sonra buzdan çözülüp uyanmış bir Buz Savaşçısı olan Büyük Mareşal Skaldak'ı bulur. Ancak, Kaptan Zhukov, hem Doktor ve Clara'ya güvenmediği için hem de denizaltının Skaldak'tan daha fazla zarar görmemesi için Skaldak'ı zincirler. Ancak bunun yüzünden Skaldak insanlığa Buz Savaşçıları adına bir savaş ilan eder. Doktor, Skaldak'ı ikna etmeye çalışır ve Clara barışsever bir şekilde görünmeye çalışır. Ancak, Skaldak Buz Savaşçılarını çağırır, haber gelmez ve Skaldak terk edildiğini düşünür. Skaldak, zırhından çıkar ve insanların organına tıbbi analiz yapmak için gemidekileri öldürmeye başlar. Skaldak, bir nükleer füze ateşleyerek Dünya'yı kan gölüne çevirmek ister. Ancak, Clara, masum insanları öldürmesinin yanlış olacağını söyleyip onu ikna ederken Buz Savaşçıları Skaldak'ı almaya gelir ve Skaldak'ı alırlar. Tehlike geçtikten sonra, Doktor'un sonik tornavidası, TARDIS'in DEYS'i (Düşman Eylemi Yerdeğişim Sistemi) aktif ederek Güney Kutbu'na cisimlendiğini söyler. Hide (Doctor Who) Hide, Britanya bilimkurgu dizisi Doctor Who'nun yedinci serisinin onuncu bölümüdür. Bu bölüm Neil Cross tarafından yazılmıştır. Empatik bir pisişik olan Emma Grayling'in Clara üzerinde biraz ışık tutacağı düşüncesiyle Doktor, Emma ve Prof. Alec Palmer ile beraber Caliburn konağındaki Well Cadısı olarak bilinen hayalet soruşturması için 1974 yılına gider. Ev gittikçe soğur ve "bana yardım et" mesajı görünür. Doktor, Alec'in kamerasını ödünç alır ve TARDIS'le aynı yerin farklı zamanlarına giderek fotoğraflar çeker. Bu sayede, Doktor fotoğraftakilerin hayalet olmadığını ama Hila Tukurian adında bir zaman yolcusunun cep bir evrende sıkışıp oradaki bir yaratıktan kaçtığını öğrenir. Doktor hızla cep evrene bir portal oluşturması için Emma'nın pisişik yeteneklerini kullanarak bir cihaz oluşturur. Ancak, Emma yeterince dayanamaz ve Hila kurtulsa da Doktor orada kalır. Clara oraya gitmesi için TARDIS'i ikna eder ve oraya TARDIS'le uçar. Doktor'u gerçekliğe geri gönderir. Emma, Hila ile garip bir bağ hisseder. Doktor, onun Emma ve Alec'in soyundan olduğunu açıklar. Doktor, daha sonra cep evrendeki yaratığın türünden başka bir yaratığın konağın içinde olduğunu ve onların birbirine aşık olduğunu öğrenir. Doktor, yaratığı kurtarmak için cep evrene geri döner. Birleşik Krallık Parlamentosu Birleşik Krallık Parlamentosu ( veya kısaca UK Parliament) Birleşik Krallık'ın en üst anayasal organıdır. Çift meclisli bir sistemi olan ülkede parlamento iki bölümden oluşur: Avam Kamarası ve Lordlar Kamarası. Her iki meclis de Londrada bulunan Westminster Sarayında toplanırlar. Bu iki meclise, sınırlı şekilde kanun yapma yekisi olan ve bu yüzden parlamentonun üçüncü bir parçası sayılabilecek olan monarşinin temsilcisi kral/kraliçeyi (1952'den beri II. Elizabeth) de eklemek mümkündür. Kraliyet Parlamentosunun özel durumu özgün bir parlamento egemenliği anlayışına dayalıdır. Bugünkü parlamento kökenini İngiliz Parlamentosundan, o da daha eski Anglosakson konseyi Witenagemot'dan alır. İngiliz parlamentosu kavramı 1707 Birleşme Yasasından beri kullanılmaktadır. Bu yasa ile İngiltere ve İskoçya, Büyük Britanya Krallığı adı altında birleşti ve Edinburg'da bulunan İskoçya Parlamentosu dağıtılarak tüm yetkilerini yeni kurulan yeni parlamentoya devretti. (Özerk bir İskoç parlamentosu daha sonra 1999 yılında yeniden kuruldu.) Birleşik Krallık Parlamentosu ilk oturumunu 23 Ekim 1707'de yaptı. 1800'deki yeni bir birleşme yasası ile İrlanda Parlamentosu da dağıtıldı. Parlamento'nun hizmet süresi 1694'te 3 yıl olarak saptanmıştı. 1716'daki "Septennial Act" ile bu süre 7 yıla çıkarıldıi ancak 1911'de 5 yıla düşürüldü. II. Dünya savaşında geçici olarak 10 yıla çıkarıldı, ancak savaştan sonra tekrar 5 yıla düşürüldü. Üyelerin en önemli dokunulmazlık hakkı, münazaralarda ifade özgürlüğü hakkıdır; hem Lordlar kamarasında hem de Avam kamarasında yapılan konuşmalar hiçbir şekilde mahkemelerde yargı konusu olamaz. Bir diğer dokunulmazlık ise üyelerin tutuklanmasının olanaksız olmasıdır. Sadece vatana ihanet (treason), ağır suçlar (felony) ve açık şekilde asayişi bozma(breach of the peace) gibi istisnalar söz konusudur. Bu dokunulmazlıklar parlamentonun oturumlarının başlamasından 40 gün önce başlar ve 40 gün sonra biter. The Crimson Horror The Crimson Horror, Büyük Britanya bilimkurgu dizisi Doctor Who'nun yedinci sezonunun on ikinci bölümüdür. 4 Mayıs 2013 tarihinde yayınlanmıştır. Madam Vastra (Neve McIntosh), eşi Jenny (Catrin Stewart) ve Strax (Dan Starkey), "Kızıl Korku"yu araştırmaktadır. Kırmızı cesetler bulurlar. Bunu yapan maddenin eski bir sülükten gelen zehirli madde olduğunu Vastra anlar. Çünkü çok uzun süre önce Silurianların başına da gelmiştir bu olay. Ancak bu zehre çok seyrek bir şekilde maruz kalmıştır. Bir araştırmacı bununla ilgili optografları (Ölen kişinin gördüğü son görüntüye ait fotoğraf) Vastra ve Jenny'ye gösterir. Optografta Doktor'un çığlık atarken çekildiğini görürler. Jenny, Doktor'u bulmak için, o tür ölümlerin yaşandığı Bayan Gillyflower (Diana Rigg) tarafından iletilen Sweetville'ye gider. Doktor'u bulur, ancak Doktor'un vücudu da kırmızı olmuştur. Ancak o Zaman Lordu olduğu için zehir ona işlememiştir. Zehiri tersine çevirir ve aynısını Clara'ya da uygular. Jenny ve Vastra "The Snowmen" bölümünde Clara öldüğü için onu görünce şaşırırlar. Bayan Gillyflower, bir sülük olan "Bay Sweet" ile çalışarak o zehirleri bir roket aracılığıyla tüm Dünya'ya zehri akıtarak insanlığı öldürmek istemektedir. Ancak, roket Vastra ve Jenny sayesinde zehir olmadan uçar. Bayan Gillyflower aşağı düşerek ölür ve Bay Sweet'in zehirini test ederek kendisini kör ettiğini öğrenen kızı Bay Sweet'i bastonuyla ezer. Vastra ve Jenny'nin Clara hakkındaki sorularını yanıtsız bırakan Doktor, Clara'yı evine götürür. Clara'nın dadılık yaptığı çocuklar "Hide" ve "Cold War" bölümlerindeki fotoğraflarını ve Viktorya dönemindeki Clara'nın fotoğrafını görür. Çocuklar da Clara'ya zamanda seyahat etmek istediğini söyler, yoksa babalarına bunu anlatacaklardır. Marcello Macchia Marcello Macchia (Vasto, İtalya, 2 Ağustos 1978), İtalyan aktör ve komedyen. Varol Yaşaroğlu Varol Yaşaroğlu (d. 1968), Türk animasyon yapımcısı ve karikatürist. “Kendi yarattığımız hayal dünyasında her şeyi değiştirmek mümkün” söylemini yaşam tarzı yapmış; mizah, karikatür ve animasyona aşık, Koca Kafalar’ın yaratıcısı ve Grafi2000′in kurucusu. Bütün projelerde Berk Tokay ve kardeşi Vural Yaşaroğlu ile birlikte gerçekleştirmiş. 2002-2005 yıllarında Kanal D'de ülkede hiç alışkın olmayan tarzdaki Grafi2000 programının yapımcılığını ve sunuculuğu yapmıştır. Programda yayınlanan skeçlerinde birinde Şahan Gökbakar da yer alır. Karikatür, illüstrasyon ve animasyon çalışmalarının hepsini ekibiyle birlikte kâğıt kaleme hiç dokunmadan bilgisayar ortamında oluşturan Varol Yaşaroğlu, çeşitli üniversitelerde Bilgisayar-internet ve mizah üzerine seminerler verirken, “Ekonomist” ve “Capital” dergilerinin karikatüristliğini ve illüstratörlüğünü yapmaya devam ediyor. 1 Mayıs 2009' da başlayıp 1.5 sene süren Harbi Tivi adlı programı Berk Tokay ile beraber hazırlamışlardır. 11 Şubat 2013 tarihinde yayına başlayan, Türkiye'nin yetişkinlere yönelik ilk animasyon dizisi Fırıldak Ailesi'nin yapımcısı ve karakterlerinin yaratıcısıdır. 23 Nisan 2016'da ön gösterimini yapmış ve 2 Mayıs 2016 tarihinde resmi olarak başlamış olan Kral Şakir çizgi dizisinin Berk Tokay ve Haluk Can Dizdaroğlu ile beraber yaratıcısıdır. CB Estudiantes Club Baloncesto Estudiantes, S.A.D sponsorluk adıyla Asefa Estudiantes , İspanya'nın Madrid şehrinde kurulmuş profesyonel İspanyol basketbol takımıdır. Liga ACB'de ve EuroCup'ta mücadele etmektedir. 1948 yılında kurulmuş olan kulübün tek başarısını 1963, 1992 ve 2000 yıllarında 3 kez kazandığı Copa del Rey şampiyonluklarıyla elde etmiştir, ayrıca kulüp 2004 yılında Liga ACB finallerine yükselmiştir. Koรง: Txus Vidorreta Ä°srail Yaz Saati İsrail Yaz Saati (İbranice: שעון קיץ‎, sh'on kayits; "Summer Clock") İsrail'de saatlerin her yılın Mart ayının son pazar'ından önceki cuma günü saatlerin bir saat ileri alınması, 1 Ekim'den sonraki ilk pazar günü ise tekrar geriye alınması şeklinde uygulanan bir yaz saati uygulamasıdır. Eğer uygulamanın sonu İbrani yeni yıl olan Roş Aşana'ya denk gelirse geri alma işlemi 1 Ekim'den sonraki ilk pazartesine kaydırılır. Johann Maria Farina Johann Maria Farina (İtalyanca: Giovanni Maria Farina; 8 Aralik 1685, Santa Maria Maggiore - 25 Kasım 1766, Köln, Almanya), İtalyan parfümcü. Farina 1709'da İtalya'dan Köln'e göç etmiştir ve burada Farina Gegenüber adlı bir şirket kurmuştur. Dünyanın ilk kolonyası burada üretilmiştir. Farina‘nin 1685 senesinde kurduğu fabrika bugün dünyanın en eski parfüm fabrikasıdır. Giovanni Maria Farina 1714 yılında 5 sene evel (1709) kardeşi tarafından kurulan "Johann Maria Farina Gegenüber dem Jülichs-Platz" adındaki şirketine ortak oldu ve aynı yıl kendi tabiriyle bir İtalyan bahar sabahını andıran bir kokuyu üretti. Bu koku "Eau de Cologne" (Köln suyu) adını taşımaktadır. Osman Karakoç Osman Karakoç (29 Nisan 1984, Diyarbakır), Türk sinema, tiyatro ve dizi oyuncusu. Sinematürk'te Osman Karakoç Favori Erkek Soul/R&B Erkek Sanatçısı Amerikan Müzik Ödülü Amerikan Müzik Ödülleri Favori Soul/R&B Erkek Sanatçı ödülü 1973'ten bu yana dağıtılan ödüllerdir. En çok aday gösterilenler Favori Erkek Pop/Rock Sanatçısı Amerikan Müzik Ödülü Amerikan Müzik Ödülleri Favori "Pop/Rock Erkek Sanatçı" ödülü, 1974'ten bu yana dağıtılan ödüllerdir. Soul Train Müzik Ödülleri En İyi Yeni R&B/Soul ve Rap Sanatçısı ödülü Soul Train Müzik Ödülleri En İyi Yeni R&B/Soul ve Rap Sanatçısı ödülü, 1987'de dağıtılmaya başlanan ödüllerdir. Nusret Şenay (17 Nisan 1960, İstanbul), Türk sinema, tiyatro ve dizi oyuncusu. Sinematürk'te Nusret Şenay Sinemalar'ta Nusret Åženay İMDb'de Nusret Şenay İstanbul Ticaret Üniversitesi Hukuk Fakültesi İstanbul Ticaret Üniversitesi Hukuk Fakültesi ya da kısaca İTİCÜHF İstanbul'da bulunan İstanbul Ticaret Üniversitesi'ne bağlı olarak faaliyet gösteren hukuk fakültesidir. 2001 yılında, Türkiye'deki ilk hukuk fakültelerinden biri olarak öğrenime başlayan fakültenin dekanı halihazırda Prof. Dr. Kayıhan İçel'dir. Fakülte, vakıf üniversiteleri bakımından ülke çapında Bilkent Hukuk ve TOBB Hukuk'un ardından en yüksek puanlarla öğrenci alan üçüncü hukuk fakültesidir. Fakülte ilk olarak, İTO'nun binası olan Eminönü Kampüsü'nde öğrenim yaptı. İki amfisi ve kütüphanesi bulunan bu kampüste 11 yıl öğrenimi sürdüren fakülte, 2012 yılında Sütlüce Kampüsü'ne taşındı. Hukuk Fakültesi öğrencileri için sanal mahkemeleri ve geniş kapasiteli 10'dan fazla anfisi bulunan Sütlüce Kampüsü'nde, her gün ve her saat açık olan gece okuma salonuna sahip 74.462 basılı kitap, 164.187 elektronik kitap, 954 süreli yayın, 47.987 süreli yayın sayısı, 4726 kitap dışı materyal kapasiteli bir kütüphane bulunuyor. Fakülte, küreselleşme ve Türkiye’nin Avrupa Birliği’ne katılımı süreçlerinin bir hukukçunun ulusal hukuk yanında, uluslararası hukuk düzenlemelerini ve uygulamalarını da bilmesini gerektirdiği düşüncesiyle, müfredatında genel hukuk formasyonu için gerekli zorunlu derslere ek olarak, Uluslararası Hukuk, Avrupa Birliği Hukuku ve Uluslararası Ticaret Hukuku alanlarında daha donanımlı hale gelinmesini sağlayacak çeşitli dersler sunmaktadır. Fakültede öğretim dili Türkçe olmakla beraber zorunlu ders olarak Genel İngilizce, seçimlik ders olarak Hukuk İngilizcesi eğitimi verilmektedir. Kurulduğu 2001-2002 Öğretim Yılı’ndan bugüne hukuk eğitiminin pratik çalışmalarla desteklenmesine çalışan fakülte, öğrencilerinin moot court tecrübesi edinmelerini kısmen desteklemekte ve özendirmektedir. İstanbul Ticaret Üniversitesi Hukuk Fakültesi, her yıl Viyana'da düzenlenen 'na 2011-2012 eğitim yılında katılmış fakat takip eden yıllarda katılmamıştır. Ord. Prof. Dr. Hıfzı Veldet Velidedeoğlu Kurgusal Duruşma Yarışması'na katılan sayılı Türk hukuk fakülteleri arasındadır. Fakültede, Sosyal Bilimler Enstitüsü şemsiyesi altında, Kamu Hukuku, Özel Hukuk, Uluslararası Ticaret Hukuku ve Avrupa Birliği Hukuku alanlarında lisansüstü programlar sunulmaktadır. Alanında seçkin hukukçularla öğrenim yapılan fakültenin tam zamanlı kadrosu şu şekildedir: Çanakkale Şehitlerine Çanakkale Şehitlerine, Mehmet Âkif Ersoy'un bir şiiri. Çanakkale Savaşı'nda hayatını kaybeden askerlere seslenme şeklinde yazılan şiir, Ersoy'un İstiklâl Marşı ile beraber en öne çıkan eserlerindendir. Şairin şiirlerinin toplandığı Safahat'in altıncı kitabı olan Asım'ın son bölümünde yer almıştır. Çanakkale Şehitlerine, savaşı tasvir eden en önemli edebi yapıtlardandır. Eser, Türkiye'de Çanakkale Şehitlerini Anma Günü olarak kabul edilen 18 Mart törenleri sırasında sıkça yer bulur. Toyo Ito Toyo Ito 1941 yılında Güney Kore'nin başkenti Seul'de doğdu. Tokyo Üniversitesi Mimarlık Bölümü'nden 1965 yılında mezun oldu. 1971 yılında kendi mimarlık bürosunu kuran Ito, Tayvan'daki Dünya Olimpiyat Oyunları Stadyumu'nun da aralarında bulunduğu birçok esere imza attı. Toyo Ito 2013 yılı Pritzker Mimarlık Ödülü'nü kazandı. Marco Carraretto Marco Carraretto (d. 27 Ekim 1977, Treviso), İtalyan profesyonel basketbolcu. 1.97 boyunda 95 kg ağırlında olan Carraretto Kısa forvet ve Şutör gard pozisyonlarında görev alabilmektedir Mert Altınışık Mert Altınışık , (d. 14 Mayıs 1986 ) tiyatro, sinema ve dizi oyuncusu. Uludağ Üniversitesi Güzel Sanatlar Fakültesi Sahne Sanatları Bölümü Oyunculuk mezunudur. Sinematürk'te Mert Altınışık Sefalosel Sefalosel, beynin kafatasındaki bir açıklıktan dışarı taşması durumudur. Dışarı çıkmış kesede beyin dokusu yoksa ve sadece beyin zarları (meninks) varsa kraniyal meningosel adını alır. En çok oksipital bölgede meydana gelir. Genellikle hidrosefali eşlik eder. Aleksandr Griboyedov Aleksandr Sergeyeviç Griboyedov (} veya alternatif yazımla Griboedov; 15 Ocak 1795 - 11 Şubat 1829, Tahran, İran) Rus oyun yazarı, besteci, şair ve diplomat. Yazar olarak günümüze kadar gelmiş olan ünü özellikle şiir olarak yazmış olduğu komedi oyunu olan "Góre ot Oumá (Akıldan Bela)" dolayısıyladır. Kafkasya'da Rus-İran Savaşı (1826–1828)'na ve Türkmençay Antlaşması'na yaptığı katkılar dolayısıyla Rusya İmparatorluğu'nun Kaçar Hanedanı idaresinde olan İran'a Tahran elçisi olarak görevlendirildi. Bu görevde iken Rusya'nın Türkmençay Antlaşması ile İran'a ait Kafkasya topraklarını eline geçirmesini protesto eden büyük bir gösteri yapan halk kitlesinin Rusya elçilik binasını ellerine geçirilmeleri sırasında bu ayaklanmacılar tarafından öldürüldü. Aleksandr Sergeyeviç Griboyedov 15 Ocak 1795'te bir küçük asilzadenin oğlu olarak Moskova'da doğdu. 1810-1812'de Moskova Devlet Üniversitesi'nde bilim ve hukkuk uzerinde üniversite eğitimi yaptı. Fakat Napolyon Bonapart'n Rusya Seferi bu üniversite eğitimini aksattı. Sonra bir "husar (hafif süvari) alayı"'na subay olarak alındı. Fakat Rus orduları Avrupa'da Napolyon'a karsi iki kez savaşmak zorunda kalmakla beraber Griboyedov'un birliği hiç muharebeye katılmadı. 1816'ya kadar bu birlikte subaylık yaptı. St Petersburg'a geçerek orada imparatorluk "Hariciye Bakanlığı"'nda bir memur olarak çalışmaya başladı. Bu arada edebiyata merak sardı. 1816'da ilk şiir şeklinde "Genç Çiftler (Молодые супруги)" adlı komedisi sahnelendi. Sonra da aynı geleneksel Şişkov-tarzı komediler de yazdı. Bunların yanında nesir denemeleri ve şiirler de yazdı. Bunların pek değerli olmadıkları kalıcı olmamalarından açıktır. Bu arada masonlar ve diğer edebiyat sosyetesi çevrelerine katıldı ve bu çevrelerde gayet "atılgan" bir genç edebiyatçı olarak isim yaptı. 1818'de Rusya'nın İran'a gönderdiği diplomatik heyete bir diplomat delege olarak katıldı. Ama heyet Iran'a daha girmeden Tiflis, Gürcistan'da bulunan ve İran Kaçarlara karşı (1805–1813) savaşı ve Osmanlılara karşı (1807–1812) savaşından sonra Rusların eline geçen güney Kafkaslardaki orduları ve idareyi ele alan General Aleksey Petroviç Yermolov'un karargahında generalin Genel Sekreteri olarak çalışmaya başladı. 1822'de şiirsel bir komedi olan ve en popüler ve beğenilen oyun eseri olan ve Rusya bürokrasisini hiciv eden "Góre öt Oumá (Akıldan Bela)" adlı eserini yazdı. Bu eser sansür yüzünden sahnelemedi ama gizli basılmış bir yazı şeklinde çok yaygınca okundu. Bu eserin basımı ancak 1833'te Griboyedov'un ölümünden sonra yapılabildi. Buna rağmen 1823-1825 döneminde bu edebiyatta başarısı dolayısıyla Gürcistan'daki görevinden izinli olarak Moskova ve St Petersburg'da kaldı. Çar I. Nikolay'a karşı hazırlanan bir askeri ayakalnma olan Aralıkçılar İsyanı'na katılmıştı. Ama bu isyana ait kendi elinde bulunan ve I. Nikolay'ı gayet yerici şekilde tenkit eden mektububunun elindeki bazi nüshalarini General Yermolov'un ikazı üzerine imha etmişti ve diğer nüshalar devlet merkezinden gönderilmiş ve yerlerin ulaşmamışlardı. Buna rağmen ayaklanmacı elebaşları diğer subaylara yakınlığı bilinen Griboyedov tutuklandı ve St Petersburg'da hapse atıldı. Ama yapılan sonucsuz araştırmalar sonunda aklandı. Tiflis'e eski görevine döndü. Bu arada I. Nikolay General Yermolov'u görevden almış yerine görevi general İvan Paskeviç'e verilmişti. General Paskeviç ise, Griboyedov'un kuzeni olduğu için onun Aralıkçılara olan bağlantıları Gürcistan'da araştırılmadı. Rus-İran Savaşı (1826-1828) sırasında General Paskeviç önce Rus ordularının ikinci komutanı idi. O yıl sonu Gence üzerinden hücum ederek İran'ın Karabağ'daki Suşa kalesi kuşatmasını durdurdu. General Paskeviç ertesi yıl 1827'de Kafkasya'da Rus ordularının başkomutanı oldu ve o yıl Revan üzerine yürüdü ve doğu Ermenistan'ı eline geçirdi. General Paskeviç'in Genel Sekreteri olarak Griboyedov'un bu savaşa katkısı oldu. İranlılar barış istemek zorunda kalıp çok ağır şartları gerektiren Türkmencay Antalaşması imazalamak zorunda kaldılar. 1828'de imzalanan Türkmençay Antlaşması müzakerelerinde Griboyedov'un önemli diplomatik rol oynadığı kabul edilmektedir. . Bundan sonra, Griboyedov kuzeni ve komutanı olan General İvan Paskeviç tavsiyeleri ile ilk Rus İmpoaratorluğu elçisi olarak 1828'de İran'a Tahran'a gönderildi. İran'a gitmekte iken uğradığı Gürcistan'ın başkenti olan Tiflis'te arkadaş olduğu "Prens Cavcavadze"'nin 16 yaşında olan Nıno adlı kızı ile evlilik yaptı ve onu da beraberinde Tahran'a götürdü. Tahran'daki İran Şahlığı'nın başında Kaçar Hanedanı'ndan Feth Ali Şah Kaçar bulunmaktaydı. 1828'de İran'da Türkmençay Antlaşması ile Rusya'ya kaybettiği büyük topraklar dolayısıyla Rusya aleyhinde büyük bir husumet bulunmaktaydı. En ufak bir kıvılcım bu husumetinin ayaklanmalar çıkmasına neden olacaktı. Nitekim Şubat 1829'de Griboyedov Tahran'a geldiğinde ortays çıkan bir olay Tahran'da büyük ayaklanmalara neden oldu. Ayaklanmaya neden olan olay İran Şah Feth Ali Şah'ın sarayında iki Ermeni asıllı cariye ile bir hadim harem ağasının kaçıp Rusya elçiliğine sığınmaları ile başladı. Şah yeni Rus elçisi olarak Tahran'a gelmiş olan Griboyedov'dan bu cariyelerin ve harem ağasının İran'a teslim edilmelerini talep etti. Griboyedov'da "Türkmençay Antlaşması" şartı olarak Rusya'nın İran'da bulunan Ermeni ve diğer Hristiyanları koruma hakkı olduğunu ve aynı antlaşmada İran'da bulunan Ermeni'lerin Rusya'ya geri gönderilmesi şartı da bulunduğunu ileri sürerek bu talepleri redetti. Rus Elçiliği Tahran'da bulunan bir Kazak gücü ile korunmakta idi ve elçilik bir halk kuşatmasına karşı tedbirler almıştı. Elçinin bu tutumu Tahran'da İranlılar arasında büyük infihale neden oldu ve büyük bir ayaklanmacı halk grubu elçiliği kuşattı ve elçilliğe hücuma geçti. Başlarında üniformasını giyinmiş ve silahlanmış olan Griboyedov olarak Kazak koruma birliği bu halk güruhunu durdurmaya yeltendi ise de kızgın İranlı halkın hücumuna karşı koyamadı. Griboyedov ve Kazak birliğinden kalan askerlar elçi odasına kaçıp orada kendilerini savunmaya başladılar. Fakat İranlılar çatıyi delip odaya girerek bu son savunmayı da ortadan kaldırdılar. Bu hücum sonunda öldürülen ve başları kesilen diğer Rusların yanında elçi Griboyedov da bulunmaktaydi. Cesedi pencereden elçilik bahçesine atıldı. Kesilen kafası bir kebabçi tarafından vitrinde gösteriye konuldu. Öldürülen diğer Ruslarla birlikte elçinin cesedi üç gün Tahran'ın pazar yerleri ve sokaklarında sürüklenerek halka gösterildi ve bundan sonra cesetler şehir çöplüğüne atıldı. Saraydan kaçan hadım harem ağası elçi ile birlikte savaşmıştı ve kaçan üç Ermeni cariyenin akıbetlerinin ne olduğu bilinmemektedir. Griboyedov'un yeni evlendiği 16 yaşındaki Gürcü karısı Nino'ya dokunulmadı ise de karışıklık içinde hamile olan Nino çocuğunu kaybetti. Nino Tiflis'e dönüp orada br daha hiç evlenmeden 30 yıl daha yaşadı. Griboyedov'un cesedi Tahran'da bulunan bir İngiliz doktor tarafından elinde bulunan bir düello yarası ile tanındı. Cesedi bir araba ile Rusya'ya yollandı. Haziran 1829'da Griboyedov'un yakın arkadaşı olan ve kardeşini görmek için Gürcistan'a gelmiş olan ünlü Rus şairi Aleksandr Puşkin cesedi getiren arabayı (günümüzde Ermenistan'da bulunan) "Dilijan" mevkiinde karşıladı. Sovyet döneminde bu mevkiye bir anıt yapılmıştır. Puşkin Griboyedov'un cesedinin Tiflis'e taşınmasına refakat etti. Griboyedov'un cesedi Tiflis'te "St David Manastırı"'nda gömüldü. Griboyedov Rus İmparatorluk döneminde Sankt-Peterburg ve Moskova'da birer heykelli anıt ile anılmıştır. Sovyet Rusya döneminde 1923'te (o zamanki Leningrad'daki) anıtının önünde bulunan "Katerina Kanalı"'nın ismi anısına "Griboyedov Kanalı" olarak değiştirilmiştir. 1944'te Puşkin'in Griboyedov'un İran'dan getirilen cesedini karşıladığı (günümüzde Ermenistan'da bulunan ) Dilican şehrinde bu olayı anan bir taştan bir anıt yapılmıştır. 1978'e kadar Ermenistan'da bulunan ve Türkiye sınırına yakın olan eski Ermeni adı "Aralıkh Kyolanlu" olan kasabaya "Griboyedov" adı verilmiştir. Nicky Ryan Nicholas Dominick Ryan (d. 1949, Dublin, İrlanda) İrlandalı müzik prodüktörü ve sanatçı Enya'nın menajeri. Daha önce Enya'nın da üyesi olduğu Clannad grubunun menajerliğini de yapmıştır. 1982 yılında Ryan, Clannad grubundan ayrılınca Enya onu takip etti. Şu anda Dún Laoghaire'de Aigle Music adında bir stüdyoları bulunmaktadır. Ryan, Enya'nın söz yazarı Roma Ryan ile birlikte Killiney'de yaşamaktadır. Ebony ve Persia adlarında iki kız çocukları vardır. Konotasyon Konotasyon veya konnotasyon, bir kelimenin birincil ve edebî anlamlarının yanı sıra insanda uyandırdığı duygu ve düşüncelerdir. Genellikle "olumsuz" veya "olumlu konotasyona sahip olmak" şeklinde kullanılır. Mesela Türkçede "şişko" kelimesi olumsuz bir konotasyona sahip ve bazı durumlarda hakaret kabul edilebilirken aynı anlamdaki "kilolu" kelimesi daha nötrdür. Benzer şekilde "tombul" kelimesi de sevimlilik duygusu uyandırır ve daha olumlu bir konotasyona sahiptir. Konotasyon kavramı sıklıkla denotasyon ile karşılaştırmalı olarak kullanılır. Denotasyon, bir kelimenin birincil anlamını temsil ederken konotasyon, bahsi geçen kelimenin diğer karakteristikleri ile ilgili bilgi verir. Mesela anne kelimesinin asıl anlamı ve denotasyonu "çocuk sahibi kadın"dır. Aynı kelimenin konotasyonları ise "sevgi" ve "koruma" gibi kavramlardır. Konotasyon kelimesi Latince "" (ilaveten iÅŸaretlemek) kelimesinden gelir. İmmün tolerans İmmün tolerans veya immünolojik tolerans bağışıklık sisteminin bir antijene zarar vermediği genel süreçtir. Bu süreç, vücudun kendi antijenlerine karşı bir bağışıklık yanıtı oluşturmadığı 'doğal' ya da 'self tolerans' şeklinde ya da bağışıklık sistemini manipüle ederek dış antijenlere karşı tolerans kazanılan 'indüklenen tolerans' şeklinde kendini gösterir. Üç şekilde oluşabilir: merkezi tolerans, periferal tolerans ve kazanılmış tolerans. Bu süreç içerisinde genetik kusurlar sonucu otoimmün poliendokrin sendrom tip 1 (APS-1) ve immünodisregülasyon poliendokrinopati enteropati X-bağlı sendromu (IPEX sendromu) gibi otoimmün hastalıklara yol açar. Santral tolerans; işlevsel bağışıklık sistemi hücrelerine dönüşmeden önce bireyin kendi proteinlerine immün cevap veren lenfositlerin öldürülmesi işlemidir. Bu işlem lenfosit gelişimi sırasında timüs bezinde ve kemik iliğinde T ve B lenfositler için yapılır. Michael Jeter Michael Jeter (26 Ağustos 1952 - 30 Mart 2003); "Yeşil Yol", "Su dünyası" ve "Sayı Kralı Buddy" gibi filmlerdeki rolleriyle tanınan Amerikalı oyuncu ve seslendirme sanatçısıdır. Mehmet Rıza Ünlüçay Mehmet Rıza Ünlüçay (d. 27 Ekim 1950; Yedisu, Bingöl) Eski Danıştay Başsavcısı. Ankara Üniversitesi Siyasal Bilgiler Fakültesi'nden 1973 yılında