okudu. (1938-40) İlk olarak Ankara Erkek Lisesi Türkçe stajyerliğine atandı. Bir ay sonra ise, Ağrı Karaköse Ortaokulu'na nakledildi. Ağrı'da geçirdiği bir ay sonunda ise Yedek Subay Okulu'nun 14. dönemine katılmak üzere İstanbul'a gitti. Bu sırada patlak veren II. Dünya Savaşı uzadıkça özel bir yasa ile subaylık görevi de uzadı. 1943 yılında terhis olan Acaroğlu, kura ile Kars Sarıkamış Ortaokulu'na Türkçe Öğretmeni olarak atandı. Bu okulda bir süre sonra Müdür Yardımcılığı görevini üstlendi. 1943-44 yılları arasında ise Ankara'ya tayin oldu ve buradaki öğretmenliği sırasında Ankara Üniversitesi Hungaroloji Enstitüsü’nde öğrenim hayatına tekrar atıldı. Bu fakültede geçirdiği 3. yılın başlarında devlet memurlarının yükseköğrenim okullarında devam edemeyeceği ile ilgili yasa gereği bir ihbar sonucu kaydı silinen Acaroğlu, bunun üzerine 1946-47 ders yılı başında aynı fakültede Adan Ötüker'in açtığı Kütüphanecilik Kursu'na kaydoldu ve 5 Haziran 1947'de başarı belgesi aldı. Bir sonraki sene de ihtisas kursunu tamamlayan Acaroğlu, Uzman Kütüphaneci oldu. 1946 yılından başlayarak Milli Kütüphane Hazırlık Bürosu'nda gönüllü olarak çalışmaya başladı. Aynı zaman zarfında bir numaralı kurucu üyesi olduğu Türk Kütüphaneciler Derneği Yönetim Kurulu'nda da aktif olarak görev aldı. Milli Kütüphane kuruluş yasası çıkmasının hemen ardından, ilk iki uzmandan biri olarak tayini yapılan Acaroğlu, Mayıs 1950'de dokümantasyon yüksek kütüphanecilik ve kaynakça öğrenimi görmek üzere, Hükümetçe Fransa'ya gönderildi. Paris Devlet Dokümantasyon Teknikleri Enstitüsü'nde iki yıl geçirirken aynı zamanda akşamları Yüksek Kütüphanecilik Okulu'na devam etti ve Alliance Française Okulu'ndan Fransa dışında her yerde Fransızca Öğretmenliği yapabileceği bir eğitim programını bitirdi. Yaz tatillerinde ise Sorbonne Üniversitesi'nde verilen Fransız Uygarlığı kursundan dünyada ilk kez Fransa Arşivleri'nde açılan "Arşivcilik Stajı" adlı kurstan sertifika aldı. Yurda döndükten sonra 27 Kasım 1952'de İstanbul'da bulunan Türkiye Cumhuriyeti Millî Eğitim Bakanlığı'na bağlı Basma Yazı ve Resimler Derleme Müdürlüğü'ne atandı. 1953 yılı başında Millî Kütüphane’de UNESCO tarafından Bibliyografya Enstitüsü'nü kurmakla gönderilen M. Rauc'un yanında çevirmen ve yardımcı olarak geçici görevle Ankara'ya alındı. Bu sırada her sene Derleme Müdürlüğü tarafından hazırlanan Türkiye Bibliyografyası'nın 1953 yılı sayısını tek başına tamamladı. 1957 Haziran'ında Ankara Üniversitesi Siyasal Bilgiler Fakültesi'ne bağlı olarak Birleşmiş Milletler tarafından kurulan Türkiye ve Orta Doğu Amme İdaresi Enstitüsü'nü bitirerek Yüksek İdarecilik Diplomasını aldı. 22 yıl Basma Yazı ve Resimleri Derleme Müdürlüğü'nde görev yaptıktan sonra kendi isteği ile 1974 yılında emekli oldu. Acaroğlu; Fransızca, Bulgarca ve Rusça bilmekte ve Macarca ve Latince'den de anlamaktadır. Kimisi resmi olmak üzere birçok Avrupa ülkesini gezmiştir. Telif ve çeviri olmak üzere sayısı 88'e ulaşan kitapları ve ayrı basımlı araştırmaları vardır. Acaroğlu 1947 yılında Şükran Acaroğlu ile evlendi. İki kız çocuğu babası olan Acaroğlu, 3 Ekim 2016'da 101 yaşında hayata gözlerini yummuştur. SÃ¼leyman El Biruni Süleyman El Biruni, (Arapça: سليمان باشا الباروني‎) (1872-1940) protektora yönetimi bulunduğu dönemde Trablusgarp Valisi olan ve Libya'nın İtalya Krallığı tarafından ele geçirilmesinin ardından direniş hareketine katılan yazar ve şairdir. İyi bir romancı olup İtalyan karşıtı olan bir Berberi milliyetçisi gazetenin editörüdür. BET Black Entertainment Television (genellikle B.E.T.'nin açılımıdır), Washington'da kurulan bir Amerikalı kablo televizyon kanalıdır. 1980'de Robert L. Johnson tarafından kurulan kanal, Amerika Birleşik Devletleri'ndeki genç Afrikalı-Amerikalı kitleyi hedeflemektedir. Kanalın yayınları en çok hip hop ve R&B video klipleri ile şehre odaklı filmler ve dizilerden oluşmaktadır. Kızılcakent, Nizip Kızılcakent, Gaziantep ilinin Nizip ilçesine bağlı bir mahalledir. Gaziantep il merkezine 38 km, Nizip ilçesine 4 km uzaklıktadır. British Phonographic Industry British Phonographic Industry (BPI), Büyük Britanya müzik sanayisinin ticaret birliğidir. Dört büyük plak şirketinin (Warner Music Group, EMI, Sony Music Entertainment ve Universal Music Group) de aralarında olduğu yüzlerce müzik şirketinin yanı sıra; müzik imalatçıları ve dağıtıcıları ile bağımsız müzik şirketleri bu birliğe bağlı bulunmaktadır. 1973 yılında telif hakkı ihlalleriyle mücadele amaçlı kurulmuş olan birlik, İngiliz kayıt şirketlerin çıkarlarını temsil etmektedir. Britanya müzik sanayisi için BRIT Ödülleri'ni ve Yılın Albümü kategorisi için Merkür Ödülü'nü kurdu. Eylül 2008'de BPI, sanayinin tüm bölümlerinin çıkarlarını temsil eden UK Music'in kurucu üyelerinden biri oldu. 422. Piyade AlayÄ± 442. Piyade Alayı (İngilizce resmî adı: the 442nd Regimental Combat Team), II. Dünya Savaşı sırasında Amerika Birleşik Devletleri Kara Kuvvetleri'nde "Nisei" (Japon asıllı ikinci kuşakı)lerden oluşturulan askerî birim. ABD tarihinde en çok madalya kazanan askerî birim. Fransa armasÄ± Fransa arması, 1953 yılından bu yana Fransa'nın ulusal amblemi olarak kullanılmaktadır. Yasal olarak herhangi bir resmî statüsü olmayan amblem Fransız pasaportlarında ve bazı uluslararası alanlarda kullanılır. İlk olarak 1912 yılında Fransa Dışişleri Bakanlığı tarafından diplomatik görevlerde kullanılmak üzere heykeltıraş Jules Chaplain'e yaptırılmıştır. 1953 yılında Birleşmiş Milletler Fransa'dan, diğer ülkelerin armalarının yanında sergilemek için bir arma vermesini istedi. Bunun üzerine Fransız Bakanlar Kurulu toplandı ve heraldik sanatçısı Robert Louis'den, Chaplain'in tasarımını kullanarak Fransa'ya bir arma tasarlamasını istedi. Armanın oluşturulması süreci devlet eliyle yürütülmüş olsa da arma cumhuriyetin resmî simgesi olarak tanınmamıştır. Bunun yanı sıra, Eylül 1999'da Fransız hükûmeti, kendisini simgeleyen bir amblem seçmek için işe koyuldu. Sonuç olarak Fransız bayrağının renk ve biçimini taşıyan ve beyaz bölümü Marienne figürü olarak tasarlanmış, altında devletin sloganı olan "Liberté, égalité, fraternité " (Türkçe: "Özgürlük, eşitlik, kardeşlik") ve "République française" (Fransa Cumhuriyeti) yazılı bayrak kabul edildi. Beyaz TÃ¼rkler "Beyaz Türkler "Türkiye’deki şehirli seçkin sınıfı tanımlamak için kullanılan, literatüre Nilüfer Göle tarafından kazandırılmış bir kavramdır. Beyaz Türkler, kendisini ilerici olarak tanımlayan bir kısım asker - sivil bürokratları ve aydınlardır. 20. yüzyıl sonlarından başlatabileceğimiz süreçte bir orta sınıf oluşumundan söz edilebilir ve bu süreç seçkinci bir söylemi de beraberinde getirmiştir. Toplumun “geri kalmış” olarak görülen bir kesiminin ve bu kesimin değerlerinin aşağılanması örneklerine, özellikle medya gibi söz konusu kesimin yoğun olarak meşgul olduğu pek çok alanda rastlanabilir."“Sahil Yolu'nda ise, kilometrelerce uzunluktaki çim alan kenarından geçen arabalardaki seyircilerin görüş zaviyesinde olduğundan, manzara da mangal düzeyindedir: Don paça soyunmuş adamlar geviş getirerek yatarken, siyah çarşaflı ya da türbanlı, istisnasız hepsi tesettürlü kadınlar mangal yellemekte, çay demlemekte ve ayaklarında ve salıncakta bebe sallamaktadırlar. Her 10 metrekarede, bu manzara tekrarlanmakta, kara halkımız kıçını döndüğü deniz kenarında mutlaka et pişirip yemektedir. Aralarında, mangalında balık pişiren tek bir aileye rastlayamazsınız. Belki balık sevseler, pişirmeyi bilseler, kirli beyaz atletleri ve paçalı donlarıyla yatmazlar, hart hart kaşınmazlar, geviş getirip geğirmezler, zaten bu kadar kalın, bu kadar kısa bacaklı, bu kadar uzun kollu ve kıllarla kaplı da olmazlardı!” ""Beyaz Türkler, Batılı ve seküler "hayat tarzını benimsemiş, ekonomik düzeyi yüksek, eğitim hayatının tümünü veya bir bölümünü yurt dışında tamamlamış güçlü azınlığı ifade eder. Bu azınlık ülkenin ekonomik kaynaklarını doğrudan (yönetim veya sahiplik ilişkisi üzerinden) veya dolaylı (siyasi ilişkiler ve bağlantılar) olarak elinde bulundurur. Politik alanda etkinliği AK Parti döneminden bu yana zayıflamış olsa da, entelektüel camiada gündemi belirleme gücüne sahiptirler. Siyah Türkler kavramı esasen şehirlilik-taşralılık ikilemi üzerinden şekillenir ve sınıfsal bir zemine oturur. Geleneklerine sıkı sıkıya bağlı, mütedeyyin, taşrada ikamet eden, çoğunlukla işçi sınıfı, yükseköğrenim oranı oldukça düşük olan bu kesimin ekonomik gücü yerel anlamda önem arz etmesine rağmen ulusal çaptaki sıçrayışları yine son dönemde olmuştur. Anadolu Kaplanları olarak bilinen, şirket merkezleri orta büyüklükteki şehirlerde bulunan firmaların yöneticileri Türkiye’deki muhafazakâr orta sınıf oluşumunda büyük pay sahibidir. Gri Türkler ise Siyah Türkler’in eğitim düzeyi görece yüksek, dolayısıyla ekonomik anlamda güçlenmiş kesimdir. Genellikle eğitim sektöründe aktif olup, alt ve orta düzey yöneticilik, küçük ölçekli firma sahipliği gibi pozisyonlarda işgücüne katılırlar. İnanç ve geleneklerine bağlılıkları nedeniyle “beyazlaşamamış”lardır. 2009 Yunanistan genel seÃ§imleri 2009 Yunanistan genel seçimleri, 4 Ekim 2009 tarihinde Yunan Parlamentosu'nun 300 üyesini belirlemek için yapılan genel seçimlerdir. Toplam 23 partinin katıldığı erken seçim, Yorgo Papandreu'nun lideri olduğu muhalefetteki Panhelenik Sosyalist Hareketin (PASOK) kesin zaferiyle sonuçlandı. 2007 seçimlerinde iktidarını devam ettiren Yeni Demokrasi işsizlik, yolsuzluk ve orman yangınları gibi büyük sorunlar nedeniyle seçimlere gitmek zorunda kaldı. Böyle bir ortamda 8.5 puan oy kaybeden Yeni Demokrasi seçimi kazanan PASOK'un 10 puan gerisinde kaldı. Aynı zamanda başbakan olan Yeni Demokrasi lideri Kostas Karamanlis görevlerinden istifa etmek zorunda kalırken PASOK lideri ve Papandreu ailesinin siyasetteki 3. kuşak temsilcisi Yorgo Papandreu başbakan oldu. PASOK 300 üyeli parlamentoda kazandığı 160 sandalyeyle beş yıl aradan sonra tek başına iktidara geldi. NGC 5253 NGC 5253, Erboğa takımyıldızı bölgesinde yaklaşık 19,4 milyon ışık yılı uzaklıkta bulunan bir düzensiz gökada. William Herschel tarafından 15 Mart 1787 tarihinde keşfedilmiştir. NGC 5253, M83 Grubu içinde görece olarak Messier 83'e yakın bir bölgede yer almaktadır. Mühendislik etiği Mühendislik etiği, mühendislerin mühendislik uygulamaları için geçerli olan ve mesleğe, topluma, işe, işverene, meslektaşlarına karşı uymaları gereken etik davranışlar bütünüdür. Bilimsel bir disiplin olarak bilim felsefesi, mühendislik felsefesi ve teknoloji etiği gibi konularla yakından ilgilidir. Mühendislik etiğinin tek bir uygulaması ve standardı yoktur, dallara göre değişen anlamı ve uygulaması vardır. Özellikle teknik tasarımlar başta olmak üzere birçok uygulamada toplumun mühendislere bağımlı olması, mühendislerin ahlaki olarak güvenilir davranmalarını gerekli kılar. Eğer işlerini bilim ve kurallara uygun olarak ve en önemlisi de etik kurallara uygun olarak yapmazlarsa onlarca, yüzlerce hatta binlerce kişinin bundan etkilenmesine hatta ölümle sonuçlanacak kazalara neden olabileceklerini bilerek uygulamalarını yapmaları sadece çalıştıkları şirketlerin değil aynı zamanda da kendilerinin de sorumluluğudur. Mühendisler mesleki görevlerini yerine getiriken aşağıdaki temel konuları dikkate almalıdırlar: Sosyo-teknik sistemdeki konumlarından dolayı mühendislerin teknik demokrasinin vatandaşı olması, toplumun diğer üyelerinden daha fazla beklenmektedir. Ayrıca, mühendisler, şirketleri içindeki yükümlülükleri ile ilgili olarak, teknik şartnamelerin iletilmesinden oluşan rolün yanı sıra, üstlerine veya müşterilerine alternatifler önerebilir ki bazı durumlarda buna zorunludurlar. Sorumludur çünkü önerilerini dikkate alarak seçimleri yapacaklar onlara güvenmektedirler. Mühendislerin ahlaki yükümlülükleri, en azından teknik tasarım eylemleri gibi bazı şeyler için toplumun tamamının mühendislere bağımlı olmasından kaynaklanır. Mühendislerin büyük bir sorumluluğu vardır, çünkü işlerini teknik yeterlilik ve etik taahhüdüyle yapmazlarsa, sadece bir kişi zarar görmez veya ölmez (bir doktor işini yapmamasının aksine), onlarca, yüzlerce, hatta binlerce kişi etkilenebilir. Türk Dil Kurumu sözlüğüne göre mühendis olan kişiye verilen isimdir. Yine TDK'ya göre mühendis, insanların her türlü ihtiyacını karşılamaya dayalı yol, köprü, bina gibi bayındırlık; tarım, beslenme gibi gıda; fizik, kimya, biyoloji, elektrik, elektronik gibi fen; uçak, otomobil, motor, iş makineleri gibi teknik ve sosyal alanlarda uzmanlaşmış, belli bir eğitim görmüş kimsedir. Ancak Sözlük tanımının dışına çıkmak ve uygulamaya yönelik bir tanım yaparsak; mühendisler, teknik problemlere ekonomik çözümler geliştirmek için bilim ve matematik prensiplerini uygularlar. Çalışmaları, bilimsel keşifler ile toplumsal ve tüketici ihtiyaçlarını karşılayan ticari uygulamalar arasındaki bağlantıdır. "Etik" kelimesi, kendisi "karakter, adet olan hayat tarzı" anlamına gelen êthos (ἦθος) kök kelimesinden gelen "kişinin karakteriyle ilgili" anlamına gelen Eski Yunanca ēthikós (ἠθικός) kelimesinden türetilmiştir. Bu kelime "ethica" olarak Latince'ye, "éthique" olarak Fransızca'ya aktarılmış oradan da Türkçe 'ye girmiştir. Sözlük anlamı olarak "töre bilimi" ya da ahlâk ile iligi olan anlamlarına gelmektedir. Etik, basit tanımıyla, ahlâki ilkeler sistemidir. İnsanların karar verme ve yaşamlarını yönlendirmelerini etkiler. Etik, birey ve toplum için neyin iyi olduğu ile ilgilenir ve ahlaki felsefe olarak da tanımlanır. Bunlarla birlikte bir insanın eylemlerinin etik temelde sorgulanabilmesi için o kişinin: Gerekmektedir. TDK’ya göre kişinin kendi davranışlarını veya kendi yetki alanına giren herhangi bir olayın sonuçlarını üstlenmesi, sorum, mesuliyet. Sorumluluk bireyde doğal olarak gelişir ancak bu durum daha sonra içinde bulunulan topluluğa karşı duyulan sumluluk biçiminde kolektif olarak gelişir. Mesleki anlamda sorumluluk, belirli bir görevin istenilen nitelik ve nicelikte yerine getirilmesi olarak adlandırılabilir. En genel anlamda iki tür sorumluluk vadır: üstlere hesap vermeyi de içeren "sorumlu olma" durumu ve işi yapmayı üstlenmek anlamındaki "sorumluluk alma" kavramlarıdır. Mühendislik kavramı ve uygulaması 19. yüzyılda ayrı bir meslek olarak yükseldikçe, mühendisler kendilerini sıradan işçilerden ayrı olarak bağımsız profesyonel pratisyenler veya büyük işletmelerin özel teknik çalışanları olarak gördüler ve çalıştıkları ya da tasarladıkları projeleri bu açıdan değerlendirmeye başladılar. O zamana kadar çalışanlarının üzerinde mutlak hakimiyete sahip olan işverenler için bu durum hakimiyetlerinin sorgulanması durumunu meydana getirdi. Mühendislerin bu şekilde bilinçlenmesiyle birlikte öncelikli olarak Amerika Birleşik Devleteri'nde Amerikan İnşaat Mühendisleri Topluluğu (ASCE)(1851), Amerikan Elektrik Mühendisleri Topluluğu (AIEE) (1884), Amerikan Makina Mühendisleri Topluluğu (ASME) (1880), Amerikan Maden Mühendileri Enstitüsü (AIME) (1871) gibi değişik Mühendis grupları bir araya gelerek kendi meslek örgütlerini kurmaya başladılar. 19. yüzyıl sona erdiğinde ve 20. yüzyıl başladığında, Ashtabula Nehri Demiryolu Felaketi (1876), Tay Köprüsü Felaketi (1879) ve Quebec Köprüsü çöküşü (1907) gibi bazı korkunç köprü kazaları da dahil olmak üzere bir dizi önemli yapısal kazalar oldu. Bu yaşanan olaylara bir tepki olarak, dört kurucu mühendislik topluluğundan üçü resmi etik kuralları geliştirdi. AIEE 1912'de, ASCE ve ASME de 1914'te bunları uygulamaya soktu. I. Dünya Savaşı sıralarında mühendislik mesleğinin önde gelenleri kendi mesleklerinin hukukçulara ve doktorlara tanınan toplumsal statüye sahip olmadığını düşünmeye başladılar. Bunun üzerine tüm mühendislik meslek odaları temelde mühendislik mesleğinin toplum önündeki statüsünü geliştirmek amacıyla kendi alanlarındaki kuralları oluşturmaya başladılar. Bu tür kazaların, profesyonel uygulamaların gerekliliği konusunda toplumda uyanan gerekliliklerden dolayı, bir süre sonra, ABD'de mühendislik projelerini yürütmek ve uygulamak için mühendislik lisansı gibi belgelerin istenmesi hareketi başladı. Bu belgeler bir takım eğitim, tecrübe ve sınav başarısını da kapsamaktaydı. 1947 yılına gelindiğinde ABD'deki tüm eyaletlerde lisans yasaları uygulamaya konulmuştu. 1932'de kurulan Mesleki Gelişim için Mühendisler Konseyi ECPD, mühendislik okullarını akredite etmeye başladı. Bu konsey 1980 yılında Mühendislik ve Teknoloji Ekreditelendirme Kurulu (ABET) olarak isim değiştirdi. Türkiye'de, 1908‘de İstanbul‘da çok sayıda kurulan sivil örgütlerden biri de Osmanlı Mühendis ve Mimar Cemiyetidir. Cemiyet 1912 yılında etkinliklerini askıya almış ve 1919‘da yeniden çalışmalarına başlamış ve varlığını 1922 yılına kadar sürdürmüştür. Türkiye'de Cumhuriyetin ilanından sonra ilk örgütlenmeler ise Mayıs 1926 yılında ve merkezleri Ankara‘da bulunan Türk Mühendisler Birliği ve Türk Yüksek Mühendisler Birliği'nin kurulmasıyla gerçekleşmiştir. Bu birliklerin amaçları daha çok mesleki sorunları gündeme almak, tartışmak ve iyileştirmek iken etik boyutu daha o dönemlerde öne çıkmamıştı. Bu öncü örgütlere daha sonra çeşitli tarihlerde uzmanlık alanlarında örgütler eklenmiştir. 1954 yılında Türk Mühendis ve Mimar Odaları Birliği'nin kurulmasıyla birlikte ilk genel kurulda Elektrik Mühendisleri Odası, Gemi Mühendisleri Odası, Harita ve Kadastro Mühendisleri Odası, İnşaat Mühendisleri Odası, Kimya Mühendisleri Odası, Maden Mühendisleri Odası, Makine Mühendisleri Odası, Mimarlar Odası, Orman Mühendisleri Odası, Ziraat Mühendisleri Odası kurulması kararlaştırılmıştır. Dünya çapındaki birçok mühendislik meslek örgütü, üyelerinin etik kurallara uyması için açıklamalar, deklerasyonlar ve hatta yazılı kararlar uygulamaktadırlar. Ancak bunların gerçek anlamda ilk yazılı kurallar olarak ele alınması ASCE tarafından 1914'te "Etik Kurallar (Code of Ethics)" başlığında yandaki gibi listelendi. 1914 kuralları, ASCE için yüksek etik standartların önemini iletmede önemli bir adım olsa da, yayınlanan ilk kurallar bütününün, bir inşaat mühendisinin, halkın refahını koruma yükümlülüğünü bir düzenlemeyle değil de kişisel onur kavramıyla uygulamaya bıraktığını izlemek ilginçtir. Bu ilk kuralların kanunları, sadece, bir mühendisin diğer mühendislerle ve müşterilerle etkileşimi ile ilgilidir ve bir mühendisin halka karşı görev ve sorumluluklarından bahsetmez. ASCE, 1976'ya kadar mühendisin temel etik görevinin "halkın güvenliğini, sağlığını ve refahını en üst düzeyde tutmak" olduğunu belirten açık bir ifadeyi kabul etmeyecekti. Mühendis yetiştiren okullar, müfredatlarında mühendislik etiği dersi vermeye başladı ve mezunlarını etik anlamda bağlayacak çeşitli yeminleri diploma teslimlerinde uygulamaya başladılar. Bunlara Kanada'daki "Iron Ring", ABD'deki "Order of the Engineer", Türkiye'deki İTÜ Mühendislik Yemini örnek olarak verilebilir. Türkiye'de, Türk Mühendis ve Mimar Odaları Birliği 2003 yılında düzenlediği "Mühendislik ve Mimarlık Kurulayında", TMMOB Mesleki Davranış İlkelerini, mühendislerin ve mimarların mesleki uygulamalarında göz önünde bulundurmaları gereken değerleri ve almaları gereken kararlarına kılavuzluk etmesi için hazırlanmış ve kabul etmiştir. ABD'de, ASCE "Code of Ethics"'i en son Temmuz 2017'de güncelledi. Profesyonel anlamdaki belirli bir meslek grubunun, meslek üyelerine yapmalarını zorunlu kılan, uygulayıcılarını belli kurallarla davranmaya zorlayan ve kişisel eğilimlerini sınırlayan, mesleki çekişmeyi düzenleyen ve hizmet ideallerini korumayı amaçlayan mesleki ilkeler bütünüdür. Mesleki etik kuralların amacı, kapsamına giren personelin ve birimlerin performansı, hareket ve davranışları ile ilgili merkeze ve birime özgü standartları belirlemektir. Bu kurallar görevlerini yerine getirirken iç denetim biriminin bütün mensuplarından beklenen davranış standardını açıklığa kavuşturmayı hedeflemektedir. Bu kurallar, denetim standartlarına uyması gereken bütün personeli ve birimleri kapsamaktadır. Mesleki davranış kuralları, evrensel etik ilkeler çerçevesinde özel olarak bir mesleğin uygulama alanındaki hizmetlerle sınırlı olarak düzenlenmiş yazılı dizgelerdir. Kaynağı evrensel etik değerlere dayalı olması nedeniyle, mesleki etik kodların en önemli özelliğinden biri, dünyanın neresinde olursa olsun, aynı meslekte çalışan bireylerin bu davranış kurallarına uygun davranmalarının gerekli olmasıdır. Etik davranış, karşılıklı tüm ilişkilerde dürüst olmayı gerektirir. İlişkilere en çok zarar veren davranış, korku ve güvensilik nedeniyle yalan söylemektir. Profesyoneller, hem altlarına hem de üstlerine güven vermek için dürüst olmak durumundadır. İş hayatı içinde doğru davranış biçimi dürüst, adaletli, tarafsız olmayı gerektirir. İş hayatında yapılan tüm üretimlerde işveren, çalışan ve müşteri ilişkisi yasalara uygun olmalıdır. İş hayatını düzenleyen hem yerel hem de uluslararası yasalar ve krurumlar mevcuttur. Örnek olarak Uluslararası Standartlar Ögütü'nü (ISO)verebiliriz. Yasalara aykırı iş tallimatlarının yerine getirilmemesi konusunda yöneticelerden en alttaki çalışana kadar tüm çalışanların işbirliği yapması etik davranış iiçin vazgeçilmezdir. Bir işi yapabilmek için ilgili iş kolunda eğitim, bilgi ve tecrübeye sahip olmak gereklidir. Kişi bununla yetinmemeli uyguladığı meslek alanındaki güncel gelişmeleri de takip ederek kendini sürekli geliştirmelidir. Buna örnek olarak "Yaşam boyu öğrenme" verilebilir. Bir iş hakkında ne kadar yetkin olunursa ise o işle ilgili olarak sorumluluk ve inisiyatif alma davranışı da güçlenir. Yapılan işin geüvenli olması ve güvenilirliğinin sürekli olarak ölçülmesi de etik davranışın temellerindendri. İşi yaparken o meslek dalının kurallarına ve bilime göre hareket etmek güvenilirliğin temelidir. Meslek alındaki bilimsel gelişmeler ve yeni yöntemler sürekli olarak takip edilmeli ve uygun bir şekilde uygulamaya alınmalıdır. Kişinin yaptığı işi önemsemesi ve en iyi çekilde yapması da etik davranış için gereklidir. Kişinin sadece kendisinin değil yanında çalışan diğer meslektaşların da bu şekilde davranabilmesi için onlara yol göstermek ve yardımcı olması gereklidir. Ayrıca bu şekilde bir davranış yapılan iş ile iligli verimliliğin artmasını da sağlar. Bir mühendis ister bilim için ister özel bir iş olsun yer aldığı her çalışmada etik ilkelere uymalıdır ve aşağıda verilen aykırı davranışları yapmaktan kaçınmalıdır. ettirmek. Mühendislik etiği ilkeleri, mühendisin topluma, müşterilere, işverenlere, meslektaşlarına, iş arkadaşlarına, çevreye, doğaya ve meslek konusundaki düşüncelerine ilişkin belirli önceliklerini ve sorumluluklarını tanımlar. Mühendisler meselkeleri ile iligli olay ve davranışları değerlendirirken, kişisel değer yargılarına dayanmak yerine, yukarıda sözü edilen "Etik Kurallar(ASCE)" ya da "Mesleki Davranış İlkeleri (TMMOB)" ile belirlenen ve sıralanan kurallara uygun olarak hareket etmesi uygun olur. Mühendislik mesleğinin topluma ve çevreye karşı çeşitli etik sorumlulukları vardır. Bu araştırma alanına son zamanlarda makroetik denir. Ancak bu profesyonel sosyal sorumluluklar mühendisliğin ticari yönü ile çelişiyor olabilir. Mühendislerin çoğunluğu, birincil önceliği toplumsal etkilerden ziyade genellikle kâr ve kurumsal hissedarları olan işletmeler için çalışır. Neyse ki, bu durum şirketlerin sosyal ve çevresel etkileri (üçlü kârlılık) göz önünde bulundurarak ekonomik olarak gelişebileceğine dair değişimlere ve kurumsal sosyal sorumluluğa (KSS) doğru harekete bağlı olarak değişmeye başlamıştır. KSS, şirketlerin topluluk paydaşlarına, müşterilere, tedarikçilere, çalışanlara ve yatırımcılara hesap verebilirlik ilkelerini taahhüt ettiği anlamına gelir. KSS genellikle insan hakları ve çevresel konular ile sürdürülebilirlik fikirlerinin yanı sıra bir sorumluluk zinciri ve bakım görevi de içerir. Mühendisler, mesleki bilgi, beceri ve deneyimlerini, toplumun ortak çıkarları; evrensel insani kazanımların ve kültürel mirasın korunması ve insan refahının gelişimi için kullanmalıdırlar. İş yerlerinde işçi sağlığını korumak ve iş güvenliğini korumak için gerekli önlemleri almalılar ve ilgili yasalara bağlı olarak hareket etmelidirler. İşverenleri, müşterileri ve melektaşları da dahil molmak üzere topluma karşı adil, dürüst ve iyi niyetli olmalıdırlar. Mühendislerin çevre koruma konusundaki sosyal sorumluluğu farklı etik çerçevelerden ele alınabilir. Antroposentrik (insanmerkezli) bir çerçeveden, çevrenin korunmasının sonuçta insan yaşamı için kendini korumak anlamına geldiğini anlayabiliriz. Alternatif olarak, biyosantrik (canlıların tümü) açıdan bakıldığında, gezegendeki tüm organizmaların doğal yaşam hakkını da anlayabiliriz. Çevre ve ekolojinin, insan varoluşunu korumanın ötesinde ayrı bir değeri olduğu düşünülebilir. Mühendisler, bilgilerini sürdürülebilir bir gelecek için mühendislik çözümleri oluşturmak amacıyla toplumun yararına kullanmalıdır. Mühendisler, doğal kaynakların ve enerjinin tasarrufuna özel bir önem vermelidir. Mühendsiler, işveren ya da müşterileri ile teknik konulardaki mesleki alışverişlerinde her zaman güvenilir bir uygulayıcı olmalıdır ve işveren ya da müşterinin çıkarı için toplumun refahını ve sağlığını tehlikeye atmaksizin mesleki bilgi ve becerilerini uygun ve düzgün bir şekilde kullanmalıdır. Mühendisler, yaptıkları işin sonuçlarının müşteri ya da işveren lehine ancak toplumun refahı ve sağlığının alehine olacak şekilde hereket etmelerini sağlayacak doğrudan ya da dolaylı olarak hediye, para ya da hizmet kabul etmemlidir ve başkalarına da teklif etmemelidir. Özellikle ve genellikle müşteriler, hizmetin uzmanlığını veya titizliğini değerlendiremedikleri durumlarda, önemli hizmetler için genellikle yabancılara ve işi teslim ettikleri mühendislere güvenmek durumunda kalırlar. Bu ise mühendisleri için etik değerlere uygun davranmayı zorunlu kılar. Çalıştıkları işle ya da projeyle ilgili ticari sırları 3. şahıslar ile paylaşmamalıdırlar. Mühendis, işverenleri veya müşterilerinin (veya eski işverenlerinin veya müşterilerinin) çalışmaları veya bilgisi ile ilgili gizli bilgileri, anlaşmaları olmadan açıklamamaya dikkat etmelidir. Bir mühendis ayrıca bu bilgileri kendi yararına olan başka bir amaçla kullanmaktan kaçınmalıdır. Burada mühendisin dikat etmesi gereken iki önemli istisna vardır: Gizli bilgilerin saklanması halkı riske atacaksa veya bu bilgiler bir mahkeme tarafından isteniyorsa bu gislilik hükmü uygulanmamalıdır. Mühendisler, yalnızca yeterli oldukları alanlarda hizmet vermelidirler. Hizmetlerini etkileyebilecek diğer uzmanlık alanlarındaki yetklililerin görüşlerine başvurmalıdırlar. Mesleki yetki, görev ve sorum luluklarını sadece zorunlu durumlarda ve ehl olan meslektaşlarına devretmelidirler. Mesleki etkinliklerini hiçbir şekilde mesleğin saygınlığına zarar vermeyecek şekilde sürdürmelidirler. Mühendisler, diğer mühendislerin mesleki itibarına, beklentilerine, uygulamalarına veya istihdamlarına doğrudan veya dolaylı olarak kötü niyetli veya yanlış bir şekilde zarar vermemeye özen göstermelidir. Başkalarının etik dışı veya yasadışı uygulamadan suçlu olduğuna inanan mühendisler, bu bilgileri uygun ve yetkili otoriteye bildirmelidir. Özel çalışan mühendisler, aynı müşteri için başka bir mühendisin çalışmasını bu mühendisin bilgisi dışında veya böyle bir mühendisin çalışma ile bağlantısı sona ermedikçe, gözden geçirmemelidir. Devlet, sanayi veya eğitim sektöründeki mühendisler, istihdam görevlerinin gerektirdiği durumlarda diğer mühendislerin çalışmalarını inceleme ve değerlendirme hakkına sahiptir. Satış veya endüstriyel istihdamdaki mühendisler, temsil ettikleri ürünleri diğer tedarikçilerin ürünleri ile mühendislik karşılaştırması yapma hakkına sahiptir. Mühendisler, mesleki bilgilerini güncel tutmalıdırlar ve mesleklerindeki güncel yenilikleri ve çalıştıkları alandaki mevzuat değişikliklerini takip etmelidirler. Meslektaşlarının eleştirilerini dikkate almalıdırlar ve kendilerini elşeştirmekten kaçınmamalıdırlar. Çok kültürlü ortamlarda çalışmaya uyum sağlamaladırlar. Mühendislik etiğinin lisans düzeyinde öğretilmesinin önemi, öğrencilerin etik sorunların zorlayıcı görevi konusunda farkındalıklarını arttırmaktır. Öğrenciler, etik sorunlara benzersiz doğru bir çözümün ya da belli bir maddi yanıtın nadiren olduğunu bilmeleri önemlidir. Etik veya ahlaki sorunlar genellikle, iki karşıt taraf veya karşıt ilkeler arasındaki çatışmalar olarak temsil edilir, ancak genellikle eşzamanlı olarak mümkün olabilecek veya olmayabilecek birden fazla etik kısıtlamanın olduğu problemler olarak daha iyi anlaşılırlar. Mühendislik etiği eğitimi aşağıdaki dört yöntemle yapılabilir: Her mühendislik projesi ayrı özelliklere ve gereksinimlere sahip olsa da, ayrıca her mühendislik dalının kendine has zorlayıcı durumları bulunsa da bir mühendislik çalışması aynı zamanda bir tasarım sürecine benzetilebilir ve uygulamanın etik kurallara uygunluğu aşağıdaki adımlarla sınanabilir: Bilişim etiği Bilişim etiği kavramı bilgisayar dünyası içindeki insanların davranışlarını inceleyen felsefe dalıdır. Bilişim etiği alanında Luciano Floridi ve Michael Davis önemli isimlerdir. Bilişim etiği konusunda hackerlık, dosya paylaşımı, internetin demokratik olup olmaması, lisanslar sıklıkla tartışılan konulardır. Computer Ethics Institute (Bilgisayar Etik Enstitüsü) tarafından geliştirilen ve bilgisayar kullanım etik ilkelerinin temelini oluşturan 10 ilke; Hristiyan apolojetiÄŸi Hristiyan apolojetiği, Hristiyanlık inanışını akılcı temellerle açıklamaya çalışan Hristiyan teolojisi dalıdır. Bu yaklaşım, inanışa yönelen itirazlara uygun açıklamalar getirmek ve diğer dünya görüşlerinin aksayan yanlarını ortaya koymayı da amaç edinmiştir. Hristiyan apolojetiği Pavlus'la başlayan, Origenes ve Augustinus gibi yazarları içine alan ve Hristiyanlık geleneklerinin çağdaş savunucularıyla (C.S. Lewis gibi) özdeşleşmiş bir gelişim göstermiştir. Apolojistler Hristiyanlığa ilişkin düşüncelerini tarihi bilgiler, felsefi önermeler, bilimsel araştırmalar, sözlü ikna ve diğer disiplinlere dayandırmaktadırlar. Obersalzberg Obersalzberg Almanya'da Bavyera Eyaleti'ndeki Berchtesgaden köyünün yukarısındaki dağ etekleridir. Bu bölge Adolf Hitler'in dağ evi Berghof'un yeri olarak bilinir. Amerikalılar tarafından Eagle's Nest ("Kartal'ın Yuvası") olarak da bilinen Kehlsteinhaus da bu bölgededir. 1923'te Landsberg Hapishanesi'ne girmeden önce Hitler bu yöreye ilk kez gelir ve 1928'e kadar bölgeyi her sene ziyaret eder ve pansiyon kiralardı. 1933 yılında Hitler iktidara gelince çevredeki arazileri ve diğer villaları da tek tek elde etti. Hitler'in buraya son bilinen ziyareti, 1944 yılında olmuştur. 14 Temmuz 1944'te merkezi yaptığı Wolfsschanze'ye gitmek için ayrıldı ve bir daha geri dönmedi. Binaları (Kehlsteinhaus hariç) ağırlıklı olarak 25 Nisan 1945 tarihinde bir Müttefik hava saldırısında hasar gördü. Kalıntıları emekli SS birlikleri tarafından ateşe verildi ve yerli halk tarafından yağmalandı. II. Dünya Savaşı'ndan sonra, Obersalzberg bir askeri bölge olmuştur ve binaların çoğu ABD Ordusu tarafından kamulaştırılmasına karar verilmiştir. Ancak, Obersalzberg ABD ordusu tarafından bir dinlenme parkı olarak kullanımda kaldı. Otel Platterhof ise 1952 yılında yeniden inşa edildi ve General Walker Otel olarak ismi değiştirildi. Üstel büyüme Üstel büyüme (üstel azalmayı da içine almak üzere) bir matematiksel işlevin büyüme hızının, işlevin o anda sahip olduğu değerle orantılı olması halinde gözlenen durumdur. Kavram süreksiz tanım kümeleri özelinde ele alındığında geometrik büyüme ya da geometrik azalma olarak da adlandırılabilmektedir. Üstel büyüme modeli Malthus büyüme modeli olarak da bilinmektedir. Messier 83 Messier 83 (ayrıca "Güneyin Fırıldak Gökadası", "M83" veya "NGC 5236" olarak da bilinir) Suyılanı takımyıldızı bölgesinde yaklaşık 15 milyon ışık yılı uzaklıkta bulunan bir ara sarmal gökada. Gökyüzünde çubuklu sarmal gökadalar içerisinde en yakın ve en parlak olanıdır, bir dürbün ile kolayca gözlenebilir. M83, 1751 tarihinde Fransız gökbilimci N. L. de Lacaille ve bağımsız olarak 1752 tarihinde Pierre Mechain tarafından keşfedilmiştir. Charles Messier, Mart 1781'de kataloğuna eklemiştir. 16 Haziran 2008'de NASA'nın "Galaxy Evolution Explorer" projesi kapsamında gökadanın dış bölgelerinde çok sayıda yeni yıldız bulunduğu bildirilmiştir. Şimdiye kadar bu alanların yıldız oluşumu için yeterli malzemeye sahip olamayacağı düşünülmüştü. M83 içerisinde altı adet süpernova (SN 1923A, SN 1945B, SN 1950B, SN 1957D, SN 1968L ve SN 1983N) gözlenmiştir. M83, Erboğa A/M83 Grubu'nu oluşturan iki altgruptan M83 Grubu'nun merkezinde yer alır. Erboğa A, diğer altgrubun merkezindedir. Bu iki altgrup bazı kaynaklarda tek grup, bazı kaynaklardaysa iki farklı grup olarak tanımlanmıştır. Aslında Erboğa A ve M83 etrafındaki gökadalar, fiziksel olarak diğerlerine daha yakındır ve her iki altgrup da birbirlerine bağımlı hareket etmemektedirler. NGC 5229 NGC 5229, Av Köpekleri takımyıldızı bölgesinde yaklaşık 23,7 milyon ışık yılı uzaklıkta bulunan ve yandan görülen bir sarmal gökada. M51 Grubu'nun bir üyesidir ama diğer gökadalardan nispeten izole durumdadır. Gökadanın diski biraz çarpıktır ve bizim bulunduğumuz noktadan yıldız kümeleri birbirine bağlı bir dizi oluşturmuş gibi görünmektedir. Babil Kütüphanesi "Babil Kütüphanesi" () Arjantinli yazar ve kütüphaneci Jorge Luis Borges (1899-1986) tarafından yazılmış bir kısa öyküdür. Öykü; evreni, olası tüm 410 sayfalık kitapları içeren dev bir kütüphane olarak betimlemektedir. İlk kez Borges'nin "El Jardín de senderos que se bifurcan" ("Yolları Çatallanan Bahçe") adını taşıyan 1941 tarihli seçkisinde yayımlanan öykü 1944'te yayımlanan "Ficciones Hayaller ve Hikayeler"'de de yer almıştır. Kehlsteinhaus Kehlsteinhaus (İngilizce konuşulan ülkelerde Eagle's Nest olarak bilinir), Berchtesgaden'in yakınında dağlarda Naziler tarafından inşa edilen, Obersalzberg kompleksinin bir uzatması olarak küçük bir köşk tarzı binadır. Martin Bormann'ın Adolf Hitler'e 50. doğum günü hediyesi olarak yaptırdığı evdir. Kehlstein Evi, üzerine kurulu olduğu 1.834 metrelik zirvenin adını taşır. Fransız bir diplomat tarafından "Kartal'ın Yuvası" lakabı verilmiştir. Kehlsteinhaus'a ziyaretçiler erişebilmek için dağın merkezine uzanan bir tünele giriyor ve orada kendilerini 35 kat yüksekliğindeki Kartal Yuvası'na çıkaran asansöre biniyorlardı. Kehlsteinhaus bir kabul odası ve mutfaktan ibaretti ancak bulunduğu yer, Kehlsteinhaus'u olağanüstü bir yer durumuna sokuyordu. Kehlsteinhaus'un daire şeklinde olması ve her tarafında pencerelerinin bulunması, insanın aklını dağıtacak kadar çarpıcı bir dağ manzarası sunuyordu. Hitler'in kendisi, yıldırım düşeceği endişesi ve yükseklik korkusu gibi nedenlerle bu evine pek az gidip gelmiş (aşağı yukarı 10 kez), buraya geldiği zamanlarda da çoğu kez birkaç saat kalmıştır. Evin ağırladıkları, sevgilisi Eva Braun ve en yüksek rütbeli SS yöneticileri olmuştur. Hitler'in favorisi yine Berteschgaden'deki Obersalzberg'deki Berghof idi. 3 Haziran 1944'te Eva Braun'un kız kardeşi Gretl Braun ile SS generali ve Himmler'in yardımcısı Hermann Fegelein burada evlenmişlerdi. Bu düğün kayıtlara alınmıştır. Kehlsteinhaus çoğunlukla "Hitler'in Çay Evi" olarak adlandırılır ama bu uygunsuz bir isimdir. Hitler bir çay evi olarak Kehlsteinhaus'u kullanmamıştır. Hitler bu çevredeki çay bahçesi Mooslahnerkopf Teehaus'da çay içmeyi çok seviyordu. Hitler'in intiharından 4 gün sonra 4 Mayıs 1945'te SS askerleri villayı ateşe verdi. Saatler sonra ise ABD 3. Piyade Tümeni ve Fransız 2. Zırhlı Tümeni Berchtesgaden'e vardılar. Sonraki birkaç günün içerisinde ev tam olarak müttefik askerler tarafından yağmalandı. İngiliz Bilim Derneği Britanya Bilimsel İlerleme Kurumu olarak da adlandırılan İngiliz Bilim Derneği, bilimin kullanım alanını yaygınlaştırma, bilimsel konulara gösterilen ilgiyi artırma ve bilim işçileri arasındaki etkileşimi kolaylaştırmayı amaç edinen bir bilimsel topluluktur. Kuruma üyelik için herhangi bir önkoşul bulunmamaktadır. Kurum 1831 yılında, Alman Gesellschaft Deutscher Naturforscher und Ärzte örnek alınarak kurulmuştur. Kuruluşu açma düşüncesi Royal Society'nin seçkinci ve tutucu doğasından etkilenen Sir David Brewster'ın William Vernon Harcourt'u yüreklendirmesi sonucunda ortaya çıkmıştır. Örgütün diğer kurucusu J. F. W. Johnston'dur. İlk toplantısını 27 Eylül 1831 tarihinde York'ta gerçekleştiren kuruluş düzenli olarak yılda bir kez bir araya gelmektedir. Kurum 1860 yılında Oxford'da düzenlenen ve Thomas Henry Huxley ile piskopos Samuel Wilberforce'u karşı karşıya getiren ünlü tartışmaya da ev sahipliği yapmıştır. Bu buluşmanın evrim tartışmasının yönünü değiştirdiği düşünülmektedir. Kurumun bilim dünyası üzerinde bıraktığı en önemli etki 1878 yılında kurum bünyesinde oluşturulan bir kurulun Charles Babbage'ın analitik motorunu geliştirme önerisini geri çevirmesidir. Kurum, İngiliz roman yazarı Charles Dickens'ın "The Mudfog Papers" (1837–38) adlı yapıtında 'Her Şeyin İlerlemesini Amaç Edinen Belirsiz Topluluk' adı altında alaya alınmaktadır. NGC 5078 NGC 5078, Suyılanı takımyıldızı bölgesinde yaklaşık 94 milyon ışık yılı uzaklıkta bulunan bir sarmal gökada. NGC 5746 ile benzer bir yapıdadır. NGC 1313 NGC 1313, Ağcık takımyıldızı bölgesinde yaklaşık 14 milyon ışık yılı uzaklıkta bulunan bir düzensiz gökada. James Dunlop tarafından 27 Eylül 1826 tarihinde keşfedilmiştir. NGC 1313'ün dönüş ekseni, çekirdek çubuğunun merkezinde değildir ve sarmal kollar oldukça şekilsizdir. Gökadanın çevresinde NGC 1313A olarak bilinen başka bir gökada bulunur. NGC 1313 içerisinde SN 1987k adı verilen bir süpernova gözlenmiştir. NGC 908 NGC 908, Balina takımyıldızı yönünde yaklaşık 66 milyon ışık yılı uzaklıkta bulunan bir sarmal gökada. William Herschel tarafından 20 Eylül 1786 tarihinde keşfedilmiştir. Sarmal kollar içerisinde küçük ve büyük yıldız kümeleri görülebilir. Gökada içerisinde, bir tanesi 1994 yılında ve diğeri bu yıl, iki süpernova gözlenmiştir. Düzensiz sarmal kollar, NGC 908'in başka bir gökadayla yakın bir karşılaşma yaşamış olabileceğini düşündürmektedir. NEM (anlam ayrımı) Nem: NEM : NGC 1288 NGC 1288, Ocak takımyıldızı bölgesinde bulunan bir çubuklu sarmal gökada. John Herschel tarafından 19 Kasım 1835 tarihinde keşfedilmiştir. NGC 1288 içerisinde Tip Ia süpernova SN 2006dr gözlenmiştir. NGC 5917 NGC 5917, Terazi takımyıldızı yönünde yaklaşık olarak uzaklıkta bulunan bir sarmal gökada. John Herschel tarafından 16 Temmuz 1835 tarihinde keşfedilmiştir. NGC 134 NGC 134, Heykeltıraş takımyıldızı bölgesinde yaklaşık olarak uzaklıkta bulunan bir ara sarmal galaksidir. James Dunlop tarafından 7 Temmuz 1826 tarihinde keşfedilmiştir. Hélène Dutrieu Hélène Dutrieu (d. 10 Temmuz 1877; Tournai, Hainaut - ö. 26 Haziran 1961; Paris), Belçikalı bisiklet yarışmacısı, motosiklet yarışmacısı, otomobil yarışmacısı ve pilot. Belçika'nın Hainaut ilinin Tournai şehrinde Belçika Kraliyet Ordusu'na hizmet eden bir subayın kızı olarak doğudu. 14 yaşında okulu bıraktı ve profesyonel bisiklet yarışmacısı oldu. 1895 yılında bisikletin mesafe dünya rekorunu (saat başı) kırdı. 1897 ve 1898 yıllarında Ostend'de düzenlenen yarışmayı kazandı. "La Flèche Humaine" ("İnsan oku") takma adıyla hitap edildi. Ağustos 1898'de Avrupa şampiyonasını, Kasım 1898'de "Course de 12 Jours" (12 günlük yarışması)'nı kazanıp Belçika kralı II. Léopold tarafından Pırlanta ilaveli St. André Haçı madalyasıyla ödüllendirildi. 1908'de Alberto Santos-Dumont'un tasarladığı "no.19 Demoiselle" tek kanatlı uçakla uçtu. Önce başarısız uçuşuyla uçağı bozdu ama sonra uçmaya başarıdı. 19 Nisan 1910'da yolcu (refakatçi) taşıyan ilk kadın pilot oldu. 26 Eylül 1910 - 1 Ekim 1910 tarihleri arasında İngiltere'nin Burton upon Trent şehrinde düzenlenen Havacılık Haftası'nda sıkça yolcuları taşıyarak uçtu. 25 Kasım 1910'da Aéro-Club de Belgique'nın 27 no'lu pilot lisansını almasıyla dünyanın dördüncü ve Belçika'nın ilk lisanslı kadın pilotu oldu ve "Girl Hawk" takma adıyla hitap edildi. Bir saatten fazla havada kalan ilk kadın pilotu olup 10 Aralık 1910'da düzenlenen "Coupe Femina" havacılık yarışımasını, 2 saat 35 dakikada 167 kilometrelik mesafeyi aralıksız katederek kazandı. 1911 "Coupe Femina" havacılık yarışmasında 2 saat 58 dakikada 254 kilometre uçtuysa Marie Marvingt'e yenildi. Eylül 1911'de ABD'yi ziyaret edip Henry Farman type III çift kanatlı uçakla uçtu. Kadın pilotun irtifa rekorunu kırıp New York eyaletinin Garden City'de bulunan Nassau Boulevard Havalimanı'nda düzenlenen "Rodman-Wanamaker" kupasına katıldı. Kıpayı Matilde E. Moisant aldı. Floransa'da düzenlenen "Coppa del Re" (Kraliyet Kupası) yarışmasında 14 erkek pilot ile yarışarak kukpayı kazandı. 1912'de deniz uçağını kullanan ilk kadın pilot oldu. Lozan'ın Ouchy Belediyesi'nde düzenlenen deniz uçağı yarışmasında Caudron Kardeşlerin küçüğü René Caudron'u da dahil eden dört pilot ile yarıştı ve kazandı. 1913 yılında Legion d'Honneur hişanı verildi. I. Dünya Savaşı sırasında önce Messimi Hastanesinde ambülans şoförü olarak ve sonra Campagne à Val-de Grâce Askerî Hastanesi'nin müdürü olarak çalıştı. Savaştan sonra gazeteci oldu. 1922'de Pierre Mortier ile evlenip Fransız vatandaşlığı aldı. 2000 Avrupa Futbol Şampiyonası elemeleri 2000 Avrupa Futbol Şampiyonası finallerine katılacak takımların belirlenmesi için yapılan eleme aşaması. Elemelerde, ev sahibi Belçika ve Hollanda dışındaki 49 takım toplam 9 gruba ayrılarak mücadele etti. Çift devreli lig usulüne göre oynanan maçlar sonunda gruplarını birinci bitiren 9 takım ve en iyi 1 grup ikincisi doğrudan finallere gitti. Finallere katılacak son dört takım, geriye kalan sekiz grup ikincisi arasında tarafsız sahada oynanan maçla belli oldu. Kura çekimi 18 Ocak 1998'de Gent, Belçika'da yapıldı. 1996 Avrupa Futbol Şampiyonası şampiyonu Almanya doğrudan 1. torbadan kuraya katıldı. Diğer ülkeler 1996 Avrupa Futbol Şampiyonası elemeleri ve 1998 Dünya Kupası elemeleri'ndeki başarılarına göre derecelendirildiler. Belçika ve Hollanda ev sahibi olarak kupaya doğrudan katıldı. Kalın yazılan takımlar elemeleri geçmiştir. Diğer istisnalar: Ev sahipleri Dokuz grup birincisi doğrudan üst tura çıkarken grup ikincilerinin puanları karşılaştırıldı. Bu karşılaştırmada takımların grup birincileri, üçüncüleri ve dördüncüleriyle yapılan maçlara bakıldı. Grup beşincileri ve altıncılarıyla yapılan maçlara bakılmadı. En fazla puan sahibi doğrudan üst tura çıkarken diğer sekiz takım ikişerli eşleşir ve dördü üst tura çıkar. Portekiz Türkiye'yi averaj farkıyla geçti ve en iyi ikinci olarak doğrudan finallere çıktı. Diğer sekiz grup ikincisi ikişerli eşleşir ve ev sahibi ve deplasman biçiminde iki maç oynar. Play-offları kazanan dört takım finallere katılır. Girona-Costa Brava HavalimanÄ± Girona-Costa Brava Havalimanı (IATA: GRO, ICAO: LEGE) İspanya'nın Katalonya Özerk Bölgesi'nin Girona şehrinde bulunmaktadır. 1997'den 2008'e yolcu sayıları: CFA frangı CFA frangı (Fransızca: "franc CFA", "cé éfa" olarak okunur), on dört tane ülkede (eski Fransız sömürgesi olan on iki tane Afrika ülkesi, eski Portekiz sömürgesi olan Gine Bissau ve eski İspanyol sömürgesi olan Ekvator Ginesi) kullanılan bir para birimidir. Orta Afrika CFA frangı'na ait ISO 4217 kodu XAF, Batı Afrika CFA frangı'na ait olan ise XOF. Euro ile sabitlenmektedir. 1945'ten 1958'a kadar "CFA", "Colonies françaises dAfrique" ("Fransız Afrika sömürgeleri"); 1958'den 1960'ların başlangıcında bu ülkelerin bağımsızlığına kadar "Communauté française dAfrique" ("Afrika Fransız Topluluğu"); ve bağımsızlıktan beri CFA "Communauté Financière Africaine" ("Afrika Finansal Topluluğu") anlamına gelir. Orta Afrika CFA frangı ve Batı Afrika CFA frangı diğer para birimlerine göre aynı değere sahip olmalarına rağmen Batı Afrika CFA frangı, Orta Afrika CFA frangını kullanan ülkelerde geçmez, ve aksine daha çok kullanılır. Orta Afrika CFA frangı Orta Afrika CFA frangı (Fransızca: "franc CFA"; ISO 4217: XAF) Çad, Ekvator Ginesi, Gabon, Kamerun, Kongo Cumhuriyeti ve Orta Afrika Cumhuriyeti'nde kullanılan bir para birimidir. Kamerun'un başkenti Yaoundé'de Orta Afrika Devletleri Bankası tarafından dağıtılır. Bir frank yüz tane "centime"e bölünür, fakat centime'ler dağıtılmamaktadır. Birçok Batı Afrika ülkesinde tam aynı değere sahip olan Batı Afrika CFA frangı kullanılmaktadır. Doom (seri) Doom serisi, id Software tarafından geliştirilen, yaratıklı bir FPS, video oyun serisidir. Seri günümüze kadar; 22.yüzyıl'ın ortalarında, kötü işler sonucu Mars'ta yaşanan yaratıklı bir vahşeti, kendine verilen görevleri yapmak ile yükümlü bir asker gözünden ele almıştır. Ana karakter olan askerin ismi bilinmese de ona "Marine" diye hitap edilmiÅŸtir. Doom, serinin ilk oyunu olarak, yapılan kötü işler sonucu; Mars gezegeninde, bir insan kolonisini tehdit eden varlıklara karşı girişilen mücadele olmasını ele almıştır. Ultimate Doom, Doom oyunun kapsamına yeni 9 tane zor seviyede bölüm eklenmiş halidir. Yani Doom oyunu ile birlikte yeni 9 tane zor seviyede bölüm içerir. , Doom'daki yaşanan mücadelenin devamını ele almıştır. Oyuna yeni yaratıklar, yeni müzikler ve iki fıçılı tüfek eklenmiştir. Master Levels for Doom II, oyununa ek paket olmak amacı ile tasarlanmıştır. 20'den fazla zor seviyede haritası içermektedir. Final Doom, 1996'da Windows 95'in yaygın duruma gelmesi ile birlikte, İd Software'in Windows formatında ilk sürdüğü oyundur. 2 tane 32 haritadan oluşan tek kişilik senaryo moduna sahiptir. Doom 3, Doom oyunlarının yeniden yapılandırılmış sürümüdür. Motor olarak id Tech 4 kullanıldığı için grafiksel açıdan önceki Doom oyunlarına göre uçurum gibi fark bulunmaktadır. Doom 3; 22.yüzyılda Mars'ta yapılan ölümcül deneyler sonucu oluşan vahşet arasında vahşeti durdurmaya çalışan bir askerin yaşadığı olayları ele alır. , Doom 3 oyununa ek paket olma amacı ile tasarlanmıştır. Doom 3'te yaşanan vahşetten 2 sene sonrasını ele alır. Oyuna yeni silahlar ve yaratıklar eklenmiştir. Doom 4, İd Software tarafından tasarlanması planlanan 4. ana Doom oyunudur. Motor olarak id Tech 5 kullanılacaktır. Günümüzde henüz piyasaya çıkmamıştır. Senaryosunun hakkında Doom 3'ün devamı olmadığı dışında bilgi verilmemiştir. Fakat senaryosu Graham Joyce tarafından yazılacaktır. Artur Axmann Artur Axmann (18 Şubat 1913, Hagen - 24 Ekim 1996, Berlin), Nazi Almanyası'nda 1940-1945 yılları arasında Hitler Gençliği lideri. Artur Axmann 1928'de Hukuk öğrencisiydi ve Berlin'deki işçi mahallesi Wedding'de ilk Hitler Gençliği grubunu kurdu. Hitler Gençliği'nin Okul Grupları Yöneticisi oldu. 1931'den itibaren iktisat ve hukuk okudu ve Nazi Partisi'ne katıldı. 1933'te merkez büroda görev yaptı. Berlin bölge yöneticisi, Reich gençliği başkanlığı sosyal hizmetler dairesi yöneticisi oldu. 1939'da askerlik hizmetine girdi. 1940'ta Astsubay olarak terhis oldu. 1940'ta Nazi Partisi Reich Gençlik Lideri (Reichsjugendführer) olarak Baldur von Schirach'ın yerine göreve geldi. 1941'de subay olarak savaşa katıldı ve yaralanınca tekrar terhis edildi. 1945 Şubat'ından itibaren Volkssturm'un zırhlı komando tugayı Hitlerjugend'in komutanı oldu. Hitler'in son günleri esnasında Axmann, Führerbunker'deydi. 30 Nisan 1945'te, Hitler intihar etmeden hemen önce Führerbunker'den kaçışa izin verdi. 1 Mayıs 1945'te (İntihar'dan 1 gün sonra) Axmann, bir grupla beraber olarak Sovyetlere ait kuşatmadan dışarı çıkmak için SS doktoru Ludwig Stumpfegger ve Martin Bormann'la Führerbunker'i bıraktı. Onların grubu, Weidendammer köprüsünde nehri geçmeyi çalıştı. Grubun geri kalanı, Bormann, Stumpfegger ve Axmann, Lehrter istasyonuna demiryolu yolları boyunca yürüdü. Bormann ve Stumpfegger, Stettiner istasyonuna doğru demiryolu yollarını izledi. Axmann, iki arkadaşının aksine yalnız gitmeye karar verdi. Sonra bir Kızıl Ordu devriyesiyle karşılaştı ve geri döndü. Bir yeraltı sığınağında aylarca saklanmayı başardı. Sonra saklandığı yer ortaya çıkarılarak 15 Aralık 1945'te Amerikalılar tarafından tutuklandı. Nürnberg'de mahkemede yargılandı ve 1949'da Nazilerden arındırma işlemi sonucunda tahliye edildi. Tahliyesinden sonra Axmann ticaret temsilciliği yaptı. Gelsenkirchen ve Berlin'de bir satış görevlisi olarak çalıştı. Doğu-Batı (Almanya-Çin) ticaretinde çalıştı. 19 Ağustos 1958'de Berlin Anti-Nazileştirme Mahkemesi tarafından (yaklaşık olarak 3,000 pound, veya $ 23,876.97, dolar) para cezasına çarptırıldı. Mahkeme onu, III. Reich'ın sonuna kadar Alman gençliğini nazizm aşılamaktan dolayı suçlu buldu. Daha sonra Gran Canaria'da bir inşaat şirketinde görev aldı. 1976'da Creditreform danışma bürosunda çalıştı. 1996'da Berlin'de 83 yaşında öldü. Batı Afrika CFA frangı Batı Afrika CFA frangı (Fransızca: "franc CFA"; ISO 4217: XOF) Benin, Burkina Faso, Fildişi Sahili, Gine Bissau, Mali, Nijer, Senegal ve Togo'da kullanılan bir para birimidir. Senegal'ın başkenti Dakar'da Batı Afrika Devletleri Merkez Bankası tarafından dağıtılır. Bir frank 100 tane "centime"e bölünür, fakat centimeler dağıtılmamaktadır. Birçok orta Afrika ülkesinde tam aynı değere sahip olan Orta Afrika CFA frangı kullanılmaktadır. Lanzarote HavalimanÄ± Lanzarote Havalimanı (IATA: ACE, ICAO: GCRR) İspanya'nın Kanarya Adaları'ndaki Lanzarote Adası'nın Arrecife şehrinde bulunur. Şehre uzaklığı 5 km'dir. Tenerife Kuzey HavalimanÄ± Tenerife Kuzey Havalimanı (IATA: TFN, ICAO: GCXO), İspanya'ya bağlı Kanarya Adaları'ndaki Tenerife Adası'nda bulunan iki uluslararası havalimanından biridir. Havalimanının kente uzaklığı 11 km'dir. Havalimanının eski adı Los Rodeos'tur. 2007 yılında havalimanını 4,125,131 yolcu kullanmıştır. Ayrılık (dizi, 2009) Ayrılık: Aşkta ve Savaşta Filistin, 2009-2010 yılları arasında TRT 1'de yayımlanan Türk dram televizyon dizisi. Dizi, İsrail'in yaptığı Dökme Kurşun Operasyonu sırasında Gazze'de geçmektedir. Dizinin çekimleri Mescid-i Aksa'da ve Ağlama Duvarı'nda yapıldı. Dizi, Orta Doğu’nun en acılı coğrafyasında herkesin gözü önünde ve kuşaklar boyu devam eden trajediyi bütün boyutları ile canlandırırken, hikâyenin merkezinde Filistin sorunu benzeri ve dünyanın farklı bölgelerinde yaşanan kavgaların mutlak çözümünün yeryüzüne sevgi, merhamet ve barışın hâkim olması ile gerçekleşebileceği vurgusunu yapıyor. 1948 yılında işgâl edilen Filistin topraklarında yaşayan halkın, özellikle kadın ve çocukların acı hikâyelerini beyazcama aktarıyor. Yeni bölümlerinde, özellikle bir toplumun en duyarlı bölümünü oluşturan kadınların gözünden yürek yaralarını, çocuklarını kaybetmenin sarsıntısını, eş ve sevgililerini kaybetme korkusunu, zengin oyuncu kadrosuyla ve etkili bir dille işliyor. Ayrılık dizisi, Filistinli ile İsrailli'yi, Yahudi ile Müslüman'ı ayırt etmeden insancıl bir ortak yaşama alanını yansıtan kutsal topraklarda inancın asla yok olmayacağını bir kere daha gözler önüne seriyor. İsrail devleti, dizinin kendi askerlerinin acımasızca çocukları ve kadınları öldürdüğünü göstermesi üzerine Türkiye'ye sert bir nota verdi. İsrail'in verdiği bu nota Türkiye-İsrail arasında küçük bir krize neden oldu. İsrail Dışişleri Bakanı Avigdor Liberman dizinin en ciddî seviyede tahrik içerdiğini ve devlet kontrolünde yapıldığını söyledi. Türkiye Dışişleri Bakanı Ahmet Davutoğlu ise diziye danışmanlık verilmediğini TRT'nin özerk bir kurum olduğunu belirtti ve Gazze'de olanlara karşı sessiz kalınamayacağını söyledi. Bu Kalp Seni Unutur Mu? (anlam ayrımı) Bu Kalp Seni Unutur Mu? ile ilgili ansiklopedik kullanÄ±mlar: Bu Kalp Seni Unutur mu? (dizi) Bu Kalp Seni Unutur mu?, Show TV'de yayınlanan 2009 yapımı Türk drama televizyon dizisidir. 13 Ekim 2009 ile 9 Şubat 2010 tarihleri arasında toplam 17 bölüm yayınlanmıştır. Asis Yapım ve Tomris Giritlioğlu'nun yapımcılığında çekilen dizi, 12 Eylül 1980 darbesinden, 2002 yılında Ak Partinin iktidara gelmesine kadar olan süreci anlatmayı planladı, fakat ekonomik sorunlar ve oyuncuların maaşlarının yapım şirketi tarafından ödenememesi nedeniyle yayından kaldırıldı. "Bu Kalp Seni Unutur mu?"nun yönetmenliğini Aydın Bulut; danışmanlığını Murat Belge, Fehmi Koru, Ertuğrul Kürkçü, Tuğrul Eryılmaz ve Yasin Aktay yaptı. Dizi, konu ve anlatım tarzı olarak 2006-2008 yılları arasında atv'de yayınlanan "Hatırla Sevgili" dizisinin devamı niteliğinde olup karakterler farklı seçildi. Fakat Tufan, Metin, Galip karakterleri devam etti. Okan Yalabık ise diziye Kerim karakteriyle dahil oldu. Radyo Televizyon Gazetecileri Derneği 2009 Medya Oscar Ödülleri'nde "Yılın Televizyon Dizisi" dalında ödül aldı. 2006 yılında yayınlanan "Hatırla Sevgili"'nin bitiminden sonra devamı için "ciddi bir ısrar" alan ekip, bu ısrar üzerine diziyi çekmeye karar verdi. Fakat "Hatırla Sevgili"'deki karakterlerle 2000’lere doğru gelmek zordu, karakterler yaşlanmıştı bundan ötürü eski karakterler bırakılıp yeni karakterler oluşturuldu. Dizinin çalışmalarına bir sene öncesinden başlandı ve dizinin senaristi Nilgün Öneş ilk başta iki kız kardeşin ve ikisinin aşk hikâyeleri üzerine bir şey düşündü. Ardından bir yazı grubu oluşturuldu. Yazı grubundaki herkes bir karakter geliştirdi. Dizi için çok sayıda kitap okundu, Diyarbakır Cezaevi’nde kalan kişilerle görüşüldü, Çayan Demirel’in belgeseli izlendi. Dizinin yönetmenliğini Aydın Bulut yaptı. Yapım şirketi Asis Yapım, yapımcısı ve proje tasarımcısı ise Tomris Giritlioğlu'dur. Dizinin senaryosu, Nilgün Öneş tarafından; öykü ve tretman ise Mümtazer Türköne, Leyle Olça, Defne Sandalcı, Hülya Işıkkurt, Meltem Öneş tarafından yazıldı. Dizinin danışma ekibinde Murat Belge, Fehmi Koru, Ertuğrul Kürkçü, Tuğrul Eryılmaz ve Yasin Aktay yer aldı. Dizinin belli bir bölüm formatı mevcuttur. Çalıştırılan bir film makinesinden sinema perdesine yansıyan dizinin logosuyla jeneriğe giriş yapılmaktadır. Perde üzerinde çeşitli gerçek görüntüler sırayla yer almaktadır. Görüntüler eşliğinde arka planda asker yürüyüşlerinin sesi verilmekte ve hemen ardından dizinin jenerik şarkısı olan "Bu Kalp Seni Unutur mu?" seslendirilmektedir. Jenerik boyunca 1980 Darbesi'nden 2000'lere kadar olan gerçek görüntüler gösterilmektedir. Bu gerçek görüntülerin yanı sıra dizinin kurgusal sahneleri de açılış sahnesinde yer almaktadır. Cemile karakterini canlandıran Melis Birkan, dizideki olayları bir psikologa anlatırken olaylar izleyiciye ulaşmaktadır. Ayrıca dizideki sahnelere yer yer gerçek görüntüler eşlik etmekte ve bu görüntülerin hemen ardından gösterilen sahnenin görüntüsü, gerçek görüntülere benzemekte, birkaç saniye sonra dizinin orijinal görüntü rengine geri dönmektedir. Dizinin orijinal müzikleri Gilem, Kemal Sahir Gürel, Erdal Güney, Hüseyin Yıldız, Ayşe Önder ve İrşad Aydın tarafından yapıldı. Dizinin açılış şarkısı olarak Fikret Kızılok'un "Bu Kalp Seni Unutur Mu?" şarkısı kullanıldı. Şarkının kullanılması için Tomris Giritlioğlu, Fikret Kızılok’un oğluna telif ödedi ve "Hürriyet" yazarı Cengiz Semerciğlu, yazdığı bir yazıda Giritlioğlu'nun, "Bu Kalp Seni Unutur mu" şarkısından önce dizinin adı ve müziği için Bülent Ortaçgil'in "Oyuna Devam" şarkısının kullanmayı planladığı yazdı. Orijinal müziklerin yanı sıra dizide çeşitli Türkçe şarkılar da yer aldı. Dizinin birinci bölümünde Banu Kırbağ'ın "Ölsem de Bir Kalsam da Bir" şarkısı kullanıldı. Üçüncü bölümün son sahnesinde Cem Karaca'nın Apaslar ile yaptığı 45'lik olan "Bu Son Olsun" parçası kullanıldı. Beşinci bölümün final sahnesinde Diyarbakır yöresine ait olan "Ağlama Yar Ağlama" türküsü kullanıldı. Ahmet Kaya'nın "Metrisin Önünde" şarkısıyla Ruhi Su tarafından seslendirilen "Allı Turnam" türküsü dizinin sekizinci bölümünde kullanıldı. On üçüncü bölümün son sahnesinde Zerrin Özer tarafından seslendirilen "Her Şey Seninle Güzel" adlı parça kullanıldı. Dizinin jeneriğine göre dizinin kadrosunda on beş ana oyuncu yer aldı. Bülent İnal, Kürt kökenli komünist devrimci Sinan Şahin adlı karakteri canlandırdı. Melis Birkan, karikatürist Cemile Gürcan'ı oynadı. Kerim adlı kurgusal gazeteciyi Okan Yalabık canlandırdı. Berrak Tüzünataç, idealist devrimci Yıldız rolünü oynadı. Saygın Soysal, ülkücü islamcı Kürşad karakterini canlandırdı. Gülümsün Koray adındaki kurgusal manken karakteri, Tuba Ünsal tarafından oynandı. Tansel Öngel, Cemile'nin kocası Yalçın Gürcan'ı oynarken, Yıldız'ın kocası Hüseyin'i ise Bülent Alkış canlandırıdıldı. Cemile ve kocası Yalçın'ın arkadaşlarından Engin Ertürk karakterini Engin Hepileri; Kenan Atabeyoğlu karakterini Fatih Dönmez canlandırdı. Tuğçe Kumral, ülkücü Kürşad'ın sevdiği kız olan Elif'i oynadı. Hale Soygazi, Cemile ve Yıldız'ın annesi Semiha'yı oynarken, onun eşi Haldun rolünü Salih Güney oynadı. Berrak Tüzünataç, "Elveda Rumeli" dizisinin tatilde olduğu bir dönemde, Tomris Giritlioğlu'nun bir toplantıdan sonra kendisine senaryoyu göndermesiyle diziye dahil oldu. "Bu Kalp Seni Unutur Mu?" dizisinde var olan olayların "hayal ürünü" olmasının yanı sıra bir yer isimlendirildiğinde gerçek olaylar anlatılmaya çalışılıldı. Dizi, 12 Eylül Darbesi'nin bir hafta sonrasından başladı ve 2002 yılında AKP'nin iktidar oluşu ile bitmesi planlandı. Dizide işlenen konulardan biri işkencedir. Yıldız (Berrak Tüzünataç), bağlı oldukları örgütten dolayı göz altına alınır ve işkenceye uğrar. Bu sahneler esnasında Yıldız'ın yanı sıra yakalanan birçok kişi çeşitli işkencelere maruz kalmakta olduğu gösterilir. Kaçak bir şekilde yaşayan ve yurt dışına gitmeye çalışan Sinan (Bülent İnal), yakalandıktan sonra Diyarbakır Cezaevi'ne götürülür ve burada çeşitli işkencelere maruz kalır. Ülkücü Kürşat Reis (Saygın Soysal) karakterinin, Diyarbakır Cezaevi'ne Muammer adıyla sokulması ve kendisinden casusluk yapılması istenmesi ve ardından cezaevindeki yetkililerin Kürşat'ın kimliğini açıklaması, dizide işlendi. Kurgulanmış bu olayın gerçek kişisi ise Erzurum Sanayi Ticaret Odası başkanlığı yapan iş adamı Muammer Cindilli'dir. Cindilli, dizideki Muammer Doğu adlı karakter ile örtüşen taraflarının olduğunu belirtti. "Bu Kalp Seni Unutur mu?", 13 Ekim 2009 tarihinde Show TV ekranlarında salı günleri yayınlanmaya başlandı. İlk bölümler saat 20:00'de yayınlanırken, sonraki bölümlerde yayın saatinde değişiklik yapılarak dizi, 22:15'te gösterilmeye başlandı. Dizinin istenilen reytingi alamaması, dizinin yayın akışıyla ilgili sorunların oluşmasına neden oldu. Show TV ve program ekibi, reytingi yükseltmek için "zararı göze alarak" diziyi iki reklamla yayınladılar. Fakat dizi, 16 ve 23 Şubat 2010 tarihlerinde yayınlanmadı ve Show TV tarafından yapılan açıklamada, 2 Mart 2010 tarihinden itibaren yeni bölümleriyle yayınlanacağı belirtilmesine rağmen, 3 Mart 2010'da Tomris Giritlioğlu tarafından yapılan bir açıklamayla yaşadıkları ekonomik sorunlar nedeniyle üç haftadır beklemede olan dizinin kanal tarafından yayından kaldırıldığını duyurdu. Dizinin yayından kaldırılışından sonra "Taraf"'ın Telesiyej yazarı 18 Şubat 2010'da izleyicilerin diziye sahip çıkmaya çağırdı; "Milliyet" yazarı Sina Koloğlu da "ilk defa köşemi bir dizinin bitmemesi için kullanıyorum" diyerek Telesiyej'in çağrısını yineledi. Bu çağrıdan sonra Telesiyej, köşesinde diziye destek verenlerin imzasını yayımladı ayrıca "Dizimi İstiyorum" imza kampanyası www.bukalpseniunuturmubitmemeli.com üzerinden de devam etti. "Taraf"'ın televizyon eleştirmeni, dizinin "yakın tarihin resmî olarak unutturulmaya çalışılan; silahlı, işkenceli, idamlı bir dönemini anlatttığını" ve "12 Eylül militerliğinin sivil hayata olan zorbalığının ruhunu oldukça başarılı bir biçimde ortaya koyduğunu" belirtti. Ayrıca, işkence ve hücre sahnelerini, "TV dizi tarihine geçecek kadar başarılı" buldu. Dizideki var olan işkence sahneleri Radyo ve Televizyon Üst Kurulu (RTÜK) tarafından uyarılırdı ve Genelkurmay Başkanlığı tarafından ise eleştirildi. RTÜK, dizideki işkence sahnelerinin "çok fazla" olduğunu belirterek sözlü uyarıda bulundu. Genelkurmay Genel Sekreteri ise eleştirisinde şunları belirtti: "TSK’ya uzun yıllar hizmet eden, bazıları terör örgütü tarafından şehit edilmiş personele karşı yanlı, tek taraflı ve akıl dışı iddialar gündeme gelmektedir." Dizinin öykü yazarı Mümtaz'er Türköne, bu eleştiri karşısında "Diyarbakır Cezaevi'nde yaşanan işkence sahnelerinin en fazla onda biri gösterilmiştir. Karakterler ve olaylar gerçeğe dayalı." diye cevap verdi. "Posta" gazetesinde yazan Mesut Yar, dizinin birkaç bölümünden sonra, dizide atılan sloganların desibelinin düştüğünü ve yerini "fazladan" aşka bıraktığını belirtti. Nisan 2010 tarihinde verilen İsmail Cem Televizyon Ödülleri'nde "En İyi Unutulmaz Sahne" kategorisinde dizinin yer almayışına "Taraf"ın Telesiyej yazarı tepki göstererek "en unutulmaz sahne ödülünün, Bu Kalp Seni Unutur mu? dizisinin Diyarbakır hapishanesindeki (lağım) işkence sahnesi dikkate alınmayarak (ki, bugüne kadar hiçbir sinema filminde ve tv dizisinde bu derece etkili bir sahne çekilmemiştir bana göre) "Ezel"’e verilmesi, bir entelektüel sermaye yetersizliğinden mi kaynaklanıyordu, başka sebepleri mi vardı yoksa?" diye yazdı. Diyarbakır Cezaevi'nde 1980-82'de müdürlük yapan Esat Oktay Yıldıran'ın oğulları, cezaevinde meydana gelen işkenceleri anlatıldığı sahneler üzerine "kişinin hatırasına hakaret" iddiasıyla şikâyette bulundular ve bu sahnelerin yer aldığı bölüm ile ilgili soruşturma başlatıldı. MTV Avrupa Müzik Ödülleri 2009 MTV Avrupa Müzik Ödülleri 2009, 5 Kasım 2009'da Berlin, Almanya'daki O2 World'de gerçekleştirilen ödül törenidir. Tören, Katy Perry tarafından sunuldu. MTV Avrupa Müzik Ödülleri, dördüncü kez Almanya'da düzenlenmektedir. Adaylıklar resmen 21 Eylül 2009'da açıklandı. Bölgesel adaylıklar ise 1 Eylül'de duyuruldu. Sahne arkası görüntüleri ve röportajların verileceği 2009 MTV Avrupa Müzik Ödülleri webcast, Pete Wentz tarafından sunulacaktır. Kategorinin kazananı koyu renkte gösterilmiştir. Bu kategoride oylama sona erdi. Kazananlar koyu renkte gösterildi. Her kategorinin kazananı "En İyi Avrupalı Sanatçı" kategorisine eklendi. Epic Records sanatçıları listesi Bu liste Epic Records ve Epic Records'a bağlı şirketlerin sanatçılarını içermektedir. Epic Records Epic Records, Sony Music Entertainment tarafından işletilen bir Amerikan plakçılık şirketi. Şirket 1953 yılında caz türü için hizmet vermek amacıyla açılmıştır, daha sonra ise genişleyerek tüm müzik türlerine hizmet alanı sunmaya başlamıştır. 2009â€“2010 ISU Grand Prix 2009–2010 ISU Grand Prix ISU Grand Prix serisinin 2009–2010 buz pateni sezonunda düzenlenmiş olanıdır. Patenciler dört disiplinde; erkekler, kadınlar, çiftler ve buz dansı'nda yarışmalara katılır. Seride 6 yarışma vardır ve sporcular bu yarışmalardan en fazla 2'sine katılabilir. Patenciler her yarışma sonunda aldıkları derecelere göre puan alır ve en fazla puanı toplamış olan 6 sporcu/takım kendi disiplinlerinde Grand Prix Finali'ne gitme hakkı kazanır. 2009–2010 Grand Prix Finali bu yıl Tokyo, Japonya'da yapılacaktır. Grand Prix yarışmaları 2010 Avrupa Artistik Patinaj Şampiyonası, 2010 Dört Kıta Artistik Patinaj Şampiyonası, 2009 Dünya Artistik Patinaj Şampiyonası, 2010 Kış Olimpiyatları ve ülkelerin kendi ulusal şampiyonalarından önce düzenlenir. Grand Prix serisi 15 Ekim'de başlar ve 6 Aralık'ta son bulur. Grand Prix Uluslararası Paten Birliği tarafından düzenlenir. Gençler seviyesindeki patenciler için ayrıca 2009–2010 ISU Junior Grand Prix yarışmaları düzenlenir. 2009 Dünya Artistik Patinaj Şampiyonası'nda kendi dallarında ilk 6 için yer alan sporcu ve takımlar seriye seri başı olarak katılır ve iki Grand Prix yarışmasına girmeyi garantiler. 7 ve 12 arasında yer almış olan sporcular ise 2 Grand Prix yarışmasına girer, ancak seri başı olamazlar. 2008-2009 Junior Grand Prix Finali'nde veya 2009 Dünya Gençler Artistik Patinaj Şampiyonası'nda madalya kazanmış olan patencilerde bir Grand Prix yarışmasına girmeyi garantiler. Buz dansı, kadınlar ve erkekler kategorilerinde sporcular Junior Grand Prix ve büyükler Grand Prix yarışmalarına aynı anda katılamaz. Ancak çiftlerde yarışan sporcular iki düzeyde yarışmaya girebilir. Ev sahibi ülkenin her disiplinde kendi yarışmasına üç sporcu/takım ile katılma hakkı vardır. Isu sezonun en iyi puanları sıralamasında ilk 24'te yer alan patenciler ve ISU dünya sıralamasında ilk 24'te yer alan patenciler bir Grand Prix yarışmasına katılmayı garantiler. 2007-2008 Season's Best list'de (sezon içinde alınmış en iyi puanlar) ilk 75'te yer alan patenciler yarışmalar için seçilebilir. After the final event, the 2009 Skate Canada International, the six skaters/teams with the most points will advance to the Grand Prix Final. The point system is as follows: There are 7 tie-breakers in cases of a tie in overall points: If there is still a tie, the tie is considered unbreakable and the tied skaters all qualify for the Grand Prix Final. The total prize money is $180,000 per individual event in the series and $272,000 for the Final. All amounts are in U.S. dollars. Pairs and dance teams split the money. The breakdown is as follows: 1996 Kıbrıs Cumhuriyeti yasama seçimleri 1996 Kıbrıs Cumhuriyeti yasama seçimleri, 26 Mayıs 1996 tarihinde Kıbrıs Cumhuriyeti'nde yapılan parlamento seçimleridir. Seçimleri Demokratik Seferberlik kazandı. Emekçi Halkın İlerici Partisi ikinci en çok üyeye sahip olan parti oldu. Samuel Wilberforce Samuel Wilberforce (d. 7 Eylül 1805 – ö. 19 Temmuz 1873) İngiltere Kilisesi'nde İngiliz piskoposu olarak görev almış din adamlarındandır. William Wilberforce'un üçüncü oğlu olan ve "Yağcı Sam" olarak tanınan Wilberforce zamanının en önemli konuşmacılarının başında gelmekteydi. Bu takma ad, Benjamin Disraeli'nin piskoposun tutumuna ilişkin yaptığı "kaypak, yağcı, kaçamaklı" biçimindeki yoruma dayanmaktadır. Piskopos, Charles Darwin'in evrim kuramına karşı çıkışıyla ün yapmıştır. Gran Canaria HavalimanÄ± Gran Canaria Havalimanı (IATA:LPA, ICAO:GCLP) İspanya'nın Kanarya Adaları'na bağlı Gran Canaria Adası'ndadır. 2008 yılında havalimanını 10,212,106 yolcu kullanmıştır. Bu rakamlar havalimanını Kanarya Adaları'nın en kalabalık, İspanya'nın ise en kalabalık beşinci havalimanı yapmaktadır. Havalimanının resmi olmayan adı Las Palmas Havalimanı, eski adı ise Gando Havalimanı'dır. Kente uzaklığı 19 km'dir. 1860 Oxford evrim tartışması 1860 Oxford evrim tartışması, Charles Darwin'in "Türlerin Kökeni" adlı yapıtının yayımlanmasından yedi ay sonra, 30 Haziran 1860 tarihinde Oxford Üniversitesi Müzesi'nde yapılmıştır. Tartışmaya katılanlar arasında Thomas Henry Huxley, piskopos Samuel Wilberforce, Benjamin Brodie, Joseph Dalton Hooker ve Robert FitzRoy gibi ünlü Britanyalı biliminsanları ve filozoflar bulunmaktadır. Tartışmanın bugün bile anımsanmasının temel nedeni Wilberforce'un Huxley'ye büyükanne ya da büyükbabasının maymun soyundan gelip gelmediğini sormuş olmasıdır. Huxley'nin bu soruya verdiği yanıtın, atalarının maymun olması olasılığının kendisini utandırmayacağı ancak, doğruları saptıran bir kişinin soyundan gelmiş olmanın onu daha fazla yaralayacağı biçiminde olduğu sanılmaktadır. Tartışma Huxley-Wilberforce tartışması ve Wilberforce-Huxley tartışması olarak da bilinmektedir. Tartışmanın özgün metni var olmadığından Huxley ve Wilberforce'un tam olarak ne dedikleri bilinmemektedir. Birr Birr (Amharca: ብር; ISO 4217: ETB) ya da resmî adıyla Etiyopya birri, Etiyopya'da kullanılan para birimidir. Etiyopya Millî Bankası tarafından dağıtılır. Birr'in altbirimi ""santim"" (Fransız ""centime""'den alınmıştır), ve 1 birr 100 tane "santim"'e bölünür. Bozuk paralar 1, 5, 10, 25 ve 50 santim sürümlerinde, kâğıt paralar ise 1, 5, 10, 50 ve 100 birr sürümlerinde mevcuttur. TRT Belgesel TRT Belgesel, çeşitli belgesel formatındaki programların yayınlandığı kanal. Kanal ilk yayın formatında TRT bünyesinde 6 farklı dilde yayın yapan tematik bir televizyon kanal olarak tasarlanmış ve bu şekilde yayın yapmıştır. 17 Ekim 2009 tarihinde "TRT Turizm ve Belgesel" adıyla test yayınına başladı. Böylece Türkiye Radyo Televizyon Kurumu'nun ilk tematik ve ilk belgesel kanalı yayın hayatına başlamış oldu. TRT Belgesel, 6 Aralık 2014 tarihinde de yüksek görüntü kalitesi sunan "HD" yayına başladı. 2019 yılında kanalın içeriği ve logosu yenilendi. TRT Belgesel, Türksat 3A 11054 V 30000 3/4 frekansından, Turkcell TV+ 86. kanaldan, D-Smart 67. kanaldan, Digiturk 190. kanaldan, KabloTV 111. kanaldan, tivibu 99. kanaldan ve Vodafone TV 19. kanaldan da izlenebilmektedir. "TRT Turizm", 17 Ekim 2009 tarihinde TRT tarafından, TRT Turizm ve Belgesel adıyla test yayınına başladı. Ancak 22 Aralık 2009 yılında iki kanal birbirinden bölünerek TRT Belgesel ve TRT Turizm adlı iki kanalı olarak kurulmuştur. TRT Belgesel yayın hayatına devam ederken, TRT Turizm kanalı projesi ise iptal edilmiştir. Çölyak arter Çölyak arter ya da çölyak atardamar, abdominal aortdan çıkan ilk büyük atardamardır ve kalbin pompaladığı kanı duodenumla pankreasın üst yarıları, karaciğer, mide, abdominal özefagus ve dalağa taşır. Aortdan çıktığı nokta insanlarda L1 vertebranın üst kenarı seviyesindedir. Alt ve üst mezenterik arterlerle birlikte, aorttan öne doğru çıkan üç orta hat damarından biridir. Truncus coeliacus ve arteria coeliaca, çölyak arterin Latince bilimsel adlarıdır. Buna bağlı olarak da Türkçe tıp yazınında çölyak trunkus olarak anıldığına da rastlanabilir. Happy (Michael Jackson şarkısı) Happy, pop şarkıcısı Michael Jackson'ın 1973 çıkışlı Music and Me albümünden çıkan bir teklidir. Şarkı, Motown Records tarafından yayınlanmıştır. Ayrıca bu şarkı "Lady Sings the Blues" filminin de şarkısıdır. Happy Happy ÅŸu anlamlara gelebilir: Anne Heche Anne Celeste Heche (d. 25 Mayıs 1969, Ohio), Amerikalı oyuncu, yönetmen ve senaristtir. Nancy ve Donald Heche çiftinin kızı olarak Ohio'da dünyaya gelen Anne Heche, ailevi nedenlerden ötürü ruhsal sorunlar yaşadı. Baptist bir rahip ve aynı zamanda kilise korosunun şefi olan babası bir eşcinseldi ve kaptığı HIV sonucu AİDS olarak 1983 yılında öldü. Aynı yıl Anne Heche'in oyuncu ağabeyi Nate Heche liseden mezuniyetine sadece birkaç ay kala geçirdiği trafik kazasında yaşamını yitirdi. Anne Heche kendi yaşamı hakkında yazdığı "Call Me Crazy" adlı kitabında özellikle babası hakkında bazı iddialarda bulunmuştur. Heche lisedeyken "As the World Turns" adlı bir pembe diziden oyunculuk teklifi aldı; ancak önce liseyi tamamlamasının en iyi seçenek olacağına annesiyle birlikte karar verdi. Liseden mezun olduktan sonra 1987 yılında pembe dizi "Another World"de biri iyi biri kötü ruhlu ikiz kız kardeşleri canlandırdı ve bu rol televizyonda oynadığı ilk büyük rolü oldu. Bu rolle 1989 yılında "Soap Opera Digest" dergisinin verdiği "Umut Veren Kadın Oyuncu" ödülünü ve 1991 yılında gündüz kuşağı Emmy Ödülü'nü kazandı. İlk sinema filmini 1993 yılında oynayan Heche daha sonra pek çok televizyon dizisi ve sinema filminde oynadı. 1998 yılın yapımı 6 gün 7 gece filminde Robin Monroe olarak rol almıştır. 2000 ve 2001 yıllarında 3 filmin yönetmenliğini yaptı. Komedyen Ellen DeGeneres'le 3 yıllık bir ilişkisi oldu ve bu ilişki Ağustos 2000'de sona erdi. Heche bu dönemde ciddi ruhsal sorunlar yaşadı. 1 Eylül 2001 günü kameraman Coley Laffoon'la evlendi ve 6 ay sonra oğlu Homer'ı dünyaya getirdi. Ocak 2007'nin sonunda ayrılan çift, uzun süren bir mahkeme sürecinden sonra 4 Mart 2009'da resmî olarak boşandı. Ayrılmış fakat resmî olarak boşanmamışken oyuncu James Tupper'la bir birliktelik kurdu. Resmî olarak boşandıktan birkaç gün sonra, James Tupper'la olan ilişkisinden Atlas Heche Tupper adlı oğlu doğdu. Son olarak Ashton Kutcher'la birlikte "Spread" filminde rol alan oyuncu hâlen HBO'da yayımlanan "Hung" dizisinde oynamaktadır. Stalingrad (film) Stalingrad, Yönetmenliğini Joseph Vilsmaier'in yaptığı ve II. Dünya Savaşı'nın Doğu Cephesinde savaşın dehşetini, acımasızlığını yansıtan 1993 Almanya yapımı bir savaş filmdir. Film, Kuzey Afrika cephesindeki El Alameyn Muharebeleri'nde başarıyla görev yapmış ve dinlenmek üzere İtalya'ya sevk edilen bir hücum istihkamcısı taburunun Stalingrad Muharebesine gönderilmesi ve orada yaşadıklarını, isteksizce savaştıklarını anlatıyor. Bad Goisern Bad Goisern Yukarı Avusturya'da bir şehirdir. Jörg Haider'in doğum yeri olarak tanınmıştır. 2008 tarihinde şehir nüfusu 7.574 kişidir. Belediye başkanı Peter Ellmer'dir. (SPÖ) 2003 yılında yapılmış intihaba göre, sonuç şöyledir: 27 Eylül 2009 tarihinde yapılmış belediye seçiminin neticeleri şöyle: 2009 Rostelecom Cup 2009 Rostelecom Cup Cup of Russia Grand Prix yarışmasının 2009–2010 artistik patinaj sezonunda düzenlenenidir. 2009–2010 ISU Grand Prix serisinin altı yarışmasından ikincisidir. Büyükler düzeyinde uluslararası bir yarışmadır. Dört ayrı disiplinde madalya dağıtılır. 2009–2010 Grand Prix Finaline katılacak sporcuları belirlemek için kullanılır. Yarışma Rusya federasyonu tarafından organize edilir. Yarışma 2009 yılında sponsoru Rostelecom'un ismiyle yapılmaya başlanmıştır. 22 - 25 Ekim 2009'da Moskova'da yapılacaktır. NGC 7173 NGC 7173, Güneybalığı takımyıldızı bölgesinde yaklaşık 99 milyon ışık yılı uzaklıkta bulunan bir eliptik gökadadır. John Herschel tarafından 25 Eylül 1834 tarihinde keşfedilmiştir. NGC 7173; NGC 7172, NGC 7174 ve NGC 7176 ile birlikte Hickson Kompakt Grubu HCG 90 içinde yer alır. NGC 7172 NGC 7172, Güneybalığı takımyıldızı bölgesinde yaklaşık 118 milyon ışık yılı uzaklıkta bulunan bir sarmal gökada. John Herschel tarafından 23 Eylül 1834 tarihinde keşfedilmiştir. NGC 7172; NGC 7173, NGC 7174 ve NGC 7176 ile birlikte Hickson Kompakt Grubu HCG 90 içinde yer alır. NGC 7174 NGC 7174, Güneybalığı takımyıldızı bölgesinde yaklaşık 106 milyon ışık yılı uzaklıkta bulunan bir sarmal gökada. John Herschel tarafından 28 Eylül 1834 tarihinde keşfedilmiştir. NGC 7174; NGC 7172, NGC 7173 ve NGC 7176 ile birlikte Hickson Kompakt Grubu HCG 90 içinde yer alır. NGC 7176 NGC 7176, Güneybalığı takımyıldızı bölgesinde yaklaşık 99 milyon ışık yılı uzaklıkta bulunan bir eliptik gökadadır. John Herschel tarafından 23 Eylül 1834 tarihinde keşfedilmiştir. NGC 7176; NGC 7172, NGC 7173 ve NGC 7174 ile birlikte Hickson Kompakt Grubu HCG 90 içinde yer alır. McMillan Tac-50 Tac-50, Amerikan McMillan Brothers Rifle Company firmasının 1980 yılında tasarlamaya başladığı keskin nişancı tüfeği. Bir tüfek için oldukça uzun menzilli olması ve bilinen en uzun mesafeden atılan mermi ile öldürme rekorunu kıran keskin nişancının silahı olması onu ünlü yapan özelliklerdendir. McMilllan Tac-50,12.7x99mm BMG (.50 BMG) mühimmatı kullanan,şarjörle beslemeli olan ve tek-atış sistemi ile çalışan bir tüfektir.Bu tüfek atışlarında çok isabetli bir performansa sahiptir.Uzunluğu 1448 mm, namlu uzunluğu 736 mm'dir.Ağırlığı 11.8 kg'dır. Tek şarjörüne 5 adet 12.7x99mm'lik fişek alabilir. Eğer iyi nişan alınırsa bir uçak pilotu bile vurulabilir. Bu keskin nişancı tüfeğinin etkili menzili +2 km olup azami menzili +7 km'dir.Attığı mermi çekirdeğinin çıkış hızı 824 m/s hızdadır.Şimdiye kadar Amerika Birleşik Devletleri'nin,Kanada'nın,Fransa'nın ve Türkiye'nin ordusunda bulundurduğu bu silahın tetik gribine sahip olması ve şarjör ile doldurulması, onun pratik özelliklerinden birkaçıdır. Afganistan Savaşı sırasında iki Kanadalı keskin nişancı,en uzun mesafeden öldürme rekorunu kırdı. 2002 yılının Mart ayının bir öğle vaktinde Arron Perry adındaki bir kıdemli onbaşı,bir düşman askerini 2310 metreden (1509 kara mili) öldürdü.En iyisini ise Rob Furlong adındaki bir onbaşı,750 Grain Hornady A-MAX very-low-drag mermi çekirdeği tipinde özel 12.7x99mm'lik bir mermi ile 2430 metreden (1509 kara mili) bir düşman askerini öldürmeyi başardı.Bu vuruş, şu andaki en büyük "En uzun mesafeden öldürme" rekoruydu.Bu iki rekordan önceki rekortmen,Birleşik Devletler Denizci Makineli Çavuşu Carlos Hathcock'tu.Bu rekoru ise Vietnam Savaşı sırasında, 1967 yılında bir Vietkong gerillasını 12.7x99mm'lik M2 Browning adlı ağır makineli tüfek ile öldürmüştü. 2009'un kasım ayında Britanya Ordusu'ndan uzman çavuş Craig Harrison, Musa Qala'nın güneyi, Helmend Vilayeti - Afganistan'daki iki Taliban makineli tüfekçilerine 2,475 metreden (2,707 yard) bir L115A3 (Accuracy International Arctic Warfare Magnum'un Britanya ordusu versiyonu) ile yaptığı 3 atışla (biri makineli tüfeğe) dünya rekorunu eline geçirdi. Raporlara göre atış yapıldığı zaman keskin bir atış için çok iyi koşullar vardı; rüzgarsız ve ılık hava, keskin görüş açısı. Bu olayın üstüne Accuracy International yöneticilerinden Tom Irwin, "1,500 metre civarında silah çok isabetlidir, ama bu uzaklıktan şans, tüm etkenlerden daha fazla rol oynar." şeklinde konuşmuştur. DYO DYO Boya Fabrikaları Sanayi ve Ticaret A.Ş. (sık kullanılan adıyla Dyo), Yaşar Holding bünyesinde faaliyet gösteren İzmir merkezli, Yaşar Boya Grubu'na bağlı, Yasaş, Bayraklı ve Akril firmalarının birleşmesiyle oluşan bir Türk boya şirketidir. DYO Boya Fabrikaları Sanayi ve Ticaret A.Ş. 1927 yılında Durmuş Yaşar tarafından İzmir'de küçük bir mağaza olarak kurulmuştur. 1941 yılında ilk boya imalatını gerçekleştiren şirket, 1954'te ilk boya fabrikasını açarak boya sektöründe önemli bir ilerleme kat etti. 1957'de ise Arev Boya Pazarlama Şirketi kuruldu. 1958'de Sadolin ve Yaşarin, reçine üretim ve imalatına başlayarak, dış pazara ilk adımını attı. 1964'te mikronize mineraller fabrikası ve DYO Harris Boya Fırçaları fabrikasını, 1965'te DYO ve Sadolin fabrikasını ve 1968'de DYO Sadolin Matbaa Mürekkepleri Fabrikası'nı açarak sektördeki etkinliğini arttırmaya çalıştı. 1969'da, polyester üretimine başlandı ve DYO ve Sadolin Araştırma Geliştirme Laboratuvarları, DYO ve Sadolin Transocean Deniz Boyaları Fabrikası açılarak ürün sahasını genişletti. 1979'da, Bayiler ve DYO, Yasaş adı altında birleştirildi ve Yasaş Yaşar Boya ve Kimya Sanayi ve Ticaret A.Ş. olarak devam etti. Bayraklı boya fabrikası ve polyester fabrikası satın alınıp, Yasaş Gebze fabrikası açılarak içte ve 1982'de Yadex/Almanya şirketi kurularak dışta büyümesini hızlandırdı. Bundan başka DYO, akrilik sistem üretimi, mixing sistemi, DYO bilgi işlem sistemi gibi yeniliklerle gelişmesine devam etti. Şirkete isim olan DYO kelimesi, şirketin kurucusu olan "Durmuş Yaşar ve Oğulları"nın kısaltmasıdır. DYO şu anda inşaat, sanayi, bobin, otomotiv ve deniz boyaları