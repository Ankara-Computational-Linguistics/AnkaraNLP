öldürdü. Börilerin elinden Şam'ı aldı. 1153'te Yukarı Mezopotamya, Güneydoğu Anadolu ve Suriye'yi tek hakimiyet altında toplayarak sultanlığını ilan eden Nûreddin Mahmud, 1157'de Kudüs Kralı III. Baudouin'i yenilgiye uğrattı. 1158'de Haçlılara yenildiyse de onları 1164'te Harim’de ağır bir bozguna uğrattı. Nûreddin Mahmud, Esedüddin Şirkuh ve Şirkuh'un yeğeni Selahaddin Eyyubi'yi Mısır'a göndermiş ve Fatımilerin Haçlılarla iş birliğine girmelerinin ve dolayısıyla Mısır'ın Kudüs Krallığı'nın kontrolüne girmesinin önünü kapamış, bilahare İslam dünyasında ikiliğe sebep olan Fâtımî Halifeliği’nin 1171'de yıkılmasını sağlayarak İslam birliğinin gerçekleşmesine önayak olmuştur. Selahaddin Eyyubi, Nûreddin Mahmud'un ölümüne kadar Mısır'da naiplik yapmış ve onun emirleri dışına çıkmamıştır. Doğu Göktürk Kağanlığı Doğu Göktürk Kağanlığı (Çince: 東突厥汗國), 582-630 yılları arası varlığını sürdüren tarihi Türk devleti. 582 yılında bölünen Göktürk Kağanlığı'nın doğu kısmıdır. 576 yılında İstemi Yabgu ölünce yerine oğlu Tardu geçerek yabgu olmuş ve babası gibi devletin batısını yönetmeye başlamıştır. Devletin batısını yöneten Tardu, doğu kısmın yönetimini de ele alıp Göktürk Kağanlığı'nın başına geçmek isteyince Tapo Kağan ile arası açılmıştır. Tapo Kağan 581 yılında ölünce yerine yeğeni İşbara Kağan geçmiştir. Böylece Tardu ile İşbara Kağan arasında tüm devletin başının kim olduğuna yönelik iç çatışma çıkmıştır. Geleneklere göre doğu tarafının baş kağan olması gerekmektedir. Bu karışıklıktan yararlanmak isteyen Çin, Göktürk Kağanlığı'ndaki mevcut anlaşmazlığı daha da körüklemiştir. Çin İmparatoru, batının yabgusu Tardu'ya elçi, hediyeler ve kurt figürü bulunan bir sancak göndererek Tardu'nun hükümdarlığını tanıdığını belirtmiştir. Çin'in kışkırtmaları sonucu Tardu, İşbara'nın kağanlığını tanımadığını bildirmiştir. Çıkan çatışmalar sonucu Göktürk Kağanlığı ikiye ayrılmış, Tardu batının yönetimini tamamen ele almıştır. Bu olaydan sonra İşbara Kağan'ın elinde sadece doğu bölge yönetimi kalmıştır. Göktürk Kağanlığı'nın ikiye ayrılmasından sonra, Doğu Göktürk devleti gücünü kaybetmeye başlamıştır. İşbara Kağan'ın Çine düzenlediği seferler başarısızlıkla sonuçlanmıştır. Çin ipek ticaretini engelleyip Göktürklerin onbin kadar tüccarını sınırdışı etmiştir. Bu durum Doğu Göktürkler arasında açlık ve yoksulluğun doğmasına yol açmıştır. Doğu Göktürklere bağlı birçok Türk boyu kıtlık sebebiyle Batı Göktürklere sığınmıştır. Kendine bağlı boyların Batı Göktürk Kağanlığı'na sığınması İşbara Kağan'ı zor durumda bırakmıştır. 585 yılında giderek artan iç isyanlar ve dış baskılar sonucu İşbara Kağan, Çin hâkimiyetini kabul etmiş ve Çin'den yardım istemiştir. Doğu Göktürk Kağanlığı'nı hâkimiyeti altına alan Çin'in asıl amacı, Türkler de dahil tüm Orta Asya halklarını Çinlileştirerek, Çin için tehdit olmaktan çıkarmaktır. Bu nedenle Çin, Doğu Göktürkleri Çince konuşmaya, Çinliler gibi giyinmeye ve Çin adetlerini kabul etmeye zorlamıştır. Bunun üzerine İşbara Kağan bu konu hakkında 585 yılında Çin İmparatoru'na mektup yazmıştır. İşbara Kağan Çin imparatoruna yazdığı mektupta şöyle demiştir; Çin esaretine daha fazla dayanamayan İşbara Kağan 587 yılında ölmüştür. İşbara Kağan'dan sonra başa geçen Baga ve Tulan zamanlarında Çin baskısı artmıştır. Daha sonra başa Kimin Kağan geçmiştir. Kimin Kağan'dan sonra başa Şi-pi Kağan geçmiştir. Şi-pi Kağan döneminde Doğu Göktürkler, kısa bir süre için eski güçlerine kavuşmuşturlar. Şi-Pi Kağan, ülkesindeki karışıklıkları önlemiştir. Batıda Tibet'e, doğuda Amur Irmağı'na kadar uzanan topraklar üzerinde egemenlik kurmuştur. Çin'e (Suy Hanedanı) her yıl verilmekte olan haraç kesilince Çin ile savaş yapılmıştır. Doğu Göktürk Kağanlığı bu savaşı kazanmıştır. Çin imparatoru, Doğu Göktürklere yıllık vergi vermek şartıyla canını kurtarabilmiştir. Göktürklere eski gücünü yaşatan Şi-Pi Kağan 619 yılında ölmüştür. Şi-Pi Kağan'dan sonra başa geçen Çula Kağan, Çin'e yönelik akınlara devam etmiştir. Ancak bir süre sonra Çula Kağan, Çinli eşi Yicheng tarafından zehirlenerek öldürülmüştür. Çu-Lo Kağan'dan sonra yerine kardeşi Kie-Li (Hieli) geçmiştir. Kie-Li Kağan zamanında, Çin'e akınlar devam etmiştir. Kie-Li Kağan'ın Çin üzerine çıktığı son seferinde esir düşmesi sonucu Doğu Göktürk Kağanlığı Çin'in egemenliği altına girmiştir. Jale (şarkıcı) Jale Bekar ya da bilinen adıyla Jale (d. 24 Temmuz 1961, İstanbul), Türk pop müzik şarkıcısı. 24 Temmuz 1961 tarihinde İstanbul’da doğdu. Müziğe ilgisi küçük yaşlarda başladı. Ortaokul ve lise yılları boyunca çeşitli müzik yarışmalarına katıldı. Müzik hayatına 1979 Altın Mikrofon Ses Yarışması’na katılarak başladı. Bahse konu yarışmada ikinci olan Jale, gelen teklifleri değerlendirerek Nisa Serezli, Tolga Aşkıner, Göksel Kortay ve Kerem Yılmazer gibi sanatçılarla müzikallerde rol aldı. Yaklaşık olarak üç yıl süren tiyatro çalışmalarının ardından beş yıl boyunca Fenerbahçe Spor Kulübü Sosyal Tesisleri’nde orkestra solistliği yaptı. Şan pedagogu Belkıs Aran’dan on dört yıl boyunca şan ve solfej dersleri aldı. 1986 yılında Yıldız Teknik Üniversitesi Harita Mühendisliği Bölümü’nden mezun oldu. İlk albümü “Süreyya”yı 1986 yılında çıkardı. Son albüm çalışması "Yüreğimin Şarkıları" ise 1999 yılında yayınlanmıştır. Bu albümde isimleri Jale’yle birlikte anılan iki tanınmış şarkı, “Üzgünüm” ve “Son Geceler” yeni düzenlemeleriyle yer almıştır. Sanatçı son olarak kariyerinin ilk EPsi "Mor" ile sevenlerine merhaba demiştir. Batı Göktürk Kağanlığı Batı Göktürk Kağanlığı, (Çince: 西突厥汗國) Göktürk Kağanlığı'nın 582 yılında ikiye ayrılmasıyla bu ülkenin batısında Tardu tarafından kurulan tarihi Türk devletidir. 582-659 yılları arası varlığını sürdürmüştür. Göktürk Kağanlığı 552 yılında kurulduğunda Bumin Kağan, devletin batısının idaresini kardeşi İstemi'ye vermiştir. İstemi, ölümüne kadar devletin batı kanadını "yabgu" unvanı ile yönetmiştir. 576 yılında ölümünden sonra batı kanadının başına oğlu Tardu geçmiştir. Tardu da önce kağanlığın merkezine bağlı kalmıştır. Ardından doğu kısmın yönetimini de ele alıp Göktürk Kağanlığı'nın başına geçmek isteyince Tapo Kağan ile arası açılmıştır. Doğunun hükümdarı Tapo Kağan 581 yılında ölürken oğlunun hakan olmasını istemiştir. Fakat Devlet Meclisi bunu kabul etmeyerek K'o-lo'nun oğlu İşbara'yı hakanlığa getirmiştir. Siyasi ihtiras peşindeki Tardu da İşbara ile devletin tamamına hakim olma mücadelesine girmiştir. Geleneklere göre doğu tarafının baş kağan olması gerekmektedir. Bu karışıklıktan yararlanmak isteyen Çin, Göktürk Kağanlığı'ndaki mevcut anlaşmazlığı daha da körüklemiştir. Çin İmparatoru batının yabgusu Tardu'ya elçi, hediyeler ve kurt figürü bulunan bir sancak göndererek Tardu'nun hükümdarlığını tanıdığını belirtmiştir. Çin'in kışkırtmaları sonucu Tardu, İşbara'nın kağanlığını tanımadığını bildirmiştir. Çıkan çatışmalar sonucu Göktürk Kağanlığı ikiye ayrılmış, Tardu batının yönetimini tamamen ele almıştır. İşbara Kağan ile arasında çıkan çatışmalardan sonra bağımsız hareket etmeye başlayan Tardu'nun amacı doğu Göktürk hakanını ortadan kaldırarak ülkenin doğusunda yaşayan Türk boylarını da bünyesine almaktır. Batı sınırında başarılar kazanan Tardu (geleneksel: 達頭可汗, basit: 达头可汗, pinyin: dátóu kěhán; adı: 阿史那玷厥 āshǐnà diànjué), ülkesini Tibet'in batısından; Kırım'a kadar genişletmiştir. Tardu, Doğu Roma İmparatorluğu ile yaptığı savaşlardan dolayı zayıf düşen Sasani İmparatorluğu üzerine baskı kurmuştur.600 yılında Çine sefere çıkmıştır. Ancak Çinlilerin Türk askerlerinin su içtiği kaynaklarını zehirlemeleri nedeniyle Tardu'nun ordusu büyük kayıplar vermiştir. Çin seferinin kötü sonuçlanmasıyla Töleste yaşayan Türk boyları devlete isyan etmiş ve 603 yılında Tardu öldürülmüştür. Tardu'nun ölümünden sonra yerine Çu-Lo (Ho-sa-na) geçmiştir. Çu-Lo Kağan, Çin (Suy Hanedanı) ile işbirliği yapmış ve Çin'de yaşamaya başlamıştır. Doğu Göktürk Kağanı Şi-Pi Kağan Çinlilerden Çu-Lo Kağan'ı teslim alarak öldürmüştür. Çu-Lo Kağan'ın öldürülmesi üzerine Batı Göktürklerin başına Şi-koei (Şeku) geçmiştir. Şi-koei Kağan zamanında durum düzelmiştir. Çu-Lo Kağan ve Şi-koei Kağan zamanında Çin ile iyi geçinilmeye çalışılmıştır. 618 yılında Tardu'nun küçük torunu Tong Yabgu ("T'ung Yabgu", "Tong Yabğu Kağan", geleneksel: 統葉護可汗, pinyin Tǒngyèhù Kěhán) ülkenin başına geçmiştir. Onun adı eski Türkçede genellikle ""Kaplan Yabgu"" anlamındadır. Xuanzang (Çince: 玄奘; pinyin: Xuán Zàng; Wade-Giles: Hsüan-tsang) Erken Tang döneminden tanınmış bir Çinli Budist rahip, bilgin, gezgin ve çevirmen ilk defa 629 yılında Suyab gezmiştir. Akademisyenler Xuanzang tarafından tanımlanan Kağan'nın Tong Yabgu olduğuna inanırlar. Tong Yabgu döneminde Çinde meydana gelen karışıklar sebebiyle Batı Göktürkler yeniden bağımsız hareket etmeyi başarmışlar ve yeniden güçlenmiştirler. Bu dönemde yeni bir ordu ve düzen kurulmuştur. Töles boylarının ayaklanmaları bastırılmıştır. 619 yılında Sasani İmparatorluğu ile yapılan savaşta Batı Göktürk Kağanlığı yenilgiye uğramıştır. Bu sırada Karluk ve On-ok boylarının isyanı Batı Göktürk Kağanlığı'nın çöküşüne ortam hazırlamıştır. Tong Yabgu amcası Sebu (Si-bi veya Sebi) ile yaptığı mücadele sonucu 628 yılında ölmüştür. Tong Yabgu'nun ölümünden sonra Batı Göktürk Kağanlığı ikiye bölünmüştür. Nuse-pi Boyu devletin batı bölümünü, Tulu Boyu da devletin doğu bölümünü yönetmiştir. Tong Yabgu'dan sonra yerine Se-Yabgu Kağan ve Bağatur Sepi Kağan geçmiştir ve Bağatur Sepi Kağan sadece 1 yıl tahtta kalmıştır. Töleslerin ayaklanması Batı Göktürklerin Çin'e bağlanmasında etkili olmuştur. Batı Göktürk kağanı Uluğ İşbara (Ho-Lu), Türgişler ve Karlukların yardımıyla Çin ile mücadele etse de yenilmiştir. 658-659 yıllarında Çinli general Su Dingfang kağanlığa son vermiştir. Batı Göktürkler 660 yılından 681 yılına kadar Çin baskısı altında yaşamıştır. Batı Göktürk Kağanlığı yaz başkenti Talas vadisindeki Navekat ve ana başkenti Suyab Çu Nehri vadisinde Bişkek'in doğusunda Kırgızistan'dadır. "Çin yönetimi altında:" Telomer Telomer, ökaryotik doğrusal kromozomların uçlarında bulunan, herhangi bir gen kodlamayan, özelleşmiş heterokromatin yapılarıdır. Telomerlerin varlığı, kromozomların uçlarının rastgele çift zincir DNA kırılmalarından koruyarak istenmeyen kromozom uçlarının birleşmesinden ya da kromozomu nükleolitik parçalanmadan korur. Kromozomların bu fiziksel korunmasının dışında, ökaryotik telomerleri, kromatin organizasyonu, kromozomların replikasyonu ve hücre çoğalması gibi önemli hücresel görevleri vardır. Memeli telomerleri, canlı türüne, hücre türüne ve genetik geçmişe bağlı olarak 1–50 kb telomerik DNA'ya sahip olabilir. İnsan telomerleri, üreme hücrelerinde 10–15 kb’dır, fakat bazı somatik hücrelerde ve genellikle kanser hücrelerinde daha kısadır . Bu uç diziler çok iyi korunmuşlardır. İnsan telomerleri, kromozomun uç bölgesinde bulunan ve çift iplikli arka arkaya tekrarlanan 3’ TTAGGG hekzanükleotid dizisinden oluşurlar . Bu hekzanükleotid dizileri, kement şeklinde ilmik oluşturan (T-loop) 100–200 nükleotitlik G-zengini (G-kuyruğu) sarkan 3’ tek iplikli TTAGGG dizisiyle sonlanırlar . Telomerlerin kendine özgü olan T-loop düzeni, telomerin kendi üzerine kıvrılmasıyla oluşur. Tek iplikli sarkan (overhanging) Guanin zengini tek iplik (G-kuruğu) çift iplikli telomerin “içine” girer. Bu yapı da telomer ipliklerinden birinin yerine geçerek ikinci bir ilmek olan d-loop’u oluşturur. Bu t-loop ve d-loop yapıları, telomeri diğer kromozomlarla uç uca birleşmelerden ve telomerleri kromozom kırıkları olarak algılayıp telomer tamirini başlatan hücre döngüsü kontrol noktalarından korur . Özellikle Telomerik DNA’da bulunan proteinler, ikili telomer bağlanma proteinleri olan TRF1 ve TRF2’dir. TRF1, TRF2 ve ilişkili oldukları proteinler, kompleksin oluşmasından ve T-loop oluşumundan başlıca sorumlu proteinlerdir. TRF1, intratelomerik kıvrımlarda önemlidir ve telomer uzunluğunu düzenler. TRF1’in fazla üretilmesi telomerlerin kısalmasına, inhibisyonu ise telomerin uzamasına sebep olur. TRF2 telomer uzunluğu boyunca bağlanır fakat T-loop yakınında fazla bulunur ve bu da T-loop oluşumu ve stabilizasyonu için önemlidir. Bu iki proteinin işbirliği, iki elin bir düğüm atmasına benzer, ilk el (TRF1) ilmeği (loop) oluşturur ve ikinci el (TRF2) ipliği sıkar ve korur . Telomerler her hücre döngüsünde ortalama 50–150 baz çifti azalır . Bu telomer kısalması sonuçta, hücre bölünme sayısını kısıtlar. Son zamanlarda yapılan gözlemler, telomerlerin düzenlenmesinin birçok ökaryotik hücrenin hücre döngüsünde önemli bir etken olduğunu ortaya koymuştur . Telomerik birleşmeler, mitoz sırasında kırılan disentrik kromozomların oluşmasına sebep olarak kromozom köprülerinin, kırıklarının ve birleşmelerin oluşmasını sağlarlar. Sonuçta hayatta kalan hücrelerin genomlarında değişiklikler olur. Fonksiyonel olmayan kromozom uçları ve genomdaki dengesizlik ayrıca telomer uzunluğunda değişiklik olmasına sebep olur. Bu da, hücre yaşlanması kontrolünde hızlanmaya ya da gecikmeye sebep olur. Bu yüzden fonksiyonel olmayan telomerler, genetik bilginin kaybolmasına, yeniden düzenlenmesine ya da dengesinin kaybolmasına sebep olur. Bu genomik değişiklikler de sonuçta hem kansere hem de fenotipin yaşlanmasına sebep olur . Hücre bölünmesinin devamlılığını sağlamak için üreme hücrelerinde, klonal gelişme gösteren lenfositlerde ve ölümsüz kanser hücrelerinde telomerlerin korunması gerekmektedir. Telomer uzunluğunun korunmasını sağlayan en bilinen yöntem, telomerlerin "de novo" olarak üretilmesi ve telomeri kapaması için telomerazın verilmesidir. İkinci Doğu Göktürk Kağanlığı İkinci Doğu Göktürk Kağanlığı (Çince: 後突厥/后突厥, pinyin: Hou Tūjué veya 突厥第二汗國; 681 - 744), Çin egemenliğine giren Göktürkler (Doğu Göktürk Kağanlığı) Kutluk Kağan zamanında yeniden bağımsızlığına kavuştu. Bu yüzden bu devlete "Kutluk Devleti" de denir. Orhun Âbidelerinde geçen bir diğer önemli mesajlar da bağımsızlık üzerinedir.Bilindiği üzere; I.Köktürk Kağanlığının egemenliğine, Çin son vermiş ve Köktürkler,Çin egemenliği altına girmiş ve bağımsızlığını kaybetmiştir.Bu hadiseden sonra Türkler,bağımsızlık mücadelesine girişmiş ve bu mücadelelerinin sonucunda bağımsızlıklarını kazanıp,II.Köktürk Kağanlığını kurmuşlardır. Elli yıllık bir esaretin ardından 680 yılında Aşina soyundan gelen Kutluk akıl hocası Bilge Tonyukuk ile birlikte Çine isyan etti. Kutluk az zamanda Ötüken başkent olmak üzere kağanlığı örgütledi Bu yüzden İl'i (devleti) derleyip toparlayan anlamına gelen İl Teriş unvanı verildi. Kardeşi Kapgan'ı şad ilan etti ve Veziri Tonyukuk'u diplomasi ve ordu işlerinin başına geçirdi. Kutluğun ölümünden sonra yerine Kapgan Kağan geçti. Bu dönemde Kutluk Devleti güçlendi. Kapgan Kağanın siyaseti; Bu amaçla Çin'i hakimiyet altına aldı fakat Çinin kültüründen uzak kalmak için sadece vergiye bağladı. Kapgan Kağan'dan sonra Bilge Kağan geçti.Kutluk Devleti en parlak dönemini yaşadı.Kardeşi Kültigin ile taht kavgasına girişmedi; beraber devleti yönettiler. En büyük yardımcıları Tonyukuk idi. Çin ile ticari ilişki geliştirildi. Batı Türkistan'daki Türk boyları tamamen bağlandı. 725 yılında devletin bel kemiği olan Tonyukuk öldü. 731’de Kültigin öldü. 734 yılında da Bilge Kağan öldü. Daha sonra tahta çıkan kağanlar atalarının kurduğu devleti iyi yönetme becerisi gösteremediler. Karluk, Basmil ve (Onogurlar- Oğuzlar:Uygurlar)’ın çıkardığı isyanı bastıramadılar. 745 yılında Ötüken ve çevresini Uygurlar ele geçirerek; Türklerin ve Orta Asya'nın yeni temsilcisi oldular. Türgişler de Batı Türkistan'ı yönettiler. Bilge Kağan Orta Asya Türk boylarına şöyle sesleniyor: “Ey Türk budunu. Üstte gök yıkılmaz, altta yer delinmezse devletini, töreni kim bozabilir?” Karaağaç, Bozüyük Karaağaç, Bilecik ilinin Bozüyük ilçesine bağlı bir köydür. Bozüyük'e 9 km.uzaklıkta dır. Tarihte 1'ci ve 2'çi İnönü Savaşları'nın geçtiği köydür. Köyün girişinde bir şehitlik (İntikam Tepe Şehitliği) vardır. Köy 1870 yıllarında Kuzey Kafkasya'nın Tuapse bölgesinden göç eden Şapsığlar tarafından kurulmuştur.Daha sonraları köye Kafkasyanın Krasnadar bölgesinden göç eden Bjeduğ sülaleleri de yerleşmişlerdir. Kuruluşta 50 hane kadar olan köy bugün 130 hanedir. İnönü savaşlarının civarında geçtiği köyün sırtlarında o günleri hatırlatan bir şehitlik vardır.Daha sonra köye Muhacir aileler ile Erzurum'dan Dadaşlar da gelip yerleşmişlerdir. Bozüyük-Tavşanlı yolunun 9. kilometresinde yer almaktadır. Bilecik iline 44 km, Bozüyük ilçesine 9 km uzaklıktadır. MÃ®na Urgan Mîna Urgan (d. 1 Mayıs 1915, İstanbul - ö. 15 Haziran 2000, İstanbul), Türk İngiliz edebiyatı profesörü, yazar, filolog ve çevirmen. İngiliz edebiyatının en önemli eserlerini Türk edebiyatına kazandırdı. Thomas Malory, Henry Fielding, Balzac, Aldous Huxley, Graham Greene, William Golding, John Galsworthy ve Shakespeare’in eserlerini çevirmenin yanı sıra yazdığı Bir Dinozorun Anıları ve Bir Dinozorun Gezileri isimlerindeki iki kitabıyla da okuyucudan büyük ilgi gördü. Urgan, “Elizabeth Devri Tiyatrosunda Soytarılar” adlı çalışmasıyla doçent ve 1960'ta profesör oldu. Aynı yıl, Türkiye İşçi Partisi'ne girdi ve İngiliz edebiyatı profesörü olarak sürdürdüğü öğretim üyeliğinden 1977 yılında emekli oldu. Özgürlük ve Dayanışma Partisi'nin kurucu üyeliğini yaptı. 15 Haziran 2000 günü, 85 yaşında vefat etti. Çalıştığı İstanbul Üniversitesi İngiliz Dili ve Edebiyatı bölümü onun anısına her yıl bır öykü yarışması düzenlemektedir. Mîna Urgan'ın tiyatrocu Cahit Irgat'la olan evliliğinden Mustafa Irgat ve Zeynep Irgat adında iki çocuğu oldu. Ancak Urgan daha sonra boşandı. 1 Mayıs 1915 tarihinde İstanbul'da dünyaya geldi. Babası Fecr-i Ati şairi Tahsin Nahit Bey, annesi Şefika Hanımdır. Babasını 2 yaşındayken yitirdi. Annesinin ikinci eşi Falih Rıfkı Atay'dı. Ve Falih Rıfkı Atay'ın himayesinde büyüdü. Şimdiki adı Robert Kolej olan Arnavutköy Amerikan Kız Koleji’ndeki öğreniminden sonra İstanbul Üniversitesi Edebiyat Fakültesi Fransız Filolojisi bölümünü bitirdi. Aynı fakültenin İngiliz filolojisi bölümünde doktarasını da yapan Urgan, "Elizabeth Devri Tiyatrosunda Soytarılar" isimli çalışmasıyla 1949'da doçent unvanını aldı. 1960 yılında ise profesör olarak öğretim üyeliği görevine devam eden yazar, 1977'de İstanbul Üniversitesi'nden emekli oldu. Urgan, çevirmen ve yazar olarak vasıfları, geniş bakış açısı, Türkçe ve İngilizceye hakimiyeti, edebiyata kazandırdıkları ile duayen olarak görüldü. İlk cildi 1986'da 5. ve son cildi 1993'te kitap raflarındaki yerini alan İngiliz Edebiyatı Tarihi adlı çalışması başta olmak üzere, Thomas More, Shakespeare, Virginia Woolf üstüne yaptığı incelemelerle düşünce dünyasında çıtayı yükseltti. Türk edebiyatını birçok önemli başvuru kitabıyla tanıştıran yazar, özellikle "Edebiyatta Ütopya Kavramı ve Thomas More" adlı çalışmasıyla hayatı özgürlük ve barış teması çerçevesinde yorumladı ve bu çalışma büyük ses getirdi. Yazarın 1995'te Virginia Woolf, 1997'de D. H. Lawrence İncelemesi isimli kitapları yayınlandı. Ancak Urgan'ın, eserlerinin ve Türkiye için öneminin geniş bir okuyucu kitlesi tarafından keşfedilmesi ancak 1998 yılında anılarını yazdığı zaman gerçekleşti. Urgan'ın seksen üç yıllık bir ömrün anı ve tanıklıklarını bir araya getirdiği ve yakın tarihi anlattığı Bir Dinozorun Anıları 74 baskı yaparak çok satan kitaplar arasına girdi. Ardından Urgan yeni kitabı Bir Dinozorun Gezileri'ni kaleme aldı ve bu kitap da büyük ilgi gördü. Bir Dinozorun Anıları, anıların eksenine Mîna Urgan'ı oturtmakla birlikte Atatürk'ten Halide Edip'e, Necip Fazıl, Abidin Dino, Neyzen Tevfik, Sait Faik ve Yahya Kemal'den Ahmet Haşim'e sayısız tanıklık ve bu tanıklık aracılığıyla çizdiği panoramayla da çok önemli bir belge niteliği kazanmıştır. Bir Dinozorun Gezileri'nde ise, başta Mavi Yolculuk ve Bodrum olmak üzere, Anadolu, Paris, İngiltere, İtalya, Sovyet Rusya ve Amerika'ya "dinozorca" (az parayla) yaptığı yolculukları, eksilmeyen yaşama sevinci ve gülümseten izlenimlerle aktardı. İki kitabı da büyük satış rakamlarına ulaşmış olan yazar, bu durumu ironik biçimde şu şekilde açıklamıştı: ""Kitaplarımın nasıl bu kadar sattığını anlamadım, hala da anlamıyorum. Nasıl satar benim kitabım. O kadar aykırıyım ki bu topluma. Çok satıyorum, acaba çok mu bayağı yazıyorum. Acaba yanlış bir şey mi yaptım?"" Yasemin Dalkılıç Yasemin Dalkılıç (d. 2 Mayıs 1979, Ankara), dünya sualtı dalış rekortmeni Türk dalgıç. 2 Mayıs 1979'da Ankara'da doğdu. Dalış sporuna çok küçük yaşta başladı. 14 yaşında milli paletli (monopalet) yüzme takımına girdi. Yaş grubunda Türkiye'yi iki dünya ve bir Avrupa şampiyonasında temsil etti ve yine yaş grubu içinde çeşitli Türkiye rekorlarını birkaç yıl elinde bulundurdu. 1996 yılında ODTÜ Matematik bölümüne başlamasının ardından ODTÜ-SAT Serbest Dalış Grubuyla çalıştı. Bu ekip ile 1998 yılında katıldığı Uluslararası Serbest Dalış Şampiyonası'nda Türk milli takımını temsil etti ve Kadınlar arasındaki en iyi dereceyi yakaladı. 1999 yılında antrenörü Rudi Castaneyra ile tanıştı. Aynı yıl içinde serbest dalışın en zor disiplininde 68 metre derinliğe dalarak yeni bir dünya rekoru kırdı. Rekorlarına 2000 yılında iki yenisi eklendi. Serbest dalışın en itibarlı disiplinleri olan Limitli ve Limitsiz Değişken Ağırlık kategorilerinde 100 ve 120 metre derinliğe indi. Daha sonra, Mısır'da Limitli Değişken Ağırlık kategorisinde 105 metre ve Yunanistan'da Desteksiz Sabit Ağırlık kategorisinde 40 metrelik dünya rekorları ile bu sporda dünyanın en elit grubuna yükselmeyi başardı. İzmir Kız Lisesi İzmir Kız Lisesi, Cumhuriyet devrinin ilk eğitim kurumlarından biridir. Okul binası 1917 yılında İzmir Valisi Rahmi Bey tarafından "İttihat ve Terakki Mektebi" olarak yaptırılmış, daha sonra erkek muallim mektebi olarak kullanılmıştır. Bina, Kurtuluş Savaşı sonrasında İzmir Yunanistan'da kalsaydı, İzmir İyon Üniversitesi olarak hizmet verecekti. Yerleşim alanı 4428 metrekare olan ve iki kattan oluşan yapı taş duvardan oluşmuştur. Tepeden bakıldığında H harfinde bir görünümü bulunan İzmir’in ilk kız okulu olan İzmir Kız Lisesi 1915 yılında Özel İdare'nin denetiminde "İnas İdadisi" adı altında eğitime başlamış, ancak dönemin Maarif Bakanlığı bu okulun masrafını kabul etmediğinden dolayı 'Sultani' adını alamamıştır. Önceleri Kültür Park' a giden yol üzerinde İtalyan Kız Mektebi binasında hizmet veren bu İnas İdadisi, yeterli sayıda öğrencisinin olmaması ve harp yılları nedeniyle, eğitimine devam edememiş ve kapanmıştır. Yunan işgalinden sonra, 1922' de, şimdiki Karataş Lisesinin bulunduğu yerde mevcut eski bir köşkte eğitime başlamıştır. İzmir Kız Sultanisi adını taşıyan eğitim kurumu böylelikle İzmir Kız Lisesi'nin de temellerini oluşturmuştur. 1923 yılında da bakanlıkça İzmir Kız Lisesi adı altında teşkilatlanmıştır. İlk ders yılında bir müdür, bir başmuallim, beş muallim görev yapmıştır. Okulun ilk müdürü Şehime Yunustur. Dokuz sınıfı olan sultaninin iptidai kısmında; birinci sınıfta 5, ikinci sınıfta 16, üçüncü sınıfta 14, dördüncü sınıfta 12, besinci sınıfta 18, altıncı sınıfta 14 öğrencisi vardı. Orta kısmında ise; yedinci sınıfta 11, sekizinci sınıfta 2, dokuzuncu sınıfta 2 öğrenci bulunmaktaydı. Yıl sonunda hiç mezun vermeyen Kız Sultanisi'nde 51 öğrenci bir üst sınıfa geçmiştir. 1923 -1924 öğretim yılı Mayıs ayında okulun yatılı kısmının açılması kararlaştırıldı. Yeni ders yılında okulun yatılı bölümüne öğrenci kaydedildi. 1924 -1925 öğretim yılında kız ve erkek okulları programları birleştirildi. Böylece, kadına laik olduğu kıymeti kazandıracak, eğitimli, aydın, çağdaş, cumhuriyetçi, yeni Türkiye' ye örnek olacak genç bayanları yetiştirecek modern bir eğitim yuvasının temelleri atılmış oluyordu. Okulun adı 'İzmir Kız Lisesi' olarak değiştirildi ve eğitimci kadrosu geliştirildi. Lisenin iptidai kısmının birinci, ikinci ve üçüncü sınıfları bu ders yılında kaldırılmıştır. Kız Lisesi'nin son sınıfı 1925 -1926 ders yılında açıldı. Sene sonunda birinci devreden 15, ikinci devreden ise 3 öğrenci mezun olmuştur. Yatılı ve gündüzlü öğrenci mevcudunun gittikçe artması, Kız Lisesi'nin yeni bir binaya taşınmasını gerektirdi. Okul, 1926 -1927 ders yılı başında yangın sahasında bulunan Alsancak Gündoğdu' daki boş bir binaya (şimdiki 'Namık Kemal Lisesi}) taşındı. Bu bina önceden Rum Cemaat Mektebi olarak yapılmış, fakat kullanılmadan Yunan işgalinin ardından Türklerin eline geçmiştir. Kız Lisesi yeni binasına taşındığında öğretmenler ve öğrenciler, ilk zamanlarda yolsuzluk ve tenhalıktan çok sıkıntı çekmişler, fakat buna rağmen öğrenci mevcudu günden güne artmıştır. Bu ders yılında, lisenin iptidai kısmı kaldırılmıştır. Öğrenci sayısını 216' ya çıkaran okul, yıl sonunda 3 mezun vermiştir. 1927 -1928 öğretim yılında öğrenci mevcudu 238' e, mezun mevcudu ise 25' e yükselmiştir. Müdür Şehime Yunus, 1930 -1931 ders yılında bazı sebeplerden dolayı görevinden istifa etmiş, yerine 'Haydar Candanlar' atanmıştır. İzmir Kız Lisesi'nde öğrenci mevcudu artık gittikçe artmıştır. 1931-1932 ders yılında öğrenci sayısı 372' ye ulaşır. Aynı yıl, birinci devreden 16, ikinci devreden 17 öğrenci mezun edilmiştir. 1932-1933 öğretim yılında açılan fen şubesi ile okulun mevcudu 455' e yükselmiştir. İzmir Kız Lisesi' nde yetişen kişileri bir çatı altında toplamak amacı ile 8 Mayıs 1933 tarihinde 'İzmir Kız Lisesinde Yetişenler Cemiyeti' kurulmuştur. 1933-1934 öğretim yılı başında okula çok sayıda başvuru oldu. Lisenin sadece birinci sınıfına 260 öğrenci kaydedildi. Bu sıralarda okulun mevcudu 725' e ulaştı. Kız Lisesi binasında çok güzel kimya, fizik ve tabiat laboratuvarları vardı. Laboratuvarlardan sadece Kız Lisesi öğrencileri faydalanmıyor, çevredeki okulların öğrencileri de buralarda çalışabiliyordu. Çok geniş olan binada resim atölyesi, musiki salonu, dikiş ve biçki mesai odaları da bulunmaktaydı. 1936 yılı yazında, İzmir' deki lise ve ortaokulların imtihanlarını denetlemek için Ankara' dan gelen Maarif Müfettişleri, 'Kız Lisesi' nin yangın yerinde bulunmasını uygun bulmadılar. Müfettişler, lisenin Karataş' taki eski 'Erkek Muallim Mektebi' binasına taşınmasını istediler ve bunu Maarif Vekaleti 'ne rapor ettiler. Yaz aylarında Kız Lisesi Müdürü Haydar Candanlar, okulun tarih dersleri öğretmenliğine getirildi. Yerine Ankara Lisesi Müdürü Necmettin Halit Onan atandı. Lise yeni ders yılına Karataş'taki yeni binasında başladı (Halen bu binada eğitimini sürdürmektedir). Lisenin şubesi 'Karataş Ortaokulu'nda açıldı. 1938 yılı Mart ayında okulun mevcudu 1.700' ü bulmuştu. 33 sınıfı ve 56 öğretmeni bulunan lisede çifte tedrisat (ikili eğitim) yapılıyordu. Dönemin müdürü Necmettin Halit Onan, müfettişlik görevi için okuldan ayrıldı. Lisenin yeni müdürü Halit Şevket oldu. İzmir'de yeni ortaokulların açılmasıyla öğrenci sayısını azaltan 'İzmir Kız Lisesi' rahat bir nefes aldı. 1939-1940 ders yılında okulun öğrenci mevcudu 550' ye düşmüş ve yıl sonunda 50 mezun verilmiştir. Kız Lisesi ile özdeşleşmiş olan Vedide Baha Pars Karadayı, 1941 yılında müdür oldu. 1950 yılına kadar görevde kalan Karadayı, hem lise derslerine giriyor, hem de halkevi çalışmalarıyla uğraşıyordu. 1958 yılında binaya yemekhane ve derslik ilavesi yapıldı. 1968 yılında okul bahçesine 2 katlı, 14 derslikli bir bina eklendi. Binaya 1965 -1968 yılları arasında müdür olarak görev yapan Faik Eroğlu'nun adı verildi. Okul başlangıçta ortaokul ve lise olarak eğitim veriyordu.Öğrenci sayısının artması nedeniyle kademeli olarak 1977 -1978 öğretim yılından itibaren ortaokul kısmı kapatıldı. 1979-1980 ders yılından beri yalnız lise olarak eğitimini sürdürmektedir. 1985 yılı Haziran ayında okulun ana binasında nedeni kesin olarak bilinmeyen yangın çıktı. Ana bina, üst kat (yemekhane, yatakhane, derslikler) tamamen yandı. Arşivdeki belgelerin büyük bir kısmı çıkan yangında kül oldu. Geçen süre içinde bina onarılarak 1990-1991 öğretim yılından itibaren tüm binalarda yeniden öğretim başladı. 2000-2001 öğretim yılı içerisinde tarihi bir karar alınarak, okul Anadolu Lisesi statüsüne alındı ve okulda karma eğitime geçildi. Erkek öğrencilerin de okula alınacak olması lisenin isminin değiştirilmesini gündeme getirdi. Konuyla ilgili değişik fikirler ortaya atıldı. Fakat Milli Eğitim Bakanlığı duruma el koyarak okulun isminin aynı kalacağını açıkladı. İl Milli Eğitim Müdürlüğü'ne gönderilen resmi yazıya göre "Eğitime önemli katkılar sağlayan tarihi lise şimdiki adıyla anılacaktır." denildi. 2004 yılında Pervin Töre okul müdürü olarak atandı.2016 yılında Pervin Töre'nin Aydın İl Milli Eğitim Müdürlüğüne asaleten atanması neticesinde Güzelbahçe 60.Yıl Anadolu Lisesi müdürü Murat Arslan asaleten müdür olarak atanmıştır. Okullar: Geleceğin Partnerleri (Schulen: Partner der Zukunft) projesi için pilot okul seçilen İzmir Kız lisesi öğrencileri bu proje sayesinde Almanca'yı Almanya'da öğrenme şansı ve birçok ayrıcalık elde ettiler. "18.12.2008'de Milli Eğitim Bakanı Doç. Dr. Hüseyin Çelik, Milli Eğitim Bakanlığı ile Goethe Enstitüsü işbirliğinde yürütülecek "Okullar: Geleceğin Partnerleri" projesinin başlaması dolayısıyla Türkiye'de belirlenecek 20 okuldan ilki ve pilot okul olan İzmir Kız Lisesi'nde düzenlenen törene katıldı. Alman Goethe Enstitüsü Müdürü Hans Werner Schmitz ise Türkiye'deki projede ilk okul olan İzmir Kız Lisesi'ni tebrik ederek, proje ile Almancanın yurt dışında öğrenilmesini teşvik etmek istediklerini aktardı.Goethe Enstitüsü Müdürü Dr. Hans Werner Schmidt İzmir Kız Lisesi'nin 20 aday okuldan ilki olduğunu, bu projenin büyük bir ödül olduğunu belirtti. Almanya'nın Ankara Büyükelçisi Eckart Cuntz ise, “Okullar: Geleceğin Partnerleri” projesinin Türkiye'de ilk olarak İzmir Kız Lisesi'nde başlatılacağını, dünya genelinde Şubat ayından bu yana 100'den fazla ülkede 900 okulun projeye dahil olduğunu ifade etti." Hasan RÄ±za Soyak Hasan Rıza Soyak (1888, Üsküp - 1970, İstanbul), Türk bürokrat, siyasetçi. Rüştiye'yi bitirdikten sonra İstanbul'da, Vilayet kaleminde devlet hizmetine girdi. 1914 yılında İstanbul Merkez Komutanlığı'na bağlı Sıkıyönetim Komutanlığı hatipliği görevinde bulundu. Aynı yıl 1. Kolordu Kurmaylığı bürosunda görevlendirildi. I. Dünya Savaşı'nın ilk yılını burada geçirdi ve 1916 yılında 2. Kolordu kurmaylığında aynı nitelikte bir göreve nakledildi. Ankara'daki görev yılları 1922 yılında TBMM'de kâtip olarak başladı. Bu görev, kendisini sürekli olarak Mustafa Kemal'in yakınında tutuyordu. Mustafa Kemal Cumhurbaşkanı seçildikten sonra, 1924 yılında kendisini mutemet olarak Çankaya Köşkü'ne aldı. 1927 yılında özel kalem müdürü, 1932 yılında genel sekreter vekili, 1934 yılında genel sekreter oldu ve bu görevi Mustafa Kemal Atatürk'ün ölümüne kadar sürdürdü. Genel sekreterlik görevini yürüttüğü sırada V. dönem Burdur milletvekilliği yaptı. 1970 yılında İstanbul'da hayatını kaybetti. Ä°ldenizliler İldenizliler, Kuzey ve Güney Azerbaycan'da kurulmuş atabeylik. Kurucusu, atabey Şemseddin İldeniz idi. Kıpçak Türkü olan Şemseddin İldeniz'in kurduğu atabeylik Nahçıvan merkezli olmak üzere Azerbaycan'ı yönetmiş. Pehlivan döneminde başkent Nahçıvan'dan İran'ın batısındaki Hemedan'a geçirilmiştir. Kızıl Arslan döneminde ise Tebriz ele geçirilmiş (1174) ve burası başkent yapılmıştır. Şemseddin İldeniz'in ilk efendisi vezir Kemâlettîn Sumeyremî idi. Onun 9 Mayıs 1122 tarihinde bir suikast sonucu öldürülmesi üzerine bütün serveti Sultan Mahmud'a kaldı. İldeniz, Sultan Mahmut'un 10 Eylül 1131 tarihinde ölmesinden sonra en nihayet Sultan Mesut'un köleleri arasına girdi. Bu, İldeniz'in hayatının akışını değiştirdi. Zekâsı ve kabiliyetleri ile kısa bir sürede sultanın ilgisini çekerek sivrildi ve ikbal basamaklarını hızla tırmanarak askeri sınıfa dâhil edildi ve kısa sürede sultanın en çok güvendiği emirleri arasına katıldı. Sultan Mesut, kendisine bağlı bu emiri taltif ederek onu ölen kardeşi Tuğrul'un dul kalan karısı Mu'mine Hatun ile evlendirdi. Bu evlilik sonucu Selçuklu hanedanının da damadı olarak kendisine atabeylik göreviyle birlikte Azerbaycan eyaletinde bir bölge ikta edildi. 1139-1040 yılları civarında bu görevine başladı. Onu Azerbaycan'ın en büyük gücü haline getiren olaylar bu sırada gelişmeye başladı: İlk olarak Azerbaycan ve Arrân bölgesinin valisi ve hakimi pozisyonunda olan Atabeg Karasungur, Gürcüler ile yaptığı mücadelelerde eşini ve çocuklarını kaybettikten 1140-1141 yılları civarında sonra vefat etti. Onun ölümünden sonra kendisi gibi Sultan Tuğrul'un kölelerinden Çavlı Candar, bölgenin idaresini eline aldı ve bu durum; Sultan Mesut tarafından onaylandı. Çavlı Candar, damarlarının kopması sonucu Ekim-Kasım 1146 tarihinde hayata veda ettikten sonra iktaları olan Gence ve Arân toprakları Hâcib Abdurrahman Togan Yürek'e atabeylik verilmek suretiyle ikta edildi. Bu emirin baskıcı ve isyancı hareketleri üzerine Sultan Mesut'un emriyle harekete geçen Emir Has Bey, Emir Zengi Candar'ın da yardımıyla, sefere çıkmaya hazırlanan Togan Yürek'i aynı yıl içerisinde öldürttü. Bu emirlerin ortadan kalkmalarından sonra bütün Azerbaycan’ın en güçlü emiri haline gelen İldeniz, ölümüne kadar Azerbaycan atabeyi olarak kalarak ve gittikçe güçlenerek varlığını devam ettirdi. Aynı zamanda kendisinden sonra oğulları ve torunlarının yaşatacağı Azerbaycan Atabeyliği'nin kurucusu olma vasfını taşıdı. Selçuklu Devleti hakimiyeti altındaki toprakları ikta sistemi denilen bir nevi federal bir yapı ile yönetiyordu. Şemseddin İldeniz aslen Kıpçak Türküydü ve Irak Selçuklu Devleti'nde memlük olarak hizmet etmekteydi. Daha sonra zekası ve kahramanlığı ile yükselerek Azerbaycan bölgesinde başarılı fetihlerde bulundu. Önceleri tabi olduğu Irak Selçuklu Devleti'ni bir süre sonra nüfuzu altına almayı başardı. 1142 yılından itibaren devleti müstakil şekilde yönetti. Gürcü ve Ermenilere başarılı seferler düzenledi. Sultan Mesud'un kardeşi I. Tuğrul'un dul eşiyle evlenen Şemseddin İldeniz'in bu evlilikten Muhammed Cihan ve Kızıl Arslan isimli iki oğlu oldu. İldeniz'in vefatından sonra hâkimiyete büyük oğlu Muhammed Cihan Pehlivan geçti. Muhammed Cihan Pehlivan hakimiyeti döneminde İldeniz devleti iktisadi ve siyasi açıdan daha da güçlendi. Muhammed Cihan Pehlivan sonuncu Irak Selçuklu sultanı III.Tuğrul' un (1176-1194) atabeyi idi. III Tuğrul, Cihan Pehlivan naipliği altında Nahçıvan’da yaşıyordu. Cihan Pehlivan Azerbaycan’ ın idaresini kardeşi Kızıl Arslan'a devretti ve oğlu Ebu Bekir’i atabeyi tayin etti. 1174 yılında payitaht Hemedan'a götürüldü; Tebriz ise Kızıl Arslan'ın ikametgâhına çevrildi. Cihan Pehlivan, sonraları ise Kızıl Arslan İldeniz devletinin siyasi dayanağını onaylatmak maksadı ile Selçuklu sultanlarının paylaştıkları ikta topraklarını kendi taraftarları olan feodallar arasında bölüştürdüler. Cihan Pehlivan yeni ikta toprakları almıştı ve bu emirlerin birlikleri ile 50 binlik mükemmel süvari ordu teşkil etti. İldenizler devletinin güney ve doğu sınırları genişledi. Cihan Pehlivan bir kez daha Gürcistan üzerine yürüdü. Bir sıra komşu ülke hükümdarları İldeniz devletinin müstakil hâkimiyetini kabul ettiler ve Cihan Pehlivanın adına hutbe okutturdular. Bölge melikleri kendi sikkelerinde İldenizler adını yazdılar. Şirvanşahlar, Hilâfet, Diyarbakır, Fars hakimleri İldenizliler’in vassalları oldu. Cihan Pehlivan ayrı ayrı vilayetlerin idaresini oğulları arasında bölüştürdü: Rey, İsfahan ve Irak’ın bir sıra vilayetlerini Kutluk İnanç ve Emiran Ömer’e, Azerbaycan’ı Ebu Bekr’e, Hemedanın idaresini ise Özbek’e verdi. Cihan Pehlivanın hâkimiyeti devrinde İldenizliler devletinde ticaret, sanat, ilim ve medeniyette daha da ilerledi. Ağabeyinin ölümü üzerine yerine geçen Muzafferüddin Kızılarslan Osman, Arslanşah Selçuklu tahtına oturduğunda İldeniz tarafından emîr-i silah tayin edilmiş. 1161 yılında Emîr İnanç'ın tedib edildiği savaşa ve babasının son Gürcü seferine katılmıştı. Pehlivan atabeğ olunca da Azerbaycan'ın idaresiyle görevlendirilmişti. Pehlivan'ın ölümünü atabeğlerin baskısından kurtulmak için bir fırsat olacağını sanan II. Tuğrul, neticede hiç istemediği halde ümerânın tavsiyesi üzerine Kızılarslan'ı Hemedan'a davete ve eski statüyü sürdürmeye mecbur kaldı. Atabeg ilân edilen Kızılarslan daha başlangıçta bir suikast teşebbüsüne mâruz kalınca endişeye kapılarak gizlice kendini koruma hazırlıklarına girişti. Bu arada Pehlivan'ın dul karısı İnanç Hatun, kocasının ölmeden önce oğullarına amcaları Kızılarslan'a itaatte kusur işlememelerini vasiyet etmesine rağmen onların adına bir muhalefet cephesi açtı ve sultanla da iş birliği yaptı. Kızılarslan, uzun bir süre Sultan Tuğrul'la mücadele etti ve aralarında defalarca kanlı çarpış­malar meydana geldi. Halifenin kayıtsız şartsız desteğini ve askerî yardımını sağ­layan Kızılarslan bir süre sonra İnanç Hatun ile evlenip yeğenleriyle de barıştı. Bu arada bir hileye başvurarak kendisiyle anlaşmak istediğini bildirdiği Tuğrul'un Şehrizor hâkimi Türkmen beyi Kıpçak oğlu İzzeddin Hasan'ın yolladığı Türkmen askerlerini geri göndermesini sağladı; sonra da aniden saldırıp onu mağlûp etti. Önce İzzeddin Hasan'a ait bir kaleye sığınan Tuğrul daha sonra Hemedan'a döndü ve hükümdarlıktan vazgeçerek dedelerine ait bir türbede inzivaya çekildi. Onun ölümünden sonra hâkimiyete kardeşi Kızıl Arslan geçti. Kızıl Arslan merkeze tabi olmak istemeyen beylere karşı mücadele verdi.Şeklen bağlı olduğu Irak Selçuklu sultanı II.Tuğrul ile uzun mücadelere girişti. Tuğrulla Kızıl Arslan arasında birçok defa Mezanderan, Damğan və Hemedan etrafında muharebe oldu. Kızıl Arslan 1187’de Tuğrula karşı Bağdad Halifesi Nasr’ dan (1180-1225) yardım istedi. Halife Tuğrulu daha tehlikeli gördüğünden Kızıl Arslan’ı destekledi. Tuğrul 1188’de Halife’nin ordusunu, sonra ise Kızıl Arslan’ı mağlup etti. Fakat bu kesin netice vermedi. 1189’da Hemedan’ a hücum eden Kızıl Arslan Tuğrul’u oğlu Melikşahla birlikte hapsetti; onun mülklerini ve ikta yerlerini kendisine yakın beylere verdi. Karışıklıklardan yararlanmak isteyen Şirvanşahlarla’da bir muharebeye giren Kızıl Arslan onları mağlup etti. 1191’de Kızıl Arslan Halife Nasr’ın rızası ile kendini sultan ilan etti. Rey və İsfahan vilayetlerini yeniden İldenizliler toprağına kattı. Fars ve Huzistan'ın hâkimleri de İldenizliler devletine tabi edildi. İldenizliler devleti Şamahıdan İsfahan’a dek geniş bir alanı kaplıyordu. Kızıl Arslan’ın hâkimiyeti döneminde İldenizliler devletinin siyasi vaziyeti ülkenin gelişmesi için iyi bir ortam yarattı. Fakat bu durum uzun sürmedi, ikta topraklarından mahrum olmuş bazı Selçuk Emirlerinin suikastı neticesinde Kızıl Arslan öldürüldü. Onun ölümünden sonra başa Ebu Bekr geçti. Ebu Bekrin devrinde Cihan Pehlivanın oğulları arasında hâkimiyet mücadelesi neticesinde İldenizliler devletinin bölünmesi başladı. Kutluk İnanç ve Emiran Ömer’in hakim oldukları Irak-ı Acem, İsfahan ve Rey vilayetleri İldeniz devletinden ayrıldı. İldeniz devletinde meydana gelen iç çekişmelerden Harezmşahlar, Abbasiler, Eyyubi sultanları, Şirvanşahlar, Gürcü çarları istifade etmeye çalıştılar. 1192 yılında sultan Tuğrul ona sadık emirlerin yardımı ile hapisten kurtuldu ve kısa sürede Rey, İsfahan və Hemedan’da hâkimiyeti ele geçirdi. Kutluk İnanç Tuğrul’a karşı Harezmşah Tekiş’ten (1172-1200) yardım istedi. 1194 yılında Tekiş hücum ederek Horasan, Rey və Hemedan vilayetlerini tuttu. 25 Mart’ta Rey yakınlarında Tuğrul öldürüldü. Harezmşah işgal ettiği vilayetlerin idaresini Kutluk İnanca verdi. Ama Kutluk İnancın bağımsız devlet yaratmaya çalışması Tekiş’in ona münasebetinin kesin surette değişmesine sebep oldu. 1196 yılında Kutluk İnanç öldürüldü. 1197’de Hemedan uğrunda vuruşmada Harezmşah emirini mağlup eden Ebu Bekr kardeşi Özbek’i oraya hakim tayin etti. Az sonra Tekiş’ in askerleri Hemedan'ı yeniden ele geçirdiler. Tekiş’in (1200) ölümünden sonra Ebu Bekr Hemedanı geri aldı. Lakin siyasi istikrarın olmaması Ebu Bekrin hâkimiyeti devrinde beyler arasında çekişmenin atrması neticesi 1205 yılında Maraga hakimi Alaeddin Aksungur, Erbil hakimi Müzaffareddin Kökböri ile ittifak yaparak Tebriz’e hücum etti. Ebu Bekr emir Aytormuşla hücuma geçerek Maraga’yı kuşatma altına aldı. Alâeddin barış istedi ve aldığı yerleri geri verdi; karşılığında Urmiye şehrini aldı. 1208’de Aksungurlar’ın en son hakimi de ölünce bu bölgeyi İldenizliler’e kattı. Ebu Bekrin vefatından sonra kardeşi Özbek tahta geçti. Özbek’in hâkimiyeti sırasında ekonomik ve siyasi yönden gittikçe zayıflayan ve merkezi otoriteyi kaybeden İldenizliler 1220'de Moğol istilasına uğradılar. Özbek, Nahçıvan'a kaçtı. Tebriz'i kuşatan Moğollar burada halk direnişiyle karşılaşınca geri çekildiler. Daha sonra Harezmşah hükümdarı Celaleddin Harezmşah Tebriz'i alarak İldenizliler'i kendisine bağladı ve Özbek'in yerine dilsiz ve sağır olan Kızıl Arslan Hamuş tahta geçirildi. Bu göstermelik hükümdarla birlikte İldenizliler devleti tarihe karıştı. Salgurlular Salgurlular, 1148-1286 tarihleri arasında İran'ın Fars bölgesinde hüküm süren Türk hanedanıdır. Hanedan adını yirmi dört Oğuz boyundan biri olan Salgur'dan (Salur) alır. Selçukluların Fars meliki Melikşah b. Mahmûd'un bölgede yaşayan Salgurluların reisi olan, atabeyi Muzafferüddin Sungur b. Mevdûd'un kardeşini suçsuz yere öldürmesi üzerine Atabeg Sungur isyan etti. 1148'de Melikşah'ı yenilgiye uğratıp Şiraz'ı ele geçirdi ve Salgurlular veya Fars Atabegleri adıyla bilinen hanedanın temellerini attı. Zaman zaman hakimiyetleri Kirman (1204-1213), Umman, Hürmüz ve Bahreyn'e (8 Ağustos 1236'dan sonra) da genişledi. Salgurlular 1157'ye dek Büyük Selçuklu Devleti'ne, 1194'e dek Irak Selçuklu Devleti'ne tâbi oldular, 1194-1218 arasında bağımsız yaşadıktan sonra, 1218-1231 arasında Harezmşahlar'a bağlandılar. 1231'de İlhanlılar'ın egemenliğini kabul ettiler. 1286 yılında İlhanlılar Salgurluları tamamen hakimiyeti altına aldılar. Hanedan, Abış Hatun'un 1286'da Tebriz'de İlhanlılar tarafından öldürülmesiyle sona erdi. BÃ¶riler Böriler ya da Börüoğulları ("Arapça": بوريون ), Şam ve çevresinde kurulmuş Büyük Selçuklu Devleti'ne tabi bir devlet olan bir atabeyliktir. Büyük Selçuklu Devleti yerel idaresi önemli yerel bölgelerde merkezden tayin edilen valiler tarafından yapılmakta idi. Devlet merkezinden uzak olan bölgelerin bir kısmı Selçuklu hanedanından olan tabi hükümdarlar tarafından yöneltilmekte idi ve bu Selçuklu hanedanından yöneticiler Sultan veya Melik unvanları taşımaktaydılar. Örneğin Suriye Selçuklu Devleti ilk kurulduğu zaman Selçuklu hanedanından olan ve Sultan veya Melik unvanı taşıyan Tutuş yönetimi altında bir tabi devletti. Merkezden uzak olan bölgelerden bir kısmı kalıtsal olan ama Selçuklu hanedanından olmayan hükümdarlar tarafından idare edilmekte idi. Bu tip tabi hükûmetlerin bazılarının hükümdarları "Atabey" olarak ve yönettikleri tabi devlet Atabeylik olarak isimlendirilmekte idi. Bunlardan en önemlilerinden biri Muhiddin Bektaş'ın tahttan indirilmesi ile sona eren Suriye Selçuklu Sultanlığı Şam Melikini takip eden Tuğtekin idaresindeki Böriler Şam Atabeyliği idi. Muhiddin Bektaş'in 8 Haziran 1104'te tahttan indirilmesinden itibaren Şam bölgesindeki tabi devleti efektif olarak idare eden Zahireddin Tuğtekin yine Şam'ı idarede devam etti. Ama o ve ahvadına Şam Atabeyliği olarak anılan bu bölgenin idaresi kalıtsal olarak verildi. Bu tabi ama Tuğtekin'in ahfadından kalıtsal hükümdarlar tarafından idare edilen devlete "Böriler Şam Atabeyliği" adı verildi. Tuğtekin'den sonra Böriler hanedanından 7 kişi Şam Atabeyliği adlı tabi devlet idarecileri olarak Büyük Selçuklu Devleti'nin Şam bölgesini yönetmişlerdir. Böriler Hanedandan ikinci atabey Tuğtekin'in oğlu Tacülmülk Böri idi. "Kurt" anlamına gelen Böri adını taşıdığı için Şam Atabeyliğini yöneten hanedan da bu adla tanınır olmuştur. Böriler Şam Atabeyi Mucireddin Abak'in atabeylik döneminde Temmuz 1148'de İkinci Haçlı Seferi sırasında Haçlıların Şam'a hücumlarını neticesiz bırakmayı başarmışlardır. Son Böriler Şam Atabeyi Mucireddin Abak olup 26 Nisan 1154'te Şam dahil tüm toprakları bir diğer atabeylik Zengiler tarafından fethedilince tarih sahnesinden silindiler. Erbil BeyliÄŸi Erbil Beyliği, Erbil Atabeyliği veya Begteginliler, 1146-1233 yılları arası Irak'ın kuzeyindeki Erbil ve çevresine egemen olan Türk Atabeyliğidir. Devlet adını kurucusu olan Zeynüddin Ali Küçük'ün babası Begtegin'den almıştır. Begtegin, Büyük Selçuklu Devleti'inde ordusunda bir komutandır. Oğlu Zeynüddin Ali Küçük, Zengilerin emri altına girmiş ve bu devletin hükümdarı İmadeddin Zengi tarafından 1144 tarihinde Musul valisi olarak görevlendirilmiştir. 1146 yılında İmadeddin Zengi ölünce Zeynnüddin Ali Küçük, Musul valiliği ile birlikte Şehrizor, Hakkâri, Sincar, El-Hamidiye, Tikrit ve Harran'ı kapsayan bölgeyi egemenliği altına almıştır. Böylece merkezi Erbil olan Erbil Beyliği'ni kurmuş ve bu devletin ilk atabeyi olmuştur. Zeynnüddin Ali Küçük, 1167 yılında Musul valiliğini Kutbeddin Mevdud'a bırakarak Erbil'e çekilmiştir. Bunun karşılığında oğlu Muzafferüddin Kökbörü'nün kendinden sonra yerine geçmesi garantisini almıştır. Muzafferüddin Kökbörü'nün arası Mücahidüddin Kaymaz ile açılmıştır. Devletin başına Yusuf bin Ali Küçük geçmiştir. 1190 tarihinde Yusuf 'un ölmesi ile Muzafferüddin Kökbörü yeniden hükümdar olmuştur. Önce Zengiler hükümdarı II. Seyfeddin Gazi'nin hizmetine girmiş, ardından Selahaddin Eyyubi'nin hizmetine girerek Urfa'yı almıştır. 1232 yılında Muzafferüddin Kökbörü ölünce kendinden sonra varisi olmadığı için beylik, vasiyet gereğince Abbasiler'e bağlanmıştır. Garbage Garbage, 1994'te Kuzey Amerika'nın Wisconsin eyaletinin başkenti Madison'da kurulan Duke Erikson, Shirley Manson, Steve Marker ve Butch Vig'den oluşan İskoç-Amerikalı rock müzik grubudur. İlk albümleri Garbage beklenmeyen bir başarı yakalayarak ve 4 milyonun üzerinde satış grafiğine ulaşmıştır ve 1995-1996 yılları arasında albümden çıkan single'lar da aynı şekilde birbiri ardına yükselen bir başarı yakalamışlardır. İkinci albümleri olan Version 2.0 albümleri üzerinde iki yıl bir süren bir çalışma yapmışlardır ve bu albüm yılın en iyi albümü ve en iyi rock albümü kategorilerinde iki Grammy Ödülüne aday gösterilir. 1999'da James Bond filmi The World is not Enough'ın tema müziklerini yaparlar. Üçüncü albüm olan Beautiful Garbage'ı 2001'de piyasaya sürerler, ancak bu albüm önceki albümlerdeki başarıyı yakalayamaz. Bleed Like Me albümü ile geri dönmelerinden önce grup dağılma aşamasına kadar gelir. Geri dönüş albümü olan "Bleed Like Me" Amerika'da büyük başarı kazanır. Grup dünya turunu kısa keserek süresi belli olmayan bir ara verdiklerini açıklamıştır, ancak bunun bir dağılma olmadığının da altını çizmişlerdir. 2005'te çıkarttıkları "Run Baby Run"Adlı şarkılarının klibinin bir kısmını Istanbul'da çekmişlerdir. Klipte Galata Köprüsü, Türk Hamamı, Haydarpaşa gibi temsili yerleri görmek mümkündür. Grup 2011'de tekrar bir araya gelmiştir ve 2012 için dünyanın dört bir yanında konserler ayarlamaya başlamışlardır. Beşinci albümleri Not Your Kind of People, 14 Mayıs 2012'de çıkmıştır. Albümleri kapsamında geniş bir turneleri olmuştur ancak bu turnede Türkiye'ye yer verilmemiştir. Not Your Kind of People albümündeki Blood For Poppies ve Big Bright World şarkılarına klip çekmişlerdir. Carmo Rahibe Manastırı Carmo Rahibe Manastırı, (Portekizce:"Convento da Ordem do Carmo") Portekiz'in başkenti Lizbon'da bulunan anıtsal bir yapı. Orta Çağ'a ait bu yapının büyük bölümü 1755 Lizbon Depremi'nde yıkılmıştır ve Gotik tarza ait kalmış olan Carmo Kilisesi (Igreja do Carmo) halen ayakta durmaktadır. Yazıt Yazıt ya da kitâbe, genelde anıtsal bir eserin üzerine tanıtım ve bilgilendirme amaçlı yazılara verilen addır. Yazıtlar çoğu kez kolay eriyip bozulmayan malzemelere yazılır, daha doğrusu kazılır. Kitabeler tarih malzemesi yönünden birinci derecede önemlidir, çünkü bu malzeme öbeği hemen her devirde resmî bir hüviyette oluşmuşlardır. Bu ise onun kaynak değerini arttırmaktadır. Yazıtlar evvela kültür tarihi, sonra kimin tarafından niçin yapıldığını göstermesi bakımından önemlidir. Yazının kazıldığı taşın üzerindeki motifler ise sanat tarihi bakımından önemlidir. Yazıtlar yeryüzünün hemen her yerinde mevcuttur ve bu hâlen devam etmektedir. Adnan YalÄ±m Adnan Yalım (d. 25 Şubat 1957 Nevşehir), ressam ve İnönü Üniversitesi Güzel Sanatlar Fakültesi öğretim üyesidir. 1957 yılında Nevşehir'de doğdu. Babasının öğretmen olması dolayısıyla ilk ve orta öğrenimini çeşitli il, ilçe ve köylerde tamamladı. 1979 yılında girdiği İstanbul Devlet Güzel Sanatlar Akademisi'nde Prof. Adnan Çoker atölyesinden, 1984 yılında Master derecesiyle mezun oldu. Aynı yıl Fransa'nın başkenti Paris'e giderek araştırma ve incelemelerde bulundu. Paris dönüşü, Malatya İnönü Üniversitesi'nde okutman olarak göreve başladı. 1989 yılında sanatta yeterlilik aldı. 1990 yılında tekrar yurt dışına çıkarak Paris, Amsterdam ve Venedik’te araştırma ve incelemelerde bulundu. 1993 yılında yardımcı doçent olarak atandı. Sanatçının yarattığı eserlerde, kitle iletişim araçlarının etkisiyle gerçeklikten uzaklaşan ve sanal bir dünyada yaşamaya başlayan insanlarla ilgili yorumlar görülür. Sanatçının 13 kişisel ve çok sayıda ulusal ve uluslararası karma sergiye katılımı bulunmaktadır. TUSAÅž T-129 Atak T-129 ATAK, ATAK programı çerçevesinde Türk Silahlı Kuvvetleri için Türkiye'nin coğrafi ve iklim koşullarına göre tasarlanan, TUSAŞ ve AgustaWestland ortak üretimi taarruz ve taktik keşif helikopteri. T-129, AgustaWestland üretimi Agusta A129 Mangusta helikopterinin gövdesinin çeşitli aksamlarının değiştirilmesi ve özgün silah ve yazılım sistemlerinin entegre edilmesiyle meydana geldi. Üretimi tamamlanan ilk helikopter 28 Eylül 2009 tarihinde, İtalya'nın Gallarate kenti yakınlarındaki AgustaWestland tesislerinde, bir İtalyan ve bir Türk pilot tarafından deneme uçuşuna tabi tutuldu. Yaklaşık yarım saat havada kalan helikopter, çeşitli manevra testlerinin ardından başarıyla yere indi. T-129'da, Rolls-Royce ve Honeywell'ın ortak üretimi iki adet LHTEC CTS800-4A motoru kullanıldı. Helikopter 269 km/s (145 knot) hıza ulaşabilirken, 6,096 m (20,000 ft) yüksekliğe çıkabilmektedir. T-129, yakın hava desteği görevleri ve çok amaçlı görevler için iki farklı tipte tasarlandı. T129-A, yakın hava desteği görevleri, T129-B ise çok amaçlı görevler için üretildi. TUSAŞ'ın kendi tesislerinde ürettiği ilk T129-A prototipi, ilk uçuşunu 17 Ağustos 2011'de gerçekleştirdi. Kabul işlemlerinin ardından 22 Nisan 2014 tarihinde ilk T-129A EDH Türk Kara Kuvvetleri'ne teslim edildi. Türkiye, taarruz ve keşif helikopterinin her şeyi ile Türkiye'de üretilmesi için 1995 Ekim ayında ön çalışmalara başladı. Bu proje için Savunma Sanayii Müsteşarlığı'nı (SSM) görevlendirdi. Yaklaşık 12 sene süren inceleme ve araştırma sürecinin ardından, Savunma Sanayii İcra Komitesi 30 Mart 2007 tarihinde İtalyan AgustaWestland'ı ATAK programı ihalesini kazanan firma olarak duyurdu. Savunma Sanayi Müsteşarlığı Nisan 2007'de Türk Havacılık ve Uzay Sanayi A.Ş. (TUSAŞ) firmasının ana yüklenici olduğunu açıkladı. Kara Kuvvetleri Komutanlığı'nın ihtiyaçlarına göre geliştirilecek olan 51 adetlik taktik taarruz/keşif helikopteri üretim programı sözleşmesi 7 Eylül 2007 tarihinde imzalandı. 24 Haziran 2008 tarihinde yürürlüğe giren projede ana yüklenicisi TUSAŞ, alt yükleniciler ise AgustaWestland ve ASELSAN şirketleri oldu. Bu tarihten itibaren projenin süresi 114 ay olarak belirlendi ve bu süre içerisinde 60. ayda ilk T-129 helikopterinin teslimatının gerçekleştirilmesi planlandı. Kesinleşen 51 adet T-129 taktik keşif taarruz helikopterin üretimini içeren sözleşmenin toplam bedeli yaklaşık $3.200.000.000 tuttu. Sözleşmede 41 adetlik helikopter alım opsiyonu da yer aldı. Projede TUSAŞ'ın toplam payı $556.000.000, ASELSAN'ın $700.000.000 ve AgustaWestland firmasının da $1.644.000.000 olarak açıklandı. Yapılan sözleşmeye göre Türkiye, T-129 konfigürasyonunun fikri mülkiyetine ortak olmanın yanı sıra, doğrudan pazarlama ve satış haklarına sahip oldu. ATAK programı azami ölçüde yerli teknolojileri ve üretimi içeren bir projedir. Bu proje ile geliştirilmekte olan T-129 %60 oranında yerli bir helikopter olacaktır. İhale sürecinde AgustaWestland firması Türkiye’nin istekleri lehine en çok taviz veren üretici olmuştur. Türk Kara Kuvvetleri için üretilecek olan T-129 helikopterleri doğal olarak 21. yüzyılın en gelişmiş aviyonik sistemleri ve silahları ile donatılacaktır. T-129 performans açısından Türkiye’nin mevcut AH-1 Süper Kobra helikopterlerinden daha ileridedir. Türkiye, T-129 helikopterlerinin tek üretici ülkesi konumunda olacak. Bu vesileyle helikopter sanayiinde başlangıç için önemli bir adım atılması projeyi çok önemli kılmaktadır. T-129 helikopterinin temel tasarımı itibarıyla tekerlekli olması, 5 palli rotora sahip olması ve kullandığı mühimmat açısından büyük avantajlar sağlaması bu ürünü Türk Silahlı Kuvvetlerindeki diğer helikopterlerden farklı yapmaktadır. Helikopter pilot ve silahçı olmak üzere 2 kişilik personel tarafından yönetilecektir. A-129'la benzer gövdeye sahip olacak olan T-129, S-70 ve AH-64 gibi darbeye dayanıklılıklarıyla ünlü helikopterlerin sahip olduğu MIL-STD-1290 Düşme Dayanıklılığı Standartı'nda üretilecektir. İç yakıt tankları kendini onarmaya vakıf olarak delinme ve çatlamaya dayanıklı, yakıt akıtmayan standartlarda olacaktır. Motorlar iki ayrı bölümde olacak ve aralarında zırhlı bölüm bulunacaktır. Helikopterin transmisyonu 12.7 mm mermiye dayanıklı ve 30 dk. süreyle yağsız çalışabilecek kapasitede, rotor ve paller 12.7 mm mermiye karşı balistik korumaya sahip olacaklardır. Paller 15 cm kalınlığındaki ağaç dallarına çarpmalara dayanıklı şekilde üretileceklerdir. ATAK projesinde T-129 taarruz helikopterinin görev bilgisayarı en önemli birim olarak görülmektedir. Görev bilgisayarı ve yazılımları helikopter üzerindeki seyrüsefer, haberleşme, elektronik harp, hedef tespit, platform yönetimi ve silah yönetimi fonksiyonlarını bir bütün olarak yönetiyor ve pilotlara dijital kokpit üzerinden kumanda imkânı veriyor. T-129 helikopterinde ASELSAN ve TÜBİTAK tarafından tasarım çalışmalarına 2001 yılında başlanan ve 2007 yılında atış testleri AH-1S Kobra helikopterinde başarıyla tamamlanan özgün görev bilgisayarı kullanılacaktır. T-129 helikopteri ASELSAN özgün üretimi ASELFLIR-300T Gece/Gündüz Termal Görüş ve Hedefleme Sistemi, AVCI Kaska Monteli Nişangah Sistemi ile donatılacaktır. Helikopter iletişimi ASELSAN üretimi MXF-484 U/VHF ve uzun menzilli HF-SSB telsizlerle sağlayacaktır. Gelecekte bu telsizler yine ASELSAN üretimi yazılım tabanlı telsizlerle değiştirilecektir. Helikopterin Elektronik Harp Sistemi (EHS) daha önce Aselsan ile SSM arasında imzalanan sözleşme kapsamında sağlanacaktır. EHS entegreli bir T-129 helikopterinde radar ikaz sistemi, füze ikaz sistemi, lazer ikaz sistemi, IR karıştırıcı sistem, karşı tedbir ışık atıcı, dost ve düşmanı ayırt edici birim bulunacaktır. Bu sistemlerin dizayn, test ve seri üretimleri ASELSAN ve onun sahibi olduğu MIKES şirketlerinin sorumluluğundadır. Bunların dışında helikopterde 40’a yakın yerli üretim cihaz yer alacaktır. T-129 helikopteri çift LHTEC CTS800-4 motoru ile donatılacaktır. Rolls-Royce ve Honeywell ortaklığı olan LHTEC firmasının hafif platformlar için geliştirdiği CTS800 sınıfı bu motor dünyanın değişik askeri hava platformlarında kullanılmaktadır. Motor 35000 saatlik uçuş deneyimi ile dikkat çekmektedir. CTS800-4N motoru FADEC (Tam Sayısal Motor Kontrol Sistemi) özelliği sayesinde pilotun iş yükünü azaltmakta ve motorun bakım programını hafifletmektedir. Yapılan sözleşme çerçevesinde 96 milyon ABD doları tutarında söz konusu motor ve yedek parçaları Rolls-Royce firmasından 100 adet olarak sipariş edilmiştir. Aerodinamik yapıda yapılacak bazı değişikliklerin (burun, yan kanatçıklar, kuyruk parvanesi vs.) yanında, mevcut 8 adet Tow silah podlarının 12’ye çıkarılması planlanmaktadır. Ayrıca Stinger lançerlerinin montajında yenilik ve 5 eğik uçlu pervane kolunun olması (pal sayısı) sessizlik ve performans açısından helikopterin performansına katkı sağlayacak birçok özelliklerden birkaçı olarak ön plana çıkmaktadır. Helikoptere Roketsan tarafından üretilen Hydra, Cirit roketi ve UMTAS tanksavar füzesinin de entegrasyonu planlanmaktadır. Hava unsurlarından savunma için FIM-92 Stinger füzesi entegre edilecektir. Helikopter yakın saldırı görevini 300 mermi kapasiteli TM-197 makineli top sistemi ile yapacaktır. Türkiye şartlarına uygun olarak tekrar yapılandırılacak olan T-129 tasarımının Sistem Şartları Gözden Geçirme aşaması Ocak 2009 yılında tamamlanmıştır. Modernize edilip günümüzün şartlarına uyarlanmakta olan helikopterin ana yüklenicisi TUSAŞ ilk prototipin (P1) uçuş denemesini 2009 Eylül ayında başarıyla gerçekleştirdi. ATAK projesinin 22’nci ayında Kritik Tasarım Gözden Geçirme'si yapılacak ve aviyonik entegrasyon ile helikopterin nihai konfigürasyonu doğrulanacaktır. 2010 yılında denenecek P2 ve P3 prototiplerinin ardından, ilk TUSAŞ helikopteri T-129 P4 askeri sertifikasyona tabi tutulacak ve Türk Silahlı Kuvvetleri için üretilecek helikopterin ilk modeli olacaktır. Program aynı zamanda 2011 yılında uçacak P5 modelinin TUSAŞ tarafından yapılmasını da içermektedir. ATAK projesi çerçevesinde yüklenici firmaların görev dağılımı şu şekildedir: TUSAŞ: Program ve Sözleşme Yönetimi, Gövde Üretimi, Nihai Montaj, Uçuş Testleri, Eğitim, Entegrasyon, Lojistik DestekAselsan: Görev Bilgisayarı ve Yazılımının Üretimi, Aviyonik Sistemlerin Üretimi ve Entegrasyonu, Silah Sistemleri Tedarik ve Entegrasyonu ile Elektronik Harp Kendini Koruma Sistemleri ÜretimiAgustaWestland: Uçuş Performansı Şartlara Uygun Platform, Teknoloji Transferi, Yeni Motor Değişikliği, Otomatik Uçuş Kontrol Sistemi, Hava Aracı Durum İzleme Sistemi Bu firmalar dışında Roketsan, TEI, Kale Kalıp, Alp Havacılık, MİLSOFT, STM gibi yerli firmaların da TUSAŞ ve Aselsan'ın alt yüklenicisi olarak projede görev almaları beklenmektedir. Envanterdeki mevcut AH-1 Cobra serisi helikopterlere eşlik edecek bu yeni helikopter Türkiye'de TUSAŞ'ın Ankara'daki tesislerinde üretilecektir. AgustaWestland 28 Mayıs 2009 tarihinde Türkiye'den gelen yetkililerin katılımı ile İtalyada Cascina Costa'daki T-129 tesislerini resmi törenle hizmete açtı. Helikopter iki tipte Ã¼retilecektir: T-129 TUC-1: özgün görev bilgisayarı, özgün elektronik harp ve karşı tedbirler sistemi, Aselsan ASELFLIR-300T elektro-optik gece/gündüz görüş ve atış sistemi, Thales yapımı kaske monteli nişangah sistemi, Hellfire II veya SpikeER tanksavar füzeleri T-129 TUC-2: özgün görev bilgisayarı, özgün elektronik harp ve karşı tedbirler sistemi, Aselsan ASELFLIR-300T elektro-optik gece/gündüz görüş ve atış sistemi, Aselsan AVCI kaske monteli nişangah sistemi, Roketsan UMTAS ve Cirit tanksavar füzeleri Uzman helikopter pilotları ve silahçılarının da önerileri doğrultusunda, Türkiye'nin coğrafi koşullarına tam uyumluluk göstermesi amacıyla yapılmakta olan çalışma sonucunda, çok etkili bir dizayn ortaya çıkması beklenen proje kapsamında, test süreçleri aşağıdaki başlıklar altında yürütülecektir: TUSAŞ tarafından yapılan açıklama, T-129 ATAK projesinde kazanılan bilgi birikimi ve tecrübe ile ATAK-2 Taarruz Helikopteri projesine başlandığı duyuruldu. Projenin tamamen yerli imkânlarla geliştirileceği belirtilirken, TUSAŞ T-625 genel maksat helikopterinde kullanılan alt sistemlerin bu projede de kullanılacağı ve ilk versiyona göre daha gelişmiş aviyonik sistemlerle donatılacağı açıklanmıştır. İlk kez IDEF 2019' da sergilenen hava aracının 10 ton olacağı öngörülmektedir. Terence Young Stewart Terence Herbert Young (d. 20 Haziran, 1915 - ö. 7 Eylül, 1994) İngiliz film yönetmeni. Şanghay, Çin'de doğdu. Devlet okulunda eğitim gördü ve Cambridge Üniversitesi, St Catharine's College'da "Oryantal Tarih" okudu (kurgu karakter James Bond gibi). Çektiği James Bond filmleriyle tanındı: "Dr. No", "Rusya'dan Sevgilerle" ve "Yıldırım Harekatı". Özel İzmir Amerikan Koleji İzmir Amerikan Koleji (American Collegiate Institute), İzmir'de bulunan en eski özel eğitim kurumu ve en eski lisedir. İzmir'de bulunan misyonerler tarafından kurulmuştur. İlk kurulduğu zamanlar sadece kızların öğrenim gördüğü bir okulken bugün karma eğitim vermektedir. İzmir Amerikan Koleji, özel bir okul olup, eğitim dili İngilizcedir. İzmir Amerikan Koleji, ECIS ve CIS tarafından akredite edilmesiyle beraber öğrencilerine IB diploma programı vermektedir. Üsküdar Amerikan Lisesi ve Tarsus Amerikan Lisesi ile kardeş okuldur. İzmir Amerikan Koleji, 1878 yılında İzmir'de kurulmuştur. Okul ilk kurulduğundan Basmane semtinde ikamet ederken, 1923 yılından itibaren İzmir'in Göztepe semtinde bulunmaktadır. İlk kurulduğu tarih olan 1882 tarihinde sadece kızlara yönelik bir misyoner okulu olarak faaliyet göstermeye başlamıştır. Azınlıklara yönelik bir okul olarak başlayan okul, Lozan Antlaşması sonrası ağırlıklı olarak Türk öğrencilerin gittiği bir okula dönüşmüştür. 1986 yılında erkek öğrenci de kabul etmeye başlamış karma eğitime geçmiştir. 8 yıllık eğitime geçilmeden önce ilkokuldan sonra yapılan Özel Okullar Sınavıyla öğrenci kabul edilirken artık ortaokuldan sonra yapılan sınavla öğrenci kabul edilmektedir. İzmir Amerikan Kolejinin eğitim verdiği belli başlı alanlar şunlardır: Öğrencilerin yetmişe yakın kulüp ve komite içinden yaptıkları seçimler günlük sosyal yaşamlarının ayrılmaz bir parçasını oluşturur. ACI kültüründe kulüplerin çok büyük önemi vardır. ACI, ders saatleri dışında da öğrencilerin kültürel gelişimlerini desteklemeye devam eder. Öğrencilere kulüpler doğrultusuyla birçok uluslararası yarışma olanağı sunulur. Özel İzmir Amerikan Koleji bünyesindeki kulüplere bakıldığında Model Birleşmiş Millet Kulübü okulun çok önemli bir parçasıdır. 14 yıldır aktivitelerini sürdüren kulüp, Üsküdar Amerikan Lisesi tarafından düzenlenen TIMUN Turkish International Model United Nations, SPIMUN Saint Petersburg International Modal United Nations, SAIMUN Saint Andrews International Modal United Nations, Hollanda nın La Hey kentinde düzenlenen dünyanın en köklü Model Birleşmiş Milletler konferanslarından biri olan THIMUN The Hague International Model United Nations konferansı gibi pek çok konferansa katılarak, bu kulüpte olan öğrencilere her yıl değişik ülkeleri temsil ederek İngilizce olarak dünya sorunlarını tartışmalarını sağlar. Okulun MUN kulübüne Avrupa Okullarınca "Mükemmel" diye hitab edilir. Kulüp, genellikler THIMUN ve diğer konferanslarda Amerika Birleşik Devletleri, Çin, İngiltere, Fransa, Rusya, İran, İsrail, Küba, Venezuela, Kuzey Kore gibi politik kimliği güçlü ülkeleri temsil eder. Bazı seneler ise sadece Güvenlik Konseyi ülkeleriyle yetinir. Kulüp iyi delege yetiştirdiği kadar yetenekli "chair"lar da yetiştirir. Çeşitli yabancı konferanslarda baş chair olan bazı öğrenciler, THIMUN konferansında silahsızlanma ve ekonomik-sosyal komitelerinde baş chairlık yapmışlardır. Kulüp uluslararası adalet divanına da yargıçlar ve avukatlar göndermeyi başarmıştır. Kulübün sponsor öğretmeni Didem Erpulat, 14 senedir kulübün başındadır ve THIMUN konferansının iştiari heyetinin köklü bir üyesidir. Bilindiği üzere öğrencilerin MUN'deki gelenekselleşmiş becerilerinin asıl nedenlerinden biridir. ACI'daki MUN kulübünü bir "bayrak yarışı"na benzeten Didem Erpulat, halen kulüpteki görevine devam etmektedir. Öğrenciler arasında popüler olan kulüplerden bazıları ACI Radio, ACI Live, Junior Achievement, GLOBE, Briç, Chess, Felsefe, Astronomi, ISTA, İspanyolca, Hiking, Sinema, Müzikal Drama, Fransızca Tiyatro, Flamenko, Balıkçılık ve 2014 ten beri devam eden Perküsyon kulüpleridir. Bugünkü Göztepe kampüsünün arazisi 1912-13 yıllarında, İzmir’in Basmane semtinde artık ihtiyacı karşılayamayan eski okulun yükünü hafifletmek üzere, satın alınmıştır. Fakat, Birinci Dünya Savaşı ve ertesinde yer alan Kurtuluş Savaşı’nın getirdiği zorluklar nedeniyle, ACI satın alınan yeni arazide ana kampüsünü 1923 yılına kadar açamamıştır. Takip eden yılın sonlarına doğru Göztepe’deki okul Türk yetkililerince resmen tanınmıştır. Okula Türkçe “İzmir Göztepe Amerikan Mektebi” unvanı verilmiş, ancak İngilizce unvanı olan “American Collegiate Institute” korunmuştur. ACI, Göztepe’deki yerinde o günden bu yana hizmet vermektedir. Shepard Spor Salonu; Parsons, Hill Fen, Bristol, Beacon, West ve yeniden yapımı 2009'da tamamlanan Taner binaları, okulun başlıca eğitim sınıflarını oluşturur. Ayrıca Blake Kültür ve Tiyatro Merkezi ve CO-OP: okul kantini de okulun çok kullanılan alanlarındandır. Spor sahaları bakımından da zengin olan okulda, idari bina Greene, biraz arkasında Amfitiyatro ve en aşağıda Naomi Foster Medya Merkezi de bulunur. Naomi Foster Kütüphane Medya Merkezi, Özel İzmir Amerikan Lisesi’ndeki öğrenci, öğretmen ve büro personeline hizmet vermektedir. Naomi Foster Kütüphane Medya Merkezinde yaklaşık olarak 50,751 kitap, dergi, gazete, broşür, video, CD, CD-ROM ve VCD bulunmaktadır. Bu derme Türkçe ve İngilizce kaynaklardan oluşup k-12 sınıfları tarafından kullanılmaktadır. İlkokul ve Lise kütüphanelerinin Türkçe ve İngilizce olmak üzere toplam 118 dergi ve gazete, İngilizce 5 İnternet veri tabanı aboneliği vardır. Ayrıca küçük bir de Fransızca ve Almanca dermesi bulunmaktadır. Kütüphane Dermesi Dewey Ondalık Sınıflandırma Sistemine göre düzenlenmiştir. Kütüphanenin katalogunda ve sirkulasyonunda Follet Otomasyon sistemi uygulanmaktadır.Öğrenciler 16 bilgisayarı kullanarak bilgisayar kataloğu (OPAC), bilsayar ağındaki veri tabanları, İnternet veri tabanları ve ücretsiz İnternete erişebilmektedirler. Kütüphanede çalışanlar zamanlarının çoğunu öğrencilerle birlikte, onlara yardım ederek geçirir. Öğretmenler kütüphaneye sınıf ziyareti için gelmek isterlerse randevu alırlar. Kütüphanede öğrencilere projelerini yaparlarken araştırma yöntemleri üzerine bilgi verilir. Öğrenciler kütüphanede araştırma yaparken “Öğrenmeyi öğren” sloganını anımsayarak bilgi becerilerini uygularlar. 2005-2006 okul yılı birinci dönemde Naomi Foster Kütüphane Merkezine 503 sınıf ziyareti yapılmıştır. Kütüphanenin kaynaklarından okul dışından gelenler de yararlanmaktadırlar. Kitap ödünç alamamakla beraber fotokopi hizmeti alabilmektedirler. Okul, bir Amerikalı ve bir Türk Müdür başkanlığındaki bir kurul tarafından yönetilmektedir. An itibarıyla Türk Müdüriyet görevinde Didem Erpulat, Okul Müdürlüğünde ise Raymond Holliday vardır. Lise Hazırlık ve Lise 1 sınıflarından sorumlu Lise Müdür Yardımcısı Kıvanç Peşteli, Lise 2, Lise 3 ve Lise 4 sınıflarından sorumlu Lise Müdür Yardımcısı Seçil Yöndem'dir. Okul mezunları yurt içi ve yurt dışındaki üniversitelerde öğrenimlerine devam etmektedirler. Okul öğrencilerinin ÖSS dereceleri olduğu gibi yurt dışında Harvard University, MIT, Stanford University, Caltech, Yale University, New York University (NYU), London School of Economics (LSE), London School of Arts (St. Martins), Kings College, University of Pennsylvania(U-Penn), Oxford, Cambridge, Bob College, McGill, University of British Colombia, Columbia University, Dartmouth University, Princeton University, University of Chicago, Brown University, Cornell University, Northwestern University, Babson College, Tufts University, Georgetown University, University of Sidney(U-Sid), Economy University of Smyrna, South Dakota Tech, UCLA ve Berklee College of Music gibi üniversitelerden kabul gören ve derece ile lisanslarını bitirmiş mezunları da vardır. Tübitak yarışmalarında derece almış projeler geliştirilmiştir. İzmir Amerikan Koleji 2005 yılında Tübitak'ın gerçekleştirdiği güneş enerjisi ile çalışan araba yarışmasına katılmış tek lisedir. Okul CIS ve ECIS tarafından akredite edilmiş Türkiye'deki ilk İzmir'deki tek okul olma özelliğine sahiptir. . Santiago CaÃ±izares José Santiago Cañizares Ruiz (d. 18 Aralık 1969) kaleci olarak oynamış emekli İspanyol futbolcudur. Çoğunlukla yedek kaldığı Real Madrid macerasından sonra on yıllık bir süreçte 416 maçta formasını giyeceği Valencia'da kariyerini sonlandırdı. Oynadığı dönemde dünyanın en iyi kalecilerinden biri kabul edilirdi. Euro 2004 öncesi (İspanya millî takımı ile üç FIFA Dünya Kupası'nda ve üç Avrupa Şampiyonası'nda yer aldı) efsanevi kaleci Peter Schmeichel dünyanın en iyi kalecisinin Cañizares olduğunu düşündüğünü söylemişti. Madrid'de doğan ama Puertollano, Castile-La Mancha'da büyüyen Cañizares kariyerine ilk olarak Real Madrid'in üçüncü takımında oynayarak başladı. Profesyonelliğe Elche CF, CP Mérida ve Celta Vigo'da oynayarak adım attı. İlk La Liga tecrübesini yaşayacağı Galiçyalılarla 1992-93 La Liga sezonunda yalnızca iki maç kaçırdı ve ardından Real Madrid'e döndü. İlk 11'deki yerini sağlamlaştıramayan ve en fazla şansı 26 maçta oynadığı 1997-98'de bulan (sezonun sonlarında yerini Bodo Illgner'e kaptırdı ve böylece 1998 Şampiyonlar Ligi finalinde oynayamadı) Cañizares emekli olan Andoni Zubizarreta'nın yerine geçmek için Valencia'ya transfer oldu. Takımın 1999'daki Kral Kupası ve Supercopa de España finallerini kazanmasına katkıda bulundu, ayrıca üst üste Şampiyonlar Ligi finallerine (2000 ve 2001) çıkılmasının, 2002 ve 2004'teki lig şampiyonluklarının yanında UEFA Kupası ve Süper Kupa'nın kazanılmasında da rol aldı. Kazanılan başarılardan sonra 34 yaşındayken takımıyla sözleşmesini 2 yıl uzattı. Aralık 2007'de Cañizares takım arkadaşları Miguel Ángel Angulo ve David Albelda yeni teknik direktör Ronald Koeman tarafından kadrodışı bırakıldı. Üç oyuncu da antremanlara fazla katılamıyordu ve dört maç oynadıkları ligde başka takıma gitme şansları da yoktu. Ama Nisan 2008'de Ronald Koeman'ın kovulmasıyla yerine gelen yeni teknik direktör Voro tarafından ciddi bir şekilde küme düşme tehlikesi taşıyan kadroya katıldı. Sadece beş maç kalmıştı, 27 Nisan 2008'de sakat Timo Hildebrand ve Juan Luis Mora'nın yokluğunda Cañizares 3-0 kazanılan Osasuna maçıyla birlikte ipleri eline aldı. 18 Mayıs 2008'de Cañizares'in Valencia ile olan kontratının sona ermesi ve ayrılması konusunda kulüple anlaştı. İki gün sonra 3-1 biten Atlético Madrid maçıyla son kez sahaya çıktı ve ertesi gün serbest kaldı. Çoğu üst seviye liglerde olmak üzere 500 lig maçına çıktığı yirmi yıllık kariyerini 39 yaşında sonlandırdı. Cañizares 46 defa İspanya millî takımı için forma giydi. İlk maçına Danimarka'ya karşı Zubizarreta'nın onuncu dakikada atıldığı 1994 FIFA Dünya Kupası elemesinde çıktı. İlk deneyiminde çok başarılı bir performans çıkarıp 1-0 kazandıkları maçta kalesini gole kapadı ve Danimarkalılar önündeki yerlerini sağlama aldılar. Yine de Cañizares genelde ikinci seçimdi ve bir tanesi 1994 FIFA Dünya Kupası'nda (Zubi'nin bir maç cezalı olması sayesinde), üç tanesi Euro 2000'de ve bir tanesi de 2006 FIFA Dünya Kupası'nda olmak üzere büyük turnuvalarda sadece beş maçta oynayabildi. 1996 Avrupa Futbol Şampiyonası, 1998 FIFA Dünya Kupası ve 2004 Avrupa Futbol Şampiyonasında de kadrodaydı ama 90'larda Zubizarreta'nın 2004'te de Casillas'ın arkasında kaldı. Barcelona'da düzenlenen 1992 Yaz Olimpiyatları'nda altın madalya kazanan takımın şans verilmeyen oyuncularından biriydi. Kulübündeki performansı sayesinde 2002 FIFA Dünya Kupası'nda ilk tercih olmasına kesin gözüyle bakılıyordu ama losyon şişesini düşürüp ayağındaki birkaç tendonu zedeleyenince turnuvadaki yerini kaybetti. Agusta Agusta, helikopter ve uçak motoru üreten bir İtalyan firmasıdır. Son olarak, Türk Silahlı Kuvvetleri'nin 50 helikopterlik ihalesini kazanmıştır. Fernando Morientes Fernando Morientes (d. 5 Nisan 1976, Câceres) İspanyol futbolcudur. Morientes, futbol hayatına 17 yaşında İspanya'nın Albacete Balompie kulübünde İspanya'nın en üst seviye ligi Primera Division'da forma giymeye başladı. Burada ilk mevsiminde sadece iki maçta oynama imkânı buldu. 1994/1995 mevsiminde takımının ilk 11'ine seçildi ve 20 maçta 5 gol kaydetti. Fakat Albacete küme düştü. 1995 yılında Real Zaragoza'ya geçti. Bu kulüpte toplam 66 maçta 28 gol atarak adını tüm İspanya'ya duyurdu. İki sezon sonunda, temmuz 1997'de Real Madrid'e transfer oldu ve 33 maçta 12 gol attı. 1998/99 sezonunda 38 maçta 25 gol kaydetti. Morientes, Real Madrid formasıyla 3 Şampiyonlar Ligi kupası, 2 Kıtalararası Şampiyonluk, 2 lig şampiyonluğu ve 2 Kral Kupası şampiyonluğu yaşadı. Real Madrid'in Las Palmas'ı 7-0 yendiği maçta 5 gol birden atarak Real Madrid tarihinde Alfredo Di Stefano'nun ardından bu başarıyı gösteren ikinci futbolcu oldu. 2001-02 sezonunda 33 maçta 18 gol atmasına rağmen bir yıl sonra takıma Ronaldo'nun transferiyle o sezon yalnızca 2 maçta ilk 11'de forma giyebildi. 16 kez oyuna sonradan giren Morientes, 5 gol attı. Eylül 2003'te Monaco'ya kiralandı. Burada 28 maçta 10 gol attı ve bir Şampiyonlar Ligi ikinciliği yaşadı. Şampiyonlar Ligi'nde 9 gol kaydetti. Sezon sonunda Real Madrid'e dönen futbolcu, takıma Michael Owen'ın katılmasının ardından Liverpool'a transfer oldu. Morientes, İngiltere'de fazla forma şansı bulamadı ve 61 maçta sadece 12 gol kaydedebildi. Daha sonra Valencia'ya transfer edildi. 2009-2010 sezonu başında Olympique de Marseille takımına transfer olmuştur. Olympique de Marseille takımında fazla forma şansı bulamamıştır. Fernando Morientes, 2009-10 mevsimini Olympique de Marseille takımında geçirdikten sonra, 31. Ağustos 2010'da futbolu bıraktığını ve artık futbol yorumcusu olacağını ilân etti. Milan Baroš Milan Baroš (; d. 28 Ekim 1981; Vigantice), santrafor mevkisinde görev yapmış Çek eski futbolcudur. 2005-2006 sezonunun devre Liverpool'dan yüksek bonservis bedeli ile Aston Villa takımına transfer oldu. Aston Villa bir yıl oynadıktan sonra devre arasında Fransa ya transfer oldu. 2006-07 sezonunun devre arsında Aston Villa takımından takas yolu ile Olympique Lyonnais transfer oldu. Olympique Lyonnais-Rennes maçında siyahi oyuncu Stephane Mbia'ya yaptığı ırkçı hareketler sonrasında Fransa'da eleştirildi. 24 maçta yer alan Baroš, Fransa'da yaşadığı olaylar yüzünden, sezonun bitmesine yaklaşık 12 hafta kala tekrar İngiltere'ye döndü. 2007-2008 sezonu devre arasında kiralık olarak Portsmouth takıma transfer oldu ve takımının FA Cup'u kazanmasında büyük rol oynadı. 2008-09 sezonu öncesinde Lyon'dan 5,5 Milyon Euro bonservis bedeli ile Galatasaray Spor Kulübü ile anlaşma sağlamıştır. Galatasaray Spor Kulübü'nün resmi sitesinden 26 Ağustos 2008 Saat 01:52 gibi yayınlanan haberde Baroš'un 3 Yıllık sözleşme imzaladığı belirtilmiştir. Süper Lig'de ilk golünü Kocaelispor'a karşı atmıştır.4 Süper Lig maçında 4, 2 UEFA Kupası maçında 3 gol atmıştır.Galatasaray' daki ilk golünüde AC Bellinzona takımına UEFA Kupası 1. tur maçında atmıştır. Süper Lig'de 2008-09 sezonunda 20 gol ile gol kralı olmuştur. 2008/2009 sezonunda UEFA Avrupa Ligi ve Türkiye Kupası maçları ile toplamda 26 gole ulaştı. Galatasaray'ın 2009-2010 sezonun ilk resmi golünü kaydetti. Avrupa'daki ilk golünü UEFA Avrupa Ligi 2.tur ilk maçında Kazakistan ligi takımlarından Tobol'a attı. 2009-10 sezonu ilk 24 haftasında 15 gol kaydettikten sonra 25. haftada oynanan Fenerbahçe maçında sakatlandı ve ligin son haftasında MKE Ankaragücü karşısında sonradan oyuna girerek sahalara dönmüştür. MKE Ankaragücü karşısında 74.dakikada oyuna girerek 90+3'te golünü kaydetmiştir. Galatasaray taraftarları bu olayı "Return Of The King"(Kralın Dönüşü) olarak adlandırmıştır. Sezona ilk hafta mücadelesinde Sivasspor karşısında başlangıç yapmış ilk golünü ise 3. haftada Eskişehirspor'a karşı atmıştır. Altıncı haftada İstanbul Büyükşehir Belediyespor'a karşı hat-trick yapmıştır. Ligde toplam 17 maçta forma giyip 9 gol 2 asist ile oynamış, toplamda ise 22 resmi maça çıkıp 11 gol 2 asistlik bir performans sergilemiştir. Takımıyla birlikte ligi sekizinci sırada tamamlamıştır. 2011-12 sezonunda şampiyonluğun önemli parçalarından olan Milan Baros, 2011-12 sezonunda 8 gol atmış ve iki maçta da oyuna sonradan girerek takımına penaltı kazandırmıştır. Baros Galatasaray forması ile son resmi golünü ise Manisaspor'a atmıştır. Baros 2012 Ağustos ayından itibaren Teknik Direktör Fatih Terim tarafından kadroya alınmamaya deplasmanlara gotürülmemeye başlamıştır. 13 Şubat 2013'te Galatasaray, resmi sitesinden yaptığı açılamada Milan Baros'un sözleşmesinin karşılıklı olarak feshedildiğini açıklamıştır. Galatasaray ile karşılıklı olarak sözleşmesi feshedilen Milan Baros, 18 Şubat 2013 tarihinde kariyerinin başladığı eski takımı Baník Ostrava'yla yarım sezonluk sözleşme imzalamıştır. İlk maçına SK Dynamo České Budějovice karşısında çıkan ve başarılı bir performans gösteren Milan Baros, UEFA tarafından Çek liginde haftanın oyuncusu seçilmiştir. İlk iki maçından golsüz ayrıldıktan sonra takımıyla birlikte çıktığı 3.maçta Hradec Králové karşısında çıkan Baros, maçı 3-0 kazanan takımının tüm gollerini atarak galibiyetin en önemli pay sahibi olmuştur. Ostrava takımıyla 9 maça çıkan Baros, takımı adına 5 gol kaydetmiş sezon sonunda ise bonservisini eline almıştır. Başta Süper Lig olmak üzere birçok ligden teklif alan Baros, 11 Temmuz 2013 tarihinde Antalyaspor ile 1 yıllık sözleşme imzalamıştır. 16 Temmuz Salı günü Antalya'ya gelen Baros, Antalyaspor'da "27" numaralı formayı giyeceğini açıklamıştır. 2013-14 sezonunda ilk lig maçına Süper Lig'in ilk haftasında Kayseri Erciyesspor karşısında 54. dakikada çıkan Baroš, ilk lig golünü ise 3. hafta'da 90 dakika sahada kaldığı Bursaspor karşılaşmasında atmıştır. Baroš bu maçın ardından kondisyonunun yeterli olmaması nedeniyle bir daha hiç 90 dakika forma giyememiş formasını Lamine Diarra'ya kaptırmıştır. Baroš ligdeki ikinci golünü ise 7.haftada Çaykur Rizespor ağlarına maçın son anlarında yollamış ve takımının 2-1 galip gelmesinde önemli pay sahibi olmuştur. 10 Kasım 2013 günü Konyaspor maçında rakibe yaptığı sert hareket nedeniyle 3 maç ceza almıştır. Türkiye Kupası'nda ise 3 maça çıkan Baroš, 30 Ekim 2013 günü Turgutluspor ağlarına 2 gol atmış ve takımının 3-2 yenerek tur