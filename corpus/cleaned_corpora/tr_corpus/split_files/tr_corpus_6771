rakibini 1. rauntta 8. saniyede nakavtla yendi. 20 yaşında dünyanın en büyük boksörleri arasında adı geçmeye başladı ve kısa süre sonra Dünya Ağır Sıklet Boks Şampiyonluğu unvanını kazandı (1986). Aynı zamanda en genç ağır siklet boks şampiyonu oldu. Rakibi olan Trevor Berbick'i 2. rauntta nakavt etmiştir. Mike Tyson 1988 yılında bir başka dev Larry Holmes'u da nakavt etmiştir. Çenesi çok sağlam, ve hiç nakavt olmamış olan Larry Holmes, Mike Tyson karşısında 4 raunt dayanabildi. Yine 1988 yılında bir başka çenesi sağlam ve hiç yenilmemiş, nakavt olmamış Michael Spinks'se karşı da galibiyet kazanmıştır. Mike, 1. rauntta nakavt etmiştir. 1990'a kadar yaptığı 37 maçın tamamını kazanan Tyson, ilk mağlubiyeti 1990 yılında Buster Douglas ile yaptığı karşılaşmada aldı ve WBC, WBA, IBF kemerlerini kaybetti. Aynı yıl, ABD Güzellik Kraliçesi'ne tecavüz olayı, Mike Tyson'ın skandallar zincirinin ilk ve en önemli halkasıydı. Bu suçlamadan 3 yıl hapis ile cezalandırılmıştır. Bu suçtan girdiği hapishanede Müslüman oldu ve "Malik Abdülaziz" ismini aldı. Cezası biter bitmez bir barda çıkardığı kavga yüzünden kendisini tekrar mahkemede buldu. Yumrukları kadar, yasa dışı olaylarıyla da anıldı. Dünya Boks Konseyi (WBC) ve Dünya Boks Birliği'nin (WBA) Ağır Siklet Şampiyonluğu unvanlarını elde etti. 1996'da Holyfield'a yenilerek WBA unvanını kaptırdı. 1997'de Evander Holyfield ile yaptığı unvan maçının üçüncü raundunda rakibinin kulağını kopardığı gerekçesiyle diskalifiye edildi. İki yıl men cezası alan Tyson'ın Ohio eyaletinde ömür boyu boks yapması yasaklandı. Tyson, 1999 yılında tekrar ringlere döndü. 8 Haziran 2002'de Memphis'te, Lennox Lewis ile Mike Tyson arasında yapılan Dünya Ağır Siklet Boks Şampiyonası karşılaşmasında kazanan taraf Lennox Lewis oldu. Lennox Lewis, karşılaşmada pek varlık gösteremeyen Tyson'ı sekizinci rauntta yenerek Dünya Ağır Siklet Boks Şampiyonu unvanını korudu. 31 Temmuz 2004'te Tyson bir "geri dönüş" maçına, Louisville, Kentucky'de İngiliz Danny Williams ile karşılaşmaya gitti. Tyson ilk iki raundu kazandı. Üçüncü raundun başlarında Williams, hileli hareketler yapmaya başladı ve ceza puanları yedi. Dördüncü rauntta sürpriz bir şekilde Williams, Tyson'ı nakavt etti. Maç sonrasında Tyson'ın tek bacakla dövüştüğü, diğer bacağının bağlarında bir kopma olduğu açıklandı. Bu Tyson'ın kariyerindeki beşinci yenilgisiydi. Maçtan 4 gün sonra bacağından ameliyat oldu. Menajeri Shelly Finkel, Tyson'ın bacağındaki sorunu yüzünden hasara yol açacak sağ kroşelerini atamadığını belirtti. 11 Haziran 2005'te, boks dünyasını şok ederek, kariyerinde ilk defa, İrlandalı Kevin McBride ile yaptığı karşılaşmanın yedinci raundunda, ringden çekildi. Yaptığı son dört maçın üçünü kaybeden Tyson, boksu maça çıkmadan önce bırakma kararını verdiğini söyledi. Tyson, "Artık tükendim. Kalbimde boks yapma isteği ve cesareti kalmadı" dedi. Mike Tyson, ağır siklet için kısa bir boya sahip olmasına rağmen saldırgan dövüşüyle boksu seven sevmeyen birçok insanın ilgisini ve beğenisini çekmiştir. TandÄ±r Tandır, ısınmak için kullanılan bir çeşit mangal. Yere çukur kazılarak yapılan özel bir fırına da tandır denir. Eskiden kış soğuk geçen yerlerde alçak dört köşe bir masanın altına bir mangal konur ve bunun üzeri, tamamen örtecek, ateşten zarar görmeyecek şekilde pamuklu bir örtüyle kapatılırdı. Isınmak istiyenler bu örtüyü dizleri üzerine çekerler, ayaklarını mangalın etrafına koyarlardı. Sobaların olmadığı, mangalla ısıtmanın sağlanamadığı yerlerde bu usul çok kullanılırdı. Bazı yerlerde altı ayaklı, altı köşeli veya yuvarlak ağaç masa altına kendine mahsus bir mangala ateş konmak suretiyle de tandır yapılırdı. Bunun üzerine çapraz yorganlar daha üstüne halılar örtülürdü. Ayaklar masaya doğru uzatılarak ısınılırdı. Bu ısınma esnasında güzel fıkralar ve masallar anlatılırdı. Böyle tandır başında anlatılan masal, hikâye vs.lere "tandırname" denirdi. Yere kazılarak yapılan tandırların derinliği daha ziyade 130–150 cm olur. Çaplarıysa 50–65 cm arasında değişir. Sıkı çamur, saman ve keçi tüyü ile hazırlanan karışımla yapılan tandırlar, güneşte kurutulur. Daha sonra yere kazılan çukura yerleştirilir. Tandırda mangal kömürü, odun gibi yakacaklar kullanılır. Genellikle burada kuzu kızartılır. Tandırda kuzu etini pişirmek için önce et temizlenir. Bir çengele asılarak üzeri iyice kapatılıp, tandır içinde pişmeye bırakılır. Buna tandır kebabı adı verilir. Gerald Ford Gerald Rudolph Ford, Jr. (14 Temmuz 1913 - 26 Aralık 2006), Amerika Birleşik Devletleri'nin 38. başkanıdır. 1974-1977 yılları arasında başkanlık yapmıştır. Başkanlığa hiçbir seçimden geçmeden olağan dışı koşullar altında gelmiştir. 14 Temmuz 1913 tarihinde Nebraska eyaletinin Omaha kentinde dünyaya geldi. Doğduğunda ona Leslie Lynch King, Jr. adı verildi. 2 yaşındayken annesi, Gerald Rudolff Ford ile evlendi ve adı değiştirilerek üvey babasının adını aldı. Gerald Ford, Michigan eyaletinin Grand Rapids kentinde 3 üvey erkek kardeşiyle birlikte büyüdü. Babasının üvey olduğunu ancak 15 yaşına geldiğinde öğrendi. Ford, Michigan Üniversitesi'ni bitirdikten sonra Yale Üniversitesi Hukuk Fakültesinden mezun oldu. II. Dünya Savaşı başladığında ABD'nin savaşa katılmasına karşı olan Ford Pearl Harbor saldırısından sonra fikrini değiştirdi ve ABD Deniz Kuvvetleri saflarında savaşa katıldı. Büyük Okyanus bölgesindeki muharebelerde gösterdiği yararlılıklardan dolayı 9 yıldızlı "Asya Pasifik Görev Madalyası" 'nı kazandı. Savaştan sonra 15 Ekim 1948'de Betty Ford'la yaşamını birleştirdi. Savaştan sonra 1949 yılında Michigan eyaletinden Temsilciler Meclisine seçildi. Muhalefet partisi liderliğine kadar yükseldi. 1973 yılında Başkan Yardımcısı Spiro Agnew'un istifa etmesi üzerine Başkan Richard Nixon tarafından tayin yoluyla Başkan Yardımcılığına getirildi. 1974 yılında Watergate skandalı sonucu Nixon da istifa etmek zorunda kalınca başkanlığa yükseldi. Başkanlığa getirildikten sonra istifa eden Nixon'a başkanlık nezdinde af uygulamasında bulundu. Bu affın sonucunda Nixon'un suçlanmış olduğu yolsuzluklardan yargılanması mümkün olmadı. Gerald Ford bu kararı yüzünden çok eleştiri aldı. Başkanlığı sırasında enflasyon oranı % 7'ye yükseldi. Kızıl Khmerler Kamboçya'da yönetimi ele geçirdiler. Amerika Birleşik Devletleri Vietnam'dan askerlerini geri çekti. 1976 yılında Gerald Ford Cumhuriyetçi Parti'nin adayı olarak başkanlık seçimlerine katıldı. Fakat Demokratik Parti'nin adayı Jimmy Carter'a yenilerek 1977 yılında siyasetten çekildi. Jimmy Carter'la televizyonda yaptığı bir tartışma programı sırasında Doğu Avrupa'nın Sovyet hakimiyetinde olmadığını söyleyerek siyasi bir gaf yapması politik yaşamının sonunu getirdi. Başkanlıktan ayrıldıktan sonra 30 yıla yakın bir süre yaşadı. Diğer emekli ABD başkanlarının geleneğine uyarak Grand Rapids'de bir "Başkanlık Kütüphanesi" inşa ettirerek 1981 yılında açılışını yaptı. Kendisinden sonra gelen Başkan Jimmy Carter'la yakın bir arkadaşlık kurdu. Ford'un ölümüne kadar Jimmy Carter ve eşi Ford'u düzenli olarak evinde ziyaret etmeye devam ettiler. 90 yaşına yaklaştığı yıllardan itibaren sağlığı bozuldu. 2006 yılında anjioplasti operasyonu geçirdi ve kalbine pil takıldı. 12 Kasım 2006 tarihinde ABD tarihinde en uzun süre yaşayan eski başkan sıfatını kazandı. 26 Aralık 2006 tarihinde hayatını kaybetti. Öldüğünde 93 yaşındaydı. Ölümünden sonra açılmasını vasiyet ettiği mektubunda George W. Bush'un Irak politikasını eleştirmiştir, Irak'ta savaşın yanlış olduğunu belirtmiştir. Kadıköy, Seydikemer Kadıköy, Muğla ilinin Seydikemer ilçesine bağlı bir mahalledir. 2012 yılına kadar Fethiye ilçesine bağlı bir beldeyken, 2012 yılında Muğla'nın büyükşehir olmasıyla Seydikemer ilçesine bağlı bir mahalle statüsünü almıştır. Fethiye merkeze 40 km uzaklıkta bulunan Saklıkent ve Tlos bölgeleri arasıda bulunan mahalle. Sürekli gelişmekte ve yenilenmekte olan bir mahalledir. Maranello Maranello (Modena lehcesi:"Maranèl") kuzey İtalya'nın Emilia-Romagna bölgesinde Modena ili'nde Modena şehri yakınlarında bulunan bir komündür. Maranello beldesi Modena'dan 18 km uzaklıkta bulunmakta; beldenin yüzölçümü 32,71 km² olup nüfusu (31.7.2010 tahminlerine göre) 16.890'dır. Ferrari'nin fabrikasının burada bulunması ile tanınır. Ferrari'nin ünlü oto modelleri olan Ferrari Maranello 550 ve 575 modeli de ismini bu kasabadan alır. "Scuderia Ferrari" Formula 1 otomobil yarışma takının merkezi buradadır. Ferrari firması tarafından satın alınmadan önce müstakil oto kaporta firması olan "Carrozzeria Scaglietti" firmasının da bu beldede idare merkezi bulunmaktaydı. Beldede Alfa Romeo firmasının Ferrari şirketine karşı uyguladığı boykot dolayısıyla Ferrari firmasının kurduğu otomotif üretim makinaları imalatçı firması olan "Auto Avio Costruzioni"'dedir. Ferrari S.p.A. firmasının kurucusu olan Enzo Ferrari anısına yapılan yıllık "İtalyan Maraton Koşusu" da her yıl Maranello'dan başlayıp Carpi'de bitmektedir. Castelvetro di Modena, Fiorano Modenese, Formigine, Marano sul Panaro, Serramazzoni Standart ML Standart ML (SML), çok amaçlı işlevsel programlama dilidir. Çoğunlukla derleyici/yorumlayıcı yazımı ve teorem ispatlama konularında tercih edilir. ML ailesinin diğer fertleri gibi tür çıkarımı yeteneği ile ünlüdür. Ayrıca çok gelişmiş bir modül sistemine sahiptir. print "Merhaba DÃ¼nya\n" fun fak 0 = 1 Yukarıdaki örnekte derleyici 0 ve 1'in tam sayı olmasından yola çıkarak, "fak" işlevinin tam sayılardan tam sayılara tanımlı olduğunu algılar. Doku tanımı, "fak" işlevinin parametresi 0 ise farklı bir kod, değilse farklı bir kod çalıştırmasıdır. fun esle ([], _) = [] Doku tanımının daha gelişmiş örneği olan bu kodda tanımlanan "esle" işlevi, parametre olarak bir liste ve bir işlev alıp, listenin her elemanı için "islev"i çağırır ve sonuçları gene bir liste olarak döndürür. datatype dogal = SIFIR | SONRAKI of dogal Bu örnekte dilin kendi tam sayı veri türünden ve toplama (+) işlecinden bağımsız olarak doğal sayılar veri türü ("dogal") ve iki dogal'ı toplayan "topla" işlevi tanımlanmıştır. Matematiksel sistemleri tanımlama konusundaki rahatlığı teorem ispatlamada kullanılmasının temel sebeplerindendir. (* burasÄ± yorum Mihrali Bey Karapapak–Terekeme Türklerinden olan Mihrali, Tiflis vilayetinin Borçalı sancağına bağlı Darvaz köyünde doğup büyümüştür. Babası Abdullah, dedesiyse Memili'dir. Sünni terekeme bir aileden olan Abdullah, Acem bir kız ile evlenir. Ondan Mehmet Ali, ikinci hanımından ise İsa Bey, Mihrali Bey ve Ali Bey doğmuştur. İki de kızı vardır. Huri ve Kezban.) Mihrali Bir Karapapak Türkü olması dolayısıyla yetiştiği bölgenin özelliklerine göre, ata binme ve sair erkekte bulunması gereken özellikleri tam olarak şahsında taşımaktadır. Gününün gereği savaşçı olarak yetişmiştir. Ata binmeyi küçük yaşlarında öğrenmiştir. Mahallesindeki, bölgesindeki insanlar onun ata biniş şeklini hayran hayran seyrederler. Kısa boylu, kara yağız, yüzünde şeytan tüyü var denilen cinsten ve herkesin görmek ve konuşmak istediği bir gençtir. Etine dolgun, kara yağız ve sevimli biridir. Genç yaşlardaki gözü pekliği, "gözünü pıtıraktan esirgemez!" diye tâbir edilen özelliklere sahiptir. Cesareti, mertliği ve çevikliği dillerde söylenir olmuştur. 17 yaşında babasını kaybeder. Ruslar, babasının cenazesinin Müslüman mezarlığına gömülmesine izin vermez. Rivayete göre gece rüyasında babasını görür ve babası "Sen nasıl karapapak yiğidisin, beni bu mezarlığa nasıl gömdürdün, eğer beni bu Moskof’un arasından almazsan sana hakkımı haram ederim" der. Bunun üzerine silahlarını kuşanan Mihrali, evden çıkarak doğruca mezarlığa gider. Mezarlık Rus askerleri tarafından korunmakta olduğundan sessizce babasının mezarına kadar giden Mihrali, mezarı kazar ve babasının cesedini mezardan çıkararak omuzun alır ve tam dışarı çıkmak üzere iken askerlere yakalanır. Mihrali cesedi yere koyup ellerini havaya kadıracağı anda ani bir hareketle nöbetçilerin üzerine saldırır ve ikisini de oracıkta öldürür. Tekrar babasının cesedini omuzlayarak doğruca Müslüman mezarlığına götürür ve okuduğu dualarla tek başına gömer. Artık Mihrali için kaçak dönemi başlamıştır. Ertesi gün olayın duyulması ile Tiflis valisi köyü ablukaya aldırır. Ancak Mihrali dağa çıktığından yakalanmaz. Korkunç bir takip başlamıştır. Mihrali’yi aramak bahanesiyle Azeri köylerine baskınlar düzenleyen Rus askerleri, yerli ahaliye zulmetmekte onun yerini öğrenebilmek için insanlara işkence etmektedirler. Hele olayın Çar Aleksandr tarafından duyulması, baskı ve zulmün daha da artmasına ve başkaca insanlarında dağa çıkmalarına sebep olmuştu. Bu arada içerideki hainlerden Keçeli köyünde Hacı Veli, Mihrali’nin İran’da bulunduğunu ihbar eder. Çar, İran Şahına bir name yazarak Mihrali’nin yakalanmasını talep eder. Bu defa İran zaptiyeleri tarafından sıkıştırılan Mihrali, tekrar Rus tarafına geçer. Olayların sürekli bu şekilde gelişmesi ve Mihrali ve onunla birlikte hareket eden adamlarının yakalanmasındaki zorluğu gören Çar, bu ekibin içinden birkaç kişiyi affederek muhbir olarak kullanmak ister. Bu tuzağa düşenlerden Mansur ve Tavşankuloğlu Hüseyin gizlice valiye gider, teslim olurlar. Serbest bırakılan bu hainler, Mihrali’nin baba evini basar, ağabeyi Mehmet Ali’yi öldürürler. Olaylar bu şekilde devam edip giderken Mihrali her sıkıştırıldığında birkaç Rus askerini daha öldürüyor ve kaçışını devam ettiriyordu. Artık yüzlerce asker Mihrali’nin peşindeydi. Osmanlı Rus sınırına yakın bir bölgede meydana gelen şiddetli bir çatışma sonrasında Mihrali yaralı olarak Osmanlı topraklarına geçer ancak bir ihbar sonucu yakalanarak Kars hapishanesine atılır. Uyandığında elleri ve ayakları prangaya vurulmuş vaziyette bulur kendisini. Yarası kapanmamış, yapılmak istenen tedaviyi "zehirlerler" korkusu ile kabul etmiyor, durumu her geçen gün daha kötüye gidiyordu. Mahkûm arkadaşlarının getirttiği otlarla tedavi olmaya çalışır. Bu arada mahkûmlardan birisinin karısı vasıtasıyla içeriye eğe, çekiç ve benzeri malzemeler getirirler. Mahkûmları organize eden Mihrali onların bir tünel kazmalarını ister. Epey bir uğraş sonucu tünelin sonuna gelmişlerdi. Ama ne yazık ki tünelin çıkış noktası tam nöbetçi askerlerin bulunduğu nokta idi. Son taşı kaldırmadılar ve bir gün hapishanede isyan çıkartıldı. Gardiyanlarla mahkûmlar arasındaki arbade devam ederken prangalardan kurtulan Mihrali tünelden geçerek son taşı kaldırdığında nöbetçi tarafından fark edilir ve askerim müdahalesi sonunda bacağından yaralanır. Kaptığı süngü ile askeri öldürür, sürünerek karşıdaki ahıra gider otların arasında saklanır. Hapishanede isyan bastırılmış ve yapılan sayım sonrasında Mihrali’nin kaçtığı anlaşılmıştı. Her tarafa atlılar salınarak aramalara başlanıldı. Ancak hapishanenin hemen yakınındaki ahırda saklanan Mihrali bulunamadı. Gece ahırdan aldığı bir atla dışarı çıkan ve oracıktan uzaklaşan Mihrali Maraşlı köyüne gelir. Bu köyde Musa çavuşun evinde bir ay müddetle kalan Mihrali tüm yaraları iyileştikten sonra kendisine verilen bir at, silah ve erzakla buradan ayrılır. Bu sırada 93 Harbi yani 1877-78 Osmanlı-Rus Savaşı başlamıştı. Mihrali yanına topladığı 120 kadar adamı ile Ruslara yapmadığını bırakmaz Ruslar bu belalı Karapapak’la baş edemeyeceklerini anlayınca onu orduya hizmet şartı ile affederler. Mihrali Kars kumandanı Hüseyin Hami Paşa’ya bir mektup yazarak Ruslara karşı Osmanlı’nın yanında yer almak istediğini ve kendisinin affedilerek Osmanlı topraklarına geçişine izin verilmesini ister. Bu teklif kabul edilir ve Mihrali kuvvetleri ile Çıldır’a gelir. Kendisine Binbaşı rütbesi verilen Mihrali Artık Osmanlı’nın bir kumandanı idi ve adamları ile birlikte doğrudan savaşın içerisine girmişti. Ağustos ayında iyice kızışan savaşta Mihrali ve kuvvetleri Göle bölgesinde kendisinden sayı ve cephane yönünden çok güçlü olan düşmanla karşı karşıya gelir. Amansız bir mücadele başlamıştı. Güçlü düşman karşısında başarılı olmaya azmetmiş olan bu kahramanlar bir taraftan geri çekilme taktiği ile düşmanı üzerine çekerken diğer taraftan yan kuvvetler ile işin farkında olmayan Rus askerlerini çembere alıyordu. Sonuçta çember kapatıldı ve düşmanın büyük bir bölümü imha edildi. Bu savaşta atı vurulan Mihrali elde ettiği ganimetlerle Kars Kalesine döndüğünde buranında muhasara altında olduğunu görünce arkadan düşman güçlerine karşı saldırı emri vererek kuşatma altındaki kalenin kurtulmasını ve ganimetlerin günlerdir aç ve susuz olan kaledeki askerlere ulaştırılmasını sağladı. 93 Harbi Osmanlı’yı güçsüz ve sıkıntılı bir döneminde yakalamıştı. Her türlü araç gereç ve silahtan yoksun olan komutanlar, top arabalarını çekmek üzere at veya gerekli hayvanları bulamadığı zamanlarda, bu görevi de o kutsal askerlerin yerine getirmelerini istiyor, çamurda, yağmurda ve her türlü zorluklara rağmen, askerlerin tırnaklarını toprağa gömerek bunları yeni mevzilere taşımaları sağlanıyordu. Muhtar Paşa’nın sonsuz güvenini kazanan Mihrali her verilen görevden başarı ile dönüyor , her dönüşünde de düşmana ait mühimmat, hayvan ve çeşitli gıda maddelerini de beraberinde getiriyordu. Yine bir defasında Gümrü Tiflis yolu üzerindeki tüm telgraf tellerini keser, müfrezelerini tepeler, düşmanı çaresiz ve kımıldamaz hale getirir. Bu kahramanın yaptıkları İstanbul’a, II. Abdülhamit’e kadar uzanır ve kendisine Mecidiye Nişanı verilir. Mihrali daha sonra köyü Darvas’a gider, akrabalarını ve diğer Karapapakları toplayarak Osmanlı’ya göç eder. Bundan sonra Erzurum müdafasında yer alan Mihrali bu savaşta ağır yaralanır 12 Aralık 1877 de Ahmet Muhtar Paşa İstanbul’a çağrılır. Bir kızak hazırlattırarak Mihrali’yi de adamları ile birlikte yanına alarak yola çıkarlar. Mihrali ve Sülalesi Sivas’ta kalırken Paşa yoluna devam eder. Mihrali Sıvas’ın Ulaş Bucağına bağlı Acıyurt köyüne yerleşir. Onunla birlikte gelen Karapapaklarda bu civarda 40 kadar köye yerleşirler. Bunların buralara yerleşmesine herhangi bir zorluk çıkarılmaz, çünkü Padişah Mihrali ve ahvadının dilediği yere yerleşmesini serbest bırakmıştır. Mihrali Sivas’ta da boş durmaz, 40. Hamidiye süvari alayını kurar. Mahalli bir ozanın yazdığı şiirde: Mihrali Bey Türküsü Mihr Ali Bey 'de Hamidiye AlayÄ±, Araplar çıkardı türlü belâyı Nedir beyim bu işlerin kolayı Top olmazsa Arap gelmez imana Mihr Ali Bey'im indimola Yemen'e, Çadırını kurdum ola Yemen'e, Kendim ettim, kendim buldum kime ne? Top olmazsa Arap gelmez imana! Kum tipisi çıktı da görünmez otlar, Pelli perişan oldu, küheylan atlar, Yoruldu askerler, atÄ±lmaz toplar, Top olmazsa Arap gelmez imana! Oturur masamda yazı yazarım, Çekerim kılıcımı ordu bozarım, Küçük hanım sende kaldı nazarım Acep beyim indimola Yemen'e? Mihrali Bey'i sormay覺n yasl覺d覺r yasl覺, Askeri sorarsanız hepsi de Karslı, BabayiÄŸit erlerin hepsi de fesli, Ne diyelim beyler bÃ¶yle zamana? Göçten 12 sonra Kurt İsmail Paşa Mihrali’nin yanına gelir ve Bağdat’ta ortaya çıkan bir eşkıyanın, Arapları Osmanlı aleyhine kışkırttığını söyler. Mihrali bunun üzerine atlılarını toplar ve Kurt İsmail Paşa ile birlikte Bağdat’a gider. Burada anılan eşkıyayı etkisiz hale getiren ve kendisinden af dileyen bu hainlerin Padişah tarafından bağışlanmasını ister. Bağışlanırlar. Bağdat'ta Vali ve eşkıya, Mihrali'ye iyi cins Arap atları hediye ederler. Mihrali Kurt İsmail Paşayla geri döner. Bu olaydan sonra Mihrali'nin ünü daha çok yayılır. Sivas’ta bir olay sonrası Kangal kaymakamı ile ters düşen Mihrali’yi padişah’a şikayet ederler. Padişah cevabi yazısında "O benim yularsız aslanımdır. Kimsenin ona baskı ve eziyet etmesine izin vermem" diyerek gelen şikayetleri geri çevirir. Fakat Sivas’taki devlet erkanı Mihrali’yi rahat bırakmazlar. Bu arada Yemen İsyanı çıkmıştır. Sivas valisi Mihrali’yi Yemen’e göndermek isterse de padişah tercihi Mihrali’ye bırakır. "Gitmem" demeyi yiğitliğe sığdıramayan Mihrali yollara düşer uzun bir yolculuk sonrasında Yemen’e varır duruma el koyar, ama çöl sıcaklarına fazla dayanamaz hastalanır. Bir müddet hasta yattıktan sonra oracıkta ölür. Adamlarının büyük bölümü şehit olur birkaç kişi ancak Sivas’a geri döner. Tapu kayıtlarından anlaşıldığı gibi büyük arazi-köy sahibi oldu. Kendisine tabi olan Tavşankuluoğlu Hüseyin’e de geniş arazi vermiştir. Kurulan birlikte Hüseyin Binbaşı unvanını almıştır. Mihrali Bey Tavşankuluoğlu Hüseyin’i yanına alıp toprak ve unvan sahibi yaptığı için pişmanlığını Yemen’deki çadırında belirtmiştir. FIDE Fédération Internationale des Échecs veya Dünya Satranç Federasyonu tüm ülkelerin satranç federasyonlarını birbirine bağlayan ve uluslararası satranç turnuvalarının kurallarını belirleyen uluslararası organizasyondur. FIDE, 24 Temmuz 1924'te Paris'te kuruldu. Şu anki başkanı Kirsan İlyumjinov'dur. FIDE'nin 158 tane üyesi vardır. Engin Alkan Engin Alkan (d. 27 Temmuz 1965, Samatya, Fatih), İBB Şehir Tiyatroları oyuncusu, rejisör. 1984–1989 yılları arasında İstanbul Belediye Konservatuvarı Tiyatro Bölümü ve İ.Ü. Devlet Konservatuvarı Tiyatro Bölümü’nde oyunculuk eğitimi gördü. 1996 yılından başlayarak çeşitli oyunculuk okullarında eğitmenlik ve tiyatro bölüm başkanlıklarını sürdürdü.1985 yılında mensubu olduğu İ.B. Şehir tiyatrolarında halen oyunculuk ve rejisörlük çalışmalarına devam etmektedir. Şirinler çizgi filminde Şirin Baba'yı, Susam Sokağı'nda Edi'yi, Yüzüklerin Efendisi üçlemesinde Samwise Gamgee'yi, Shrek animasyon serisinde Çizmeli Kedi'yi ve League Of Legends oyununda Braum adlı şampiyonu seslendirmistir. June Haimoff June Haimoff, Kaptan June (1922, Essex, İngiltere) Dalyan İztuzu Plajı'nda yumurtalarını bırakan caretta caretta kaplumbağalarının neslinin korunması için başarılı bir mücadele vermiş İngiliz çevreci. Londra'nın doğusundaki Essex ilinde (Kontluk) 1922 yılında doğdu. Babası ünlü bir petrol mühendisi idi. Babasının işi nedeniyle çocukluğu Uganda, İran ve Irak'ta geçti. Gençliğinde opera şarkıcısı olmak için müzik, dans ve bale okuluna gitti, daha sonraları yağlı boya resim çalışmalarına başladı. İki evlilik yaptı. Haimoff soyadını taşıyan ikinci eşi ile ABD ve İsviçre'de yaşadı. Dünya jet sosyetesinde yer aldı. İkinci eşinden ayrıldıktan sonra satın aldığı bir balıkçı teknesi ile Ege Denizi'nde seyahat etti ve Yunanistan'da 20 yılını geçirdi. İlk defa Temmuz 1975'te teknesiyle Dalyan sahilindeki Ekincik Koyu'na geldi. Daha sonra tatilini geçirmek için sürekli bu bölgeye geldi. Dalyan'a 1986'daki gelişinde İztuzu Plajı'nda bir barakada ve teknesinde yaşamaya başladı. Bu dönemde geceleri yumurta bırakmak için kumsala gelen deniz kaplumbağaları caretta caretta'larla karşılaştı. Nesli tükenmeye yüz tutmuş bu kaplumbağaları gözlemleyerek bu sahillere nasıl, ne zaman geldikleri, yumurtlama, üreme ve Akdeniz'e geri dönüşleri hakkında bütün bilgileri edindi. "Caretta caretta"'ların yuvalama ve yaşam alanı olan İztuzu Sahili'nde otel yapılmak istendiğini öğrendiğinde bir kampanya başlatarak dünyanın ilgisini bu kumsala çekti ve otel yapma girişiminin durdurulmasını sağladı. Ankara'da dönemin başbakanı Turgut Özal ile görüşen Haimoff, Özel Çevre Koruma Kurumu'nun kurulmasında önemli rol oynadı. Bu mücadelenin ve kazanılan başarının öyküsünü 2002 yılında Britanya'da yayınladığı "Captain June and the Dalyan Turtles" kitabında anlattı. Kitap aynı yıl "Kaptan June ve Kaplumbağalar" adı altında Türkçeye çevrildi. June Haimoff ayrıca 2003 yılında geliri "caretta caretta"'ların korunması amacıyla kullanılmak üzere tek şarkılık CD yaptı. Dalyan halkının "Kaptan June" olarak hitap ettiği Haimoff halen Köyceğiz Gölü, Dalyan ve çevresinin doğa bekçiliğini sürdürmekte, bölgedeki doğal dengeleri tehlikeye iten yapılanmaları engellemeye çalışmaktadır. Çalışmaları Toparlar beldesinin sınırları içinde bulunan günlük ağaçlarının kurtarılması üzerinde de yoğunlaşmıştır. Dalyan Belediyesi tarafından evinin bulunduğu sokağa kendi adı verilmiştir. Haimoff 2009 yılında Türkiye Cumhuriyeti vatandaşı oldu. Kurduğu Kaptan June Deniz Kaplumbağalarını Koruma Vakfı ("kısaca "Kaplumbağa Vakfı"") 2011 yılı başında tescillendi. Haimoff ayrıca Birleşik Krallık kraliçesi II. Elizabeth tarafından yılbaşında ve doğum gününde yaklaşık 1350 ismi kapsayacak şekilde yılda iki kez yayınlanan "Britanya Onur Listesi" ("British New Year's Honour's List") içinde 2011 yılbaşında yer almıştır. Vitir namazı Vitir namazı (Arapça: وتر‎), İslam dininde namaz ibadetinin bir türüdür. Uygulamada yatsı namazlarının arkasından kılınır ve üç rekattır. Diğer namazlardan farklı olarak ayakta iken Kunut duasının okunmasıdır. Yalnız kılınır; ancak Ramazan aylarında cemaat ile kılınabilir. Hanefi mezhebinde vacip, diğer üç mezhebe göre ise sünnettir. 'Vitir' Arapça kökenli bir kelimedir ve 'tek', 'tek başına olan' anlamına gelir. Yatsı namazından sonra kılınan ve sonu 1,3,5,7... gibi tek rekatlı olan bir namazdır. Bu konudaki uygulama Peygamberin gece namazının sonlarının her zaman tek rekatlı olmasına dayanır. Bu konudaki rivayetler kesindir. Kesin olmayan ise bunun rekat sayısıdır. Bu konudaki hadisler şunlardır Fakihler bu hadisleri değerlendirmiş ve farklı sonuçlara varmışlardır. Ebu Hanife vitir namazını vacip olarak kabul etmiştir. Ebu Hanife'nin talebeleri Ebu Yusuf, İmam Muhammed'e ve diğer üç mezhep imamlarına göre ise, vitir namazı sünnet-i müekkededir. Hanefilere göre, vitir namazı üç rekattır ve sonunda selam verilir. Şafiîlere göre vitir namazının en azı bir rekat, en çoğu on bir rekattır. Bir rekattan fazla kılınacaksa, önce iki rekata niyet edilir ve sonunda selam verilir. Sonra vitir namazının bir rekatına niyet edilir ve sonunda selam verilir. Malikilere göre vitir namazı bir rekattır. Ondan önce yatsının farzından sonra kılınan iki rekat sünnet bulunur. Bunların arası selam ile ayrılır. Hanbelilere göre de, vitir namazı bir rekattır. Fakat üç veya daha çok rekat olarak da kılınabilir. http://www.fetva.net Gordon Freeman Gordon Freeman, Valve Software tarafından geliştirilen Half-Life video oyunu dizisinin hayalî baş karakteri. Yayımlanan karakter adil kullanımlerinde Gordon, gözlüklü, atletik yapılı, keçi sakalı olan bir karakter olarak görülmektedir. Ayrıca kızıl birisi olduğunu oyununda görülmektedir. Seattle, Washington doğumlu olan Gordon, oldukça genç bir yaşta kuantum mekaniği ile görelilik alanlarına karşı ilgi göstermiştir. Çocukluk kahramanları arasında Albert Einstein vardır. Fizik konusunda uzman bir bilim adamı olarak çalıştığı Black Mesa'da bir deney için Xen boyuttan alınan kristal taşla bu boyuta gidecek bir kapıyı açacak ve Xen'e giderek araştırma yapacaktır. Lakin deney ters gider ve Xen kapısı dünya için tamamen açılır. Bu boyuttan gelen yaratıklar insanlara saldırır. Gordon bu olaylardan sonra, yüzeye çıkıp dünyaya haber salmayı planlar. Fakat hayatta kalmak için uzaylılarla girdiği amansız mücadele bir yana, Freeman aynı zamanda olayı örtbas etmek, Black Mesa çalışanlarını ve uzaylıları susturmakla görevlendirilmiş HECU (Hazardous Environment Combat Unit : Tehlikeli Çevre Savaş Birimi) isimli özel askeri güçlere karşı da mücadele edecektir. Tek kişilik bir ordu gibidir. Hatta, askerler onu yakalayıp çöp öğütücü makineye attığında bile yılmamıştır, görevine; yani dünyayı kurtarmaya devam etmiştir. Half-Life'ın sonunda Nihilanth adındaki yaratık ölürken Gordon'a ona eşlik eden G-Man'in insan olmadığını söyler. Bunun üzerine G-Man, Gordon'a bir antlaşma sunar ya ölecektir ya da G-Man onu bir süre uyutacaktır. Bunun üzerine Gordon uyumayı seçer. Uzun zaman sonra gözlerini açar ve G-Man'i karşısında konuşurken bulur. G-Man yokken her şeyin nasıl kötüye gittiğini ve onun her şeyi değiştirme şansı olduğunu söyler. Gordon'ın gözleri kamaşır. Kendine gelince G-Man arkasında onca soru işareti bırakmış gitmiş olduğunu görür. Kendisini acayip bir üniformayla bir trenin içinde bulur. Yanındaki adamlarda aynı şeyleri giymektedir. Trenden çıkınca gaz maskeli bir adamın bir Xen yaratığını temizlikçi olarak çalıştırdığını görür. Çaresizce istasyonda dolaşırken birkaç gaz maskeli adam ondan bir yerde durmasını söyler fotoğrafları çekilir ve başka biri onu götürür. Adamın onu götürdüğü odaya giderken başka birine haksız sorgu yapıldığını görür. Ne olduğu bile bilmeden içeri girer. Onu çağıran adamla yalnız kalınca adam maskesini çıkartır. Bu Black Mesa koruması olan Barney'dir. Gaz maskeliler odayı kontrole gelince Gordon oradan kaçmak zorunda kalır gittiği yerde yollar kapalıdır, bu yüzden balkonlardan atlar ve bir binaya girer. Şansına gaz maskelilerin baskın yaptığı bir yerdir. Oradaki çoğu insan kaçmak yerine Gordon'u çatıya çıkartırlar. Çatıdan kaçarken ateşe tutulan Gordon bir binanın penceresinden içeri girer içeride onu sıkıştırıp döverler. O sırada bir kız gelip onu kurtarır. Bu Black Mesa'daki Profesör Eli'nin kızıdır. Alyx adındaki kız onu gizli yerlerine götürür. Orada ve oradan sonra öğrendiklerine göre gaz maskeli adamların aslında Combine denen istilacı ırkın adamları olduğu öğrenir. Bu sırada Alyx Vance ve Gordon Freeman'ın Black Mesa East adlı gizli bir tesise ışınlanması gerekmektedir. Önce Alyx Vance Black Mesa East'e başarılı bir şekilde ışınlanır. Sıra Gordon Freeman'a geldiğinde tam ışınlanacakken Profesörün beslediği Lamarr adlı Headcrap ışınlanma makinesine saldırır ve bir aksilikle Gordon bulunduğu odanın dışındaki tren istasyonuna ışınlanır. Gordon için Combinelere karşı savaş ve Black Mesa'ya ulaşma amacıyla devam eder. (Black Mesa East direnişçilerin kurmuş olduğu bir kamptır, Half-Life oyunundaki Black Mesa laborotuvarı ile karıştırılmamalıdır.) Gordon Freeman Black Mesa East'e doğru giderken birçok engel ile karşılaşır. Malatya Devlet Hastanesi Malatya Devlet Hastanesi, 1939 yılında Malatya'da kurulmuş olan devlet hastanesidir. Malatya Devlet Hastanesi 460 yatak kapasitesi ve 794 personeli ile hizmet vermektedir. Ekmeleddin İhsanoğlu Ekmeleddin Mehmet İhsanoğlu (d. 26 Aralık 1943, Kahire), Türk bilim tarihi profesörü, akademisyen, diplomat, siyasetçi, yazar. 2004 ve 2014 yılları arasında Birleşmiş Milletler'den sonra ikinci büyük uluslararası örgüt olan İslam İşbirliği Teşkilatı’nın genel sekreterliğini sürdürmüştür. Türk kültürü, İslam Dünyası ve Batı Dünyası ilişkileri ve Türk-Arap ilişkileri hakkında değişik dillerde çok sayıda eseri olan İhsanoğlu, Bilim ve eğitim tarihine katkı ve hizmetlerinden dolayı birçok ödülün yanı sıra Devlet Üstün Hizmet Madalyası sahibidir. 16 Haziran 2014'te Cumhuriyet Halk Partisi ve Milliyetçi Hareket Partisi arasındaki, 2014 cumhurbaşkanlığı seçimleri için aday belirleme görüşmeleri çerçevesinde CHP ve MHP tarafından "çatı aday" olarak gösterilmiştir. Daha sonra da bu partiler tarafından ve bazı meclis dışında kalan partiler tarafından cumhurbaşkanlığına ortak (çatı) aday gösterilmiştir. Haziran 2015 Türkiye genel seçimleri'nde MHP İstanbul milletvekili olmuştur. İngilizce ve Arapçanın yanı sıra orta düzeyde Fransızca ve Farsça bilmektedir. Bazı kaynaklarda ise bu dört dili akıcı olarak konuştuğu belirtilmiştir. Ekmeleddin İhsanoğlu 26 Aralık 1943'te Kahire'de doğmuştur. Babası Yozgatlı müderris Mehmed İhsan Efendi, annesi Rodoslu bir Türk ailenin kızı olan Seniye Hanım'dır. İhsan Efendi, eğitim için 1924’te geldiği Mısır’a yerleşmiş ve 1951’de Ayn Şems Üniversitesi Şarkiyat Bölümü Türk Dili ve Edebiyatı Kürsüsü’nü kurmuştu. Ekmeleddin İhsanoğlu, Mısır'da Hıdiviye Lisesi'nden mezun olduktan sonra Ayn Şems Üniversitesi Fen Fakültesi'nde yükseköğrenim gördü. Öğrenciliği sırasında Kahire Millî Kütüphanesi'nde Türkçe yazma ve basma kitapların kataloglamasında çalıştı. 1966’da Fen Fakültesi’nden mezun oldu ve El-Ezher Üniversitesi'nde akademik hayata başladı. Yüksek lisansı sırasında El Ezher Üniversitesi'nde asistanlık ve Ayn Şems Üniversitesi Edebiyat Fakültesi'nde Türk Dili ve Edebiyatı okutmanlığı yaptı. Bilim tarihi çalışmalarının yanı sıra Hamid, Tevfik Fikret, Mehmet Akif, Yahya Kemal, Necip Fazıl, Nâzım Hikmet gibi şairlerin eserlerini Arapça’ya çevirerek Türk kültürünü Araplar’a tanıtmaya çalıştı; Türk yazarlarından hikâyeler içeren bir antoloji hazırladı (1970). 1970 yılında Türkiye'ye geldi ve Ankara Üniversitesi'nde göreve başladı. 1972'de eczacı Füsun Bilgiç ile evlendi, üç çocuk sahibi oldu. 1974'te Ankara Üniversitesi Fen Fakültesi'nde doktorasını tamamladıktan sonra, Birleşik Krallık'ta Exeter Üniversitesi'nde doktora-sonrası çalışmalar yaptı. 1980 yılında İslam İşbirliği Örgütü'nün tavsiyesi ile İstanbul’da kurulan İslâm Tarih, Sanat ve Kültür Araştırma Merkezi (IRCICA)’nin başkanlığına getirildi. Bu görevi 25 yıl sürdürdü. IRCIA bünyesinde Türk ve İslam kültürü konusunda büyük bir ihtisas kütüphanesi ve arşivi kurulmasına öncülük etti. 1984'te İstanbul Üniversitesi Fen Fakültesi’ne girerek profesör oldu. Bu üniversitede Bilim Tarihi Anabilim Dalı’nı kurdu. Üniversite ve IRCICA’daki görevlerinin yanı sıra Türk Bilim Tarihi Kurumu'nun başkanlığı ve İstanbul Üniversitesi Bilim Tarihi Müze ve Dokümantasyon Merkezi müdürlüğü görevlerinde bulundu. İhsanoğlu, 14-16 Haziran 2004’te İstanbul’da düzenlenen İslam Konferansı Örgütü (sonradan İslam İşbirliği Teşkilatı adını almıştır) 31. Dışişleri Bakanları Toplantısında, Genel Sekreterlik için Türkiye’nin adayı olarak gösterildi. Malezya ve Bangladeş ile genel sekreterlik için yarışan İhsanoğlu, 5 Haziran 2004′te Genel Sekreterliğine seçildi. Örgütün seçimle gelen ilk genel sekreteri ve ilk Türk genel sekreteri oldu; görevi 1 Ocak 2005’te devraldı. Görev süresi, 18-20 Haziran 2008 tarihlerinde Kampala’da düzenlenen 35. Dışişleri Bakanları Konseyi’nde 5 yıllık bir süre için uzatıldı. İhsanoğlu, genel sekreterlik görevini Cidde'de düzenlenen törenle 30 Aralık 2013′te Suudi Arabistanlı İyad Medeni’ye devretti. 10 Ağustos 2014 tarihinde yapılan cumhurbaşkanı seçiminde Cumhuriyet Halk Partisi ve Milliyetçi Hareket Partisi tarafından cumhurbaşkanlığı için çatı adayı olarak açıklanmıştır. Daha sonra da bu partiler tarafından resmen cumhurbaşkanlığına aday gösterilmiştir. Seçim sloganı olarak 'Ekmek İçin Ekmeleddin' sloganını seçmiştir. İhsanoğlu'nun adaylığına bu iki partinin yanı sıra Demokrat Parti, Demokratik Sol Parti ve Bağımsız Türkiye Partisi ortak basın toplantısıyla desteğini açıklamıştır. Ayrıca Büyük Birlik Partisi, Liberal Demokrat Parti, TSİP ve DEV-PARTİ Cumhurbaşkanlığı seçimlerinde Ekmeleddin İhsanoğlu'nu desteklediklerini açıklamıştır. Kadın Partisi 21 Temmuz 2014 tarihinde yaptığı ilk parti meclisi toplantısında aldığı kararla ve Doğru Yol Partisi daha önce desteğini çekmiş olduğu halde gene 21 Temmuz 2014 tarihinde aldığı kararla Ekmeleddin İhsanoğlu'na destek vereceklerini açıklamışlardır. Daha sonra alınan kararlarla HAP ve TURK PARTİ de çatı adaya destek vermişlerdir. En son ise 3 Ağustos 2014 tarihinde BAK Parti Ekmeleddin İhsanoğlu'na destek vereceğini açıkladı. Böylece Ekmeleddin İhsanoğlu'na destek veren parti sayısı 14 olmuştur. 3 adayın yarıştığı 10 Ağustos 2014 cumhurbaşkanlığı seçimi sonucunda oyların %38,44'ünü alarak Recep Tayyip Erdoğan'dan sonra en çok oy alan 2. aday olmuştur. 7 Nisan 2015 tarihinde, Haziran 2015 Türkiye genel seçimleri için Milliyetçi Hareket Partisi'den İstanbul 2. bölge 1. sıra milletvekili adayı olmuştur. Seçim sonucu İstanbul 2. bölgeden 3 milletvekili çıkarmayı başaran Milliyetçi Hareket Partisi ile meclise girmeye hak kazanmıştır. 24 Haziran 2015 tarihinde Milliyetçi Hareket Partisi tarafından 30 Haziran 2015'te yapılacak TBMM başkanlık seçimleri için TBMM başkan adayı olarak gösterildi. Seçimde 1. turda 81, 2. turda 80 ve 3. turda 80 oy alarak seçimi kaybetmiştir. 4. tura, 3. turda 3. olduğu için; yani 1. veya 2. olamadığı için katılamamıştır. 2018 yılının Haziran ayında yapılan genel seçimleri için milletvekili adaylığı için başvuru yapmadı. UNESCO ve Harvard Üniversitesi'ndeki görevlerinin yanı sıra millî ve uluslararası birçok bilim kurumunun üyesi olan İhsanoğlu, bilim ve eğitim tarihine katkı ve hizmetlerinden dolayı birçok ödül aldı. Türkiye Devlet Üstün Hizmet Madalyası (2000), Ürdün Birinci Derece İstiklal Madalyası, İKÖ Şeref ve Liyakat Sertifikası ile Mısır Cumhuriyeti Liyakat Nişanı ile ödüllendirildi. 2008’de Uluslararası Bilim Tarihi Akademisi tarafından Koyre Madalyasına layık bulundu. 2009 yılında Mısır Cumhuriyeti Sanat ve Kültür Nişanını, Malezya'da en üst sivil unvan olan "Tansri" unvanını ve 2010 yılında "İslamofobiye karşı verdiği mücadele ve Keşmir konusundaki çabaları" nedeniyle Pakistan'da en yüksek unvan olan Hilal-i Pakistan unvanını aldı. 22 Kasım 2013'te KKTC Cumhurbaşkanı Derviş Eroğlu tarafından gerek Kuzey Kıbrıs Türk Cumhuriyeti'nin İİT'deki durumunun yüceltilmesi, gerekse İİT üyeleriyle ilişkilerinin geliştirilmesi konusunda verdiğini hizmetler nedeniyle kendisine "KKTC Devlet Nişanı" verildi. İhsanoğlu, şimdiye kadar bu nişana layık görülen ilk ve tek kişidir. Üyesi olduğu ve 2001-2005 arasında başkanlığını yaptığı Uluslararası Bilim Tarihi ve Felsefesi Kurumu (ICHSTM), 2007 yılı sonunda aldığı bir kararla, dört yılda bir bilim tarihi ve felsefesi alanlarında yapılacak doktora tezleri arasında yapılacak değerlendirme sonucu seçilen bir eseri bir “"Uluslararası İhsanoğlu Altın Madalyası"” adı altında ödüllendirmeye karar vermiştir. Madalya, 2009 yılında Budapeşte’de 23. Uluslararası Bilim Tarihi ve Teknoloji Kongresi sonunda Astronomi Tarihi tezi nedeniyle Dr. Jose Bellver Martinez’e;; 2013 yılında Britanya'nın Manchester kentinde 24. Uluslararası Bilim Tarihi ve Teknoloji Kongresi sonunda düzenlenen törenle İslam bilimi tarihinde astronomi üzerine yaptığı çalışma nedeniyle Marc Oliveras Busquets’a takdim edildi. İslâm Tarih, Sanat ve Kültür Araştırma Merkezi (IRCICA) tarafından 1986'dan bu yana her yıl farklı bir hat üstadının adına düzenlenen Milletlerarası Hat Yarışması'nın dokuzuncusu, hat sanatını canlandırma ve geliştirme yönünde sağladığı kalıcı üstün katkıları nedeniyle Ekmeleddin İhsanoğlu adına düzenlenmiştir. Laozi Lao Zi (老子, Çince, okunuşu "Laotsı") kimi pinyin kullanılmayan eski kaynaklarda adı Lao Tzu, Lao Tse, Laotze diye geçer. Lao Çince 'yaşlı', Zi ise 'üstad', 'bilge' anlamına gelir. Tao Düşüncesi'nin kurucusu kabul edilen önemli bir Çin Düşünürü'dür. Dao De Çing kitabının yazarı dır. Laozi, Çin tarihi belgelerine göre milattan önce 6. yüzyılda Çuu Devletinin Kuu ilinde (Kǔ Xiàn), yani günümüzdeki Henan eyaletinin Lùyì kasabasında doğmuştur. Bir başka görüş ise, Çin'in Yüz Düşünce Okulu ve Savaşan Beylikler Dönemi olan MÖ 4. yüzyılda yaşamış olabileceğini söyler. Ancak, önemli takipçilerinden Çuang Zi'nin ( 莊子) MÖ 4. yüzyılda yaşadığı düşünülürse bu görüşün temelleri zayıflamaktadır. Bir rivayete göre Çou Hanedanlığı'nın imparatorluk kütüphanesinde arşivciydi; 80 yaşına geldiğinde Çin'i terk etti. Hangu sınır kapısından geçerken muhafız Yin Şi, Laozi'den gitmeden önce öğretilerini kaleme almasını istedi ve o da Dao De Çing kitabında görüşlerini derledi. Bazılarına göre ise Laozi Çin'in efsanevi Sarı İmparatoru Huang-Di idi. Kadim olan öğretilerde ve düşünürlerde sıkça görüldüğü gibi Dao De Çing kitabının kendinden önce zaten var olan görüşlerin, bilgilerin Laozi tarafından bir araya getirilerek derlenip düzenlenmiş olduğu da iddia edilmektedir. Çok daha eskiye dayanan Yi Çing kitabından esinlendiği ya da yine bölgenin göçer halde yaşayan Şamanik toplumları gibi Doğu Asya halklarının evren ve yaşam hakkındaki gözlem, bilgi ve görüşlerinin derlenmiş hali olduğunu ileri süren güçlü görüşler de vardır. Laozi'nin ister kendi görüşleri ister derleme görüşleri olsun, bunları kaleme alıp bir klasik eser olarak dünya halklarına sunması, halkların kendi tarihi bilgi birikimlerinin günümüzdeki kuantum fizik bilimiyle ne kadar örtüştüğünü görebilme olanağı sağlaması, onu hem kendi döneminde hem günümüzde çok önemli bir üstad düşünür yapmıştır. Dao De Çing kitabına her şeyin temel ilkesi, kökü Dao (Yol)'dur. Dao aslında adı olan bir şey de değildir ancak geçici misafir bir tanımlamayla bir ilke anlatılır. Dao düşüncesinde kainattaki her şey Yin ve Yang olarak adlandırılan karşıt, birbirine dönüşebilen karşıt kutupların karşılıklı devinimi, değişimi, dönüşümüyle gerçekleşir. Gök ve Yer kavramları Dao okulunda günümüz fiziğinde kainata denk gelir. Dao De Çing kitabında anlatılan ilkeler ve görüşler Çin Tıbbı'nın felsefi temelini oluştutur. Laozi dünya kültürler tarihi boyunca yeryüzüne gelmiş düşünürler arasında en etkili ve ilhamvericiş kadim karakter olarak görülür. Dao düşüncesi sıklıkla felsefede diyalektik mantıkla karıştırılır. Kendi çağdaşı olan antik grek felsefesinde diyalektik düşüncenin öncüsü görülen Elealı Zenon'un paradoksal mantığı veya Platon, Arsito gibi felsfecilerde bir şeyin karşıtıyla akıl yürütmek; veya yakın dönemdeki düşünürlerden Kant, Hegel ve Marx düşüncesinde çelişkilerin saptama yapma konusundaki etkisi şeklinde özetlenecek kuramlar basit veya karmaşık halleriyle diyalektik görüş içinde ele alınır. Ancak Dao'da yer alan ve yin ve yang olarak geçen karşıtlıklar ilkesi; yin ve yang'ın mutlak olmayışlarıyla, yani, bir şey tümden yin veya tümden yang olamaması, her kutbun içinde karşıtını barındırması ayrıca bir kutup göreceli yin iken yang'a veya tersine dönüşebilir olması gibi ilkeleri açısından diyalektik görüşle aynı değildir. Ancak Kuantum Fiziği'ndeki Belirsizlik İlkesi'nde olduğu gibi "bir şeyin hem bu hem şu olabileceği" durumu yin ve yang kuramına çok yakındır. Ahmet UÄŸurlu Ahmet Uğurlu (d. 2 Ağustos 1952, Konya)Türk tiyatro ve sinema oyuncusu. Ankara Devlet Konservatuvarı Tiyatro bölümünden mezun olmuştur. Kendisi gibi oyuncu olan Mustafa Uğurlu'nun abisidir. Evanescence Evanescence (ˌɛvəˈnɛsəns), Amerikalı rock müzik grubu. 1995 yılında grubun vokalisti Amy Lee ve gitaristi Ben Moody tarafından Little Rock, Arkansas'ta kurulmuştur. Daha önce "Childish Intentions" ve "Stricken" gibi isimlerle de anılan grup en son "Evanescence" adını aldı. İki özel EP ve Bigwig Enterprises'ın yardımlarıyla "Origin" adını taşıyan demo CD'nin kaydedilmesinin ardından, grup 4 Mart 2003'te ilk uzunçalar albümü olan "Fallen"ı Wind-up Records üzerinden satışa sundu. Dünya çapında 15 milyondan fazla kopyası satan bu albüm ve "Daredevil" filminin müziği olarak da kullanılan "Bring Me To Life" şarkısı sayesinde, grup iki Grammy Ödülü kazandı. Daha sonra 25 Mayıs 2004 tarihli Paris konserini 23 Kasım'da "Anywhere But Home" adı altında yayınlayan grup, bu albümü ile 1 milyonluk satışa ulaştı. 3 Ekim 2006'da grup 4 milyondan fazla satan ikinci stüdyo albümü "The Open Door"`u satışa çıkardı. Bu albümün 5 Ocak 2006'da başlayıp 9 Aralık 2007'de sona eren turnesinin ardından grup müziğe ara vermeye karar verdi. Evanescence'ta birkaç eleman değişikliği yaşandı. Bunların ilki, solo olarak Hristiyan müziği üzerine çalışmaya karar veren klavyeci David Hodges oldu. 2003'te grubu bırakmaya karar veren kurucu ve gitarist Moody'nin yerine Cold grubundan Terry Balsamo geldi. 2006'da basçı Will Boyd'un grup ile yollarını ayırmasıyla Tim McCord grupta görev almaya başladı. 2007'de ise gruptan ayrıldıkları beyan edilen davulcu Rocky Gray ve gitarist John LeCompt'ın yerini ""The Open Door"" turnesi boyunca Will Hunt ve Troy McLawhorn doldurdu. Troy McLawhorn turneden sonra gruptan ayrılsa da, Will Hunt grubun bateristi olarak grupta kaldı.Grubun lideri Lee şu anda tek değişmemiş Evanescence üyesidir. Haziran 2009'da Amy Lee Evanescence'ın resmi sitesinde yaptığı açıklamada, grubun yeni bir albüm için hazırlık içerisinde olduğunu bildirdi. Evanescence grubu; vokalist, piyanist ve şarkı yazarı Amy Lee ile eski gitarist ve şarkı yazarı Ben Moody tarafından 1995 yılında kuruldu. Birbirlerini daha önce de tanımakta olan ikili, 1994'te Little Rock'taki bir gençlik kampında; Moody'nin, Lee'yi 1993 yılı hiti "I'd Do Anything for Love (But I Won't Do That)" (Meat Loaf) adlı parçayı piyanoda çalarken duymasıyla tanışmıştı. Lee tarafından yazılan "Solitude" ve "Give Unto Me" ile Moody tarafından yazılan "Understanding" ve "My Immortal" ikili tarafından aranje edildi. Lee ve Moody'nin şarkılarından ikisinin yerel radyolarda çalınması, grubun ülkede tanınmasını ve konser isteklerinin artmasını sağladı. Nitekim grup canlı bir gösteri sergiledi ve böylece yerel çevrenin en popüler gruplarından biri haline geldi. Grubun adı için "Childish Intentions" ve "Stricken" gibi adlar denendikten sonra, "yok olmak" "buhar olup uçmak" anlamına gelen "Evanescence"ta karar kılındı. Lee, sonrasında "gizemli, karanlık ve dinleyicinin aklında kalıcı" olduğundan bu adı sevdiğini söylemiştir. İlk demo CD'leri olan ""Origin""in (2000) yanı sıra grup iki adet EP yayınladı. İlki kendi adlarını taşıyan ""Evanescence EP"", ikincisi ise ""Whisper EP"" adıyla da bilinen ve 50 kopyası basılan ""Sound Asleep EP"" idi. ""Origin"" ve bu iki EP, grubun ilk stüdyo albümü ""Fallen"" daki parçaların bazılarının demo sürümlerini içermektedir. Sonradan bu eski parçaların internetten indirilmesine izin verilmiştir. Evanescence şu an Hard Rock müzik türüyle ilgileniyor. 2003'ün başlarında grubun kadrosu, Amy Lee ve Ben Moody'nin arkadaşları olan John LeCompt, Rocky Gray ve Will Boyd'un katılmasıyla tamamlandı ve grup Evanescence'ın ilk şarkılarını tekrar kaydetti. Bu sırada Wind-up Records ile anlaşma imzalandı ve sıradaki albüm olan ""Fallen"" üzerine çalışılmaya başlandı. Beşli, ""Fallen"" albümünü düzenlemek için uğraşırken video oyun şirketi Nintendo ile "Nintendo Fusion Tour"da çalmak için anlaşma imzaladı. "Fallen" albümü "Billboard İlk 10" listesinde 43 hafta geçirerek, ABD'de 6 platin plak kazandı. 6,6 milyonu ABD'de olmak üzere tüm dünyada 15 milyondan fazla kopyası satıldı. Albüm, 104 hafta boyunca "Billboard İlk 200" listesinde kalarak tarihte "Billboard İlk 50" listesinde en az bir yıl geçiren sekiz albümden biri haline geldi. Evanescence'ın ilk teklisi olan, Paul McCoy (12 Stones)'un konuk vokal olarak yer aldığı "Bring Me To Life"; "Billboard Hot 100" listesinde 5. sıraya, İngiltere listelerinde de 1. sıraya ulaştı ve bir ay (Haziran-Temmuz 2003) boyunca yerini korudu. WWE No Way Out 2003 için de resmi müzik olarak kullanıldı. "My Immortal" teklisi, ABD ve İngiltere listelerinde 7. sıraya ulaştı. Her iki şarkı da ""Daredevil"" filminin müziği olarak kullanıldı. "Bring Me to Life" sayesinde dört dalda aday gösterildikleri 2004 Grammy Ödülleri'nde Evanescence "En İyi Yeni Sanatçı" ve "En İyi Hard Rock Performansı" dallarında ödülü evine götüren grup oldu. Albümden çıkan diğer tekliler olan "Going Under" (5. ABD Modern Rock Parçaları, 8. İngiltere Listeleri) ve "Everybody's Fool" (36. ABD Modern Rock Parçaları, 23. İngiltere Listeleri) için de klipler çekildi. 23 Kasım 2004'te, Evanescence yeni kadrosu ile "Anywhere But Home" adını taşıyan bir konser CD'si/DVD'si yayınladı. DVD; 25 Mayıs 2004 tarihinde Paris'te verilen konser, sahne arkası görüntüler ve imzalama aşamasında çekilen fotoğraflardan oluşuyordu. CD'de ise konserde çalınan şarkıların yanı sıra tekli olarak yayınlanan "Missing" (1. İspanya) parçası ve CD'de "Breathe No More" (""Elektra"" filminin müziği), "Farther Away" ve Korn "cover"'ı "Thoughtless" parçaları yer aldı. Amy Lee ve John LeCompt, ikinci stüdyo albümü ""The Open Door""un tanıtımı için; Londra (6 Eylül 2006, İngiltere), Barselona (8 Eylül 2006, İspanya) ve Paris'i (11 Eylül 2006, Fransa) ziyaret etti. Eleştirilerde, yarışmaları kazanarak soru sorma ve fotoğraf imzalatma hakkına da sahip olan hayranlara şarkıların akustik versiyonları dinletildi. 2 Ekim 2006'da, albüm İngiltere'de satışa sunulduğunda, Evanescence konuk olduğu "Late Night with Conan O'Brien" programında "Call Me When You're Sober" parçasını çaldı. Ayrıca "Metal Edge" dergisinin basın ve fotoğraf çekimleri için New York'a gidildi. Kanada ve ABD'de 3 Ekim 2006'da piyasaya sürülen 13 şarkılık albüm; İngiltere'de 2 Ekim 2006'da, Avustralya'da ise 30 Eylül 2006'da satışa sunuldu. ABD'de ilk haftasında 447,000 kopyası satılan albüm ABD'de "Billboard" 200 albüm listesinde 1 numaraya kadar tırmandı. Albümün kayıt aşaması; Amy Lee'nin yaratım aşamasını doruğa ulaştırmak istemesi, diğer grup elemanları yan projeleriyle meşgul olması, gitarist Terry Balsamo'nun kalp krizi geçirmesi ve menajerlerini kaybetmiş olmaları nedeniyle yavaş ilerledi. Her ne kadar Lee "Evboard" adlı internet hayran forumunda yeni Evanescence albümünün Mart 2006'da tamamlanacağını belirtmiş olsa da, yayın tarihi 3 Ekim'e çekildi; bir iddiaya göre bunun nedeni ise "Wind-up Records'un yakında yayınlanacak olan modern rock ve alternatif rock listelerinde çıkış yapan "Call Me When You're Sober" teklisinde birtakım değişikler yapma isteği" idi. "Call Me When You're Sober"ın Los Angeles'ta çekilen müzik videosu ""Kırmızı Başlıklı Kız"" adlı masala dayanıyordu. ""The Open Door"" albümü ve "Call Me When You're Sober"ın videosu iTunes'ta 15 Ağustos 2006 tarihinde ön sipariş için halka açıldı. Lee, """" filmi için bir parçayı kaleme aldığını ancak şarkı "çok karanlık ve epik" olduğu için geri çevrildiğini bildirdi. Ona göre bu sadece ""The Open Door" için daha fazla materyal" demekti. ""Narnia"" filmi için yazıldığı söylenen bir diğer parça ise bir Mozart şarkısından etkilenmiş olan "Lacrymosa"ydı. Ancak, ""Narnia""nın prodüktörleri, bu bilginin "kendileri için yeni" olduğunu belirterek herhangi bir Evanescence parçasının filmin müziğinde yer almasının düşülmediğini açıkladı. "The Open Door" albümünün 5 Ekim 2006'da Toronto şehrinde başlayan turnesi Kanada, ABD ve Avrupa'yı kapsadı. 5 Ocak 2007'de devam eden bu ilk tur; Kanada (Stone Sour grubuyla birlikte), Japonya ve Avustralya (Shihad grubuyla birlikte) gibi ülkeleri de kapsadıktan sonra ilkbahardaki ikinci tur için Chevelle ve Finger Eleven gruplarıyla birlikte ABD'ye döndü. Turlarının bir parçası olarak, Evanescence 15 Nisan 2007 tarihinde Quilmes Rock 07 adlı Arjantin festivalinde Aerosmith, Velvet Revolver ve yerel gruplarla birlikte çıktı. Aynı zamanda, Korn ile birlikte, Family Values Tour 2007 festivalinin ana gruplarından oldu. 26 Haziran 2007 tarihinde Ra'anana, İsrail'de hayata geçen, tüm biletleri tükenmiş konser ile Avrupa turnesi kapatıldı. 9 Aralık 2007'de ise turne tamamen sona erdi. Haziran 2009'da Amy Lee, Evanescence'ın resmi sitesinde yaptığı açıklamada, grubun 2010 yılında çıkarmayı planladığı yeni albümleri için hazırlık içerisinde olduğunu bildirdi. Lee ayrıca yeni albümdeki müziğin önceki çalışmaların gelişmişi ve "daha iyi, daha güçlü ve daha ilginç" olacağını da sözlerine ekledi. Birçok duyarlı sanatçı gibi Evanescence da Haiti'de yaşananlara göz yummadı ve "Together Again" şarkısını internette satışa çıkararak gelirini Haiti'ye bağışladı. Şarkının indirilmesi 22 Şubat'tan itibaren serbest hale geldi. Haiti'ye yardım etmek isteyenler en az 5 dolara grubun şarkısını indirebildi, böylece oradaki insanlara yardım elini uzattı. Grup yazma sürecine Haziran 2009’da başladı. Albümün yayınlanma tarihi birkaç kez değiştirildi. En başta grup 22 Şubat 2010’da prodüktör Steve Lillywhite ile stüdyoya girdi ama sonra onunla kayıt yapmayı bıraktılar; çünkü “meydana çıkan şey hoş değildi”. O zamanlar albümün yayınlanma tarihi 2010’un Ağustos veya Eylül ayı olarak düşünülüyordu, ama ardından Lee Evanescence’in stüdyoyu bıraktığını açıkladı. 11 Nisan 2011’de grup yeni prodüktör Nick Raskulinecz ile tekrar stüdyoya döndü ve kayıtlar 8 Temmuz 2011’de tamamlandı. Albümden ilk tekli olan “What You Want” 9 Ağustos 2011 tarihinde yayınlandı. En sonunda albüm 11 Ekim 2011 tarihinde "Evanescence" adıyla piyasaya çıktı. Amy Lee, albümün adının Evanescence olmasının nedenini şöyle açıklıyor: ""Albümün adının Evanescence olmasını istedik çünkü grup gerçekten bir değişim geçirdi. Artık gerçek Evanescence oldu."" 22 Ekim 2003'te, ""Fallen"" albümünün Avrupa turu sırasında, Moody söylendiğine göre müzikal ayrılıklar nedeniyle grubu bıraktı. Amy Lee, birkaç ay sonra gerçekleşen bir söyleşide, "[...] eğer bir şeyler değişmezse ikinci kaydın yapılamayacağı noktaya gelmiştik." sözleriyle yorumunu bildirdi. Lee ve Moody iyi arkadaşlar olduğu için bu birtakım karışıklıklara yol açtı. Lee ise bu olayın grup içerisinde yaşanan gerginliklerin bir sonucu olduğunu belirtti. Moody'nin yerine gelen kişi Cold grubundan Terry Balsamo oldu. 14 Temmuz 2006'da grubun kayıt firmasının konuşmacısı, bas gitarist Will Boyd'un "başka bir büyük tura çıkmak istememesi" ve "ailesiyle daha fazla vakit geçirmeyi tercih etmesi" nedeniyle Evanescence'tan ayrıldığını bildirdi. 10 Ağustos 2006'da resmi internet sitelerinde gösterilen, MTV ile yapılmış bir söyleşide, Amy Lee; eski The Revolution Smile gitaristi Tim McCord'un grupta bas çalacağını bildirdi. 4 Mayıs 2007 tarihinde gitarist John LeCompt, Evanescence'tan atıldığını ve davulcu Rocky Gray'in de ayrılmaya karar verdiğini açıkladı. LeCompt MySpace sayfasında; Lee'nin hiçbir uyarı veya görüşme yapmaksızın cep telefonunu arayarak kendisini gruptan kovduğunu iddia eden bir yazı yayımladı. Daha sonra MySpace'inde bir açıklama yayımlayan Rocky Gray, Wind-up Records'un kendisine basına bu olay hakkında konuşmasını yasakladığını bildirdi. Lee grubun resmi sitesinde, kadrodaki bu değişikliklere rağmen hiçbir konser ya da turnenin iptal edilmeyeceğini açıkladı. 17 Mayıs 2007 tarihinde Wind-up şirketi, Dark New Day grubunun elemanları olan davulcu Will Hunt ile gitarist Troy McLawhorn'un, Gray ve LeCompt'un yerini dolduracağını duyurdu. Ancak, EvThreads.com adlı forumda "Will ve Troy'u bir süre için ödünç alıyoruz" diyen Lee iki sanatçının Dark New Day'i bırakmayacağını bildirdi. İlk başta Hunt ve McLawhorn'un Eylül 2007'deki Family Values Tour'a kadar gruba eşlik edeceği açıklanmıştı, ancak ikisi de ""The Open Door"" turnesinin sonuna kadar Evanescence konserlerinde yer aldılar. Bu günlerde, kendisi ve grubunun bir molada olduğunu belirten Lee yakın zamanda çıkması planlanan herhangi bir albüm olmadığını bildirdi. Kritikler Evanescence'ı farklı türden gruplarla karşılaştırmaktadır. Buna Linkin Park ve P.O.D. gibi nu metal toplulukları, Nightwish ve Within Temptation gibi senfonik metal grupları, Lacuna Coil ve Type O Negative gibi gotik metal hareketleri örnek olarak gösterilebilir. Evanescence'ı nu metal, senfonik rock ve gotik rock gibi türlerle de ilişkilendiren Johnny Loftus; grubun Hristiyan tarafının "Tourniquet" adını taşıyan şarkıdaki "Kurtarılamayacak kadar kayıp mıyım? / Çok mu kayıbım? / Tanrım, sargı bezim / Kurtuluşu bana geri ver." gibi sözlerle açığa çıktığını belirtmektedir. Eleştirmen Cammila Albertson (Allmusic) Evanescence'ın gotik metalden bir adım uzakta olduğunu, yaptıkları müziğin "zaten kollara ayrılmış bir tür olan metalin pop versiyonu" olduğunu söylemiştir. Bunun yanı sıra "Metal Hammer", "Rolling Stone" ve "Blender" gibi yayınlar da Evanescence'ı bir gotik metal grubu olarak göstermiştir. Evanescence'ın ""The Open Door"" albümü (özellikle de "Lithium" adını taşıyan parça) Allmusic eleştirmeni Stephen Thomas Erlewine tarafından "epik gotik rock" şeklinde tanımlanmıştır. About.com'un eleştirmenlerinden Bill Lamb kısaca "pop-gotik" olarak tanımlarken; "Blender"'dan David Browne ayrıntılara inerek "melankolik Enya'nın dokunuşlarıyla gotik Hristiyan nü-metal" der. Allmusic'ten Johnny Loftus ise Evanescence'ı alternatif metal türünün altında sayar. Onun dışında grubun adı alternatif rock, hard rock, post-grunge, pop ve elektronika tarzlarının altında da sayılmaktadır. Evanescence'ın heavy metal ile olan ilişkisi de tartışmalıdır. Popüler bir müzik sitesi olan Metalstorm, grubu bir metal müzik grubu olarak kabul etmez. Metal-archives ve Rateyourmusic gibi yoğun katılımlı müzik sitelerindeki dinleyiciler tarafından da grup herhangi bir heavy metal türü altında değerlendirilmez. Bunların yanı sıra, Moonspell'den Fernando Ribeiro, Evanescence'ın bir metal grubu olmadığını ileri sürmektedir. Gotik doom metal grubu My Dying Bride'dan Aaron Stainthorpe ise Evanescence'ın My Dying Bride'a benzeyen bir müzik yaptığını ama bunu daha ticari bir yöne çevirdiğini söyler. Başlangıçta Hristiyan müzik marketlerinde tanıtımı yapılan Evanescence bir Hristiyan rock grubu olarak anılmak istemediğini açıkça belirtmiştir. Nisan 2003'te, Wind-up Records'un başkanı Alan Meltzer grubun albümlerinin Hristiyan satış mağazalarından kaldırılmasını isteyen bir basın açıklaması yaptı. Ben Moody, 2003 yılında "Entertainment Weekly" ile yapılan bir söyleşide "Aslında Hristiyan listelerinde yüksek bir yerdeyiz ama ne işimiz var orada?" şeklinde bir açıklama yapmıştır. Bu, Moody'nin daha önce söylediklerine ters düşüyordu: "Yaptığımız müzikle, Hristiyanlığın bir katı kurallar topluluğu olmadığını kanıtlayacağımızı umuyoruz. Dinleyicilere iletmeyi her şeyden çok istediğimiz mesaj basit - Tanrı Sevgidir." Bunların sonucunda; Hristiyan cemiyetinde birtakım eleştirilere maruz kalan grubun, ""Fallen"" albümünün Hristiyan müzik marketlerine dağıtılmasını onayladığı iddia edildi. Tartışmanın ilk dönemlerinde çoğu Hristiyan radyosu "Bring Me To Life" parçasını çalma listelerinden çıkardı. ""Radio&Records""un "Hristiyan Rock İlk 10" listesinde bir hafta 5. sırada olan şarkı sonraki haftada listedeki yerini tamamen kaybetti. 2006'da "Billboard" dergisi Amy Lee'ye grubun Hristiyan olup olmadığını sorduğunda Lee'den gelen cevap şöyle oldu: "Sosyal AÄŸlar" Hernán Cortés Hernán Cortés (d. 1485 ö. 2 Aralık 1547), İspanya adına Meksika'yı işgal eden denizcidir. Hernando veya Fernando olarak da bilinir, ancak tüm mektuplarını Hernán Cortés ismiyle imzalamıştır. Bugünkü Peru olan İnka topraklarını işgal eden Francisco Pizarro'nun ikinci dereceden kuzenidir. Küba'nın İspanyollarca işgal edilmesinde görev almış ve başarısı buradan geniş bir arazi ve yerli köleler ile ödüllendirilmiştir. Yeni Dünya'nın zenginliğini anlamış, Küba valisinden anakıtaya sefer yapmak için yardım istemiştir. Vali, kıtayı kendisi işgal etmek istediği için sadece ticaret yapmasına ve keşif yapmasına izin vermiş, ancak Cortes valiyi kandırarak Meksika'yı işgal etmiştir. Aztek topraklarına çıkarma yapmasından sonra, ordusunda firar olmaması için, tüm gemilerini batırtmıştır. Yanında topçu, zırhlı süvari, zırhlı piyade ve tüfekçi birlikleri dahil, 40.000'e yakın bir ordu topladığı bilinmektedir. Çoğu rivayete göre bu sayıyı yerli kabilelerden topladığı adamlarla 100.000'e çıkardığı sanılmaktadır. Bazı kabile yerlileri, Aztek'lerin düşmanı oldukları için Cortes'e Tenochtitlan'ın yolunu göstererek, şehri bulmasına yardımcı olmuşlardır. Aztek İmparatoru Montezuma karşısındaki bu güce ilk başlarda direnmemiş, hatta onlara başkent'te kilise kurmalarına bile izin vermiştir. Ama sonraları şehirdeki bazı yerli savaşçılar, Cortes'in şehirde istila ve yağma sebebiyle bulunduğunu anlamış ve isyan çıkarmışlardır. Çıkan isyanda imparator Montezuma başından yaralanmış ve kısa süre sonra ölmüştür. Cortez yanındaki birlikleriyle zor koşullarda ayrıldığı şehri, asıl ordusuyla kuşatmış ve uzun bir saldırı ve yıkımdan sonra şehri ele geçirmiştir. Yerli halkı katletmesiyle de bilinir. Altın ve değerli mücevherler için dünyadaki en büyük soy kırımlardan birini yapmıştır. Azteklerin baş şehri Tenochtitlan'ı (o günün şartları içinde 200.000 nüfusu ile İstanbul ve Paris'ten sonra en büyük 3. şehir olarak bilinir) yerle bir etmiştir. Barbarlığı ile bilinir, çok serttir ve acımasızdır. Bu yüzden kendisinden korkulan ve istenilmeyen bir kişi olmuştur. İspanya'ya çağrılıp, yetkileri azaltılmıştır. 1541'de ülkesine dönüp Osmanlı'ya karşı açılan Cezayir seferine katılmış; ölümden zor kurtulmuştur. Vasco da Gama Vasco da Gama, (Portekizce: "Vasico dı Gama") (1469, Sines, Portekiz – 24 Aralık 1524, Koçi Kerala, Hindistan), Keşifler Çağı'nda yaşamış, Avrupa'nın en başarılı kaşiflerinden olan, Avrupa'dan çıkıp doğrudan Hindistan'a giden ilk kişi olarak bilinen, Portekizli denizcidir. Portekiz kralı I. Manuel'e bağlı olarak, Doğu'nun hazinelerine ve Hristiyanlar için kutsal olduğuna inandıkları Hindistan topraklarına ulaşmakla görevlendirilmiştir. 1497'de, kendisinden önce Bartelemeu Dias'ın keşfettiği ve Afrika'yı dolanan Ümit Burnu'nu kadar uzanan deniz yolunu geliştirerek, Denizci Henri'nin başlattığı Portekiz deniz keşiflerine bir yenisini eklemiştir. Avrupalıların Hindistan'a deniz yoluyla ulaşabilmeleri, Osmanlı Devleti'nin ve İran'ın ticari alandaki üstünlüklerine son vermiş, deniz ticaretinde Avrupalıların üstünlüğü ele geçirmesini sağlamıştır. Gittiği yerlerde Müslüman gemilerine karşı, özellikle hacdan gelen zengin gemilere karsı korsanlık yapmış, Calicut, Mombasa, ve Malindi gibi liman şehirlerinde, yerel halkla savaşıp, bu şehirleri topa tutmuştur. 1998 yılında Hindistan hükûmeti Gama'nın Hindistan'a ilk geldiği yer olan Calicut'ta özellikle ülkeye ve bölgeye turist çekmek amacıyla bu kutlamaları yapmak ister. Fakat başta Hindistan Komünist Partisi olmak üzere halk Vasko da Gama'nın gelmesiyle köleleştirme ve emperyalist sömürü döneminin başladığını söyleyerek bu kutlamalara karşı ayaklanır ve gösteriler düzenler. Bundan dolayı da 500. yıl kutlamaları Hindistan'da kutlanmaz ve hükûmet geri adım atmak durumunda kalır. Ancak tüm bunlara rağmen Vasco da Gama Portekizlilerin milli kahramanı olduğu için Portekiz'deki kutlamalarda bir değişiklik yapılmaz. Hatta bu kutlamalar daha da büyük bir şekilde Expo 98 kutlamaları ile birleştirilir. OrtakÃ¶y, Milas Ortaköy, Muğla ilinin Milas ilçesine bağlı bir mahalledir. Muğla iline 65 km, Milas ilçesine 31 km uzaklıktadır. Charon Charon : Nefis Nefis ya da Nefs (نفس), Arapça kökenlidir, sözlükte ruh, bir şeyin kendisi, akıl, insan bedeni, ceset, kan, azamet, arzu ve kötü istekler gibi manalara gelmektedir. Tasavvufî olarak da, "kendisinde iradi hareket, his ve hayat kuvveti bulunan latif buharlı bir cevherdir." şeklinde tanımlanır. Kötülüğü emreden manasında anlaşıldığı gibi, Allah tarafından insana üflenen ve "ruh-ı Rahmani", "ilahi ben" manasında da kullanılmıştır. Nefsî Tezkîye ya da Nefîs Terbiyesi/Temizliği İslam dini ve tasavvuf terimi. Nefsin temizlenip günâhlardan arındırılması, sâf, pâk, ve olgun hale getirilmesi sürecine verilen isim. Nefsi teskiye etmek demek nefsi temizlemek demektir. Bu temizlik yedi kademede gerçekleşir. Bu kademeler tamamlandığında, tasavvufta nefs afetlerin çoğundan temizlenmiş demektir. Bunlar kademeler aşağıdaki gibi sıralanırlar: Nefs-i emmare kötülüğü emreden ve bundan zevk alan nefise verilen isim. Nefis tezkiyesi kademelerinden ilkidir. İlk kademede nefsin temizliğine henüz başlandığı için nefiste bütün 19 afet mevcuttur. Onun için bu kademede nefis henüz arınmadığı için kötülüğü emreder. Genelin sahip olduğu nefis, "Nefsi natıka"dır. Nefsi emmare bir makamdır. Tahkiki iman noktasıdır. Bu makamda küfür afetinin olamayacağı bilinir; nefsin diğer afetleri mevcuttur. Bu makamın zikri Kelime-i Tevhid'dir. LA İLAHE İLLALLAH Zikri çekilir Nefs-i Levvâme kötülük yaptığında bundan pişman olup af dileyen nefise verilen isimdir. Mürşidi önünde yapılan tövbeyle nefis bu mertebeye çıkar. İnanışa göre sadece ibadetle bu mertebe çıkmak 100 seneyi gerektirmektedir. Bu makamın zikri Lafzı Celal'dir. ALLAH Zikri çekilir Nefsi mülhime nefis teskiyesi kademelerinden üçüncüsüdür. Tasavvufa göre bu mertebede nefis Allah'tan ilham almaya başlar. Bu makamın zikri İsmi HU'dur. HU Zikri çekilir Nefsi mutmainne nefis teskiyesi kademelerinden dördüncüsüdür. Tasavvufa göre bu mertebede nefis, tatmin olmuş, şüphelerden arınıp rahatlamıştır. Mesela bu kademede insan nefsin hırs adındaki afetine galip gelerek o afeti devre dışı bırakabildiği için, anlar ki Allah'ın onun için ihsan ettiği şeylerin o ana kadar farkına bile varamamış ve bu kademede farkına varıp doyuma ulaşır. Bu makam覺m覺n zikri HAK Esmas覺d覺r. Nefs-i radiyye nefis teskiyesi kademelerinden beşincisidir. Tasavvufa göre bu mertebede nefis daha önceki kademede doyuma ulaştığı için Allah'ın yaptığı her şeyden razı olmuştur. Bu makam覺m覺n zikri HAY Esmas覺d覺r. Nefsi marziyye nefis teskiyesi kademelerinden alt覺nc覺s覺d覺r. Bu makam覺m覺n zikri KAYYUM Esmas覺d覺r. Nefs-i kâmile, nefis tezkiyesinin yedinci mertebesidir. Seçkin, temiz halidir. Olgunluğa ermiş nefisir. Mürşitlerin nefsinin karşılığıdır. Bu makam覺m覺n zikri KAHHAR Esmas覺d覺r. Lada Lada (Rusça: Лада), Sovyet, Rus AvtoVAZ firmasının ürettiği bir araba markasıdır. Merkezi Samara Oblastı'nın Tolyatti'dedir. Volga Otomobil Fabrikası, 27 Temmuz 1966 tarihinde Kuibyschewer (bugünkü adı ile Samara Oblastı) bölgesinde yıllık 600.000 otomobil kapasitesi ile üretime başlamıştır. Bu üretim için İtalyan Fiat ile 1966 yılında teknoloji ve lisans anlaşması yapılmış olup şirketin yönetimine ülkenin otomobil bakanı Viktor Nikolayavich atanmıştır. 1967 yılının Nisan ayında ilk olarak Zhiguli adıyla Fiat 124 şaseli VAZ 2101 modeli (sonraki modeller Lada adını almıştır) üretim bandından çıkmaya başlamıştır. Aracın projelendirme aşamasında Fiat, Moskova Enstitüsü Nami ve şirketin araştırma-geliştirme departmanı birlikte yer almışlardır. Fiat 124 adıyӀa 1966 yılında sınıfında yılın otomobili seçilen bu model VAZ 2101 adı ile de ülkesinin en popüler otomobili olma sözünü veriyordu. 1971 yılının Mart ayında yıllık 220.000 adet otomobil üretim kapasitesine ulaşan fabrika 1972 yılının Ocak ve yine aynı yılın Eylül ayında kapasitesini arttırmış, Aralık 1973 yılında ise fabrika bütün olanakları ile tam kapasite üretime ulaşmıştır. Avtovaz yıllık 750.000 adet imalat kapasitesiyle Rusya ve Doğu Avrupa'nın en büyük otomobil üreticisi konumundadır. 1970-2003 yılları arasında 600.000 adeti Vega modeli (110, 111 ve 112 modeӀӀeri) olmak üzere toplam 22 milyon araç üretmiştir. Ayrıca lisans anlaşmaları ile aralarında Ukrayna, Kazakistan, Mısır ve Ekvator ülkelerinin de bulunduğu 18 ayrı montaj tesisleri de faaliyet göstermektedir. Türkiye'ye 1986 yılından itibaren bir Anadolu Grubu kuruluşu olan Çelik Motor Tic. A.Ş tarafından ithal edilmeye başlanan Lada, büyük bir ilgi ile karşılanmış ve 1989-1993 yılları arasında üst üste en çok satılan ithal otomobil olma başarısını yakalamıştır. 18/11/2005 tarihinde üretim bandından ilk inen araçla birlikte hayata geçen Kalina modeli, Çelik Motor tarafından 2007 yılının Mayıs ayında Türkiye'ye ithal edilmeye başlanmıştır. 2008'den itibaren Fransiz Renault %25 ve artı bir hisse senedi ile sermayesine girmiştir. Uzunca bir aradan sonra Lada, 2014 Ağustos ayında Moskova Otomobil Fuarı'nda yeni Vesta modelinin dünya prömiyerini gerçekleştirdi. Boulevard of Broken Dreams "Boulevard of Broken Dreams", Green Day adlı müzik grubunun "American Idiot" isimli albümünün dördüncü parçası. Green Day ve Rob Cavallo tarafından yapılmış olan şarkı 2006'da Grammy Ödülü almıştır. Yansımalar Yansımalar, 1990 yılında Aziz Şenol Filiz ve Birol Yayla tarafından kurulan müzik grubu. Temelde akustik bir tınıya sahip olan topluluk, geleneksel Türk müziğinden yola çıkarak günümüzü yansıtan ve geniş bir yelpazeye açılabilen sade ve dingin bir müzik anlayışını yorumluyor. Topluluk, 1996 yılına kadar ikili olarak çalışmalarını sürdürdü. Bu dönem içinde yurt içi ve yurt dışında verdikleri pek çok konserin yanı sıra "Yansımalar" ve "Bab-ı Esrar" isimlerinde iki albüm yayımladılar. Aynı yıl topluluğa vurmalı çalgılarda Engin Gürkey ve klavyede Alper Berksu katıldı. Murat Usanmaz ve Pınar Duruk'un kadroya katılması ile son yapılan müzik daha da renklenmiştir. Daha sonra vurmalı çalgılara Melih Yüzer gelmiştir. Enstrümantal müzik yapan ve "Günümüzün karmaşasına karşın, insanlara biraz sadelik ve huzur sunmak amacımız..." diyen sanatçılar, çalışmalarında dinleyicileri ile bu temayı paylaşmaktadır. Karşılıksız aşk Karşılıksız aşk, bir tarafın diğer taraftan arzuladığı karşılığı göremediği aşk türüdür. Bu durum insanda genellikle kederli ve kaygılı bir ruh haline yol açmakla birlikte, depresyon ve öfori arasında ani duygusal kaymalara da sebep olabilir. Karşılıksız aşk sonunda insanda bir saplantı hâlini alabilir, karşılık vermeyi reddeden arzu kaynağını sürekli takip etmek yahut ona kinle bakmak sık gözlemlenen durumlardır. Bu karmaşık durum, sanat tarihinde birçok baş yapıta esin kaynağı olmuştur. Karşılıksız aşk acı verici bir durum olsa da aynı zamanda kimi insanlar için mutluluk kaynağı olabilir. Bu durumdaki insan birine aşık olma hissinin (karşılıksız dahi olsa) çektiği bütün acılara değdiğini düşünebilir. Vazgeçmeye çabalamak yerine bu halde kalmayı tercih edebilir. Kendini vazgeçmeye şartladığında bunu bir yenilgi hezimet olarak hisseder ve vazgeçemez. Uzun bir süre, yıllarca, hatta on yıllarca sürebilecek karşılıksız aşk birkaç farklı şekilde son bulur. Eğer birey sonunda karşılık görürse duyguları genelde yatışır ve hatta bitebilir. Bu durumun aksine eğer birey karşılık görmemeye devam ederse sonunda çıkış yolu olarak intiharı seçebilir yahut artık karşılık bulamayacağını kabullenip arzularını başka bir kaynağa yönlendirebilir. Sonu olup olmayacağı o kişinin içinde beslediği güzel ve saf duygulara bağlıdır. Ahmed Hulûsi Ahmed Hulûsi (d. 21 Ocak 1945, İstanbul), Türk yazar ve eski gazeteci. Pertevniyal Lisesi'ni terk ettikten sonra tasavvuf öğretilerine duyduğu ilgi vesilesiyle kendisini bu yola adamıştır. 1965 yılından itibaren bugüne kadar tasavvuf bakış açısıyla İslam'ı bilimsel gerçeklerle açıklamaya çalışan otuza yakın kitap yazan Ahmed Hulûsi, Allah ilminin karşılığı alınmaz prensibi diye adlandırdığı fikrinden ötürü telif hakkı almayıp, tüm kitap ve makaleleriyle birlikte sesli ve görüntülü sohbetlerinin tamamını İnternet üzerinden okuyucuları ile ücretsiz ve tam metin olarak indirilebilir şekilde paylaşmaktadır. Kitapları birçok yabancı dile de çevrilmiştir. Son çalışması olan "Allah İlminden Yansımalarla Kur'an-ı Kerim Çözümü" adlı eserin altıncı yüz bin adetlik baskısı ücretsiz olarak hediye edilmiş, aynı eser yazarın kendi resmî web sitesinden çok sayıda indirilmiştir. Ahmed Hulûsi, 21 Ocak 1945 tarihinde İstanbul, Cerrahpaşa'da dünyaya gelmiş, Ahmed ismini annesi, Hulûsi ismini ise babası koymuştur. Kendi ifadesine göre, 18 yaşına kadar Peygamber Muhammed'i dahî tanımayan bir zihniyetle yalnızca bir yaratıcıya inanmış ve din konusundaki her sorusuna karşılık olarak "sen bunları sorma, sadece denileni yap" cevabını aldığı için de hep din dışı yaşamıştır çevresindekilerce. Babasının vefatından üç gün sonra 13 Eylül 1963 günü annesinin ısrarıyla gittiği Cuma namazında içine gelen bir ilhamla din konusunu tüm derinlikleriyle araştırma kararı almış, o günden sonra beş vakit namaza başlamış ve abdestsiz dolaşmamaya karar vermiştir. Din konusuna önce Diyanet'in yayımladığı on bir ciltlik Sahih-i Buhari tercümesini, sonra tüm Kütüb-i Sitte'yi ve Elmalılı Hamdi Yazır'ın "Hak Dini Kur'an Dili" isimli tefsirini okuyarak girmiştir. İki yıla yakın bir süre zahir ilimleri itibarıyla olabildiğince geniş kaynakları incelemiş, yoğun riyazatlar ve çalışmalarla kendini tasavvufa vermiş; ilk kitaplarını 1965 yılında yazdıktan sonra kendindeki açılım ve hissedişleri 1966 yılında yazdığı "Tecelliyat" isimli kitabında yayımlamıştır. Bu kitap onun 21 yaşındaki bakış açısını ve değerlendirmelerini ihtiva etmesi itibarıyla geçmiş yaşamı hakkında önemli bir değerlendirme kaynağıdır. 1965 yılında tek başına hacca gitmiş ve hayatı boyunca kendi yolunda hep tek başına yürümüştür! Prensibini "Kimseye tâbî olmayın, kendi yolunuzu kendiniz çizin, Rasulullah öğretisi ışığıyla" diyerek izah eder. 1970 yılında "Akşam" gazetesinde çalışırken ruh ve ruh çağırmalar konusunu incelemeye almış ve bu konuyu "Ruh İnsan Cin" kitabında yayımlamıştır. Kur'an'daki "dumansız ateş" ve "gözeneklere nüfuz eden ateş" uyarılarının "ışınsal enerjiye" işaret ettiğini anladıktan sonra, Kuran'ın işaret yollu açıklamalarını değerlendirerek, bundan sonra dinsel anlatımdaki işaretlerin bilimsel karşılıklarını deşifre etmeye çalışan Ahmed Hulûsî, bu alanda ilk çalışmasını 1985 yılında "İnsan ve Sırları" isimli kitabında açıklamıştır. Daha sonraki süreçte Kur'an'da kelimeler bazında yaptığı çalışmalarla keşfettiği gerçekleri hep çağdaş bilgilerle bütünleştirmiş; kendisini, "din" olayını, Allah adıyla işaret edilenin tamamen entegre bir sistem ve düzeni temeline oturtarak Muhammed'in neyi anlatmak istediğini "oku"maya vermiştir. Bu yolda edindiği bilgilerin bir kısmını kitapları ve İnternet aracılığıyla da toplumla paylaşmıştır. İslam'ı, Kur'an-ı Kerim, Kütüb-i Sitte (altı önde gelen kitap) hadisleri temelinde kabul ederek inceleyen, geçmişteki ünlü tasavvuf simalarının çalışmalarını değerlendirerek gereklerini yaşadıktan sonra, bunları günümüz ilmiyle de birleştirerek değerlendiren ve mantıksal bütünlük içinde bir sistem olarak açıklayan Ahmed Hulûsî, insanların kişiliğiyle değil, düşünceleriyle ilgilenmesini istemektedir. Sürekli Sarı Basın Kartı sahibi gazeteci Ahmed Hulûsi, bu alan dışında profesyonel olarak hiçbir işle uğraşmamış, hiçbir teşkilat, dernek, parti, cemaat üyesi olmamıştır. 28 Şubat 1997 öncesi şartlar dolayısıyla eşi Cemile ile önce Londra'da bir yıl yaşayan Ahmed Hulûsi, 1997 yılında Amerika Birleşik Devletleri'ne yerleşmiş ve hâlen Amerika Birleşik Devletleri'nin Kuzey Karolina eyaletine bağlı Raleigh kentinde yaşamını sürdürmektedir. Yazarın kendi resmî İnternet sitesinde ve kitaplarında açıkladığına göre yazılı, sesli veya görüntülü eserlerinin hiçbirinde telif hakkından kaynaklanan herhangi bir tür talebi yoktur ve eserlerini okuyucuları ile ücretsiz olarak internet üzerinden paylaşmaktadır. Black Mesa Araştırma Tesisi Black Mesa Araştırma Tesisi (veya kısaca Black Mesa), Half-Life ve eklenti paketlerinin geçtiği kurgusal gizli araştırma tesisidir. ABD'nin New Mexico eyaletinde yer alan tesis, soğuk savaş döneminde füzelerin saklanması için, daha sonradan ise araştırma tesisi olarak kullanılmıştır. Gerçekliği ise hala tartışılmasına rağmen Meksika eyaletinde çok kez görülmüştür. Black Mesa, birçok kesimden oluşmaktadır. Tesiste ulaşımı sağlamak amacı ile bir raylı sistem düzenlenmiştir. Bunun dışında ise yine çeşitli yollar ile bölgeler arası geçiş sağlanmaktadır. Tesiste yüzlerce kişi çalışmaktadır. Black Mesa devlet tarafından desteklenen büyük bir tesistir. İçerisinde üstün teknoloji kullanılarak hazırlanmış birçok platform vardır. Her türlü araştırmaya açık bir tesistir. New Mexico çölünün yakınlarında yüzlerce dönüm arazi içine kurulmuştur. Tesisin büyük bir kısmı yer altındadır. Kendine ait bir hidroelektrik santrali vardır. Black Mesa tesisi; 6 ana bölümden oluşmaktadır. “Alpha Core” (α CORE); tesisin elektrik, iletişim, su, güvenlik, raylı taşıma, kargolama, nakliye gibi şebekelerinin kontrolünü sağlamaktadır. Yerin üstünde olduğu gibi yerin altında da yan kontrol merkezleri vardır. Oyunda Alpha Core’un merkez üssü görülmemektedir. Fakat nakliye alanları vb. yan kontrol merkezleri oyunda görülmektedir. Hidroelektrik santrali, jeneratörler, raylı taşıma sistemi, Blue-Shift güvenlik takımı bu merkezin kontrolü altındadır. “Gamma Core” (γ CORE); tesisteki en büyük araştırma merkezidir. Araştırma alanı inceleme ve testtir. “Anomalous Materials” adlı araştırma alt merkezi de burada yer almaktadır. Bu merkezde 3 adet büyük araştırma reaktörü bulunmaktadır. Reaktörlerin güvenlik gerekçelerinden dolayı bu merkez yerin en altındadır. “Theta Core” (Τ CORE); tesisteki 2. en büyük araştırma merkezidir. Astronomi ile ilgili çalışmalar yapılmaktadır. Uydular bu kısımda hazırlanmakta ve uzaya gönderimleri bu kısmın yer üstündeki alanında yapılmaktadır. “Lambda Core” (λ CORE); tesisteki 3. en büyük araştırma merkezidir. Teleportasyon, ışınlama ve bunlarla ilgili araştırmalar bu kısımda yapılmaktadır. Uzaydaki gezegenlerden örneklerin toplanmasını bu merkez üslenmektedir. En sıkı güvenlik bu kısımdadır ve 3 güvenlik kapısından birine girebilmek için 4 aşamalı bir güvenlik kontrolünden geçmek gerekmektedir. “The HQ”; tesisin ana yönetim binasıdır. “The Life Residences”; merkezin yaşam lojmanlarıdır. Çalışan personel bu kısımda hayatlarını sürdürmektedir. Half-Life 2'de yer alan Black Mesa Doğu isimli direnişçi merkezi ile karıştırılmamalıdır. Hilâfetin kaldırılması Halifeliğin kaldırılması, Türkiye Büyük Millet Meclisinin 3 Mart 1924 günü çıkardığı kanunla halifelik makamının kaldırılmasıdır. Devletin laikleştirilmesi yolunda yapılmış