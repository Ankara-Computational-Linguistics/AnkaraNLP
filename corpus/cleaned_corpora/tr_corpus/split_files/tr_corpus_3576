yayılan bu ek yapıda ağırlıklı olarak 20. yüzyılın başında yapılmış sanat eserleri ile 1960'tan sonra tasarlanmış çağdaş tasarımlar sergileniyor. Yapıda video medya, mimarlık ve sanat galerileri ile satış yerleri, bir café ve bir restaurant da bulunyor. Dean Devlin Dean Devlin (d. 27 Ağustos 1962), Amerikalı senaryo yazarı, yapımcı, televizyon yönetmeni ve eski sinema oyuncusu. Yapım şirketi Electric Entertainment'in kurucusudur. Oyunculuk hayatına 1980'lerde televizyon programlarına katılarak başladı. "The Wild Life", "Real Genius" ve "Martians Go Home" gibi bilinen filmlerde rol aldı. Genç bir görünümü olmasından dolayı sıklıkla, 20'li yaşlardaki karakterleri canlandırdı. Devlin, daha sonra yavaş yavaş alanını senaristliğe kaydırdı. İlk olarak "Universal Soldier"'ın senaryosunu yazdı ve tanınmaya başladı. "Moon 44" filminden sonra Roland Emmerich ile senaryo, yönetmenlik ve yapımcılık konusunda ortak oldukları birçok çalışmada bulundu. Yapımcılığını ile senaristliğini üstlendiği "Stargate" filmi ilk birlikteki çalışmaları oldu ve kendisi tarafından yönetilen bir web sitesi açtı. Diğerleri ise yapımcılığını yaptığı "Independence Day" ve "Godzilla" filmleridir. Devlin ayrıca "Cellular", "Who Killed the Electric Car?", ve "Flyboys" filmlerinin de yapımcılığı yaptı. Devlin, televizyon sektöründe ise "The Triangle" adlı yapımcılığnı yaptığı mini dizi ve "The Librarian franchise" ile ilk beş bölümünün yönetmenliğini yaptığı "Leverage" ile bilinmektedir. New York doğumludur. Babası bir Yahudi olan Don Devlin ve annesi Filipinli sinema oyuncusu Pilar Seurat'tır. Sinema oyuncusu Lisa Brenner ile evlidir. Kuvvet serisi Matematikte (tek değişkenli) kuvvet serisi şeklinde olan bir sonsuz seridir. Bu gösterimde "a", "n" 'inci terimin katsayısı, "c" bir sabit ve "x" de "c" etrafında değerler alan değişkendir. Bu sebeple, yukarıdaki gösterimdeki gibi bir kuvvet serisine bazen "c" merkezli seri de denmektedir. Kuvvet serileri genelde bir fonksiyonun Taylor serisi olarak karşımıza çıkmaktadır. "c" 'nin "0" olduğu da oldukça fazladır ki bu durumların en yaygın örneği ise Maclaurin serisidir. O zaman yukarıdaki seri açılımını daha basit bir halde aşağıdaki gibi yazabiliriz: Bu tür kuvvet serileri karşımıza analizde, kombinatorikte (üreteç fonksiyon adı altında) ve elektrik mühendisliğinde (Z-dönüşümü adı altında) çıkmaktadır. Gerçel sayıların ondalık gösterimi de aslında bir kuvvet serisinin bir noktadaki değeri olarak görülebilir. Bu gösterimde, ondalık gösterimdeki virgülden sonraki her rakam yukarıda bahsedilen katsayılar olmaktadır. Kuvvet serisinin merkezi "0" ve "x" 'in değeri de "1/10" alınır. Sayılar teorisinde, p-sel sayılar kavramı da aynı zamanda kuvvet serileriyle yakından alakalıdır. Her polinom belli bir terimden sonraki bütün katsayıları "0" olmak üzeri bir kuvvet serisi şeklinde yazılabilir. Örneğin, formula_3 polinomu formula_4 merkezi etrafında şeklinde yazılabilir veya formula_6 merkezi etrafında şeklinde yazılabilir. Aslında, her "c" merkezi etrafında yazılabilir. Kuvvet serileri her ne kadar polinom olmasalar da bir diğer bakış açısıyla aslında "sonsuz dereceli polinomlar" gibi görülebilir. formula_8 için geçerli olan aşağıdaki geometrik seri formülü önemli kuvvet seri örneklerinden biridir. Bir diğer önemli örnek ise tüm gerçel "x"ler için geçerli olan üstel fonksiyon ve sinüs fonksiyonudur. Sırasıyla bu fonksiyonların kuvvet serisi açılımları ise şöyledir: Bu kuvvet serileri aynı zamanda birer Taylor serisi örneğidir. Kuvvet serilerinde, formula_12 örneğinde olduğu gibi negatif kuvvetlere izin verilmez. Bu tür negatif kuvvete sahip seriler Laurent serisi örneğidir ve kuvvet serisi sayılmazlar. Benzer bir şekilde, formula_13 örneğindeki gibi, kuvvetin kesirli sayı olmasına da izin verilmez (Puiseux serisine bakınız). formula_14 katsayıları "x" 'e bağımlı olmamalıdır. Mesela, bir kuvvet serisi deÄŸildir. Bir değişkenli kuvvet serilerinin daha fazla değişkeni içeren kuvvet serilerine genelleştirilmeleri çok değişkenli hesap için gereklidir. Çok değişkenli bir kuvvet serisi aşağıdaki şekilde olan bir seridir. Burada, "j" = ("j", ..., "j") bir doğal sayılar vektörüdür, "a" katsayıları ise genellikle gerçel veya karmaşık sayıdır. Yine, "c" = ("c", ..., "c") merkezi ve "x" = ("x", ..., "x") değişkeni ise gerçel ve karmaşık vektör olarak alınırlar. Çoklu indeks gösterimi kullanıldığında ise aynı seriyi ÅŸeklinde yazabiliriz. Bir kuvvet serisi belli "x" değerleri için yakınsak ve yine belli "x" değerleri için ıraksak olabilir. Bütün kuvvet serileri "x" = "c" noktasında yakınsaktır ve serinin değeri bu noktada ilk katsayısına eşittir. Bütün kuvvet serileri için yakınsaklık yarıçapı adı verilen bir r sayısı vardır ve bu sayı 0 ≤ "r" ≤ ∞ koşulunu sağlamaktadır. Yakınsaklık yarıçapının tanımı ise şu şekilde yapılmaktadır: Tanımdaki gibi bir kuvvet serisini alalım. Eğer bu seri bir "r" sayısı için |"x" − "c"| < "r" koşuluna uyan tüm "x" değerleri için yakınsaksa ve |"x" − "c"| > "r" koşuluna uyan tüm "x" değerleri için ıraksaksa, o zaman "r" 'ye bu serinin yakınsaklık yarıçapı adı verilir. Burada dikkat edilmesi gereken, yakınsaklık yarıçapının tanımında verilen her iki koşulun, yani yakınsaklık ve ıraksaklık koşullarının, eşitlik durumunu içermemesidir. Kuvvet serisinin yakınsaklık yarıçapı olan "r" sayısı şu şekillerde de bulunabilir: veya, dengi bir ÅŸekilde, formula_19 Son verilen formül, Cauchy–Hadamard teoremi olarak da anılmaktadır. (Gösterimin daha ayrıntılı bir açıklaması için limsup ve liminf maddelerine bakınız). yakınsaklık yarıçapını hesaplamanın hızlı bir yolu, eğer limit varsa formülünü uygulamaktır. Seriyi yakınsak yapan "x" leri içeren kümenin öziçine yakınsaklık bölgesi adı verilir ve bu bölgelere "x" lerin hangi uzaydan değer aldığına bağlı olarak "yakınsaklık aralığı", "yakınsaklık dairesi", "yakınsaklık yuvarı" gibi değişik adlar da verilmektedir. Kuvvet serisi |"x" - "c"| < "r" değerlerini sağlayan "x" ler için mutlak yakınsaktır. {"x" : |"x" − "c"| < "r"} kümesinin her tıkız altkümesi içinse düzgün yakınsaktır. Başka bir deyişle, seri yakınsaklık dairesinin öziçinde mutlak ve tıkız bir şekilde yakınsaktır. Çok değişkenli kuvvet serilerinin kuramı ve geliştirilmesi elde edilen yakısanlık bölgelerinin bir değişkenli kuvvet serilerininkine kıyasla çok farklı olmasından dolayı daha zordur. Örneğin, formula_21 serisi formula_22 kümesi içinde, yani iki hiperbolün arasında mutlak yakınsaktır. "f" ve "g" fonksiyonları aynı bir "c" merkezi etrafında kuvvet serisi iseler, o zaman bu serilerin toplamları ve farkları terim bazında toplama ve çıkarma işlemleri yapılarak elde edilir. Yani, eğer ise, o zaman Yukarıdaki tanımlara benzer bir şekilde, fonksiyonların çarpımının kuvvet serisi şu şekilde edilmektedir: formula_29 dizisi formula_14 ve formula_31 dizilerinin giriÅŸimi olarak bilinmektedir. Bölme içinse aşağıda verilen işlemler gözönüne alınmalı ve daha sonra terimler karşılaştırılarak işlem yapılmalıdır: Eğer bir fonksiyon kuvvet serisi şeklinde verilirse, bu fonksiyonun yakınsaklık bölgesi içinde terim bazında türevlenebilirdir. formula_36 olduğundan, h(x) (en azından) mutlak yakınsaktır. Ayrıca formula_37, formula_38'e eşit olduğundan, aşağıdaki integral eşitliği elde edilir: Ortaya çıkan bu her iki seri de ilk seriyle aynı yakınsaklık bölgesine sahiptirler. R veya C 'nin açık bir "U" altkümesinde tanımlı bir "f" fonksiyonu, eğer yerel anlamda bir kuvvet serisi tarafından ifade edilebiliyorsa "f" 'ye analitik fonksiyon adı verilir. Yani, her "a" ∈ "U" için, "a" 'nın açık bir "V"( ⊆ "U") komşuluğu vardır öyle ki "a" merkezli bir kuvvet serisi vardır ve her "x" ∈ "V" için "f"("x") 'e yakınsar. Pozitif yakınsaklık yarıçapına sahip her kuvvet serisi yakınsaklık bölgesinin öziçindeki her noktada analitiktir. Bütün holomorf fonksiyonlar karmaşık-analitiktir. Analitik fonksiyonların toplamları,farkları ve çarpımları analitiktir. Payda sıfır olmadığı zaman, analitik fonksiyonların bölümleri de analitiktir. Eğer bir fonksiyon analitikse, o zaman sonsuz kere türevlenbilir. Ancak, gerçel durumda bunun tersi geçerli değildir. Yani bir fonksiyonun sonsuz kere türevlenebiilir olması analitik olduğunu göstermez. Analitik bir fonksiyon için, "a" katsayıları şu şlekilde hesaplanabilir: Burada, formula_41 "f" 'nin "c" noktasındaki "n" 'inci türevini göstermektedir ve formula_42 dir. Yani, her analitik fonksiyon yerel anlamda fonksiyonun kendi Taylor serisi tarafından temsil edilir. Analitik fonksiyonun heryerel ifadesi ise tamamen fonksiyonun yerel ifadesi tarafından şu şekilde belirlenir: "f" ve "g" bağlantılı bir "U" kümesi üzerinde tanımlı iki analitik fonksiyon ise ve her "n" ≥ 0 için "f"("c") = "g"("c") eşitliğini sağlayan bir "c"∈"U" varsa, o zaman tüm "x" ∈ "U" için "f"("x") = "g"("x") eşitliği vardır. α, bir "f"("x", "x", …, "x") kuvvet serisi için çoklu indeks olsun. O zaman "f" kuvvet serisinin derecesini "a" ≠ 0 koşulunun sağlayan en küçük |α| değeri veya "f" ≡ 0 ise 0 olarak tanımlarız. Tek değişkenli kuvvet serisinde durum o zaman "f" 'nin derecesi sıfır katsayıya sahip olmayan "x" kuvvetlerinin en küçüğüdür. Aynı tanım Laurent serilerine de genişletilebilir. Sagami-ji Sagami-ji veya Sagami-dera (酒見寺), Hyōgo ilinin Kasai şehrinde Hōjō-machi Hōjō 1319 adresinde bulunan Kōyasan Shingon koluna bağlı Budist tapınağı. İmparator Shōmu'nun Chokugan-ji (imparatorun dileklemesi için yapılan tapınaklar)lerdendir. Sangō (dağın gō'su) Senshō-zan olup Honzonu (tapımanın ana nesnesi) Jūichimen Kannon (On bir yüzlü Guan Yin: Avalokiteśvara: Bodhisattva'nın biri olan Ekadaza mukha) ve açan kişinin Gyōki olduğu aktarılmaktadır. 745 yılında Sakami Myōin (Sumiyoshi Jinja: bir Şinto tapınağı)'den ilham alan Gyōki'nin İmparator Shōmu'ya bildirmesinin sonucu açıldığı aktarılmaktadır. Heian döneminden itibaren her yıl Chokushi (İmparatorun heyeti) tarafından ziyaret edildi. Şimdiye kadar iki kez tamamen yandı. 1159 Heiji Olayı'nda yandığında Nijo-in (in = öncek imparator)'in fermanıyla tekrar yapıldı. Tenshō dönemçesinde (1573-92 yıllar arası) yine savaştan kaynaklanan yaygınla yandı. Daha sonra Edo döneminde Himeji Kalesi'nin sahibi Ikeda Terumasa kalenin Shugo-ji (kaleyi muhafaza eden tapınak) olarak kabul edip yardımda bulundu. Kanei dönemçesinde (1624-43 yılları arası) Bakufu'nun emriyle Jisso-in Kōkei tarafından yeniden açıldı. Tokugawa'nın üçüncü şogunu Tokugawa Iemitsu tarafından Shuin-ji statüsü kazandırıldı. Hōjō-machi'nin kasaba merkezinde bulunup Sumiyoshi-Jinja'nın komşusudur. Aralarında küçük havuz mevcuttur ve taş köprüyle iki tapınak birbirlerine bağlandırılmaktadır. Güney ucunda Rōmon (kule kapısı) mevcut olup Sandō (ziyaret yolu)nun sağ ve sol tarafında Jizō-dō, Tahō-tō (hazine kulesi), yeni Kannon-dō, Jōgyō-dō (Samadhi'nin yapıldığı tesis) bulunmaktadır. Sandō'nun dibinde Hondō (ana tesis), doğudunda Shōrō (çan kulesi), arkasında Miei-dō (Goei-dō da denir, tapınağı açan kişi veya budist kolunu açan kişiyi anmak için bir tesis, Sagami-ji'deyse Shingon kolunu açan Kūkai anılmaktadır.) ile topraktan duvarıyla çevirilen Kuri (rahiplerin oturdukları tesis), Goma-dō (Homa'nın yapıldığı tesis), Ihai-dō (ölen insanların ruhî tabletlerin yerleştirildiği tesis) bulunmaktadır. Dundee United FC Dundee United Football Club İskoçya'nın Dundee şehrinde bulunan futbol kulübü. Kulüp, şu anda Scottish Championship'de mücadele etmektedir. Avrupa çapında İskoçya'nın en başarılı dördüncü kulübü konumunda bulunan Dundee Unitede, 22 defa Avrupa Kupalarına katılmış ve 104 maça çıkmıştır. Özellikle ingiliz basınında, ezeli derbi rakibi FC Dundee ile sıklıkla karıştırılmaktadır. FransÄ±z pasaportu Fransız pasaportları, uluslararası yolculuk için Fransa cumhuriyeti uyruklarına çıkarılan belgedir. (Fransız bir pasaportun sahipliği sadece, Fransız vatandaşlığın varsayımını Fransız yasaya göre kurar; Ama kanıtlı değil). Fransız vatandaşlığın bir göstergesi olarak hizmet etmekten başka, Fransızlar her tarafta pasaportları kaybolursa Fransız konsolosluğunda veya diğer konsolosluklarda bulunan ilgili memurlardan yardım almalarını kolaylaştırır. Fransız pasaportları on yıl boyunca geçerlidir. Henley Vize Kısıtlamaları Endeksi 1 Ocak 2017 Raporu'na göre Fransa vatandaşları sınır kapısında vize alarak veya vizesiz 173 ülkeye seyahat edebilirler. Bu sayede Fransız vatandaşları Dünya'da seyahat özgürlüğü açısından 4. sıradadır. Fransız vatandaşlar, özgür hareketlerinin sonucu olarak AB antlaşmasının 21. maddesine göre Avrupa Birliği içinde herhangi bir ülkede çalışabilir. Arjantin Ulusal Kongresi Arjantin Ulusal Kongresi () Arjantin'in iki meclisli yasama organıdır. Bunlar 72 sandalyeli Senato ve 257 sandalyeli Temsilciler Meclisi'dir. İtalyan mimar Vittorio Meano tarafından tasarlanan ve Arjantinli mimar Julio Dormal tarafından tamamlanan bina 1898 ile 1906 yılları arasında inşa edildi. Binanın inşaatının 1906 yılında bitmesine karşın estetik ayrıntıların tamamlanması 1946 yılına dek sürmüştür. Güney Denizi Şirketi Güney Denizi Şirketi (İngilizce: The South Sea Company) 18. Yüzyıl'da Güney Amerika'da faaliyet gösteren Britanya kökenli anonim şirkettir. 1711'de kurulan şirket İspanya Veraset Savaşı esnasında imzalanan bir anlaşmayla İspanya'nın Güney Amerika kolonilerinde tekel konumuna gelmiştir. Karşılığında savaş esnasında İngiltere'nin yüklendiği borcu üstlenmiştir. Şirketin hisseleri üzerindeki spekülasyon 1720 yılında finansal yıkıma neden olan "Güney Denizi Balonu" olarak bilinen ekonomik balona sebep olmuştur. Buna rağmen şirket krizden sonra yeniden yapılandırılıp balondan sonra yüz yıldan daha fazla çalışmaya devam etmiştir. Buenos Aires Dikilitaşı Buenos Aires Dikilitaşı (İspanyolca: "Obelisco de Buenos Aires"), Arjantin'in başkenti Buenos Aires'te bulunan bir dikilitaş. Anıt 1936 yılının Mayıs ayında, kentin kuruluşunun 400. yıldönümü anısına inşa edilmiştir. Plaza de la República'nın merkezinde bulunan anıtın toplam yüksekliği 67 metredir ve anıt 49 metrekarelik bir alanı kaplar. Alberto Prebisch tarafından tasarlanan anıtın inşaatı sadece 4 hafta sürmüştür. Bu anıt kentin ana simgelerinden biridir ve çeşitli kültürel etkinliklerin (genellikle kent yönetiminin yönetiminde) ve diğer organizasyonların gerçekleştirildiği bir mekandır. Tarihi boyunca özellikle siyasi-grafiti odaklı birçok vandalizme maruz kalmıştır. 1980'lerde bir aktivist grup tarafından üst pencerelerinden anıta boya döküldü ve bu da kent yönetiminin anıtın etrafını çitle çevirmesine neden oldu. Bu davranış önceleri tepki toplamışsa da sonraları vandazlimi azaltarak doğruluğunu ispatlamıştır. 1 Kasım 2005 tarihinde Arjantin Boyama ve Restorasyon Endüstrisi tarafından finanse edilecek kapsamlı bir restorasyon olacağı duyuruldu ve anıt restore edildi. Çar Bombası Çar Bombası, (Rusça: Царь-бомба; "Tsar' Bomba") AN602 kod adlı hidrojen bombasının diğer bir adıdır. Dünya'da bugüne kadar patlatılmış en büyük ve en etkili nükleer bombadır. Sovyetler Birliği liderlerinden Nikita Kruşçev, 1961’de üretilmesini emretmiştir. Çar Bombası Sovyetler Birliği (SSCB) tarafından 30 Ekim 1961 tarihinde patlatılmıştır. Bomba en başta 100 MT (1 MT, 1 Megaton TNT'nin patlama gücüne eşittir.) olarak tasarlanmış, ancak nükleer tehlikelerden dolayı gücü yarıya, 50 MT'ye düşürülmüştür. Bomba 27 ton ağırlığında olup 8 metre uzunluğunda ve 2 metre çapındadır. Patlama sonucunda oluşan yoğunlaşma bulutu yerden yaklaşık 64 km yükselmiştir. Ayrıca yoğunlaşma bulutunun tabanı da 40 km'ye kadar genişlemiştir. Bomba özel olarak geliştirilmiş Tupolev Tu-95 uçağından, yaklaşık 800 kg ağırlığındaki düşmeyi geciktirici bir paraşüt ile fırlatılmış, bu da uçağın güvenli bir bölgeye kadar uzaklaşabilmesini sağlamıştır. Çar Bombası, 2015 yılının Ağustos ayında sergilenmesi amacıyla Rusya’nın başkenti Moskova’ya getirilmiştir. Octavarium Octavarium Dream Theater 'in 8. albümüdür. 7 Temmuz 2005 yılında yayınlanmıştır. Albümde 8 şarkı bulunmaktadır. Albümün adın latincedeki octavius kavramına grubun bir göndermesi olarak değerlendirilmektedir. The Root of All Evil, Panick Attack, Never Enough öne çıkan şarkılardır. Yeniliklere her zaman açık bir grup olan Dream Theater'in yeni soundları denediği albüm olarak dikkatleri çekmektedir . Albüm kapağında bulunan resimde, Newton'un Beşiği anlatılmaktadır. Albümün çıkışından 1 yıl sonra, 2006'da Dream Theater ilgili dünya turu olan "Octavarium World Tour"'a başlamıştır. Hōryū-ji Hōryū-ji (法隆寺), Japonya'nın Nara ilinin Ikoma ilçesine bağlı Ikaruga-machi'de Hōryū-ji Sannai 1-1 adresinde bulunan Budizm'in Shōtoku kolunun genel merkezi olan budist tapınağıdır. Asuka ve Nara dönemlerinde Ikaruga-dera (斑鳩寺) olarak anıldı. Nara döneminden sonra Hōryū-ji veya Hōryū Gakumonji (法隆学問寺) adı kullanılmaya başlandı. Shōtoku Taishi ile yakından ilgili bir tapınak olup Osaka'da bulunan Shitennō-ji'den 20 yıl sonra 607 yılında inşa edildiği aktarılmaktadır. Ancak kuruluş tarihi hakkında kesin kanıt mevcut değildir. Toplam genişliği 187.000 metrekare olup Gojū no Tō (五重塔, "Beş katlı kule"), Kon-dō (金堂)'nun bulunduğu Saiin Garan (西院伽藍, "Batı Sangharama") ile Yumedono (夢殿; Rüya salonu)'nun bulunduğu Tōin Garan (東院伽藍; "Doğu Sangharama") olmak üzere ikiye ayrılır. Saiin Garan, dünyanın en eski ahşap yapı kompleksidir. Hōryū-ji'deki yapılar, Hōki-ji ile birlikte 9 Aralık 1993 tarihinde "Monuments bouddhiques de la région d'Horyu-ji" adıyla UNESCO Dünya Mirasları listesine kaydedildi. Hōryū-ji'nin içinde yaklaşık 2.300 adet (Japonya'nın) ulusal hazine ve önemli kültür miras mevcuttur. Gilean Gilean Ejderha Mızrağı fantastik dünyasındaki hayali bir karakterdir. Gilean, "Tobril"'in gözlemcisi ve koruyucusu, tarafsız tanrıların başıdır. O herhangi bir konuda nadiren tavır alır. Genellikle karar vermeden önce olası bütün sonuçları değerlendirir. Takipçileri genellikle tarihçi ve bilim adamları gibi bilgi arıyan kişilerdir. Gilean ona büyük tanrılar tarafından verilen "Tobril"'i tutar. Tobril, tanrılar ve bütün evrenle ilgili planların ve bilgilerin toplandığı kitaptır. Bu kitaba rağmen onun büyük bir bilgi hazinesi vardır. Ancak o bildiklerini kimseyle paylaşmaya yanaşmaz. Paylaştıklarının geleceği ve dengeyi etkilemesinden korkar. Bu nedenle, kitabın bölümlerini Gilean haricinde kimse bilmez. Gilean Takhisis ve Paladine'in kardeşidir. Ayrıca Lunitari'nin de babasıdır. Gilean'ın aslında Astinus olduğu hakkında söylentiler vardır. Ancak gerçekte Astinus onun oğludur. Onu Palantas'ta gri cüppeli bir rahip olarak elinde kitabını tutarken ya da gerçekleşmiş olayları not alırken görülebilinir. Yaz Alevi Ejderhalarında, Palin amcası Raistlin'i bulabilmek için Abyss'e gittiğinde, tanrıların Kaos ile başa çıkmak için toplandıkları konferans sırasında, Palin Gilean'ı daha önce nerede gördüğünü hatırlar. Osovets Taarruzu Osovets Taarruzu, Kızıl Ordu'nun Beyaz Rusya Stratejik Taarruz Harekâtı'nın üçüncü evresinde gerçekleştirdiği bir taarruz harekâtıdır ve genellikle Bagration Harekâtı olarak bilinir. Taarruz, 2. Beyaz Rusya Cephesi kuvvetlerinin Belostok Taarruzu Harekâtı'nı başarılı bir şekilde tamamlayıp Grodno ve Belostok'u almasının ardından başlatıldı. "Cephe" birlikleri STAVKA'nın emirleri doğrultusunda 29 Ağustos'ta yeni hedeflere ilişkin emirleri aldılar. Bu emirlerde, planlanan bir sonraki genel taarruza hazırlık olarak, Lomza ve Ostroleka yönünde ilerleneceği ve Narew Nehri üzerindeki köprübaşının genişletileceği bildirilmektedir. Savunmacılar bir ölçüde, Rusya İmparatorluğu zamanında Bierbrza Nehri üzerinde inşa edilmiş olan Osowiec Kalesi'nden yararlandılar. Söz konusu kale, I. Dünya Savaşı sırasında, 1915 yılının Şubat - Ağustos aylarında bir kuşatmaya sahne olmuştu. İstihkam, 1939 yılında bu bölgeye taarruz eden Alman birlikleri tarafından kısmen tahrip edilmişti. Ayrıca önemli bir Sovyet sınır tahkimatı olan Molotov Hattı'ndan geriye kalan istihkamlar da bu eski kalenin 20 km. batısında bulunmaktadır. Muharebelerde yer alan Alman kuvvetleri, General Friedrich Hossbach komutasındaki 4. Ordu'ya bağlı General Helmuth Weidling'in 6. Kolordu'su ile General Walter Weiss komutasındaki 2. Ordu'ya bağlı General Friedrich Herrlein'in 55. Kolordu'sudur. Taarruz, Bialistok'un batısında 2. Beyaz Rusya Cephesi kuvvetlerinin hücumuyla 6 Ağustos'ta başladı ve Alman savunmasının birçok yerinde girme sağladı. Osowiec yaklaşımları, Alman kuvvetleri tarafından şiddetle savunuldu. 1. Muhafız Taarruz İstihkam Tugayı, nehir geçişlerini ateş altında kurmak zorunda kaldı. Sovyet 4. Hava Kolordusu'nun yoğun bombardımanı ardından hücuma geçen Kızıl Ordu birlikleri 14 Ağustos 1944'te kaleyi ele geçirdiler. Stalin, 166 sayılı emriyle kalenin ele geçirilişi dolayısıyla katılan birlikleri ve komutanlarını kutladı. Sovyet resmi tarihinde taarruzun sonu olarak 14 Ağustos 1944 tarihi verilir. Fakat Narew üzerinde bir köprübaşı ele geçirmek için girişilen atılımlar, Ağustos ayının kalanında da sürdürülmüştür. Yine de 49. Ordu, Lomza yaklaşımlarında sert Alman savunması karşısında fazlasıyla zorlandı ve ağır kayıplara katlanmak zorunda kaldı. Bu orduya bağlı 343. Piyade Tümen Komutanı General Lakimoviç, bir taarruz sırasında öldü. Lomza kenti, Eylül ayı ortalarına kadar alınamadı. Alman 2. Ordu'su kademeli olarak takviye edildi ve Sovyet köprübaşının ezilmesi için çalışıldı. Sonuçta Narew kıyılarında şiddetli çatışmalar yaşandı. Bölgede güçlü bir durumları olan Polonyalı partizanlar Alman savunmasına birçok taarruz geliştirdiler. Yine de Narew üzerindeki Alman savunma hatları 1944 yılının sonuna dek elde tutuldu. Bu durum, 2. Beyaz Rusya Cephesi'nin 1945 yılı Ocak ayında başlattığı Doğu Prusya Harekâtı'na kadar devam etti. KapaklÄ± Kapaklı, Türkiye'nin Tekirdağ iline bağlı bir ilçedir. Bünyesinde bir Organize Sanayi Bölgesi barındıran Kapaklı, bir iş merkezi hâline gelmiştir. Çerkezköy ilçesine 5 km, Saray ilçesine 15 km uzaklıkta bulunan Kapaklı halkının büyük çoğunluğu; geçimini Organize Sanayi Bölgesi'nde çalışarak sağlamaktadır. Halka açık olarak ücretsiz sunulan "Kazak Gölü Piknik Alanı" bulunmaktadır. Kapaklı 2014 yılında ilçe olmuştur. En işler Caddesi Pınar Bulvarı'dır. Okyanusal iklim Batı rüzgârlarının etkisiyle ılıman kuşak karalarının batı ve çok daha seyrek olarak doğu kıyılarında görülür. Avrupa'nın batısı ve kuzeybatısı, Kanada’nın batısı, Şili'nin güneybatısı, Güney Afrika'nın güneydoğusu, Avustralya’nın güneydoğusu ve Yeni Zelanda başlıca görüldüğü yerlerdir. Türkiye’de ise Karadeniz kıyılarında ve Kuzey Anadolu Dağları'nın Karadeniz’e bakan yamaçlarında görülür. Yazlar serin, kışlar ılık ve her mevsim yağışlıdır. Her mevsim yağışın olması bulutluluğun fazla olmasına o da güneşlenmenin az olmasına sebep olur. Her mevsim nemlilik fazla olduğundan günlük, yıllık sıcaklık farklarının en az olduğu iklimdir. Yıllık yağış miktarı 600–1500 mm civarındadır. Yükseltinin arttığı yerlerde yağış miktarı da artmaktadır. Yağış oluşumu rüzgârların daha çok denizden gelmesinden dolayı yamaç yağışı şeklindedir. Doğal bitki örtüsü ormandır. Bitki örtüsü alçak kesimlerde kışın yaprağını döken yayvan yapraklı ormanlardır. Yükselti arttıkça bitki örtüsü değişir ve karma yapraklı ormanlara rastlanır. Daha yukarılarda ise iğne yapraklı ormanlar ve Alpin çayırlar görülür. En sıcak ay ortalaması 24-25 °C, en soğuk ay ortalaması 5-6 °C dir. Yıllık ortamla sıcaklık 10-15 °C dir. Genellikle 30-60 enlemleri arasında, kıtaların batı kıyılarında görülür. Mehmed Namık Paşa Müşir Mehmed Emin Namık Paşa (İstanbul, 1804 – İstanbul, 1892) 19. yüzyılda yaşamış Osmanlı devlet adamıdır. Mekteb-i Harbiye'yi kurmuş, iki defa Bağdat Valisi olarak görev almış, Osmanlı Devleti'nin ilk Londra Büyükelçisi olmuş, Serasker ve Şeyh-ül Vüzera unvanlarını elde etmiştir. Namık Paşa 1804 yılında İstanbul'da doğdu. Babası Osmanlı Sarayı'nda öğretmen olan Halil Ramis Ağa'ydı. Dedesi Ümmeti Konevî , Antalya Akseki'nin Cevizli köyünden İstanbul'a gelmiştir. 14 yaşına kadar babası tarafından eğitim aldı. 1816 yılından sonra Divanı Hümayun'da öğrenimine devam etti. 1834 yılında Ahmed Fevzi Paşa ile birlikte Sultan'ın emriyle Mekteb-i Harbiye'nin kurulmasına öncülük etti. Aynı yıl Osmanlı Devleti'nin Londra Büyükelçiliğine atandı. 1843'te vezir rütbesine yükseldi. Daha sonra Müşir olarak Arabistan Ordusunun başına geçti. 1851 yılında Irak ve Hecaz orduların başındaki Müşir olarak atandı ve Bağdat Valisi oldu. Ancak bir yıl sonra İstanbul'a geri çağrıldı. İstanbul döndükten sonra 1852 yılında Tophane Müşiri, 1853 yılında da Ticaret Nazırı oldu. Kırım Savaşı Osmanlı Devleti mali açıdan zor durumunda bırakmıştı. Namık Paşa Ticaret Nazırı olarak finansman aramak amacıyla Paris ve Londra'ya gitti. Ancak Avrupa devletlerin garantilerini vermeden bankacılar aşırı yüksek faiz talep ettiler, ve Namık Paşa bu finansmanı sağlayamadı. İngiltere seyahatine ait tuttuğu notlar Tarih ve Hayat Mecmuası'nda 6 bölüm halinde yayınlanmıştır. Namık Paşa 1856 yılında Cidde Valisi, 1860 yılında Askeri Kurul Başkanı, daha sonra da Serasker olarak görev aldı. 1861 yılında ikinci kez Bağdat Valisi olarak atandı. Bu kez yönetimindeki topraklar, günümüzdeki Irak'a tekabül etmektedi çünkü Basra ve Musul vilayetleri de Bağdat Vilayetine bağlanmıştı. İstanbul'a dönüşünde bugün İstanbul Üniversitesi olarak işlev gören Harbiye binasını inşa ettirdi. 1872 ve 1876 yılları arasında iki defa Şura-yı Devlet reisliği yaptı. 1883 yılında kendisine "Şeyh-ül Vüzera" unvanı verildi. Namık Paşa yaşamının son yıllarını Kabataş'tan Ayaspaşa'ya kadar olan konağında geçirdi. 1892 yılında vefat etti. Konağının bulunduğu Gümüşsuyu'nda sokak günümüzde "Namık Paşa Yokuşu" olarak anılmaktadır. 4 kez evlenmiş, ancak bir eşinden boşanmıştır. 11 çocuğu olmuştur. Bugün torunları Türkiye, Mısır, Ürdün, ABD, İngiltere, Fransa ve Hindistan'da yaşamaktadır. Aleksey Kuleşov Aleksey Vladimiroviç Kuleşov (Rusça: Алексей Владимирович Кулешов) (d. 24 Şubat 1979- Fryazino) Rus voleybolcu. Voleybola on üç yaşında Iskra’da başladı. İlk antrenörü Vladimir İvanoviç Ananiev’di. Ulusal takım formasını ilk kez 1998 yılında giydi. Ulusal takımla 2002 Dünya Ligi’nde şampiyonluk yaşadı. 1997-2004 yılları arasında formasını giydiği Lokomotiv Belgorod ile de 2003 ve 2004 Avrupa Şampiyonlar Ligi şampiyonluklarına ulaştı. Ayrıca 2002 Dünya Ligi’nde, 2004 Atina Olimpiyat Oyunları’nda ve 2006 Dünya Şampiyonası’nda “en iyi blokör” ödülünün sahibi oldu. Voleybol kariyerini Iskra Odintsovo kulübünde sürdürüyor. RFC Liège Royal Football Club de Liège (RFC Liège) bir Belçika'nın Liège şehrinin bir futbol kulübüdür. Belçika 1. Amatör Ligi'nde mücadele etmektedir. Belçika Futbol Federasyonu'na kaydolan 4. futbol kulübü olup 1. ligde şampiyon olan ilk takımdır (5 şampiyonluk ve 1 kupa). Kulüp, 1990 yılında kontratı bitmesine rağmen serbest kalmasına izin verilmeyen ve daha sonra adıyla anılacak kuralın sebebi Jean-Marc Bosman ile bilinmektedir. Kulübün felsefesi genç oyuncuların takıma entegrasyonu ve inançlı destekten oluşmaktadır. KV Oostende KV Oostende Belçika'nın Oostende şehrinin bir futbol kulübüdür. 1904 yılında V.G. Oostende adıyla kurulmuştur. Kulüp Pro League'de mücadele etmektedir. 2008 UEFA Kupası Finali 2008 UEFA Kupası Finali UEFA'nın iki numaralı organizasyonu UEFA Kupası'nın 37. finalidir. Maç Manchester City'ne ev sahipliği yapan Manchester Şehir Stadyumu'nda 14 Mayıs 2008'de oynanmıştır. Maç FK Zenit ile Rangers takımları arasında oynanmıştır. Zenit maçı Igor Denisov ve Konstantin Zıryanov'un golleriyle 2-0 kazanarak 2004-05 UEFA Kupası'nı kazanan CSKA Moskova'dan sonra bu kupayı kazanan ikinci Rus takımı olmuştur. 2007 UEFA Kupası Finali 2007 UEFA Kupası Finali 16 Mayıs 2007'de Glasgow, İskoçya'daki Hampden Park'ta oynmıştır. İspanya takımlarının finalinde, Sevilla Espanyol'u uzatmalar sonunda 2-2 biten maçta penaltılarda 3-1 yenerek kupanın sahibi olmuştur. Kupayı alan Sevilla, Real Madrid'in 1984-85 ve 1985-86 sezonlarında kazanmasının ardından üst üste iki sene kupayı alan ikinci takım olmuştur. Badamalos Badamalos Portekiz'de Sabugal belediyesine bağlı olan, 13,39 km yüzölçümüne sahip, 100 nüfuslu (2001) bir bucaktır (Portekizce: "freguesia"). 2006 UEFA Kupası Finali 2006 UEFA Kupası Finali 10 Mayıs 2006'da Middlesbrough ile Sevilla arasında Philips Stadyumu, Eindhoven'da oynanmıştır. Sevilla 4-0 kazanarak kupanın sahibi olmuştur. D Grubunu namağlup lider olarak tamamlayan Middlesbrough FC sırasıyla, VfB Stuttgart, AS Roma, FC Basel ve Steaua București kulüplerini eledikten sonra finale çıkmış ama 4-0 gibi farklı bir sonuçla İngiltere'ye geri dönmüştür. Aynı sezon ligde düşük bir performans sergileyen Middlesbrough, Premier League'i 14. olarak bitirmiştir. Sevilla, genişlettiği ve geliştirdiği yeni kadrosuyla o sezon Avrupa'da önceki yıllara göre daha iyi bir performans sergiledi. Beşiktaş'nin de bulunduğu grubu lider olarak bitirdikten sonra sırasıyla, Lokomotiv Moskva, Lille OSC, FK Zenit ve Schalke 04'ü eleyerek Eindhoven'daki finale uzanır ve orada da Middlesbrough'yu 4-0'la geçerek tarihinin ilk avrupa kupasına uzandı. Aynı sezonda ligdeyse, kendisiyle aynı puana sahip olan CA Osasuna'ya ikili averajda kaybedip, beşinci oldu ve UEFA Şampiyonlar Ligi şansını kıl payıyla kaçırdı. We Could Be the Same "We Could Be the Same" (Türkçe: "Aynı olabiliriz"), Norveç'in Oslo kentinde düzenlenen 2010 Eurovision Şarkı Yarışması'nda Türkiye'yi temsil etmiş olan maNga grubunun şarkısı. Grubun yarışmaya hangi şarkıyla katılacağı 3 Mart 2010 günü resmen belli oldu. TRT yönetimi, maNga'nın hazırladığı 3 şarkıdan "We Could Be the Same" isimli şarkıyı seçti. Şarkı, 3 Mart 2010 günü TRT Tepebaşı Stüdyoları’nda düzenlenen basın toplantısında kamuoyuna duyuruldu ve aynı anda canlı olarak TRT 1 Ana Haber Bülteni’nde de yayınlandı. Şarkı on dördüncü sırada çıkmıştır. Gece sonunda ise Azerbaycan, Fransa ve Hırvatistan'dan 12 tam puan alarak toplamda 170 puan ile ikinci olmuştur. 2005 UEFA Kupası Finali 2005 UEFA Kupası Finali Sporting CP ve CSKA Moskova takımları arasında 18 Mayıs 2005'te oynanmıştır. Maç Sporting'in evi olan José Alvalade Stadyumu, Lizbon'da oynanmıştır. CSKA Moscow, tarihinde ilk kez UEFA Kupası'nı kazanarak üst seviyede Avrupa kupası kazanan ilk Rus takımı olmuştur. 2004 UEFA Kupası Finali 2004 UEFA Kupası Finali 19 Mayıs 2004'te Göteborg'da Valencia ile Olympique de Marseille arasında oynanmıştır. Valencia Vicente ve Mista'nın golleriyle 2-0 kazanmıştır. Bu maç Rafael Benítez'in Liverpool'un başına geçmeden önce Valencia başında son maçına çıktığı maç olmuştur. 2003 UEFA Kupası Finali 2003 UEFA Kupası Finali 21 Mayıs 2003'te Celtic ile FC Porto arasında oynanmıştır. Porto uzatmalarda Derlei'nin golüyle 3-2 kazanmıştır. Ayrıca kural tam olarak uygulanamasa da bu maç gümüş gol kuralının ilk kez kullanıldığı karşılaşmadır. Tevfik EsenÃ§ Tevfik Esenç (1904, Hacıosman, Manyas – 7 Ekim 1992, Hacıosman, Manyas) Ubıhçayı son konuşan kişidir. Ataları Türkiye'ye 1860'lardaki Çerkes Sürgünü sonucunda gelmiştir. Kendisi tüm ömrünü Manyas'ın Hacıosman köyünde geçirmiştir. Esenç, Hacıosman köyünde Ubıhça konuşan ebeveynleri tarafından büyütülmüştür. Kendisi aynı köyde muhtarlık da yapmıştır. Esenç'in Ubıhça'yı konuşan son birey olması Fransız dilbilimci Georges Dumézil'in dikkatini çekmiştir. Georges Dumézil ve ekibinin Esenç'in sesini kaydederek oluşturduğu veri sadece Ubıhça hakkında değil, Ubıhlar'ın kültürü, mitolojisi ve gelenekleri hakkında da geniş bilgi sağlamıştır. Bu konuda kendisi, yaşadığı süre boyunca sürekli başvuru kaynağı olmuştur. Akıcı bir şekilde Türkçe konuşabilen Esenç, Dumézil'in kayıtlarına göre standart Ubıhça konuşmaktadır. Tevfik Esenç, 7 Ekim 1992'de 88 yaşındayken ölmüştür. Mezarı başına yazılmasını istediği ithaf şu şekildedir: ""Bu Tevfik Esenç'in mezarıdır, o Ubıhça'yı konuşan son kişiydi."" İsmet Arasan, Tevfik Esenç'i ve Ubıh dilinin trajedisini anlatan Son Sesler adlı belgesel filmi Eylül 1987'de tamamladı. Bagrat Shinkuba’nın "The Last of the Departed" kitabı da 1990 yılında "Son Ubıh" adıyla Türkçe yayınlandı. 2002 UEFA Kupası Finali 2002 UEFA Kupası Finali, 8 Mayıs 2002'de, Hollanda'nın başkenti Rotterdam'daki Feijenoord Stadyumu'nda oynanan ve UEFA Kupası'nın 2001-02 sezonunun şampiyonunun belirlendiği maçtır. Hollanda ekibi Feyenoord ile Alman Borussia Dortmund takımları arasında oynanan maçı 3-2'lik skorla Feyenoord kazandı. UEFA Kupası'nın otuz birinci finali olan bu maç, 1998'de UEFA Kupası'nda tek maçlı final sisteminin uygulanmaya başlamasından bu yana, bir final maçının finalist takımın sahasında oynandığı ilk maç oldu. Feyenoord bu maçın öncesine kadar, Tottenham Hotspur'u yenerek UEFA Kupası'nı kazandığı 1974 yılından bu yana bir UEFA müsabakası kazanamamıştı. Son Bundesliga şampiyonu Borussia Dortmund ise, 1997 UEFA Şampiyonlar Ligi Finali'den bu yana ilk kez bir UEFA müsabakası finalinde mücadele etti. Feyenoord'un elde ettiği bu zafer, 1995'teki Ajax'ın UEFA Şampiyonlar Ligi şampiyonluğundan 7 yıl sonra bir Hollanda kulübünün UEFA müsabakalarındaki ilk zaferi oldu. Feyenoord ve Borussia Dortmund, 2001-02 sezonundaki Avrupa kupaları mücadelesine UEFA Şampiyonlar Ligi'nde başladı ve her iki takım da gruplarını üçüncü sırada tamamlayarak üçüncü turdan itibaren 2001-02 UEFA Kupası'na dahil oldu. Dortmund, Şampiyonlar Ligi üçüncü ön eleme turunda Şahtar'ı her iki maçın toplamında 5-1 mağlup ederek Avrupa mücadelesine başladı. Takım, Liverpool'a karşı son grup maçını kazanması durumunda ikinci grup aşamasına katılma şansı elde edecekti, ancak 2-0 kaybetti ve Boavista ile aynı puanda olmasına rağmen gol farkından dolayı B grubunu 3. sırada tamamlayarak elendi. UEFA Kupası üçüncü turunda Danimarka ekibi København ile eşleşti ve deplasmanda oynadığı ilk maçı Heiko Herrlich'in uzatmalarda attığı golle 1-0 kazandı. İkinci maç da 89. dakikada Jan-Derek Sørensen'in attığı golle 1-0'lık Dortmund galibiyetiyle sona erdi ve Alman ekibi dördüncü tura adını yazdırdı. Dördüncü turda, Şampiyonlar Ligi grubunu üçüncü tamamlayarak UEFA Kupası'na katılan Fransa'nın Lille takımı ile eşleşti. Deplasmanda oynanan ilk maçta rakibiyle 1-1 berabere kalan Dortmund, maçın 67. dakikasında Ewerthon ile öne geçti ancak Selahaddin Basir 72. dakikada Lille'e eşitliği getiren golü kaydetti. Westfalenstadion'da oynanan ikinci maçın 0-0 berabere tamamlanmasıyla birlikte Dortmund, deplasman golü kuralı ile çeyrek finale yükseldi. Çeyrek finalde eşleştiği Çek Cumhuriyeti ekibi Slovan Liberec ile Prag'da oynanan ilk maç 0-0 berabere bitti. Dortmund, ikinci maçta rakibini 51. dakikada Márcio Amoroso, 57. dakikada Jan Koller, 70. dakikada Lars Ricken ve 89. dakikada Ewerthon'un golleriyle 4-0 mağlup ederek yarı finale yükseldi. Bu aşamadaki rakibi, İtalyan ekibi Milan'dı. Dortmund sahasında oynadığı ilk maçı 4-0 kazanırken, Márcio Amoroso ilk yarıda hat-trick yaptı. Jörg Heinrich ise 63. dakikada attığı gol ile karşılaşmanın skorunu belirledi. Milan, ikinci maçta Filippo Inzaghi ve Cosmin Contra'nın ilk 18 dakikada attığı gollerle 2-0 öne geçse de; 90+2. dakikada Serginho'nun penaltıdan attığı gole kadar skoru değiştirmeyi başaramadı. Milan'ın maçı uzatmalara götürebilmek için bir gole daha ihtiyacı vardı. Ancak Lars Ricken, 90+4. dakikada skoru 3-1'e getiren golü attı ve Dortmund 1997 Şampiyonlar Ligi Finali'nden bu yana ilk kez bir UEFA turnuvasında finale çıkma başarısı gösterdi. Eredivisie'yi ikinci sırada tamamlayarak Şampiyonlar Ligi grup aşamasına katılan ve burada bir maç kazanabilen Feyenoord, grubu Sparta Praha'ın altı puan gerisinde üçüncü sırada tamamlayarak turnuvadan elendi. Daha sonra UEFA Kupası'na üçüncü turdan katılmaya hak kazanarak Almanya'nın Freiburg takımıyla eşleşti. Feyenoord evinde oynadığı ilk maçı Shinji Ono'nun attığı golle 1-0 kazandı. Deplasmanda oynanan karşılaşmada ise Freiburg 21. dakikada Sebastian Kehl ve 49. dakikada Levan Kobiaşvili'nin golleriyle 2-0 öne geçti. Pierre van Hooijdonk 57. dakikada takımının deplasman golü kuralı ile tur atlamasına imkân verecek golü kaydetti. Ancak Feyenoord 86. dakikada Leonardo Santiago'nun attığı gol ile bu kurala ihtiyaç duymadan adını dördüncü tura yazdırdı. Dördüncü turda İskoç ekibi Rangers ile karşılaşan Feyenoord, Glasgow'da oynanan ilk maçta, Shinji Ono'nun 72. dakikada attığı golle 1-0 öne geçse de, Rangers 81. dakikada Barry Ferguson'un penaltıdan attığı golle skorda dengeyi sağladı ve maç 1-1 sona erdi. Rotterdam'da oynanan ikinci maç Feyenoord'un 3-2'lik galibiyetiyle sona erdi ve böylece Feyenoord adını çeyrek finale yazdırdı. Feyenoord, çeyrek finalde bir başka Hollanda ekibi PSV ile eşleşti. İlk maçta rakibi karşısında Van Hooijdonk ile öne geçti; ancak Mateja Kežman 47. dakikada PSV adına skoru eşitleyen golü attı. İkinci maçın 75. dakikasında Mark van Bommel'in attığı gol PSV'yi 1-0 öne geçirdi. Bu skor PSV'nin yarı finale çıkması için yeterliydi ancak maçın uzatma dakikalarında Johan Elmander'in pasında Van Hooijdonk maçı ekstra uzatmalara götüren golü kaydetti. PSV, Van Bommel'in ikinci sarı karttan ihraç edilmesiyle birlikte, penaltı vuruşlarına kadar oynanan 30 dakikalık sürede 10 kişiyle mücadele etti. Uzatma sürelerinin de eşitlikle geçilmesinin ardından penaltı vuruşlarına geçildi. Giorgi Gakhokidze'nin kaçırdığı penaltıya kadar kullanılan tüm penaltı vuruşları golle sonuçlandı. Van Hooijdonk Feyenoord'un beşinci penaltısını gole çevirdi ve takımının yarı finale yükselmesini sağladı. Dortmund gibi Feyenoord da yarı finalde bir başka Milano ekibi Internazionale Milano ile eşleşti. Feyenoord deplasmanda oynanan ilk karşılaşmayı Iván Córdoba'nın kendi kalesine attığı gol ile 1-0 kazandı. İkinci karşılaşmada Feyenoord, Van Hooijdonk ve Jon Dahl Tomasson'un golleri ile 34. dakikada 2-0'lık üstünlüğü sağladı. Aynı zamanda da toplamda 3-0 öne geçti. Inter son dakikalarda Javier Zanetti ve Mohamed Kallon'un attığı iki gol ile eşitliği sağladı ancak Feyenoord toplamda elde ettiği 3-2'lik skorla finale yükselen taraf oldu. Feyenoord'da attığı toplam sekiz golle Pierre van Hooijdonk ve Borussia Dortmund'da ise attığı toplam beş golle Márcio Amoroso o sezon yarışmada takımları adına en çok gol atan iki isimdi. Final maçında Hooijdonk iki, Amoroso ise bir gol daha kaydetti. Bu maç Borussia Dortmund forması giyen Jürgen Kohler'in son maçıydı, ancak karşılaşmanın 31. dakikasında ihraç edildi. Taraflar daha önce 1999-2000 UEFA Şampiyonlar Ligi'nde iki kez karşılaştı ve bu iki karşılaşma da berabere tamamlandı. Borussia Dortmund'da sırt sakatlığı geçiren Stefan Reuter'in fitness testinden geçmesiyle kadroya dahil edildi. Maçtaki ilk şut denemesi Feyenoordlu Bonaventure Kalou'den geldi ancak bu şut kaleci Jens Lehmann'ın yanından dışarı çıktı. 10 dakika sonra Lehmann'ın kalesinden ileri çıktığını gören Shinji Ono'nun çektiği şut yandan dışarı çıktı. Maçın 15. dakikasında Amoroso'nun pasında ceza sahasında topla buluşan Tomáš Rosický'nin şutu kaleci Edwin Zoetebier'de kaldı. Karşılaşmanın 19. dakikasında Pierre van Hooijdonk kullandığı serbest atışta gole yaklaştı ancak top sağ kale direğinden oyun alanına geri döndü. Feyenoordlu Tomasz Rząsa 23. dakikada rakibine arkadan yaptığı müdahalenin ardından sarı kart gördü, devamında kullanılan serbest vuruş ise sonuçsuz kaldı. Daha sonra gelişen bir Dortmund atağında, Feyenoord ceza sahası içinde Ewerthon'un pasında Evanílson topu kale direğinin üzerinden dışarı gönderdi. Dortmund formasıyla son maçına çıkan Jürgen Kohler, maçın 31. dakikasında Dortmund ceza sahasında Jon Dahl Tomasson'u çekerek düşürdü ve kırmızı kart gördü. Kazanılan penaltıyı Van Hooijdonk kaleci Jens Lehmann'ın sağ tarafından ağlarla buluşturdu. Bu golden yedi dakika sonra Van Hooijdonk serbest vuruştan attığı golle skoru 2-0'a getirdi. Ayrıca bu golle birlikte sekizinci kez rakip fileleri havalandırmış oldu. Dortmund, ikinci yarının başında Márcio Amoroso'nun ceza sahasında Patrick Paauwe tarafından düşürülmesiyle penaltı kazandı. Paauwe sarı kart ile cezalandırıldı. Amoroso kullandığı penaltı atışını gole çevirerek skoru 2-1'e getirdi. Amoroso iki dakika sonra rakip ceza sahası içerisinde hakemi aldatmaya yönelik hareketinden dolayı sarı kart gördü. Dortmund'un golünden üç dakika sonra, Milan'a transfer olan ve Feyenoord ile son maçına çıkan Jon Dahl Tomasson, rakibin ofsayt tuzağını bozarak rakip fileleri havalandırdı. Jan Koller 58. dakikada 25 metrelik mesafeden yaptığı vuruşla skoru 3-2'ye getirdi. Dortmund, daha sonra Lars Ricken'in yerine Jörg Heinrich'i ve Ewerthon'un yerine Otto Addo'yu oyuna soktu, ancak maçta başka gol olmadı ve Feyenoord 3-2'lik skorla galip gelerek kupayı müzesine götürdü. Final maçının Rotterdam'ın siyasi kahramanı Pim Fortuyn'un öldürülmesinden iki gün sonra oynanması sebebiyle kutlamalar stadyumun içinde ve dışında yapıldı. Fortuyn'un öldürülmesi nedeniyle, elde edilen şampiyonluk Coolsingel Meydanı'nda taraftarlarca resmî olarak kutlanmadı. Feyenoord'un UEFA Kupası mücadelesi sırasında, Black & White Brothers'ın "Put Your Hands Up" adlı şarkısının bir parodisi, Pierre van Hooijdonk'a ithafen "Put Your Hands Up for Pi-Air" adıyla piyasaya çıktı. 2001 UEFA Kupası Finali 2001 UEFA Kupası Finali 16 Mayıs 2001'de Liverpool ile Alavés arasında oynanmıştır. Maç Dortmund, Almanya'daki Westfalenstadion'da oynanmıştır. Daha önce iki kez bu kupayı müzesine götürmüş olan Liverpool üçüncü kez finaldeyken, Alavés kulüp tarihinde ilk kez finale kalmıştı. Liverpool maçı altın golle kazanmıştır. Lig Kupası'nda Birmingham City FC'yi penaltılarla geçen ve FA Cup'ta finale kalan takım üçleme yaparak Houllier'in kulüpte kalıcılığını sağlamıştır. 1999 UEFA Kupası Finali 1999 UEFA Kupası Finali 12 Mayıs 1999'da oynanmıştır. Karşılaşma Parma ile Olympique de Marseille arasında geçmiştir.. Parma maçı 3-0 kazanarak kupayı müzesine götürmüştür. Halil Şerif Paşa Halil Şerif Paşa (1831, Kahire - 1879, İstanbul), 19. yüzyılda yaşamış bir Osmanlı devlet adamı, diplomattır. Gerek devlet adamlığı, gerekse sanatseverliği ve özel hayatı ile Tanzimat Döneminin en renkli kişiliklerinden birisidir. Büyük bir servet sahibi olan Halil Şerif Paşa, Avrupa resminin çok önemli yapıtlarının yer aldığı bir özel koleksiyon oluşturan ilk Osmanlı idi. Abdülaziz devrinde Hariciye(1872-1873) , II. Abdülhamid devrinde Adliye (1877) Nazırlığı yaptı. 1831’de Kahire'de, Kavalalı Mehmet Paşa’nın konağında doğdu. Babası Halil Şerif, Osmanlı Devleti'nin ayaklanmacı Mısır Valisi Kavalalı Mehmed Ali Paşa'nın sağ kolu olan Mehmet Şerif Paşa'nın oğludur. Fransız okullarında öğrenim gördü. Öğrenciliği sırasında sanata ilgi duydu ve Paris’e gidip geldikçe tablolar satın alarak koleksiyonculuğa başladı. Fransızca bilgisi sayesinde Osmanlı Devleti’nde sefir olma teklifi aldı. 1856-1861 yılları arasında Osmanlı Devleti'nin Atina elçiliğinde katip oldu. Kırım Savaşı sonrasında yapılan Paris Kongresi’nde görev yaptı. Bu görevleri sırasında çok sayıda tablo satın aldı. Diplomatlık kariyeri 1861-1864 arasında Sankt-Peterburg'da büyükelçi olarak devam etti; Çar II. Alexandr ile yakın dost oldu ancak Paris’i çok özleyince istifa edip Fransa’ya yerleşti. Anayasanın gerekliliğini, meşrutiyet düzenini savundu; Jön Türkler’i destekledi. Paris sosyete yaşamında "“Süslü Şerif"” lakabıyla tanınan Halil Şerif, Prens Napolyon'un dostu Jeane de Tourbey ile evlendi. Bu evlilikten Leyla Şerife adlı bir kızı oldu. Eşi, kendisinin entelektüel çevre ile tanıştımasına aracılık etti. Resme olan ilgisi zamanla tutkuya dönüştü. Erotik tablolar koleksiyonu oluşturan ve bu koleksiyona İngres’in “"Türk Hamamı"” (1862), Courbet’in iki kadını yatakta gösteren “"Uyku"” (1866) adlı eserlerini katmış olan Halil Paşa’nın, Courbet’e 1866’da “"Dünyanın Kökeni"” adlı tabloyu da sipariş veren kişi olduğu düşünülür. Kadın cinsel organını betimleyen bu tablonun halka gösterilmesi yasaklanmış ve bu sayede ünü çok artmıştı. Koleksiyonuna sanatsal değeri olan her türlü tabloyu katan Haili Şerif Bey, Eugène Delacroix’ın altı çok değerli tablosunu da satın almıştı. Bu tablolar ve şu anda bulundukları müzeler şunlardır: ""Liège Başpiskoposunun Katli"" (Paris, Louvre Müzesi), ""Cezayirli Kadınlar"" (Paris, Louvre Müzesi), ""Tasso Deliler Hastanesinde"" (Zürih'teki özel Bührle koleksiyonu),""Tom O'Shanter'i Cadılar Kovalarken"" (Nottingham Castle Müzesi) ve ""Savaş Talimi Yapan Arap Süvariler"" (Montpellier, Fabre Müzesi). Koleksiyonunda ayrıca Jean Aguste, Prosper Marilhat, Backhuysen, Boucher, Watteau, Corot, Courbet, Alexandre-Gabriel Decamps, Diaz, IngesIsabey, Rousseuo, Constant Troyon gibi ünlü ressamların önemli tabloları vardı. Bu tabloları resim tüccarı Paul Durand Ruel'in resim galerisinde topluyordu. Lüks yaşam ve kumar tutkusu Halil Şerif’i zor duruma sokunca 1868’de İstanbul’da görev istedi. İstanbul’a dönmesi bir şartla kabul edilmişti: "Çıplak tabloları getirmeyecekti". Tablolarını 638bin frank gibi düşük bedelle satmak zorunda kaldı. Tablolar satıldıktan sonra eşi onunla yeni görev yerine gelmek istemeyip terk etti. İstanbul’da bir süre sadrazam müsteşarı olarak görev yaptıktan sonra Viyana büyükelçisi odu. 1872’de Mısır hanedanından Mustafa Fazıl Paşa’nın kızı Prenses Nazlı Fazıl ile evlendi ancak bu evliliği uzun sürmedi. 1872-1873 yılları arasında Hariciye Nazırlığı, 1877 yılında ise beş ay boyunca Adliye Nazırlığı yaptı. 1877 yılında tekrar Paris'e büyükelçi olarak gitti ancak aynı yılın Eylül ayında görevinden alındı. 1879 yılına Sultan II. Abdülhamid’in cülus alayında at üzerindeyken güneş çarpması sonucu vefat etti. 1998 UEFA Kupası Finali 1998 UEFA Kupası Finali, 6 Mayıs 1998'te Fransa'nın Prensler Parkı stadında oynanmıştır. İki İtalyan takımı olan Inter ile Lazio'nun karşı karşıya geldiği karşılaşmayı Inter 3-0 kazanmıştır. Bu maç ilk tek-maçlı UEFA Kupası finalidir. Inter, bir önceki UEFA Kupası Finalinde her iki maçın 1-0 sonuçlandığı final mücadelesinde Schalke 04'e penaltılar sonucunda elenmiş ve kupayı müzesine götürememişti. Inter maça daha istekli başladı ve özellikle Brezilyalı Ronaldo'yla ilk dakikalardan itibaren etkili oldu. Şilili Iván Zamorano kaleci Luca Marchegiani'den önce topa dokunarak daha maçın 5. dakikasında Inter'i 1-0 öne geçirmiş ve Milanolular ilk yarıyı da bu skorla tamamlamayı başarmıştı. 2. yarıda etkili olan yine Inter ve Ronaldo'ydu. Lazio, duran toplarla karambollerden pozisyonlar buluyor ama bunların gol olmasına Inter'in kalecisi Gianluca Pagliuca izin vermiyordu ki, ikinci golü bulan yine Inter oldu. Bu kez ortayı yapan isim Ronaldo'ydu. Zamorano, bu ortayı ceza sahası dışına çıkarmış ve Javier Zanetti ise bu topu düzgün bir vuruşla ağlara göndererek farkı 2'ye çıkardı. Inter'in atakları devam etti ve Ronaldo, 70. dakikada Lazio defansının ofsayt diye duraksadığı bir anda kaleci Marchegiani ile karşı karşıya kalıp yaptığı çalım sonrası topu kaleye yuvarlamasıyla durumu 3-0 yaptı. Obuk Ä°li Obuk İli, Cibuti'nin, Obuk Bölgesi'nin 2 ilinden biridir. Başkent'i aynı zamanda bölgenin de başkenti olan Obuk'tur. İkinci büyük şehri ise bölgenin de ikinci büyük şehri olan Khor Angar'dır. Kuzeyde Alaili Dadda İli, batıda Randa İli ve Tadjoura İli bulunur. Coğrafi açıdan Tadjoura Körfezi'ne kıyısı vardır. Power Records Power Records, 1999 yılında kurulan Power Group'a ait müzik şirketi. Cem Hakko tarafından Power Group bünyesinde kurulan şirket, genellikle toplama albümler yayımlamaktadır. Aylin Aslım'ın "Gelgit" albümü ve Işın Karaca'nın "Anadilim aşk" albümleri gibi orijinal albümler de yayımlamıştır. "Power Hits" ve "This Is Greece" dizileri önemli albüm dizilerindendir. 2007 ve 2008 yıllarında Powertürk Müzik Ödülleri'nde aday olan sanatçıların toplama albümleri de yayımlanmıştır. Firurek Firurek (Farsça: فیرورق), İran'ın Batı Azerbaycan Eyaleti'nde şehir. Eyaletin Hoy şehristanı'nın Merkezî bahşı'nda bulunan şehrin 2006 yılı resmî nüfusu 7.903 kişi ve 2.048 hanedir. Şehir halkı Azerbaycan Türklerinden oluşmakta ve şehirde Azerice konuşulmaktadır. Siyahçeşme Siyahçeşme(Farsça : سیه‌چشمه, ), İran'ın Batı Azerbaycan Eyaleti'nde şehir. Bağlı olduğu eyaletin kuzeyinde ve Türkiye sınırına yakın mesafedeki şehrin, 2006 nüfusu 14.189'dir. Nüfusun çoğunluğu Azerbaycan Türklerinden oluşmaktadır. Türk ve İran tarihinde önemli yeri olan Çaldıran Muharebesi bu şehir yakınlarında yapılmıştır. Angelos Basinas Angelos Basinas (d. 13 Ocak 1976, Halkis, Yunanistan), Yunan eski millî futbolcudur. 2009-2010 sezonunda Premier League takımlarından Portsmouth'da oynadı. Angelos Basinas, 2010 yazında, takım arkadaşı Angelos Charisteas ile Fransa Ligue 1 takımlarından AC Arles-Avignon takımı ile sözleşme imzaladı fakat sözleşme iki ay sonra feshedildi. 2011 yılının yazında ise Argonaftis Triglia takımı ile Yunanistan 4.liginde oynamak için sözleşme imzaladı. Huntington Kütüphanesi Huntington Kütüphanesi veya Huntington Kütüphanesi, Sanat Koleksiyonu ve Botanik Bahçeleri (İngilizce: Huntington Library veya Huntington Library, Art Collections and Botanical Gardens veya The Huntington), ABD’nin Kaliforniya eyaletinin San Marino şehrinde yer alan ve Henry E. Huntington tarafında kurulmuş bir eğitim ve araştırma enstitüsüdür. Enstitüde kütüphaneye ek olarak İngiliz figürlerinin yer aldığı bir sanat koleksiyonu, onsekizinci yüzyıl tarzındaki Fransız mobilyaları ve botanik bahçeleri yer almaktadır. Kütüphanede nadir bulunan kitap örnekleri ve el yazmaları yer alıyor. Bunlar arasında en önemlileri Gutenberg İncili, Abraham Lincoln’a ve koruması Ward Hill Lamon’a ait binlerce doküman, Benjamin Franklin’in otobiyografi taslağı, Hamlet’in ilk iki bölümünün taslağı, Charles Bukowski’nin bazı kitaplarının taslakları veya ilk basımları gibi eserler geliyor. Kütüphanede yaklaşık 6.5 milyon el yazması ve bir milyona yakın nadir kitap örnekleri bulunuyor. Önemli eserlerden seçilenler zaman zaman kamuoyuna açık sergilerde sergileniyor. Ancak bu koleksiyonun kullanılması oldukça limitli. Bu nadir eserleri inceleyebilmek için ya doktora yapıyor ya da doktora adayı olmak zorunluluğu genelde getiriliyor. Ayrıca alanlarında önde gelen akademisyenlerden en az iki tavsiye mektubu alınması da diğer şartlar arasında. Bu koleksiyonu incelemek isteyen akademisyenler için, Huntington Kütüphanesi’nin araştırma bölümü her sene kısa veya uzun vadeli burslar da sağlıyor. Huntington Kütüphanesi’ndeki sanat koleksiyonu ağırlıklı olarak 18. ve 19. yüzyıl Büyük Britanya ve Fransız ressamlarının eserlerinden oluşuyor. Ayrıca 20. yüzyıl Amerikan sanatçılarının bazı eserleri de bu koleksiyonda yer alıyor. Eserleri koleksiyonda yer alan ressamlar arasında Thomas Lawrence, Frederic Church ve Harriet Hosmer yer alıyor. 1999 yılında Huntington Kütüphanesi, sanatçı ve tasarımcı William Morris’e ait cam, duvar kağıdı, el işlemeleri, çizimler, seramik çalışmaları, 2.000’den fazla kitap, orijinal ahşap işlerinden oluşan satın aldı. Bu eserler zaman zaman sergilenmektedir. Yaklaşık 485.624 metre karelik bir alana yayılmış olan Huntington Kütüphanesi’ne ait botanik bahçelerinde dünyanın dört bir yanından toplanmış ve nadir bulunan bitkileri barındırmaktadır. Bahçeler farklı kategoriler ve isimlerle birbirinden ayrılmaktadır: Avustralya Bahçesi, Kamelya Koleksiyonu, Çocuk Bahçesi, Çöl Bahçesi, Şifalı Bitki Bahçesi, Japon Bahçesi, Nilüfer Bahçesi, Palmiye Bahçesi, Gül Bahçesi, Shakespeare Bahçesi, Subtropical Bahçe, Çin Bahçesi. Huntington Kütüphanesi’ne ait botanik bahçeleri birçok sinema filminde kullanılmıştır. Bu filmler arasında yer alanlar: Alessandro Scarlatti operalarÄ± listesi Bu İtalyan bestecisi Alessandro Scarlatti (1660–1725) tarafından hazırlanmış opera eserlerinin bir listesidir: 24 Ocak 1693||Roma, Teatro Capranica Efrasiyab Efrasiyab veya Afrasiyab (Farsça: افراسياب; "afrāsiyāb", Avestaca: Fraŋrasyan, Pehlevice: Frāsiyāv, Frāsiyāk veya Freangrāsyāk), "Şehnâme"nin karakterlerinden efsanevî kral ve Turan kahramanı. Pehlevice ve İslam kaynaklarına göre, Efrasiyab Tūr (Avestaca: Turiya)'un torunlarından olup efsanevî Zerdüşt kralı Feridun (Fereydun)'un üç oğlundan (diğer iki oğlu ise Salm ve Iraj) biridir. Zerdüşt kitaplarından "Bundahishn"de Tūr'un yedinci kuşaktan torunu olduğu aktarılmaktadır. Avesta geleneklerindeki Efrasiyab'ın ortak sıfatı "mairya" (rezil, iğrenç, şer adamı olarak çevirilebilir)'dır. Efrasiyab, Hanakana adlı metal yapımı yarı yeraltı kalede oturur. Firdevsi tarafından 980 yılından yazılmaya başlanıp 1010 yılında tamamlanmış olan "Şehnâme" eserine göre, Efrasiyab efsanevî kral, Turan'ın kahramanı ve İran'ın baş düşmanıdır. İran (Fars) mitolojisinde Efrasiyab efsanevî Turanî krallar arasında en önde gelen biri sayılmaktadır; Efrasiyap müthiş savaşçı, hünerli general ve İran uygarlığını yok etmek için sihirli aldatma güçleriyle donatılmış olan Ahriman'ın ajanıdır. Şehnâme'de Efrasiyab'ın soyunun İran kralı Feridun'un soyundan geldiği söylenmektedir. Şehnâme'den başka Arap ve Fars kaynaklarında Efrasiyab ve ataları, isimlerin söylenişindeki bazı farklılıklar dışında Şehnâme'ye benzer bir şekilde anlatılır. Ancak 10. yüzyıl Arap tarihçisi El-Mesûdî Türklerden ve Türk hakanlarından bahsederken Türk topluluklarının Çin ile Horasan arasında oturduklarını, buralarda birçok şehirler kurduklarını anlatır. Ayrıca Efrasiyab'ın buralardaki Türklerin hükümdarı ve hakanlar hakanı olduğunu, Türk ülkelerinin hakimi bulunduğunu, diğer hanların ona bağlı olduğunu belirtir. İran'a hükmeden Efrasiyab'ın da bu hanlara mensup olduğunu söyler. ve ayrıca milattan sonra 7. yüzyılın başındaki Köktürk hakanının "Efrasyab" ("Afrasiyap" ya da "Franrasyan") soyundan olduğunu yazmaktadır. Kâşgarlı Mahmud tarafından 1072 - 1074 yılları arasında yazılan "Divânu Lügati't-Türk" adlı eserde Efrasiyab'ın Alp Er Tunga adlı efsanevî karakter ile aynı kişi olduğu belirtilmiştir Kaşgarlı Mahmud, "ترم Tarım" "Tekinlere ve Afrasyab soyundan olan hatunlara ve bunların çocuklarına karşı söylenen bir kelime, Hakanlı hanları oğullarından başkasına söylenmez."" ve "التن ترم Altun Tarım"" ""Büyük kadınların lakâbıdır."" şeklinde ""Tarım"" kelimesinin anlamını açıklar. Yine Kaşgarlı, ""Tégin"" kelimesinin Afrasyab oğullarından oluşan Hakanlı ailesi çocukları için kullanıldığını belirterek bunun nasıl oluştuğunu anlatır. Ayrıca ""Han"" kelimesinin Türklerin başbuğları için kullanıldığını, bütün Türk hanlarının Afrasyab soyundan gelenler olduğunu, Afrasyab için ""Hakan"" kelimesinin kullanıldığını ve bunun uzun bir hikâyesinin olduğunu yazar. Moğol tarihçisi Alaaddin Ata Melik Cüveynî'de Uygur Devleti'nin hükümdarlarının Efrasyap soyundan olduğunu yazmıştır. Aynı biçimde Oğuzların Kınık boyundan olan Selçuklular, Karahanlılar ve Harzemşahlar devletide soylarını Alp Er Tunga'ya bağlamışlardır. Ebu'l Gazi Bahadır Han, 17. yüzyılda yazdığı "Şecere-i Terakime" adlı eserinde Selçukluların padişahlığı ele geçirmelerini anlatırken onların tavrını şöyle belirtir: ""Selçuklular Türkmen olup, kardeşiz deyip, ile ve halka faydası dokunmadı. Padişah olunca, Türkmen' in Kınık uruğundanız, dediler ve padişah olduktan sonra Efrasiyab'ın bir oğlu Keyhüsrev'den kaçıp, Türkmen'in Kınık uruğunun içine varıp onda büyüyüp kalmıştır. Onlar biz onun oğulları ve Efrasiyabın neslinden oluyoruz deyip, atalarını sayıp, 35 göbekte Efrasiyab'a eriştirdiler"". Uygur Halk kahramanlık destanlarından Uygur Oniki Muqamlarından olan Irak Muqamının üçüncü destan kısmında yer alan "Yusuf-Ahmed"in şu destanında : Osman Turan, İslâm kaynaklarını incelemiş, bu kaynakların Karahanlıların, Koçu ("İdikut") Uygur Devleti'nin ve Selçuklu Hanedanlarının Efrasiyab'a mensup olduklarını ifade ederlerken bu münasebetle, onu tarihi ve milli ananeye uygun olarak, Oğuzhan ile birleştirdiklerini belirtmiştir. Zincir eczane Zincir eczane. Bir grup değişik eczanenin, sahibi eczacı olan veya olmayan aynı gerçek/tüzel kişiye ait olmasıdır. Zincir eczaneler genellikle depocu veya üretici şirketler tarafından işletilir. Türkiye'de 6197 sayılı "Eczacılar ve Eczaneler Hakkında Kanun" uyarınca zincir eczaneler yasa dışıdır ve eczanenin sahibi ve mesul müdürü ancak bir eczacı olabilir. Worshipful Company of Goldsmiths Worshipful Company of Goldsmiths, Londra ÅŸehrinde yer alan Livery Companies adı verilen loncalar birliğini oluşturan üyelerden birisi olup, aynı zamanda ülkenin en eski zanaat loncalarındandır. 12. yüzyılda kurulan bu lonca, 1327 yılında kraliyet imtiyaznamesi aldı. Livery Companies protokol sıralamasında beşinci sırada yer almaktadır. Lonca 1891 yılında Goldsmiths Koleji’ni kurmuştur. Şirket kuyumculuk, gümüş işlemeciliği ve mücevheratçılık için bir lonca işlevini görmüştür. Zamanında sadece bu firmadan “ustalık unvanını” alanlar Londra’da bu alanlarda çalışabilirdi. Günümüzde bu lonca geleneksel yöntemler ile çalışmaya devam etmektedir. Loncanın yer aldığı bina olan Goldsmiths Holü, St Paul Katedrali’nin kuzey doğusunda olup, Londra’nın Foster Lane ile Gresham Caddesi’nin kesiştiği noktasında yer almaktadır. Worshipful Company of Goldsmiths 1339 yılından beri aynı yerde hizmet vermektedir ancak şu anki bina burada aynı amaçla inşa edilmiş üçüncü binadır. İlki hakkında pek bilgi bulunmayan bu binanın ikinci versiyonu 1634 ile 1636 yılları arasında inşa edilmiştir. 166 yılında gerçekleşen Büyük Londra Yangını sırasında hasar görse de yeniden restore edilmiştir. 1820’lerin sonlarına doğru bu yapı yıkılmış ve yerine Philip Hardwick tarafından tasarlanan üçüncü bir bina inşa edilmiştir. Yapı II. Dünya Savaşı sırasında 1941 yılında gerçekleşen bir bombalama sonucu hasar görmüş ancak savaş sonrasından restore edilmiştir. Goldsmiths Holü kamuoyunun ziyaretine sadece senenin birkaç günü açıktır. Peterburg Spor ve Konser Kompleksi Petersburg Spor ve Konser Kompleksi () Sankt-Peterburg, Rusya'da bir arena. Sovyetler zamanında V. İ. Lenin Spor ve Konser Kompleksi () olarak adlandırılmaktaydı. Kompleks 1979'da tamamlandı ve 19 Mayıs 1980 günü açıldı. 25.000 kişilik kapasiteye sahiptir. Peterburgskiy Sankt Petersburg Açık'ın düzenlediği yer olarak öncelikle tenis müsabakaları için kullanılmaktadır. Bundan başka, açılışında Metallica, Aerosmith, Depeche Mode, Mylène Farmer, Rammstein gibi sanatçı ve grupların katılımından bu yana bir numaralı konser alanı olarak kullanılmaktadır. 2008 Avrupa Erkekler Hentbol Şampiyonası 2008 EHF Avrupa Erkekler Hentbol Şampiyonası (8. turnuva) 17-27 Ocak arasında Norveç'in Bergen, Drammen, Lillehammer, Stavanger ve Trondheim kentlerinde düzenlendi. Danimarka turnuvanın şampiyonu olurken, Hırvatistan ikinci ve Fransa üçüncü oldu. Eleme karşılaşmaları 2007 yılında oynandı. EHF kurallarına göre, ev sahibi (Norveç) ve 2006 Avrupa Şampiyonasından 6 millet (Fransa, Hırvatistan, İspanya, Danimarka, Almanya, Rusya) doğrudan kalifiye oldular. Diğer dokuz ülke takımı 2006 Avrupa Şampiyonasından sonra Haziran'da oynanan play off karşılaşmaları neticesinde belli oldu. Diana Scarwid Diana Scarwid (d. 27 Ağustos 1955), Amerikalı oyuncu. Scarwid'in sinema, televizyon ve tiyatro alanında çalışmaları bulunmaktadır. Scarwid'in rol aldığı ilk film 1978 yapımı "Pretty Baby" idi. 1980'de John Savage'ın kız arkadaşını oynadığı "Inside Moves"daki performansıyla En İyi Yardımcı Kadın Oyuncu dalında Akademi Ödülü'ne aday gösterildi. Scarwid'in en çok bilinen rollerinden biri de 1981 yapımı "Mommie Dearest" filminde calandırdığı Joan Crawford'un kızı Christina Crawford'dur. Rolle ilgili genellikle olumlu yorumlar alsa da; kimi eleştirmenler çeşitli sahnelerde Scarwid'in güneyli aksanının su yüzüne çıktığını savundular. "Silkwood" (1983) gibi istisnalar dışında Scarwid, çoğunlukla çeşitli "B" filmlerle sınırlandı: "Psycho III" (1986) ve "Brenda Starr"ın (1993) hiç yayınlanmayan film versiyonu. 1995'te "The Neon Bible" filminde oynayan Scarwid; sonraki yıllarda daha yüksek profilli rolleri canlandırdı. "What Lies Beneath"te (2000) küçük bir rolü olmasının yanı sıra; 2003 yapımı "Party Monster"da Michael Alig'in annesi Elke Alig'i oynadı. Scarwid, "JFK: The Restless Years"da (1993) Rose Kennedy'yi oynadı. Ayrıca HBO yapımı "Truman"da (1995) canlandırdığı Bess Truman rolüyle bir Emmy adaylığı elde etti. 2000'de TV filmi "Dirty Pictures"da rol aldı. 2001'de "Law and Order" dizisinin "Myth of Fingerprints" bölümünde parmak izi uzmanı Lisa Russo'yu canlandırdı. 2004'te Fox dizisi "Wonderfalls"ta rol alan Scarwid; canlandırdığı aile reisi Karen Tyler rolü ile önemli başarı elde etti. 2006'da "Prison Break" dizisinin ikinci sezonunun üçüncü bölümünde konuk oyuncu olarak yer aldı. Ayrıca, "Lost" dizisinin "Stranger in a Strange Land" bölümünde Diğerleri'nin şerifi Isabel'i canlandırdı. 2008'de "Pushing Daisies" dizisinin ikinci sezonunun ilk üç bölümünde oynayan Scarwid; 2009'da "Heroes"un "1961" adlı bölümünde Angela Petrelli'nin kardeşi Alice'i oynadı. 2010 Kış Olimpiyatları'nda kayaklı koşu - Kadınlar 30 kilometre klasik 2010 Kış Olimpiyatları'nda kayaklı koşu - Kadınlar 30 km Klasik yarışı Vancouver, Whistler, British Columbia'da bulunan Whistler Olympic Park'ta 27 Şubat tarihinde yerel saat ile 14:45'te yapılmıştır. 30 kilometre yarışı tüm sporcuların aynı anda yarışa başladığı toplu çıkış şeklinde yapılacaktır. 30 km yarışı 2005'ten bu yana Dünya şampiyonalarında, 2006 Kış Olimpiyatlarından beri ikince kez Kış Olimpiyat Oyunları çerçevesinde toplu çıkış şeklinde düzenlenmektedir. Çek Cumhuriyeti'nden Kateřina Neumannová serbest stilde yapılan 2006 Olimpiyatlarının şampiyonudur. Polonya'dan Justyna Kowalczyk bu yarışmaya son Olimpiyat üçüncüsü ve Dünya şampiyonu (bu yarışma da serbest stilde yapılmıştır) olarak gelmiştir. 2010 Kış Olimpiyatları'nda sürat pateni - Kadınlar takım takip 2010 Kış Olimpiyatları'nda sürat pateni – Kadınlar takım takip yarışı Richmond Olympic Oval'de 26 ve 27 Şubat 2010'da yapılacaktır. Bu yarışmadan önce kategoride son Dünya ve Olimpiyat rekorları şöyledir: 2010 Kış Olimpiyatları'nda kayaklı koşu - Erkekler 50 kilometre klasik 2010 Kış Olimpiyatları'nda kayaklı koşu - Erkekler 50 km Klasik yarışı Vancouver, Whistler, British Columbia'da bulunan Whistler Olympic Park'ta 28 Şubat tarihinde yerel saat ile 09:30'da başlamıştır. Bu oyunların son günüdür. 50 kilometre yarışı tüm sporcuların aynı anda yarışa başladığı toplu çıkış şeklinde yapılacaktır. 50 km yarışı 2005'ten bu yana Dünya şampiyonalarında, 2006 Kış Olimpiyatlarından beri ikince kez Kış Olimpiyat Oyunları çerçevesinde toplu çıkış şeklinde düzenlenmektedir. Italya'dan Giorgio Di Centa serbest stilde yapılan 2006 Olimpiyatlarının şampiyonudur. Norveç'ten Petter Northug bu yarışmaya son Dünya şampiyonu (bu yarışma da serbest stilde yapılmıştır) olarak gelmiştir. Kanada takımında yer alan Brian McKeever aynı yıl içinde hem Kış Olimpiyat Oyunları hem de Kış Paralimpik Oyunlarına katılan ilk sporcu olmuştur. McKeever, 2010 Kış Olimpiyatlarında 50 km kayaklı koşu yarışına katılacaktır. 55 sporcu bu yarışmaya katılmıştır. Navtex NAVTEX (Navigational Telex), uluslararası orta frekansta gemilere olası tehlike, emniyet ve hava raporları ve uyarılarını otomatik olarak yazılı bir şekilde veren haberleşme sistemi. Cihaz, kıyıdan 740 km (yaklaşık 400 NM) uzaklıkta tek yönlü yayın yapan kıyı istasyonundan otomatik olarak veri alır. Navtex yayınları 4 saatte bir ücretsiz olarak yapılmaktadır. Hava raporu yayınları ise basitleştirilmiş olarak kısa formatta yayınlanır. Navtex, Uluslararası Denizcilik Organizasyonu'nun (IMO) ve Küresel Denizde Tehlike ve Emniyet Sistemi'nin (GMDSS) bir parçasıdır. Navtex ilanı, Navtex cihazı üzerinden yapılan bildirimleri ifade eder. Türk karasularında Navtex mesaj ve seyir duyuruları, Deniz Kuvvetleri Komutanlığı Seyir, Hidrografi ve Oşinografi Dairesi Başkanlığı tarafından Antalya, Samsun, İstanbul ve İzmir yayın istasyonlarından yayınlanmaktadır. Duyuru ve uyarılar sivil veya askeri farketmeksizin tüm gemi ve tekneler için bağlayıcı niteliktedir. Bu duyurular aynı zamanda Kıyı Emniyeti Genel Müdürlüğü'nün internet sitesinde halka açık bir şekilde yayınlanmaktadır. Ülkelerin Deniz Kuvvetleri, eğitim ve tatbikatların bilgisini önceden duyurarak bu sahalara girilmemesi konusunda uyarılarda bulunmaktadır. Navtex mesajları yayın için ikili kodlama sistemi kullanmaktadır. Tüm Navtex mesajları, mesajın başlangıcını belirten ZCZC harfleriyle başlar; B1, B2, B3 ve B4 serileri kapsamında 4 karakterle devam eder. B2 karakterinin içerdiği; yayın türünü belirten harflerin tanımlanması aşağıdaki gibidir: Not: Bu mesaj türlerinden A, B, D ve L mesajları engellenemez, diğer mesajlar ise cihaz menüsünden isteğe bağlı olarak seçilebilir. Navtex yayınları, MF frekans bandında 518 kHz ve 490 Khz frekanslarında NBDP (Narrow Band Direct Printing) sistemiyle yayın yapmaktadır. 518 KHz'de İngilizce olarak yayın yapılmaktadır. Ülkeler yerel dillerinde yayın yapmak için 490 kHz frekansını kullanmaktadırlar. HF bandında Navtex tipi yayınlar 4209.5 kHz'de yapılır, fakat yayını alan cihaz HF cihazıdır. Navtex bu frekansta alma yapamaz. Party of Five Party of Five, Amerikan Fox televizyonunda altı sezon boyunca yayınlanan gençlik dramasıdır. 12 Eylül 1994'te başlayan dizi; 3 Mayıs 2000'de sona erdi. Eleştirmenlerden alkış toplayan dizinin, düşük seyreden reytingleri nedeniyle ilk sezon sonrasında yayından kaldırılması ihtimali gündeme geldi. Dizi, 1996'da sürpriz şekilde En İyi Drama dalında Altın Küre Ödülü kazandı ve ödülü kazanan en düşük reytingli dizilerden biri oldu. Dizi, oyuncularının çoğunun da kariyerlerinin ilk adımı niteliğindedir. Neve Campbell ve Jennifer Love Hewitt, sırasıyla "Scream" ve "I Know What You Did Last Summer" gibi kapalı gişe slasher filmlerde rol aldılar. Ayrıca Lacey Chabert daha sonra "Mean Girls" filminde, Matthew Fox ABC dizisi "Lost"ta ve Scott Wolf da "Go" ve "V" filmlerinde oynadı. 1999'da dizinin uyarlaması niteliğindeki "Time of Your Life" yayına başladı ve New York'a taşınan Sarah karakterini anlattı. Dizi, ancak bir sezon sürdü. NYPD Blue NYPD Blue, New York'ta çekilen Amerikalı polisiye dizisi. Manhattan'ın kurgusal on beşinci bölgesindeki iç ve dış mücadeleleri konu edinmekteydi. Her bölümde bir gün anlatılmaktaydı ve ansambl oyuncu kadrosuna sahip dizideki karakterlerin hikâyeleri birbirine bağlanmaktaydı. Dizi Steven Bochco ve David Milch tarafından yaratıldı ve Milch'in eski bir New York Polis Teşkilatı üyesi olan Bill Clark ile ilişkilerinden esinlenildi. ABC'de yayınlanan dizi 21 Eylül 1993'te başladı ve 1 Mart 2005'te sona erdi. Enschede Enschede Hollanda'nın doğusunda yer alan, Overijssel Eyaleti'ne bağlı bir kent. Şehir 1935 yılına kadar Lonneker Belediyesi'ne bağlı olsa da, o tarihten bu yana kendi adını taşıyan belediye tarafından yönetilmektedir. Tarihi orta çağa dayanan Enschede şehrinin adı resmi kaynaklarda ilk kez 1487 yılında şehir unvanı kazanmasıyla etrafına sur duvarları inşa edilmesi için verilen izin metinlerinde geçmektedir. 19. yüzyıl ortalarında sanayileşme hareketleri görünen şehir kısa zamanda bölgenin tekstil merkezlerinden biri haline geldi. Bombazijn adı verilen pamuk ve keten karışımı kumaş ihracatı şehrin önemli gelir kaynakları arasındaydı. Ancak günümüzde özellikle ucuz hammadde ve insan gücü nedeniyle Asya ülkelerine kayan tekstil üretimi şehrin ekonomisini de önemli ölçüde etkilemiştir. Nüfusun eğitim düzeyi yüksek ve zengin tabakası ülkenin batı bölgelerine göç etmeye başlamıştır. Bu doğrultuda şehir Hollanda'nın en yoksul bölgerinden biri haline gelmiş durumdadır. Şehir son olarak, 13 Mayıs 2000 tarihinde bir havai fişek deposunda meydana gelen patlama ve sonucunda 23 kişinin hayatını kaybetmesiyle sonuçlanan bir felaketle dünya gündemine gelmiştir. Hollanda'nın en eski, Avrupa'nın ise ikinci en eski maratonu olan Enschede Maratonu bu şehirde koşulmaktadır. Futbol organizasyonlarında ise şehir FC Twente takımı tarafından temsil edilmektedir. Forever Forever, ÅŸu anlamlara gelebilir: Ebubekir Eroğlu Ebubekir Eroğlu, (d. 25 Ocak 1950, Yeşilyurt, Malatya) Türk şair - yazar. Orta öğrenimini Malatya’da tamamladı (1968). İstanbul Üniversitesi Hukuk Fakültesini bitirdi(1975). Yüksek öğrenimini yaparken bir süre çalıştığı Kamu kurumlarında, yıllarca müfettiş ve müşavir olarak görev yaptı. Bülent Ecevit Üniversitesi senatosu tarafından kendisine Fahri Doktora verildi(2014). Halen Bülent Ecevit Üniversitesinde ders vermektedir. İlk şiiri (Aralık, 1965) "Yeni Adım" dergisinde çıktı, "Diriliş" dergisinde yayımladığı şiirlerle (1969-79) adını duyurdu. Şiir ve yazıları çoğunlukla "Diriliş,Edebiyat, Yönelişler, Gergedan, Kitap-lık" dergilerinde yayımlandı. İlk kitabı, "Kuşluk Saatleri" 1974 yılında çıktı. "Yönelişler" dergisinin kurucularından biri olarak yönetimini üstlendi. (1981-90, 53 sayı) Zaman gazetesindeki "Açık Sayfalar" adlı sütununda (1986-2001) düzenli olarak haftalık denemeler yazdı. Ayrıca "Yeni Devir" (1978-80) ve "Yeni Şafak" (1996) gazetelerinde de her hafta yazılar yayımladı. "Kayıpları Şarkısı " dolayısıyla 1985 yılında şiir dalında, "Modern Türk Şiirinin Doğası" dolayısıyla 1994 yılında deneme dalında, Geçmişin İçindeki Geçmiş kitabı dolayısı ile de 2014 yılında fikir dalında, Ona Türkiye Yazarlar Birliği ödülü verildi. Hakkında "Sombahar" (sayı 12, Ağustos 1992),"Yedi iklim" (sayı 39, Haziran 1993 ve sayı 141, Aralık 2001) "Türk Dili" (sayı 749, mayıs 2014), "Hece" dergisi (sayı 228, Aralık 2015) dergileri özel dosyalar hazırladı. Cine 5 televizyonu, Şair hakkında İstanbul görüntüleri ağırlıklı bir belgesel yayınlandı(2012). Forever (Drake şarkısı) "Forever", Drake'in bir şarkısıdır. Kanye West, Lil Wayne ve Eminem vokallerinin de bulunduğu parçanın prodüktörü Boi-1da'dır. Şarkı LeBron James'in "More Than a Game" adlı belgeselinin müzikleri arasında yer aldı. Şarkı, ayrıca Eminem'in "Relapse" albümünün yeni sürümü olan ""e de konuldu. Drake, Lil Wayne ve Eminem; parçayı Travis Barker eşliğinde 2010 Grammy Ödülleri'nde seslendirdiler. Prodüktörü Boi-1da olan parça, aslında Kardinal Offishall ve Rock City düeti olarak "Bring It Back" adıyla 2008 başında kaydedilmişti. Offishall parçayı kullanmadı ve parça daha sonra Drake'e satıldı. Bir röportajda Offishall, kendi kaydettiği versiyonun sızdırılmış bir demo olduğunu ve bir soundtrack'in yanı sıra "Not 4 Sale" albümünde bulunması gerektiğini ifade etti: "O, [Drake] parçayı yeniden yazdı ve bunu Rock City ya da Akon ya da T-Pain ile birlikte söylememiz gerekiyordu." "Forever"ın 2009 versiyonda Kanye West, Lil Wayne ve Eminem yer aldı. Rapçi Jay-Z, parçayı yılın posse cut'ı olarak değerlendirdi. Şarkının video klibi Eylül 2009 başında Miami, Florida'daki Fontainebleau Hotel'de çekildi. Ancak Eminem'in bölümü programların uyuşmazlığı nedeniyle Detroit'te çekildi. İlk kez 22 Eylül 2009'da BET'nin 106 & Park programında yayınlanan video klibin yönetmeni Hype Williams'dır. LeBron James, klibin başında Maybach marka bir otomobilin arka koltuğunda Beats by Dr. Dre laptop'ıyla online poker oynarken göründü. Klipte "More Than a Game" filminde çeşitli görüntüler de kullanıldı. Slaughterhouse grubu (Royce da 5'9", Joell Ortiz, Joe Budden, Crooked I), The Alchemist, Lloyd Banks, Denaun Porter ve Trick Trick Eminem'in verse'ü boyunca arkada göründüler. Ayrıca Birdman, Lil Twist, Tyga ve Juvenile de Lil Wayne'in verse'ü sırasında göründüler. Video klibin prodüksiyonu Birdman'in "Money to Blow" videosuyla aynı zamanda gerçekleştirildi. Video klip, BET'nin "Notarized: Top 100 Videos of 2009" geri sayımında on dokuzuncu sırada yer aldı. "Forever", ABD'de "Billboard"un Hot R&B/Hip-Hop Songs listesine 3 Eylül 2009'da elli sekizinci sıradan giriş yaptı ve listede ikinci sıraya yükseldi. 15 Eylül 2009 itibarıyla şarkı, haftanın en çok indirilen şarkısı oldu. 24 Eylül 2009'da "Billboard" Hot 100'e sekiz numaradan giriş yapan şarkı; Drake'in listeye en yüksek girişi yapan birinci ve ilk ona giren üçüncü şarkısı unvanına sahip oldu. Şarkı, Rap Songs listesinde zirveye oturdu ve Drake'in bu listedeki ikinci bir numarası oldu. "Forever", UK Singles Chart'ın ilk kırkına giremedi. Ancak yüksek dijital indirmeler sayesinde kırk üçüncü sıradan giriş yapabildi. Daha sonra listede düşüşe geçen şarkı; 10 Ocak 2010'da kırk ikinci sıraya yükselmeye başardı. 7 Şubat 2010'da İrlanda listesine giriş yapan şarkı; burada da kırk birinci sıraya yerleşti. I Will Survive "I Will Survive", ilk olarak Amerikalı şarkıcı Gloria Gaynor tarafından seslendirilen ve Ekim 1978'de yayımlanan hit şarkı. Freddie Perren ve Dino Fekaris tarafından yazıldı. Yayımlandıktan sonra yüksek satış rakamına ulaştı, popüler bir disko marşı hâline geldi ve RIAA'den çift platin sertifika aldı. Şarkının sözleri, şarkıyı söyleyen kişinin başlangıçta yıkıcı olan bir ayrılıktan sonra kişisel gücünü keşfetmesi hakkındadır. 1979'da radyolarda çok fazla çalınan şarkı, "Billboard" Hot 100 ve UK Singles Chart'ta bir numara oldu. Ayrıca kadınların gücünün bir simgesi ve geyler için bir marş olarak anıldı. 2016'da Kongre Kütüphanesi, şarkının Gaynor tarafından kaydedilen orijinal sürümünün "kültürel, tarihsel veya sanatsal olarak önemli" olduğuna dikkat çekti ve şarkıyı National Recording Registry'de koruna altına aldı. Türk şarkıcı Ajda Pekkan, Mayıs 1979'da şarkıyı "Süper Star 2" albümünde "Bambaşka Biri" adıyla Türkçe olarak yorumladı. Fikret Şeneş'in yazdığı sözler, yine orijinali gibi, aldatılan kadının intikam isteği ve düşünceleri hakkındadır. Şarkı daha sonra sanatçının 1998'de yayımladığı derleme albümü "The Best of Ajda"da farklı bir düzenleme ile yeniden kaydedildi. "Bambaşka Biri"; 2009'da Kıbrıslı Türk şarkıcı Işın Karaca tarafından "Uyanış" adlı albümde, 2016'da ise Türk şarkıcı İrem Derici tarafından "Gzone Rainbow Anthems" adlı albümde yeniden yorumlandı. Şarkının 1998'de kaydedilen sürümüne klip çekildi. Pekkan, klipteki görüntüsüyle Spice Girls üyesi Emma Bunton'a benzetildi. Ayşe Ersayın'ın yönetmenliğinde çekilen klipte dansçılarla birlikte dans eden Pekkan, değişik görünümlerle klipte yer aldı. Klipte kullanılmak için 80 farklı kostüm seçilirken klibin maliyetinin 25 milyar lira (25 bin Türk lirası) olduğu belirtildi. Santur Santur, (farklı deyişlerle santur, santour, santoor ) (Arapçada: سنطور) (Farsçada: سنتور), Irak, İran ve Hindistan kökenli bir çalgıdır. Yamuk şeklinde genellikle ceviz ve benzeri egzotik ağaçlardan yapılan bir kutu şeklinde olan klasik bir santur, 72 ila 160 telden oluşur. Bu teller üzerine, yine ahşaptan yapılan küçük mızraplar (zahme) ile vurma yoluyla çalınmaktadır. Bu şekil hem telli çalgı hem de vurmali çalgı niteliği taşıyan muzik aletlerine "kordofon" adı da verilmektedir. Bir Kitara türü olan enstrüman, biçimsel olarak kanuna benzer. Yaklaşık 3500 yıllık bir geçmişi olan santur, kimilerine göre Tevrat’ta bahsedilen “Psanterin” sözünden gelmedir. İbranilerde, Mısır, Avrupa ve İran'da küçük değişimler göstererek kullanılmış. Türkiye'de ise 19 ve 20. yüzyıl başlarında kullanılan santur, Santurî Ethem Bey (Ethem Efendi, 1855-1926) ve Ziya Santur ( 1862-1952) tarafından icra edildi. Amerika'da (Hammered Dulcimer), Çin’de (Yangtjin),İsviçre,Almanya ve Avusturya’da (Hackbrett), Fransa’da (Tympanon), Macaristan’da (Cimbalom), İrlanda’da (Tiompan), Yunanistan’da (Santuri), Türkiye ve İran’da (Santur), Romanya’da (Timbal) ve Hindistan’da (Santoor) gibi farklı adlar altında ve değişik formlarda (iki telli, dört telli, 12 perde, 19 perde vb.) kullanılmış ve kullanılmaktadır. Santur hakkında söylenegelen bir efsaneye göre, İran'da "kadın sesine benzediği" gerekçesiyle Şah tarafından 500 yıl boyunca yasaklanan çalgının kesintisiz kullanımı, 1800 yıl önce İran çıkışlı olsa da, 3500 yıl öncesi Mezopotamya'ya dayanmaktadır. Günümüzde Türkiye'de yaygın kullanımı yoktur. Ayrıca santur'un "Cimbalom" denilen, piyano benzeri ayaklı türleri de vardır. Brett Sperry Brett Sperry, Amerikalı video oyunu tasarımcısı. Tasarım rolleri, üretim, destek ve içerik alanlarında güvenilen bir isim olan Sperry aynı zamanda Westwood Studios'un kurucusudur. Brett Sperry Westwood Studios'ta çalışmaya devam ederken, Intelligent Games, Walt Disney Feature Animation ve Looking Glass Studios firmalarının oyunlarında da geliştirici/yayımcı olarak çalışmıştır. Brett Sperry, Westwood Studios'u kurmadan önce Las Vegas'ta Peter Filiberti ile birlikte "Uygulamalı Bilgisayar Teknolojisi" çalışanı olarak Activision, Imagic gibi oyunların dönüşümlerini yapmıştır. Brett Sperry'nin büyük işlerinden bir tanesi Apple II için "Impossible Mission" dönüştürmesidir. Command & Conquer serisinin ilk oyunu, oyun içinde yer almayan bir karakterin hızlı bir şekilde birkaç hayali televizyon kanalına göz atması sahneleriyle başlamaktadır. Bu ilişkili hayali kanallardan bir tanesi "The $perry Financial Network"'dur. Brett Sperry, aşağıdaki oyunları oluşturmuştur: Salmas Salmas (Farsça: سلماس, ayrıca Şahpur, Dīlman, Dīlmagān),