birliklere ne pahasına olursa olsun mevzilerini tutmalarını emretti. Budapeşte'ye taarruz etmek için gönderilen İki kolordu, Alman taarruzun karşılamak için aceleyle kentin güneyine hareket etti. Yine de Alman birlikleri kente 20 km'den daha kısa bir mesafeye kadar ulaşabildiler. Ancak muharebe bitkinliği ve ikmal yetersizliği nedeniyle taarruzlarını sürdüremediler. Budapeşte savunması, sonunda kenti bırakmak ve bütün bütün imha olmaktan kurtulmak için çekilmeyi talep ettiyse de Hitler geri çekilmeyi onaylamadı. Alman birlikleri, karşı taarruzla ulaşmış oldukları ileri mevzileri daha uzun süre tutamayarak 28 Ocak 1945 günü geri çekilmek zorunda kaldılar. Düz bir araziye yayılmış olan Peşte'nin tersine Buda, tepelik bir arazide kurulmuştur. Bu durum savunmanın, büyük ölçüden yavaşlamış olan Sovyet ileri hareketinden daha yüksek arazide savunma yapmalarına ve topçu mevzilemelerine olanak vermiştir. Ana kale, seçkin bir Alman birliği olan Waffen-SS birliklerince savunuluyordu ve birkaç Sovyet taarruzunu başarıyla püskürttüler. Öte yandan her iki tarafın birlikleri birkaç gün boyunca kentin mezarlığında açılmış mezarlar arasında çarpıştı. Özellikle Tuna nehri üzerindeki Margaret adasında Sovyet 25. Muhafız Piyade Tümeni ile Alman birlikleri arasında amansız çatışmalar oldu. Ada hâlen kente yarısı yıkılmış bir köprüyle bağlıydı. Ada aynı zamanda paraşüt atma / atlama bölgesi olarak ve kent merkezinde düzenlenen kısa pisti korumak için kullanılıyordu. Harekâtın altıncı haftasından sonra 11 Şubat'ta Kızıl Ordu birlikleri aynı anda cephenin üç ayrı kesiminden şiddetli bir saldırı başlattılar ve sonunda Gellért Tepesi'ni ele geçirdiler. Sonunda Sovyet topçusu kentin tümü üzerinde ve iki kilometrekareden daha dar bir alana sıkışmış olan Alman-Macar kuvvetleri üzerine ateşi oturttu. Bu birlikler zaten yetersiz beslenme ve hastalıklardan dolayı bitkindiler. Bu muharebeler sırasında bazı Macar tutsaklar Sovyet tarafında savaştı. Sovyet tarafında savaşan Macar askerler, "Buda Gönüllü Alayı" olarak bilinir. Kentin bu bölümünün güneyindeki demiryolu istasyonunu iki günlük kanlı muharebelerle ele geçiren Sovyet kuvvetleri, Buda Kalesi'nin bulunduğu tepeye ilerlediler. Şiddetli çatışmaların ardından 10 Şubat'ta Sovyet denizcilerinden oluşan Kızıl Ordu birliği, tepede bir dayanak elde etti. Böylelikle Alman-Macar garnizonunu ikiye bölmüş oldu. Hitler, hâlen Alman komutan General Pfeffer-Wildenbruch'ın, Budapeşte'yi tahliye etmesini ya da bir yarma hareketiyle kuşatmayı yarmasını yasaklamaktaydı. Ancak son birkaç gündür ikmal malzemesi getiren planörleri arkası kesilmişti ve ikmal malzemesinin artık paraşütle bırakılmaları da söz konusu olmuyordu. General Pfeffer-Wildenbruch, çaresizlik içinde askerlerini Budapeşte'nin dışına çıkarmaya karar verdi. Alman komutan, alışılmış biçimde davranmayarak kentin Macar komutanına pek danışmadı. Yine de tüm kent savunmasının üst komutanı gibi davranarak kuşatmayı yarıp çıkma harekâtına Macar Komutanı da dahil etti. Alman ve Macar birliklerinin oluşturan 28 bin kişi, 11 Şubat akşamı Kale yamaçlarından aşağı yürüyüşe geçtiler. Üç dalga halinde, çok sayıda siville birlikte harekete geçildi. Ancak Kızıl Ordu, kaçış girişimin fark etmiş ve önlem almıştır. Bununla birlikte sis kaçış için bir örtü oluşturmuştur. İlk dalga, Sovyet askerleri ve topçusunu hazırlıksız yakaladı ve çoğu Kızıl Ordu hatlarını aşmayı başardı. Sovyet birlikleri böylelikle alarma geçtiği için ikinci ve üçüncü dalgaların fazla şansı olmadı. Sovyet topçusu ve roket bataryaları bu dalgaları çatal ateşine aldı. Ağır ateş altında, büyük çoğunluğunu sivillerin oluşturduğu 5-10 bin kişi, Budapeşte'nin kuzeybatısındaki ormanlık bölgeye ulaşabildi ve Viyana'ya kaçabildi. Sonuç olarak Budapeşte kuşatmasından kurtulan Alman askeri 600 -700 kadardır. Bu askerlerin kabaca 170 kadarı Waffen-SS birliklerine aittir. Macar askerlerinden kurtulanların sayısı bilinmiyor. Budapeşte'den çekilen birliklerin çoğu öldü, yaralandı ya da Sovyet birliklerince esir alındı. General Pfeffer-Wildenbruch ve Macar Komutan General Hindy, tutsaklar arasındadır. Budapeşte'de kalan Alman-Macar birlikleri 13 Şubat 1945 tarihinde teslim oldular. Askeri tarihçi Liddell Hart, Alman tutsakların sayısını 110 bin olarak vermektedir. Budapeşte'de binaların yüzde seksenden fazlası tümüyle yıkıldı ya da hasar gördü. Bunlar arasında tarihi kale ve Macaristan Parlamento Binası da bulunmaktadır. Tuna üzerindeki beş köprü de imha oldu. Alman ve Macar birlikleri neredeyse tümüyle imha oldular. Tümüyle ya da büyük kısmıyla İmha olan Alman tümenleri; 13. Panzer Tümeni, "Feldherrnhalle" Panzer Kolordusu'nun iki tümeni, 8. SS Süvari Tümeni "Florian Geyer" ve 22. SS Süvari Tümeni Maria Theresa. Macar 1. Kolordusu tümüyle imha oldu. Bu kolordu bünyesinde iki piyade ve bir zırhı tümen bulunmaktaydı. Mart ayında başlatılan Bahar Uyanışı Harekâtı bir yana bırakılırsa Budapeşte Kuşatması sırasında girişilen harekât, Doğu Cephesi'nin güney kesiminde son geniş çaplı Alman harekâtıydı. Kuşatma sonrasında Wehrmacht, özellikle de Waffen-SS birlikleri tükenmişti. Kızıl Ordu yönünden ise Budapeşte Kuşatması, Berlin Muharebesi'nden önceki son prova gibiydi. Ve ardından Viyana Taarruzu'nu başlattı. Budapeşte'nin Kızıl Ordu eline geçmesinden tam iki ay sonra 13 Nisan 1945 tarihinde Viyana düştü. Tom Dumont Tom Dumont (d. 11 Ocak 1968), Amerikalı yapımcı ve gitarist. Dumont, Amerikan üçün dalga ska grubu No Doubt'ın bir üyesidir ve grup, ara verdiğinde Invincible Overlord adında bir yan projeye başladı ve Matt Costa'nın "Songs We Sing" çalışmasının yapımını üstlendi. Dumont ailesi Irvine, Kalifornyia'da yaşadı. Tom, iki kardeşiyle yaşadığı ailesinde, tek evlatlık çocuktu. Piyano çalan babası, on iki yaşındayken kendisine bir gitar verdi. Dumont, beğendiği James Taylor'ın şarkıları üzerine pratik yapmaya başladı. Dumont, Iron Maiden, Judas Priest ve KISS gruplarından etkilendi. Ablasıyla, Rising grubuna katıldı fakat 1988 yılında No Doubt grubuna katılmak için gruptan ayrıldı. Dumont'un Gina adında bir kız kardeşi ve John adında bir erkek kardeşi vardır. Dumont, beş sömestr boyunca müzik kuramı üzerinde Orange Coast College'da eğitim aldı. Grup, Anaheim'de Beacon Avenue'ye taşınınca, Tom televizyon bağımlısı olma hakkında bir şiir yazdı ve şiiri, Eric Stefani'ye görüdü. Eric, şiiri besteleyerek "Trapped in a Box" şarkısını yazdı. Şarkı, grubun kendi adını taşıyan debut albümünün tek single çalışması (teklisi) olarak yayımlandı. Grup, daha sonra kendi yayımladıkları "The Beacon Street Collection"'ını Mart 1995'te çıkardı. Aynı ay, Dumont, çalıştığı mortgage şirketinden ayrıldı. "Tragic Kingdom" albümünün tamamlanmasıyla "iyi bir duygu" hissetti ve eğer albüm tutmazsa, rock konserlerinden çekilmeyi plânladı. "Tragic Kingdom" ticari bir başarı elde ederek ABD'de elmas sertifika aldı ve dünya genelinde on altı milyon sattı. Eric gruptan ayrılınca, Tom şarkıları yazma ve düzenleme sorumluluğunu alarak grubun lideri oldu. Tragic Kingdom turnesinden sonra, Tom, Long Beach, Kaliforniya'ya evine döndü ve 1997'de sörf yapmaya başladı. No Doubt'ın ara verdiği süre boyunca, Dumont, Matt Costa'nın 2005 debut albümü oland "Songs We Sing"'in yapımını gerçekleştirdi. Caster Semenya Mokgadi Caster Semenya (d. 7 Ocak 1991, Polokwane), Güney Afrikalı orta mesafe koşucusu. Semenya ilk altın madalyasını 2008 Yıldızlar İngiliz Milletler Topluluğu Oyunları'nda 800 metre yarışında 2:04.23'lük derecesiyle aldı. 2009 Afrika Gençler Atletizm Şampiyonası'nda ise 800 metrede 1:56.72, 1500 metrede ise 4:08.01'lik dereceleriyle altın madalyaya uzandı. 800 metredeki derecesi 2009 yılının en iyi derecesiydi. 2009 Dünya Atletizm Şampiyonası'nda 800 metrede kendisine ait olan yılın en iyi derecesini 1 saniye kadar geliştirdi ve 1:55.45'lik derecesiyle altın madalyanın sahibi oldu. Gündeme gelmesini sağlayan ise bu dereceleri ve madalyalarından çok erkek mi kadın mı olduğuna yönelik dedikodulardı. Bu söylentiler üzerine Uluslararası Atletizm Federasyonları Birliği (IAAF) Semenya'ya cinsiyet testi uygulanacağını açıkladı. IAAF yaptığı testler neticesinde Semenya'nın yarışmasına engele teşkil edecek bir durum olmadığını ancak dedikodularla ilgili olarak Semenya'nın özel bir durumu olduğu bunun da açıklanamayacağı ve açıklanmasına gerek bir durum olmadığı belirtti. John Lloyd (yazar) John Hardress Wilfred Lloyd (d. 30 Eylül 1951) Britanyalı komedi yazarı ve televizyon yapımcısı. Ünlü Britanyalı asker ve polo oyuncusu John Hardress Lloyd'un büyük yeğenidir. Lloyd, Dover, İngiltere'de doğdu. Titchfield'da West Hill Park Okulu, Canterbury'de The King's Okulu ve Cambridge'de Trinity Koleji ve Cambridge Üniversitesi'nde eğitim gördü. Douglas Adams ile BBC'de radyo yapımcısı olarak çalıştı. 1974–1978 yıllarında "The News Quiz", "The News Huddlines", "To The Manor Born" ve "Quote... Unquote" yapımlarında bulundu. "Hordes of the Things" adlı radyo programı dizisini ve "Doctor Snuggles" dizisinin iki bölümünü yazdı. Douglas Adams'la birlikte "The Hitchhiker's Guide to the Galaxy"'nin radyo dizisini yazdılar. Lloyd BBC ve ITV'de 1979–1989 arasında televizyon yapımcısı olarak çalıştı. "Not the Nine O'Clock News", "Spitting Image" ve "Blackadder" dizilerinin yapımcılıklarında bulundu. Lloyd, halen yapımcılık ve yazarlık faaliyetlerine Birleşik Krallık'ta devam etmektedir. As/Is As/Is, John Mayer'ın 2004'te yayımladığı konser albümleri. CD formatında ve iTunes Store üzerinden dijital formatta satın alınabilmektedir. Albümlerde, Mayer'ın ikinci stüdyo albümü "Heavier Things" için düzenlediği turne kapsamında Amerika Birleşik Devletleri'nin çeşitli yerlerinde verdiği konserlerin görüntüleri yer almaktadır. Tüm görüntüler beş albüm hâlinde iTunes'ta satışa sunuldu. Temmuz 2009 itibarıyla albümlerin dördü hâlen satıştadır ve albümlerin her birinin kendilerine ait kapak tasarımları mevcuttur. İki CD'lik derleme albüm, dijital ve fiziksel olarak piyasaya sürüldü ve Marvin Gaye cover'ı "Inner City Blues (Make Me Wanna Holler)" şarkısı da ikinci CD'ye ilave edildi. Bu şarkıda bir de DJ Logic'in turntable solosuna yer verildi. İlk albümün kapağında "Heavier Things"'in kapağındaki resimden bir ayrıntı olan Mayer'ın silueti mavinin iki tonuyla yer alır. Bu diğer albümlerden farklı olduğundan, kapak çalışması da diğerlerinden epey farklıdır. Serinin ikinci, üçüncü, dördüncü ve beşinci albümlerinin kapakları sanatçı Kozyndan tarafından yapılmıştır. Bu kapaklarda helyum balonlarına asılı ya da çamaşır makinesinin içinde tavşanlar resmedilmiştir. Dördüncü albümde tavşanlar amip şeklini almıştır ve çaprazlama düzende sayıları on ikiye kadar çıkar. Beşinci albümün kapağında orta kesitleri yay olan çok sayıda tavşan bulunur. CD kapaklarında Kozyndan'ın 'Uprisings' çizimlerinden tavşanlar kullanılmaya devam edildi. Bu çizimlerde Japon çizimi "Kanagawa Açıklarında Büyük Dalga"'ya saygı duruşu olarak, ona benzer şekilde yüzlerce tavşan vardır. CD serinin altıncı ve son parçası kabul edilirken, "Büyük Dalga" 36 parçadan oluşan tahta oymabaskı serisinin ilkidir. Volume 6 Orakkanat Orakkanat ("Gonepteryx rhamni"), Pieridae familyasından bir kelebek türü. Taşlık alanlar, çalılıklar ve ormanlarda yaşar. Kanatlarının üst tarafı sarı renkte olan bu canlının kanat açıklığı 5–6 cm'dir. Kanatlarında yer alan damarlar sebebiyle yaprağa benzer. Bu durum sayesinde düşmanlarından gizlenir. Mart-Kasım ayları arasında görülür. Tibetliler Tibet halkı veya Tibetliler, günümüzde daha çok Çin'de, büyük bir bölümü (% 44,81) Tibet Özerk Bölgesinde (Çince: 西藏自治区, "Xīzàng zìzhìqū"; Tibetçe: བོད་རང་སྐྱོང་ལྗོངས་, "bod rang skyong lbyongs"), sınır eyaletlerden Sichuan (% 23,43), Qinghai (% 20,06), Gansu (% 8,18) ve Yunnan (% 2,37). Tibet'te yaşayan halkın % 92,77, Qinghai eyaletinde % 22,53, Gansu eyaletinde % 1,76 ve Sichuan eyaletinde % 1,54 Tibetlidir. Tibetliler, Tibet ve Himalaya bölgesinde göçebe bir yaşam sürdürürler. Kaşgarlı Mahmud, Divânu Lügati't-Türk’de Tübüt ("Tibetliler") halkı ile ilgili şu bilgileri de verir: "" ... Gezginci olarak yabancılarla karışanlar "شْتَن Xotan" ve "تبت Tübüt" halkı ile "طَنغُت Tenğüt"lerin bir kısmıdır"." ve ""Tübütlüler تبت adında birinin oğullarıdır. Bu, Yemenli bir kimsedir, orada birini öldürmüş, korkusundan kaçmış, bir gemiye binerek Çine gelmiş, "Tibet" ülkesi onun hoşuna gitmiş, orada yerleşmiş; çoluğu çocuğu çoğalmış, torunları Türk topraklarından bin beş yüz fersah yer almışlar, Çin ülkesi Tibetin doğu tarafındadır."" şeklinde yorumlar. Tibetlilerin çoğunluğu Lama Budizmi veya Tibet Budizmi inançlıdır. Çok az sayıda Kachee ("Kache") denilen müslüman insanlar vardır. "Dalay Lama" veya "Pançen Lama" gibi reenkarne olmuş lama kökenli ruhani liderleri vardır. Vicdan (anlam ayrımı) Vicdan ÅŸu anlamlara gelebilir: Continuum Continuum, John Mayer'ın üçüncü stüdyo albümüdür. 12 Eylül 2006'da Amerika Birleşik Devletleri'nde yayımlandı. Bu albümle Mayer, tarzında bir değişikliğe gitti ve albümde blues ve R&B türlerine ağırlık verdi. Albümün prodüksiyonunu Steve Jordan ile birlikte Mayer üstlendi. "Continuum" albümü yayımlanmasından önce ABD'de çeşitli radyolarda çalınmaya başladı. Birçok ülkenin listesinde ilk ona giren albüm; "Billboard" 200 listesinde iki numaraya yükseldi ve RIAA tarafından iki kez platin plak ile ödüllendirildi. Albüm, genellikle olumlu eleştiriler topladı ve Mayer'ın kendi kuşağının öncü gitaristi olarak kalmasını sağladı. Albüm, 2007 Grammy Ödülleri'nde üç ödüle aday gösterildi ve ikisini kazandı: "Waiting on the World to Change" şarkısıyla En İyi Pop Vokal Albümü ve En İyi Erkek Pop Vokal Performansı ödüllerini kazandı. "Belief" şarkısıyla da 2008 Grammy Ödülleri'nde En İyi Erkek Pop Vokal Performansı ödülüne aday gösterildi. 7 Aralık 2006'da "Continuum", üç Grammy Ödülü'ne aday gösterildi. Mayer, bunlar dahil beş ödüle aday gösterildi— John Mayer Trio'nun "Try!" albümüyle En İyi Rock Albümü ve "Arabalar" filmi için seslendirdiği "Route 66" şarkısıyla En İyi Solo Rock Vokal Performansı ödülüne aday gösterildi. Albümün ilk single'ı "Waiting on the World to Change", En İyi Erkek Pop Vokal Performansı kategorisinde ödülü kazandı. "Continuum" albümü ise En İyi Pop Vokal Albüm ödülünü kazandı. Berklee College of Music Berklee College of Music, 1945 yılında Boston, Massachusetts'te kurulmuş bağımsız müzik konservatuvarı. Kayıtlı 4000 öğrencisi bulunmaktadır. Akreditasyonlu dört senelik bir lisans programına sahip olan okul komposizyon, çağdaş bestecilik ve yapımcılık, film müziği, caz kompozisyon, müzik yönetimi, müzik eğitimi, yapımcılık ve mühendislik, müzik sentezleme, müzik terapisi, performans, profesyonel müzik ve şarkı yazımı alanlarında mezun vermektedir. Berklee "Schillinger House of Music" adıyla Lawrence Berk tarafından kuruldu. Amaç, matematiksel proseslere dayanan bir armoni ve kompozisyon metodu olan Schillinger Metodu'na göre eğitim vermekti. Metot adını Berk'ün de öğretmeni olan Joseph Schillinger'dan almaktadır. 1954 yılında eğitim programının genişletilmesiyle birlikte Berk okulun adını, oğlu Lee Berk'ten alacak şekilde, Berklee School of Music olarak değiştirdi.1973 yılında akreditasyonun alınmasıyla birlikte okulun adı tekrar değişerek Berklee College of Music oldu. 2003 yılında okulun çevrimiçi hizmet veren bölümü Berkleemusic açıldı. Okulun kurulduğu yıllarda hemen hemen tüm müzik okulları öncelikle klasik müziğe odaklanmaktaydı. Berklee'nin amacı ise diğer okullarda olmayan çağdaş müzik (daha özelinde caz) üzerine eğitim vererek öğrencilerini müzik kariyerlerine hazırlamaktı. Film müziği, şarkı yazarlığı, müzik terapisi zamanla aynı doğrultuda programa alınmıştır. Berklee'de eğitim almış birçok başarılı müzisyen bulunmaktadır. Bunlardan bazıları, yapımcı Quincy Jones; piyanistler Bruce Hornsby, Keith Jarrett, Hiromi Uehara ve Diana Krall; gitaristler John Petrucci, Steve Vai, Rivers Cuomo, Ian Thornley, Kevin Eubanks, Pete Huttlinger, Shane Gibson, Adam Dutkiewicz, Killswitch Engage'den Joel Stroetzel, John Mayer (ikinci dönem sırasında okuldan ayrıldı) ve John Scofield; baterist Abe Laboriel Jr (2009'da Eric Clapton ve Paul McCartney ile tura katıldı); basçı ve klavyeci Matt Wachter; basçı John Myung ve baterist Mike Portnoy (Dream Theater kurucuları); baterist Joey Kramer; şarkı yazarları Aimee Mann, Paula Cole, Bruce Cockburn, Gavin DeGraw, Tracy Bonham ve Melissa Etheridge; film müziği bestecileri Alan Silvestri ve Howard Shore olarak sayılabilir. Ayrıca Türkiye'den Ozan Çolakoğlu,Emin Fındıkoğlu, Hasan Cihat Örter, Neşet Ruacan, Kamil Özler, Aydın Esen, Rene Macaroğlu, Ahmet Güvenç (Kurtalan Ekspresin basisti)... de mezunları arasındadır. Ahmet Ertegün, Berklee tarafından 1991 yılında onursal doktoraya layık görülmüştür. Soner Çağaptay Soner Çağaptay Washington Yakın Doğu Araştırmaları Enstitüsü’nde (Washington Enstitüsü) Beyer ailesi kürsüsünde kıdemli uzman ve Türkiye Araştırmaları Programı’nın direktörü olarak görev almaktadır. Türkiye-ABD ilişkileri ve Türk iç politikası üzerine yaptığı araştırmalarıyla tanınan Soner Çağaptay, Türkiye’nin ve dünyanın önde gelen prestijli üniversitelerinde Orta Doğu, Akdeniz ve Doğu Avrupa üzerine dersler vermiştir. Yale’de 2003’ün ilkbaharında verdiği modern Türk tarihi konulu ders, üniversite tarafından bu konu üzerinde 1970’li yillardan beri verilen ilk ders olma özelliğini taşıdı. Türkçe ve İngilizce dışında, Almanca, Fransızca, İspanyolca, Boşnakça, Osmanlıca, İbranice, ve Azerice bilmektedir. Çağaptay Türkiye-ABD ilişkileri, Türk iç politikası, ve Türk milliyetçiliği konularında kapsamlı çalışmalar yapmış, yazıları akademik dergilerde ve gazetelerde yayınlanmıştır. Bunların arasında Wall Street Journal, Washington Post, New York Times, Foreign Affairs, ve The Atlantic gibi uluslararası basının önde gelen yayın organları bulunmaktadır. Bir süre boyunca Türkiye’nin en eski ve nüfuzlu İngilizce gazetesi olan Hürriyet Daily News’de düzenli köşe yazıları yazmıştır, ve CNN’in Global Kent Meydanı (Global Public Square) adlı bloguna katkı sağlamıştır. Ayrıca CNN, NPR, Amerika’nın Sesi ve BBC kanallarının programlarında düzenli olarak konuk edilmektedir. Tarih eğitimi alan Çağaptay, doktora tezini 2003 yılında Yale Üniversitesi’nde Türk milliyetçiliği üzerine yazmıştır. Çağaptay Yale, Princeton, Georgetown ve Smith üniversitelerinde Orta Doğu, Akdeniz, ve Doğu Avrupa üzerine dersler vermiştir. 2006’dan 2007’ye kadar Princeton Üniversitesi’nin Ortadoğu Çalışmaları bölümünde Ertegün Profesörü olarak görev almıştır. Çağaptay geçmişte Georgetown Üniversitesi’nin Dış Politika Okulu'nda (School of Foreign Service) ziyaretçi profesör olarak ders vermiştir. Çağaptay birçok unvan, burs, ve kürsü başkanlığına layık görülmüştür. Bunların arasında Smith‐Richardson, Mellon, Rice, ve Leylan bursları, ve Princeton’da Ahmet Ertegün kürsüsü yer almaktadır. Ayrıca ABD Dışişleri Bakanlığı Hariciye Enstitüsü’nün İleri Derece Türkiye Araştırmaları Enstitüsü’ne başkanlık etmiştir. 2012 yılında Amerikan Türk Cemiyeti tarafından Genç Cemiyet Lideri seçilmiştir. Panda Panda, kordalılar şubesinden, memeliler sınıfından ve etçiller takımından bir hayvandır. Panda yavruları yetişkin pandalara göre çok küçüktür. Doğduklarında ortalama 100 gram ağırlığında olurlar. Başka hiçbir memeli hayvanın yavrusu yetişkininden bu kadar küçük olarak dünyaya gelmez (kangurular hariç). Yeni doğan pandalar her iki saatte bir emzirilme ihtiyacı duyarlar. Beslenme aralarında da anne genelde yavrularını bırakmaz, ön ayaklarının üstünde onları taşımaya devam eder. Hareket halindeyken de yavrularını nazikçe ağzında taşır. Yavrular üç aylık olduğunda yürümeye başlarlar. Panda yavrusu 1.5 yaşına geldiğinde 50 kg ağırlığına ulaşır ve bambu yiyebilecek kadar güçlü ve sert dişlere sahip olur. Artık onun için annesinin yanından ayrılma vakti gelmiştir. Yetişkin pandalar çoğu yalnız yaşamayı tercih eder. Doğrusu pek de bir araya gelecek zaman bulamazlar, çünkü bu yavaş hareket eden hayvanlar günün 14 saatini bambu yiyerek geçirirler. Vahşi hayatta 1000, hayvanat bahçelerinde ise 100 kadar panda kaldığı sanılmaktadır. Artık nesli tükenmekte olan pandaların çoğu bambu ormanlarının yoğun olduğu Çin'in güneybatısındaki sisli, yağmurlu dağ eteklerinde yaşamayı tercih eder. Pandalar bambu filizleri ve yapraklarından başka neredeyse hiçbir şey yemezler. Bazen balık ve diğer küçük hayvanlarla beslenebilirler, ama bambu, pandaların menüsünün %99'unu oluşturur. Pandalar çok yerler, hızlı yerler ve günlerinin 12 saatini yemeğe ayırırlar. Bunun sebebi şudur: yediklerinin yalnızca beşte birini sindirebilirler. Ayrıca bambu da pek besleyici sayılmaz. Bambunun sadece filizleri ve yaprakları değerli kısımlarıdır, bu yüzden yetişkin pandalar da sadece bu bölümlerle ilgilenir. Sağlıklı kalabilmeleri için bu 12 saat içinde kendi ağırlıklarının %15'i kadar yemeleri gerekir, bu yüzden de hızlı yerler. Pandaların azıdişleri çok geniş ve düzdür. Bu dişlerin şekli sayesinde bambu filizlerini, köklerini ve yapraklarını parçalayabilirler. Ön ayak bileklerinin kemikleri çok güçlüdür. Yiyeceklerini düzgün bir şekilde parçalayabilmek için önce bitkiyi ön ayaklarıyla sıkıca tutarlar. Bazen pandaların bulunduğu alandaki tüm bambular doğal nedenlerle öldüğü zaman pandalar da açlıktan ölüyor, çünkü bambuların büyüyüp geliştiği diğer alanları bulamıyorlar. Çin hükümetinin yetkilileri ve bilim adamları pandaların hayatına devam edebilmesi için çalışmaya ve fikir üretmeye devam ediyor. Pandalar biraz utangaç yaratıklardır, insanların bulunduğu bölgelere pek girmek istemezler. Bu da onların yaşam alanını oldukça kısıtlar. Ne yazık ki insanlar dağlarda daha yüksek yerlere yerleşmeye devam ettikçe pandaların yaşam alanı da küçülmeye devam ediyor. 4 Şubat'ta nesli tükenmekte olan pandalar için Dünya Pandalar Günü etkinliği düzenlenmektedir. Çevrimiçi arkadaşlık servisi Çevrim işi arkadaşlık servisi; bireylerin, çiftlerin ve grupların interneti kullanarak sosyal, romantik veya cinsel arkadaşlık geliştirmesini sağlayan bir ortamdır. Bu tip servisler çoğunlukla internet üzerinden geniş olanaklarla eş bulmaya yardımcı olur. Bir çevrim içi arkadaşlık servisi genellikle ilk kez bu servisi kullanacak kişiden servisin veritabanındaki diğer kişileri arayabilmesi için yaş aralığı, cinsiyet ve yaşadığı yer gibi birtakım bilgiler ister. Çoğu site, üyelerinin kendi fotoğraflarını yüklemesine ve diğer insanların fotoğraflarını görmesine izin verir. Webcast, sohbet ve VOIP gibi hizmetler sunan siteler de bulunmaktadır. Bazı servislere ücretsiz kayıt olunabilir; ancak servisin olanaklarını kullanmak için aylık bir ücret ödemek gerekebilir. Diğer taraftan, bazı servislerin gelir kaynağı reklamlardır. Jaffa Phonix Jaffa Phonix temelde Elektronik, Hip Hop tarzı çalan Filistinli bir gruptur. Şu anki üyeleri Faisal Abu Ghaben, Ali Abu Ghaben, DJ Feedo'dur. İngiliz müzik eleştirmeni Richard Woffenden tarafından ilk Arap dans müziği grubu olarak tanımlanırlar. Ghaben kardeşler Kuveyt'te doğmuş bir Filistinli mültecilerdir. Körfez Savaşı'ndan sonra PLO'nun Saddam Hüseyin'e verdiği destekten dolayı Mısır'a kaçmışlardır. Jaffa Phonix ilk olarak hip-hop tarzı müzikle Mısır'da ortaya çıkmıştır. Daha sonra ilk albümleri Osti(Hikayem) Mısır'ın en büyük radyo istasyonu Nil FM'de çalınmaya başladı. Grup en önemli performansını Ciaro'da 24 Kasım 2006'da SOS müzik Festivali'nde 15.000 kişi önünde sergiledi. The Village Sessions The Village Sessions, John Mayer'ın 12 Aralık 2006'da yayımlanan EP'sidir. John Mayer Trio üyeleri Steve Jordan ve Pino Palladino'nun yanı sıra; Mayer'ın turne grubundan Ben Harper, Robbie McIntosh ve Ricky Peterson da albüme katkıda bulundu. Altı parçalık EP'de Mayer'ın üçüncü albümü "Continuum" ve trio'nun konser albümü "Try!"daki şarkıların akustik ve alternatif versiyonları yer almaktadır. EP'nin prodüktörlüğünü mühendis Chad Franscoviak ile birlikte Mayer üstlendi. EP, Mayer'ın "Gravity" single'ıyla aynı zamanda yayımlandı. "Daughters" ve "Bigger Than My Body" gibi, bu şarkı da EP'ye konulmadı. "The Village Sessions", iTunes Store'da 15 Mayıs 2007'de dijital ortamda satışa sunuldu. Başlangıçta EP, indie kayıt mağazalarında ve internet üzerindeki Aware Records mağazası üzerinden sınırlı sayıda satışa sunuldu. Albüm, 12 Aralık 2006'da yayımlandı ve 23 Aralık 2006'da Aware mağazasında tükendi. Daha sonra Amazon.com sitesi üzerinden de satışa sunuldu. Mayıs 2007 itibarıyla iTunes Store'a eklendi. Bu versiyonda EP'ye "Continuum" albümündeki "In Repair" şarkısının kayıt görüntüleri de eklendi. 6 Aralık 2007'de, "The Village Sessions" EP'sindeki "Belief" parçasının akustik versiyonu En İyi Erkek Pop Vokal Performansı kategorisinde ödüle aday gösterildi. Paris Bir Åženliktir Paris Bir Şenliktir (orijinal adı: A Moveable Feast) Amerikalı yazar Ernest Hemingway tarafından 1920'lerde Paris te geçirdiği yıllarda yazılmış anı yazılarından oluşan kitap. Kitap varolmaya çalışan genç bir yazar olarak Hemingway'in ve onun ilk karısı Hadley'in yaşamından anıları anlatır. Paris bir şenliktir, birçoklarına göre Hemingway in en iyi yazılarının yer aldığı kitap olarak değerlendirilir. Kitap onun ölümünden dört yıl sonra, 1964'te dördüncü karısı Mary Heminway tarafından yayımlanmıştır. Kitap Hemingway in 1920'lerin Parisinde yaşadığı tecrübeleri, başından geçen hikâyeleri ve onun şahsi gözlemlerini içerir. Kitabında günümüzün modern Paris inde bile kolaylıkla bulabileceğimiz kafelerin, barların, otellerin ve binaların açık adreslerini yazmıştır. Kitabın adı Hemingway in yakın arkadaşı ve Papa Hemingway'in yazarı olan A.E. Hotchner'ın Paris'te Hemingway'i ilk ziyaretinde söylediği; sözünden gelmektedir. Meuse San Francisco Barış Antlaşması San Francisco Barış Antlaşması (İngilizce: Treaty of Peace with Japan, Japonca: 日本国との平和条約), II. Dünya Savaşının ardından Müttefik Kuvvetler ile Japonya arasında 8 Eylül 1951’de San Francisco Kaliforniya’da imzalanan antlaşma. 49 ülke arasında imzalanmış ve 28 Nisan 1952 tarihinden itibaren yürürlüğe girmiştir. Antlaşmayla II. Dünya Savaşı resmen sona ermiş, Japonya’nın emperyalist bir güç olarak konumu lağvedilmiştir. Ayrıca antlaşmayla Japonya’nın elindeki müttefik savaş esirlerinin maruz kaldıkları insan hakları ihlallerinden dolayı tazmin edilmeleri karara bağlanmıştır. Bu antlaşmayla beraber Japonya’nın ABD ile ikili ilişkileri yeni bir aşamaya geçmiş ve modern Japonya tarihi bu doğrultuda şekillenmiştir. İmzacı ülkeler şöyledir: Arjantin, Avustralya, Belçika, Bolivya, Brezilya, Kamboçya, Kanada, Kolombiya Şili, Kosta Rika, Küba, Çekoslovakya, Dominik Cumhuriyeti, Ekvador, Mısır, El Salvador, Etiyopya, Fransa, Yunanistan, Guatemala, Haiti, Honduras, Endonezya, İran, Irak, Japonya, Laos, Lübnan, Liberya, Lüksemburg, Meksika, Hollanda, Yeni Zelanda, Nikaragua, Norveç, Pakistan, Panama, Paraguay, Peru, Filipinler, Polonya, Suudi Arabistan, Sovyetler Birliği, Sri Lanka, Güney Afrika, Suriye, Türkiye, İngiltere, ABD, Uruguay, Venezuela, Vietnam. Burma, Hindistan ve Yugoslavya ise çağrılı olmalarına rağmen katılmazlar. Çin İç Savaşı yeni sonuçlandığı için ve Tayvan ile Çin Halk Cumhuriyetinin hangisinin yasal temsiliyet sahibi olduğu konusunda uluslararası kamuoyu nezdinde belirsizlik olduğu için iki ülke de antlaşmaya çağrılmamıştır. Kuzey Kore de çağrılmayan ülkeler arasındadır. İtalya ise Haziran 1945'te anti-faşist Badoglio hükûmeti Japonya’ya savaş ilan etmesine rağmen davet edilmeyecektir. Savaş zamanında bağımsız bir ülke olarak var olmayan ancak sonradan bağımsızlığını kazanan ve Japon işgaline karşı savaşan Pakistan da katılacaktır. Sovyetler Birliği Konferansa katılır ve Sovyet delegasyonu Dışişleri Bakan Yardımcısı Andrey Gromiko liderliğinde görüşmelerde yer alır. Konferansın başından itibaren Sovyetler Birliği özellikle ABD ve İngiltere tarafından hazırlanan antlaşma taslağına muhalefet ederler. Sovyetler Birliği temsilcisi Gromyko 8 Eylül 1951 günü uzun bir yazılı açıklama yaparak antlaşmaya karşı olma sebeplerini açıklar. Buna göre; olarak sÄ±ralanabilir. Konferans sürecine katılan 52 ülkeden 49’u anlaşmayı imzalayacak; Çekoslovakya, Polonya ve Sovyetler Birliği imzalamayacaktır. Kolombiya, Endonezya ve Lüksemburg ise anlaşmayı imzalasalar da onaylamayacaklardır. Anlaşmaya davet edilmeyen Tayvan 28 Nisan 1952’de Japonya ile ayrı bir barış anlaşması imzalayacaktır. Antlaşmanın 14.maddesi uyarınca Japonya’nın ada haricindeki sahip olduğu firma, kurum ve özel kişilere ait tüm varlıklara Müttefiklerce el konmuştur. Bu kapsamda Çin Halk Cumhuriyeti Mançurya ve Moğolistan’daki demiryolu ve madenlere el koyacaktır. Japonya’nın; Kore, Tayvan ve Çin’de el konulan varlıklarının toplam değeri 25 milyar dolar mertebesindedir. Antlaşmanın 16.maddesine göre Japonya savaş sırasında esir ettiği Müttefik personelinin maruz kaldığı zorlukları tazmin etmek amacıyla Kızıl Haç örgütüne 4,5 milyon pound ödeme yapacaktır. Antlaşmanın 14.maddesine göre Japon işgali altında bulunan ve bu yüzden maddi hasara uğrayan kentler için tamir bedeli ödemekle mükellef olan Japonya, Myanmar, Filipinler, Endonezya ve Vietnam’a toplamda 1 milyar doların üzerinde ödeme yapar. Bu tazminat kapsamındaki en son ödeme Filipinler’e 22 Temmuz 1976’da yapılacaktır. Where the Light Is: John Mayer Live in Los Angeles Where the Light Is: Live in Los Angeles, John Mayer'ın konser albümü. Yönetmenliğini Danny Clinch ve yapımcılığını John Mayer ve Steve Jordan üstlendi. Albüm, Mayer'ın 8 Aralık 2007'de Los Angeles, Kaliforniya'daki L.A. Live Nokia Theatre'da verdiği bir yardım konserindeki görüntüleri içermektedir. Konserde Mayer, üç setlik bir performans sergiledi: solo akustik set, John Mayer Trio ile bir set ve turne grubu ile birlikte son set. Albümün adı Mayer'ın "Gravity" şarkısından alındı. Albüm CD, LP, dijital indirme, DVD ve blu-ray formatlarında 1 Temmuz 2008'de yayımlandı. Aksi belirtilmeyen tüm şarkılar John Mayer tarafından yazıldı. Albüm, ABD "Billboard" 200 listeine beş numaradan giriş yaptı ve günümüze dek 258.359 kopya sattı. Ayrıca Avustralya ARIA listesine otuz numaradan giriş yaptı. Top 40 DVD listesine ise iki numaradan giriş yaptı. İkinci haftasında, 7.500 DVD siparişi aldı ve ARIA tarafından altın plak ile ödüllendirildi. Okyanusya Ã¼lkeleri listesi Okyanusya, yaklaşık 8.536.716 km'lik alanı ile dünya topraklarının %5,3'ünü kapsamaktadır. 32.000.000 kişi yani Dünya nüfusunun %0,47'sini barındırmaktadır. Okyanusya bölgesi; Büyük Okyanus ile Hint Okyanusu'nun arasındadır. Kuzeyde Asya'nın güney ve güneydoğusu tarafından sınırlandırılır. Bu sayfa Okyanusyanın coğrafî kapsamına giren ülkeleri; bayrakları, başkentleri, para birimleri, resmî dilleri, yüzölçümleri, nüfusları ve coğrafî konumunu gösteren haritalar ile listelemektedir. Bu liste Birleşmiş Milletler (BM) üye devletleri ve diğer topraklara (BM tarafından tanınmayan devletler ve bağımlı topraklar) bölünmektedir. Bu bölümdeki tek toprak olan Hawaii, Amerika Birleşik Devletleri'nin eyaletlerinden birisi olup ABD'nın bir parçası olarak sayılır, fakat diğer eyaletlere karşın Hawaii, Kuzey Amerika'da bulunmayan tek ABD eyaletidir. Emil Konopinski Emil John (Jan) Konopinski (d. 25 Aralık 1911, Indiana, Indiana - 26 Mayıs 1990 Bloomington, Indiana), çekirdek bilimci. Polonya kökenli bir Amerikalı olan Konopinski, Joseph ve Sophia Sniegowska çiftinin oğluydu. Indiana Üniversitesinde fizik profesörü olarak görev yaptı. II. Dünya Savaşı sırasında Chicago Üniversitesinde Enrico Fermi ile birlikte ilk nükleer reaktör üzerinde çalıştı. Ayrıca ilk nükleer silahın (atom bombası) yapılması amacıyla yürütülen Manhattan Projesine katıldı. Konopinski, C. Marvin ve Edward Teller ile birlikte bir termonükleer patlamanın atmosferi tutuşturmayacağını ve dolayısıyla dünyayı tahrip etmeyeceğini gösterdi. 1946 - 1948 yılları arasında Amerika Birleşik Devletleri Atom Enerjisi Komisyonu danışmanlığı yapmış olan Konopinski'nin "The Theory of Beta Radioactivity" adlı bir kitabı bulunmaktadır. Billy Wright (futbolcu) William Ambrose "Billy" Wright (6 Şubat 1924 - 3 Eylül 1994), , İngiliz eski defans futbolcusudur. Tüm kariyeri boyunca Wolverhampton Wanderers takımının formasını giymiştir. 105 kez İngiltere forması giymiştir. 90 maçta takım kaptanı çıkarak bu alandaki rekoru Bobby Moore ile paylaşmaktadır. Ironbridge, Shropshire'da doğan Wright, kanatlarda ve defansif bölgelerde mücadele etmiştir. Billy Wright, geçen yüzyılda ülkesini temsil eden oyuncular arasında ilk sırada yer almaktadır. 1950, 1954 ve 1958 FIFA Dünya Kupası finallerinde İngiltere millî futbol takımının kaptanlığını yapmıştır. Leslie Knighton Albert Leslie Knighton (15 Mart 1884 – 10 Mayıs 1959), İngiliz teknik direktör. Knighton, Church Gresley, Derbyshire'da dünyaya geldi. Futbol kariyerinde yaşadığı sakatlıklardan dolayı futbolculuğu bırakıp hayatına antrenör devam etmiştir. İlk görevine yardımcı antrenör olarak Manchester City'de (1909-12) başladı. Sonrasında Huddersfield Town takımının başına geçici olarak (1912) geçti. 1912-1919 yılları arasında da aynı takımın yardımcı antrenörlüğünü yaptı. 1919 yılında başına geçtiği Arsenal'i kısa sürede Birinci Lig'e çıkardı. Mark Overmars Markus Hendrik Overmars (d. 29 Eylül 1958, Zeist, Hollanda) Hollandalı bilgisayar mühendisi ve oyun programlamada kendi geliştirdiği Game Maker'de bilinen bir öğretmen. Game Maker insanların kolayca oyun geliştirmesini sağlar.Çalıştığı yer Hollanda Utrecht Üniversitesi'dir.Bu araştırma merkezi sayısal geometri ve bilgisayar grafikleri, robotik, coğrafi bilgi sistemleri, görüntüleme, multimedya, sanal ortamlar ve oyunlar gibi alanlarda da uygulama üzerinde yoğunlaşmaktadır. Overmars doktorasını 1983 yılında Hollanda Utrecht Üniversitesi'nden almış ve daha sonra orada öğretim görevlisi olmuştur.Daha çok sayısal geometri üzerinde olarak ortak kullanılan birçok yazdığı kitap vardır. 1992 yılından sonra bağımsız Kavraki ve Latombe tarafından 1994 yılında keşfedilmiş olan olasılıksal yol haritası yöntemi geliştiren ilk kişi olmuştur.Bu yaptığı 2008 yılında 1000 kez en doğru yol olarak gösterilmiştir. Ragbi Dünya Kupası Ragbi Dünya Kupası, Uluslararası Ragbi Federasyonu (IRB) tarafından 4 yılda bir düzenlenen ragbi organizasyonudur. Route 66 (şarkı) Route 66, ya da diğer adıyla Get Your Kicks On Route 66, Amerikalı müzisyen ve söz yazarı Bobby Troup tarafından 1946 yılında bestelenmiş caz ve rhythm&blues (R&B) tarzında popüler bir şarkıdır. Şarkı ilk defa o yıl Nat King Cole tarafından plak yapılmış, sonra da aralarında Perry Como (1954), Chuck Berry (1961) ve The Rolling Stones (1964)'un da olduğu onlarca şarkıcı ve grup tarafından defalarca coverlanmıştı. Perry Como'nun seslendirdiği versiyon şarkı sözlerinin en eksiksiz olduğu versiyondur. Nat King Cole parçayı caz tarzında yorumlamışken daha sonra yorumlayanlar biraz daha R&B tarzına kaymışlardır. "Route 66", Chicago'dan başlayıp Los Angeles'ta sona eren ve ABD'nin birçok eyaletini kateden, 1926-1985 yılları arasında varolmuş ünlü tarihi ve turistik otoyolu U.S. Route 66'e ithafen bestelenmiştir. Zaten Bobby Troup, Pensilvanya'dan Los Angeles'a doğru yaptığı bir araba yolculuğu sırasında bu yoldan ilham alarak şarkıyı bestelemişti. Şarkının sözleri de adeta bir küçük seyahat belgeseli niteliğindedir ve bu otoyol boyunca içinden veya çevresinden geçilen birçok turistik noktanın adı anılır. Bunlar sırasıyla St. Louis, Missouri; Joplin, Missouri; Oklahoma City, Oklahoma; Amarillo, Teksas; Gallup, New Mexico; Flagstaff, Arizona; Winona, Arizona; Kingman, Arizona; Barstow, Kaliforniya; ve San Bernardino, California'dır Gecenin Fişi Yok Gecenin Fişi Yok, Redd grubunun askere gitmeden önce 20 Temmuz 2007 tarihinde Ghetto’da verdiği unplugged konserin kaydıdır. "50/50", "Kirli Suyunda Parıltılar" albümlerinde yer alan şarkılar akustik olarak çalınmıştır. Redd'in geçmiş dönemde hazırladığı "Boşver" şarkısı da bu konserde çalınmıştır. Konser canlı olarak kaydedilmiş ve DVD olarak 15 Ocak 2008 yılında yayınlanmıştır. Albümde yer alan tüm şarkıların sözleri Doğan Duru'ya müzikleri ise Doğan Duru ve Berke Hatipoğlu'na aittir. Dvd kartonetinde yer alan fotoğraflar Dilek Gezer tarafından çekilmiş, kapak tasarım grafik çalışması Dilek Gezer ve Berke Hatipoğlu hazırlamıştır. Unplugged konser için özel olarak hazırlanmış olan sahnenin tasarımı Turhan Ülgür ve Berke Hatipoğlu tarafından yapılmıştır. Tüm şarkılarda, ArtÄ±k yan bant Genlik modülasyonunun bir türü. Bu yöntem ile televizyon yayıncılığında aynı yayın bandını daha çok sayıda yayıncının kullanabilmesi amaçlanmıştır. "(Ana madde : Genlik modÃ¼lasyonu)" Televizyon yayıncılığında Ses ve görüntü sinyalleri yüksek frekanslı bir taşıyıcı sinyali modüle ederler. Modülasyon yapıldıktan sonra, frekans spektrumunda yer alır: Taşıyıcı ve frekans bakımından, taşıyıcıya göre simetrik olan alt ve üst yan bantlar bir arada yayın bandını (RF bant) meydana getiriler. Bu bandın genişliğine kanal bant genişliği denilir. Televizyon yayıncılığında yayıncılara geniş yayın bantları tahsis edilir. Ancak aynı coğrafi bölgede yayın yapan yayıncılar aynı kanalı kullanamayacakları için, bu bantların sınırlı birer kapasiteleri vardır ve bu kapasite kanal genişliği ile ters orantılıdır. Türkiye'de kullanılan B/G sisteminde görüntü için kanal genişliği 5 MHz dir. Ses ole birlikte alt ve üst yan bantların olduğu gibi yayınlanması halinde kanal genişliği: Televizyon vericilerine tahsis edilen yayın bantlarından VHF 3 bandı 174-230 MHz arasında, UHF bandı ise 862-470 MHz arasındadır. Yani VHF 3 bandının toplam bant genişliği 56 MHz, UHF bandının toplam bant genişliği ise 392 MHz dir. Şu halde VHF 3 bandının kapasitesi (maksimum kanal sayısı) n şu şekilde hesaplanır: UHF bandının kapasitesi ise, Ne var ki enterferans sebebiyle, komşu kanal kullanımından kaçınıldığı için, gerçek kapasite bunun da altındadır. Aynı coğrafi bölgede aynı yayın bandından daha çok sayıda yayıncının yararlanması için, çözüm yolları aranmıştır.Kapasite artırımı için, bilgi bandını daraltmak uygun değildir. Çünkü bu durumda görüntü kalitesi düşer. Kapasite artırımı için akla gelecek bir başka yöntem her ikisi de aynı bilgiyi içeren iki yan banttan birimi süzmektir. Bu durumda bir yan bandı olduğu gibi süzmek, ama bunu yaparken, bu yan banda komşu olan taşıyıcıya hiç zarar vermemek gerekmektedir. Ne var ki, bu teknolojik olarak mümkün değildir. Gerçi yan bantlardan birini taşıyıcıya zarar vermeksizin olduğu gibi süzmek mümkün değildir. Ama daha yumuşak bir filtre karakteristiği ile, yan bantlardan birini kısmen süzmek mümkündür. Artık yan bant filtresi ("Vestigal side band filter") adını alan filtre yan bantlardan birini kısmen süzen bir filtredir. Filtre süzme sınırı taşıyıcıya komşu olmadığı için bu süzme işleminden taşıyıcı zarar görmez. Buna karşılık, yan bandın tamamı değil, sadece bir bölümü süzüldüğü için kapasite kazancı da çok fazla değildir. Uygulamada, süzme işlemi kullanılan filtrenin standardızasyonu için ara frekans aşamasında yapılmaktadır. Televizyon vericisi çıkışında toplam kanal genişliği 11.5 MHz den 7 MHz ye inmektedir. Bu 7 MHz nin 5.75 Mhz lik bölümü üst yan bant, 1.25 MHz lik bölümü ise kısmen süzülmüş alt yan banttır. 1.25 MHz lik bölgede süzme işlemi taşıyıcıdan -0.75 MHz ötede başlamakta ve -1.25 MHz de sona ermektedir. Artık yan bant filtresinin kullanımı kanal genişliğini 11.5 MHz den 7 MHz ye (yani 2/3 e) indirmektedir ki, kapasite kanal genişliği ile ters orantılı olduğu için bu da kanal sayısının 1.5 misline çıkması anlamına gelmektedir. Nitekim VHF 3 bandÄ±nda UHF te ise kanal genişliği 7 MHz olmakla birlikte 1 MHz de koruma bandı kullanıldığı için, Görüldüğü gibi kapasite kazancı VHF 3 bandında 3 kanal ve UHF bandında ise ise (koruma bandına rağmen) 15 kanaldır. Artık yan bant fitresinin kullanılması bant tasarrufu açısından avantaj sağlasa da bu durum alıcıda demodüle edilen sinyal frekans karakterşitiğininde bozulmaya yol açar. Sorun alıcılarda kullanılan Nyquist eğimli ara frekans filtreleriyle çözülür. Armstrong, Britanya KolumbiyasÄ± Armstrong Kenti, Kanada'nın Kuzey Okanagan bölgesinde bulunan Britanya Kolombiyası eyaletinin içinde, Vernon ve Enderby kentlerinin arasında bulunan şehir. Okanagan Vadisi'yle birlikle uzanan kent sınırlarının yanında, Armstrong Spallumcheen Vadisi üzerinde yer almaktadır. Alberta, Seattle ve Washington gibi büyük kentlere 300 kara mili kadar uzaktır. Tarım ve ahır hayvancılığı başlıca geçim kaynağı olup, özellikle vadilerin etkisiyle doğa turizminin geliştiği bir alandır. Bölgede, yonca ve buğday başlıca ekilerdir. Kendin nüfusu 4000 civarında olduğundan, ticaret yeterince gelişmemiş; geleneksel ekonomik döngülerin hakimiyeti devam etmiştir. Kentin ismini aldığı, E.C. Heaton Armstrong bölgenin ekonomik kalkınması ve demiryolu inşası için kente finans yardımcısı olarak atanan, İngiltere göçmeni Londra'lı bir bankacıdır. Bölge özellikle II. Dünya Savaşı sırasında Avrupa'dan göçen Hollandalı göçmen etnisitesine sahiptir. Hollandalıların bölgeye gelişiyle, Armstrong peynir üretiminde önemli bir merkez haline gelmiştir. Kent ayrıca, bir miktar Alman kökenli nüfusu da barındırmaktadır. Altı üyeli belediye meclisince yönetilmekte olan Armstrong'un belediye başkanlığını Chris Pieper (2009) yapmaktadır. No Such Thing "No Such Thing", John Mayer'ın ilk stüdyo albümü "Room for Squares"ten çıkan ilk ticarî teklisidir. 1999 yılındaki "Inside Wants Out" adlı EP'sinde de yer aldı. Şarkının yazarlığını John Mayer ve Clay Cook; yapımcılığını John Alagia üstlendi. Şarkıda Mayer, gençliğinde karşılaştığı ve çocukları eğlence sektöründe kariyer peşindeyken anne ve babaların duydukları kinizmi anlatmaktadır. Eleştirmenlerden karışık yorumlar alan şarkı; "Billboard" Hot 100 listesinde on üç ve Hot Adult Contemporary Tracks listesinde on bir numaraya yükseldi. Your Body Is a Wonderland "Your Body Is a Wonderland", John Mayer'ın ilk stüdyo albümü "Room for Squares"ten çıkan ikinci teklisidir. Şarkının yazarlığını John Mayer; yapımcılığını John Alagia üstlendi. Şarkıyı Mayer'ın "eski sevgilisi Jennifer Love Hewitt'ten esinlenerek yazdığı" sanılmaktadır. Ancak, şarkı ikili tanışmadan önce yazıldı ve kaydedildi. Şarkının video klibinde oyuncu Holly Lynch de rol aldı. "Billboard" dergisi, şarkının Mayer'ın "düz, sıradan şarkı söyleme stili ve enstrümantasyonunu" gösterdiğini yazdı. 2003 yılında şarkı; En İyi Erkek Pop Vokal Performansı dalında Grammy kazandı. "Blender" dergisi, şarkıyı "En Kötü 50 Şarkı" listesinde 28. sırada değerlendirdi. Azıh Mağarası Azıh mağarası (), Azerbaycan'ın Füzuli Rayonu'da bulunan ve ilk insan meskenlerinden birisi olan mağara. Kuruçay Çayının (Azerice: Quruçay çayı) sol kıyısında yer almaktadır. Girişi deniz seviyesinden 900 metre yüksektedir. 7 çıkışı vardır. İlk araştırmalar 1960 yılında Azerbaycanlı arkeolog Memmedeli Hüseynov tarafından başlanmıştır. Mağarada bulunan eski insan - “Azıhontrop”un (Azerice: Azıxantrop) yaşının yaklaşık olarak 1,2 milyon sene eskiye kadar götürülebileceği bilim adamlarınca da kanıtlanmasına rağmen 1,2 milyon yaşı henüz genel kabul görmemektedir. Fakat, mağara içerisinde bulunan insanın çene kemiğinin en az 300- 500 bin yıllık olduğu kabul edilmektedir. Kirli Suyunda Parıltılar Kirli Suyunda Parıltılar, Redd grubunun ikinci stüdyo albümüdür. İlk albüm "50/50"’in üzerinden bir sene geçmeden yeni albüm hazırlıklarına başlayan Redd bu albümü 24 Nisan 2006 tarihinde yayınladı. Redd bu albüm de ilk albüm "50/50"’de çalıştığı şirketi Stardium ile yollarını ayırdı ve Pasaj Müzik ile anlaştı. Bu albümde Redd'e uzun süredir sahnede ve 50/50 albümünde eşlik eden Suat Ayyıldız resmen gruba katıldı. Albüm kayıtları ATM Stüdyoları'nda Erim Arkman tarafından hazırlandı. Albümün mixi Alp Turaç'a mastering'i ise Çağlar Türkmen'e aittir. Bülent Ortaçgil'in 1990 yılında yapmış olduğu "2. Perde" albümünde bulunan, "Çığlık Çığlığa" adlı parçayı Redd, bu albümde cover yaptı. Albüme ilk klip "Falan Filan" isimli parçaya Cemil Ağacıklıoğlu tarafından çekildi. Falan Filan uzun süre liste başı oldu yine aynı dönem için de MTV Europe'da World Chart 'a 10 numaradan giriş yapan parça uzun süre listelerde kaldı.. Bu şarkıyı fazla sert bulan bazı müzik kanalları da klibi yayınlamadı "Hala Aşk Var Mı" şarkısına Murat Küçük yönetmenliğinde klip çeken grubun bu şarkısı da uzun süre liste başı oldu. Ancak Redd'in bu klipte verdiği mesajlar bazı televizyon kanallarının denetiminden geçemediğinden dolayı klip bazı kanallarda yayınlanmadı. Bu albümün son klibini "Dünya" isimli parçaya çeken grup bu klipte de Cemil Ağacıkoğlu ile çalıştı. Redd'in "Kirli Suyunda Parıltılar" albümünün tasarımı Alican Tezer'e tarafından yapıldı, kapak fotoğrafları da yönetmen Cemil Ağacıklıoğlu tarafından çekildi. Tüm şarkılarda, Bak Keyfine, Aşık şarkılarında, Off Key Off Key, Başrollerinde George Hamilton, Danny Aiello ve Joe Mantegna’nın olduğu İspanyol yapımı komedi filmi. İspanya'da "Desafinado" ismiyle de bilinmektedir. İspanya'da vizyona giriş tarihi 16 Kasım 2001'dir. Olaylı bir şekilde araları bozulan 3 tenorun yıllar sonra yaşadıkları olayları anlatıyor. Filmin yönetmenliğini Manuel Gomez Pereira üstlenirken senaryoyu Yolanda García Serrano ve Juan Luis Iborra yazmıştır. Film çoğunlukla Fransa'da geçse de İspanya'da da geçen sahneler de bulunmaktadır. Filmde George Hamilton'ın gerçek oğlu Ashley Hamilton da yer almaktadır. İspanyol tenor Ricardo Palacios (Joe Mantegna), karısı Rita’yı (Anna Galiena) aldatınca karısı bir konser sırasında Ricardo’yu öldürmeye teşebbüs eder. Ardından Fransız tenor Armand Dupres (George Hamilton) ve İtalyan tenor Fabrizio Bernini (Danny Aiello)ile çıktığı sahnede işler yolunda gitmeyince üç tenor ayrılma kararı alır. Aradan 10 yıl geçer. Bu süre içinde kocası Ricardo’dan ayrılan Rita, Fabrizio ile evlenmiştir. Armand ise Ricardo ve Rita’nın kızları Carmen (Ariadna Gil) ile evlenmek üzeredir. Gönderilen davete Fabrizio, karısının, Ricardo ile yalnız görüşmesini engellemek için kabul eder. Düğünün yapılacağı Fransa’daki Armand’ın malikânesine giderken eski evliliğinden olan kızı Norma’yı (Tifanny Hofstetter) da götürür. Ricardo ise daveti, arkadaşlarıyla eski günlerdeki gibi düet yapmaya ikna etmek ve Armand’ın elinden Carmen’i, Fabrizio’nun elinden de eski karısı Rita’yı almak için kabul eder. Fransa’ya giderken de parayla bir kadın (Claudia Gerini) tutup nişanlısı rolünü oynamasını ister. Armand’ın önündeki tek engel Ricardo değildir. Oğlu Maurice (Ashley Hamilton) de evliliğe karşıdır. Bu sırada Fabrizio’nun kızı Norma da Rita’nın babasından boşanmasını ve eski kocası Ricardo’ya dönmesini istemektedir. Bunun için de Ricardo’nun sözde nişanlısı Violeta’nın ortaya çıkarması için magazin muhabiri Flavio Puppo (Vaughan Sivell) ‘dan yardım ister. O da sözde nişanlıyı ortaya çıkarır bunun karşılığında da nikâhtan bir gün önce yapılacak partiye katılabilecektir. Ricardo, Armand’a ve Fabrizio’ya artık yapımcı olacağını ve 3 genç tenoru bulduğunu ve onları Dünya’ya tanıtacağını duyurur. Armand ve Fabrizio ise ona inanmazlar. Ricardo ise Maurice’nin çalıştırdığı 3 genç tenor bulur. Evde ise Violeta zor durumda kalınca Ricardo’nun kalbinden sorunu olduğunu ve kısa bir ömrü kaldığını söyler. Ama partide işler değişir. Maurice ve Carmen’in birbirlerine aşık oldukları ve Ricardo’nun gerçekten hasta olmadığı ortaya çıkınca işler daha da karışır. Bunu öğrenen ev sakinleri Armand’dan düğünü iptal etmesini isterler ama Armand daha önceden yaptığı anlaşmaya göre düğünün çekim hakını çoktan bir kanala satmıştır. Bunun üzerine Ricardo’nun sahte rahatsızlığını kullanmaya karar verirler. Düğünde Ricardo kalbinden rahatsızlanmış gibi hareket edince düğün de mecburen iptal edilir. Why Georgia "Why Georgia", John Mayer'ın ilk stüdyo albümü "Room for Squares"ten çıkan üçüncü teklisidir. Şarkının yazarlığını John Mayer; yapımcılığını John Alagia üstlendi. Şarkının sözleri otobiyografik nitelikte olup; sanatçının deneyimlerinden bahsetmektedir. "Rolling Stone" dergisi şarkı için "kısa zamanda unutmayacağınız bir melodik nakarata kaldırıyor." yorumunu yaptı. "Stylus" dergisi, "hoş pop gitar hatları yankılanıyor." dedi. PopMatters, "Why Georgia" gibi şarkılarda Mayer'ın kulağa Dave Matthews gibi geldiğini yazdı. Amanda Seyfried Amanda Michelle Seyfried (okunuşu /ˈ"sayfrid"; d. 3 Aralık 1985), Amerikalı oyuncu ve şarkıcı. Mamma Mia'daki Sophie Sheridan ve Mean Girls'teki Karen Smith rolleriyle bilinir. Ayrıca Veronica Mars, Big Love Ve House'da da rolleri vardır. Çocukluğunda mankenlik de yapmıştır. Amanda Seyfried, Allentown, , Pensilvanya, ABD'de doğmuştur. Eczacı bir baba ve terapist bir annenin kızıdır. Kardeşi Jennifer Seyfried, MySpace'te Love City 11 yaşında model olarak kariyerine başlamıştır. 2004 yılına kadar çeşitli filmlerde yardımcı rollerde oynamıştır. Kariyerinde dönüm noktası 2004 yılında Karen Smith rolünde Mean Girls'te oynaması olmuştur. Sonra televizyonda Veronica Mars'ta Lilly Kane olarak rol almıştır. Rolünde Veronica Mars'ın en yakın arkadaşıdır. Amanda Seyfried, House M.D., Justice, and ve Wildfire gibi çeşitli dizilerde de konuk oyuncu olarak yer almıştır. 2007 yılında Mamma Mia'da Sophie Sheridan rolünde ilk başrolünü aldı. 2008 yılında Megan Fox'la birlikte Jennifer's Body filminde oynadı. Film 2009 yılında gösterime girdi. En son olarak Ayı Teddy 2 filminde Samantha rolünü oynamıştır. Gloria Steinem Gloria Marie Steinem (d. 25 Mart 1934; Toledo, Ohio), Amerikalı feminist, gazeteci ve kadın hakları savunucusu. ABD'de yayınlanan feminist dergi "Ms."in kurucusu ve yayıncısıdır. Gloria Steinem Toledo, Ohio'da dünyaya geldi. Annesi Ruth Nuneviller, Alman kökenli, babası Leo Steinem, Almanya ve Polonya'dan göç eden Yahudi bir ailenin çocuğuydu.. Babası gezici antikacılık işi ile uğraşıyordu ve gittiği her yere ailesini de sürüklüyordu. 1945 yılında boşanan aileden baba Kaliforniya'ya iş aramaya giderken, Gloria annesi ve kızkardeşi Suzanne ile Toledo'da kaldılar. Daha çocuk yaşlarda hasta annesine bakıyordu ve aile bütçesine katkıda bulunuyordu. Gloria Steinem Toledo'daki Waite High School lisesine devam etti ve liseyi Washington'da bulunan Western High School lisesinde bitirdi. Daha sonra Smith College okuluna devam etti. 1963 yılında New York'taki Playboy-Bunny klübte, bu tür kulüplerdeki kadınlarla, toplumun ilişkisini anlatan bir yazı yazmak amacıyla, çalıştı. Ünlülerle yaptığı birçok röportajlardan sonra başkan adayı George McGovern'i desteklemek üzere politik bir görev üstlendi. Bu nedenle New York'taki bir dergide işe başladı. 1962 yılında Betty Friedans'ın kitabı "Feminist Mistitizm (The Feminine Mystique) yayınlanmadan bir yıl önce Esquire dergisinde, evlilik ile kariyer arasında kalan kadınların yaşadığı baskıyı anlattığı bir makale yayınladı. Feminist hareketin içerisine katıldı ve kısa zamanda medya onu feminist kışkırtıcı olarak tanıtmaya başladı. Diğer önemli feministleri de ön plana çıkaran Steinem, avukat Florynce Kennedy ile birlikte bütün ülkeyi dolaşmaya başladı. 1971 yılında Ulusal Kadın Politikaları Kurulu (National Women's Political Caucus) ve Kadın Hareketleri Birliği (Women's Action Alliance)'nin kurucuları arasında yer aldı. 1972 yılında feminist bir yayın organı olan Ms. dergisini ayağa kaldırdı ve 1978 yılında dergi satılana kadar orada yazdı. 1991 yılında Choice USA dergisini kurdu. Dergi 2001 yılında Feminist Majority Foundation'a devredildi. Steinem, derginin altı kurucusundan birisi olarak dergi künyesinde ve yönetim kurulunda yer aldı. Bilinenin aksine feministlerin çok kullandığı şu slogan Steinem tarafından söylenmemiştir: "Bir kadının bir erkeğe olan ihtiyacı, en fazla bir balığın bir bisiklete duyduğu ihtiyaç kadardır." Gloria Steinem, Kadın Çalışma Birliği Koalisyonu'nun (Coalition of Labor Union Women) kuruluşunda görev aldı ve 1977 yılında Houston'da yapılan Ulusal Kadın Konferansı'na (National Conference of Women) katıldı. ""Ms."" dergisi tekrar ortaya çıkınca danışman yayıncı olarak görev aldı. 1993 yılında Amerika'nın Ulusal Ünlü Kadınlar Koridoru'na (National Women's Hall of Fame) kabul edildi. 1998 yılında bir gazete röportajında, kendisine Bill Clinton'un görevden alınma davası hakkında, Clinton yalan söylediği için görevinden alınmalı mı? diye sorulduğunda verdiği cevap: "Clinton Paula Jones meselesinde Lewinsky'e yalan söylediği için ve belki de cevap verme aptallığını gösterdiği için yargılanmalı.“ 1980'li ve 1990'lı yıllarda Gloria Steinem özel yaşamında talihsizlikler yaşadı. 1986 yılında kendisine göğüs kanseri ve 1994 yılında yüzde ağrılara neden olan trigeminusneuralgie teşhisi kondu. 3 Eylül 2000 tarihinde, 66 yaşında iken, David Bale ile evlendi. Düğün, Cherokee kızılderililerinin ilk kadın reisi olan arkadaşı Wilma Mankiller'in evinde gerçekleşti. Evliliği, kocasının 30 Aralık 2003'te Beyin lenfoması nedeni ile 62 yaşında ölmesi sonucu sona erdi. 2005 yılında Jennifer Baumgardner ve Gillan Aldrich'in çevirdiği "Ben bir çocuk aldırttım" belgesel filminde rol aldı. Bu filmde Hindistan'a öğrenim için gitmeden evvel Londra'da kürtaj yaptırdığını açıklayan genç bir kızı canlandırdı. Steinem, Amerika Sosyal Demokratları üyesi ve Kadının Sesi Organizasyonu yönetim kurulu üyesidir. Kanadalı besteci David Usher, "Love Will Save The Day" şarkısında Gloria Steinem'in konuşmalarını kullandı. Şarkı onun "It really is a revolutıon" (Bu gerçekten bir devrim) sözüyle başlıyor ve gene onun "We are talking about a society in which there will be no roles other than those chosen or those earned; we are really talking about humanism." (Bizim üzerinde konuştuğumuz toplum, insanların seçimleri veya kazandıklarından daha önemli hiçbir şeyin olmadığı toplumdur. Biz ciddi olarak insanlık üzerine konuşuyoruz." sözleriyle de bitiyor. Bravo Bravo (kendine özgü yazı stiliyle: BRAVO), Avrupa'nın Almanca konuşulan kısmındaki en büyük gençlik dergisidir. İlk sayısı 1956 yılında "televizyon ve film dergisi"(„Die Zeitschrift für Film und Fernsehen“) adı altında satışa sunuldu. İlk sayının kapağında Marilyn Monroe yer almıştır. Elvis Presley'nin yer aldığı kapak hiç yayınlanmamıştır. Heidi, Alpler'deki KÄ±z Heidi tam adıyla Heidi, Girl of the Alps, İsviçre'li yazar Johanna Spyri'nin Heidi kitabının tamamının Heidi adı altında uyarlandığı Anime çizgi dizidir. Küçük Heidi'nin, vaftiz adı Adelheid'dır, annesinin ölümü ve teyzesinin bunun üzerine Alp dağları'ında yaşayan dedesi Alpöhi'nin yanına götürmesi ve küçük kızın yaşadığı birçok serüveni konu edinen Heidi kitabından uyarlanan çizgi filmdir. Birçok ülkede farklı dillerde yayınlanmıştır. Kitabın Çizgi filme uyarlandığı ilk ülke Japonya'dır. Bigger Than My Body "Bigger Than My Body", John Mayer'ın ikinci stüdyo albümü "Heavier Things"ten çıkan ilk teklisidir. Şarkının yazarlığını John Mayer; yapımcılığını Jack Joseph Puig üstlendi. Single'ın B yüzünde Radiohead'in "Kid A" şarkısının düzenlemesi bulunmaktadır. Şarkının girişinde Roger Linn tarafından geliştirilen Adrenalinn efekt işlemcisi kullanıldı. Mayer, şarkıyı Coldplay'in bir konserine gittikten sonra besteledi. Şarkıda Coldplay, Stevie Ray Vaughan ve Pearl Jam gibi sanatçılarda buldukları gibi, hareketli ve harika müzik yapmayı arzuladığını anlattı. "Bigger Than My Body" şarkısı "Heavier Things" albümü için düzenlenen turnede birçok konserde seslendirildi. Bu turnede Mayer, birçok konserini kaydetti ve bunlardan dört tanesi iTunes Store'da "As/Is" adıyla satışa sunuldu. "Bigger Than My Body"nin Kaliforniya ve Teksas performansları bu albümlerde yer aldı. Bazı konserlerin topladığı "best of as/is" şeklinde bir albüm hazırlandı, ancak "Bigger Than My Body" bu kayıtta yer almadı. Mayer'ın eski internet sitesinde "Bigger Than My Body"nin akustik versiyonu yayınlandı. Sugamo Hapishanesi Sugamo Hapishanesi (Kyūjitai: 巢鴨拘置所, Shinjitai: 巣鴨拘置所, "Sugamo Kōchi-sho"), Japonya’nın başkenti Tokyo’da Ikebukuro semtinde bulunan hapishane. Sugamo Hapishanesi 1920’li yıllarda siyasi mahkûmlar için inşa edildi. Özellikle 1930 ve 40’lı yıllardaki Güvenlik Koruma Yasası (治安維持法; "Chianiji Hou") kapsamında tutuklanan komünist, solcu ve diğer muhalifler bu cezaevinde tutulmuşlardır. Savaş döneminde ele geçirilen Müttefik ajanları ve önde gelen savaş esirleri burada tutuklu kalmıştır. Bunlardan en bilineni Sovyetler Birliği ajanı Richard Sorge ve ekibidir. Savaş sırasında Tokyo’nun ağır bombardıman altında yerle bir olmasına rağmen Sugamo bombardımandan etkilenmemiştir. Japonya’nın kayıtsız şartsız teslim olmasından sonra adaya çıkan ABD işgal kuvvetleri hapishaneyi devralarak siyasi mahkûmları serbest bırakmışlardır. Sugamo Hapishanesi bu dönemde Uzak Doğu Uluslararası Askerî Ceza Mahkemesinde yargılanmayı bekleyen savaş suçlusu sanıklarını misafir etti. Suçlu bulunan 7 savaş dönemi Japon liderin idamı da burada gerçekleşti. Hapishanenin denetimi için toplamda 2500 ABD askeri personeli görev yapacak ve 1945-1952 yılları arasında 2000 Japon savaş suçlusu burada kaldı 1952 yılında işgal yönetimi sona erince hapishane Japon hükümetinin denetimine geçti. Bu zamana kadar zaten bütün savaş suçluları afla salıverildi. Davanın ardından hapishanede adi suçlulara açıldı. 1971 yılında ise hapishane bakımsızlıktan dolayı kapatıldı. Hapishane yıkılarak 1978 yılında yerine döneminin Japonya’daki en uzun binası olan Sunshine 60 binası yapıldı. Hapishaneden geriye kalan ise üzerinde “"Sonsuz Barış için Dua Et"” yazılı bir kaya parçasıdır. Clarity "Clarity", John Mayer'ın ikinci stüdyo albümü "Heavier Things"ten çıkan ikinci teklisidir. Şarkının yazarlığını John Mayer; yapımcılığını Jack Joseph Puig üstlendi. The Roots bateristi Questlove, şarkıda piyano ve bateri çaldı. John Mayer, 28 Şubat 2007'de Madison Square Garden'da verdiği bir konserde şarkının "sabah uyandığınızda tüm sorunlarınızı unuttuğunuz ilk dakikalarda yazıldığını ifade etti. Soundstage with Buddy Guy konserinde, şarkının yaptıkları arasında en iyilerden biri olduğunu ve onun düşüncelerini ve hislerini en iyi tasvir eden şarkı olduğunu ifade etti. "Clarity", "Billboard" Adult Top 40 listesinde on üç, Bubbling Under Hot 100 Singles listesinde yirmi beş numaraya ulaştı. Kröller-Müller Müzesi Kröller-Müller Müzesi, Hollanda'nın Otterlo kentindeki Hoge Veluwe Millî Parkı içinde yer alan sanat müzesi. Müzede, Amsterdam'daki Van Gogh Müzesi'nin ardından ikinci büyük van Gogh koleksiyonu bulunur. Bunun dışında müzede, Piet Mondrian, Georges-Pierre Seurat, Odilon Redon, Georges Braque, Paul Gauguin, Lucas Cranach, James Ensor, Juan Gris ve Pablo Picasso gibi ressamların eserleri vardır. Müzeye ismini veren sanat koleksiyoncusu Helene Kröller-Müller, van Gogh'un değerini ilk fark eden kişilerden biriydi ve ressamın birçok eserini toplamıştı. Kröller-Müller koleksiyonunu 1935 Hollanda devletine bağışladı. Henry van de Velde'nin tasarladığı müze 1938'de açıldı. Müzeye 1961'de heykel bahçesi, 1977'de de Wim Quist'in tasarladığı yeni sergi bölümü eklendi. Müzenin, millî park alanına yayılmış yaklaşık 300.000 m büyüklüğündeki heykel bahçesinde, modern ve çağdaş heykeller bulunur. Koleksiyonda Auguste Rodin, Henry Moore, Jean Dubuffet, Mark di Suvero, Lucio Fontana, Claes Oldenburg, Fritz Wotruba ve Joep van Lieshout gibi heykeltıraşların eserleri vardır. Zirve Ãœniversitesi Zirve Üniversitesi Gaziantep ilinde bulunan vakıf üniversitedir. 2009 yılında eğitim-öğretim hayatına başlamıştır. İngilizce ve Türkçe ile öğretim yapan üniversite, Almanca, Fransızca, Rusça, İspanyolca, Arapça ve Osmanlıca derslerini de seçmeli ders olarak vermektedir. 23 Temmuz 2016 tarihinde, Olağanüstü Hal (OHAL) Kapsamında Alınan Tedbirlere İlişkin Kanun Hükmünde Kararname'yle üniversite kapatılmıştır. Üniversite, sınav sonucuna göre gereksinim bursu, üniversiteyi temsil durumuna göre "Sanat, Kültür ve Spor Bursu", millî sporculara öğrenim bursu, ayrıca Dünya, Olimpiyat, Avrupa ve Türkiye şampiyonu olanlara aylık burs vermektedir. Eğitim süresince başarı gösteren öğrencilere de çeşitli burslar verilmektedir. Zirve Üniversitesi, 15 Temmuz 2016'da gerçekleştirilen askerî darbe girişimi sonrasında kararlaştırılan 667 Sayılı Kanun Hükmünde Kararname doğrultusunda, "millî güvenliğe tehdit oluşturduğu tespit edilen Fethullahçı Terör Örgütüne (FETÖ/PDY) aidiyeti, iltisakı veya irtibatı belirlenen" kurumlar arasında yer aldığı gerekçesiyle kapatıldı. Öğrencilerinin yeniden üniversite tercihi yapmasına karar verildi. Yerine 18 Ocak 2019 tarihinde Gaziantep İslam Bilim ve Teknoloji Üniversitesi açılmıştır. Daughters "Daughters", John Mayer'ın ikinci stüdyo albümü "Heavier Things"ten çıkan üçüncü teklisidir. Şarkının yazarlığını John Mayer; yapımcılığını Jack Joseph Puig üstlendi. Çeşitli ödüller kazanan albüm; 2005 Grammy Ödülleri'nde Yılın Şarkısı kategorisinde ödülü kazandı. Mayer, şarkının single olarak yayımlanmasını istemiyordu. "Come Back To Bed" ve "Something's Missing" şarkılarının single olmaya daha uygun olduğunu düşünüyordu. Ancak plak şirketi, 2004'te "Daughters"ı single olarak piyasaya sürdü. Şarkı, Mayer'a 2005'te Yılın Şarkısı dalında bir Grammy kazandırdı. Buna rağmen Mayer birkaç kez, ona kazandırdığı başarıya rağmen "Daughters" şarkısının single olmak için uygun olmadığını düşündüğünü ifade etti. 2005 yılı sonunda şarkıyı John Mayer Trio'nun "Try!" adlı konser albümüne dahil etti. Gri temalı video klipte Mayer, gitar çalmakta ve karanlık bir stüdyoda şarkıyı seslendirmektedir. Yönetmenliğini Mario Sorrenti'nin üstlendiği video klipte, Avustralyalı model Gemma Ward da rol aldı. Dinç Bilgin Dinç Bilgin, (23 Ocak 1940, İzmir, Türkiye) Sabah gazetesinin ve atv'nin eski sahibi, iş adamı ve medya patronudur. Yeni Asır Gazetesi'nin sahibi Şevket Bilgin’in oğludur. İİTİA’de okudu. Gazeteciliğe Yeni Asır Gazetesi'nde başladı. 1985 yılında İstanbul’da Sabah gazetesini yayınlamaya başladı. Fotomaç, Yeni Yüzyıl, Yeni Binyıl, Ateş, Takvim, Taraftar, Bugün (gazete) ve Ekip gazeteleri ve Aktüel başta olmak üzere birçok dergi yayınladı. atv’yi kurdu. 2 Mart 1998'de Özelleştirme çerçevesinde Etibank'ı aldı. Evli ve iki çocuk babasıdır. İzmir Gazeteciler Cemiyeti ve Gazete Sahipleri Birliği üyesi. 2002 yılı içinde ekonomik krize giren Sabah Grubu, daha sonra el değiştirdi. Jay Simpson Jay-Alistaire Frederick "Jay" Simpson (d. 1 Aralık 1988), İngiliz futbolcudur. Leyton Orient'te forma giymektedir. forvet ve kanat mevkiilerinde forma giymektedir. Simpson, 9 yaşında Arsenal altyapısına katılmıştır. 13 yaşından beri Arsenal 18 yaş altı takımında mücadele etmektedir. Özellikle rezerv takımda oynadığı maçlarla göze çarpmıştır. İlk kez, 24 Ekim 2006'da West Bromwich Albion'a karşı oynanan bir EFL Cup maçının kadrosunda yer almıştır ancak oyuna girmemiştir. 19 Şubat 2007 tarihinde Emirates Stadyumu'nda oynanan FA Gençler Kupası maçında Cardiff City'ye karşı mücadele edip hat-trick yapmıştır. Mücadeleyi Arsenal 3-2 kazanmıştır. Waiting on the World to Change Waiting on the World to Change, John Mayer'ın üçüncü stüdyo albümü "Continuum"dan çıkan ilk teklisidir. Şarkının yazarlığını John Mayer; yapımcılığını John Mayer ve Steve Jordan üstlendi. Şarkı, önemli ticari başarılar elde etti ve 2007 Grammy Ödülleri'nde En İyi Erkek Pop Vokal Performansı kategorisinde ödülü kazandı. Üzücü ve umutlu teması nedeniyle şarkı; kısa sürede çeşitli televizyon programları, yardım etkinlikleri ve benzeri organizasyonlarda sıkça çalınan şarkılardan biri hâline geldi. "Waiting on the World to Change" şarkısı, aynı şarkının Ben Harper'ın da katkısı bulunan akustik versiyonuyla birlikte EP hâlinde yayımlandı. Ayrıca EP'de "Good Love Is On The Way" şarkısının stüdyo versiyonu da yayımlandı. EP, yalnızca "Continuum" albümüyle birlikte Best Buy üzerinden satışa sunuldu. "Good Love Is On The Way" şarkısının akustik versiyonu Mayer'ın 12 Aralık 2006'da piyasaya çıkan "The Village Sessions" adlı EP'sinin içeriğinde yer aldı. Şarkının video klibi Philip Andelman tarafından çekildi. Video klipte Mayer, East River boyunca yürürken; graffiti sanatçıları Futura, Tats Cru ve Daze New York'taki reklam panolarına şarkıyla ilgili mesajlar yazmaktadırlar. Şarkı, 22 Şubat 2007'de "Billboard" Hot 100 listesinde on dört numaraya yükseldi. Listede kırk bir hafta boyunca yer aldı. Hot Adult Contemporary Tracks listesinde ise bir numaraya ulaştı ve listede bir yıldan uzun süre boyunca yer aldı. Şarkı, Mayer'ın kariyerindeki en başarılı single'ı hâline geldi. Günümüze dek ABD'de iki milyondan fazla kez internet üzerinden satın alındı. ABD satışlarının bir milyonu geçmesi nedeniyle RIAA tarafından platin plak ile ödüllendirildi. Uluslararası anlamda da başarı yakalayan şarkı; Avustralya ARIA Digital listesinde on yedi; Yeni Zelanda listesinde otuz altı numaraya yükseldi. Hastane gemisi Hastane gemisi genellikle askeriye tarafından dünyadaki çeşitli ülkelerce savaş sırasında cepheye yakın noktalarda işletilen ve ana amacı hasta tedavi etmek olan mobil yüzer hastanelerdir. Bir hastane gemisine ateş açmak savaş suçu olarak işlem görür. Hastane gemileri; Eğer yukarıdaki kuralların ihlali söz konusu olursa gemi düşman gemisi olarak tanımlanacak ve batırılabilecektir. Thierry Fidjeu-Tazemeta Thierry Fidjeu-Tazemeta (d. 13 Ekim 1982, Douala, Kamerun) Ekvatoral Gineli futbolcudur. SV Horn takımında forma giymektedir. Futbola sokaklarda başlayan Tazemeta, 12 yaşında Kamerun'da bir futbol okuluna yazıldı. Futbola Permissi takımında başladı. Bir hazırlık maçında Anadous takımına karşı oynadığı maçta, üç kişiyi geçip attığı güzel gol ile dikkat çekti. 2002-2003 sezonda Kamerun 2. Ligi takımlarından FC Camrail De Douala'ya geçti. O sene takımıyla birinci lige çıktı. 2003'te kısa bir süre VfB Stuttgart'ta denendi ancak beğenilmedi. Gozo adası takımı Xewkija Tigers FC'ye geçti. 2004/05 sezonunda 23 gol ile gol kralı oldu. Böylece SK Sturm Graz'ın dikkatini çekti. Ancak yabancı futbolcular ile ilgili bir kanundan dolayı anlaşma sağlanamadı. 2005 transfer dönemi kapanmadan son anda bir başka Avusturya takımı SV Horn ile anlaştı. 2006-07 sezonunun ilk yarısında SC Schwanenstadt takımında oynadı ve 12 gol attı. Sezonun ikinci yarısında FC Superfund Pasching'e transfer oldu. O sezonu genel olarak yedek bitirdi. Sonraki sezon takımı SK Austria Kärnten adını alıp değişikliğe gitse de Tazemeta takımda kaldı. 2008-09 sezonunda İsrail takımı Makkabi Netanya'da forma giydi. 25 maçta 5 gol kaydetti, 2 kırmızı kart gördü. 2009 yılında Diyarbakırspor'a transfer oldu. Bonservisinin son anda yetişmesiyle çıktığı ilk maçta Trabzonspor'a 2 gol atıp, takımının maçı kazanmasını sağladı. Diyarbakırspor Gençlerbirliği maçında şık bir gol atarak takımının 3 puan almasını sağladı. Kısa sürede diyarbakır taraftarlarının sevgisini kazanmıştır. En son golünü Trabzonun Diyarbakır ı 2-1 yendiği maçta atmıştır.Diyarbakırsporla 2 yıllık bir anlaşma imzalamıştır.Diyarbakırspor Yönetimi Tazemeta'nın 105 Euro'luk Alacağını veremediği İçin Serbest Kaldı ve 2010-2011 Sezonunda Konyaspor'a Transfer Olmuştur... Tazemeta 2 kere Kamerun millî futbol takımının formasını giymiştir. MAG (tabanca) MAG ("Lehçe: Pistolet MAG"), bir Polonya yapımı 9mm tabancadır. Marian Gryszkiewicz adlı Polonyalı bir silah tasarımcısı tarafından tasarlanmıştır. Fabryka Broni Łucznik tarafından Radom şehrinde üretilmektedir. Enterkalasyon Enterkalasyon, bazı takvim yıllarına fazladan bir gün, hafta veya ay ekleyerek, takvimin mevsimler ve ayın dönemlerini izlemesini sağlamaktır. Ay-gün takvimleri (İng. "lunisolar calenders") hem gün ve ayların eklenmesini gerektirebilir. Sözcük, Latince "inter" ("arasına") ve "calare" ("resmen ilan etmek")'den gelir, takvime bir gün vb. eklenme ilanına değinmek için kullanılmıştır. Bu anlam sonra genelleşmiş, bir dizinin elemanlarından ikisi arasına bir ekleme yapmak anlamında da kullanılmaya başlamıştır, örneğin DNA enterkalasyonu, jeolojik katman enterkalasyonu gibi. Güneş yılındaki gün sayısı (yaklaşık 365,24) tam sayı değildir, ama bir takvim yılındaki gün sayısı tam olmak zorundadır. Bu ikisini uzlaştırmanın tek yolu takvim yılındaki gün sayısını değişken yapmaktır. Güneş takvimlerinde bunun yöntemi, 365 günlük olan normal yıla yaklaşık her dört yılda bir bir ek gün (artık gün) eklemektir. Böylece bir artık yıl 366 gün sürer. Firavun Ptoleme III tarafından ilan edilen Kanopus Fermanı ilk defa güneş takviminde ekli gün sistemini uygulamaya koymuştur. Jülyen Takvimi ve onun geliştirilmiş hali olan Gregoryen Takvimi'de, enterkalasyon, ekli yıllarda şubat ayına bir gün eklenerek yapılır. 100'e bölünebilen yıllar, ama 400'e bölünebilenler değil, bu kuralın istisnasıdır, hata oranını azaltmak için. Örneğin 2000 bir ekli yıldı, ama 1700, 1800 ve 1900 değildiler. Güneş yılı tam sayıda ay ayına (kamerî aya) sahip değildir (yaklaşık 12,37 ay dönmesine karşılık gelir). Dolayısıyla bir ay-gün takvimindeki ay sayısı değişken zorundadır. Genelde 12 ay vardır ama her iki veya üç yılda bir 13. ay eklenir (buna ekli ay denir, Batı dillerinde enterkaler veya embolizmik ay denir). Çin, İbrani ve Hindu takvimlerinde bu uygulama vardır. İslam takvimi de kamerî aya dayalıdır ama takvime ay eklenmesi (Tevbe suresinde) yasaklanmıştır. ISO 8601, 52 haftalık bir yıl için spesifikasyon içerir. 53 perşembesi olan bir yılın 53 haftası olduğu kabul edilir, bu tanıma göre 53. haftanın enterkaler olduğu söylenebilir. Bir yılın enterkalasyonlu olup olmadığı hesaplanabilir (Jülyen, Gregoryen ve İbrani takvimlerinde) veya gözlemle belirlenebilir (İran takvimi). Uluslararası Dünya Dönme ve Referans Sistemleri Servisi yılda en fazla iki kere takvime saniye ekleyebilir veya çıkarabilir. Bu saniyeler enterkaler olarak bazen tarif edilse de, teknik olarak enterkaler terimi 24 saatlik zaman periyodu için geçerlidir. Belief "Belief", John Mayer'ın üçüncü stüdyo albümü "Continuum"dan çıkan ikinci teklisidir. Şarkının yazarlığını John Mayer; yapımcılığını John Mayer ve Steve Jordan üstlendi. Ben Harper şarkıda gitar çaldı. Amerikan adult album alternative ve Güney Afrika listesinde başarıyı yakalamasına rağmen; şarkı için bir video klip çekilmedi. 2008 Grammy Ödülleri'nde En İyi Erkek Pop Vokal Performansı ödülüne aday gösterildi. Rorys Aragón Rorys Andrés Aragón Espinoza, 28 Haziran 1982'de Ekvador'un Esmeraldas kentinde doğan Ekvadorlu profesyonel millî futbolcudur. Kaleci alanında oynayan Espinoza, güncel olarak Süper Lig takımlarından Diyarbakırspor'da mücadele etmektedir. Rorys Andrés Aragón Espinoza Futbola Ekvador ekiplerinden Club Sport Emelec'de başladı. "Güney Afrika Gençler Futbol Şampiyonası"nda yıldızı parladı. 2001-2004 yılları arasında üç yıl Guayaquil kentinin takımında oynamaya devam etti. Emelec'le ulusal ve uluslararası organizasyonlarda boy gösterdi. Emelec'in yaşadığı finansal sorunlar nedeniyle kapanma noktasına gelmesi nedeniyle Club Deportivo El Nacional ile 2004-2006 süresini kapsayan bir sözleşme yaptı. Ancak burada eski ulusal kaleci Geovanny Ibarra'nın yedeği olmaktan kurtulamadı. 2006 kış transfer döneminde sürpriz bir transferle, İtalya yolunu tuttu. Yeni kulübü olan FC Internazionale Milano'da sekiz maç'ta forma giydi. Buradayken adı Rus kulüpleriyle anılmaya başlayan Aragon, dönem sonunda bir Belçika takımı olan R. Standard de Liège ile anlaştı. Burada Sinan Bolat'ı yedek bırakmıştı. Ve tam 59 maç'ta görev aldı. Sinan'ın millî takıma seçilmesiyle beraber yaptığı çıkışla Espinoza zaman zaman yedek kalmaya başlamıştı. 2009-2010 dönem başında Süper Lig takımlarından Diyarbakırspor'la iki yıllık sözleşme imzaladı. ulusal takımıyla 2007'de iki maça çıktı. Devre arasında Diyarbakırspor ile sözleşmesi disiplinsiz ve spor ahlakına uymayan davranışları nedeniyle fesh edilip gönderilmiştir. Kwak Jae-yong Kwak Jae-yong (22 Mayıs 1959) Güney Koreli yönetmen ve senarist. Kyunghee Üniversitesi Fizik Bölümü mezunudur. İlk filmi olan Watercolor Painting in a Rainy Day ile büyük bir debut yapan Jae-yong, bunu takip eden iki filminde istediği başarıyı sağlamadı. Sekiz sene ara verdiği sinema yaşantısına My Sassy Girl filmi ile 2001'de başarılı bir dönüş yapan yönetmen, çoğunlukla sıradışı aşk hikâyelerine yer verdiği filmleriyle tanınıyor. Enterkalasyon (kimya) Kimyada enterkalasyon bir molekül (veya grubun) iki molekül (veya grubun) arasına tersinir şekilde girmesidir. DNA enterkalasyonu ve grafit enterkalasyonu bunun örneklerindendir. Kimyasal bileşikler DNA ile birkaç şekilde etkileşebilir. Moleküller DNA ile kovalent veya elektrostatik olarak, veya enterkalasyon yoluyla bağlanabilir. Molekül eğer uygun şekilde ve kimyasal yapıda olursa DNA'daki baz çiftleri arasına girebilirler. Bu moleküller tersinir bağlandıkları için onlara ligand demek uygundur. Ligandlar çoğunlukla çok halkalı, aromatik ve düzlemseldir ve bu yüzden laboratuvarda nükleik asitlerin boyamakta iyi işlev görürler. Üzerlerinde çok çalışılmış olan DNA enterkalatörleri arasında etidyum bromür, proflavin, daunomisin, doksorubisin, ve talidomit sayılabilir. Leonard Lerman ilk defa 1961'de, katyonik, düzlemsel, çokhalkalı aromatik sistemler arasında etkileşimin mekanizması olarak enterkalasyonu önermiştir. Enterkalasyonun bir çalışma biçimi şöyledir: sulu bir çözeltide katyonik enterkalatör, elektrostatik olarak polinayonik olan DNA tarafından çekilir. Enterkalatör iyon, DNA'ya her zaman bağlı durumda olan bir sodyum veya magnezyum katyonu ile yer değiştirir ve DNA'nın dış yüzeyi ile zayıf bir elektrostatik bağ kurar. Ligand, sonra bu hidrofilik konumdan baz çiftleri arasındaki hidrofobik ortamın içine kayabilir. DNA molekülünün çözeltideki moleküllerle çarpışmalardan absorpladığı enerji, baz çiftlerinin kısa süreli olarak açılmalarını sağlar, geçici bir aralanma sırasında enterkalatör oluşan boşluğa girebilir. Bir enterkalatörün baz çiftleri arasına girebilmesi için DNA'nın kısmen çözülerek baz çiftleri arasında yer açması gerekir. Çözülmenin derecesi enterkalatöre bağlıdır, örneğin etidyum katyonu (sulu çözeltide etidyum bromürün iyonik şekli) DNA'yı 26° burarak açar, buna karşın, proflavin onu 17° bir açıyla burgusunu açar. Bu açılma baz çiftlerinin ayrılmalarına veya bir baz çiftinin öbürüne göreceli olarak "yükselmesine" neden olur, öyle ki DNA'da 0,34 nm (3.4 Å)'lik bir aralık oluşur. Bu açılma DNA molekülünde yerel yapısal değişikliklere neden olur, DNA ikili sarmalının uzaması veya baz çiftlerinin burulması gibi. DNA molekülün pozitif süpersarımlı olması halinde enterkalatörlerin DNA'yı açıp baz çiftleri arasına girmeleri daha zordur, buna karşın negatif süpersarımlı DNA'ya ise bağlanması daha kolaydır. Dairesel plazmitin süpersarım derecesi ona ne kadar miktarda enterkalatör bağlanabileceğini belirler. Enterkalatör bağlanmasından kaynaklanan DNA'daki yapısal değişim işlevsel değişimlere yol açar. Çoğu zaman, transkripsiyon, DNA ikileşmesi ve DNA tamir işlemleri engellenir, bu yüzden DNA enterkalatörlerinin etkili mutajenlerdir. Mutajen olmalarından dolayı DNA enterkalatörleri genelde kanserojendir, örneğin aflatoksin B'in 8,9 ekso ama (endo değil) epoksiti, proflavin veya kuinakrin gibi akridinler veya etidyum bromür. DNA enterkalatörleri bu nedenle kemoterapide, hızla büyüyen kanser hücrelerinde DNA ikileşmesini engellemekte kullanılır. Bunlara örnek olarak, doksorubisin (adriamisin) ve daunorubisin (Hodgkin lymphomasında kullanılır); ve daktinomisin (Wilm tumörü, Ewing Sarkoması ve rabdomiyosarkoma'da kullanılır) belirtilebilir. Bir plazmit DNA'sının kesikli mi, kovalent kapalı olduğuna bağlı olarak ona farklı miktarda etidyum bromür bağlanır. Bundan dolayı, laboratuvar uygulamalarında, Etidyum bromür içinde elektroforez veya santrifügasyon teknikleri ile gevşek ve farklı derecede süpersarımlı plazmitleri ayırmak mümkündür. Ateizm demografisi Ateistlerin nüfus dağılımının saptanması oldukça zordur. Pek çok insan "ateizm" ve onunla alakalı olan terimleri yorumlama konusunda ayrıma düşmektedir. Bunun yanında ateizm, din karşıtı inançlar ve teizm karşıtı inançlar arasında kesin bir ayrım yapmak mümkün değildir. Üstelik pek çok ateist, bulundukları toplumun sosyal baskıları yüzünden kendi kimliklerini ifade edememektedir. Sayıca çok az olmalarına rağmen ateist yönetimlerde de tam tersi bir durum söz konusu olabilmektedir. Tüm bu olumsuzluklara rağmen bir araştırmaya göre dünya nüfusunun %2.5'i kendini ateist, %12.7'si ise kendisini dinsiz olarak tanımlamıştır. Bir 2010 Eurostat Eurobarometer anketine göre, Avrupa Birliği yurttaşlarının %51'i "bir Tanrı'nın olduğuna inandıkları" şeklinde yanıt verirken, %26'sı "bir çeşit ruh ya da yaşam gücüne inandıkları" şeklinde, %20'si de "bir ruh, Tanrı ya da yaşam gücüne inanmadıkları" şeklinde yanıtladı. Sonuçlar farklı ülkeler arasında oldukça değişiklik gösterdi; Maltalı katılımcıların %94'ü Tanrı'ya inandıklarını belirtirken, Çeklilerin yalnızca %16'sı aynısını belirtti. Eurobarometer tarafından 2012'de yapılan