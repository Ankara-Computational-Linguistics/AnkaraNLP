the Muddy Banks of the Wishkah, Nirvana'nın konser albümüdür. 1996 yılında piyasa sürülmüştür. Grubun canlı performansları bir arada toplanmıştır. Köpek ırkları Köpek ırkı, köpek ("Canis lupus familiaris") türünün ırkları. Bir köpek ırkı, ancak resmen bir ırk olarak belirlenmişse, ayrı bir ırk olarak kabul edilir. Bu belirleme bir köpek derneği ya da tek bir kişi tarafından yapılabilir. Bir "ırk"ı belirlemenin kuralları biyolojik özelliklere dayanmaz, ve sabit bir bilimsel temeli yoktur. Çoğu ırklar dernekler tarafından belirlenir. Dünyaca 800 köpek ırkı bulunduğu tahmin edilir. Bazı ırka ait sadece birkaç hayvan varken, bazı diğer ırklar çok tanınmış ve yaygındır. Irkları belirliyen derneklerin arasında herhangi bir anlaşma yoktur, ve ortak bir standart da bulunmaz. En büyük ve en tanınmış dernek olan Fédération Cynologique Internationale (FCI) dünyaca 80 ayrı ülkenin derneklerini bir çatı altında toplamaktadır, ve bu yüzden bu dernek tarafından belirlenen ırklar genelde dünyaca kabul görür. FCI derneği tüm köpek ırklarının kronolojik listesini sürdürür, ve günümüze kadar 336 köpek ırkını kabul eder. Köpekler bazı diğer köpekgiller ile de üreyebilirler: Nirvana (albÃ¼m) Nirvana, Nirvana'nın 2002 çıkışlı toplama albümüdür. Albümün en büyük özelliği, Kurt Cobain'in ölümünden 4 ay önce kayıt ettiği "You Know You're Right" şarkısının ilk defa dahil edilmesi. Söz konusu parça Love ve geriye kalan Nirvana elemanları Krist Novoselic, Dave Grohl arasında mahkeme sebebi olmuştur. Dean 1976 yılında Amerikalı müzisyen ve girişimci Dean Zelinsky tarafından üretimine başlanmış bir elektro gitar markasıdır. Bu gitarlar, kendine has kafa yapısı ile ünlüdür. İki yana açılmış kanat şeklinde geniş bir kafa tipi ile üretilen Dean gitarları, 1976-1997 arası tamamen Amerika Birleşik Devletleri'nde üretilmiş, 1997 yılında üretiminin bir kısmını Çek Cumhuriyeti'ne taşımıştır. Ayrıca 1999 yılından itibaren Kore'de ve 2002 yılından itibaren de Çin'de üretilmeye başlanan çeşitli ucuz modeller sayesinde Dean gitarları geniş kitlelere yayılarak ününü arttırmıştır. Amerika'da üretilen gitarlar daha üst seviyede malzeme ve işçilik ile üretilmekte ve fiyatları diğer modellere göre çok daha yukarıdadır. Saatler Saatler Michael Cunningham'ın 1998 yılında yayınlanan bir romanıdır. Roman yazarına 1999 yılı Pulitzer ve Pen Faulkner ödüllerini kazandırdı. Üç kadının iç dünyalarının, en kuytu köşelerine, erkek yazarlarda rastlanmayan bir başarıyla sokulan yazar sonuçta anlatımıyla bir başyapıt yaratmıştır. İrlanda su spanyölü İrlanda su spanyölü, İrlanda'da geliştirilmiş, orta boylu köpek ırkı. Son derece kıvırcık ve kısa tüylü postu koyu kahverengi olan İrlanda su spanyölünün, omuzdan yere yüksekliği 60 cm, ağırlığı 30 kg kadardır. Yoğun postu soğuktan korunmasını sağladığı ve iyi yüzdüğü için, özellikle ördek avında kullanılır. Günümüzde daha çok ev köpeği olarak yetiştirilmektedir. Gestalt terapisi Gestalt terapisi; hümanist psikoloji ile varoluşçu psikoloji akımlarından etkilenmiş ve son otuz yıl içinde geliştirilmiş bir tedavi kuramı ve yaklaşımıdır. Fritz Perls bu terapinin kurucusu ve öncüsü sayılır. Gestalt psikolojisi, özellikle algı alanında ortaya çıkmıştır. Dayandığı kuramsal temelin özü şöyle; bütün, parçalardan oluşur, ancak parçalar tek tek bütünü yansıtmazlar, belirlemezler. Tersine bu parçalar bütünün özelliğine göre belirlenirler. Perls'de organizmayı bir bütün olarak içinde bulunduğu çevre ile birlikte ele alarak bu tedavi yöntemini geliştirmiştir. Gestalt, Almanca şekil, form (ing. shape, form) anlamına gelmektedir. Andrus Ansip Andrus Ansip (d. 1 Ekim 1956), Eston siyasaetçi. Estonya eski başbakanı ve Estonya Reform Partisi başkanıdır. 1979'da Tartu Üniversitesi'nin Kimya bölümünden mezun oldu. Siyasete atılmadan önce birçok bankacılık ve yatırımcılık işlerinde bulundu. Tartu Radyosunda yönetim kurulu başkanlığı da yaptı. 1 Kasım 2014 tarihi itibarıyla Dijital Tek Pazardan sorumlu Avrupa Komisyonu Başkan yardımcısıdır. Ä°rlanda Teriyeri İrlanda Teriyeri, İrlanda'da 1875'e doğru geliştirilmiş köpek ırkı. Rengi kızıl kahverengi, kahverengi, açık kahverengi (sarımsı), olabilen İrlanda teriyesinin omuzdan yere yüksekliği 46 cm, ağırlığı 12 kg kadardır. İnce uzun başlı, küçük V biçimi ve öne düşük kulaklı bir köpektir. Geçmişte bekçi köpeği ve av köpeği olarak yaygın biçimde kullanılmıştır. Günümüzde daha çok ev köpeği olarak yetiştirilmektedir. Döğer Japon köpeği Japon köpeği, Japonya'da yetiştirilmiş köpek ırkı. Çok eski dönemlerde Çin'de, pekinuva cinsinin çeşitli ırklarla melezleştirilmesi sonucunda elde edildiği sanılan Japon köpeğinin burnu kısa, gözleri iri, uzun tüyleri beyaz üstüne kurşunidir. Omuz başından yere yüksekliği 25 cm'yi, ağırlığı 4 kg'ı bulur. Yaşam süresi 12-14 yıldır. Sahibine bağlı, çocukları ile arası iyi. Isırmaya eğilimlidir. İyi bir bekçidir. Bakımı azdır. Çok enerjik, oyun sever ve sıcak kanlıdır. Buzluca Alibeyköyspor Alibeyköyspor, Türkiye'deki futbol kulüplerinden biri. 1950 yılında kırmızı-beyaz renkli "Adalet Gençlik Kulübü" olarak İstanbul'da kuruldu. 1951'den itibaren İstanbul Ligi'nde mücadele etmeye başladı. 1958-59 ve 1959-60 sezonlarında 1. Lig'de mücadele etmiştir. 1971 yılında "Alibeyköy Adalet SK" adını almış ve rengini turuncu-mavi olarak değiştirmiştir. 1980'de de "Alibeyköyspor" adını alan kulüp, 1980-1985 arasında 2. Ligde mücadele etmiştir. 1989-1991 arasında 3. ligden 2. Amatör lige düşen kulüp, 1999'da 3. lige geri dönmüş ve 2006-07 sezonunda 3. lig 4. grubu 3. bitirerek play-off maçları oynamaya hak kazanmıştır. 27 Mayıs 2007 tarihinde Gölcük'ü play-off maçında 4-3 geçerek Lig B'ye yükselmiştir. 3. Lig'de 2009-10 sezonunda İnegölspor ile yapılan ve 1-1 biten maç sonunda küme Bölgesel Amatör Lig'e düştü. 2010-11 sezonunda İstanbulspor'a play-out maçlarında normal süresi 1-1 biten maçta penaltılarda 4-6 yenilerek Süper Amatör Lig'e düştü. 2017-18 Bölgesel Amatör Lig'de 10. grubu 55 puan ile şampiyon tamamlayan Alibeyköyspor play-off oynamya hak kazandı. Play-off birinci turunda Şile Yıldızspor'a 2-0 yenilen takım ikinci turda Altınova Belediyespor'u penaltı atışları sonucunda 3-1 yenerek 8 sezon aradan sonra profesyonel lige geri döndü. 2018-19 3. Lig 2. grupta yer alan Alibeyköyspor, Zeki Ersoy ile başladığı sezonda 3. haftanın ardından Deniz Kolgu, 23. haftanın ardından Erdoğan Yılmaz ve 30. haftanın ardından Adem Mandıralı yönetiminde ligte mücadele etti. 34 maçta 8 galibiyet, 9 beraberlik ve 17 mağlubiyet aldı. 33 puan toplayarak grubunu 17. tamamlayan Alibeyköyspor bir sezonun ardından Bölgesel Amatör Lige düştü. Maçlarını Alibeyköy Stadyumu'nda oynamaktadır. Buzul dalgası Buzul dalgası, bir buzulun normalden 100 kat daha hızlı hareket ederek oldukça önemli oranda ilerlediği kısa süreli olaya verilen isimdir. Bu şekilde dalgalanan buzullar belirli bölgelerde toplanmıştır. Özellikle Svalbard, Kanada Arktik Adaları, ve Alaska'da buzul dalgaları ile hareket eden buzullara rastlanır. Buzul dalgaları düzenli ve periyodik aralarla oluşur ve iki buzul dalgası arasında geçen döneme sakin dönem denir. Bu dönemde buzulların hızları oldukça düşüktür ve hatta geri çekilmeler de olabilir. Buzul dalgalarının oluşmasını açıklayan birçok teori olmuştur. Kabul edilmiş teorilerden biri olan ve 1969'da Meier & Post tarafından önerilen teoriye göre buzulun üst kısmında biriken kütlenin kritik düzeye gelmesi yani normal olarak biriken su miktarından fazla olması dalgayı başlatır. Bu da buzul alt bölgeden kayabilmesi için yüzme özelliğinin artmasıyla oluşur. Ayrıca buzulların üzerinde bulundukları kayaların jeolojik özelliklerinin de dalgaların oluşumunda belirli bir rol oynadığı önerilmiştir. Kaya tipi buzulun dengesini ve hareket hızını etkileyebilir. Buzul dalgasına uğrayan buzulların tortul kayaçlar üzerinde yer aldıkları düşünülmektedir. Bu da buzul dalgasına uğrayan buzulların neden bazı bölgelerde toplandıklarını açıklar. Da Vinci Åžifresi (film) Da Vinci Şifresi (The Da Vinci Code), Dan Brown'un aynı adlı romanından uyarlanmış Hollywood yapımı sinema filmi. Başrollerde Tom Hanks, Audrey Tautou ve Jean Reno ve Sir Ian McKellen oynamıştır. Dan Brown'ın Da Vinci Şifresi romanı yayımlandığı dönemde tüm Hristiyan alemini ayağa kaldırmış ve Vatikan'ı zor durumda bırakmıştı. Vatikan yönetimi, yazılanları saçma bulduğunu söylemiş ve yazar Dan Brown'a karşı cephe almıştı. Bütün bu yaşananlar, Hollywood için çok iyi bir malzeme oluşturuyordu. Hemen kolları sıvayan yapımcılar, yönetmen seçiminde hiç zorlanmadılar. Bu kişi Ron Howard'dı. Zaten Ron Howard bu romanın film yapılmasını kendisi istemişti. Romanın yarattığı etkiyi iyi bilen oyuncular film konusunda biraz tedirginlerdi. Yönetmen ve yapımcıların, Profesör Langdon rolü için ilk düşündüğü isim, Akıl Oyunları (A Beautiful Mind) ve Külkedisi Adam'da (Cindrella Man) da Ron Howard ile beraber çalışan Avustralyalı aktör Russell Crowe'du. Oscar'lı oyuncu mazeretlerini bildirerek rolü geri çevirdi. Russell Crowe'un rolü reddetmesiyle, Hugh Jackman ve George Clooney gibi oyuncuların isimleri geçse de, teklif yine Oscar'lı bir oyuncu olan Tom Hanks'e götürüldü. Ron Howard, Apollo 13 filminde de beraber çalıştığı Hanks için ümitliydi. Usta oyuncu, bu teklif karşısında pek düşünmedi ve rolü kabul etti. Sıra kadın başrol oyuncusunu bulmaya gelindiğinde akıllarda yine bir isim vardı. İngiliz oyuncu Kate Beckinsale. Tabi film tek bir yerde geçmediği gibi, rol icabı Fransız Ajan Neveu'yu canlandıracak oyuncunun Fransız aksanının iyi olması gerekiyordu. Bu durumdan dolayı Kate, daha kendisine teklif gelmeden rolünü kaybetmiş oluyordu. Fransız aksanı konusu Kate için bir hüzün iken, Fransız aktris Audrey Tautou için Hollywood'a giriş anlamına geliyordu. Dedektif Fache rolü ise zaten Jean Reno'dan başkasına gidemezdi. Oyuncu seçimleri tamamlandıktan sonra çekimlere başlandı. Film Paris'e konferans vermek için gelen Profesör Robert Langdon (Tom Hanks)'a, Paris'te bulunan Louvre Müzesi'nden gelen bir ölüm haberiyle başlıyor. Başlarda bu ölümle hiçbir bağının bulunmadığına inanan Langdon, işin içine girdikçe tüm dünyayı sarsacak bilgilere ulaşacaktır. Fransız kriptolog ajan Neveu (Audrey Tautou) ile bir maceraya atılan profesör, bu esnada hem polisten hem de Opus Dei denilen tarikattan kaçmaktadır. Filmin teması İsa'nın soyunun devam ettiği yönündedir. Öyle ki bu düşüncenin gerçek olması demek, İsa'yı yarı Tanrı olarak gören ve buna inanan Hristiyanların, dine karşı olan inançlarını kaybetmeleri demektir. Bu da Vatikan'ın yalan söylediği anlamına gelir ki, Vatikan'ın hiç karşılaşmak istemediği bir durumdur bu. Çünkü, Vatikan Hristiyan alemi üzerindeki gücünü kaybeder. Bunun farkına varan Vatikan yönetimi de hemen harekete geçti ve hiçbir Hristiyanın bu kitabı okumamasını istedi. Film, 19 Mayıs 2006 tarihinde tüm dünya sinemalarında aynı anda gösterime girdi. Türkiye'de 330 salonda gösterilen film ilk hafta 322.870 izleyici toplamıştır.2006 yılı için Türkiye'de izlenen filmler arasında 3. sırada yer aldı. Film, kitapta elde edilen başarıyı yakalayamadıysa da, açılış hasılatı dünya sinemaları sıralamasında,Yıldız Savaşları 3 'ten sonraki en yüksek ikinci film oldu. Bunun yanı sıra Tom Hanks filmlerinin arasındaki en karlı film oldu. Fédération Cynologique Internationale Fédération Cynologique Internationale (FCI) ("Dünya Köpek Federasyonu"), merkezi Belçika'da bulunan uluslararası köpek kulübü. FCI, 1911 yılında Almanya, Avusturya, Belçika, Fransa ve Hollanda tarafından kuruldu. Fransa'da "Société Centrale Canine de France" ve Belçika'da "Société Royale Saint-Hubert", 1921'de FCI'yi yeniden oluşturdular. Günümüzde 84 ülke FCI üyesidir (bkz. aşağıdaki liste). 335 köpek ırkı FCI tarafından sınıflandırılmıştır. Her ırk, üye ülke tarafından sahiplenilmiştir. Sahip ülke o ırkın standartlarını belirlemektedir. FCI, çeviri ve güncellemelerden sorumludur. Standartlar uluslararası dört dile (İngilizce, İspanyolca, Almanca ve Fransızca) göre ayarlanmaktadır. Türkiye'de de FCI üyeliği için bazı adımlar atılmaktadır. Köpek Irkları ve Kinoloji Federasyonu (KIF) Türkiye'nin FCI üyeliği için gerekli aksiyonları almak ve Türkiye'ye ait köpek ırklarının bu toplulukta temsil edilmesi için üreticilere yol gösterici olmak amacıyla kurulmuştur. Türkiye FCI'ya üye olabilirse muhtemelen kangal gibi tanınmayan ırkların secere kayıtları yapılabilecek, Avrupa ve dünyaca kabul görebilecektir. Merkezi Belçika'da bulunan Dünya Köpek Federasyonu'nun ("Fédération Cynologique Internationale") sınıflandırmaları Amerikan, İngiliz ve Kanada köpek kulüplerininkilerden oldukça farklıdır. FCI'ya köpekler şu 10 kategoriye ayrılırlar: Ankara Demirspor Ankara Demirspor, 16 Mart 1932'de kurulan ve kuruluşu resmen 29 Ekim 1932'de onaylanan Türk futbol kulübü. Kuruluş renkleri kırmızı-yeşil olan kulübün bugün kabul gören renkleri ise beyaz-laciverttir. Kulüp, MKE Ankaragücü ve Gençlerbirliği'den sonra Ankara'da kurulan üçüncü kulüptür. Kuruluşunda kırmızı-yeşil formaya sahip olan Ankara Demirspor, 1933 yılında Çankaya takımıyla birleşince, forma rengi mavi-laciverte dönüştürülmüştür. İç sahadaki maçlarını uzun süre Cebeci İnönü Stadyumu'nda oynadıktan sonra 2015-16 sezonundan itibaren Behiçbey'de ki kulüp tesislerinde yapılan TCDD Ankara Demirspor Stadyumu'nda oynamaya başlamıştır. Futbol takımının ilk başarısı, 1938-39 sezonunda Türkiye'nin ilk deplasman ligi olarak bilinen Millî Küme'de gerçekleşmiş, sezon sonunda Galatasaray ile birlikte otuz beşer puan toplayarak gol averajı ile ikincilik elde etmiştir. Bu başarıyı takiben 1939, 1943, 1947 ve 1948 yıllarında Ankara Futbol Ligi şampiyonu, 1947'de de Türkiye Futbol Şampiyonası'nı kazanan Ankara Demirspor, 1959'dan itibaren aralıksız on üç sezon mücadele ettiği, Süper Lig'e 1970-71 sezonu sonunda küme düşerek veda etmiştir. 12 sezon Türkiye 2. Futbol Ligi'nde mücadele eden takım 1982-83 sezonunda küme düşmüş ve 1 sezon amatörde oynamıştır. 1984 yılında Türkiye 3. Futbol Ligi kurulunca tekrar bu lige dahil olan takım, 1995-96 sezonunda Şampiyon olarak Türkiye 2. Futbol Ligine yükseldi. 3 sezonun ardından tekrar 3. Futbol Ligine düşen takım 2000-01 sezonunda bu ligi 2. bitirerek yeni kurulan 3. seviye lig olan 2. Lig B liginde oynamaya hak kazandı. 2005-06 sezonunda bu ligden 3. Ligee düşen takım 9 sezon 3. Ligde oynadıktan sonra 2014-15 sezonunda Serdar Bozkurt yönetiminde play-off final maçında, İzmir Atatürk Stadyumu'nda Sakaryaspor'u 2-0 mağlup ederek 2. Lig'e yükselmiştir. Aynı yıl tekrar küme düşen takım 2017-18 sezonunda bu sefer Bülent Akan yönetiminde tekrar Play Off Şampiyonu olarak tekrar 2. Lige yükseldi. Hâlen 2. Ligde mücadele etmektedir. 1959-1971 1971-1983, 1996-1999 1984-1996, 1999-06, 2015-16, 2018- 2006-15, 2016-18 1932-1959, 1983-1984 Åžampiyonluk (1) : 1947 Åžampiyonluk (1) : 1995-96 Play Off Åžampiyonluk (2) : 2014-15, 2017-18 Play Off Yarı final (3) . 2008-09, 2013-14, 2016-17 YarÄ± final (2) : 1962-63, 1964-65 Ã‡eyrek final (3) : 1967-68, 1968-69, 1975-76 Åžampiyonluk (5) : 1938-39, 1942-43, 1946-47, 1947-48, 1958-59 *Kademe-Klasman grubu olan sezonlar birleştirilerek yazılmıştır. Amerika Birleşik Devletleri başkanlık seçimleri ABD başkanlık seçimleri Amerika Birleşik Devletleri'nin başkan ve başkan yardımcısını seçmek amacıyla her 4 yılda bir (1792 yılından başlayarak) Kasım ayının ilk pazartesi gününü izleyen salı gününde yapılır. Bu formüle göre seçimlerin günü yıllara göre 2 Kasım ile 8 Kasım günleri arasında değişir. ABD'nin en son başkanlık seçimi 8 Kasım 2016 tarihinde yapılmıştır.. ABD başkanlık seçimlerinde seçmenler aslında doğrudan doğruya başkan ve başkan yardımcısını seçmezler. Her eyaletten seçmenler, eyaletlerini seçiciler kurulu adı verilen bir kurultayda temsil edecek üyeleri seçerler. Seçimlerden sonra bu seçiciler kurulu toplanarak başkan ve başkan yardımcısı seçimini gerçekleştirir. Her eyaletin seçiciler kurulundaki üye sayısı o eyaletin Senato ve Temsilciler Meclisi üyelerinin toplamına eşittir. Ayrıca ABD'nin başkenti olan Washington de seçiciler kuruluna en az üye gönderen eyalete eşit sayıda üye gönderme hakkına sahiptir. Porto Riko, Guam, Amerikan Samoası gibi ABD'ye bağımlı toprakların sakinleri ABD başkanlık seçimlerinde oy kullanamazlar ve dolayısıyla da seçiciler kuruluna üye gönderemezler. Başkanlık seçiminin sonuçları seçimden sonraki Ocak ayında ABD Kongresi tarafından onaylanır. Seçimlerin sonucu konusunda bir anlaşmazlık çıkması halinde bu anlaşmazlığı ABD Kongresi çözümler. Seçimi kazanan başkan ve başkan yardımcısı seçimden sonraki ilk 20 Ocak günü öğle saatinde görevi devralır. ABD başkanlık seçimlerine katılan her siyasi parti başkan adayını kendi içinde belirler. ABD Anayasasında bu aday belirleme sürecini düzenleyen hiçbir hüküm bulunmamaktadır. Ancak yıllar boyunca partiler tarafından bu süreci düzenleyen bazı gelenekler ortaya çıkmıştır. ABD'nin iki büyük partisi olan Demokratik Parti ve Cumhuriyetçi Parti başkan adaylarını ön seçimler yoluyla belirler. Bu ön seçimler eyaletlere göre Primary veya Caucus yöntemiyle yapılır. "Primary" yöntemi partinin taraftarı olan her ABD yurttaşına açık olan seçimlerdir. "Caucus" yöntemi ise ancak partinin kayıtlı üyelerine açıktır. Ön seçimler bütün eyaletlerde aynı gün içinde yapılmaz. Ön seçimler başkanlık seçiminin yapılacağı yılın Ocak ayında tek tek bazı eyaletlerde başlar ve Haziran ayına kadar eyaletten eyalete devam eder. Geleneksel olarak ön seçimlerin yapıldığı ilk eyaletler Iowa ve New Hampshire eyaletleridir. Bu eyaletleri sırasıyla diğer eyaletler izler. Bazı günlerde sadece 1 veya 2 eyalet ön seçim yaptıkları gibi diğer günlerde birçok eyalet aynı gün içinde oy kullanabilmektedir. Şubat veya Mart ayına rastgelen özel bir salı gününde birçok eyaletin ön seçimleri aynı güne rast gelmektedir. O gün "Süper Salı" adıyla anılır. Ön seçimler uzun bir süreç boyunca gerçekleştiği için adaylık yarışı boyunca adayların durumu değişebilmekte, bazen beklenmedik sürprizler ortaya çıkabilmektedir. Genellikle ilk 2-3 ay içinde her partiden bir adayın diğer adayların önüne geçerek üstünlük sağladığı gözlenir. Ancak 2008 başkanlık seçimleri gibi bazı seçimlerde partinin adayının en son ön seçimlere kadar belli olmadığı görülmüştür. ABD başkanlık sistemi başkanlara ikinci bir kez seçilebilme imkânı vermektedir. Partiler kendi içlerinden seçilmiş başkanları ikinci bir kez aday gösterme zorunda olmamalarına rağmen geleneksel olarak bir dönem hizmet vermiş olan başkanlar partileri tarafından kolayca ikinci bir defa aday gösterilirler. Ön seçimler bittikten sonra Ağustos ayının sonunda ve Eylül ayı başında her parti bir kurultay yapar. Bu kurultayda her parti resmen adayını belirler. Günümüzde adaylar ön seçimler sonucu belirlendiği için bu kurultaylar daha ziyade formaliteden ibarettir. Kurultaylar ABD'nin en büyük medya organları tarafından ABD halkına canlı olarak yansıtılırlar. 3-4 gün süren kurultaylar süresinde her partinin ileri gelenleri (özellikle partinin üyesi olan eski ABD başkanları) konuşmalar yaparlar. Başkan yardımcısı adayları seçimle belirlenmez. Başkan adayı, başkan yardımcısı adayını tamamen kendisi belirler. Bu işlem genellikle parti kurultayından hemen önce gerçekleşir. Kurultay, son gününde başkan adayının bir konuşma yapmasıyla son bulur. Kurultayın bitmesiyle 2 ay kadar sürecek başkanlık seçimi kampanyası başlamış olur. ABD başkanlık seçimlerinin sonucu ülke çapında adayların aldığı oy oranına göre değil de kazanılan seçiciler kurulu üyesi sayısına göre belirlenir. Seçiciler kurulu, başkanlık seçimlerinden hemen sonra toplanan bir kurultaydır. Bu kurultaya her başkan adayının kazandığı temsilciler katılırlar ve yapılan oylama sonucu ABD'nin başkanı belirlenir. ABD başkanlık seçimleri bu seçiciler kurulu üyelerinin belirlenmesi esası üzerine kurulmuş bir sistemdir. Seçime katılan her ABD yurttaşının oyu aslında desteklediği adayı seçmek için değil, adayı temsil edecek olan seçiciler kurulu üyesini belirlemek için kullanılır. Her eyalet kendi payına düşen sayıda seçiciler kurulu üyesi belirleyecektir. Her eyaletin seçiciler kurulundaki üye sayısı o eyaletin Senato ve Temsilciler Meclisindeki temsilci sayısının toplamına eşittir. Bu kurala tek istisna ABD'nin başkenti olan Washington kentidir. Washington, DC özel bir statüye sahiptir ve senatör veya Temsilciler Meclisi üyeleri yoktur. Ancak kentte yaşayan seçmenlerin başkanlık seçimine katılabilmeleri için bu kente seçiciler kuruluna en az üye gönderen eyaletle eşit sayıda üye gönderme hakkı verilmiştir. Porto Riko, Guam, Amerikan Samoası gibi ABD'ye bağlı toprakların sakinleri ABD başkanlık seçimlerinde oy kullanamazlar ve dolayısıyla da seçiciler kuruluna üye gönderemezler. Eyaletler seçiciler kurulu üyelerini belirlemekte geniş bir serbestiye sahiptirler. Örneğin bazı eyaletlerde en yüksek oyu kazanan aday o eyaletin bütün seçiciler kurulu üyelerini kazanmaktadır. Bazı eyaletlerde ise seçiciler kurulunu belirlerken nisbi temsil sistemi kullanılır. Bu sisteme göre bazen ABD çapında diğer adaya göre daha az oy alan adayın başkanlığı kazanabilmesi mümkün olmaktadır. Örneğin 2000 ABD başkanlık seçimlerinde Demokratik Parti adayı Al Gore, Cumhuriyetçi Parti adayı George W. Bush'a göre 500.000'den fazla oy almasına rağmen, George W. Bush kazandığı seçiciler kurulu üye sayısı ile 271-266 şeklinde bir üstünlük sağlayarak seçimi kazanmıştı. Başkanlık seçiminin sonuçları seçimden sonraki Ocak ayında ABD Kongresi tarafından onaylanır. Seçimlerin sonucu konusunda bir anlaşmazlık çıkması halinde bu anlaşmazlığı ABD Kongresi çözümler. Seçimi kazanan başkan ve başkan yardımcısı seçimden sonraki ilk 20 Ocak günü öğle saatinde görevi devralır. Seçiciler kurulu sisteminin en önemli sonuçlarından biri adayların ve ABD medyasının eyaletleri üç değişik kategoride değerlendirmelerine yol açmasıdır: Başkanlık seçimlerindeki sonuçlar seçiciler kurulu sistemi uyarınca her eyalet içindeki çoğunluğa dayandığı için, seçimin sonucu daha önceden belli olan bu mavi ve kırmızı eyaletler seçim kampanyası sırasında adaylar tarafından rağbet görmemektedir. Adaylar çabalarını salıncak eyaletler üzerinde yoğunlaştırmayı tercih etmektedirler. Salıncak eyaletlerin çoğunluğunu kazanan aday başkan seçilmektedir. Eratik bloklar Eratik bloklar, bulundukları alandaki yerel kayalardan tür ve boyut olarak farklılık gösteren kayaçlara verilen isimdir. Bir başka ifadeyle buzul tili içinde bulunan ve yüzeyde bırakılan büyük kaya parçalarına denir. Bu kayaçlar bulundukları yerlere buzulların hareketi ile gelmiştir. Eratik blokların boyutları çakıl taşlarından Kanada'da bulunan 16.500 tonluk Okotoks kayasına kadar değişiklik gösterir. Oluştukları yerden yani ana kayadan kilometrelerce uzakta bulunabilirler. Erratikler, buz hareketinden kaynaklanan buzul buz erozyonuyla oluşur. Buzullar birden fazla işlemle aşınır: aşınma, ovma, koparma, buz itme ve buzulla indüklenen bozulma olarak sınıflandırılır. Buzullar koparma esnasında ana kayadan parçalar ayırır ve daha büyük bloklar üretirler. Bu bloklar buzul hareketi boyunca sürüklenir ve buzun eriyip bitti yerlerde depolanma sürecine girerler. Eratikler buzullardan başka birde akarsu ve sel taşkınları ile taşınırlar. Buzul erimesi sonucu oluşan yüzey akışları, anakayadan kopan blokları da beraberinde kaide seviyesinin düştüğü yere kadar taşır ve kaide seviyesinin düştüğü yerde depolamaya başlar. Eratik blokların jeologlar(araştırmalar) ve gönümüz için önemi ise; İngiliz tilki tazısı İngiliz tilki tazısı ("English foxhound"); İngiltere kökenli, koşucu bir köpek ırkı. İlk olarak tilki avında kullanılmak üzere yetiştirilmiştir. Orta boylu, düşük kulaklı, beyaz üstüne kahverenkli bir köpek olan İngiliz fokshaundunun omuz başından yere yüksekliği 58 cm'yi bulur. Bacaklarının güçlülüğü nedeniyle tilki avında son derece başarılıdır. Mart Poom Mart Poom (d. 3 Şubat 1972, Tallinn) Estonyalı eski futbolcudur. Poom Estonya'yı 105 maçta temsil etmiş, Finlandiya takımı Kuopion Palloseura'nın değerli oyuncuları arasında sayılmıştır. Kasım 2003'te Estonya Futbol Federasyonu tarafından ülkesinin son 50 yılın en iyi oyuncusu seçilmiştir. Lissel (d. 1975) ile evli olup Markus (d. 1998) ve Andreas (d. 2003) adlı iki oğulları vardır. Samime Sanay Samime Sanay (d. 1946, Ankara), Türk Sanat Müziği sanatçısı, öğretmen. 33. Türkiye Hükûmeti'nde Kültür Bakanlığının tavsiyesiyle verilmeye başlanan Devlet Sanatçısı unvanına 1998'de lâyık görülmüştür. Sosyal Hizmetler Akademisi'nde okuduğu yıllarla radyo yılları çakışır. 1966'da sosyal hizmetler mütehassısı olarak mesleğini sürdürmek hem de radyoda sanatçı olarak çalışmak için Ankara Radyosu sınavlarına girer. Fakat personel yasası öğretmenlik dışında buna cevap vermediği için Ankara Üniversitesi Dil ve Tarih-Coğrafya Fakültesi'nin Pedagoji bölümünü bitirdi. Kısa bir süre sosyoloji hocalığı yapmış, bu arada annesini ve babasını art arda kaybetti. Yine aynı dönem doktora yapmaya karar verdi. İlk albümünü 1977 yılında Tam Plakçılık'tan çıkardı. Bütünüyle klasik eserlerden oluşan bu albüm sanatçıya fazla bir popülerlik getirmedi. .TRT bünyesinde 15 yıl süren müzik eğitimi ve uygulaması akabinde 1981'de Ankara Radyosundan istifa ederek İstanbul'da assolist olarak sahneye çıktı.Sahnedeki başarısını plak dünyasında da kanıtlamak isteğiyle Kervan Plak ile anlaşarak 1984 yılında "Beni Hatırla" ve 1985 yılında "Sevgi Üzerine Sohbet" adlı çok satan ve sevilen albümleri ile iki Altın Plak Ödülü aldı. Çok sesli hafif Türk sanat müziğinin önde gelen kadın sanatçısı olarak daha çok Erdoğan Berker besteleri üzerinde yoğunlaştı. İçli, yanık, duygusal yanı ağır basan bir yorumu olan sanatçı seksenli yıllarda ve doksanların başlarında hayli popülerlik kazandı. İzmir Fuarı ve Maksim Gazinosunda bir dönem assolistlik de yaptı. 1986 yılında "Yudum Yudum Sevdayım", 1988 yılında "Sevgi Bağları", 1990 yılında "Sarsam Diyorum/Seviyor", 1993 yılında ise "Ben Sana Mecburum" diğer yayınlanan albümleridir. Sahne çalışmalarını yurt içi ve yurt dışı konserleriyle sürdürdü. 1998'de Devlet Sanatçısı unvanını aldı. 1993'te yayınlanan "Ben Sana Mecburum" adlı albümünden sonra Türk müziğindeki genel durgunluk ve gerilemenin de etkisiyle uzun bir sessizlik dönemine girdi. 2006 yılında alaturka eserleri popüler tarzda senfonik olarak yorumlayarak hazırladığı "Hoşgeldin Aşk" adlı albümüyle yeniden adından söz ettirdi. Son master sınavından çıktıktan iki gün sonra Edip Aktaş ile evlenen Samime Sanay, eşi istemediği için doktorayı yarıda bıraktı fakat radyo kariyerini devam ettirdi. 1979 yılında bu evliliğinden oğlu Anıl dünyaya geldi. Edip Aktaş'tan doksanlı yıllarda boşanmıştır. Yamaha YBR 125 Yamaha YBR 125, Yamaha Motor Company Ltd'in hafif sınıf kategorisindeki motosikletidir. YBR125, ilk olarak 2000 yılı mart ayında Brezilya'da pazara çıkmıştır. Model adı olan YBR; Yamaha BRasil kısaltmasından gelmektedir. YBR125, Çin'de üretilmesiyle beraber YBR125'in yeni kimliği ve sloganı: Yamaha Brillant Riding şeklinde değişmiştir. Brezilya'nın ardından Ekvator, Peru, Venezuela, Arjantin, İtalya ve Türkiye'de satışa sunulmuştur. Yamaha, Brezilya'daki başarısının ardından bu kez Kasım 2002'de Çin'deki partneri Jianshe ile üretim hazırlıklarına başladı. Jianshe Motor Co., Ltd ile Yamaha Motor Company 'nin geçmişi, 1982 yılına kadar uzanmaktadır. 2003-2005 yılları arasında Yamaha'nın Çin'deki üretimi ciddi satış rakamlarına ulaşınca, 2005 yılında na uyumlu modelini satışa sunarak YBR'nin Avrupa pazarını da genişletmiştir. YBR125, 2007 yılı ve sonrasında çeşitli ülkelerde karbüratör yerine enjeksiyonlu yakıt sistemiyle pazara çıkmıştır. Yamaha YBR125; 124cc hacminde, tek silindir, 4 zamanlı, hava soğutmalı, 2 sübaplı, yandan egzantirik zincirli, elektrik marşlı ve CDI ateşlemeye sahip bir motosiklettir. Gürültü seviyesi düşük, ekonomik ve dayanıklı bu motorun titreşimini en aza indirgeyen, krankşaft dengeleyici mevcuttur. Şasesi, MBK sanayi tarafından Elmas-Tip denilen Bükülmeyen-Çelik borundan üretilmiştir. Ön freni disk, arka fren kampana olup, Türkiye'de satışa sunulan modeller Mikuni karbüratörlü yakıt sistemine sahiptir. Yamaha YBR125 teknik Ã¶zellikleri Vikunya Vikunya ("Vicugna vicugna"), devegiller (Camelidae) familyasından "Vicugna" cinsinden bir memeli türü. Guanakoya benzer ama daha küçük ve daha incedir. Boyu 150 cm tutarken omuz yüksekliği 1 m, ağırlığı 50 kg'dır. Üst kısmı açık kahverengi alt kısmı beyaz renktedir. Anatomik bir özelliği, alt kesici dişlerinin kemirgenlerdeki gibi sürekli değişmesidir. Bunun Artiodactyla takımında diğer bir örneği yoktur. Postu akrabası olan türlerden epeyce daha zariftir ve soğuğa karşı etkili şekilde, izolasyon tabakası gibi sıktır. Vikunya, Ekvador, Peru, Bolivya, Arjantin ve Şili'nin yüksek Andlar'ında dağılmıştır. Burada 3500 ile 5500 m arasındaki yükseklikte görülür. Vikunya, guanako gibi kendilerine ait bölgede, her biri bir erkek tarafından yönetilen aile grupları olarak yaşar. Bunun yanında, küçük yaşları sebebiyle henüz kendilerine ait bölge savunamayan bekar erkeklerin grupları ve genç erkekler tarafından aileden kovulmuş yaşlı erkekler vardır. Klasik düşünce, vikunyanın hiç evcilleştirilmemiş olduğu ve lama ile alpakanın, guanakodan geldiği yönündeydi. Bugün, alpakanın vikunyadan gelmiş olabileceği şeklinde şaşırtıcı DNA araştırması bulguları vardır. Alpakalar, lamalar, guanakolar ve vikunyalar, aralarında üreyebildiklerinden ve hatlar, aralarında karışmış olduğundan, bugün evcil hayvan formunun kökeni, son tahlilde kesin olarak karara bağlanmaz. Kesin olan, İnkaların vikunyaların binlercesini kafeslere aldıkları, yünleri sadece asillerce kullanıldıktan sonra serbest bıraktıklarıdır. İspanyollar bu geleneği sürdürmemişlerdir. Vikunyaları büyük sayılar halinde vurmuşlar ve önce mera alanı yaratmak, sonra da postları için sıklıkla bu hayvanların su kaynaklarına zehir katmışlardır. Vikunyanın yünü dünyanın en ender ve en pahalı yünü olarak geçerlidir. İnkalar zamanında Andlar'da yaklaşık 1.5 milyon vikunya mevcutken, bu sayı 1965'e kadar 6000'e gerilemiştir. O zamandan beri alınan koruyucu önlemler, mevcudiyetlerini hızlı bir toparlanmaya götürmüş, böylece bugün tekrar 200.000 vikunyaya ulaşılmıştır. Vikunyanın sıklıkla "Lama vicugna" bilimsel adı da kullanılır. Yani lamalar ile ortak cinsdir. Kendine has bir cins için, diğer lamalardan ayrılan diş yapısı özelliği konuşulur. Kuşkusuz guanakolar ve vikunyalar yine de, çok yakın akarabalıklarının göstergesi olarak aralarında üreyebilirler. Bu yüzden kendine has bir "Vicugna" cinsinin ileri sürülmesi tartışmalıdır. Uno Palu Uno Palu (d. 8 Şubat 1933) uluslararası yarışmalarda SSCB'yi temsil etmiş eski Estonyalı dekatloncu. Tallinn'deki Dinamo Spor Kulübü'nde çalışmalarını sürdürmüştü. 1956 Yaz Olimpiyatları'nda dekatlonu dördüncü bitirdi. 1958 Avrupa Atletizm Şampiyonası'nda ise gümüş madalya kazanmayı başardı. Drumlin Drumlin (İrlandaca: "droimnín", küçük tepelik) buzul hareketi sonucu oluşan uzun ve balina şeklinde bir tepeciktir. Uzun ekseni buzulun hareket ekseni ile paraleldir. Tepenin küt ucu buzul hareketinin geldiği yöne doğrudur. Drumlinler 45 metreden yüksek ve 800 metreden uzun olabilir ve genellikle benzer şekilde, boyutta ve doğrultuda drumlinlerden oluşan drumlin sahalarında bulunur. Drumlinlerde genellikle bulunan katmanlar, çekirdek olarak bulunan kayaç ya da buzul tiline art arda malzeme eklendiğini gösterir. Celaleddin Koçak Celaleddin Koçak (d. 24 Kasım 1977, Berlin, Almanya), Türk futbolcudur. Son olarak 2009-10 sezonunda Diyarbakırspor forması giymiştir. Almanya'nın başkenti Berlin'de bir işçi ailenin çocuğu olarak dünyaya gelen Celaleddin Koçak, 1987 senesinde buranın mahalle takımı olan BSC Kickers 1900'ün altyapısında futbola başladı. Burada dört sene oynadıktan sonra Türkiyemspor Berlin altyapısına geçti. İki sezon burada oynadıktan sonra Tennis Borussia Berlin altyapısına transfer oldu ve sonra burada profesyonel olup A takıma yükseldi. Tennis Borussia Berlin'de fazla forma şansı bulamadı ve Almanya'da yaşayan çoğu Türk ailenin genç futbolcusu gibi şansını Türkiye'de denemek istedi ve Aralık 1999'da Tennis Borussia'da takım arkadaşı olan Faruk Namdar'la beraber İzmir'in Altay kulübüne transfer oldu. Başarılı performansı sayesinde 6 ay sonra yine Faruk Namdar'la beraber MKE Ankaragücü kulübüne gelerek Süper Lig kariyerine başladı. 2 yıl boyunca MKE Ankaragücü'nde forma giyen Celaleddin, 2002 yılında Diyarbakırspor kulübüne transfer oldu. Bu kulüpte oynadığı süre içinde kulübün, sezon sonunda Süper Lig'e yükselmesine yardımcı oldu. 2003 yazında Celaleddin, Malatyaspor kulübüne geldi ve en başarılı performansını burada sergiledi. Malatyaspor'un orta sıralarda tutunmasını sağladı ve bu kulüple ilk kez UEFA Kupası'nda mücadele etti. Ertesi sezon, Ziya Doğan'la Trabzonspor'a geldi ve gelir gelmez takımda yer edinerek Trabzonspor'un Süper Ligi 2. sırada bitirmesinde büyük katkılarda bulundu. Ziya Doğan'nın Trabzonspor'dan ayrılışından sonra yeni teknik direktör Ersun Yanal ile yaşadığı problemlerden dolayı alınan bir kararla yönetim tarafından kadro dışı bırakıldı ve neticesinde Manisaspor'a transfer oldu. Burada da birkaç ay oynadıktan sonra son olarak Konyaspor'a geçti. 2009-10 sezonunda daha önce de oynadığı Diyarbakırspor'da oynadı. Celaleddin Koçak, 1 kez Türkiye U-21, 2 kez de Türkiye A2 forması olmak üzere toplam 3 kez millî formayı giymiştir. Norman Mailer Norman Mailer (31 Ocak 1923, New Jersey - 10 Kasım 2007, New York) Amerikalı gazeteci, romancı, oyun yazarı, film yönetmeni, senarist. Brooklyn'de büyüyen yazar, Harvard Üniversitesi'ne girdi. II. Dünya Savaşı sonrası eğitimine Sorbonne'de devam eden Mailer, Fransa'nın en prestijli ödüllerinden biri olan Legion d'Honneur (Lejyon Denör) ödülü sahibidir. Bu ödül, Fransa Cumhurbaşkanı Jack Chirac adına, Fransa'nın ABD büyükelçisi tarafından yazara sunulmuştur. Pasifikte savaşan 13 askerin öyküsünü anlattığı romanı Çıplak Ve Ölü (ordudaki deneyimlerine dayanarak yazmıştır), dünya çapında büyük başarı kazandı. Norman Mailer, Pulitzer Ödülü sahibidir. Bilimin Doğal Olmayan Doğası: Bilim, Niçin Sağduyuya Karşıdır? Lewis Wolpert, Bilimin Doğal Olmayan Doğası ya da özgün adıyla The Unnatural Nature of Science kitabında, bilimin sağduyu ile yakından ilgili olduğu görüşünün ne kadar yanıltıcı olduğunu, gerçekte bilimin doğurduğu fikirlerin ve bu fikirlerin uygulanışının tümüyle sezgiye ve sağduyuya aykırı olduğunu anlatır. Bununla bilimsel fikirlere, olayların yalınkat bir incelemesi ile ulaşılamayacağını ve onların genellikle bizim gündelik deneylerimizin dışında kaldıklarını söyler. Wolpert'e göre bilim bizim doğal beklentilerimize uymaz. Kenan Kenan Ülkesi veya Kenan Diyarı (İbranice: Kena'an, Akadca: Kinaḫḫu), Şeria (Ürdün) Nehri'nin batısındaki Antik Filistin topraklarına İbrahimî dinî metinlerde verilen isim. Bu bölge günümüzdeki İsrail, Filistin ve Lübnan toprakları ile Ürdün, Mısır ve Suriye'nin kıyı kesimlerini kapsamaktadır. Antik Çağ'da bu bölgede yaşadığı bilinen ilk halk ise aynı zamanda bu bölgeye ismini de vermiş olan Antik Kenanlılardır. İsrailoğullarına Vadedilmiş Topraklar olduğuna inanılır. İsrailoğulları Kenan Ülkesi'ni yaklaşık olarak MÖ 1500 ila MÖ 1000 yılları arasında ele geçirmiş ve yerleşmişlerdir. Kenan halkının dili Kenanca, batı Sami Dilleri ailesine çok yakın bir dildir. Kenan halkından Eski Ahit ve Tanah'ta, Mezopotamya ve Antik Mısır metinlerinde bahsedilir. Kur'an'da Vadedilmiş Topraklar'dan bahsedilmekle birlikte Kenan isminden bahsedilmez. Günümüz Suriye'sine tekabül eden topraklarda yaşamış Antik Ugarit halkı kendilerini Kenanlı kabul etmemekle birlikte günümüz arkeolojik kalıntıları Kenanlı oldukları yönündedir. Kenan (anlam ayrımı) Kenan sözcüğü ile aşağıdakilerden biri kastedilmiş olabilir: Honda SH150i Honda SH150i, Honda'nın İtalya, İspanya gibi ülkeler için tasarladığı scooter tipidir. 150 cc'lik motoru 15,8 hp'lik güç üreterek sınıfının en iyisidir. Sıvı soğutmalıdır. Ayrıca Honda'nın patentli CBS fren sistemi Honda SH 150'de mevcuttur. Realizm Realizm kelimesi aşağıdaki anlamlara gelebilir: Pizza Pizza, İtalyan mutfağında bir mayalı hamur işi. Üstüne birçok malzeme konulabilir. Peynir, sosis, domates, salam, biber, zeytin, mısır gibi ana malzemeleri dışında birçok değişik malzemenin konulduğu pizzalar da bulunmaktadır. Özellikle anavatanı olan İtalya'da ve ABD'de birçok pizza türü geliştirilmiştir. Dünyanın birçok yerinde pizza evlere servis edildiği için tüketimi oldukça yüksektir. Pizza savaş döneminde bulunmuş bir yemektir. Savaş zamanında İtalyan kadınlar yokluk yüzünden bir hamur üzerine buldukları malzemeleri koyarak pizzayı bulmuşlardır. 1833 yılında Alexandre Dumas "Le Corricolo" seyahatnamesinde Napolideki yoksul insanların yaz boyunca karpuz ve kış boyunca pizza yediklerini anlatıyor. Kahvaltı, öğle yemeği ve akşam yemeği için hep pizza yenilirdi. Pizza bir ekmek olarak müşterilerin isteğe bağlı farklı boy parçalar kesilip satılıyordu. Pizza ekmeğin üzerine hamsi, domates, peynir ve yağ gibi çeşitli malzemeler ilave edilirdi. İtalyan mutfağındaki pizzalar: İtalya dışındaki ülkelerin pizzaları: Misk kedisigiller Misk kedisigiller (Viverridae), etçiller (Carnivora) takımına ait, Afrika ve Avrasya'da yaygın olan, 30 orta büyüklükte türden oluşan bir familya. Misk kedileri ilk bakışta kedileri andırırlar, ama çoğunlukla uzun burunları, uzun vücutları ve kısa bacakları ile kedilerden ayırt edilebilirler. Uzunlukları 35–95 cm (+ 13–90 cm kuyruk) ve ağırlıkları 0,6–20 kg arası değişir. Üzerlerinde çoğunlukla çizgiler, benekler ve diğer işaretler bulunur, ama tek renkli türler de vardır. Uzun bir kafatasları ve ağızlarında 32-40 dişleri bulunur. Kulakları küçük ve çoğunlukla sivridir. Kısa bacakları ve her ayaklarında beş parmakları vardır. Tırnaklarını içeriye çekebilirler. Kuyrukları uzun ve gür tüylü olur ve çoğunlukla üzerinde çizgiler veya diğer motifler bulunur. Diğer tipik bir özellik de çoğu türlerinde sahip olduğu bir anal bezedir, bu bezenin ürettiği çok keskin koku ile kendi bölgelerini işaretler ya da düşmanlarını kaçırırlar. En fazla türleri Güney ve Güneydoğu Asyada; Hindistan, Güney Çin, Endonezya ve Filipinler'de bulunur. Ama Afrika kıtasının tümünde ve Arap yarımadası'nda da bulunurlar. Bayağı genet ("Genetta genetta") adında bir türü hatta Avrupa'nın güneybatısında yaşar. Misk kedisigiller çoğunlukla ormanlarda yaşarlar, bazıları çalılık ya da kurak bölgelerde de bulunur. Misk kedisigiller genelde gece aktif hayvanlardır ve gündüzleri ağaç kovuklarında ve yer deliklerinde uyuyarak geçirirler. Çoğu türler iyi tırmanıcıdır ve ağaçlarda yaşar. Ağaçlarda yaşamaya en iyi şekilde ayak uydurmuş olan tür binturong hatta kuyruğu ile dallara tutunarak, kuyruğunu tırmanmak için kullanabilmektedir. Viverrinae alt familyasına ait türler daha çok yerde yaşarlar. Kongo misk kedisi ("Osbornictis piscivora") ve samur misk kedisi ("Cynogale bennettii") türleri hatta yarı sucul bir yaşam sürdürmektedirler. Çoğu türler yalnız yaşar ve üreme zamanı haricinde diğerlerinden uzak durur. Bazı türler çift olarak ya da küçük bir aile içerisinde yaşar; bu familyada bu grup kuran türler yoktur. Kendilerine ait bölgelerini titizlikle savunan hayvanlardır; bölgelerinin sınırlarını koku ile işaretlerler. Misk kedisigiller genelde her şey yiyicilerdir. Aralarında birçok usta avcı bulunur; usulca avlarına yaklaşır ya da avlarını saklandığı yerde bulurlar. Küçük omurgalı hayvanlar, böcekler, solucanlar ve kuş yumurtaları ile beslenirler. Bazı türler leş de yiyebilir. Meyve ve fındık gibi bitkisel besinler ile beslenmelerini tamamlarlar. Genelde bir dişi senede iki kez gebe kalabilir ve 1-6 yavru dünyaya getirir. Yeni doğan yavruların gözleri kapalıdır ama doğduklarında tamamen çıplak değillerdir; tüylü halde dünyaya gelirler. Ömürlerinin en fazla 15 yıla kadar varabildiği tahmin edilir. İnsanlar bu familyanın birçok türlerinden ticari açıdan faydalanmaktadır. Özellikle Viverrinae türlerinin kokulu anal bezesinden gelen dışkı parfüm üretimi için önemli rol oynamıştır. Günümüzde bu madde artık suni yollardan üretilmektedir. Bayağı palmiye misk kedisi ("Paradoxurus hermaphroditus") türü Kopi Luvak-kahvesi üretiminde bir rol oynamaktadır. Bazı türlerin eti yenilmektedir. Maskeli palmiye misk kedisi ("Paguma larvata") türünün eti yenilmesinin, SARS-virüsünün insanlara geçmesine yol açmış olduğu düşünülmektedir. Günümüzde misk kedisigiller için en büyük tehlike ormanların her gün daha da küçülmesidir. IUCN'ye göre bazı türleri tehlike altındadır. Misk kedisigiller Herpestidae familyası ile yakın akrabadır. Eskiden bu familyada yer alan kuyruksüren türleri misk kedisigiller familyası içerisine konulmuştu; artık ayrı familyalar olarak sınıflandırılırlar. Misk kedisigiller etçiller takımı içerisinde kedimsiler alt takımına aitdir. Eskiden bu familyanın içinde yer alan Afrika palmiye misk kedisi ("Nandinia binotata") fiziksel karakterlerin farklılığı yüzünden günümüzde Nandiniidae familyasında sınıflandırılmaktadır. Fossa, Falanuk ve Fanaloka türleride eskiden bu familya ya sayılmış ama sonradan Eupleridae familyasına eklenmişlerdir. Screamers Screamers, "Ermeni Kırımı" 'nı konu alan, müziklerin System of a Down'un yaptığı Carla Garapedian'ın yönettiği, 2006 yapımı belgesel niteliğinde bir filmidir. Filmin resmi sitesi Afrika palmiye misk kedisi Afrika palmiye misk kedisi ("Nandinia binotata"), etçiller (Carnivora) takımından, Orta Afrika'nin ormanlarinda yaşayan bir hayvan türü. Fazla dikkati çekmeyen bir hayvandır. Rengi koyu kahverengidir, üzerinde düzensiz bir şekilde siyah benekleri ve çizgileri vardır. Bir ağacın gövdesi önünde durduğunda arka plana çok iyi uyum sağlar ve neredeyse hiç görünmez. Uzunluğu 44–58 cm (46–62 cm kuyruk) ve ağırlığı 1,7-2,1 kg'a varır. Afrika palmiye misk kedisi, Afrika'nın yağmur ormanlarında, ağaçlara bağımlı bir yaşam sürdürür. Yayıldığı coğrafya Gine ve Sudan'dan, Angola ve Zimbabve'ye kadar uzanır. Geceleri aktif olan, üreme zamanının dışında yalnız yaşayan hayvanlardır. Besinlerini geceleri ağaçlarda; nadir olarak da yerde ararlar. Afrika palmiye misk kedisi her şey yiyicilerdir. En fazla meyve ile beslenirler. Bunun yanında kemiriciler, Böcekler, leş ve diğer hayvansal besinler de ararlar. Yiyeceklerini, el gibi kullanabildikleri ön ayakları ile tutarlar. Dişi senede iki defa, 64 gün süren bir gebelikten sonra 2-4 yavru dünyaya getirir. Afrika palmiye misk kedilerinin sayıları çok fazla olduğu tahmin edilir. İnsanlardan korkmayıp, kümeslere girer ve tavuk çalarlar. Ama sırf geceleri aktif olduğu için avlanılması çok zordur. Afrika palmiye misk kedisi eskiden misk kedisigiller familyasına konulurdu. Genetik araştırmalardan sonra bunlarla yakın bir akrabalıkları olmadığı ortaya çıkarılmış, ve ayrı bir familyaya konulmuşlardır. Hatta ayrı bir takson olarak, bütün kedimsiler alt takımına kardeş bir kol oluşturduklarına inananlar vardır. Kaymazyayla, Mahmudiye Kaymazyayla, Eskişehir ilinin Mahmudiye ilçesine bağlı bir mahalledir. Kaymazyayla bir köy iken 2013'te Eskişehir Büyükşehir Belediyesi'ne bağlanarak mahalle statüsü kazanmıştır. Kaymazyayla mahallesi Eskişehir'in Mahmudiye ilçesine bağlıdır. En yakın komşu köyleri Yeniköy ve Zaferhamit'tir. En yakın büyük belde ise Kaymaz'dır. Yeniköy'e 12 km ve Zaferhamit'e 17 km'dir. Kaymaz'a 4 km uzaklıktadır. Cografya koordinatları: 39° 29' 0" North, 31° 7' 0" East Mehmet Ali Birand Mehmet Ali Birand (9 Aralık 1941, Beyoğlu - 17 Ocak 2013, Nişantaşı), Türk gazeteci, yazar, köşe yazarı, haber sunucusu, televizyon yapımcısı. 1964 yılının Temmuz ayında Abdi İpekçi'nin vasıtasıyla Milliyet gazetesinde mesleğe başladı. Bu dönem Brüksel'e yerleşerek burada yirmi yıl yaşadı ve 1985 yılında TRT 1'de "32. Gün" adlı bir aylık haber programı yapmaya başladı. Program oldukça başarılı oldu ve Birand, bu programla birlikte tanındı. 1991'de Türkiye'ye dönerek gazeteciliğe ve program sunuculuğa farklı yayın organlarında devam etti. Ayrıca hakkında çeşitli davalar açıldı. Mürvet ve İzzet Birand çiftinin oğlu olarak 9 Aralık 1941 gecesi Alman Hastanesi'nde dünyaya geldi. Birand'ın kökeni anne tarafından Elazığ'ın Palu ilçesine baba tarafından ise Karadeniz Ereğli'ye dayanmaktadır ve anne tarafından Kürt kökenlidir. Birand, iki yaşındayken babasını kalp krizi nedeniyle kaybetti. İlkokulu Erenköy Zihnipaşa'da tamamladı ve 1955'te Galatasaray Lisesi'nde okumaya başladı. Bu okula, Dışişleri Bakanlığında "küçük bir diplomat" olan dayısının maddi yardımlarıyla gitti. Liseyi 1962'de bitirdi. İstanbul Üniversitesi Filoloji Fakültesi'nde Fransızca bölümüne girerek eğitimini sürdürdü fakat maddi sorunlardan dolayı devam edemedi. Birand, üç yaşındayken sol bacağına kaynar su döküldü ve bu sebeple toplamda beş ameliyat geçirdi. "Milliyet"'te çalışırken 1971 yılında, "Milliyet" gazetesinin kurucusu Ali Naci Karacan'ın oğlu Ercüment Karacan'ın üvey kızı Cemre Güngören ile evlendi. Çift, evlendikten sonra Brüksel'e giderek burada yirmi yıl yaşadı. 1977 yılında Umur Ali adında bir oğlu oldu. Belçika vatandaşılığı da bulunan Birand ana dili olan Türkçeye ek olarak Fransızca ve İngilizce de bilmekteydi. Mesleğe 1964 yılının Temmuz ayında Abdi İpekçi'nin vasıtasıyla "Milliyet" gazetesinde başladı. 1971'de evlendikten sonra 500 dolar maaşla Brüksel'de "Milliyet" için çalışmaya başladı ve burada yirmi yıl çalıştı. 1974 Kıbrıs Harekatı'nın meydana gelmesiyle sürekli Washington, Atina, Strasbourg'a (Avrupa Konseyi için) gider oldu. Abdi İpekçi'den sonra kısa bir dönem "Milliyet"in genel yayın yönetmenliğini yaptı. 1985 yılında TRT 1'de "32. Gün" adlı bir aylık haber programını yapmaya başladı. Programda uluslararası ilişkileri ele aldı ve yabancı devlet adamlarını konuk etti. Birand, programı, Avrupa televizyonlarında gördüklerini örnek alarak ve izlediklerinden esinlenerek yaptı. "32. Gün"'ün beğenilmesiyle Birand, oldukça tanındı. Can Dündar, Mithat Bereket, Çiğdem Anad, Ali Kırca, Deniz Arman, Cüneyt Özdemir, Rıdvan Akar, Musa Çözen, Talip Korkmaz, Sacit Baydar başta olmak üzere birçok muhabir, kameraman ve teknisyen program için çalıştı. 1986 yılında Sovyetler Birliği yetkililerini ve "Milliyet"'i ikna edip, Moskova'da da büro açtı. 1988'de Lübnan'ın Beka vadisindeki PKK kampında Abdullah Öcalan ile röportaj yaptı. Bu röportaj, Türkiye'de Öcalan ile yapılan ilk röportajdı ve Haziran 1988'de yayımlanması sonrası "Milliyet" gazetesi toplatıldı ve yayımlanması yasaklandı. Daha sonraki yıllarda çeşitli belgeseller çekti. 1991 yılının Haziran ayında Birand, ailesiyle birlikte Türkiye'ye geri döndü. İstanbul'a yerleştikten sonra "Milliyet"'ten "Sabah"'a geçti ve "32. Gün" programını TRT'den Show TV'ye taşıdı. Fakat 28 Şubat sonrası "Sabah"tan kovuldu ve Show TV'deki programı da durduruldu. 1997'de Aydın Doğan, kendisine CNN Türk'ün kuruluşunda görev verdi ve bu dönem, "Posta" gazetesinde yazmaya başladı. CNN Türk'te "Manşet" adlı günlük siyasi bir talk show yaptı. 2005'te Kanal D Ana Haber Bülteni'nin Genel Yayın Yönetmeni ve bültenin anchor'u oldu. Ocak 2009’da hem CNN Türk'ü, hem de Kanal D'nin Genel Yayın Yönetmenliğini üstlendi. 1998'de yakalanan PKK'nın üst düzey yöneticilerinden Şemdin Sakık'ın soruşturma zabtına, yalan ifadeler eklenerek basına sızdırılmasıyla andıç olayı ortaya çıktı. Çevik Bir ve Erol Özkasnak'ın gönderdiği sahte belgeye göre Sakık ifadesinde bazı gazetecilerin ve sivil toplum kuruluşlarının "para karşılığı PKK’ya destek verdikleri" iddia etmişti. Bu gazeteciler arasında Birand'ın adı da geçti. Birand, bu konu hakkında hazırladığı "Son Darbe: 28 Şubat" adlı belgeselindeki anlatımına göre, 24 Nisan günü dönemin Genelkurmay 2. Başkanı Çevik Bir, "andıç" denilen belgeyi imzaladı. Amaç, Şemdin Sakık'ın ifadeleri ile "can sıkan" gazeteci, siyasetçi, iş adamlarını yıpratmaktı. Belgeselde anlatılan sürece göre söz konusu kişiler önce yıpratılacak ardından haklarında dava açılacaktı. Belgeselde anlatılanlara göre yıpratılmak istenen kişi ve kurumların isimleri Sakık'ın ifadesine eklendi. Planın bir sonraki aşamasında "Hürriyet" ve S"abah" gibi gazetelerde "şok ifadeler" başlığında verilen Sakık'ın ifadelerinde içinde Birand'ın da yer aldığı bazı gazeteciler hedef tahtasına konuldu. Bu olayla birlikte Birand, "Sabah"'tan atıldı ve "32. Gün" programı Show TV'de askıya alındı. Bu manşetlerden bir süre sonra, Sakık mahkeme karşısına çıkarıldı ve gazetelerde kendisine atfen çıkan "itirafları" reddetti; hiçbir zaman bu yönde itiraflarda bulunmamıştı. Konuya açıklık getiren ilk bilgiler "Sabah" gazetesi köşe yazarlarından Can Ataklı'dan geldi. Ataklı, "Öküz" dergisine verdiği uzun röportajda, 28 Şubat sürecinde "Sabah"'ın ve öbür büyük gazetelerin verdiği "haberlerin yüzde doksanının yalan" olduğunu söyledi ve "Dönemin çok güçlü bir generali, bu haberlerin konulmaması durumunda gazeteyi batırma tehdidinde bulunmuştu." cümlelerini sarf etti. 21 Ekim 2000 tarihinde "Yeni Şafak" gazetesi yazarı ve Fazilet Partisi (FP) milletvekili Nazlı Ilıcak, "Çevik Bir'in güçlü eylem planı" adlı bir köşe yazısı yazdı. Yazısında, Çevik Bir'in Şemdin Sakık'ın ifadesinden istifade ederek, Cengiz Çandar ve Mehmet Ali Birand gibi gazetecilerin yıpratılması talimatını verdiği; hatta icap ederse, aynı pakete, Yavuz Gökmen, Altan kardeşler vb. de konulmasını tavsiyesini verdiğini yazdı. 1 Kasım 2000'de Ilıcak bu kez milletvekili sıfatıyla bir basın toplantısı düzenledi ve elindeki belgenin fotokopisini basın mensuplarına dağıttı. Aynı gün akşam saatlerinde Genelkurmay'dan yapılan açıklamada, böyle bir belgenin hazırlandığı kabul edildi ama uygulamaya konduğu reddedildi. TRT için 32. Gün programını hazırladığı dönemde sahtecilik ve dolandırıcılık iddiası ile hakkında açılan kamu davasından yargılandı ve hüküm giydi. Olayı ortaya çıkaran TRT Teftiş Kurulu raporunda Birand'ın kurumu uğrattığı zarar: 2 milyon Belçika Frangı, 4 milyon 650 bin İtalyan Lireti, 104.100 Fransız Frangı, 34.600 Amerikan doları, 28.400 İngiliz Sterlini, 35.360 Avusturya Şilini, 1.558 Alman Markı, 310 İsviçre Frangı olarak belirlenmiştir. Ankara 17. Asliye Ceza Mahkemesi'nin Esas 1994/1315 sayılı kararıyla TRT'yi dolandırmaktan 11 ay 20 gün hapis cezası almıştır. Cezası Yargıtay tarafından da onanan Birand, TRT'nin zararını geri ödemiş ve aldığı hapis cezası paraya çevrilmiştir. Hakkında aynı suçtan açılan ikinci bir davada, mahkemece suçu sabit görülmekle birlikte zaman aşımı nedeniyle dava düşmüştür. Bir süre önce pankreas kanserine yakalanan Mehmet Ali Birand, hastalığı ile ilgili bir seri ameliyat geçirmiş ve kemoterapi görmüştü. Tedavisinin bir parçası olarak safra kesesindeki stentlerin değiştirilmesi için gittiği İstanbul Amerikan Hastanesi'nde yapılan ameliyat sonrasında 17 Ocak 2013 tarihinde yoğun bakımda hayatını yitirmiştir. Sabah saatlerinde medya tarafından verilen ölüm haberi, oğlu ve tedavi gördüğü hastane tarafından yalanlanmış ve Birand'ın yoğun bakım altında olduğu açıklanmıştır. Ancak oğlu Umur Birand saat 19.00'a doğru yaptığı basın açıklaması ile Birand'ın, 18.29 sıralarında vefat ettiğini açıklamıştır. Birand'ın cenazesi, 19 Ocak 2013'te Doğan TV Center'da yapılan törenin ardından Teşvikiye Camisi'ne getirildi ve burada yapılan cenaze töreninden sonra Anadolu Hisarı'ndaki aile kabristanında toprağa verildi. Cumhurbaşkanı Abdullah Gül, ölümü sonrası Birand için " renkli kişiliği, kendine has üslubu, cesareti, bilgisi, tecrübesi, başarılı meslek kariyeri, yetiştirdiği değerli gazeteciler ve Türkiye'nin önemli meseleleri konusunda açık sözlülükle savunduğu fikirleriyle; sevilen, sayılan, yeri doldurulamayacak bir gazeteci ve haberciydi." ifadelerini kullandı. Başbakan Recep Tayyip Erdoğan, Birand'ın geriye bıraktığı eserleriyle daima seçkin ve saygın bir gazeteci olarak hatırlanacağını söyledi. CHP Genel Başkanı Kemal Kılıçdaroğlu, "Halkın doğru haber alma ve gerçekleri öğrenme hakkı çabasıyla, hayaliyle dünyamızdan ayrılan Mehmet Ali Birand’ın hayalinin bir gün gerçekleşmesi dileğiyle..." sözlerini kullandı. MHP Grup Başkanvekili Oktay Vural, Birand için " gelişen olaylar karşısında, bu olaylara farklı bakan görüşleri de halka iletmeyi görev edinen ama kendi yorumunu da hür bir şekilde yapan bir gazeteciydi." ifadelerini kullandı. BDP Muş Milletvekili Sırrı Sakık, Birand'ın Türkiye'nin ezberini ilk bozan gazeteci olduğunu belirtti. Doğan Holding Onursal Başkanı Aydın Doğan, Kanal D Haber Bülteni'ne canlı bağlanarak Birand'ın ölümüyle ilgili "Bana göre Türk basını büyük bir haberciyi kaybetti. Hem basın hem televizyon dünyası.. Yeni yetişenler hep Mehmet Ali Birand'ı habercilikte, başarıda örnek alacaklar." dedi. Sabancı Holding Yönetim Kurulu Başkanı Güler Sabancı, Birand'ın ölümü sonrası "Türkiye gerçek bir tarafsız düşünce insanını, Türk medyası kendi başına bir ekol yaratmış duayen bir gazeteciyi kaybetti." sözlerini dile getirdi. İstanbul'un Beykoz ilçesinde Belediye meclisi kararıyla Kavacık, Anadolu Hisarı ve Kanlıca'da yer alan Çiftlik Caddesi'nin adı "Mehmet Ali Birand Caddesi" olarak değiştirilmiştir. Fadıllı, Nilüfer Fadıllı, Bursa ilinin Nilüfer ilçesine bağlı bir mahalledir. Mezarlığında 17. yüzyıl sonları ile 18. yüzyıl başlarına kadar giden mezar taşları mevcuttur. Köy çevresinde daha eski yerleşimlere ait kalıntılara da rastlanmıştır. En büyük eksiklik Bursa'daki köyler hakkında ciddi bir saha ve belge araştırmasının yapılmamış olmasındadır. Bursa'da yerel bir gazetecinin yer adları ile ilgili bir çalışmasını olmuştur fakat bu çalışmanın sahada yapıldığı şüphelidir. Nedeni Mezar taşlarındaki tarihlerden çalışmada bahsedilmemiş olmasıdır. 19. yüzyıl ortalarında şimdiki Orhaneli ilçesinde aynı adı taşıyan mahalleden yapılan veya yaptırılan, göçlerle kurulduğu ve bu yüzden Fadıllı ismini taşıdığı mevcut bilgiler arasındadır. Bursa iline 39 km, Nilüfer ilçesine 29 km uzaklıktadır. Sivastopol Sivastopol, Osmanlı döneminde Akyar (Kırım Tatarcası: "Aqyar"; Ukraynaca ve Rusça: Севастополь / "Sevastopol"), Ukrayna'da Kırım yarımadasında Karadeniz kıyısında bulunan bir liman kentidir. Nüfusu 328.600'dür (2004). Coğrafi konumu sayesinde, stratejik bir liman olmuştur. Sovyet Deniz Kuvvetleri'nin Karadeniz Filosunun deniz üssüydü. Günümüzde,Rusya Deniz Kuvvetleri tarafından kullanılmaktadır. Şehir ayrıca popüler bir deniz sayfiye yeridir. Sivastopol Kent Konseyi 7 Mart 2014 tarihinde toplanarak Rusya'ya bağlanma kararı almıştır. Yevromaydan nedeniyle alınan bu karar referandum ile halk tarafından kabul edilmiş ve Sivastopol resmen Ukrayna'dan ayrılıp Rusya'ya bağlanmıştır. Eski zamanlarda, modern Sevastopol'un bir bölümünün bulunduğu bölge, M.Ö. V. yüzyılda Pontus Heraclea yerlileri tarafından kurulan Chersonese'nin Yunan kolonisi tarafından işgal edildi. Daha sonra Roma ve Bizans imparatorluklarının bir parçasıydı. Chersonesos'a yaptığı yolculuk sırasında Kutsal Havari Andrew'u İlk Aranan'ı ziyaret etti. Chersonesos'ta Papa St. Clement, şehit düştü. 988'de Chersonesos, Kiev Prensi Volodymyr Sviatoslavych tarafından devralındı. Efsaneye göre, burada o ve karısı Hıristiyanlığa döndü. 1475'den 1781'e kadar şehir Kırım Hanlığı'nın bir parçasıydı. Kırım'ın Rus İmparatorluğu'na ilhak edilmesinden hemen sonra İmparatoriçe, Kaptan II rütbesi Ivan Bersenev'in güneybatı kıyılarında, stratejik olarak gerekli bir askeri liman inşa etmesi gereken bir liman seçmesi komutası altındaki "Oberezhny" firması tarafından yarımadaya gönderildi. Nisan 1783'te Chersonesos Tavriya antik kentinin kalıntılarının yakınında bulunan Akhtiar köyü yakınındaki koyunu inceledikten sonra Bersenev, gelecekteki Karadeniz Filosu gemileri için bir üs olarak önerdi. Sivastopol'un kuruluş tarihi 3 (14 Haziran) 1783 olarak kabul edilir. Bu gün, bayrak kaptanının önderliğinde, Sivastopol'un ilk dört taş binası olan Teğmen Dmitry Senyavin atıldı: Sivastopol Filosu komutanı Thomas Mackenzie, bir şapel, Amirallik'teki bir demirci ve bir iskele. Şehrin kurucusu İskoç kökenli Mackenzie Thomas Fomich'in Arka Amirali idi. Ancak, beş yıl önce, Alexander Suvorov'un Sivastopol Körfezi kıyısındaki kararıyla, ilk toprak işleri yapıldı ve Rus birlikleri yerleştirildi. Başlangıçta yerleşim Akhtiar olarak adlandırıldı, 10 Şubat (21), 1784'e kadar Catherine II, Gregory Potemkin'e yerine büyük bir kale inşa etmesini ve Sivastopol demesini emretti. 1797'de İmparator Pavlus adını Akhtiar olarak değiştirdi. 1826'da bir Senato kararı şehri eski Yunanca adı Sivastopol'a geri verdi. Sivastopol, 1853-1856 Kırım Savaşı'nda kilit rol oynadı. 2 Eylül (14), 1854'te, 62.000 kişilik Büyük Britanya, Fransız İmparatorluğu ve Osmanlı İmparatorluğu ordusu Evpatoria'nın yanına indi ve 25.000 denizci ve 7.000 kişilik bir şehir garnizonu tarafından savunulan Sivastopol'a yöneldi. 13 Eylül'de (25) şehir kuşatma altında ilan edildi, Sivastopol'un kahramanca savunması başladı ve 349 gün sürdü, 27 Ağustos'a (8 Eylül) 1855'e kadar. Savunucuların cesareti sayesinde, altı büyük bombaya ve iki saldırıya rağmen, Müttefikler Sivastopol'un deniz kalesini ele geçiremediler. 1890'da Sivastopol kale kategorisine dahil edildi, ticaret limanı Feodosia'ya taşındı. 16 Aralık 1917'de, Ekim darbesinden sonra, kentteki iktidar Askeri ve İşçi Temsilcileri Konseyi'ne geçti. Şehrin Alman birlikleri tarafından işgal edildiği 1 Mayıs 1918'e kadar sürdü. Kasım 1918'de Alman birliklerinin çekilmesinden sonra, ikinci Kırım bölgesel hükümeti bir süre iktidarda kalmayı başardı. Nisan 1919'da Kırım Bolşevikler tarafından yeniden işgal edildi. Kırım Sovyet Sosyalist Cumhuriyeti'ni kurdular. Bu cumhuriyet Haziran ayına kadar sürdü. Yarımada Beyaz Muhafızlar tarafından işgal edildiğinde. Şehirdeki güçleri 15 Kasım 1920'ye kadar sürdü. Ve sonra Sivastopol Kızıl Ordu tarafından işgal edildi. 22 Haziran 1941'de şehir ilk olarak filosu engellemek için körfezi havadan havaya uçurmayı amaçlayan Alman uçakları tarafından bombalandı. Plan, Karadeniz Filosu'ndaki uçaksavar ve deniz topçuları tarafından engellendi. Almanların Kırım'ı işgalinden sonra, 250 gün süren şehrin savunması başladı (30 Ekim 1941 - 4 Temmuz 1942). Haziran-Temmuz 1942'de Sivastopol garnizonunun yanı sıra Odessa'dan dört hafta boyunca tahliye edilen birlikler, düşmanın ezici güçlerine karşı savundu. Şehir sadece savunma olanakları tükendiğinde teslim oldu. 9 Temmuz 1942'de oldu. 9 Mayıs 1944'te, 4. Ukrayna Cephesi birlikleri Sivastopol'u kurtardı. Bağımsız Ukrayna döneminde Sivastopol özel önem taşıyan bir şehir oldu. Sivastopol'un nüfusu 2001'de yapılan sayımda 342.451 kişi olarak belirlenmiştir. Ukrayna'nın 15. büyük şehridir. Kırım'ın ise ikinci büyük şehridir. Sivastopol'daki etnik dağılım ise Rus (%71.6), Ukraynalı (%22.4), Beyaz Rus (%1.6), Tatar (%0.7), Kırım Tatarı (%0.5) ve diğer etnik gruplar şeklindedir. Sivastopol şehir idaresinin toprağı 4 rayona ayrılmaktadır. İkisi (Gagarin Rayonu ve Lenin Rayonu) sadece kentsel bölgelerinden oluşur ve diğer ikisi (Balıklava Rayonu ve Nahimov Rayonu) ise çevresindeki köyler v.s. taşra bölgelerini kapsar. Akyar Akyar ile şu maddeler kastedilmiş olabilir: Nekomi Nekomi, Tokyo yakınlarında yer alan, hayali bir Japon şehridir. Manga sanatçısı Kosuke Fujishima tarafından, Ah! Tanrıçam serisi için yaratılmıştır. RagnarÃ¶k Ragnarök, İskandinav mitolojisinde kıyamet kavramı. Eski Norsça "Tanrıların Kaderi" veya "Tanrıların Alacakaranlığı" anlamına gelen Ragnarök veya Ragnarøkkr, eski halk kaynaklarından derlenmiştir ve 13. yüzyılda "Snorri Sturluson" tarafından Nesir Edda'da bahsedilmiştir. Her şeyden önce "Fimbulvetr" denilen uzun sürecek olan kış yaşanacak. İnsanlar acıkacak, öfkelenecek. Kardeşler birbirini öldürecek. Babalar oğullarıyla dövüşecek. Sonrasında büyük depremler yaşanacak. Dağlar sallanacak. Bu depremler yüzünden Fenrir kendini bağlayan zincirleri "Gleipnir'den" kurtulacak. Dev Midgard yılanı Jormungand karaya yaklaşacak ve zehrini denize ve havaya püskürtecek ve tüm canlıları öldürecek. Gökyüzünde açılan bir yarıktan ateş devi Surtr ve ordusu Muspelheim diyarından çıkıp Bifrost üzerinde savaş meydanına gidecek. Onlar ilerledikçe köprü kararıp parçalanacak. Loki kendini bağlayan zincirlerinden kurtulacak ve "Naglfar" denilen bir gemiyi sürecek. Ordusu kendi kızının hükmettiği Hel (tanrıça)'in topraklarındaki ölüler olacak. Bunlar yaşanırken Heimdallr boynuzu "Gjallarhorn'u"' üfleyecek. Ve tüm tanrılar uykusundan uyanıp "Vigrid" denilen savaş alanına gidecek. Tanrılar buz devleriyle savaşırken can verecek. Odin'in savaşçıları Einherjar ve Hel'in ölüleri birbirleriyle savaşırken ölecek. Odin Kurt Fenrir'e saldıracak. Mızrağı "Gungnir'le" doğrudan kurda atılacak. Ama "Kurt Fenrir'in" dişlerinden kurtulamayacak. Ardından Víðarr babasının intikamını almak için kurda atılacak ve "Fenrir'i" öldürecek. Thor çekici Mjöllnir ile Midgard yılanı Jormungand'a doğru saldıracak. Çekiciyle yılanı öldürecek ama yılanın püskürttüğü zehirden Thor da ölecek. Tek elli Tyr, cehennem tazısı "Garm'a" atılacak. Ve ikisi birbirini öldürecek. En son hayatta kalan "Loki" ve "Heimdall" olacak. İkisi birbiriyle savaşırken can verecek. Sköll güneşi ve Hati de ayı yutacak. Sonunda "Surtr" dünyayı kılıcını havaya kaldırıp dünyayı yakacak. Yggdrasill'e saklanmış olan iki insan "Líf and Lífþrasir" (Yaşam ve Yaşama Sevinci) "Yggdrasill'den" çıkacak. Onlar sayesinde insanlık yaşamaya devam edecek. Asgard'ın yerini "Iðavöllr" dolduracak. "Iðavöllr'a" "Vidar ve Vali", "Magni ve Modi" gelecek. "Balder ve Hod" Helheim'den dönecek. Böylece yaşamaya devam edecek hayatta kalan tanrılar. JÃ¶rmungand Jörmungand, İskandinav mitolojisinde Loki'in karısı olan dişi dev Angrboda dan olan çocuklarından biri olup Ragnarok sırasında Thor tarafından öldürülen ve zehiri sayesinde Thor'u öldüren yılandır. Kül Tigin Yazıtı Kül Tigin Yazıtı veya Kül Tigin Kitabesi, Bilge Kağan'ın kardeşi, İkinci Doğu Göktürk Kağanlığı'nın yöneticisi Kül Tigin'in ölümü üzerine MS 732'de Orhun vadisinde diktirilmiş yazıt. Kül Tigin Yazıtı,Kül Tigin'in ağabeyi ve Köktürklerin kağanı Bilge Kağan tarafından, 732 yılında,kardeşi adına,kardeşinin hizmetlerinden dolayı ona duyduğu minneti göstermek amacıyla,dikilmiştir.Bu yazıtta Bilge Kağan konuşur. Türkologların Orhun Yazıtları olarak adlandırdıkları yazıtlardan biri olan Kültigin Yazıtı, Türk dilinin en eski yazıtlarındandır. Moğolistan'da eski Moğol başşehri Karakorum'un 32 km. güneyinde, eski Uygur başkenti Karabalasagun'un 28 km. güneybatısındadır. Boz bir granit kaya üzerinde duran dört yüzlü bir yazıttır. Üç yüzü(Kök)türkçe metinden; bir yüzü (batıyüzü)ise, Çince metinden oluşur. 18 Temmuz 1889'da Rus etnograf Nikolay Yadrintsev tarafından bulunmuş ve Danimarkalı dilbilimci Vilhelm Thomsen tarafından Danimarka Kraliyet Akademisi'nin Kopenhag'daki 15 Aralık 1893 tarihli oturumunda çözülmüştür. Kül Tigin yazıtı mermerden yapılmış dört yönlü bir taştan ibarettir. Bu taşın boyu 3.75 metredir. Üzerindeki yazıların boyu ise 2.75 metre, doğu ve batı yüzleri altta 1.32 metre, üstte 1.22 metredir. Kuzey yüzü 46 cm, güney yüzü ise 31 cm'dir. Taş, bir kaplumbağa kaide üzerine oturtulmuşken bu kaidenin parçalanması yüzünden 1911’de sunak taşından kesilen granit bir kayanın üstüne yerleştirilmiştir. Yazıtın batı yüzünde bizzat Çin imparatoru Xuan Zong tarafından yazılmış Çince bir yazı ile Köktürkçe bir satır bulunmaktadır. Güney, Kuzey ve Doğu yönlerindeki metinler Köktürkçedir. Ayrıca yazıtın kuzeydoğu, güneydoğu, güneybatı yüzlerinde de Köktürk harfli Türkçe küçük yazıtlar bulunmaktadır. 27 Şubat 731'de ölen Türk kağanı Kül Tigin için 1 Kasım 731'de yuğ merasimi yapılmıştır. Çinliler başta olmak üzere bütün komşularından yuğ (cenaze) törenine katılım oldu. Çin imparatoru Xuan Zong, törene katılması için elçiler gönderdiği gibi bir anıt yapılmasını, Kül Tigin'in başarılarının üzerine resmedilmesi için altı usta göndermişti. Ayrıca Kül Tigin'in ölümünden dolayı üzüntüsünü dile getiren bir yazı yazmış, yazıtın bir yüzüne kendi ifadesinin yazılmasını istemişti. Yazıt muhtemelen 21 Ağustos 732 tarihinde dikilmiştir. Bilge Kağan da aynı yazıtın diğer yüzlerine runik harfli Göktürkçe metni yazdırmıştır. Yazıcısı ise Bilge Kağan'ın oğlu ve Kül Tigin'in ise yeğeni olan Yollug Tigin'dir. Yazıtta Çince ve Türkçe iki ayrı metin bulunmaktadır. Gerek Türkçe gerek Çince metin Tang Hanedanlığı ve Köktürk Devleti ilişkileri tarihinden bahseder. Çince metin, Bilge Kağan'ın kardeşi Kül Tigin'in ölümü üzerine 732 yılında Tang İmparatoru Xuan Zong tarafından yazdırılmıştır. Köktürk Devleti toplumunun üyelerine, özellikle de aristokrat kesime hitap eder. Bu metinde genel hatlarıyla Çin-Türk ilişkilerinden, Çin imparatorları ile Türk kağanları arasındaki yakın dostluktan, Türk kağanlarının başarılarından, saygın kişiliklerinden ve Kül Tigin'in vefatından bahsedilmektedir. Türkçe metin de Köktürk Devleti toplumunun üyelerine, özellikle de ileri gelenlerine hitap eder. Bu yazıtta konuşan Bilge Kağan'dır. Türkler ve Tang Hanedanlığı arasındaki ilişkiye dair Çince metindeki ılımlı yorumdan farklı olarak yazıttaki Türkçe metinlerde Tang Hanedanlığı'nın Türklerin tarihte ve gerçekte esas düşman oldukları dile getirilmiştir. Özellikle Köktürk Devleti’nin gerilemesinin nedeni olarak Tang Hanedanlığı gösterilir. I. Köktürk Devleti’nin yıkıldığı zamanlardaki acı hatıraları dile getirilerek Türkler, Tang Hanedanlığı'na yaklaşmaması hususunda sert bir dille uyarılır. Bilge Kağan ayrıca kardeşinin ölümünden derinden etkilendiğini, onu kağanlara yakışır bir törenle defnettiğini, Çin'den ustalar getirip olağanüstü güzellikte bir mezar ve yazıt diktirdiğini söyler. Yazıtın kuzeydoğu, gündeydoğu, güneybatı yüzlerindeki metinlerde Kül Tigin'in ölümüne, yuğ törenine, anıt mezarının ve yazıtının tamamlanmasına ait kayıtlar ile Köktrük harfli yüzlerin yazıcısı olan Yollug Tigin'in yazıtın yazılış süreci ile ilgili ifadeleri yer alır. Rus Coğrafya Cemiyeti adına Moğolistan‟da araştırmalar yapmaya gönderilen Nikolay Mihayloviç Yadrintsev tarafından 18 Temmuz 1889’da Orhun vadisinde Bilge Kağan yazıtı ile birlikte bulundu. 1890 yılında bölgeye Rusya ve Finlandiya’dan gelen iki ayrı heyet anıtların kalıbını alıp fotoğraflarını çekti. Yazıtların çözümü için iki koldan devam eden çalışmalar, Danimarkalı dilbilimci Vilhelm Thomsen’in, 15 Aralık 1893'te Danimarka Kraliyet Akademisi oturumunda yaptığı bildiri ile sonuçlandı. Valhalla Valhalla (İskandinav mitolojisinde Valhöll, "Savaşta ölenlerin salonu"), Odin tarafından yönetilen Asgard'da bulunan görkemli, büyük salondur. Valkyrieler savaş alanlarında ölmüş kahramanları buraya getirir. Ölmüş kahramanlar Ragnarok'a kadar burada eğitilir. Vikingler için cenneti ifade eder. Viking Kralı Ragnar Lodbrok'un ölmeden hemen önce belirttiği ve kendisinin oraya gideceğini iddia ettiği yerdir. Bilge Kağan Yazıtı Bilge Kağan Yazıtı veya Bilge Kağan Kitabesi, Türk dilinin en eski yazıtlarındandır. Orhun Yazıtları olarak bilinen yazıtlardan biridir. Bu yazıt, Bilge Kağan'ın ölümünden(734) bir yıl sonra(735),kendi oğlu olan Tengri kağan tarafından diktirilmiştir.Bu yazıtta da konuşan; Kül Tigin yazıtında olduğu gibi,Bilge Kağan'dır. Moğolistan'da Orhun Irmağı yakınlarında bulunmaktadır. Bilge Kağan Yazıtı ile Kül Tigin Yazıtı arasındaki uzaklık bir kilometredir. Göktürk yazısı ile yazılmıştır. Bazı bölümleri Kül Tigin Yazıtı'ndan aktarılmıştır. Ondan farklı olarak Kül Tigin'in ölümünden sonraki olayları da anlatmıştır. Kültigin kitabelerinin çevresinde Bilge Kağan'ın mezarının etrafında da balballar vardır. Bunları Yollug Tigin yazmıştır. Bilge Kağan Yazıtı'nın yüksekliği 3.80 metredir. Doğu yüzünde 41 satır, güney ve kuzey yüzlerinde on beşer satır yer almaktadır. Böylece Türkçe yazılmış olan toplam satır sayısı 71'i bulmaktadır. Batı yüzünde ise Çince bir yazı yer almaktadır. Kuzey yüzünün ilk 8 satırı Kül Tigin Yazıtı’nın güney yüzünde yer alan ilk 11 satır ile aynıdır. Ayrıca doğu yüzündeki ilk 24 satır ile Kül Tigin Yazıtının doğu yüzünde yer alan ilk 30 satır aynıdır. Bu yazıt ilk yazıt olarak tarihe geçmiştir. Bu yazıt, Kül Tigin Yazıtına oranla daha çok tahribat görmüştür. Bu nedenle metinler kesik ya da okunamaz durumdadır. Bu yazıtta konuşan Bilge Kağan'dır. Yazıt,734 yılında ölen Bilge Kağan anısına, 735 yılında oğlu Tenri Kağan tarafından dikilmiştir. Yazıt, Bilge Kağan'ın yeğeni Yollug Tigin tarafından yazılmıştır. Çince kitabenin altından Türkçe kitabe devam etmektedir. Ancak Çince kitabe tamamen silinmiştir. Bilge Kağan'ın ölümünden 1 yıl sonra oğlu tarafından yaptırılmıştır. Kitabede Bilge Kağan ve yeğeni Yollug Tigin'in sözleri yer almaktadır. Bilge Kağan Kitabesi hem devrilmiş, hem de parçalanmıştır. O yüzden tahribat ve silinti Bilge Kağan Kitabesinde çok fazladır. Bu abidenin etrafında yine türbe enkazı, heykeller ve balballar bulunmaktadır. Anamur yöresi yemekleri Mersin'in Anamur ilçesinde iklim koşulları neticesinde birçok tropikal meyve ve sebze yetişebilmektedir. Bundan dolayı çok zengin bir mutfağı vardır. Mısır unu taze çökelek ve yağdan oluşan bir tür yöre yemeğidir. Mısır dövmesidir. Yahnisi, ayranlısı, yağlısı, sütlüsü, yoğurtlusu meşhurdur. Yörede düğün yemeği olarak da bilinir. Ve Anamur yöresine aittir. Mersin'in diğer ilçelerinde, Ermenek ve Karaman civarında da bilinen batırık kadınların bir araya geldikleri vakit vazgeçilmezlerinden olan, kısıra benzeyen yöresel bir yemektir. Kısırdan farklı olarak içine yağ konmaz ve soğuk çorba şeklinde servis edilir. Ayrıca kavrulmuş ve dövülmüş fıstık, kavrulup dövülmüş susam(küncü), dövülmüş ceviz, haşlanmış lahana, haşlanmış asma yaprağı ve isteğe bağlı başka sebzeler eklenebilir. İstenirse sulandırlımadan kısırından bir miktarı ayrılıp öylece tüketilebilir. Özellikle yaz aylarında içine buz katılarak servis edilir, serinlik verir. Batırık'a Anamur'da fıstık, Ermenek'te ise ceviz konulur.Bu yemek Alanya-Ermenek-Silifke'yi içine alan Taşeli yöresinin bir yemeğidir. Gölevez (Taro) bitkisinin yumruları patates gibi kullanılır.Geniş yapraklı devetabanını andıran çok su isteyen bir bitkidir. Çeşitli pişirme şekilleri vardır. Genellikle kuru fasulye ile birlikte,salçalı,kıymalı,etli yemeği yapılarak, kızartarak, haşlayarak üzerinde sosla yenir. Çok önemli besin kaynağıdır. Yumrunun kenarlarında "fili" olarak adlandırılan yuvarlak çıkıntılar vardır. Yumrudan yemek yapılır. Fili haşlanarak sumakla yenilebilir veya una bulanıp kızartılır. Kızartılmış filinin üzerine sarımsaklı yoğurt ve sos dökülebilir. Ayrıca kuru fasulyenin içine de eklenebilir. Susam (küncü) kavrulur, biraz pembeleşince pekmez ilave edilir. Bu karışım koyulaşana kadar kaynatılır ve soğumaya bırakılır. Eli yakmayacak kadar ılık olunca, çiğ köfte gibi sıkılarak servis edilir. Ya da sıcakken bir ekmek tahtası (senit) üzerine serilir, donunca akide şekeri gibi parçalara ayrılarak yenir. incirden yapılan bir çeşit tatlı. (reçel) Maş diye bilinen fasulyeye benzer bir bitkinin tanelerinden çorbası yapılır. Haşlanmış bakla zeytinyağlı ve dereotlu pişirilir. İstenirse sarmısaklı yoğurtla üzerine sos yapılıp yenilir. Haşlanmış patates ince ince bir tepsiye doğranır. Üzerine sarmısaklı yoğurt ve salçalı lezzetli bir sos dökülür. Halk ağzında ülübü de denir. Fasulyeye benzer bir bitkidir. Taze fasulye gibi pişirilir. Jöleye benzer soğuk muhallebi tarzında hafif bir tatlıdır. Eflatun mor renkli olur. Yörede ev baklavası cevizli yapılır.Özel günlerde,bayramlarda,düğünlerde ve cenazelerde ikram edilir. Anamur yöresi düğünlerinde tam bir ziyafet verilir. Gelen konuklara geniş bir menü sunulur. Mevlid ve diğer toplantılarda da bu menü kullanılır. El büyüklüğünde ince hamur yağda kızartılır. Tonyukuk Yazıtı Tonyukuk Yazıtları ya da uluslararası literatürdeki adıyla Bain Tsokto Yazıtları, Orhun Irmağı vadisinde 8. yüzyılda yazılıp dikilmiş olan Göktürk Yazıtlarından birisidir. Tonyukuk Yazıtı, 720-725 senelerinde Tonyukuk'un kendisi tarafından dikilmiştir. Bu yazıtta, Türklerin savaş stratejileri, bağımsızlık mücadelesi için verilen savaşlar, Bilge Tonyukuk'un Türk milleti için verdiği mücadeleler göze çarpmaktadır. Türk tarihinin en eski yazılı belgelerinden olan Tonyukuk yazıtları, II. Köktürk Kağanlığı döneminin büyük veziri, kumandanı ve danışmanı Bilge Tonyukuk'un ölümünden önce bizzat kendisi tarafından diktirilen dört cepheli iki yazıttan ibarettir. Köktürk dönemine ait tarihi olaylardan bahseden Köktürk harfli Türkçe bir metin içerir. Bilge Kağan Yazıtı ile Kül Tigin Yazıtının 360 km doğusunda yer alır. 1897 yılında, botanikbilimci "Yelizaveta Klements" tarafından bulunmuştur. Açık alanda bulunduğu ve yeterince korunmadığı için büyük ölçüde tahribata maruz kalmıştır ve orijinal şeklinden oldukça farklı görünüm arz etmektedir. Moğolistan'da Baykal gölünün güneyinde, Orhun Irmağı vadisindeki Koşo Saydam gölü yakınlarındadır. Dört yönlü iki taş üzerindeki iki yazıttan birincisi 243 cm; ikinci yazıt ise, 217 cm yüksekliğindedir. Birinci taş üzerinde batı ve doğu yüzlerinde yedişer, güney yüzünde 10, kuzey yüzünde ise 11 satır olmak üzere toplam 35 satır; ikinci taşın ise batı yüzünde 9, doğu yüzünde 8, güney yüzünde 6 ve kuzey yüzünde 4 olmak üzere toplam 27 satır Köktürk harfli Türkçe metin bulunmaktadır. İki taşın toplam satır sayısı 62'yi bulmaktadır. Yazıtı, Bilge Kağan dönemine kadar başkomutanlık ve vezirlik yapmış olan Tonyukuk dikmiştir. Yazıtın yazılış/dikiliş tarihi kesin olarak bilinmemektedir. Araştırmacıların bir kısmı bu tarihi 720-725 olarak gösterirken; bir kısmı ise (Köl Tigin Yazıtı, Bilge Kağan Yazıtı ve Bilge Tonyukuk Yazıtlarının içeriklerinde hareketle) Bilge Tonyukuk Yazıtıları'nın Bilge Tonyukuk'un bizzat kendisi tarafından Köl Tigin yazıtına cevap olarak yazıldığını, bu sebeple de Köl Tigin Yazıtı'ndan sonraki Bilge Kağan Yazıtı'ndan önceki bir dönemde (732- 734) dikilmiş olabileceğini ileri sürmektedirler. Yazıtlarda Köktürk dönemine ait tarihi olaylar anlatılır. Olayları nakleden bizzat Bilge Tonyukuk'un kendisidir. Tonyukuk, ilk 47 satırda İlteriş Kağan ile Kapgan Kağan'ın dönemlerinden bahsetmektedir. Daha sonraki satırlarda ise kendisinden bahsederek Göktürk tarihi hakkında önemli bilgiler vermektedir. 1897 yılında, botanikbilimci "Yelizaveta Klements" tarafından bulunmuştur. İnsan heykelleri, üzerleri çiçek motifleriyle işlenmiş lahitler, balballar, kaide parçaları içeren büyük bir külliye içerisinde yer alır. 1897, 1909, 1925 ve 1957 yıllarında külliyede gerçekleştirilen resmi ve gayrıresmi kazıların da etkisiyle külliye orijinal şeklini kaybedip harabeye dönüşmüştür. Bu kazılar sonucunda ortaya çıkarılan Türk kültür ve sanat eserlerinin bugün nerede ve kimlerin elinde olduğu da bilinmez. "Türk İşbirliği ve Koordinasyon Ajansı Başkanlığı" (TİKA) koordinasyonunda Bilge Tonyukuk Anıt bölgesindeki kazı çalışmaları Prof. Dr. Ahmet Taşağıl başkanlığında devam edilmektedir. Kazılarda 1300 yıl öncesine ait parmak izleri bulunmuştur. Ayrıca ortaya çıkarılan su tahliye kanallarının zamanının örneklerine göre ileri teknolojiyle yapılmış olduğu, iyi durumda korunması sayesinde görülebilmiş, bu da çalışmaların önemli buluşlarından biri kabul edilmiştir. Kazı alanında bir müze kurulması planlanmaktadır. Arzuhan Doğan Yalçındağ Arzuhan Doğan Yalçındağ (d. 1964), TÜSİAD'ın seçilmiş ilk kadın başkanıdır. Yalçındağ, Aydın Doğan'ın kızıdır. Mehmet Ali Yalçındağ ile evli ve iki çocuk sahibidir. Saint Michel Fransız Lisesi'ni bitirdi. Boğaziçi Üniversitesi Sosyoloji bölümü mezunudur. İngiltere’de İşletme tahsilini tamamladıktan sonra 1990 yılında profesyonel iş yaşamına başlamıştır. 1990-1993 yıllarında Milpa bünyesinde, Alman Quelle firması ile birlikte Mail Order şirketini kurmuş ve yöneticiliğini yapmıştır. 1994-1995 yılları arasında Alternatif Bank'ın kuruluş çalışmalarına katılmış ve bankanın faaliyete geçmesiyle beraber Yönetim Kurulu’nda yer almıştır. 1995-1996 yılları arasında Milliyet Dergi Grubu'nun yönetiminde göreve başlamış ve Finans Bölümünün sorumluluğunu üstlenmiştir. 1996-2005 yılları arasında Kanal D televizyonunun çeşitli birimlerinde çalışmıştır. 1999 yılında CNN International ile Doğan Yayın Holding arasında haber kanalı kurulması yönündeki çalışmaları başlatmış ve proje Amerikalı Time Warner grubu ile ortak olarak 2000 yılında CNN Türk adıyla yayın hayatına başlamıştır. 2005 yılında Doğan TV Holding AŞ'yi kuran Arzuhan Doğan Yalçındağ, şirketin İcra Kurulu Başkanlığını üstlenmiştir. Arzuhan Doğan Yalçındağ, 2007-2010 yılları arasında Türk Sanayicileri ve İşadamları Derneği'nin (TÜSİAD) Yönetim Kurulu Başkanlığını yürütmüştür. Yalçındağ, TÜSİAD'ın tarihindeki ilk kadın başkandır. Arzuhan Doğan Yalçındağ, Dünya Ekonomik Forumu tarafından Genç Global lider seçilmiştir. Avrupa Birliği için Kadın İnisiyatifinin kurucu başkanı olarak da Türkiye adına AB ülkelerinde lobi çalışmalarını yürütmüş olan Arzuhan Doğan Yalçındağ, Aydın Doğan Vakfı'nın ve Türkiye Kadın Girişimciler Derneği (KAGİDER) kurucu üyesi olmuştur. Türk Eğitim Gönüllüleri Vakfı, Türk-Amerikan İş Adamları Derneği, Türkiye Üçüncü Sektör Vakfı üyesi olan Yalçındağ, aynı zamanda İstanbul Modern Sanat Müzesi Yönetim Kurulu üyesidir. Arzuhan Doğan Yalçındağ Doğan TV Holding AŞ Yönetim Kurulu Başkanıdır. Pat Smear Pat Smear (d. Georg Ruthenberg olarak 5 Ağustos 1959), Nirvana grubunun 2. gitaristidir. Aynı zamanda arka(geri) vokal yapmıştır. Pat'ın gruba alınma sebebi Kurt Cobain'in vokale daha çok ağırlık verme isteğidir. Nirvana dağıldıktan sonra Pat Smear ve