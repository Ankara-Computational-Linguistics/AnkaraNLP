haline getirildi. Boğaz Şehitliği için büyük bir Türk askeri, 4 aslan, 4 adet kompozisyon içeren anıtsal türden heykel ve 5 adet rölyef Marmara Üniversitesi Güzel Sanatlar Fakültesi'nde öğretim üyesi olan Tankut Öktem tarafından yapıldı. GameSpot GameSpot video oyunları hakkında ayrıntılı bilgi veren ve çeşitli dosyalar bulunan sitedir. 1 Mayıs 1996 yılında Pete Deemer ve Vince Broady tarafından açılmıştır. Önce ZDNet daha sonra da CNET tarafından satın alınmıştır. 2008 yılında ise yeniden satılarak CBS Interactive bünyesine girmiştir. Alexa'nın istatistiklerine göre dünyada en çok ziyaret edilen 200 web sitesi arasındadır. PC Gamer PC Gamer Britanya'da 1993 yılında yayınlanmaya başlayan video oyunu dergisidir. Future plc tarafından yayınlanmaktadır. İngiltere ve Amerika versiyonu bulunmaktadır. NK Maribor Nogometni Klub Maribor (), genellikle NK Maribor veya kısaca Maribor olarak adlandırılan Slovenya'daki Maribor şehrini temsil eden futbol kulübü. 12 Aralık 1960 tarihinde kurulan Maribor, 1991'de kurulan PrvaLiga'dan hiç düşmemiş üç kulüpten birisidir. Maribor, Slovenya Ligi'ni dokuz kez, Pokal Nogometne zveze Slovenije'yı altı kez ve Slovenya Süper Kupası'nı bir kez alarak ülkenin en tanınan kulübü olmuştur. Kulüp en başarılı zamanlarını 1990'lar ve 2000'lerin başlarında geçirmiştir, yedi kez üst üste ligde şampiyon olup üç kez de lig kupasını almıştır. 1991'deki Slovenya'nın bağımsızlığından önce Yugoslav futbol siteminde oynamıştır. Maribor, 1946 ve 1991 yılları arasında Yugoslav Birinci Ligi'nde oynamış üç Slovenya kulübünden birisidir. Ayrıca 1999-2000 sezonunda Bojan Prašnikar teknik direktörlüğünde Maribor UEFA Şampiyonlar Ligi'ne katılan ilk Slovenya kulübü olmuştur. Aynı zamanda UEFA Şampiyonlar Ligi grup maçlarına katılan tek Slovenya ve eski Yugoslavya ülkelerinden katılan dört kulüpten birisidir. Başkent Ljubljana ekibi Olimpija ile olan ezeli rekabet "Ölümsüz Derbi" (') olarak bilinir. Diğer ezeli rekabeti ise Mura 05 ile yapılan "Kuzeydoğu Derbisi" (') olarak bilinir. Kulüp, evindeki maçlarını 12,994 kapasiteli Ljudski vrt stadyumunda oynar. İlk olarak 1962'de inşa edilmiş olan stadyum 1990'lar ve 2000'lerde yenilenmiştir. Maribor'un takma isimleri "Morlar" (') ve "Menekşeler" (') olarak bilinir. Kulübün sloganı ise "Bir kulüp, bir başarı" ("")'dır. Maribor futbol kulübü 12 Aralık 1960 tarihinde kuruldu. Önce yönetim kurulu, daha sonra başkanlık seçimleri düzenlendi ve Dr. Srečko Koren kulübün başkanı olurken Andrija Pflander ilk teknik direktör, Oto Blaznik de takımın ilk kaptanı oldu. Kulüp ilk maçını 5 Şubat 1961'de, Kovinar ile yaptı ve Stefan Tolič'in golleriyle 2-1 yendiler. Takımın renkleri mor-beyaz olmasına rağmen maçta yeşil-mavi renkte forma giydiler. Takım daha ilk sezonunda Slovenya Cumhuriyeti Ligi'ni birincilikle bitirdi ve Yugoslav İkinci Ligi'nde oynamaya hak kazandı. Andrija Pflander Slovenya Cumhuriyeti'ni kazanan ilk teknik direktör oldu. Ancak, play-off öncesinde hastalığı yüzünden görevinden istifa etmek zorunda kaldı. Varisi Vladimir Šimunić altı yıl sonra takımı Yugoslav Birinci Ligi'ne yükseltti. Maribor play-offta Hırvat kulübü Uljanik ile maç yaptığı ilk turda toplam 2-1 yendi. 1962'de kulübün yeni stadının adı Ljudski vrt oldu. 2 Eylül'de Slovenyalı taraftarlar Maribor ile Olimpija arasında bir rekabetin doğuşuna tanık oldu. İki kulübün yaptığı ilk maç 1-1 berabere sonuçlandı. Sonraki maçlar "Ölümsüz derbi" ("") olarak bilindi. Beş sezon sonra Simunič teknik direktörlüğünde Yugoslav İkinci Ligi'ni şampiyon bitirerek ilk kez Yugoslav Birinci Ligi'ne yükseldi. Kulüp, Yugoslav Ligi'ndeki ilk maçını 1967'de Makedonya kulübü Vardar ile Üsküp'te yaptı ve maç 1-1 berabere bitti. Maribor'un o tek golünü de Maras attı. Birinci ligdeki ilk maçını 27 Ağustos 1967'de Proleter Zrenjanin ile yaptı ve Maribor bu maçı 3-0 kazandı. Goller Krajnc, Arnejčič ve Binkovski'den geldi. Aynı sezon Maribor ezeli rakibi Olimpija ile yaptığı ilk lig maçı 0-0 berabere bitti. Takım Yugoslav Birinci Ligi'ndeki ilk sezonunu 12. sırada bitirdi. Maribor beş yıl boyunca birinci ligde mücadele etti ve oynadığı toplam 166 maçta 40 galibiyet, 57 beraberlik ve 69 mağlubiyet elde etti. 166-270 arasında gol attı. Maribor ligdeki en yüksek derecesini 1969-70 sezonunda 10.'lukla elde etti (Lig 18 takımdan oluşuyordu). Mladen Krajnc, Yugoslav Birinci Ligi'ndeki beş sezonda 54 gol atarak kulübün en skoreri oldu ve Dinamo Zagreb'e transfer oldu. Maribor beşinci sezonunun sonunda düştüğü Yugoslav İkinci Ligi'ni ikincilikle bitirdi ve play-offta oynayarak tekrar birinci lige yükseldi. 1980-1981 sezonunun sonlarında Maribor'un küme düşmemek için rüşvet verdiği ortaya çıktı ve Yugoslavya Futbol Federasyonu'nun kararıyla üçüncü lige düşürüldü. Üçüncü lige düşürüldükten sonra Maribor Slovenya'nın 1991'deki bağımsızlığına kadar ikinci ve üçüncü liglerde oynadı. 1988'de Maribor yerel bir futbol kulübü olan Branik ile birleşti. Aynı yıl ekim ayında kulüp tarihinin en golcü ismi Mladen Krajnc, Dolnja Počehova'da trajik bir motosiklet kazası geçirdi ve 43 yaşında öldü. 1991 yılında Slovenya'nın bağımsızlığını ilan etmesiyle, Maribor Slovenya Ligi'nin kurucu takımlarından oldu. Maribor, diğer kurucu kulüpler Gorica ve Celje ile hiç küme düşmedi. İlk iki sezon, Maribor'un ezeli rakibi Olimpija uzun süre Yugoslav Birinci Ligi'ndeki kadrosunu korudu. Olimpija lige hakim olsa da Maribor, 1992 yılında Pokal Nogometne zveze Slovenije'nı alan ilk takım oldu. Final maçı Olimpija ile Bežigrad Stadyum'nda oynandı. Normal süre ve uzaltma süreleri golsüz berabere biten maç penaltılara kaldı ve Maribor 4-3 galip oldu. Ayrıca bu Maribor'un ilk başarısı oldu. Sonraki sezon UEFA Kupa Galipleri Kupası'na katılmaya hak kazanarak ilk kez Avrupa'da ülkesini temsil etti. 19 Ağustos 1992'de Malta kulübü Ħamrun Spartans ile Avrupa'daki ilk maçını yaptı ve maçı 4-0 kazandı. Ante Šimundža, Avrupa maçına gol atan ilk Mariborlu futbolcu oldu ve daha sonra Avrupa kupalarında 9 gol atarak Maribor adına Avrupa'da en çok gol atan futbolcu oldu. Maribor 1991-92, 1992-93 ve 1994-95 sezonlarında ligi ikincilikle bitirdi. 1993-94 sezonunda üçüncü ve 1995-96 sezonunda dördüncü oldu. Bu dönemlerde kulüp 1993-94 sezonundaki Pokal Nogometne zveze Slovenije finalinde Mura'yı 3-2 yenerek ikinci kez Pokal Nogometne zveze Slovenije'nın sahibi oldu. 1996-97 sezonu Maribor için bir dönüm noktası oldu. Slovenya Ligi'ni şampiyon bitirerek tarihinde ilk kez lig şampiyonu oldu. Ayrıca Pokal Nogometne zveze Slovenije'nı alarak çifte kupa sevinci yaşadı. 1998-99 sezonunda da aynı başarıyı tekrarladı. 1996-97 sezonundaki lig şampiyonluğunun ardından 2003 yılına kadar aynı başarıyı art arda yedi kez gösterdi. 1999-2000 sezonunda kulüp, Bojan Prašnikar teknik direktörlüğünde 1999-2000 UEFA Şampiyonlar Ligi elemelerinde Genk'i (5-1, 0-3) ve Fransa'nın güçlü kulüplerinden Lyon'u (1-0, 2-0) mağlup etti. Maribor o sezon, FK Dinamo Kyiv, Bayer Leverkusen ve Lazio ile aynı grupta yer aldı. Aynı zamanda UEFA Şampiyonlar Ligi grup maçlarına katılan tek eski Yugoslavya ülkelerinden katılan 4 takımdan biri oldu (diğerleri Dinamo Zagreb, Partizan ve Hajduk Split). Maribor'un karanlık döneminden önce kazandığı en son kupa 2003-04 sezonunda aldığı Pokal Nogometne zveze Slovenije oldu. Kulüp, 2004-2008 yılları arasında finansal zorluklarla boğuştu ve hatta dağılabilme noktasına kadar geldi. 4 milyon Euro'luk borcu nedeniyle yeni oyuncular satın alamadı. Sonuç olarak bedelsiz olarak yabancı ve genç oyuncular transfer etti. 2006 sonbaharında 3 milyon euro tutarında kulübün başkanı değişti ve tüm borçların Ocak 2011 tarihine kadar ödeneceği açıklandı. Bu dönemde Maribor ligi üçüncü olarak bitirdi ve iki kez Pokal Nogometne zveze Slovenije'nda finalist oldu. 2007-08 sezonundan itibaren Slovenya'nın futbolcularından Zlatko Zahovič spor direktörü ve Darko Milanič teknik direktör ve kulübün eski futbolcusu Ante Šimundža yardımcı antrenör olarak atandı. 10 Mayıs 2008 tarihinde, yaklaşık 20 ay boyunca yeniden yapılanmaya girilen Ljudski vrt Stadyumu yeniden açıldı. Tadilattan yeni geçmiş olan bu stadyumda yapılan ilk maç Nafta maçı oldu ve Maribor 3-1 kazandı. 2008-09 sezonu açılış maçında, Maribor Rudar Velenje'yi 2-1 mağlup etti. Darko Milanič teknik direktörlüğünde, Maribor son iki sezonda Slovenya Ligi, Pokal Nogometne zveze Slovenije ve Slovenya Süper Kupası'nı aldı. 12 Aralık 2010 tarihinde kulüp kuruluşunun 50. yıl dönümünü kutladı. Ayrıca 21 Mayıs 2011'de Primorje maçını 2-1 kazanarak dokuzuncu kez ligde şampiyon oldular. Dört gün sonra Pokal Nogometne zveze Slovenije finalinde Domžale'ye 4-3 yenildiler. 2011-12 sezonu başlarında Domžale ile Slovenya Süper Kupası'nda karşılaştı ve 2-1 yenildiler. Maribor, tüm tarihi boyunca formasında mor rengini kullanmıştır. Branik ise siyah ve beyazı, bazen de kırmızı ve beyazı kullanmıştır. Çünkü Yugoslavya'da takımlar kırmızı-beyaz veya siyah-beyaz renkleri kullanmıştır. Bugün Maribor evinde mor, deplasmanda sarı forma giymektedir. Bu yüzden kulübün takma adı "Morlar" (') ve "Menekşeler" (')'dir. Kulübün forma sponsoru Adidas'tır. Lig Kupa Lig Kupa Diğer "6 Ağustos 2016" itibarıyla; GameTrailers GameTrailers (GT) video oyunlarının tanıtımları ve videolarının bulunduğu web sitesidir. Siteden HD veya normal kalitede videolar seyredilebilmektedir. Kullanıcılar video yükleyebilir, blog açabilir veya forum oluşturabilirler. GameTrailers Doları denilen sanal para ile çeşitli şeyler satın alınabilmektedir. Lefkoşa Şehitliği Lefkoşa Şehitliği, Kıbrıs Harekâtı sonucunda ölen Türk Silahlı Kuvvetleri askerlerinin (subay, astsubay, erbaş ve erler) anısına Türkiye tarafından yapılan Lefkoşa'daki mezarlık. Ortaköy bölgesinde kalan mezarlık, Lefkoşa Mezarlığı ile aynı yerde bulunmaktadır. 1 subay, 3 astsubay, 53 erbaş ve er olmak üzere toplam 57 TSK askerinin cenazesi yer almaktadır. 2007'de toplu mezarda bulunan 13 Türk'ün de mezarı buradadır. Ã–1 International O1 International, Avusturya'nın uluslararası yayın yapan resmî istasyonu. Avusturya Radyo 1 Avrupa'nın en başarılı kültürel radyo ağıdır. Sadece birkaç değişiklik ile tüm programı sunan, O1 International olarak dünyaya yayınlar. Bey Mahallesi Bey Mahallesi, Gaziantep'in Şahinbey ilçesinde il merkezinde kurulan bir mahalledir. Mahallede tarihi Antep evlerine sıkça rastlanır. Bu mahalledeki tarihi evlerin çoğu yakın zamanda restore edilmiştir. Mahalledeki bu evlerden biri Hasan Süzer Etnografya Müzesi'ne dönüştürlmüştür. Ayrıca Mustafa Kemal Atatürk'ün nüfus cüzdanı Bey Mahallesi'ne kayıtlıdır. Func Devleti Func Devleti, Func Sultanlığı veya Sennar Sultanlığı, 1504 yılında, bugün Sudan'ın Nübye bölgesinde yer alan Sennar merkezli olarak kurulan zenci krallığı. Sonradan Müslüman olmuş, fiilen Osmanlı Devleti'ne bağlı olmakla birlikte, 1821 yılında Mısır Valisi Kavalalı Mehmed Ali Paşa tarafından fethedilerek doğrudan Mısır Hidivliği'ne ilhak edilmiştir. Func Devleti'nin denize mahreci Suakin limanı olup, daha 1517 yılında bu liman kenti Türk topraklarına katılmıştı. Bu sayede Osmanlı Devleti kendine biçimsel olarak bağlı krallığın ticaretini de denetim altında tutabiliyordu. Devlet kabile anlayışı üzerineydi. Çünkü, halk kabilelerden oluşuyordu. Kabile büyükleri kabile içerisinde özgür konumdaydılar. Func Sultanları vergi almanın haricinde kabilelere fazla müdahale etmiyorlardı. Bu da millî şuurun zayıflığına sebep olmuştur. Func Devleti, özellikle Sudan tarihinde Arap Kültürü ve İslam Kültürü'nün yayılmasında etkin olmasıyla meşhurdur. Bu devlet zamanında Kahire veya Bağdat gibi önemli ilim merkezleriyle kültürel bağlar kurulmuştur. Oralara senelik hediyeler gönderilmiştir. Hatta bu hediyelere bir mukabele olarak devrin bazı alimleri Func Sultanı Süleyman Badi Sani'yi methetmişlerdir. Yine Func Devleti tarafında İslam öğretimi için çeşitli ilim merkezlerinden alimler bölgeye davet edilmişlerdir. Bu davet edilen alimlerin gelişleriyle Sudan topraklarında birçok mescit inşa edilmiştir. Yine Func Devleti El-Ezher Üniversitesi'ne öğrenciler göndermişlerdir. Bu devirde birçok mutasavvıf grup Func Devleti topraklarına gelmiştir. Mutasavvıf grupların gelmesiyle İslam daha hızlı yayılmaya başlamıştır. Aynı dönemde Sudan tarihinde bir ilk olarak Vezirlik oluşturulmuştur. İlk vezir ise Muhammed Ebu Likeylek olmuştur. Colin Munro MacLeod Colin Munro MacLeod (28 Ocak 1909 — 11 Şubat 1972) Kanadalı-Amerikalı genetikçidir. Port Hastings, Nova Scotia, Kanada'da doğmuştur. 16 yaşında McGill Üniversitesi'ne girmiştir ve 23 yaşında tıp öğrenimini tamamlamıştır. Oswald Avery ve Maclyn McCarty ile bitlikte DNA konusunda çalışmalar yapmıştır. Avery-MacLeod-McCarty deneyi çalışmasıyla tanınmaktadır. Poliamin Poliaminler, ökaryot ve prokaryot hücrelerin olmazsa olmaz yapıtaşlarından putresin, kadaverin, spermidin ve spermin gibi primer amin gruplarından iki ya da daha fazla sayıda içeren organik bileşiklerdir. Siklen, siklik poliaminler sınıfının temel yapıtaşı olarak görülmektedir. Polietilen amin ise aziridin monomerine dayanan bir polimerdir. Poliaminlerin hücre içindeki sentezi çok düzenli bir yapıya sahip olmasına karşın, bu moleküllerin temel işlevi tam olarak bilinmemektedir. DNA'ya bağlanan bu katyonlar belli aralıklarla sıralanmış diğer katyonlarla bileşikleri oluştururlar. Hücresel poliamin sentezi engellendiğinde, hücre büyümesi ya tümüyle durmakta ya da büyük ölçüde yavaşlamaktadır. Bu durumda, hücre büyümesini olağan koşullara geri getirmek için ekzojen poliaminlerin sağlanması gerekecektir. Çoğu ökaryot hücre, hücre duvarlarında bu tür poliaminlerin hücre içine alınmasını kolaylaştıran poliamin taşıyıcı sistemler barındırmaktadır. Bu sistem hızla yenilenen hücrelerde oldukça etkindir ve henüz gelişim aşamasındaki bazı kemoterapötikler bunları hedef almaktadır. Poliaminler, NMDA ve AMPA reseptörleri gibi birçok iyon kanalının önemli modülatörleridir. Voltaj-bağımlı potasyum kanallarını engelleyen bu yapılar, hücresel enerjinin (hücre zarındaki K+ iyonu değişimi gibi) korunmasına yardımcı olurlar. Putresin, her ikisi de arjininden başlayan iki farklı yolla elde edilir. Kadaverin, lizinin lizin dekarboksilaz (LDC) ile tek adımlı tepkimesi sonucunda elde edilir. Spermidin, dekarboksile bir S-adenosil-L-metionin (SAM) aminopropilik grubu kullanılarak putresinden elde edilir. Tepkime, spermidin sentaz yardımıyla gerçekleşir. Spermin ise spermidinin SAM ile spermin sentaz eşliğinde tepkimesi sonucu elde edilir. SÃ¼persarmal Süpersarmal, bir sarmalın kendisinin sarmal olarak sarılmış halidir. Süper sarımlı (İng. "supercoiled") bir sarmalın süpersarmal bölgelere sahip olur. Hem protein, hem nükleik asitlerin yapısında, örneğin aşırı burulmuş halkasal DNA'da, süpersarmal yapı görülür. Moleküler biyolojide süpersarmal teriminin ilk ayrıntılı kullanımı 1971'de F.B. Fuller tarafından olmuştur: Bağlantı sayısı adı verilen topolojik özellik, burulma ve burkulma adlı geometrik özelliklerinden ortaya çıkar. L= T+ W burada L bağlantı sayısı, W burkulma (ing. "writhe") ve T sargıdaki burulmadır (ing. "twist"). Bağlantı sayısı, bir ipliğin öbürü etrafında sarılma sayısı ile ilgilidir. Halkasal DNA'da bu özellik sabittir ve ancak topoizomeraz gibi özelleşmiş enzimler tarafından değiştirilebilir. Tuileries'de MÃ¼zik Tuileries'de Müzik (Fransızca: La Musique aux Tuileries), Fransız ressam Édouard Manet tarafından 1862 yılında yapılmış tuval üzerine yağlı boya tablo. Eser şu anda Londra Ulusal Galerisi'nde sergilenmektedir. Tablo, Manet'nin Frans Hals ve Diego Velázquez'den esinlendiği erken dönem çalışmalarından biridir ve ressamın geri kalan kariyeri boyunca konu edeceği günlük yaşam eğlencelerini konu eder. İlk kez 1863 Mart'ında koleksiyoncu Louis Martinet'nin galerisinde sergilendi. Bazı eleştirmenlere göre eser tamamlanmamıştır. Resmin atmosferi, dönemin Tuileries Bahçeleri'nin neye benzediğine dair fikir vermekteydi. Tabloya bakan biri ortamdaki müziği ve sohbeti hayal edebilirdi. "Tuileries'de Müzik"'te dışarıda poz verilmişti. Öte yandan ressam, bir yıl sonra, gene piknik temalı diğer tablosu "Kırda Öğle Yemeği"'ni atölyede çizmeyi tercih etti. Bu tabloda Manet arkadaşlarını, ressamları, yazarları ve müzisyenleri betimledi. Kendisinin de bir otoportresini manzaraya yerleştirdi. Eserde Manet haricinde şair Charles Baudelaire, sanat eleştirmeni Théophile Gautier, ressam Henri Fantin-Latour, besteci Jacques Offenbach, ressam, yazar ve besteci Zacharie Astruc ve Manet'nin erkek kardeşi Eugène Manet de vardır. Ön plandaki iki kadından biri Bayan Loubens diğeri ise Manet ile Baudelaire'in evinde tanışmış, kumandan Hippolyte Lejosne'un karısı, sanat düşkünü Bayan Lejosne'dur. Diyabet (anlam ayrımı) Diyabet ÅŸu anlamlara gelebilir: DNA süpersarımı DNA süpersarımı, bir ucu sabitlenmiş bir DNA molekülünün serbest ucunun molekülün uzun ekseni etrafında döndürülmesidir. DNA'nın "gevşemiş" çift sarmalında iki iplik sarmal ekseni etrafında her 10,4-10,5 baz çiftinde bir tam dönüş yapar. İkili sarmala burulma eklenmesi veya eksiltilmesi (bazı enzimler tarafından yapılabildiği gibi), DNA'nın yapısına bir gerilim uygular. Eğer burulma gerilimi altında olan bir DNA parçasının iki ucu birleştirilerek bir halka (plazmit gibi) yaratılır ve sonra serbestçe hareket etmesine izin verilirse, halkasal DNA burkularak yeni bir şekil alır, örneğin 8 sayısı şekli gibi. Bu burkulmaya "süpersarım" veya süper sarılma (İng. "supercoiling") denir. Bu burkulmanın sonucu olarak DNA'nın bazı bölgelerinde molekül kendi etrafında sarılarak bir süpersarmal oluşturur. Sekiz şekli, en basit süpersarımdır ve halkasal DNA'nın, bir fazla veya bir eksik burulmayı, yapısıyla bağdaştırmak için aldığı biçimdir. Sekiz şeklinin iki halkası birbirine göre ya saat yönünde veya ters saat yönünde dönmüş olur, sarmalın fazla veya eksik burgulu olmasına bağlı olarak. Bağdaştırılan her bir ekstra sarmal burulması sonucunda halkalar eksenleri etrafında bir dönüş daha yaparlar. Süpersarim terimi DNA topolojisi bağlamında ender kullanılır. Onun yerine, halkasal DNA'nın global katlanmasına, örneğin yukarıda anlatılan sekiz-şeklinin halkalarının dönmelerine bir burkulma (İn. "writhe"; üst ve alt geçit sayıları arasındaki fark) denir. Yukarıdaki örnek burulma ve burkulmanın birbirine dönüşür olduğunu gösterir. Süper sarılma soyut bir matematiksel özelliktir ve burma ve burkulmaların toplamına karşılık gelir. Burulma, DNA'daki sarmal dönmelerin sayısıdır, burkulma ise ikili sarmalın kendi üzerinde geçit yapma sayısıdır (bunlar süpersarımlardır). Burulma, burkulma ve süpersarım arasındaki ilişki asağıdaki denklem ile ifade edilebilir: S=T+W (T="twist", burulma; W="writhe", burkulma) Ekstra sarmal burulmalar pozitiftir, ve pozitif süpersarıma yola açar, burulmayı azaltmak ise negatif süpersarıma neden olur. Çoğu topoizomeraz enzimi süpersarımı algılama yeteneğine sahiptir, süpersarım yaratırarak ya da yok ederek DNA'nın topolojisini değiştirirler. Çoğu organizmanın DNA'sı süpersarımlıdır. Ökaryot kromozomları plazmit gibi halkasal olmamalarına rağmen süpersarımlıdır. Bunun nedeni kromozomların belli bölgelerinin çekirdek membranına bağlanıp orada sabitlenmiş olmalarıdır. Bu yüzden topoizomeraz enzimlerinin uyguladığı burma etkisi dağılmaz. Süpersarılmanın sonucu olarak kromozomlar bir miktar burkulma gösterir, sanki molekülün uçları birleşikmiş gibi. Süpersarımlı DNA iki yapı oluşturur: çubuksu (İng. "plectoneme") veya simitsi (İng. "toroid") veya ikisinin bir bileşimi. Negatif süpersarımlı bir DNA molekülü ya tek başlangıçlı bir sol-elli sarmal, yani simitsi yapı, oluşturur, ya da iki başlangıçlı, uçları halkalı sağ-elli bir sarmal, yani çubuksu yapı oluşturur. Çubuksular doğada daha yaygındırlar ve bu şekil, çoğu bakteri plazmitinde görülen yapıdır. Daha büyük moleküllerde melez yapıların oluşması sıradandır, bir simitsideki ilmik bir çubuksu yapıya dönüşebilir. DNA sarılması hücrelerde DNA paketlenmesi için önemlidir. DNA'nın uzunluğu hücreninkinin binlerce katı olabildiği için, genetik malzemenin hücre içinde (veya ökaryotlarda çekirdek içinde) paketlenmesi zordur. DNA'nın süpersarımı onun daha sıkışık bir yapıya kavuşmasını sağlar. Prokaryotlarda çubuksu süpersarımlar yaygındır, kromozomun halkasal olması ve DNA'nın nispeten küçük olmasından dolayı. Ökaryotlarda, DNA süper sarılması hem çubuksu hem simitsi süpersargılarda görülür, simitsi süpersarım DNA'yı sıkıştırmakta en etkili olan yapıdır. Simitsi sarım histonlar aracılığıyla gerçekleşir ve bunun sonucunda 10 nm çaplı bir lif oluşur. Bu lif sonra tekrar sarılarak 30 nm çaplı bir lif meydana getirir, o da kendi etrafında birkaç kere daha sarılırarak kromatini oluşturur. Mayoz ve mitoz bölünmeler sırasında DNA'nın sıkıştırılıp yavru hücrelere dağıtılması gerekir. Çekirdek bölünmesi sırasında DNA çok daha sıkı paketlenir. "Condensin" ve "Cohesin"'ler "kromozom yapı bakım" proteinleridir ve kardeş kromatitlerin yoğunlaşıp sentromerlerin birbirlerine bağlanmasından sorumludur. Bu proteinler pozitif süpersarım yaratırlar. Süpersarım DNA ve RNA sentezinde de gereklidir. DNA ve RNA polimerazların DNA üzerinde ilerleyebilmeleri için DNA sarmalının çözülmüş olması gerekir, bunun sonucu olarak süpersarım meydana gelir. Polimeraz kompleksinin ilerisindeki bölgede DNA açık olur; bunun yaratığı gerilim daha ilerde pozitif süpersarımlar tarafından telafi edilir. Polimeraz kompleksinin gerisinde ise DNA tekrar sarılır ve bu yüzden daha geride bunu telafi edecek bir negatif süper sarım oluşur. DNA ve RNA sentezi sırasında bu gerilimlerin bir kısmı topoizomerazlar tarafından azaltılır. DNA süpersarılması sayısal olarak bağlantı sayısı Lk tarafından betimlenir. Lk, gevşek (B tipi) DNA'daki dönme sayısıdır, bir moleküldeki toplam baz sayısının dönme başına gevşemiş baz çifti (bç) sayısına (farklı kaynaklar bunu 10,4-10,5 olarak verir) bölerek elde edilir. Lk, düzlemsel bir izdüşümde (projeksiyonda) bir DNA ipliğin öbürünü kaç kere kestiğinin sayısıdır. DNA topolojisini tarif etmek için iki başka özelliğe değinilir. Tw, çift sarmalın burgu sayısıdır (Tw, İngilizce "twist", "burulma"nın karşılığıdır), Wr ise DNA'nın kaş kere kendi üzerine kat yaptığının sayısıdır (Wr, ingilizce "writhe", "burkulma"nın kısaltmasıdır). Kullanılan aşağıdaki denklemde Bağlantı sayısı, Tw ve Wr sayılarının toplamına eşittir. Halkasal bir DNA molekülünde (bir plazmit gibi) Tw ve Wr'nin toplamı, yani bağlantı sayısı sabittir, ama toplam aynı kalacak şekilde Tw ve Wr sayıları değişebilir. Bağlantı sayısındaki değişme, ΔLk, plazmitteki dönme sayısı Lk, eksi gevşek moleküldeki dönme sayısıdır Lk. Eğer DNA negatif süpersarımlı ise ΔLk < 0. Negatif süpersarım, DNA'nın eksik sarılmış olduğu anlamına gelir. Molekül büyüklüğünden bağımsız bir ifade "özgül bağlantı farkı" veya "süpersarmal yoğunluk"tur, σ ile gösterilir. σ, gevşek moleküldeki toplan dönme sayısına eklenmiş veya ondan eksiltilmiş dönme sayısına karşılık gelir ve süper sarılma seviyesini ifade eder. Sarılma ile ilişkili Gibbs serbest enerjisi aşağıdaki denklemde verilir: Süpersarımlı DNA'nın bağlantı sayısı iki ipliğin birbirlerine sarılma sayısı olduğu için "L" değişemez. Halkasal bir DNA ikilisinin referans hali onun gevşemmiş halidir. Bu halde onun burkulma sayısı "W" = 0. "L = T + W" olduğu için gevşemiş halde "T = L". Dolayısıyla, örneğin, 400 bç gevşemiş halkasal bir DNA ikilisi halinde "L ~ 40" (B-DNA'da dönme başına ~10 bç varsayılırsa). O halde "T ~ 40". Negatif süpersarılma DNA'nın lokal çözülmesini kolaylaştırır, böylece transkripsiyon, DNA ikilenmesi ve rekombinasyon gibi süreçleri mümkün kılar. Negatif süpersarım B-DNA ile Z-DNA arasındaki dönüşümü de kolaylaştırır ve gen denetiminde yer alan DNA'ya bağlanıcı proteinlerin DNA ile etkileşimini azaltır. The Tokyo Showdown The Tokyo Showdown albümü In Flames'e ait ilk live türündeki albümdür. Grubun 2000 yılı öncesindeki şarkılarından özenle seçilmiş 15 tanesinin canlı performansıdır. Japonya'da Tokyo'da 2001 yılında verilen konserin kaydıdır.In Flames hayranları bu albümü beğenirken, grubun vokalisti olan Anders Friden tam aksine beğenmediğini belirtmektedir. Albümün kapağında İsveç ve Japonya bayrağı bulunur. (In flames'e ait figürün yanlarındadır. Özellikle önceki albümlerde de bu figür görülmektedir. Örneğin The Jester Race ve Black-Ash Inheritance albümleri) Katil YÄ±lanlar Snakes on a Plane ("Katil Yılanlar") Başrolde Samuel L. Jackson'ın yer aldığı 2006 ABD yapımı gerilim-Aksiyon filmi. Sean Jones, gangster Eddie Kim'in Los Angeles savcısını öldürdüğüne şahit olur. Sean'ın şahitlik etmesi, Kim'in hapse girmesine sebep olacaktır. Kim'in hapse girmekten kurtulmak için Sean'ın aleyhine şahitlik yapmak üzere duruşmaya gitmek için bindiği uçağa zehirli yılanlar koyar. Bundan sonra uçaktaki yolcular onlarca tehlikeli yılanla ölüm kalım savaşı vereceklerdir. Scott Brown Scott Brown (d. 25 Haziran 1985, Dunfermline, Fife) Scottish Premier League takımlarından Celtic'de forma giyen İskoç futbolcudur. Brown, 1985'te İskoçya'nın doğusunda yer alan Dunfermline şehrinde doğdu. Futbola amatör olarak doğduğu bölgenin takımlarından olan "Inverkeithing United" ve "Foulford Royals" takımlarında başladı. 2002’de Hibernian FC takımıyla profesyonel sözleşme imzaladı. 2003 Mayıs'ında 3-1 kazanılan Aberdeen FC karşılaşmasında sonradan oyuna girerek ilk resmi maçına çıktı. Ligin geri kalan üç maçında da forma giyen genç futbolcu, bu üç maçta üç gol atarak kendisini gösterdi. Bu başarılı performans Brown’ı bir sonraki sezon takımın değişmezlerinden yaptı. 41 maçta forma giyen Scott Brown, sezonu dört golle kapattı. Takımı ise ligi 8. sırada tamamlarken, kupada Celtic ve Rangers gibi takımları elemesine rağmen finalde Livingston FC'ye 2-0 kaybetti. Ertesi sezon takımın başına geçen Tony Mowbray, genç oyuncularla yakından ilgilendi ve Brown, bu dönemde futbolunda büyük aşama kaydetti. Sezon boyunca sakatlığı nedeniyle 23 kez oynama şansı bularak 2 gol atabildi. 2005-06 sezonunda bir Rangers FC maçında ayağı kırılan Brown, sezonun büyük bir bölümünde forma giyemedi. Brown, 2006 Ekimin de gelişiminde büyük pay sahibi olan Tony Mowbray'ın İngiltere'ye gitmesiyle takımdaki durumunu gözden geçirdi ve aralık ayında takımdan ayrılmak istediğini belirtti. Ancak kendisini transfer etmek isteyen kulüp bulamayınca takımda kaldı. Daha sonra Reading takımı bonservis konusunda Hibernian’la anlaşıldığını fakat futbolcunun Reading’e gitmeyi kabul etmediğini açıkladı. Brown daha sonra transferiyle alakalı şu açıklamayı yaptı: Scoot Brown, 16 Mayıs 2007'de 4.4 milyon pound karşılığında 5 yıllığına Celtic'e transfer oldu. Böylece bu ücret İskoçya'da iki kulüp arasındaki en pahalı transfer ücreti oldu. Genç futbolcu, takımıyla son maçına transfer olduğu Celtic FC maçında çıkarken, bu maçta bir de gol attı. Attığı bu gole her iki takımın taraftarları da sevinirken, oyundan çıkarken taraftarlar tarafından ayakta alkışlandı. Yine son sezonunda Hibernian'la "İskoçya Lig Kupası" şampiyonluğu yaşadı ve ayrıca "yılın genç futbolcusu" ödülünün de sahibi oldu. Celtic'te kadroda yer bulmakta fazla zorlanmayan Brown, 6 Kasım 2007'de oynanan ve takımının 1-0 kazandığı SL Benfica maçında Gilles Binya'dan ayağına çok sert bir tekme yedi. Ancak şans eseri Brown'a bir şey olmazken, Binya altı Avrupa maçından men edildi. Sezon ortasında 13 sarı karta ulaşan İskoç futbolcu 3 maç ceza aldı. Celtic teknik direktörü Gordon Strachan, Brown’sız dönemde kurduğu orta sahayı sezon sonuna kadar muhafaza ettiği için, sezonun ikinci yarısında çok fazla şans bulamadı. Sezon sonunda takımıyla lig şampiyonluğu yaşadı. 2008-09 sezonunda kadrodaki yerini tekrar aldı ve ekim ayında "ayın futbolcusu" ödülünü kazandı. Ocak ayında FIFA Brown'ı 2009'un 13 yıldızından biri olarak gösterirken şu ifadelere yer verdi: "Celtic, İskoçya’nın en değerli oyuncularından birisi olarak gösterilen bu kora kor orta saha oyuncusuyla 2009 sezonunda başladı. Direkt, atletik ve savaşçı. Hibernian’dan 4.4 milyon pounda alındığından bu yana çok aşama kaydetti. 23 yaşındaki oyuncu o kadar etkili ki, Celtic’in onun için devre arasında Portsmouth’tan gelen 9 milyon poundluk teklifi reddettiği söyleniyor." Brown, Rangers FC'ye karşı 2-0 kazanılan "İskoçya Lig Kupası Finali"'nde maçın adamı seçildi. Sezon sonunda ise İskoçya'da "yılın futbolcusu" ödülüne layık görüldü. Brown, millî takımının formasını ilk kez Kasım 2005'te ABD ile oynanılan hazırlık maçında giydi. Bu maçın ardından birkaç yıl daha U-21 takımında mücadele etti. İskoçya'yla ilk resmi maçına ise Euro 2008 elemelerinde Gürcistan karşılaşmasında sonradan oyuna girerek çıktı. Hibernian Celtic KiÅŸisel Julius Lothar Meyer Julius Lothar Meyer (19 Ağustos 1830 - 11 Nisan 1895) Alman kimyagerdir. Dmitri Mendeleev'in çağdaş rakibidir. İki bilim insanı da 5 yıl boyunca Robert Bunsen ile çalışmıştır. Tübingen Üniversitesi'nin ilk kimya profesörüdür ve ölümüne kadar bu görevine devam etmiştir. Hermann-Bernhard Ramcke Hermann-Bernhard Ramcke (d. 24 Ocak 1889 - ö. 4 Temmuz 1968), II. Dünya Savaşı sırasında Alman general. 1905'te Alman İmparatorluğu'nun Deniz Kuvvetleri'ne katıldı. I. Dünya Savaşı esnasında Alman Deniz Piyadesi olarak Batı Cephesinde savaştı. 1918'de Asteğmen rütbesi aldı. Ateşkes ilan edilinceye kadar Üsteğmen rütbesine yükselmişti. Ramcke, Weimar cumhuriyet dönemi esnasında Reichswehr'de kaldı. 1937'de Yarbay rütbesine ulaşıncaya kadar Nazi Almanyası esnasında yeni kurulan Wehrmacht'ta hizmet etmeye devam etti. Ramcke, bir savaş esiri olarak ABD'ye İngiltere ve Fransa'ya yollandı. Clinton Kampı'nda bir savaş esiri oldu. Ramcke 1951'de, Fransa'da savaş suçlarından dolayı suçlandı. Gönüllü olarak Fransa'ya döndü ve Fransız bir mahkeme tarafından 5 yıl hapise mahkûm edildi ama zaman aşımı yüzünden 3 ay sonra serbest bırakıldı. Tahliyesinden sonra Ramcke, Almanya'ya döndü ve Kappeln'de öldü. Ramcke 1951'de savaş sırasındaki anılarını 2 kitap halinde yayınladı. Idiocracy Idiocracy, Mike Judge tarafından yönetilen 2006 yapımı kara mizah filmi. Filmin senaryo yazarlığını Mike Judge ile Etan Cohen üstlenmiştir. Filmde başrolleri Luke Wilson, Maya Rudolph ve Dax Shepard paylaşmıştır. Film, Pensilvanya, Louisiana ve Oregon'da çekilmiştir. Filmde, bir erkek ve bir kadının ordunun insan dondurma projesine katılması ve 500 yıl sonra uyanması anlatılmaktadır. Hayatının her alanında ortalama bir Amerikan vatandaşı olan er Joe Bowers, Rita adlı bir fahişeyle birlikte ordunun yapacağı bir deney için seçilir. Deney, insanları uykuya yatırmakla ilgilidir. Bir yıl sonra insanların çözülüp tamamlanması gereken deney çeşitli aksilikler sonucu unutulur ve Rita ile Joe 500 yıl sonra, 2505 yılında, uyanır ve akıllı insanların çeşitli sebeplerden dolayı üremediğini (kariyer, psikolojik sebepler vs.) ve aptalların sürekli çocuk yapması sonucu ortalama IQ'su olan insanların bile kalmadığının, hatta en üst düzey yönetim kadrosunun bile klasik Amerikan ergeninin zekasında olduğunun farkına varırlar. Joe'ya yapılan testler sonucu, Dünyanın en zeki insanı olduğu ortaya çıkar ve gelecekteki hayatı birdenbire değişir. Fallschirmjäger Fallschirmjäger, II. Dünya Savaşı'nda Almanya'ya ait elit hava indirme (paraşütçü) birlikleridir. Fallschirmjäger Luftwaffe'ye bağlıydı. Tarihin ilk hava indirme operasyonları ve işgallerini gerçekleştirmiş, Almanya'nın en iyi askerlerini barındıran birliklerden biridir. Girit Savaşı sırasında verdikleri yüksek kayıp yüzünden Adolf Hitler tarafından bir daha büyük çaplı bir operasyonda kullanılmamışlardır. 1941'deki Girit'in işgalinden sonra Hitler, verilen büyük kayıplar nedeniyle General Kurt Student'e, paraşüt birlikleri vasıtasıyla yapılan işgalin zamanının dolduğunu ve bir daha büyük hava indirme operasyonlarının düzenlenemeyeceğini bildirmiştir. Bu sebeple Fallschirmjäger tümenleri 1941 sonlarından itibaren normal piyade tümenleri gibi iş görmeye başlamışlardır. Norveç, Hollanda, Belçika ve Yunanistan'da gösterdikleri büyük başarılarda, müttefiklere ilham kaynağı olmuş ve 1940'larda Müttefikler de kendi hava indirme birliklerini oluşturmaya başlamışlardır. Fallschirmjäger tümenleri 1941'den sonra büyük çapta hava indirme görevleri gerçekleştiremedilerse bile, cephede büyük başarılar göstermişlerdir. Bunun en önemli örneği, 1944'te İtalya'da yapılan Monte Cassino Savaşı'dır. Güney cephesi dışında Doğu ve Batı cephelerinde de savaş sona erene kadar yer almışlardır. Normal Fallschirmjäger birlikleri dışında, 2 adet SS-Fallschirmjäger taburuna da sahiptiler. Bunlar: SS-Fallschirmbataillone nr. 500 ve SS-Fallschirmbataillone nr. 501'dir. Fabre d'Ã‰glantine Philippe-François-Nazaire Fabre ya da bilinen adıyla Fabre d’Églantine (29 Temmuz 1750, Carcassonne - 5 Nisan 1794, Paris), Fransız şair, oyuncu, dramaturg ve devrimci. Önce Toulouse'da avukat olmuş daha sonra 1770'te gezici artistlere katılmıştır. Fabre'nin en ünlü eserlerinden biri "Le Philinte de Molière ou la Suite du Misanthrope" adlı piyes olmuştur (1790, Molière'in "Mizantrop" adlı piyesinin bir sürek piyesi). Fransa'da çok sevilen "Il pleut, il pleut Bergère (Türkçe: Yağmur Yağıyor, Çoban)" adlı çocuk şarkısını yaratıp tiyatro için Jean-Jacques Rousseau'nun "Émile" adlı romanının kısımları üzerinde çalışmıştır. Fabre Fransız Devrimi boyunca Georges Danton ile Jean-Paul Marat'un taraftarı ve Club des Cordeliers üyesi olmuştur. "Révolutions de Paris" adlı haftalık gazete için yazmıştır. Ağustos 1792 yılında "Compte rendu au peuple souverain" adlı Paris'teki hapishanelerde Eylül Katliamı'na neden olan bir beyanname yazmıştır. 17 Ocak 1793'te Milli Konvent'in milletvekili olarak XVI. Louis'in İdamı'na oy vermiştir. Fabre, Fransız Devrim Takvimi'nin tatbik edilmesi için oluşturulmuş bir komitenin üyesi olup en çok şairane günlük adlarını takvime eklemek istemiştir. 5 Nisan 1794 yılında Danton taraftarı olarak giyotinle idam edilmiştir. Fabre'in mezarı Paris'teki "Cimetière des Errancis" adlı mezarlıkta bulunur. Finansal ekonomi Finansal iktisat , "belirsiz bir çevrede, mekansal ve zamansal olarak iktisadi kaynakların tahsisi ve dağıtımı" ile ilgilenen bir iktisat dalı. Ek olarak "parasal faaliyetler üzerine yoğunlaşması" ile karakterizedir. Finansal ekonomi kapsamındaki sorular genellikle, "zaman, belirsizlik, seçenekler ve bilgi" koşulları ile çerçevelidir. Svyaşçennaya voyna Svyaşçennaya voyna (Rusça: Свяще́нная война́ / "Svyaschennaya voyna"; anlam: Kutsal Savaş), Sovyet popüler şarkısı. Müziği 1941'de Aleksandr Aleksandrov (Алекса́ндр Васи́льевич Алекса́ндров / "Aleksandr Vasiliyevich Aleksandrov") tarafından bestelendi ve şiiri Vasiliy Lebedev-Kumaç (Васи́лий Ива́нович Ле́бедев-Кума́ч / "Vasiliy Ivanovish Lebedev-Kumach") tarafından yazıldı. Barbarossa Harekâtı'nın başlamasından dört gün sonra 26 Haziran 1941'de ilk defa Kızıl Ordu Korosu tarafından seslendirildi. II. Dünya Savaşı sırasında propaganda müziği olarak Kızıl Ordu askerleri tarafından okundu. Philippe Berthelot Philippe Berthelot (d. Sevr, Hauts-de-Seine 9 Ekim 1866; ö. Paris, 22 Kasım 1934) önemli bir Fransız diplomattır. Marcellin Berthelot'ın oğludur. Berthelot Fransız Cumhuriyetçi Parti'dendir. Fransız diplomatlık servisine 1899'da girdi ve yabancı şubeye 1904'te katıldı. 1920 yılında, Dışişleri Bakanı sekreteri oldu. 1922-1925 yılları arasında kardeşinin kontrolü altındaki Banque Industrielle de Chine batması skandalına adı karıştığından bir kenara itildi. Paul Claudel ve Saint-John Perse'in arkadaşıydı ve onların diplomatik kariyerlerinde önemliydi. Charles Corbin Charles Corbin (1882-1970) Fransız diplomattır. İkinci Dünya Savaşı öncesi ve savaşın ilk yıllarında Birleşik Krallık büyükelçiliği görevini yapmıştır. Bu görevde kalış tarihi 1933'ten 27 Haziran 1940'a kadardır. Charles Corbin Paris'te doğdu. Sanayici Paul Corbin'in oğludur. Collège Stanislas de Paris'teki eğitiminin ardından özel bir Cizvit okulunda eğitim gördü. Bu okulda Charles de Gaulle eğitim vermekteydi. Eğitimine Collège de Sorbonne'da Faculté des Lettres'te devam etti. Birinci Dünya Savaşı'nın ardından Paris'te Fransız Dışişleri Bakanlığı basın bürosunda çalıştı. Burada Britanyalı arkadaşlar edindi. İngilizceyi akıcı bir biçimde konuşmaya başladı ve İngiltere'ye karşı sempati kazandı. 1933 yılında Londra'ya büyükelçi olarak atandı. Ekonomik bilgisiyle 1934 ile 1939 yılları arasında Fransız ve İngiliz memurları arasında toplantılar düzenledi. Belçika ve İspanya büyükelçilikleri görevlerini de yapmıştır. İsveç Silahlı Kuvvetleri İsveç Silahlı Kuvvetleri (İsveççe: Försvarsmakten), İsveç Krallığı'nı olası bir saldırı karşında koruyacak resmi askeri güçtür. Karargahı başkent Stockholm'dedir. İsveç her iki dünya savaşında da tarafsız olarak kalmıştır. İsveç ordusu son zamanlarda müthiş teknolojik savaş makineleri yaparak dikkat çekmektedir. Ayrıca dünyanın en kaliteli çeliği yine İsveç'te bulunmaktadır. Soğuk Savaş döneminde zorunlu askerlik kanunu çıkarıldı ve uygulandı. Ancak Soğuk Savaş'tan sonra herhangi bir tehlikenin kalmadığı düşünülerek zorunlu askerlik kaldırıldı. İsveç ordusunun dört görevi; Afyon Savaşları Afyon aşağıdaki anlamlara gelebilir: II. Afyon Savaşı II. Afyon Savaşı veya Arrow Savaşı, 1856 – 1860'ta Çin ile Birleşik Krallık ve Fransa İmparatorluğu arasında gerçekleştirilen savaş. Çin'deki ticaret haklarını artırmaya çalışan İngilizler, 1856'da bazı Çinli görevlilerin "Arrow" adlı gemiye çıkarak İngiliz bayrağını indirmesiyle, savaşı yeniden başlatmak için aradıkları bahaneyi bulmuş oldular. Bir Fransız misyonerinin Çin'in iç bölgelerinde öldürülmesini gerekçe gösteren Fransızlar da İngiltere'nin yanında savaşa girdiler. Müttefikler, 1857 sonlarında askeri harekata girişerek çok geçmeden Çin'i Tientsin Antlaşmaları'nı (1858) imzalamaya zorladılar. Bu antlaşmalarla, yabancı elçilerin Pekin'de yerleşebilmesi, birçok yeni limanın ticaret ve yerleşim amacıyla Batılılara açılması, yabancıların Çin'in iç bölgelerinde yolculuk edebilmesi ve Hristiyan misyonerlere hareket özgürlüğü verilmesi sağlandı. Aynı yıl, daha sonraki aylarda Şanghay'da yapılan görüşmelerde afyon ithali yasallaştırıldı. Ancak Çinliler antlaşmayı onaylamayı reddedince, müttefikler savaşı yeniden başlatarak Pekin'i aldılar ve imparatorun yazlık sarayını yaktılar. Çin, 1860'ta imzaladığı Pekin Sözleşmesi'yle Tianjin antlaşmalarına uymayı kabul etti. BÃ¼lent Emrah Parlak Bülent Emrah Parlak (8 Mayıs 1979, Tunceli), Türk tiyatro, dizi ve sinema oyuncusu. Aslen Elazığ Karakoçanlıdır fakat çocukluğunun bir kısmı Ankara'da geçmiştir. 2002 yılında Anadolu Üniversitesi Kamu Yönetimi Bölümü'ndeki eğitimini yarım bırakıp Haliç Üniversitesi Konservatuvar Fakültesi Tiyatro Bölümü'nü bitirdi. 2004 yılında Beşiktaş Kültür Merkezi Atölye oyuncularına katıldı. 2005-2006 yıllarında BKM Mutfak'ta sahnelenen "Sizinkiler" adlı çocuk oyununda rol aldı. Arka Sokaklar dizisinde ise "Avukat Nedim" karakterini 8 bölüm canlandırdı. G-dörtlüsü G-dörtlüsü. Nükleik asit dizilileri guanin bakımından zengindir ve dört bazlı birimlerden meydana gelmiş istiflenme kümeleri ile kromozom uçlarını stabilize ederek, dört guanin baz yassı bir tabaka oluşutururlar. Bunlar birbirleri üzerine yığılarak karalı bir G-dörtlüsü (G-quadruplex) yapısı oluştururlar. Bu yapıların stabilizasyonu için her dört bazlı birimlerin ortasında bulunan bir metal iyon ve bazların kenarları arasındaki hidrojen bağların kelasyonu ile gerçekleşir. Aynı zaman da G-dörtlüsü, tek bir iplikçiğin birkaç kere katlanması ile de oluşabilir. Guanin bazların birbirleri üzerine yığılması sonucu oluşan G-dörtlüsünü aynı zamanda telomerler (telomer ipliği) oluştururlar. Tek telomerli DNA'lar, telomer bağlanıcı proteinler tarafından stabilize edilerek halka şeklinde kıvrılır. Bir Telomer ipliğinin en ucundaki tek iplikçikli DNA, çift iplikçikli bir DNA bölgesine bağlanır. Bu birleşme bölgesinde tek telomer ilmikli DNA, çift ilmikli DNA'nın çifte sarmalını bozarak iki sarmalından biri ile baz eşleşmesi yapar. Bu üç sarmallı yapıya yer değişim halkası denir. NÃ¶tralizasyon (kimya) Nötralizasyon ya da Türkçe anlamı ile yansızlaştırmak, tarafsızlaştırmak, herhangi bir nesneyi hiçbir taraf tutmamamaya itmektir. Bunu günlük hayatta çeşitli yollar ile kullanırız. Bu işlem ise daha çok bilim dallarında kullanılır. Bilim dallarından özellikle kimya, fizik ve mekanik bilimler bu terimi çok kullanır. Nötralizasyon değişik şekillerde olabilir. Kimyasal nötralizasyon, atomlar ile alakalıdır, fiziksel nötralizasyon kuantum, atom veya nükleer fizik ile alakalı olabilir. Mekanik nötralizasyon makinanın yansız bir şekilde çalışmasıdır. Ayrıca matematiksel nötralizasyon iki veya birkaç sayının bir birini nötr sayı olan "sıfır" a ulaştırmasıdır. Nötralizasyon bilim dallarında çok kullanılan bir işlemdir. Özellikle kimya ve matematik bilimi için önemlidir. Ayrıca "nötralizasyon" mekanik ve elektronik anlamlar da taşır. Mekanik alanda "nötralize olmak" bozulmak, çalışmamak demektir. Elektronik anlamda ise kısa devre olması, devrenin çalışmaması ya da elektron veya protonların gereğinde fazla yüklenmesi anlamına gelir. Bir maddenin nötr olması demek onun kimyasal olarak yansız olması demektir. Örnek olarak baz maddeler asit maddeleri nötralize ederek yansız hale getirirler. Buna en basit örnek şu şekilde verilebilir: Aynı zamanda bu kimyasal reaksiyon gibi birçok kimyasal madde bir birini yansızlaştırır. Tuzlar ve asitler tarafında yakılarak nötralize edilebilir. Çözünme bir tür nötralizasyon değildir ve çözünme maddenin taneciksel yapısına kanıt taşıyabilir. CHOH (Saf Alkol) içine I (İyot) maddesi koyu turuncu bir karışım verir. Bu İyotun, alkolün içine çözündüğünü gösterir. Bu olay nötralizasyona örnek verilemez. "Nötr" terimi, "nötralizasyon" işlemi aynı zamanda sayısal anlamda da kullanılabilir. Sayılar arasında nötr bir sayı vardır. "0" (sıfır) nötr bir sayıdır ve bir doğal sayı olmakla beraber ne bir negatif, ne bir pozitif tam saydır. Aynı zamanda herhangi bir sayıyı nötr hale yani "0" (sıfır) a getirmek sayısal nötralizasyon işidir. Örneğin: Mekanik alanda nötralizasyon demek makinenin bozulması veya yanlış çalışması anlamına gelir. "Buzdolabı aşırı yüklenmeden dolayı nötralize oldu." cümlesindeki anlam makinenin ne çalıştığını ne de kısa devre yapar patlama, kırılma, yanma vs... etkenlerine sahip olduğunu yani nötr bir şekilde çalışmadığını anlatmaktadır. The Phantom (film) The Phantom Phantom rolünde Billy Zane'in oynadığı yardımcı başrollerde ise Treat Williams, Catherine Zeta-Jones ve Kristy Swanson'ın yer aldığı 1996 tarihli Simon Wincer'ın yönettiği filmdir. Bengal ormanlarında kötülere karşı savaş açmış en az 10 kaplan gücündeki Phantom, efsanevi kafataslarını ve dünyayı ele geçirmek için isteyen Xander Drax ve adamlarına karşı savaşmaktadır. Çocukluk aşkı Diana Palmer Drax'in adamları tarafından kaçırılınca onun için kötüleri bulmak ve yok etmek şart olur! Film'in yapımcıları arasında Joe Dante'de var. Zamanında devam filmi de çekilecek olan Phantom'un gişe başarısı ve aldığı eleştiriler kötü olunca rafa kalkmıştı. Lee Folk'un yarattığı Phantom karakterini canlandıran Billy Zane rolüne adapte olabilmek için sıkı bir diyete girdi. 6 aylık bir çalışmayla gerekli kondisyonu sağlayan Zane, film'in çekimleri başladığında hem gerçek mekân hem de setlerin tamamında kendisi oynadı. Filmde koreografi kullanımına çok az başvuran Simon Wincer çoğunlukla doğal efektlere başvurmuş. El-Enfal Operasyonu El-Enfal Operasyonu, El-Enfal Harekâtı veya Kürt Soykırımı (Arapça: الأنفال ‎حملة veya عمليات الأنفال) Irak'taki Saddam Hüseyin rejimi tarafından yürütülen ve liderliğini Ali Hasan el-Mecid'in yapmış olduğu, esas olarak Kürtleri hedef alan bir operasyondur. Operasyon ismini Kur'an'daki Enfal Suresinden almaktadır. Irak'taki Baas rejimi bu kodadı ile gerek peşmerge isyancılara gerekse kırsal Kuzey Irak'ın çoğunluğu Kürt sivillerden oluşan nüfusuna karşı 1986 ve 1989 arasında bir dizi saldırıda bulunmuştur. Operasyon özellikle 1988 yılında doruğuna ulaşmıştır. Enfal Operasyonu kara harekatları, havadan bombalamalar, yerleşkelerin sistematik bir şekilde yıkılması, toplu zorunlu göçler, idam mangaları ve kimyasal silah kullanımı içermiştir ki operasyonun baş ismi el-Mecid buradan hareketle daha sonra "Kimyasal Ali" olarak anılmaya başlanmıştır. Operasyon ayrıca Süryanileri ve Irak Türkmenlerini de hedef almıştır. Bağımsız kaynaklar ölü sayısı üzerine 100.000 ile 150.000 üzeri gibi tahminlerde bulunurken, 100.000 kadar kadının dul kaldığı ve daha büyük sayıda çocuğun yetim kaldığı tahmin edilmiştir. Uluslararası Af Örgütü ise sadece 1988 yılında "ortadan kaybolmuş" 17.000'den fazla kişinin ismini toplamıştır. Operasyon doğası ve içerdiği çeşitli özellikler gereği birçok "soykırımsal" diye nitelendirilirken, Human Rights Watch (Uluslararası İnsan Hakları İzleme Örgütü)'a göre bu nitelemenin sebeplerinden birisi de eli silah tutabilecek yaştaki erkeklerin operasyon boyunca ana hedef teşkil etmesidir. Rubinstein Rubinstein, bir Yahudi soyadı, şu anlamlara gelebilir: Smokie Smokie, önceleri Smokey, 1965 yılında Bradford, İngiltere'de kurulmuş İngiliz rock müzik grubu. Grup 1970'li yıllarda müzik piyasasında söz sahibi olmuştur. Özellikle 1970'li yılların ikinci yarısında çıkardıkları hit parçaları arasında ""If You Think You Know How to Love Me"", ""Don't Play Your Rock 'n' Roll to Me"", ""Living Next Door to Alice"", ""It's Your Life"" ve ""Oh Carol"" sayılabilir. Evimde UzaylÄ± Var Evimde Uzaylı Var (Orijinal dilinde: Aliens in the Attic, önceki adıyla: "They Came from Upstairs"), başrollerinde Robert Hoffman, Ashley Tisdale, Carter Jenkins, Henri Young, Regan Young, ve Austin Butler'ın yer aldığı bir çocuk ve gençlik filmi. İlk vizyon tarihi 13 Şubat 2009 olmasına rağmen filmin resmi websitesine göre 31 Temmuz 2009'a ertelenmiştir. Filmin ilk fragmanı 23 Ekim 2008'de yayınlandı.Filmin eski ismi olan "They Came from Upstairs" (Türkçe: Yukarıdan Geldiler), artık filmin sloganı hâline geldi. Çekimler Auckland,Yeni Zelanda'da gerçekleşmiştir. Filmin Türkiye'deki vizyona giriş tarihi 11 Eylül 2009'dur. Pearson ailesi tatil için Maine şehrine gider. Fakat eve vardıklarında, orada yalnız olmadıklarını fark ederler. Dost bir Uzaylı o evi önceden keşfetmiştir, ama yanındaki arkadaşları onun kadar iyi değildir ve evi istila etmek istemektedirler. Çocuklar tüm güçleriyle gittikleri evi korumak zorundadır, aksi takdirde yaratıklar onları uzaya gönderecek ve dünyayı ele geçirecektir. Firebird (mÃ¼zik grubu) Firebird, Carcass'ın gitarist / vokalisti olan Bill Steer tarafından 1999'da kuruldu. Avrupa'daki grindcore ve death metal'in öncülerinden olan Napalm Death ve Carcass'ta çalmış olan Bill Steer için , 70'lerin blues-rock tarzı bir grup kurmak radikal bir karardı. Firebird'ün kadrosuna, bir takım bass ve davulcu geldi ve gitti. Ama, Bill'in gitar ve vokali, grubun uyumunu korudu. Firebird 1999'a geldiğinde, Steer takıma, bassçı Leo Smee'yi ve Spiritual Beggars'ın davulcusu Ludwig Witt'i kadroya kattı. Bu kadro, Firebird ve Deluxe albümlerini kaydetti. 2002'de bassçı ve davulcu gruptan ayrılınca Steer, kadroya bassist Tobias Nilsson ve davulcu George Atlagic'i kattığını açıkladı. Bu kadro, 2003 albümü olan "No.3"i kaydetti. Steer, Al Steer'i ve yeniden Ludwig Witt'i kadroya aldı. Bu kadro, 2006 albümü olan "Hot Wings"i kaydetti. Şimdiki kadro ise; Bill Steer, Smok Smoczkiewicz ve Ludwig Witt ile yürümekte. Şimdiki Üyeleri Eski Ãœyeleri Çin-Türkiye ilişkileri Çin-Türkiye ilişkileri, Çin ile Türkiye'nin birbirini resmen tanıdığı 5 Ağustos 1971 tarihinden bu yana sürdürdüğü uluslararası politikaları içerir. Modern Çin'in kurucusu kabul edilen askerî ve siyasi lider Çan Kay Şek, Sun Yat-sen'in 1925 yılındaki ölümünden sonra Kuomintang'ın başına geçti. Çan Kay Şek'in başında olduğu Kuomintang, Çin'deki iktidar ve iktidarı kontrol eden savaş beylerine karşı ihtilal başlattı. Kuzey Seferi'nin komutanlığını yapan Çan Kay Şek, 1928'de başarıyla sonuçlanan seferin sonunda başkenti Nankin'e taşıyıp kendi başkanlığında bir milliyetçi hükûmet kurarak 1928-1948 arasında Çin Cumhuriyeti Milliyetçi Hükûmeti'nin önderi olmuştur. Çan Kay Şek Kuzey Seferi sırasında iş birliği yaptığı Çin komünistlerinin, Mao Zedong yönetiminde başlattıkları Güz Hasadı İsyanı'nı kanlı biçimde bastırdı. Bu olaydan sonra Çin İç Savaşı Çan Kay Şek rejimiyle komünistler arasındaki bir savaşa dönüştü. II. Dünya Savaşı sırasında Japonya Çin'i ele geçirme girişimine başladığında bile komünistlerle milliyetçiler arasındaki mücadele devam etmekteydi. Çan Kay Şek'in savaş sırasında Mançuryalı bir savaş beyi tarafından Şian'a kaçırılıp komünistler aracılığıyla kurtarılmasından sonra Çin Komünist Partisi ile Kuomintang Japonya'ya karşı ittifak kurmuş ve Çan Kay Şek, birleşik cephe ordularının başkomutanı olmuştur. 1945'te Japonya'nın teslim olmasından sonra Çin'de yeniden iç savaş başladı. 1949 yılında, komünistlere karşı Çin'de kontrolü kaybeden milliyetçiler Çan Kay Şek liderliğinde Tayvan'a çekildiler ve Tayvan'da Çin Cumhuriyeti adı altında hakimiyetini sürdürdüler. Çan Kay Şek, hayatının sonuna kadar Çin'in meşru hükûmetinin kendi hükûmeti olduğunu savundu. 1949 yılında Yeni Çin’in (Çin Halk Cumhuriyeti) kuruluşunun başında Soğuk Savaş başladı, o zamanlar Türk hükûmeti siyasi, ekonomik, askerî ve diplomatik alanlarda Amerika Birleşik Devletleri ve Batı Avrupa ile paralel bir Çin politikası uyguladı. Türkiye, Sovyet ve komünizm karşıtı politikanın bir türevi olarak, Çin Halk Cumhuriyeti'ni değil Çin Cumhuriyeti'ni tanımaya devem etti. Japonya, San Francisco Barış Antlaşması ile 1952 yılında Tayvan üzerindeki tüm bölgesel haklarından resmen feragat etti. Tek Çin politikası uyarınca 1971'de Birleşmiş Milletlerin Çin Halk Cumhuriyeti'nin kabulü ve çoğu devletin Tayvan'ı tanımaktan vazgeçmesi ile Çin Cumhuriyeti dış ilişkiler alanında zor durumda kaldı. Çin-Türkiye diplomatik ilişkileri 1971 yılında ancak tesis edilmiş olsa da çok köklü bir tarihî arka plana sahiptir. İkili ilişkiler tarih boyunca rekabetçi ve biri diğerinden daha üstün olma mücadelesinin hakim olduğu bir zeminde gelişmiştir. Uyumun ve işbirliğinin egemen olduğu dönemler nispeten az olmuştur. Çin'de 1976 yılında Mao'nun ölmesi ve 1979 yılında dışa açılma politikasını başlatmasının ardından Türkiye ile Çin arasında üst düzey ziyaretler de gerçekleşmeye başlamış ise de istikrarlı ikili ilişkiler kurulamamıştır. Çin Halk Cumhuriyeti, 2003 yılı ilk yarıyılı itibarıyla Japonya ve Güney Kore’yi geçerek Asya-Pasifik ülkeleri arasında Türkiye'nin en büyük ticari partneri haline gelmiştir. Ticaret hacminin artmasına paralel olarak, iki ülke arasındaki ilişkiler ivme kazanmıştır. Çin-Türkiye ilişkileri, 2009’dan itibaren de her alanda optimum seviyeye ulaşırken, 2010 yılında stratejik işbirliği düzeyine yükseltilen iki ülke ilişkileri, karşılıklı üst düzey ziyaretlerin artması ile hareketlilik kazanmış ve ayrı bir boyuta yükselmiştir. Türkiye ve Çin’in son dönemde yakaladıkları büyüme hızları her iki ülkeyi ekonomik anlamda da birbirlerini daha fazla dikkate almaya zorlamaktadır. Çin için Türkiye Balkanlar ve Avrupa’ya bir çıkış kapısı, Orta Doğu ve Orta Asya’da iyi bir ekonomik ortaktır. Türkiye ise Çin’i siyasi, ekonomik ve güvenlik ile ilgili alanlarda karşılıklı ilişkilerin güçlendirilmesi gereken bir partner olarak görmektedir. Türkiye Asya ülkeleri ile ilişkilerini geliştirme konusunda da Çin’in işbirliğine özel bir önem atfetmektedir. Bu bağlamda Türkiye Şanghay İşbirliği Örgütüne büyük bir önem vermektedir. Nitekim Çin, Rusya ve diğer üye ülkelerin desteğiyle Türkiye 6-7 Haziran 2012 tarihlerinde Pekin’de düzenlenen Şanghay İşbirliği Örgütü Devlet Başkanları Zirvesi’nde oybirliğiyle diyalog ortaklığına kabul edilmiştir. 26 Nisan 2013 tarihinde Türkiye Cumhuriyeti'ne Şanghay İşbirliği Örgütünün Diyalog Ortağı Statüsü Tanınmasına İlişkin Muhtıra imzalanmıştır. Söz konusu belge, diyalog ortağı Türkiye ile Şanghay İşbirliği Örgütü arasında başta bölgesel güvenlik, terörle mücadele, uyuşturucu kaçakçılığı ve organize suçların önlenmesi ile ekonomik ve kültürel alanlar olmak üzere çeşitli konularda işbirliğinin geliştirmesini öngörmektedir. Bu sayede Türkiye, uluslararası ticaretten güvenlik işbirliğine kadar pek çok alanda ilişkilerini daha iyi bir noktaya taşıyabileceğini düşünmekte ve ASEAN gibi uluslararası örgütlerle ilişkilerini yoğunlaştırmayı amaçlamaktadır. İlişkilerdeki en önemli sorun dış ticaretteki makasın Çin lehine gittikçe açılmasıdır. Bu durum ekonomik ve ticari ilişkilerin hükûmetler düzeyinde mercek altına alınması sonucunu doğurmuştur. Türk dış ticaretindeki makasın giderek Çin lehine açılması söz konusudur. Türkiye, Kıbrıs başta olmak üzere diğer uluslararası sorunlarda Birleşmiş Milletler Güvenlik Konseyi daimi üyesi olan Çin’in desteğini almaya çalışmıştır. Geçmişe göre Çin, Kıbrıs da dahil Türkiye'nin hassasiyet duyduğu konularda daha duyarlı bir tavır almaya çalıştığı, izleyen dönemde Türkiye’nin uluslararası platformlarda artan etkisine paralel olarak Birleşmiş Milletler, G20, ASEAN ve Şanghay İşbirliği Örgütü gibi örgütler bünyesinde iki ülke arasında siyasi, ekonomik, kültürel ve güvenlikle ilgili alanlarda işbirliği imkânı zeminini daha da güçlendirilebileceği ileri sürülmektedir. Her iki ülke kritik öneme sahip uzun vadeli çıkarların sürdürülebilirliği açısından etkili bir stratejik işbirliği geliştirmektedir. Çok boyutlu şekillenen dünya güç sistematiği içerisinde Çin-Türkiye ilişkilerinin ideal bir noktaya taşınabilmesi için askerî ve kültürel boyut ayrı bir öneme haizdir. Bu noktada, her yıl dönüşümlü düzenlenmesi planlanan Türkiye-Çin Forumu’nun amacı, sorun alanlarını ihmal etmeden yeni dönemde Çin ve Türkiye ikili ilişkilerindeki fırsatlar ve tamamlayıcılık ilişkisini stratejik bir bakış açısı ile Türk ve Çin kamuoyu nezdinde ortaya koymak ve kurumsal, entelektüel bir zemin inşa etmektir. Temmuz 2009 Urumçi başkaldırıları, Çin'e bağlı, Doğu Türkistan adıyla da bilinen, Sincan Uygur Özerk Bölgesi'nin başkenti Urumçi'de 5 Temmuz 2009 günü başlayan olaylardır. Çin medyasına göre çıkan çatışmalarda 137'si Han, 46'sı Uygur, 1'i Hui olmak üzere 184 kişi hayatını kaybetmiş, yaralanmış, 2344 kişi tutuklanmıştır. Dünya Uygur Kongresi lideri Rabiye Kadir ise; Washington'da yaptığı açıklamada "Edindiğimiz bilgilere göre ölü sayısı 800'ün üzerinde, kimileri de 4 bin rakamını telaffuz ediyor" dedi. Dönemin Başbakanı Recep Tayyip Erdoğan, Doğu Türkistan'daki olayların vahşet boyutuna vardığını ve olayların bir an evvel engellemesi ve sorumlularının adalet karşısında hesap vermesi gerektiğini kaydetti. Türkiye Lideri Erdoğan ayrıca olayı Türkiye'nin geçici üyesi olduğu Birleşmiş Milletler Güvenlik Konseyi'ne taşıyacaklarını duyurdu. Olayların "iç meselesi" olduğunu savunan ve konseyde veto hakkı bulunan Çin, Türkiye'nin bu girişimine karşı çıktığını açıkladı. Erdoğan, birkaç gün sonra İtalya'da düzenledeği bir basın toplantısında Çin'deki ölümler hakkında "adeta bir soykırım yaşanıyor" ifadesini kullandı. Aynı gün Dışişleri Bakanlığı tarafından Türkiye'nin Çin ile ilişkilerine çok önem verdiğini belirtilerek ve "Türkiye’nin Çin Halk Cumhuriyeti’nin iç işlerine karışmak gibi bir niyeti yoktur, olmamıştır" şeklinde açılama yapıldı. Türkiye Devleti'nin, Çin'e baskı yapması sonucu Çin geri adım atmıştır. Türkiye bölgedeki sorunları yakın takipte izlemektedir. Hipokondriya Hipokondriya; hasta olduğuna inanma, hastalık hastalığı. Hekimler, herhangi bir hastalığa sahip insanların %50'sinde hipokondriya semptomlarının bulunduğunu tespit etmişlerdir. Hipokondriya oldukça yaygın bir hastalık olmasının yanı sıra bireyde sıkça diğer hastalıklarla eş zamanlı olarak da görülebilmektedir. Genellikle 20 yaşlarında başlar ve yaş ilerledikçe semptomların görülme sıklığı artar. Hipokondriyanın obsesif kompulsif bozukluğun bir türevi olduğu düşünülmektedir. Kapasite kullanımı Kapasite kullanımı ekonomide, bir ulustan bir işletme ölçüsüne kadar, kendi kurulu üretim kapasitesinin aslında ne kadarını kullandığını anlatmak için kullanılan bir konsepttir. Yani, kurulu üretim kapasitesi ile gerçekte üretilen mal ile bu kapasitenin tamamı kullanıldığında üretilebilecek mal arasındaki ilişkiyi inceler. Piyasa talebi artarsa, kapasite kullanımı da artacaktır. Aynı şekilde talep azaldığında, kapasite kullanımı da azalacaktır. Bu nedenle ekonomistler ve bankerler, enflasyon baskısı işaretleri için sıklıkla kapasite kullanımı göstergelerini izler. Panzerlied Panzerlied, Alman askerî popüler şarkısı. Şiiri Kurt Wiehle tarafından 25 Haziran 1933'te Königsbrück'e giderken yazıldı ve müziği 1933'te Adolf Hoffmann tarafından bestelendi. Aslında şarkının melodisi 19. yüzyılda balıkçıların okudukları "Luiska Lied (Wohl über den Klippen)" adlı şarkıdan alındı. Freikorps'un "Das eiserne Schar" adlı şarkında da "Luiska Lied" 'in melodisi kullanıldı. II. Dünya Savaşı sırasında propaganda müziği olarak Alman askerleri özellikle tankçılar tarafından okundu. Günümüzde de Bundeswehr ve Österreichisches Bundesheer'de okunmaktadır. "Battle of the Bulge" adlı 1965 yapım bir filmin bir sahnesinde Albay Martin Hessler (Joachim Peiper'den esinlenen karakter)'in önünde genç tankçılar tarafından okunduğu için daha da popüler oldu. Panzerlied'in melodisi Fransız Yabancı Lejyonu'nun "Képi Blanc" adlı şarkısında da kullanıldı. San Marco (Floransa) San Marco İtalya'nın Floransa şehrinde bulunan dini bir kompleksin adıdır. Bünyesinde bir kilise yapısı ve manastır bulundurmaktadır. Manastır şimdi müze olarak bulunmakta olup, üç üne sahiptir: 15'inci yüzyılda dominikan tarikatına mensup olan meşhur iki kişiye ev sahipliği yapmıştır. Bunlar ressam Fra Angelico ve vaiz Girolamo Savonarola dır. Ayrıca manastırda Michelozzo tarafından inşa edilmiş olan kütüphanede bulunan meşhur el yazması koleksiyona ev sahipliği yapar. Günümüzdeki manastır, on ikinci yüzyılda var olan Vallombrosan manastırının yerini işgal etmektedir. Bu manastır daha sonra Silvestrine soyundan Benediktin keşişlerine geçmiştir. 1435 yılında Benediktinler'in yerini Fiesole'li Dominikanlar alır. İki yıl sonra, onlar şimdi Palazzo Medici-Riccardi olarak bilinen aile sarayına yakın yerde oturan Cosimo de' Medici the Elder'ye tüm kompleksi yenilemesi finansmanını sağlanması için müracaat ederler. İşler Michelozzo'ya emanet edilir. Rahiplerin dehlizlerinin her bir hücresi ve pek çok diğer duvar Fra Angelico tarafından diğerlerinin işbirliği ile (bunlar arasında Benozzo Gozzoli de vardır) dekore edilir. Cosimo de' Medici kendisinin dini işlerini yapabileceği kişisel bir dua yerine sahip olmuştur. San Marco, 15'inci yüzyıl sonlarında Girolamo Savonarola'nın kısa ruhsal dini yönetiminde söylevlerinin ikametgâhı olarak meşhurdur. Kilise Papa IV. Eugene'nin huzurunda 1443 yılında takdis edildi. Kilise, 16'ncı yüzyıl sonlarında Giambologna tarafından dizayn edilen şapele karşı tek bir orta kısma (nave) sahiptir ve 16'ncı ve 17'nci yüzyıldan ressamlara ev sahipliği yapar. 17'nci yüzyıl sonlarında tribün ve kıvrık tavan ayrıca gerçekleştirildi. Daha sonraki bir yenileme 1678 yılında Pier Francesco Silvani tarafından yapıldı. Neo-Klasik stil'deki ön cephe 1777-1778 yılında yapıldı. Sanat çalışmaları içinde en eski olanı ön cephe zıddındaki 14'üncü yüzyıla ait bir üzerinde İsa'nın resmi olan haçdır (crucifix). Yüksek sunaktaki haç Angelico (1425-1428) tarafından yapılmıştır. Sağdaki ilk sunak 1593 yılında Santi di Tito tarafından yapılan "Dua eden Aziz Thomas" ("St. Thomas Praying") dır. Fra Bartolomeo tarafından yapılan ikinci sunak "Madonna ile Azizler" ("Madonna with Saints")dir. Giambologna, Salvati Şapeli olarak bilinen "Cappella di Sant'Antonino" yu 1859 yılı Mayıs ayında tamamlamıştır. Salviati ailesi evlilik ile Mecidi ailesine bağlanmıştır (PapaXI. Leo Francesca Salviati'nin oğluydu (Giacomo Salaviati ve Lucrezia de' Medici'nin kızı)). İç kısım Domenico Passignano tarafından, "Tercüme" ve "Aziz Antonino Perozzi" li fresklerle süslendi. Şapelin kubbesi Bernardino Poccetti tarafından yapıldı. Ayrıca "Sacrament Chapel" (Kutsal Ayin Şapeli)ndeki yaratıcı freskler. Daha sonra ayrıca Santi di Tito, Crespi, Francesco Morandini, Jacopo da Empoli ve Francesco Curradi'nin yağlı boya tablolarına sahiptir. San Marco'ya içinde Giovanni Pico della Mirandola ve şair Angelo Poliziano'nun bulunduğu önemli kişiler gömülmüştür. Michelozzo, Cosimo de' Medici için bir gösterişsiz, her ne kadar rahat, Rönesans binası yaptı. Yapı şık dehlizleri, kütüphaneyi içeriyordu. Lorenzo il Magnifico'nun nüfusu altında Poliziano ve Pico della Mirandola gibi Floransa hümanistlerinin favori toplantı yeri haline geldi. Bunlar burada Latin ve Yunan dilindeki metinlere elverişli bir şekilde başvurabileceklerdi. Manastır 1808 yılında Napolyon Savaşları döneminde Dominikanların elinden alındı ve bu 1866 yılında yapının mülkiyeti devletin eline geçince tekrar etti. Manasatır şimdi Museo Nazionale di San Marco ya evsahipliği yapmaktadır. Müzenin girişi Aziz Antoninus olarak adlandırılan dehlizden giriş olup, 16'ncı-17'nci yüzyılda Bernardino Pocetti tarafından fresklerle süslenmiştir. Müze Fra Angelico'nun daha önemli koleksiyon işlerine evsahipliği yapar. Pano yağlı boya tablosu olan ve "Deposition" olarak adlandırılan (İsa'nın çarmıhdan indirilişi) Palla Strozzi için icra edildi. "Altarpiece of San Marco" (San Marco'nun mihrabın yanındaki tablo) 1440 yılında Medici tarafından hizmete sokuldu. Taşınabilir tapınak olan Tabernacle (1433-1434) Lorenzo Ghiberti'nin işbirliği ile icra edildi. Ayrıca Angelico ve onun yardımcılarının yaptığı çok büyük sayıda küçük freskler vardır. Bunlar arasında "Beşaret" (Meryem'e İsa'ya hamile olduğunu bildiren haber) freskleri önemli bir yer tutar. Onun şaheseri olan ana salondaki "Çarmıh" (üzerinde İsa'nın resmi olan haç veya heykel) kompleksi olup 1442 yılında bitirilmiştir. Müze diğer sanatçıların çalışmalarını da sergiler. Bunlar arasında Domenico Ghirlandaio'nun indirilmiş ölçülerdeki "Last Supper"ın versiyonu. Girolamo Savonarlo'nun yaşadığı hücreler ayrıca görülebilir. Uzay Teleskop Bilim Enstitüsü Uzay Teleskop Bilim Enstitüsü (STScI) 1990'da yörüngeye yerleştirildiğinden beri Hubble Uzay Teleskopu ve 2013 yılında fırlatılması planlanan James Webb Uzay Teleskopu için düzenlenen bilimsel çalışmaların yürütüldüğü merkezdir. STScI, Maryland Baltimore'da Johns Hopkins Üniversitesi Homewood kampüsünde yer almakta ve 1981 yılında NASA için AURA Üniversiteler Arası Astronomi Çalışmaları Birliği tarafından çalıştırılmak üzere kurulmuş iletişim tabanlı bir bilim merkezidir. Geciken Adalet Geciken Adalet, 1948 ABD yapımı kara filmdir. Özgün adı Call Northside 777 olan film sinemalardan yıllar sonra TRT Televizyonunda da aynı Türkçe adla gösterilmiştir. Gerçekten yaşanmış bir olaya dayanan film, James P. McGuire adlı gazetecinin kaleme almış olduğu makalelere dayanarak, Leonard Hoffman ve Quentin Reynolds'un uyarlamasını yaptığı ve Jerome Cady ile Jay Dratler'in birlikte yazdıkları senaryodan filme çekilmiştir. Yönetmenliğini Henry Hathaway'in yaptığı filmin başlıca rollerinde James Stewart, Richard Conte, Lee J. Cobb ve Helen Walker oynamışlardır. Filmin özgün müziğini Alfred Newman bestelemiştir. "Geciken Adalet", 1932 yılında ABD'deki içki yasağı döneminde bir polis memurunu öldürdükleri iddiasıyla yargılanıp hüküm giyen iki adamdan birinin 11 yıl sonra, 1944 yılında suçsuz yere ceza almış olduğuna inanan inatçı bir gazetecinin (James Stewart) gerçekleri ortaya çıkarmak için gösterdiği çabayı anlatmaktadır. Belgeseli andıran bir tarzda çekilen bu kara filme, 1949 yılında "en iyi film senaryosu" dalında Edgar Ödülü verilmişti. Film baştan sona ABD'nin Chicago kentinde geçer. Belgesele yakın bir anlatım tarzı olan bu kara filmin başındaki dış sesin anlattığına göre "Geciken Adalet" filmi bir bakıma bu kentin basınına (gazetelerine) da bir övgüde bulunmaktadır. ABD'de 1920 ve 1933 yılları arasında uygulanan ve başta gangsterlerin palazlanması olmak üzere birçok sosyal sorunu da beraberinde getiren "İçki Yasağı" döneminin sonlarında, 1932 yılında bir polis memuru maskeli iki şahıs tarafından bir bakkal dükkânında katledilir. Yakalanan iki şüpheli kısa bir yargılamanın ardından 99'ar yıl hapis cezası alırlar. O yıllarda her gün ortalama bir kişi içki kaçakçılığı ve buna bağlı çete olaylarında öldürülmektedir. Öldürülenler arasında polislerin sayısı hiç de az değildir. Aradan 11 yıl geçmiştir. Artık 1944'e gelinmiştir ve içki yasağı çoktan sona ermiş, gansterlerin eski etkinlikleri artık kalmamıştır. Bir gazetenin yazı işleri müdürü Brian Kelly (Lee J. Cobb) gazeteye verilmiş bir küçük ilanın araştırılması görevini acar gazete muhabiri P.J. 'Jim' McNeal (James Stewart)'a verir. Üç satırlık ilanda: "1932 yılında öldürülen polis memuru Bundy'nin katillerini bildirene 5.000 dolar ödül verileceği, ilgilenenlerin Northside 777'yi aramaları" yazılıdır. Gazeteye ilânı mahkûmlardan Frank W. Wiecek (Richard Conte)'in annesi Tillie (Kasia Orzazewski) vermiştir. Oğlunun masumiyetine inanan kadın, temizlikçilik yaparak hayatını kazanmaktadır. Önceleri Frank'in suçsuz olabileceğine pek inanmayan Jim yine de bundan ilgi çekici bir hikâye çıkabileceğini düşünerek bir makale kaleme alır. Okuyuculardan makaleye gelen yoğun ve olumlu tepkiler üzerine yazı işleri müdürü Jim'den olayın adli yönünü de araştırmasını ister. Frank'in hapishanede yapılan bir yalan makinesi testinden başarıyla geçmesi ve masum olabileceği ihtimalinin güçlenmesi Jim'i şaşırtır ve cinayet dosyası üzerine daha fazla yoğunlaşır. Dosya üzerinde araştırmalarını derinleştirdikçe, ilk soruşturmada yapılmış çok fazla hataya rastlar. Delillerin çoğu eksiktir, olanlar da fazla inandırıcı değildir. Jim McNeal, Frank'in masum olabileceğini gösteren birkaç belgeye ulaşır, 11 yıl önce yalancı şahitlik yapmış olan Wanda Skutnik (Betty Garde)'i de bulur ama kadın o tarihteki ifadesini değiştirmez. Jim, Illinois Eyaleti af kurulu duruşması sırasında Wanda'nın yalan söylediğini kanıtlamak için son şansını kullanacaktır, o da bir gazete fotoğrafında Wanda ve Frank'in 22 Aralıkta birlikte görüldükleri fotoğraftır (oysa Wanda Frank'i o tarihte hiç tanımadığını ileri sürmüştür). Ancak kurul başkanı bu fotoğrafın başka bir tarihte de çekilmiş olabileceğini söyleyince fotoğrafın bir köşesindeki küçük günlük gazete görüntüsü yüzlerce kez büyütülerek "faksimile" ile kurula gönderilir ve Wanda'nın mahkemede yalancı şahitlik yapmış olduğu böylece ortaya çıkar. Frank affedilerek salıverilir. (Bu arada 1940'lı yıllarda ABD'de gazetelerin ve polis teşkilatı kriminal laboratuvarlarının, şimdi demode gibi görülen ama o zaman için çok yüksek teknolojiyle ve hangi metodlarla çalışıyor oldukları da adeta bir belgesel tarzında sergilenmiş olur). Disney XD Disney XD, The Walt Disney Company'e ait bir çocuk kanalı. Kanal önceden ABD'de Toon Disney, ABD dışında ise Jetix olarak yayın yapmıştır. Walt Disney Company'nin bu kanalı özellikle 10 ile 14 yaş arası erkek çocuklara hitap etmektedir. Disney XD, erkek çocuklara yönelik keşif, başarı, spor, macera, müzik ve mizah içerikli aksiyon ve animasyon programlarındandan oluşan yayın yapmaktadır. Walt Disney Company'den yapılan açıklamaya göre kanal, Disney markalı canlı aksiyon filmleri, yeni ve kitaplıktan animasyon programlar ve yerel alımlar vasıtasıyla çeşitlendirilecek. Disney Channels Başkan Yardımcısı, Orta ve Doğu Avrupa Genel Müdürü Maciej Bral yaptığı açıklamada, "Disney XD'nin özel yeni içeriği daha geniş bir izleyici kitlesine hitap ederken, Disney markasıyla farkındalık ve değer yaratacak. Kanal, Türkiye'de ve dünyanın her yerinde lider eğlence platformu haline gelmek için, şirketteki tüm aktif varlıklardan faydalanacak." dedi. 1 Haziran 2015'te bütün uluslararası Disney XD kanalları ile birlikte logo değişikliğine gidilmiştir. ABD'de 13 Şubat 2009'da yayına başlamıştır. Disney XD (Türkiye) Disney-ABC Televizyon Group'a ait olan Türkiye’de yayın yapan çocuk televizyon kanalıdır. 3 Ekim 2009 tarihinde Türkiye'de yayın yapmaya başlamıştır. Reklam destekli kanal, Türkiye'de Digiturk abonelerine açık mevcut Disney program grubuna stratejik bir ilave niteliğinde kanaldır. 3 Ekim 2018 tarihinde 24 saat yayına geçmiştir. Bill Steer Bill Steer (asıl adı William Geoffrey Steer) (3 Aralık 1969 / Stockton-on-Tees, İngiltere), İngiliz gitarist ve İngilizce grindcore grubu Carcass'ın kurucusu. Bill, 1987-1989 yılları arasında, Napalm Death'de gitaristti. Ayrıca, 1985-1995 yılları arasında Carcass'da gitaristlik yaptı. Bill, Michael Amott ile gitaristlik yapmıştır. Carcass'ın dağılmasından sonra, kendi grubu olan Firebird'ü kurmuştur. Grubun tarzı ise, eskilerden çok farklı olarak, 70'lerin stili Blues'dur. Bill, şu anda Londra'da yaşamaktadır. Duyurulduğu üzere, Carcass festivallere ve konserlere katılmak için tekrar toplanmıştı. Bill, yeni bir albüm çıkarmanın çok zor bir olasılık olduğunu söylemiştir. Lejyon IV Macedonica Lejyon IV "Macedonica" (Dörcüncü "Makedonya" Lejyonu), Jül Sezar tarafından MÖ 48 yılında İtalyan lejyonerlerlerden oluşturulan Roma lejyonu. Lejyon MS 70 yılında İmparator Vespasian tarafından terhis edilmiştir. Sembolü, diğer tüm Sezar lejyonlarında olduğu gibi, boğa ve oğlaktır. MÖ 48'de Roma Cumhuriyeti hızla sona yaklaşıyordu. Bir yıl önce Sezar Rubicon Nehrini geçerek iç savaşın başlamasına neden olmuştu. Aralarında Pompey, Genç Cato ve senatonun muhafazakâr fraksiyonuna dahil diğer senatörlerin de olduğu muhalifler Yunanistan'a kaçmıştı. Kaçanların peşinden gitmeye hazılanan Sezar, diğer savaş hazırlıklarına ilave olarak, IV. Lejyon'u da toplamıştı. Lejyonun ilk savaşları Sezar'ın Pompey'e üstünlük sağladığı Dyrrhachium ve Farsalus savaşlarıdır. Bu savaşların ardından "cognomen" olarak adını taşıyacağı Makedonya eyaletine konuşlandırılmıştır. IV "Macedonica", ilki Sezar'ın katilleriyle olan MÖ 42'deki Filippi savaşı, ikincisi ise Marcus Antonius'a karşı yapılan MÖ 31'deki Aktium Savaşı olmak üzere, her defasında Sezar'ın evlatlık oğlu olan Octavian'ın tarafında yer almıştır. Artık Augustus olan Octavian, lejyonu MÖ 30 yılında Hispania Tarraconensis eyaletine gönderdi. Augustus'un bölgede kontrolü sağlamasının ardından eyalette kalmaya devam eden lejyonun etkisi tüm İberya yarımadasına kadar yayıldı. 43 yılında Germania Superior eyaletine gönderilen lejyon, XIV "Gemina" ile yer değiştirdi ve "Moguntiacum" kentini (modern Mainz) üs olarak seçti. XXII "Primigenia" ile birlikte Dört İmparator Yılı olarak bilinen 69 yılında Germania Superior valisi Vitellius'u önce Otho, ardından da Vespasian'a karşı desteklediler. Batavi isyanı (69/70) sırasında, IV "Macedonica" Mainz kentini korudu ve Potillius Cerealis komutasında isyancılara karşı mücadele etti. Lejyon 70 yılında terhis edilerek dağıtıldı ancak kısa bir süre sonra Lejyon IIII "Flavia Felix" adıyla yeniden oluşturuldu. Seyyid HaÅŸim Camii Seyyid Haşim Cami (Arapça ) Gazze'nin Eski Şehir kısmında al-Daraj mahallesinde el-Vada caddesinde yer almaktadır; en büyük ve en eski camilerden biridir. Bu caminin altında, Gazze'ye yaptığı bir ticaret seferinde ölen Muhammed'in büyükbabası Haşim bin Abdimenaf'ın türbesinin bulunduğuna inanılmaktadır. Tarihi Antep evleri Tarihi Antep evleri, Gaziantep ilinde bulunan tarihi evlerdir. Gaziantep'te özellikle Bey Mahallesi'nde bulunan bu tarihi evler, kesme taştan yapılmıştır. Evlerin çoğu bir ya da iki katlı olup daha büyük de olabilirler. Ayrıca evlerin "hayat" denilen geniş bir avlusu vardır. Evlerin "güvercinlik" denilen geniş bir terası da bulunur. Evlerin birçoğu butik otel olarak kullanılmakla beraber bir kısmı hâlâ ev olarak kullanılmaktadır. Evlerin çoğu yakın zamanda restore edilmiştir. Evlerden biri ise Hasan Süzer Etnografya Müzesi'ne dönüştürülmüştür. Hasan Süzer Etnografya Müzesi Hasan Süzer Etnografya Müzesi, Gaziantep ilinin Bey Mahallesi'nde bulunan bir müzedir. Müze binası, tarihi bir Antep evidir. Bu müze eskiden Gaziantep yaşayan insanların kullandıkları eşyaları ve yaşayış şekillerini çok iyi bir şekilde anlatmaktadır. Şahin (anlam ayrımı) Şahin aşağıdaki anlamlara gelebilir: Eurovision Şarkı Yarışması'nda Slovenya Slovenya, Eurovision Şarkı Yarışması'na ilk defa 1994 yılında katılmıştır. Radiotelevizija Slovenija (RTV SLO) isimli kamusal yayın kuruluşunun Avrupa Yayın Birliği'nin aktif bir üyesi olmasının ardından katılmıştır. Slovenya, 1993 yılında Eurovision Şarkı Yarışması'nda Bosna-Hersek ve Hırvatistan ile birlikte ilk defa katılmıştır. Slovenya, yarışmaya 1993 yılından beri 22 defa katılmış, En iyi dereceleri 1994 (Darja Švajger tarafından seslendirilen "Prisluhni mi" ile) ve ve 1994 (Nuša Derenda tarafından seslendirilen "Energy" ile) olmak üzere sadece iki kez yedinci olabilmiştir. Ülkenin en kötü derecesi ise Hannah Mancini'nin seslendirmiş olduğu "Straight Into Love" ile 2013 yarışmasının yarı finalinde aldığı sonunculuktur. Renklerin anlamları Günaha Davet (albüm) 1998 yılında piyasaya sürülen 7. Yonca Evcimik albümü. Evcimik, bu albüm ile baştan aşağıya yenilediği görünümü , güçlü altyapılar ile hazırlanan şarkıları ile adını yine zirveye yazdırdı. "Tatlı Kaçık" , "Günaha Davet" ve "Vurula Vurula" gibi hitleri barındıran bu albüm sayesinde Türk popunda edindiği farklı yerin hakkını bir kez daha verdi ve bunun karşılığını da gerek yüksek albüm satışları , gerekse birbirinden prestijli birçok ödül ile aldı. BaÅŸbakan Başbakan, bir ülkedeki yürütme organı kurulun (hükûmetin) başkanına verilen ad. Hukuksal olarak cumhurbaşkanı ve meclis başkanı'ndan sonra ülkedeki en yetkili kişidir. Her ülkede başbakan olmaz. Başbakanlar görevlerine seçimle gelir. Belçika, Danimarka, Japonya, Hollanda, Norveç, Malezya, İspanya, İsveç, Kanada, Avustralya, Yeni Zelanda, Birleşik Krallık gibi anayasal monarşi ile yönetilen ülkelerde olabileceği gibi Finlandiya, Fransa, Almanya, Hindistan, İtalya, İrlanda, Portekiz, Karadağ, Hırvatistan, Bulgaristan, Romanya, Sırbistan gibi cumhuriyetlerde de olabilir. 1995 Dünya Atletizm Şampiyonası 1995 Dünya Atletizm Şampiyonası, 5 Ağustos-13 Ağustos 1995 tarihleri arasında İsveç'in Göteborg şehrinde, Uluslararası Atletizm Federasyonları Birliğinin yönetiminde düzenlenen ve Dünya Atletizm Şampiyonalarının 5.si olan uluslararası organizasyon. Şampiyonaya 191 ülkeden 1804 atlet katıldı. Daha önceki yarışlarda yer alan 3,000 metre bayanlar koşu yarışı, 5,000 metre olarak değiştirildi. Maruniler Maruniler, Lübnan'daki en büyük nüfuslu Maruni Kilisesi'ne bağlı Hristiyan grup. Maruniler, Maruni Kilise'sine bağlı olan ve günümüzde Orta Doğu'da başta anayasal olarak cumhurbaşkanının Maruni olmasının zorunlu olduğu Lübnan olmak üzere Suriye, Kıbrıs ve Filistin-İsrail topraklarında yaşayan dinî topluluktur. Ayrıca Avrupa, Kuzey Amerika ve Güney Amerika ülkelerinde de göçmen kökenli önemli bir Maruni nüfus yaşamaktadır. Türkiye'de ise varlıkları bilinmekte ama kesin bir sayı tahmini yoktur. Maruni, adı M.S. 4-5. yüzyıllarda yaşamış Süryani kökenli hristiyan din adamı Aziz Marun ("ya da Maron")'a dayanır. Bizans döneminde Katoliklikten Ortodoksluğa geçmişlerdir. Bizans'ın sindirme politikaları üzerine tekrar Katolik olmuşlardır. İslam devletinde varlıklarını koruyup geliştirmişlerdir. 1517 yılında başlayan Osmanlı egemenliği ile ek haklar kazandılar. 1800 lü yıllara doğru Çarlık Rusyası'nın sürekli olarak Osmanlılara karşı kullanacağı bir koz oldular. 19. yüzyıl boyunca birçok isyan çıkardılar. I. Dünya Savaşı ile biten Osmanlı egemenliğinden sonra 20 yıl kadar Fransa yönetiminde kalan Lübnan ve Suriye'de eski haklarında yoksun bırakıldılar. Fransa çekildikten sonra yönetim Müslümanlara kalınca düşmanlıkları arttı. Silahlı gruplar oluşturdular. Yer yer şehir içinde çatışmalar çıktı ve iç savaş başladı bunun bir nedeni de Filistin'den gelen Müslüman Araplar, bundan 7 yıl sonra da 1982'de İsrail'in Lübnan'ı işgali ile Maruniler İsrail ordusunun gözetiminde Filistinlilere karşı katliamlarda bulundular. Lübnan'ın etnik yapısının değiştirilmesini önleme savıyla Filistinlileri ülkenin kuzeyindeki ve güneyindeki mülteci kamplarına yolladılar. Günümüzde Lübnan nüfusunun %22'si Marunilerden oluşmaktadır. Maruniler, adanın üçüncü büyük dini ve etnik grubunu oluştururlar. Nüfusları, farklı kaynaklarda 4.940 (%0.6) ile 10.000 arasında gösterilir. Bu nüfusun büyük bölümü Kıbrıs Cumhuriyeti'nin güneyinde yaşar. 1940 yılına kadar genellikle dağlarda yaşayan Maruniler bu zamandan sonra Anti-Lübnan dağlarında inerek başkent Beyrut'a yerleştiler. Bu nedenle kültürlerinde büyük bir yozlaşma oldu. Bir kısmı ise Beyrut'a geldikten sonra ABD' ye göç etti, bazıları da iç savaşta çoğu Latin Amerika ülkelerine göç etti. Genellikle avcılıkla, toplayıcılıkla ve nehir balıkçılığı ile geçinen bu topluluk şehre inince ticareti büyük oranda ele geçirdiler. Bazı konularda ticareti tekellerinde tutuyorlar. 2009 Dünya Üniversite Yaz Oyunları'nda voleybol 2009 Yaz Üniversite Oyunları’na voleybol dalında erkeklerde yirmi üç, bayanlarda on altı ülke katıldı. Maçlar 2-11 Temmuz 2009 tarihlerinde Belgrad’da oynandı. Maçlar Smederevo, Kolubara, Pionir ve Spens spor salonlarında yapıldı. Erkeklerde grup maçları üçü altı, biri beş takımdan oluşan dört grupta tek devreli lig usulü oynandı. Gruplarda ilk iki sırayı alan takımlar çeyrek finale yükseldi. Çeyrek finalde çapraz olarak eşleşen takımlardan galip gelen dört takım yarı finale yükseldi. Yarı finalde Çek Cumhuriyeti'ne üstünlük sağlayan Rusya ve Mısır’a üstünlük sağlayan Brezilya finale yükseldi. Finalde Brezilya’yı 3-0 yenen Rusya 2009 Yaz Üniversite Oyunları şampiyonu oldu. Bayanlarda grup maçları dörderli dört grupta tek devreli lig usulü oynandı. Gruplarında