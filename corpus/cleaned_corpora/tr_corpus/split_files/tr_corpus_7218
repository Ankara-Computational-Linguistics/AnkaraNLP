üyesidir. TLRler, "Drosophila"dan insana kadar büyük oranla korunurlar ve yapısal ve fonksiyonel benzerlikleri paylaşırlar. Enfeksiyöz ajanların patojenite ile ilişkilendirilen moleküler kalıplarını (PAMPlar) tanırlar ve bunlara karşı etkin bağışıklığın gelişiminde etkili olan sitokinlerin üretilmesine aracılık ederler. Farklı TLR'ler farklı ekspresyon kalıpları gösterirler. Bu gen yüksek oranda dalak, lenf düğümleri, timus ve bademcikler gibi lenfoid dokularınca ekspresse edilir. Tam işlevi bilinmemektedir. Bu gen için aynı proteini kodlayan çok yönlü alternatif farklı bölme örnekleri bulunmuştur. 2005 Dört Kıta Artistik Patinaj Şampiyonası Dört Kıta Artistik Patinaj Şampiyonası (4CC), yıllık artistik patinaj yarışmasıdır. Yarışmanın dört kıtasını Amerika, Asya, Afrika ve Avustralya temsil eder (kıtaları temsilen dört olimpik halka bulunur, Avrupa hariç). Yarışmacılar Tek Erkekler, Tek Bayanlar, Çiftler ve Buz dansı kategorilerinde yarışır. 2005 yılı yarışması 14 Şubat-20 Şubat 2005 tarihleri arasında Güney Kore 'nin Gangneung şehrindeki Gangneung Buz Merkezi 'nde yapıldı. Zorunlu dans "Altın Vals" ti. Clichy-sous-Bois Clichy-sous-Bois (önceki ismi "Clichy en Aulnois") Paris'in doğu banliyölerinden biri olup Seine-Saint-Denis departmanına bağlı bir komün yönetim birimi statüsündedir. Göçmenlerin yoğun yaşadığı bir şehirdir ve araba yakma gibi isyanların fazlaca baş gösterdiği banliyölerdendir. Paris'in merkezinden yaklaşık 16 km uzaklıkta olup nüfusu 28,700'tür (2005 tahmini). 2005 Fransa azınlık başkaldırısı, Clichy-sous-Bois'da başlamış ve buradan diğer banliyölere yayılmıştır. Denali (mÃ¼zik grubu) Denali, Richmond, Virjinya'da 2000 yılında kurulan Amerikan indie rock grubu. Grubun orijinal üyeleri Cam DiNunzio, Jonathan Fuller, Keeley Davis ve Maura Davis'ti. Ocak 2001'de 5 şarkılık bir demo kasedi kaydettikten sonra, yıl sonu gelmeden Jade Tree Records ile anlaştılar. Denali'nin ilk albümü 2002 ilkbaharında piyasaya çıktı. Daha sonra Ağustos 2003'te ikinci albümleri olan Instinct'i çıkardılar. Albümden kısa bir süre sonra, Jonathan Fuller ve Keeley Davis grubu Engine Down'a odaklanmak için bıraktılar. Ayrılan Keeley Davis'in yerine bassist Stephen Howard ve Fuller'in yerine de Ryan Rapsys gruba alındı. Grup bu yeni formasyon ile fazla devam edemedi ve 2004'ün nisan ayında dağıldı. Kasım 2004'te, Maura Davis, Ryan Rapsys, Stephen Howard ve yeni üye Matt Clark, Bella Lea grubunu kurdular, sonra grubun ismini Ambulette ile değiştirdiler. Yakın geçmişte Maura ve Keeley, Glös grubunun üyeleri olarak yeniden bir araya geldiler. Pinnacle (2003) (Konser DVD'si) Lukáš Bajer Lukáš Bajer (d. 15 Aralık 1984, Přerov), Çek futbolcudur. Kariyerine 2004 yılında FK Slovan Pardubice'de başlamıştır. 2014'te Canadian Soccer League takımlarından Kingston FC ile sözleşme imzalamıştır. Reconquista (Åžili) Reconquista; 1814 Rancagua Muharebesi ile 1817 Chacabuco Muharebesi arasındaki zaman dilimi Şili'de Reconquista olarak adlandırılır. Bu zaman zarfında İspanyollar Şili'deki egemenliklerini yeniden güçlendirmeye çalışmışlardır. Bağımsızlık savaşçıları Bernardo O'Higgins ve José de San Martín Arjantin'e kaçmış, sadece Manuel Rodríguez bir gerilla savaşı yürütmüştür. İspanyol valiler Mariano Osorio ve Casimiro Marcó del Pont ülkeyi, bağımsızlık mücadelelerine karşı tamamen katı bir tutumla yönetmişlerdir. Bunun için "Las talaveras" diye adlandırılan bir tür polis kıtası kurulmuştur. Şilililer bunun üzerine 1817'de Andlar'ı aşarak İspanyolları Chacabuco Muharebesi'nde yenen kendilerine ait bir ordu oluştururlar. Mariano Osorio sonradan Cancha Rayada Muharebesi'ni kazansa da 1818'de Maipú Muharebesi'nden ordusunu tamamen kaybederek yenik ayrılır. Bunun üzerine İspanyollar Chiloe Adası'na çekilmek zorunda kalırlar. Ada ancak 1826 yılında Şilililerce fethedilir. Denali (anlam ayrımı) Denali ÅŸu anlamlara gelebilir: Johan Neeskens Johan Neeskens (d. 15 Eylül 1951), Hollandalı futbolcudur. Hollandalı teknik adam, ülkesinin RCH takımıyla 17 yaşında "Profesyonel Futbolcu" oldu. İki sezon sonra AFC Ajax’a transfer olan Johan Neeskens, burada kariyer patlamasını gerçekleştirdi ve 4 sezonda 124 maça çıkıp 33 gol attı. Dönemin orta saha yıldızı olması, Neeskens’e 1974’te FC Barcelona kapısını açtı. İspanyol ekibiyle 5 sezonda 140 maça çıktı, 35 gol atarken takım arkadaşı ve adaşı Johan Cruyff'a yapılan gönderme ile "Johan Segon" (İkinci Johan) lakabını aldı. 1979’da New York Cosmos takımına gitti, beş sezon ABD’de kaldıktan sonra Avrupa’ya döndü ve 40 yaşına kadar çeşitli kulüplerde forma giyip futbolu bıraktı. Neeskens’in aktif futbol kariyerinde, AFC Ajax ile 2 Lig, 3 Şampiyon Kulüpler Kupası Şampiyonluğu, yine 1972’de kazanılmış UEFA Süper Kupası ve Kıtalararası Kupa Şampiyonluğu'nun yanı sıra 1979’da FC Barcelona ile UEFA Kupa Galipleri Kupası bulunuyor. Neeskens, ayrıca 49 kez formasını giyip 17 gol attığı Hollanda millî futbol takımı ile de 2 kez FIFA Dünya Kupası finali gördü. Futbolculuğuyla bir dönemin efsaneleri arasına giren Neeskens, teknik direktörlük kariyerine, futbolu bıraktığı FC Zug’da başladı. 1995’te Guus Hiddink’in yardımcısı olarak Hollanda millî futbol takımı’nda göreve başladı. Ardından 1998 FIFA Dünya Kupası ve 2000 Avrupa Futbol Şampiyonası’nda Frank Rijkaard’ın yardımcısı olarak görevine devam etti. 2000-2004 arasında, ülkesinin NEC takımını çalıştırdı ve kulübü ilk kez Avrupa kupalarına taşıdı. 2005’te yine Guus Hiddink’in yardımcısı olarak Avustralya millî futbol takımı’nda görev yaptı.Aynı yıl yine Rijkaard’ın yardımcısı olarak FC Barcelona’da göreve geldi ve kazanılan kupalarda pay sahibi oldu. Rijkaard ile birlikte FC Barcelona’dan ayrılan Neeskens, Galatasaray ile anlaşana kadar Hollanda B millî takımını çalıştırmıştır. Neeskens futbolculuk dönemindeyken, dünyanın en iyi penaltıcılarından biri olarak kabul edilirdi. 74 FIFA Dünya Kupası'nda attığı 5 golün 3'ü penaltıdan olmuştur. Dünya Kupaları tarihinde final maçında atılan ilk penaltıyı gole çevirmiştir. 2009 yılında Galatasaray'ın Frank Rijkaard ile teknik direktörlük görevinde anlaşmasıyla beraber Galatasaray'da Frank Rijkaard'ın yardımcılığı görevini üstlendi. Frank Rijkaard ise bir açıklamasında " O benim yardımcım değil, Galatasaray'ın iki teknik direktörü var." diyerek Neeskens'in önemini belirtmiştir. Jan Šimůnek Jan Šimůnek (d. 20 Şubat 1987, Prag), Çek futbolcudur. Savunma oyuncusudur ve 2 numaralı formasıyla şu anda 1. FC Kaiserslautern'da oynamaktadır. 1999 Dört Kıta Artistik Patinaj Şampiyonası Dört Kıta Artistik Patinaj Şampiyonası (4CC) yıllık artistik patinaj yarışmasıdır. Dört kıta Amerika,Asya,Afrika ve Avustralya olup,kıtaları dört olimpik halka temsil eder(Avrupa hariç).yarışmacılar Tek Erkekler,Tek bayanlar,Çiftler ve Buz dansı kategrilerinde yarışır. 1999 yılı yarışması dört kıtanın ilk artistik patinaj yarışmasıdır.Kanada'nın Halifax şehrinin Nova Scotia bölgesinde 21-28 Şubat tarihlerinde yapıldı. Rusya tarihi Rusya tarihi Doğu Slavlarla başlar. Kiril alfabesi'nin icat edildiği 864 yılından önce Rusların tarihi hakkındaki bilgiler azdır. Rusların kurduğu ilk büyük devlet olan Kiev Knezliği 13. yüzyılda Moğol istilasına uğrayarak yıkıldı. 14. yüzyılda kurulan Moskova Knezliği ise zamanla gelişerek 16. yüzyılda Rusya Çarlığı haline geldi. Bu Çarlık 18. yüzyılda daha da güçlenerek Rus İmparatorluğu'nu oluşturdu. Rusya I. Dünya Savaşı'nı savaşmaktayken monarşiden hoşnut olmayan Bolşevikler işçi ve köylü kitlelerini yanlarına alarak 1917 yılında Ekim Devrimini yaptılar. Bu tarihten sonra Rusya sosyalizme dayalı bir devlet yapısı oluşturdu. Eski Rusya İmparatorluğu'nun sömürgeleri olan birçok devleti de kapsayan Sovyetler Birliği'ni ilan etti. II. Dünya Savaşını Soğuk Savaş yılları izledi. Rusya'nın başını çektiği Sovyetler Birliği Doğu Avrupa'daki birçok devletle Varşova Paktını imzalayarak Doğu Bloku'nun önderliğini üstlendi. Batı Bloku ülkeleri de NATO örgütünü kurdular. Ancak ekonomik ve askeri açıdan Batı Bloku'nun gerisinde kalan Doğu Bloku 1990lı yıllarda parçalandı. Bu parçalanmayı Sovyetler Birliği'nin kendisi de izledi. Bütün Sovyet Cumhuriyetleri birer birer bağımsızlıklarını ilan ettiler. 1991 yılının Aralık ayında da Rusya Sovyet Federatif Sosyalist Cumhuriyeti de bağımsız bir ülke haline gelerek Rusya Federasyonu'nu oluşturdu. 2000 Dört Kıta Artistik Patinaj Şampiyonası Dört Kıta Artistik Patinaj Şampiyonası (4CC) yıllık artistik patinaj şampiyonasıdır. Dört kıta Amerika,Asya, Afrika ve Avustralya olup,dört olimpik halka bu kıtaları temsil eder (Avrupa hariç). Yarışmacılar Tek erkekler, Tek Bayanlar, Çiftler ve Buz dansı kategorilerinde yarışır. 2000 yılı yarışması Japonya'nın Osaka şehrinin Osaka Pool'unda 22-27 Şubat tarihlerinde yapıldı. Mahşer-i Cümbüş Mahşer-i Cümbüş, 2001 yılında Ankara Üniversitesi DTCF Tiyatro Bölümü'nde okuyan 6 kişi tarafından kurulmuş daha sonra 2 üyenin katılımıyla kadrosu tamamlanmış ve geleneksel Türk Tiyatrosu'nun en önemli özelliği olan "doğaçlama" geleneğini devam ettiren bir topluluktur. Mahşer-i Cümbüş topluluğunu kuran Yiğit Arı, Burak Satıbol, Dilek Çelebi, Ayhan Taş, Özlem Türay, Ayça Işıldar Ak: Ankara Üniversitesi DTCF Tiyatro Bölümü'nde tanışırlar. Okuldaki hocaları Yrd. Doç. Dr. A. Kadir Çevik doktorasını doğaçlama tiyatro üzerine yapar ve bu sayede derslerde de doğaçlama ağırlıklı çalışmalara başlar ve buna gönül verirler. Birbirleriyle çok iyi bir uyum göstermelerinden sonra, okulun da bitmesiyle iş hayatına birlikte atılırlar ve 2001 yılında bir tiyatro topluluğu kurarlar. Topluluk başlangıçta 20 üyeden oluşur. Ancak zaman içerisinde grubun diğer üyeleri ayrılır. İsim olarak da bir arkadaşlarının tavsiyesiyle Arapça'da "kale arkası seyircisi" anlamına gelen Mahşer-i Cümbüş adını alırlar. Gruba daha sonra Fatih Pestil ile Fatih Günay katılır ve topluluk bugünkü halini alır. Gösterilerine Ankara Tenedos Kafe'de başlayan grup 2003 yılında İstanbul'a taşınır. 2005 yılında kendi sahneleri olan "Hayalhane" yi açarlar. Grup, 2007 yılından itibaren önce Star'da başlayan sonra Fox'a geçen "Anında Görüntü Show" isimli televizyon programında yer almaktadır. Mahşer-i Cümbüş, kurulduğu günden bu yana başta Ankara ve İstanbul olmak üzere birçok ilde gösteriler sergilemiş ve festivallere katılmıştır. Mahşer-i Cümbüş, Doğaçlama Tiyatro'nun gösteri biçimlerinden biri olan "Tiyatro Sporu"nun galasını 14 Ocak 2008 tarihinde yapmıştır ve Tiyatro Sporu'nu Türkiye'de ilk defa seyirciyle buluşturmuştur. 2006 yılından itibaren yeni oyunları "Beyin fırtınası" ile izleyenlere seyircinin katılımıyla renklenen, seyircilerin ve oyuncuların hayal gücüyle oluşturdukları bir oyun sunmuşlardır. Ekip şu ana kadar 300'ün üzerinde Tiyatro Sporu, 100'ün üzerinde Beyin Fırtınası gösterisi yapıp 12. Uluslararası Tiyatro Festivali'nde Türkiye'yi temsil etti. Ayrıca grup Doğaçlama Tiyatro Kursu vererek yeni nesil tiyatrocular yetiştirmeye devam etmektedir. Grup kuruluşunun 18. yılını 16 Nisan 2019 günü Bostancı gösteri merkezinde yapılan görkemli bir gala ile kutlamıştır. 2019 yılı Eylül ayında Ayhan Taş, Burak Satıbol, Özlem Türay, Yiğit Arı, Ayça Işıldar Ak, Fatih Günay, Mustafa Eraslan, Ahmet Sinan Türker, Zafer Keskin, Güray Özcan'dan oluşan oyuncu ve teknik ekibin katılımıyla Hamburg, Berlin ve Viyana'yı kapsayan bir Avrupa turnesi yapmıştır. Edna Krabappel Edna Krabappel, Simpsonlar çizgi dizisinde Springfield İlkokulunda dördüncü sınıfta okuyan Bart Simpson'ın sınıf öğretmenidir. Okulun müdürü Seymour Skinner ile uzun süredir arkadaşlıkları vardır. Ned Flanders ile evlidir. Krabappel Marcia Wallace'ın seslendirdiği tek Simpsonlar karakterdir. 25 Ekim 2013 tarihinde Wallace hayatını kaybedince dizinin yapımcıları karakterin ayrılacağını açıkladı. 25. sezonun "The Man Who Grew Too Much" adlı bölümünde Krabappel'in öldüğü açıklandı. Ralph Wiggum Ralph Wiggum, animasyon televizyon dizisi "Simpsonlar"daki kurgusal karakterdir. Nancy Cartwright tarafından seslendirilmektedir. Springfield İlköğretim Okulu'nda öğrencidir. Şovun yaratıcısı Matt Groening, onun en sevdiği karakter olduğunu söyledi. Genellikle, programdaki sıklıkla alıntılanan ikincil karakterlerden biri olmaya devam etmektedir. Doğu Slavları Doğu Slavları Eski Doğu Slavca kökenli Doğu Slav dillerini konuşan etnik gruplara verilen addır. 9. yüzyılda Kiev Knezliği’ni oluşturan Doğu Slavları günümüzdeki Ruslar, Ukraynalılar, Beyaz Ruslar ve Rusinlerin ataları olarak kabul edilirler. Günümüzdeki her üç Doğu Slav dili konuşan ülke de Eski Doğu Slavca dilini kendi dilinin atası kabul eder, dolayısıyla Eski Doğu Slavca dili, Rusya'da Eski Rusça, Beyaz Rusya'da Eski Beyaz Rusça, Ukrayna'da ise Eski Ukraynaca olarak tanımlanır. İlk Vakayiname ya da "Nestor Kroniği" olarak da adlandırılan "Geçmiş Yılların Vakayinamesi" (, "Pověstĭ vremęnĭnyhŭ lětŭ", , "Povest’ vremennyh let", "Tale of Bygone Years") adlı belge, yaklaşık 850 ile 1110 yılları arasında Kiev Knezliği'nin tarihinden söz eder ve Doğu Slavları'nın tarihinin yorumlanmasında ilk kaynak olma önemine sahiptir. Ancak yazılışından 150 yıl önceki olayları aktardığından tam güvenilir bulunmaz. Başlangıçta 1113 yılında Kiev'de bir araya getirilmiştir. Kronikte 9. yüzyılın ikinci çeyreğinde Novgorod şehrinin, -Batılı kaynaklar tarafından da teyit edildiği üzere- Danimarkalı bir Lord olan Rurik isimli bir hükümdarın yönetimi altında bir knezliğin merkezi olduğu ve bu knezin oradaki Slav kabileleri tarafından hükümdarlık için davet edildiği efsanesi anlatılmaktadır. Eski Slav yurdunun doğusunda bulunan Doğu Slavlarının yaşadıkları alanlar, Pripet havzası (Polesie), Berezina nehrinin aşağı kısmı, veya Desna ve Teterev boyları ile Volinya çevresini içeriyordu. Milattan önceki devir Slavlarına ait herhangi bir kayıt yoktur. Slavlara milat sıralarında "Vened" denilirdi, daha sonraları, 6. yüzyılda Slavların bir kısmına "Ant" denilmeye başlandı. Antlar Dinyester ve Dinyeper boylarında yaşıyorlardı. Slavların bu kısmı diğerlerine oranla daha savaşçıydılar. "Geçmiş Yılların Vakayinamesi" (Tale of Bygone Years), adlı derleme Doğu Slavlarının pagan inanışlarıyla ilgili de değerli bilgiler içeren başlıca kaynaktır. Eser 12. yüzyılın başında derlense de Kiev Knezliği'nin Hristiyanlığı kabul etmesinden önce yazılmış daha eski belgelerin kopyalarını ve referanslarını içerir. Slav tanrıları olan Perun ve Veles'ten, 10. yüzyılda Doğu Slavlarının pagan yöneticileri ve Bizans İmparatorları arasında yapılan barış anlaşmalarından söz edilmektedir. Daha sonra vakayinameci Nestor, İ.S’dan sonra 980 yılında Prens Vladimir tarafından oluşturulan panteon hakkında bilgi verir. Panteon’da, Hors, Dajdbog, Stribog, Simargl ve Mokoş adlı tanrılar vardır. Vakayinamenin, İpatiyev bölümünde Yunan tanrısı Hephaistos’la özdeşleştirilen Svarog'dan da bahsedilir. Bir Doğu Slav destanı olan İgor Destanı’nın Veles, Dajdbog ve Hors'tan söz ettiği bölümler bulunur. Destanın yazıya geçirilmesi 12. yüzyılın sonlarına rastlar, ama eserin gerçekliği üzerine bazı tartışmalar vardır. Modern DoÄŸu Slav halklar ve etnik/alt etnik gruplar: Suriye (anlam ayrımı) Suriye, Asya'da yer alan ülke. Şu anlamlara da gelebilir: Kiev KnezliÄŸi Kiev Knezliği ya da Kiev Dükalığı Orta Çağda Kiev kenti civarında İsveçli Vikingler (iskandinavlar) tarafından kurulmuş bir devletti. 882 yılı ile 12. yüzyıl ortaları arasında hüküm sürmüş olan bu devlet Beyaz Rusya, Rusya ve Ukrayna'nın atası sayılır. Rus kimliği, Slav kabileleri ile Normanların karışması sonucu, Kiev Knezliği döneminde ortaya çıkmıştır. Kiev Büyük Knezi I. Svyatoslav'ın Peçenekler tarafından öldürülmesinin ardından çıkan taht kavgasını kazanan oğlu I. Yaropolk'un 973 ile 980 yılları arasındaki hükümdarlığı döneminde Ruslar ile Peçenekler arasında dostluk ilişkisi başladı. Hattâ Peçenekler, Rus knezlerinin kendi aralarındaki mücadelelerinde de yer almaya başladılar. Kiev Knezliği de diğer knezlikler içinde en büyüğü idi. Hristiyanlığı benimseyen ilk Kiev Büyük Knezi olan I. Vladimir'in 1015 yılında ölümü ile başlayan taht kavgaları sonunda, önce yeğeni I. Svyatopolk, 4 yıl sonra ise oğullarından "Bilge" olarak anılan I. Yaroslav, kardeşlerine üstün gelerek tahta çıktı. Zaten Yaroslav, 1015 yılında babasının ölümünün ardından 1015-1019 yılları arasındaki dönemde Novgorod'un başkan yardımcılığını yürütüyordu. I. Svyatopolk Kiev'deki iktidarını sağlamlaştırmak için Yaroslav'ın kardeşlerinden üçünü öldürdü. Bunun üzerine Yaroslav, Veliki Novgorod çevresindeki Novgorodların aktif desteğiyle ve Viking paralı askerlerinin yardımıyla, Svyatopolk'u yenip 1019'da Kiev Büyük Knezi oldu. Moğolların baskıları sonucunda Kiev Knezliği parçalanıp, Altın Orda Devleti'ne bağlı prensliklere ayrıldı. 15. yüzyılın sonlarında Moskova Knezleri, eski Kiev topraklarının bazı kısımlarını ele geçirmeye başladı ve (egemenliğin bir toplumun elinden alınıp başka bir topluma verilmesi anlamına gelen) Orta Çağ teorisi translatio imperiiye göre kendilerini Kiev Knezliği'nin tek yasal mirasçısı ilan ettiler. Ukraynalı tarihçiler ve akademisyenler Kiev Knezliği'ni, Ukrayna devletinin ilk kurucu devleti olarak görürler. Rus tarihçiler ise Kiev Knezliği'ni, Rus tarihinin ilk dönemi olarak benimserler. Štěpán Kučera Štěpán Kučera (11 Haziran 1984, Prag), Çek futbolcudur. Savunma oyuncusudur ve boyu 191 cm'dir. Şu an Tobol'da oynamaktadır. 2007 yılında transfer olduğu Club Brugge'dan, 2008-2009 sezonunda Sparta Prag'a kiralandı. David Suazo Óscar David Suazo Velásquez (kısaca David Suazo, d. 5 Kasım 1979), Internazionale forması giyen Honduraslı millî futbolcudur. David Suazo, bir süre Honduras'ta forma giydikten sonra, 1999 yılında Cagliari Calcio'ya transfer oldu. Takıma dahil olduğu sezonda 13 maçta tek gol attı ve aynı sene de Serie B'ye düştüler. 2003-2004 sezonuna kadar Serie A'ya yükselemeyen ekip, daha sonra lige tutunmayı başardı. Yükselişlerinden 1 sene sonra Suazo, iyi bir performans sergileyerek Serie A'da "En İyi Yabancı Oyuncu" seçildi. 2007 yılında ise, Internazionale'ya transfer oldu. 2008 yılında Portekiz ekibi Benfica'ya kiralandı. bu sene tekrar internazionale dönen honduraslı yıldız benitezle daha iyi olacağı bekleniyor 2000 Yaz Olimpiyatları'nda Honduras kadrosunda yer alan oyuncu, henüz büyük turnuvalara katılmadı. West Ham United Yeşildumlupınar, Ilgaz Yeşildumlupınar, Çankırı ilinin Ilgaz ilçesine bağlı beldedir. Belde daha önceden Çankırı ilinin Kurşunlu ilçesine bağlıyken 15 Nisan 1990'da aynı ilin Ilgaz ilçesine bağlandı. Çankırı iline 70 km, Ilgaz ilçesine 27 km uzaklıktadır. 10 Hygiea 10 Hygiea, Güneş Sistemindeki Asteroit kuşağında bulunan, hacim ve kütle bakımından dördüncü en büyük gök cismidir. Çapı 350–500 km arasında değişir ve kütlesi asteroit kuşağının toplam kütlesinin % 2,9'unu oluşturur. Karbonlu yüzeye sahip koyu C-tipi asteroitler sınıfının en büyüğüdür. Boyutuna rağmen karanlık yüzeyi ve güneşe olan mesafesi nedeniyle Dünya'dan gözlendiğinde çok loş göründüğünden, Asteroit kuşağındaki kendisinden önce keşfedilen pek çok küçük göktaşından daha sonra keşfedilmiştir. Gözlemlemek için en az 100 mm'lik teleskop gerekir. Hygiea 12 Nisan 1849'da İtalya'nın Napoli şehrinde Annibale de Gasparis tarafından keşfedildi. Keşfettiği dokuz asteroitin ilkiydi. Napoli Rasathanesi müdürü Ernesto Capocci İki Sicilya Krallığı hanedanına atfen asteroite "Igea Borbonica" ("Hygiea Bourbon") adını verdi. Fakat sonradan Barbonica uzantısı bırakıldı, Hygiea kullanılmaya devam etti. Hygiea adı Yunan tanrısı Asclepius'un kızı sağlık tanrıçası Hygieia'dan gelir. İsim 19. yüzyıldan beri Hygeia olarak kullanılmaktadır. Hygiea'nın yüzeyinin karbonlu kondrit göktaşlarında bulunanlara benzer şekilde ilkel karbonlu malzemelerden oluştuğu düşünülmektedir. Sulu alterasyon ürünleri tarafından geçmişte yüzeyinde bırakıldığı tespit edildi George Lynch George Lynch (d. 28 Eylül 1954) Dokken grubunda bulunmuş bir hard rock gitaristidir. Lynch Spokane, Washington'da doğup Sacramento, Kaliforniya'da büyümüştür. Eddie Van Halen, Randy Rhoads, Steve Vai, Joe Satriani ve Yngwie J Malmsteen gibi gitar virtüözleri gibi saygı görmektedir. Kendine özgü legato tekniği ve Gothic Octave adını verdiği gam ile bilinir. Gitarist Mark Kendall, Lynch'in çift elle taping tekniğini Eddie Van Halen'dan önce bulduğunu iddia etmiştir. 1980'li yıllarda Dokken grubundaki performansı ile ünlenmiştir. Aynı grup ile çıkardığı Under The Lock And Key ve Back For The Attack albümleri ile platinyum plak kazanan Lynch, Back For The Attack albümünde bulunan Mr. Scary isimli estrümantel hard rock şarkısı ile rock gitaristleri arasında bir üne kavuşmuştur. Grup, Mr. Scary ile Grammy Ödüllerine, "En iyi Rock Estrümanteli" dalında aday olmuştur. Başarılara rağmen, Lynch ve Don Dokken arasındaki uyuşmazlık sebebiyle grup 1989'un Mart ayında dağılmıştır. Bu olaydan sonra Lynch Mob isimli bir kendi hard rock grubunu kurmuştur. 1990 yılında baba olan sanatçı, 1993 yılında Sacred Groove isimli solo bir albüm çıkarmıştır. 1994 yılında Don Dokken, Mick Brown ve Jeff Pilson; Dokken grubunu birleştirirler ve Lynch'i tekrar gruba dahil etmeye karar verirler. Ancak 1997 yılında tekrar anlaşmazlıklar başgösterir ve kendi bağımsızlığını düşünen Lycnh gruptan atılır. Yerine Winger'dan bilinen Reb Beach getirilir. Yeni gruplardan etkilenmiştir ve radikal bir görünüş ile yeni bir müzikal yaklaşım ile Lynch Mob daha genç yeni bir kitle kazanır. 1999'da Smoke This'i yayınlarlar. Turne ertesinde Lynch Mob'u askıya alır. 2002 yılında ilk basçı Anthony Esposito ve Robert Manson ile Lynch Mob'u yeniden düzenler. Dokken basçısı Jeff Pilson ile beraber bir grup daha kurar, Lynch/Pilson. Bu grupla Wicked Underground albümünü çıkarmıştır. Dokken Lynch Mob Solo Lynch/Pilson Tony MacAlpine Xciter Lana Lane Souls of We George Lynch & The Stahlwersfonie Orchestra Hear 'n Aid Ã–zel Takip Özel Takip (özgün adı: Stakeout) 1987 yapımlı John Badhamın yönettiği ve başrollerini Richard Dreyfuss, Emilio Estevez, Madeleine Stowe, Aidan Quinn, ve Forest Whitakerin oynadığı ünlü komedi/aksiyon filmidir. Film, Seattle, Washingtonda geçse de Vancouver, British Columbiada çekilmiş Touchstone Pictures tarafından dağıtılmıştır. Filmin gişedeki başarısının ardından devam filmi çekilmiştir. Filmin Türkiye'de Altyazılı orijinal DVD ve dublajlı VCDsi mevcuttur. Filmin devam filminin dublajlı DVD'si bulunmaktadır. Kuzeninin yardımıyla hapisten kaçan 'Stick' Montgomeryi (Aidan Quinn) yakalamak için polisler onun kız arkadaşı ile bağlantısını kurarak Sticki yakalamaya çalışmak isterler. Kız arkadaşı kendisini birçok kez hapisten ziyaret etmiştir. Şimdi ise kendisinin evi bulunmuştur. Ve kendisini takip etmek için sabahları Det. Phil Coldshank (Dan Lauria) ve Det. Jack Pismo (Forest Whitaker) akşamları ise evli ve çocuk sahibi polis Bill Reimers (Emilio Estevez) ve yaşlanmasına rağmen evlenmeyen polis memuru Chris Lecce (Richard Dreyfuss) seçilir. Artık akşamları Lecce ve Reimers Maria (Madeleine Stowe) isimli kadını takip etmeye başlarlar. Fakat bir gün Chris Lecce telefon konuşmalarını dinlemek isterken kendisini Maria yakalar fakat kendisini telefon teknisyeni olarak tanıtır. Bir süre sonra Chris Mariaya aşık olur ve isminin Bill olduğunu söyler. Ve ayrıca Stickin geri dönmesiyle de bela başlayacaktır. İlk haftasında ABD'de $5,170,403 kadar para getiren filme en sonunda 80 milyon doları aşan bir gişe başarısı getirdi. Filmin bütçesi tam olarak bilinmiyor. Sneak Prewiers/Inn, USA Today, Good Morning America dahil olmakla birçok eleştirmen filmi beğenmiştir. Film Rotten Tomateosde %83 alarak "Fresh" olarak değerlendirilmiştir. 2003 Eurovision Çocuk Şarkı Yarışması 2003 Eurovision Çocuk Şarkı Yarışması ilk Eurovision çocuk şarkı müsabakasıdır.Çocuk şarkıcılar, 8-15 yaş arasındadır. 15 Kasım 2003'te Kopenhag, Danimarka'da yapıldı. Sunucular Camilla Ottesen ve Remee'dir. Yarışmayı 11 Yaşındaki Dino Jelusić tarafından kazanıldı. "Ti Si Moja Prva Ljubav" (Sen benim ilk ve tek aşkımsın) şarkısıyla Hırvatistan'ı temsil etti. Müsabakayı kazanan ülkenin muhakkak, sonraki müsabakaya ev sahipliği yapamayacağı kararlaştırıldı. yarışmacılarda basıncı azaltmak için. Aslında, sonraki ev sahibi, kararlaştırıldı. Yarışma Forum Kopenhag'da yapılmıştır. Sergey Karev Sergei Karev (d. 31 Mart 1986, Lipetsk) Rus buz patencisi. Çiftler kategorisinde yarışmaktadır. Karev önceleri Daria Kaziutchitz ile birlikte çalışmaktaydı. Daha sonra Arina Ushakova ile birlikte bir çift oluşturdular. Koçları Nina Mozer'dı sonra Natalia Pavlova ile birlikte çalışmaya başladılar. Ocak 2007'de Torino'da yapılan 2007 Universiade'da bronz madalya kazandılar. 2007-2008 çalışma döneminde Rusya Şampiyonası'nda 3. oldular ve 2008 Avrupa Artistik Patinaj Şampiyonası'na katıldılar. İlk kez Avrupa Şampiyonasına katılan çift Avrupa 5.'si oldu. Titania (uydu) Titania , Uranüs'ün en büyük, Güneş Sistemi'nin sekizinci en büyük uydusudur. 1787 yılında William Herschel tarafından keşfedilmiştir. Adı William Shakespeare'in A Midsummer Night's Dream adlı oyununda perilerin kraliçesi olan Titania'dan gelir. Ortalama 1.578 kilometre çapındaki Titania, beş büyük uydu arasında Uranüs'ün yörüngesindeki ikinci sıradaki uydudur. Bu uydu gezegenine göre 436.000 kilometre uzaklığındaki bir yörüngede dönmektedir. Bu yörüngedeki dönüşünü 8,7 dünya gününde tamamlamaktadır. Kayalık çoğunlukla da demir bir çekirdeğe sahip olduğu düşünülen Titania'nın, kraterlerle dolu silikat ve su buzundan oluşmuş bir yüzeyi vardır. Kütle çekiminden dolayı uydunun etrafında çok ince bir atmosfer olduğu görülmüştür. 2001 yılında kızılötesi spektroskopi ile yapılan ölçümlerde bu ince atmosferde karbondioksit, nitrojen ve metan gazlarının olduğu anlaşılmıştır. Yüzey sıcaklığının da ortalama 60 ile 250 Kelvin arasında değiştiği bu sebeple de bilim adamları, yüzeyin birkaç kilometre altında birikmiş organik maddelerin olabileceğini düşünmektedirler. Oberon (uydu) Oberon , Uranüs'ün önemli uydularının en dışta olanıdır. Ortalama 760 km çapıyla Uranüs'ün ikinci en büyük uydusudur. 1787 yılında William Herschel tarafından keşfedilmiştir. Adı William Shakespeare'in A Midsummer Night's Dream adlı oyununda perilerin kralı olan Oberon'dan gelir.Oberon'un yörüngesi kısmen Uranüs'ün Manyotosferinde bulunmaktadır.Dış yüzeyi ile çekirdek arasındaki sınırda Sıvı su tabakası mevcut olabilir.Dış yüzeyince çok sayıda çarpma kraterleri bulunur, yaklaşık olarak 210 kilometre çapında çarpma kraterlerinin olduğu düşünülüyor. Uranüs sistemi yakından sadece bir kez gözlemlenmiştir: Voyager 2 Uzay aracı tarafından 1986 Ocak ayında Oberon'dan birkaç görüntü aldı. Oberon William Herschel tarafından 11 Ocak 1787 yılında keşfedilmiştir.Aynı Gün yine William Herscel tarafından Uranüs'ün en büyük uydusu Titan keşfedilmiştir. Ve sırasıyla Uranüs'ün dört uydusunu daha keşfetti. Ay'dan görülebilir ancak Dünya'dan sadece gelişmiş teleskoplar ile görüntülenebilir. Oberon Uranüs'ün beş büyük uyduları arasında ona en uzak olanıdır, 584.000 km lik bir mesafede Uranüs'ü Yörüngeler. Uranüs Etrafında dönme süresi 13,5 gündür. Oberon üranüs'ün en büyük 2. güneş sistemininde en büyük 9.uydusudur. Oberon'un karanlık ve kırmızımsı yüzeyi asteroid ve kuyrukluyıldızların etkileri tarafından şekillendirilmiştir gibi görünüyor. Her ne kadar önesürümler süpheli olsa da. Kabaca Oberon'un yüzeyinde %50 donmuş su, %30 katı silikat, ve %20 metan, karbon ve azot bileşikleri bulunur. Oberon Uranüs Gezegeninin en büyük ikinci uydusudur. Titan ve Oberon uyduları William Herschel tarafından yaklaşık elli yıl dikkat çekecek derecede görüntülenememiştir.Fakat bazı günler Dünyadan amatör teleskoplarla gözetilebilmektedir. Ayrıca Her 42 yılda bir kez, Uranüs ekinoks ve ekvator düzlemi bir olduğunda Dünya'nın kestiği, karşılıklı örtülme ile Uranüs uydularını görmek mümkün olmaktadır. Altı dakika süren böyle bir olay, 4 Mayıs 2007 günü, Oberon ve Umbriel Gözlendi. Oberon; Umbriel'de sonra Uranüs'ün yüzeyi en karanlık ikinci büyük uydusudur. Girne kazasÄ± Girne kazası (Rumca: Επαρχία Κερύνειας / Eparxia Keryneias), Kıbrıs Cumhuriyeti'ndeki altı kazadan biridir. Kazanın merkezi Girne'dir. Kazanın tamamı Kuzey Kıbrıs Türk Cumhuriyeti'nin kontrolü altında olup Girne İlçesi'ne tekabül eder. Bedirhan Bey Bedirhan Bey (Kürtçe: Bedirxan Beg; 1803, Cizira Bota - 1868, Şam), Botan Emiri. Bedirhan Bey, 1803 yılında Botan Kürt Emirliği'nin, merkezi konumunda bulunan Cizre Kentinde doğmuştur. Babasının adı Abdullah Bey olup, bölge tarihinde önemli bir yer edinmiş olan Bedirhan Bey, Azizan olarak ün yapmış Botan Emirlerinin soyundan gelmektedir. Bedirhan Bey'in soyunun Halid Bin Velid'in torunlarından Diyarbakır Valisi Abdülaziz'e dayandıranlar da olmuştur. Bundan dolayı Halid Bin Velid gibi hayatı boyunca İslam adına birçok askeri başarı kazanmış birinin, soyuna bağlanmanın şerefini anlatmak adına bu soya Azizan denmiştir. M. Emin Zeki ve bazı Kürt Tarih yazarları " Azizan" kelimesinin, hanedanlığın kurucularından biri olan, Ceziralı İbn-i Halid'in oğlu Mir Abdullah Azizi'den geldiğini ileri sürmektedirler. Fakat Bedirhan Bey'in torunlarından ve Bedirhan Bey'in ailesi içerisinde yer alan Kamuran Ali Bedirhan'ın ifadesine göre "Azizan" kelimesi Cezira'dan uzakta küçük bir köy olan "Arzizan" dan gelmiştir. Bedirhan Bey'in babası Abdullah Bey vefat ettikten sonra emirliğin başına amca oğlu Emir Seyfeddin Bey geçmiştir. Kendi hâlinde ve maneviyat ile ilgili olan Seyfeddin Bey döneminde Emirliğin idaresi bozulmuş ve Botan Emirliği içerisinde yer alan aşiretler kontrolden çıkmışlardır. Bedirhan Bey, bu idari bozulmadan rahatsız olduğu kadar bu olumsuz olaylara sessiz kalmamış, zaman zaman yönetime müdahale etmiştir. Seyfeddin Bey, kendi isteği ile Emirlik mevkinden çekilerek yönetimi Bedirhan Bey’in küçük kardeşi olan Salih Bey’e devretmiştir. Salih Bey’in kendisi de ibadetle meşgul ve sofu meşrep bir zat olduğundan ötürü idari bozulmalara ve Botan Emirliğindeki otorite boşluğuna çözüm olamamıştır. Salih Bey, o vakitlerde Nakşîbendî tarikatına girmiş olduğundan dolayı inzivaya çekilmeyi uygun görmüş, Emirliği kardeşi Bedirhan Bey’e bırakmıştır (1821). Bedirhan Bey, Botan Emir'i olduğu vakit henüz 19 yaşındaydı. Kendisi Botan Emir'i olduğu vakit, Osmanlı İmparatorluğunun idari anlamda birçok değişikliğe gittiği II. Mahmut Dönemine denk gelmektedir. Osmanlı İmparatorluğu bu dönemde bölgesel yönetimler'in yetkilerini azaltmaya yönelik çalışmalar yapmış ve Merkezi bir yönetim anlayışına bağlı idari düzenlemeler gerçekleştirmiştir. Bundan ötürü birçok bölgede yer alan yarı özerk yapıdaki bölgesel yönetimlerde isyanlar görülmüştür. Bedirhan Bey, Osmanlı İmparatorluğu ile Kürt feodal beyleri arasında yaşanacak olan mücadelelerin çok önemli olduğu bir dönemin başlangıcına denk gelmiştir.Zira bu dönem, yarı özerk Kürt Beylerinin ortadan kaldırılması ile neticelenen reformların yapılacağı dönemdi.Bedirhan Bey, iktidarının ilk dönemlerinde çevresinde gelişmekte olan olayların gidişatını değiştirecek kadar güçlü bir iktidara sahip değildi. Bedirhan Bey, Emirliğin başına geçtiği ilk zaman diliminde yaptığı icraatlar önceki Emirlerin döneminde bozulmuş olan İdari yapıyı düzeltmeye yönelik reform ve çalışmalar üzerine olmuştur. Zaman içerisinde iktidarını güçlendiren Bedirhan Bey, Cizre bölgesini otoriter olarak yönetmeye başlamış ve ilk icraat olarak Botan Bölgesinde dağılmış,asi ve başıboş aşiretleri kendi bünyesi altında birleştirmek olmuştur. Bu süreçte Bedirhan Bey, idari anlamda bir takım atamalar yapmış ve idari anlamda düzenlemeler gerçekleştirmiştir. Bedirhan Bey, Botan Emirliği içerisinde Şeyhülislamlığa Abdülkuddüs Bey’i,askeri işlere Tahir Ağayı (Tahirê Memo), Süvari kumandanlığına Hamit Ağayı, Hazine ve iç işlerine de Efendi ağayı tayin etmiştir. Bedirhan Bey, Emirliğinin ilk yıllarından bölgedeki hırsız ve soyguncular üzerine baskı kurmuş ve katı cezalar ile cezalandırarak Botan bölgesinde huzur ve sükuneti sağlamıştır. Yabancı gezginler öbür ülkelerde ve bölgelerde görmedikleri huzur ve güveni Bedirhan Bey'in Botan bölgesinde gördüklerini ifade etmişlerdir. 1836 Haziranında Bedirhan Bey’i ziyaret eden Rais ve Bres adındaki Amerikalı misyonerler, hiçbir zanlının Bey’in elinden kurtulamayacağını belirtmiş ve ülkenin birçok bölgesinde görülen hırsızlık, rüşvet gibi olaylara bu yörelerde rastlanmadığı, yakalanan hırsız ve soyguncuların ellerinin hemen kesildiği, böylece Botan Emirliği’nin en geri bölgesinde bile huzurun sağlandığı kendileri tarafından ayrıca dile getirilmiştir. Bedirhan Bey, kısa bir süre içerisinde hırsızlığın ve yağmanın önüne geçerek bölgede huzuru sağlamış ve vergi toplama işlerini düzene koymayı başarmıştır. Bu durum Bedirhan Bey ile halk arasındaki ilişkiyi olumlu etkilemiş ve halk arasında saygınlık kazanmasını sağlamıştır. 1842-1845 yılları arasında bölgeyi dolaşan Rus araştırmacı V.Dittel, yollarda sık sık Bedirhan Bey'in bölgesine gitmek için yola koyulmuş göçmen kafilelerine rastladığından bahseder ve bu yolculuğuna ilişkin notlarında şu ifadeleri yazar; " Onun dağıtmak için yasaları ve koşulları var. Ama huzur ve güvenlik bu koşulların bütün elverişsizliğine tercih ediliyor" V. Dittel, daha sonra Bedirhan Bey'in koyduğu yasalardan ve askeri yönetimden bahsederek Botan bölgesi içerisinde insanların korku duymadan yalnız yolculuk yapabildiğini ifade etmiş ve notlarının devamında şunları aktarmıştır; “Kürdistan’da soygun, yol kesme ve adam öldürmenin olmadığı yer yoktur. Ama buralarda asayiş böylesine sağlanmıştı.” 1845 yılında Botan bölgesini gezen Fransız konsolosluk memuru ise Bedirhan Bey'in emirliği ile Osmanlı İmparatorluğu denetimindeki öbür bölgeler arasındaki farka şu şekilde dikkat çekmektedir; "Diyarbakır’dan Fırat’a inen yaklaşık 50 millik mesafede ülkenin farklılığı hemen göze çarpıyor. Tarım daha bakımlı, köyler daha iyi kurulmuş ve bolluk izlenimi veriyor. Burası Bedirhan’ın bölgesidir. O, Bâbıâli’ye 250 bin kuruş vergi ödüyor. Emirliği iyi yönetiyor, sert ama adil bir bey. Aynı şekilde ülkede tam bir güven ortamı var. Türk otoritesi altındaki diğer eyaletlerde rastlanamayacak bir refah görüntüsü var. Hatta bu sebeple göçmenler Bedirhan Bey’in toprağına yerleştiler ve onun askeri oldular. Ama her isteyen onun toprağına yerleşemez ve Bedirhan’ın Kürdü, adını taşıyamaz. Birinci koşul, her yeni gelen kişi at, silah, kılıç ve tüfek sahibi olmalı, kısaca iyi silahlanmalı ve gerekli durumda Bedirhan Bey’in ordusuyla birlikte düşmana karşı savaşmalıdır” Bedirhan Bey'in kendisine göre sosyal ve ekonomik hayatın iyileştirilmesi en önemli konular sıralamasında yer almaktadır. Bunları gerçekleştirmek için ilk başta bölge dahilinde asayişi sağlamış sonrasında ise vergi sistemini düzene koymuştur. Bedirhan Bey, bu sorunların çözümü neticesinde halk arasında sevgisinin ve otoritesinin artacağı kanaatindeydi. Bu amaçla halk Botan bölgesinde güvenliği garantileyecek tedbirler almış ve ağır vergi yükü altın ezilen halkın vergi yükünü hafifletmiştir. Onun halktan yana bu yeni yönetim anlayışı öbür bölgelerde yaşayan halklar içinde umut olmuş ve Botan bölgesi bu dönemde birçok göçe şahit olmuştur. Bedirhan Bey, Botan Emirliğini otoriter bir anlayış ile yönetiyor mal ve mülke karşı yapılan herhangi ufak bir saldırıyı dahi kabul görmüyordu. Bu tavrı Botan Bölgesini son derece güvenli bir bölge hâline getirmiş, yağmacılardan ve hırsızlardan eser bırakmamıştır. Bedirhan Bey, toprağına yerleşen her köylüye tarla veriyor ve karşılığında birkaç kuruş alıyordu ayriyeten köylüler, tarlalar ile elde ettikleri mahsullerin üçte birini Bedirhan Bey'e vergi olarak vermek ile mükelleflerdir. Bu haraç ve vergiler bölgedeki öbür Beyler'in uyguladığı haraç ve vergilerden daha az olduğu sebebi ile halk onun düzenini savunmuş ve kendisine destek olmuştur. Amerikalı misyonerler; Bedirhan Bey'in yardıma muhtaç olanlara destek olduğunu ve yardımda bulunduğu halkın gözlerini gökyüzüne dikip kendisi için dua ettiklerini belirtmişlerdir. Bedirhan Bey, ayrıca idealist bir liderdi Van Gölünde gemi işletmeciliği için adımlar atmış ve gerçekleşmesi için elindeki tüm gücünü kullanmıştır. Van Gölünde gemi işletmeciliği projesi halk tarafından ilgiyle karşılanmış ve aşiret reislerinin desteğini almıştır. Gölde gemi çalıştırılması bölgenin gerek ulaşımı gerekse ticareti için büyük bir önem arz ettiğinden Avrupa'ya Gemi yapımını öğrenmeleri için öğrenciler göndermiş ve eğitim görmelerini sağlamıştır. Bedirhan Bey, Botan Emirliği içerisinde idari değişikliklerin yanı sıra askeri değişikliklere de imza atmıştır. Orduda modernleşmeye gitmiş ve aşiret birliklerinin yanı sıra Bey’in komutasına bağlı Hassa adı verilen özel eğitimli seçkin askerlerden oluşan birlikler oluşturmuştur. Hassa adı verilen birlikler her aşiretten özel olarak seçilmiş yüzer kişiden oluşan piyade ve süvarilerden oluşmaktaydı. Bu birliklerin başında da Hamit Ağa getirilmişti. Bu birlikler kendi aşiret ağalarından ziyade Bedirhan Bey’e bağlı sürekli ve düzenli ordu konumunda idi. Bedirhan Bey böylelikle hem aşiret ağalarının en iyi askerlerini kendi elinde bulundurup merkezi otoritesini sağlamlaştırıyor hem de en iyi askerlerinden olan aşiret ağaları bağımsız davranamayıp, Bedirhan Bey’e itaatkâr bir vaziyet alıyordu. Bedirhan Bey’in ordusu Botan Kürtlerinden ve Dıh bölgesinde yaşayan Ermenilerden oluşmaktaydı. Ermeni savaşçıları Bedirhan Bey’in sağ kolunu teşkil ediyordu. Danışmanları ve ordu komutanları arasında Stephan Manoglyan, Oganes Çalktryan ve Mir Marto gibi Ermeniler de bulunmaktaydı. İnovatif ve dinamik yapısıyla dikkat çeken Bedirhan Bey, Botan bölgesindeki zengin madenler üzerine yoğunlaşmış ve fabrikalar kurmaya başlamıştır. Cizre’ye ustalar davet etmiş, barut ve silah imalatı için fabrikalar kurmuş askeri anlamda güvenilir uzmanlara sahip olmak için Avrupa’ya öğrenciler göndermiştir. Bedirhan Bey'in bu reformları bölgede bulunan öbür Kürt Beyleri arasında saygınlığını büyük ölçüde arttırmış ve 1830 yılların sonlarına doğru, Osmanlı İmparatorluğu ile İran arasında yaşanan sınır gerginliği tırmanırken Bedirhan Bey mevcut durumdan yararlanarak Van, Bitlis, Muş ve Diyarbakır’dan Urmiye gölüne kadar olan bölgeleri kendi nüfuz alanına dahil etmek düşüncesindeydi. Bu sebeple Doğu ve Güneydoğu Anadolu halkları ile iyi ilişkiler geçirmeye özellikle de Ermeniler ile ilişkilerini geliştirmeye gayret göstemiştir. Zira Bedirhan Bey, bazı Ermeni tarih yazarlarına göre; Ermeniler ile ittifak hâlinde Kürdistan'ın büyük bir bölümünü nüfuzu altına alıp Rusya ve İran'ın siyasi desteğini sağlamak için bilinçli bir siyaset izlemektedir. Bedirhan Bey dönemi Kürt ve Ermeni ilişkilerin dostlu içerisinde olduğu bir dönemdir. Ermeniler'in dışında Kürtler ile yüzyıllardır yaşayan bir diğer etnik grup Nasturilerdir. Nasturiler genellikle Hakkâri bölgesinde yaşayan ve Kürtler ile iyi ilişkiler içerisinde olan bir topluluktur. Bedirhan Bey'in ilk dönemlerinde de bu aynı şekilde devam etmiştir. Bu etnik gruplar haricinde bölgede varlığını sürdüren bir de Yezidiler bulunmaktadır. Yezidiler'in büyük çoğunluğu Botan Emirliği içerisinde ve Irak'ın kuzey kesimlerinde yer almaktaydılar. Bedirhan Bey ve Yezidiler arasında hiçbir zaman iyi ilişkiler olmamış ve Üzerlerine bizzat kendisinin önderlik ettiği birkaç sefer düzenlemiştir. Rusya'nın sıcak denizlere inme arzusundan ötürü, 1805 yıllarından itibaren Doğu Anadolu Bölgesi içerisinde yer alan göçmen toplumlara hep bir ilgisi olmuştur. Zira Rusya için sıcak denizlere inmesi, Osmanlı İmparatorluğunun parçalanması ve Doğu Anadolu içerisinde bir Ermeni ve Kürt Devleti kurulması şarttı. 1828-1829 Osmanlı-Rus savaşında Doğu cephesinde Rus Birlikleri Yeniköy muharebesini kazanmış ve 8 Temmuz 1829'da Erzurum'a girmişlerdir. Yezidi Reisi Mirza, Kafkas orduları komutanı olan Paskeviç tarafından ikna edilerek savaşa sokulmuştur. Paskeviç, aynı yol ile 1829'un Ocak ayında öbür Kürt Aşiret Reisleri ve önde gelenleri ile iletişime geçip kendilerini Rusya tarafında yer almaları için ikna etmeye çalışmıştır. Zilanlı Aşiretinin Bulanık sancağındaki kolundan Süleyman ve Hasan ağalar, Ruslardan gelen bu teklifi hemen kabul etmişlerdir. Bayezid Paşası Kürt Behlül Paşa’da Ruslar tarafında yer almaya çalışmıştır.Bedirhan Bey ise, Osmanlı’ya vermesi gereken askerleri vermemiş, vermek isteyen aşiretleri de engellemiştir. Bedirhan Bey’le birlikte Revanduz, Behdinan ve Hakkâri Emirleri de, Osmanlı saflarında savaşa katılmaktan kaçınmışlardır. Osmanlı İmparatorluğu'nda merkezi otoritenin zayıflaması neticesinde 19. yüzyılın başlarında Anadolu'nun birçok bölgesinde ortaya çıkmış olan “Ayân” tipi feodal düzenlerin benzerleri Doğu ve Güneydoğu Anadolu bölgesinde de görülmeye başlanmıştır. Bunlardan en önemli Kürt Emirlikleri; Baban, Soran, Behdinan, Hakkâri ve Botan Emirliğidir. Bunun üzerine II. Mahmut iç idarenin düzenlenmesi ve İmparatorluk içerisinde modernleşmeye gitme düşüncesindeydi. İktidarını sağlamlaştırmak için Veraset ve Gelenek yoluyla edinilen veyahut Halk desteğinden kaynaklanan tüm iktidarları ortadan kaldırma kanaatine varmıştır. 1806-1812 Rus Savaşının ardından merkezileşme politikaları hayata sokulmaya başlanmış ve Sultan II. Mahmut, Ayân'ları ortadan kaldırmak için harekete geçmiştir. 1812-1817 yılları arasında Anadolu'da yer alan Ayân'ları ardından 1814-1820 yılları arasında Balkanlarda yer alan Ayân'ların iktidarlarına son vermiştir. Kürdistan'da ise durum çok farklıydı, orada hemen hemen yarı bağımsız ve yüzyıllara dayanan Kürt ve Yezidi Beylikleri bulunmaktaydı. Yani geniş aşiretlere hakim olan Kürt Emirlerini yola getirmek çok daha zor olacaktı. Sultan II. Mahmut'un yapmak istediği yeni düzenlemeler bölgede büyük isyanlar'a sebebiyet vermiştir. Bu isyanlar içerisinde en önemlileri; Said Bey, Revanduzlu Kör Mehmet Paşa, Bedirhan Bey ve Soran aşireti Reisi Mir Muhammed isyanlarıdır. Bu isyanları bastırmak amacıyla Reşid Paşa ve Hafız Mehmet Paşa görevlendirilmiştir. Bedirhan Bey bu isyanlar sırasında Osmanlı Devleti ile Kürt Beyleri arasında aracı olmuş kendi nüfuzu sayesinde Kürt beyleri ile anlaşmalara varılmıştır. Bedirhan Bey, bu savaşta güçleri ile beraber Osmanlı İmparatorluğu yanında yer almıştır. Bu savaşta Osmanlı Askerlerinin başında aynı zamanda Kürdistan harekatının komutanı Hafız Paşa bulunmaktadır. Hafız Paşa'nın komuta ettiği Osmanlı Ordusu, Mısır kuvvetleri karşısında büyük bir yenilgiye uğramıştır. Bedirhan Bey, savaşın hemen ardından askerlerini önce Diyarbakır'a daha sonra Cizre'ye çekmiş ve haber vermeden ordusunu dağıtmıştır. Zira Osmanlı İmparatorluğunun bu savaştaki yenilgisi ile bölgedeki siyasi otoritesi büyük ölçüde sarsılmıştır. Bedirhan Bey, Osmanlı İmparatorluğunun bu durumundan istifade ederek bölgedeki etkisini arttırıp farklı politika arayışlarına girmiştir. Nasturiler, çoğunlukla Hakkâri bölgesinde yaşayan, doğu Hristiyanları olarak bilinen ve Süryanilerin bir koludur. Nasturiler'in en büyük aşireti olan Tiyyari aşireti Tanzimat sonrası Hristiyan Avrupa ve Amerika'nın yakınlığını fırsat bilerek bölgedeki Kürt Beylerine ve Hükûmete vergi vermekten kaçınmışlardır. Tanzimat sonrası Müslüman ve Gayrimüslim halkın her alanda eşit konuma getirilmesi ile beraber Nasturiler yıllardır bağlı oldukları Kürt Beyler'ine başkaldırıp yönetimlerini tanımamaya başlamışlardır. Bölgeye gelen Misyonerler, Tanzimat'tan ötürü artık Kürt Beylerine vergi verme zorunluluklarını bildirip Nasturileri Kürt Beylerine karşı kışkırtıyor Kürt Beyleri de dolaylı olarak Tanzimat'a ve Hükûmete karşı kışkırtma propagandası içerisinde yer alıyorlardı. İstanbul'daki İngiliz elçisi yetkisi dahilinde olmamasına rağmen Tanzimat Fermanının uygulanması için Türk Hükûmetine baskı yapıyor ve İngiliz Misyoner ve gezginleri ""Tanzimat, Kürt Beylerinin pabucunu dama attı"" gibisinden ifadeler kullanıyorlardı. Tüm bunlar yaşanırken Nasturiler ve Kürt Beylerinin arası açılmış ve bölgede önemli kanaat önderleri olan Zaholu Şeyh Yusuf ve Musullu Şeyh Muhammed'in etkisi ile Hakkâri Emir'i Nurullah Bey, Bedirhan Bey'den yardım istemiştir. Bunun üzerine Bedirhan Bey Nasturiler üzerine sefer düzenleme kararı almış ve Erzurum Müşiri Hamil Kamil Paşa'ya mektup yollayarak olayın çözülmesini arz etmiştir. Erzurum Müşiri Hamil Kamil Paşa'nın mektuba cevabı ise İran ile yaşanan sınır problemlerinden ötürü yeni problemlerin oluşmaması gerektiği ve problemin çözümü için konuyu Sadaret'e bildireceği olmuştur. Bedirhan Bey ise Devletten habersiz Tiyyariler üzerine yapacağı harekat için hazırlıklara başlamıştır. Bedirhan Bey, Han Mahmud ve Nurullah Bey'i yanına alarak adam toplamaya başlamış ve Ertoşi Aşiretinden Tamer ağanın desteğini sağlamıştır. Misyoner Grant, Nasturi harekatı öncesi Bedirhan Bey tarafından Botan Bölgesinde ağırlanmış ve kendisine Misyoner binalarına dokunulmayacağı oraya sığınanlara zarar verilmeyeceği bildirilmiştir. Fakat Misyoner Grant harekat'ın olacağını bilmesine rağmen Nasturiler'e bilgi vermemiş bu harekatın Nasturiler'i Mesih İsa'ya daha fazla bağlayacağını düşünmüştür. Bedirhan Bey, Nasturi harekatı için on bin kişilik silahlı bir kuvvet oluşturarak saldırıya geçmiş asiliği ile meşhur Diz kazasının köylerini ele geçirmiş ve burada oturan Patrik Marşemun ve ailesini esir almıştır. Bedirhan Bey Kuvvetleri ile Nasturi Kuvvetleri büyük bir mücadele içerisine girmiş ve Naturiler büyük kayıplar vererek geri çekilmek zorunda kalmışlardır. Bedirhan Bey ve askerleri, Deyir (Tiyyari) adı verilen bölgeye yaptıkları baskında birçok köyü yağmalamış ve kiliseleri tahrip etmişlerdir. Bu sırada Patrik kaçarak olaydan on sekiz gün sonra kardeşi, kâtibi ve üç dört hizmetçisi ile Musul’a gelip İngiliz konsolos vekilinin evine sığınmıştır (27 Temmuz 1843). Dağılan Nasturiler'in önemli bir kısmı eşyaları ile birlikte kaçmışlardır. Yerlerinde kalanlar ise Hakkâri Emiri’ne itaat etmeyi ve Cizre Emir’ine vergi vermeyi kabul etmiştir. Bedirhan Bey’in Nasturi bölgesine yaptığı bu harekat sonrası Nasturiler haricinde Müslüman kesim dahi Hakkâri Emiri Nurullah Bey’e itaat ettirilmiştir. Bedirhan Bey, Nasturi harekâtından sonra Nasturilerin başına Zeynel bey adında bir mütesselim tayin etmiş ve daha sonra Cizre’ye geri dönmüştür. Yezidi’ler Irak’ın kuzeyinde, Suriye, Kafkasya ve Güneydoğu Anadolu’da yaşıyorlardı. 19. Yüzyılın başlarına kadar şeyhleri tarafından idare edilerek güçlenmişlerdir. Yezidiler inançları gereği şeytana taptıklarından ötürü çıkarılan fetvalarda sapkın bir topluluk oldukları saptanmış ve ehl-i kitaptan sayılmamışlardır. Yaşadıkları bölgeler hükûmet tarafından çıkarılan fetvalarca küfür bölgesi olarak ilan edilmiştir. Yezidiler bölgedeki sünni Müslümanları daima kendilerine düşman olarak görmüş ve bulundukları bölgelerde çeteler kurmuş ve Müslümanların kervanlarına ve tüccarlarına yönelik saldırılarda bulunmuşlardır. Bu durum Yezidiler ile Kürt Beyleri arasında gerginliğe sebep olmuş ve çatışmalar yaşanmıştır. Bedirhan Bey, önce Sincar Yezidileri üzerine yürümüş ve Sincar’ı işgal etmiştir. Daha sonra Garzanlı Derviş Bey desteği ile Garzan Yezidileri üzerine bir sefer düzenlenmiştir(1844) Bedirhan Bey düzenlediği seferler sonrası birçok Yezidi’yi esir almış bu esirleri beraberinde Cizre’ye götürüp bir kısmını köle olarak satmış ve kadınlarını ise Müslüman yaparak Müslüman erkekler ile evlendirmiştir. Yezidiler, 1847 yılında Bedirhan Bey’e yönelik Doğu Harekâtı sırasında kendilerine yapılanları unutmamış ve Osmanlı devleti yanında yer almışlardır. Bedirhan Bey’in Nasturi harekâtı sonrası Batılı devletlerin sert tepkisi ve isyan hâlinde olan Han Mahmut ve İmadiyeli İsmail Paşa gibi Kürt Beyleri ile olan yakın ilişkisi hükûmetin Bedirhan Bey problemini kökten çözmeye yönelik tedbirler almaya yöneltmiştir. Namık Paşa’nın 9 Eylül 1843 yılında sadarete gönderdiği raporda Bedirhan Bey’i ortadan kaldırmaya yönelik hazırlık planları yaptığı lakin İran ile sınır problemleri yaşandığı için uygun bir zaman olmadığını belirttiği mevcuttur. Ayriyeten, Namık Paşa Bedirhan Bey üzerine yapılacak olası bir askeri harekât üzerine ancak Musul, Erzurum ve Diyarbakır Müşirlerinin birlikte ve hızlı hareketleri ve her birinin bir taraftan kuşatması ile mümkün olabileceğini belirtmiş İran ile sınır problemi sebebi ile harekatın zamanını beklemenin faydalı olacağını ifade etmiştir. Namık Paşa bunun ile birlikte raporuna Bedirhan Bey’in günden güne nüfuzunu geliştirdiğini ve devlet aleyhine tahrikler çıkardığını da eklemiştir. Lakin bu süreç içerisinde Bedirhan Bey, devlet nezlinde yitirdiği itibarını telafi etmeye çalışmakta, Erzurum Müşiri’ne ve Şam Valisi’ne gönderdiği yazılarda, Devlet-i Âliye’ye ve Saltanat-ı Seniyye’ye cansiparane hizmet ve sadakate devam edeceğini, itaate hazır olduğunu bildirmekteydi. Her ne kadar Bedirhan Bey, Osmanlı devleti ile bir yakınlaşma politikası içerisinde dahi olsa Meclis-i Valâ 17 Kasım 1844 tarihli oturumunda başta Bedirhan Bey olmak üzere, bölgedeki diğer bazı Kürt beylerinin de aileleriyle birlikte bölgeden uzaklaştırılmasına karar vermiştir. Bedirhan Bey, Kürdistan bölgesindeki nüfuzu ve konumu ile büyük bir önem teşkil etmekteydi. Bundan ötürü Osmanlı Devleti kendisine Tanzimat dönemi sonrası kendisine Cizre Mütesellimliği ve Askeri Redif Miralay görevi verilmiştir. Han Mahmut’un 1842 yılı sonrasında isyan etmesi üzerine Bedirhan Bey’in izlediği tutum ve Han Mahmut ile olan yakın ilişkisi Bedirhan Bey, Han Mahmut ve Nurullah Bey’in ittifak oluşturduğu yönünde iddiaları ortaya çıkarmıştır. Lakin her defasında Bedirhan Bey hakkındaki bu iddiaları reddetmiştir. Bedirhan Bey’in hakkındaki iddiaları ısrarla reddetmesi devlete tesir etmemiş kendisine güvenilmemiştir. Fakat Bedirhan Bey, 1842 yılında Cizre’nin Musul’a bağlanması sürecinde Devletin kendisinde izlediği yanlış politikalar sonucu Han Mahmut ile yakın ilişki içerisine girmiştir. Bir ittifaktan ancak 1846 yılında bahsedebiliriz zira Bedirhan Bey ile Han Mahmut arasındaki yakın ilişkiye bölgedeki öbür Kürt Beyleri de katılmış ve bu durumun bir ittifaka dönüştüğü gözle görülür bir hal almıştır. Kürt ittifakı içerisinde yer alan en önemli isimlerden biri de Hakkâri Emiri Nurullah Bey’dir. O da, Han Mahmut isyanında Bedirhan Bey ile birleşip isyana yardım etmekle suçlanmış ve tıpkı Bedirhan Bey gibi hakkındaki iddiaları reddetmiştir. Lakin 1846 yılından sonra ittifaka dahil olan Kürt Beyleri topraklarındaki kalelerini güçlendirip, asker sayılarını arttırdılar ve silahlanmaya başladılar. Bedirhan Bey, silah ve barut fabrikası kurup bağımsızlık nişanesi olarak para bastırmış ve kendi adına hutbe okutmaya başlamıştır. İngiliz Albay K. Rich, ittifak sonrası Padişah Fermanı ile Cizre’de Bedirhan Bey’i ziyarete gittiğinde Bedirhan Bey’in kendisine, “"Hiçbir sultanı tanımıyorum. Bu Sultan kimdir? Neden onun fermanları bana geliyor? Ben burada ev sahibiyim ve misafirimin bana neden geldiğini elindeki fermandan değil kendisinden öğrenmek isterim”" dediğini yazmaktadır. Tanzimat'la beraber Kürdistan’da oturtulmaya çalışılan yeni idari düzenlemelerden dolayı hükûmetten yana umudunu yitiren Bedirhan Bey, başta Han Mahmut olmak üzere diğer Kürt beyleri ile ittifaka girişerek güç kazanma yoluna girmiştir. Bedirhan Bey ile diğer Kürt Beyleri Van’da başlattıkları isyan hakkında Erzurum Müşiri Esad Paşa, Sadarete gönderdiği 22 Şubat 1846 yılında yazdığı yazıda; Van Merkez ve kazalarında halka nasihat ve telkinlerde bulunmasına rağmen karışıklığın giderilmediğini ve Van Merkez halkından Mustafa Bey, Han Mahmut, Nurullah Bey ve Bedirhan Bey’in devlete isyan ettiğini belirtmiştir. Esad Paşa daha sonra Kürt Beyler’i ile uzlaşma yoluyla bu konuyu çözmek istemiş fakat tüm çabalarına rağmen çözememiştir. Bunun üzerine isyanın bastırılması için Kürt Beylerinin üzerine mevsim bakılmaksızın gidilmesi gerektiğini aksi takdirde geç kalınması durumunda isyanın çok daha geniş bir alana yayılacağını bildirmiştir. Bu sırada Rus ve İngiliz konsoloslukları, Van merkezindeki isyanı yakından takip etmiş, isyanın bir an önce bastırılması için Bâbıâli’ye tavsiyelerde bulunmuşlardır. Van isyanında Batılı Devletler’in müdahalesi birbirini takip etmiştir. Bâbıâli’nin tüm uyarılarına rağmen Bedirhan Bey ve Nasturiler arasındaki düşmanlık ve onun Nasturi bölgesine seferleri devam etmiştir. Bedirhan Bey’in Nasturilere olan seferleri Osmanlı devletinde “Hristiyan” koruyuculuğunu üstlenen batılı devletleri rahatsız etmiş ve sürekli kendisini Bâbıâli’ye şikâyet etmişlerdir. Bu konu hakkında özellikle İngiltere, Hristiyan Halk üzerinde Bedirhan Bey’in gerçekleştirdiği harekâtı yakından takip ediyor ve konuyla ilgili Osmanlı yönetimine müdahil bir vaziyette yer alıyordu. Musul’daki Fransız konsolosu da, Nasturilere sahip çıkma noktasında İngilizlerden geri kalmamış; nitekim bir gün sonra, 20 Eylül 1846 tarihinde İstanbul’daki Fransız elçisine gönderdiği rapora şu şekilde başlamıştır: Bedirhan Bey’in idaresinde bulunan Tiyar kazasında üç yıl önce meydana gelen hadisenin bir benzerinin meydana gelmek üzere olduğunu, halkın düşüncesine göre, bu defa tekrar edecek olan zulüm ve öldürme şimdiye kadar çaresiz Nasturiler’in defalarca maruz kaldıkları, katliamların hepsinden daha büyük olacağını elçiliğimize bildiririm. İstenen çok büyük parayı Nasturiler vermeyeceğinden, Bedirhan Bey üzerlerine yürümeye niyet etmiş, onlara karşı ciddi tehditlerde bulunmuştur. Onun sözünde durmayacağı bilinmektedir. Üstelik bu defa, kadın, çocuk ve yaşlılara da merhamet etmeyerek kendisi hakkında Musul Valisi’ne en küçük bir şikâyette bulundukları takdirde, hemen üzerlerine yürüyeceğini ve Mösyö İstiyonus’un memuriyetini ima ederek, bu sefer artık hiçbir konsolosun onun öfkesini yatıştırmaya gücü yetmeyeceğini ilân etmiştir. Bunun üzerine Bâbıâli, Bedirhan Bey’e gönderdiği yazıda kendisini uyarmış ve Hakkâri sancağının Erzurum Eyaletine bağlı olduğunu cezalandırılması gereken kişilerin veya grupların ancak eyalet valisi tarafından cezalandırılabileceğini dile getirmiştir. Bedirhan Bey ise, hükûmete verdiği cevapta Thuba aşiretinin daima Müslüman halkı rahatsız ettiğini ve zarar verdiğini onlara karşı mukabele edebilecek kimsenin olmadığını her ne kadar bölge halkı Erzurum’a bağlı olsa da Müslüman halkın bu saldırıları hak etmediğini ifade etmiş ve kararlı bir duruş sergilemiştir. Thuba Nasturileri, Tiyarilerden daha büyük bir katliama tabii olacaklarını duymuş ve beklenen saldırı karşısında silahlanmaya başlamışlardır. Bedirhan Bey 1846 yılının eylül ayında On bin kişiden oluşan büyük bir silahlı kuvvet ile harekete geçti. Önüne gelen aşireti haraca bağladı. Thuba güçleri, Bedirhan Bey karşısında her ne kadar dirense de kuvvetleri karşısında dayanamayıp yenik düştüler. Kimseyi ayırt etmeksizin büyük bir katliam gerçekleşti. Bedirhan Bey geri çekildikten sonra Thubalılardan sağ kalanlar kaldıkları yerlere ger döndüler ama bu sefer gizledikleri para ve altınların yerini öğrenmek için Nurullah Bey’in saldırısına uğradılar. Bölge adeta savaş alanına dönmüş 1843 yılından bu yana toplam 20.000 Nasturi bu seferler ile katledilmişti. Bedirhan Bey’in 1845 yılında Kürt Beyleri ile ittifak kurarak isyan etmesi , 1846 yılında düzenlediği Nasturi seferi sonrası Batılı devletlerin Bedirhan Bey’in cezalandırılması yönünden artan baskıları sonucu Bâbıâli, Bedirhan Bey’i ortadan kaldırma kararı almıştır. Bu doğrultuda askeri hazırlık içerisinde olan Osmanlı Devleti bir yandan da Bedirhan Bey ve diğer Kürt Beyleri ile bu sorunun barışçıl çözülmesi için valiler aracılığı ile adımlar atmıştır. İlk olarak Erzurum Valisi Hafız Paşa bölgenin önemli şahsiyetlerinden Şeyh Mahmud Beyazıdi’yi aracı olarak kendilerine göndermiş fakat bir sonuç alamamıştır. Hükûmet Bedirhan Bey’i ikna etmek için her yola başvurmuştur. Nakşibendi şeyhlerinden rica olunup kendisine nasihat etmesi istenmiş ve önde gelen Şeyhler kendisine mektup yazıp nasihatlerinden çıkması durumunda Osmanlı yanında olacaklarını belirtmişlerdir. Daha sonra Bölgeye İsmail Nazım Efendi gönderilmiş ve bizzat Bedirhan Bey’le görüşmüştür. 7 eylül 1846 yılında İstanbul’dan ayrılıp Cizre’ye gelen İsmail Nazım Efendi ve Bedirhan Bey’in arasında anlaşmaya vardıkları konular şunlardır; Bedirhan Bey bu görüşmenin ardından 22 Ocak 1847 yılında padişaha bağlılığını bildiren bir mektup yazmış ve üzerinde anlaşmaya vardıkları konulara uygun hareket edeceğini aksi bir durumda her türlü cezaya razı olduğunu belirtmiştir. Geçmişte yaşanan hatalarından ötürü padişahtan af dileyen Bedirhan Bey, bir canım olsa padişaha feda etmeye razıyım diyerek bu konudaki samimiyetini belli etmeye çalışmıştır. Fakat başta Sultan Abdülmecit (1839-1861) olmak üzere, birçok devlet erkanı onun her hareketine kuşku ile bakmaktadır. Padişah ve hükûmet bu endişelerinde haklılardır zira Bedirhan bey gizliden gizliye adına hutbe okutmaya başlamıştır. Nazım Efendinin raporu Meclis-i Hasta görülmüş ve verdiği tavizlere rağmen güvenilmez bulunarak Cizre’den çıkarılması gerektiği kararına varılmıştır. Bedirhan Bey’in, Nazım Efendi’yi yanılttığı düşünülmüş ve askeri harekata hazırlık için zaman kazanma çabasında olduğu kanısına varılmıştır. Ardından son kez itaat için kendisine mektup yollanmış ve eğer mektup kendisine ulaştıktan bir hafta içinde itaat etmemesi üzerine askeri harekatın başlatılması karar alınmıştır. Bedirhan Bey ise Nazım Efendi ile yaptıkları anlaşmanın hemen sonrasında Musul’daki İngiliz konsolosluğuna Musullu Şeyh Yusuf’u göndermiş ve güvencesi sağlandığı takdirde padişaha itaat edeceğini belirtmiştir. Bunun üzerine İngiliz konsolosluğu, İstanbul’daki elçiden haber gelinceye dek kendilerine cevap veremeyeceklerini bildirmiş şartnamenin bir nüshasını İstanbul’daki İngiliz elçisine göndermiştir. İngiliz elçisi, şartnamenin bir nüshasını Hariciye Nazırlığı’na göndermiştir. Nazırlık bu durumu Padişaha nakletmiş ve bu yaşananlar Bedirhan Bey hakkında düşünülen şüphelerin artmasına sebebiyet vermiştir. 19 Nisan 1847’de Padişaha sunulan arz teskeresinin verilen cevabı iradesi şöyledir; "“…Bedirhan Bey’in malum olan geçmiş hâlleri yönüyle söyledikleri doğru değildir. Alınmakta olan askeri tedbirlerin neticesinde, başına geleceği anlayarak itaat gösterisinde bulunmakta; ancak yine eski hâlinde kalmak için aklınca gizli oyun kurmaktadır. Teminatı kararlaştırılan tedbirlerden hiçbir şey değişmeyecek, neticeyi beklemekten başka bir şeye bakılmayacaktır. Asıl istenen kendisinin sığınağından çıkarılması keyfiyetin kan dökülmeksizin uygulanmasıdır. Daha önce verilen karar üzerine bu mektuba cevap verme işinin sorumluluğu Diyarbakır Müşiri’ne aittir. Onun için mektubun cevabı önce Müşire gönderilmesi, uygun görürse mektubu Bedirhan Bey’e göndermesi, Zat-ı Şahanece uygun görülmüştür. Onun göstereceği itaat gerçek olur ve ordu kumandanlığına teslim olacak olursa, kendisine ve aile fertlerine, mal ve eşyasına verilecek teminatın uygulanmasına dikkat edilmesi şevket ve şanımız gereğindendir. Bedirhan Bey ve aile fertleri hakkında kimse tarafından hiçbir şekilde eza ve cefada bulunulmaması hususuna son derece dikkat" "edilmelidirâ€¦"" Padişah tarafından yazılan bu İrade-i Seniyye, sadaret tarafından Diyarbakır Müşirine gönderilmiştir. Bedirhan Bey, taahhüt senedi içerisinde Meclis-i Has’ın dikkatini çeken bir madde şudur; “"Bedirhan Bey bundan böyle adına hutbe okutmayacak ve imamet hizmetinden vazgeçecek”" bu madde ile görünüşte devlete itaat edeceğini arz ederken aslında büyük bir ihanetin içerisinde olduğunun göstergesi olarak yorumlanmıştır. Bunun üzerine Anadolu Komutanı Müşir Osman Paşa, Samsun üzerinden Diyarbakır’a geçmiş ve ilk iş olarak Bedirhan Bey dahilinde bulunan aşiret reisleri ve Kürt Bey’lerini Diyarbakır’a çağırmak olmuştur. Osman Paşa’nın buradaki amacı Bedirhan Bey’in gücünü tartmak ve Kürt Bey’lerini Osmanlı tarafına çekmektir. Osman Paşa’nın verdiği bilgilere göre o süreçte Bedirhan Bey ve Kürt Beyleri arasında zaten bir ihtilaf mevcuttur. Konuyla alakalı Bedirhan Bey üzerine yapılacak herhangi askeri bir girişimde Bedirhan Bey’e asker sevk edemeyeceklerine dair beyanda bulunanlar olmuştur. Hükûmet, Bedirhan Bey ve Kürt Beyleri arasında oluşan ihtilafı değerlendirmek adına Kürt’lerin önde gelen Beylerine unvanlar ve hediyeler vererek kendi yanlarına çekmeye çalışmıştır. Bedirhan Bey ile Han Mahmut arasındaki güçlü ortaklığı hükûmet tarafından bilindiği için Ferik Ahmet Paşa Muş bölgesinde görevlendirilmiştir. Han Mahmut’un, Bedirhan Bey’e olası bir yardımını önlemek içinde kendisine düzenli ordudan dört bölük piyade ve dört bölük düzenli süvari askeri tesis edilmiş, ihtiyaç üzerine daha sonra piyade askerlerinin sayısı altı tabura yükseltilmiştir. Osman Paşa, Bedirhan Bey üzerine yürürken Ferik Ahmet Paşa da Van üzerine hareket etmiştir. Osman Paşa Harekatını yürütürken bir yandan da Kürt Beylerini Devlet tarafına çekme çabası içerisinde idi. Bunlardan biri de Muş Kaymakamı Şerif Bey’dir. Devlet tarafından her ne kadar güvenilir görülmese dahi madalya ve hediyeler ile devlet yanına geçen ilk Kürt Beyidir. Müşir Osman Paşa, Şerif Bey aracılığı ile Hakkâri Bey’i Nurullah Bey ve Han Mahmut’a iki ayrı mektup göndermiş ve Şerif Bey’in Devlet-i Âliye’ye iltica ederek bağlılığını gösterdiğini ve kendisinin İsatabl-ı Âmire Müdürlüğü rütbesi ve bir kıt’a padişah nişanı ile ödüllendirildiği belirtmiştir. Osman Paşa kendilerine mektup göndererek nişan ve taltif vaat etmiş ve kendilerini Devlet tarafına çekmek istemiştir. Osman Paşa’nın bu teklifi Han Mahmut nezdinde itibar görmemiş fakat Nurullah Bey üzerinde etkili olmuştur. Nurullah Bey’in damadı İzzeddin Şîr Bey’in, Bedirhan Bey’den ayrılarak devlete itaat etmesi ile birlikte Nurullah Bey, Bedirhan Bey’le olan ittifakından tamamıyla ayrılarak Müşir Osman Paşa’ya itaatini bildirmiştir. İzzeddin Şîr Bey, Bedirhan Bey’in yeğeni olması sebebi ile bu durum Bedirhan Bey’in ailesi ve aşiretler üzerindeki otoritesini sarsmıştır. Onun ayrılması ile beraber başta kayınpederi Nurullah Bey ve birçok aşiret Reisi devlete itaat etmek üzere mektup göndermişlerdir. Bunun üzerine Anadolu Ordu Komutanı Müşir Osman Paşa kendisine “Dergâh-ı Âli Kapıcıbaşılığı” nişanı vermiş ve isyan bastırıldıktan sonra Hakkâri Müdürü olarak yönetimini sürdürmesini sağlamıştır. Oğlu İbrahim Han’da orduda görevlendirilmiştir. Daha sonra Han Mahmut’un kardeşi Han Abdal’da abisi ve Bedirhan Bey ile yaşadığı idari sorunlardan ötürü ittifakı bırakmış ve Osmanlı tarafına geçmiştir. Han Abdal’ın Osmanlı tarafına geçmesi Han Mahmut ve Bedirhan Bey’in ileriki sürece yönelik politikalarını olumsuz etkilemiştir. Ardı arkası kesilmeyen ayrılıklar sonrasında Osman Paşa 1847 yılının Haziran ayının ilk günlerinde Bedirhan Bey’e yönelik askeri harekatı kuzey ve güneyden başlatmıştır. Bu bölgede Kürtler’in en önemli özelliği geceleri ordugahlara baskın yapmalarıdır. Onun için Emin Paşa Anadolu ordusu’nu baskından korumak için karargahın ilerisinde karakollar kurdurmuştur. Bunun üzerine Anadolu Ordusuna pusu kurmak isteyen Bedirhan Bey fark edilmiş ve pusu kurmaya çalışırken pusuya düşürülmüştür. Ağır kayıplar vererek dağlara çekilmek zorunda kalmıştır. Ardından kuvvetlerini tekrar toplayan Bedirhan Bey, 2 Haziran 1847 yılında dalkılıç olarak isimlendirilen iki bine yakın piyadesiyle taarruza geçmiş ve pusuya yatmış Osmanlı ordusunun karşı taarruzu ile geri püskürtülmüştür. Bedirhan Bey, kuvvetlerinin Osmanlı ordusu karşısında yenilgi yaşaması üzerine Dergül’e çekilmiş burada da tutunamayarak ailesi ve 4-5 yüz kişilik kuvveti ile Orak Kalesine sığınmıştır. Osmanlı Ordusu, Bedirhan Bey’i takip etmiş ve Musul’dan özel olarak balyemez toplar ve havanlar getirterek kaleyi kuşatmıştır. Osman Paşa 27 Haziran 1847 yılında üç koldan kaleyi kuşatma altına almıştır. Aynı gün güneşin batması ile kale havan ve toplar ile vuruldu. Bedirhan Bey, bu saldırıya havan ve toplarla karşılık veriyordu. Kuşatma Cuma gününden aralıksız Pazar gününe kadar devam etmiştir. Bu durum karşısında direnemeyen Bedirhan Bey, kendisine can ve mal güvenliği verilmesi karşılığında Anadolu Ordusu’na teslim olmuştur (29 Haziran 1847). Harekât sonrası Meclis-i Has, Bedirhan Bey’in kesinlikle Cizre’de kalmaması gerektiğine ve ailesi ile beraber İstanbul’a gönderilmesine karar vermiştir. Bunun üzerine 12 ağustos 1847 yılında Bedirhan Bey, ailesi ve yakın çevresi ile beraber İstanbul’a sevk edileceği bildirilmiştir. İstanbul’a sevk edildikten sonra haklarında verilen karar gereği 21 Ekim 1847 yılında Bedirhan Bey ve ailesinin Girit adasına sürgüne gönderilmesi kararlaştırıldı. Bedirhan Bey, Osmanlı Devleti ile Rusya arasında devam eden Kırım Savaşı sırasında Girit’te bulunan maiyeti ile birlikte Rumeli Ordusu’nda görev almak için bir takım girişimlerde bulunmuştur. 10 Aralık1853 tarihli dilekçede, Devlet-i Âliyye’nin ebediyeti uğrunda cihat ederek şehitlik ya da gazilik şerefine nail olmaktan başka bir amacının bulunmadığını ifade etmiştir. Ayrıca, zaferden sonra padişah huzuruna vararak tekrar onun İrade-i Seniyyesi gereğince Girit Adası’na dönmeyi arzu ettiğini belirtmiştir. Bedirhan Bey’in hükûmet nezdinde yaptığı bu talep Sadaret tarafından değerlendirilmiş ve kendisinin dışında 30 kişilik maiyetinin savaşa katılmak amacıyla Rumeli’ye gönderilmesine izin verilmiştir.Bedirhan Bey’in hükûmet nezdinde yaptığı bu talep Sadaret tarafından değerlendirilmiş ve kendisinin dışında 30 kişilik maiyetinin savaşa katılmak amacıyla Rumeli’ye gönderilmesine izin verilmiştir. Bedirhan Bey, zaman zaman adadaki Müslüman ve Hristiyan halk arasındaki çatışmalarda arabuluculuk rolü üstlenerek taraflar arasındaki ihtilafın giderilmesinde ve isyanın yatıştırılmasında önemli rol oynamıştır. Girit’te devlet lehine başarmış olduğu işlerden dolayı kendisine “Mir-i Miranlık” (Beyler Beyi - Paşalık) rütbesi verilmiş; ayrıca, Padişah Abdülmecit tarafından dördüncü dereceden Mecidiye Nişanı ile ödüllendirilmiştir. Ailesi ile uzun yıllar Girit’te kalan Bedirhan Bey, Padişah Abdülaziz’in izni ile İstanbul’a geri dönmüş buradan da kendi isteği ile Şam’a nakledilmiş ve hayatının son dönemlerini burada geçirmiştir. Bourbon HanedanÄ± Bourbon Hanedanı, Avrupa'nın önemli kraliyet ailelerinden biri ve Capetlerin bir alt koludur. Bourbon kralları ilk olarak Navarra krallığına ve Fransa'ya onaltıncı yüzyılda hükmettiler. On sekizinci yüzyılla beraber Bourbon hanedanı üyeleri İspanya, Napoli, Sicilya ve Parma'da da saltanatı ele geçirmiş bulunmaktaydı. İspanya ve Lüksemburg hala bu ailenin alt kollarının üyelerinin yönetici olduğu monarşilerle yönetilmektedir. Bourbon monarşisi Navarra'da 1555'te ve Fransa'da 1589'da başladı. İki krallıktaki hakimiyetleri 1792'de Fransı İhtilali arkasından sekteye uğradı. 1814'te saltanatlarını tekrar tesis ettiler ve 1815'te ilk Fransa İmparatoru'nun düşmesinin ardından saltanatı tekrar ele geçirdiler. Nihayet, 1830'da Temmuz Devrimi ile tahttan uzaklaştırıldılar. Ailenin bir dalı olan Orléans Hanedanı 1830 - 1848 arasında yönetimi ele aldı. Daha sonra onlar da tahttan indirildiler. Fransa da cumhuriyet ilan edilmiÅŸtir. İspanya'nın ilk Bourbon kralı 1700'de tahta geçen V. Philip oldu. İspanyol Bourbonları birçok kere tahttan indirildiler ve geri döndüler. 1700 - 1808 arası ülkeyi yönettikten sonra 1813'te bir daha dönüp 1868'e kadar yönetmeye devam ettiler. Bundan sonra krallığın bir başka Bourbon kralı görme yılı 1874 oldu. 1874 - 1931 arasındaki monarşiden sonra ise 1975'ten bugüne kadar süren bir saltanatları oldu. İspanya'daki aileden aynı zamanda İki Sicilya'nın kraliyet ailesi de çıkmıştır (1734 - 1806, 1815 - 1860, ve sadece Sicilya'da 1806 - 1816). Bu ailelere Bourbon-Sicilya ailesi ismi verildi. Lüksemburg Düşesi Charlotte da ailenin Bourbon-Parma ayağından bir asil ile evlendiği için Lüksemburg'u yöneten çocukları da bu aileden sayılmaktadır. Charlotte'un tahtı bıraktığı 1964 yılından beri Lüksemburg'un yönetimi de Bourbonlardadır. Eğer Brezilya İmparatorluğu 1889 yılında askerî darbe ile son bulmasa idi, veliaht prenses Isabel Orléans ailesinden bir prens Gaston ile evlenmiş olduğu için bu imparatorluğu da aile yönetiyor olacaktı. Bourbon Hanedanı, kökenleri onüçüncü yüzyıla kadar uzanan asil bir ailedir. Ailenin ilk kökenleri Fransa Kralı'na bağlı olan ve Bourbon bölgesinin sahibi olan bir lorda dayanır. 1268 yılında, Fransa Kralı IX. Lui'nin altıncı oğlu olan Clermontlu Kont Robert, Bourbon Lordluğu'nun varisi Bourbonlu Beatrix ile evlendi. Oğulları Louis, 1327 yılında, Bourbon'un birinci dükü oldu. Bu soyun en sonuncu elemanı Bourbon Dükü III. Charles oldu. Charles, 1527 yılında öldüğünde aile bir anlamda sona erdi. III. Charles, Kutsal Roma İmparatoru için savaşmayı tercih ettiğinden hayatını sürgünde geçirmişti ve bu yüzden de unvanı devam etmedi. Fakat, ailenin bir başka kolu olan La Marche-Vendôme kalmıştı ve Vendôme Düklüğü'ne hükmetmeye devam etti. Bourbon-Vendôme kolu önce Navarra Krallığı'nın başına geldiler (1555) ve daha sonra Navarra'nın III. Henry'si, Fransa Kralı IV. Henry'si olarak Fransa'nın başına geçti (1589). Yé-yé Yé-yé, 1960'lı yıllarda Fransa, İspanya ve Kanada'nın Québec bölgesinden kaynaklanmış bir pop müziği tarzıdır. Kelimenin kökeni ile ilgili iki varsayım ileri sürülmüştür, bunlardan ilki kelimenin "çok güzel ve modaya uygun" anlamlarına gelen (popüler anlamı ile genç, masum ve şirin anlamında kullanılanİspanyolca bir sözcük olan "yeyé" den geldiği varsayımıdır. İkincisi ise Amerikan tarzı rock ve twist müziklerinde sıklıkla duyulan bir sözcük olan "yes" (evet) kelimesinin farklılaşmış hali olan "yeah" dan geldiği şeklindedir. Yé-yé müzik hareketi 1959 yılı sonunda Fransa'da yayımlanmaya başlayan bir radyo programı olan ""Salut les copains"" (Türkçe anlamı: "Selam Dostlar") ile ortaya çıktı. Çok izleyicisi olan bu programın bir bölümü olan "Haftanın Sevgilisi"nde tanıtılan şarkıcılardan birçoğu bu tarzın başlatıcısı oldular. 1962 yılında radyo programının aynı adlı bir dergisi de üç dilde birden çıkmaya başlayınca bu tarz müzik daha geniş kitleler tarafından tanınmaya başladı. Kültürel kökenlerini 1950'lerin Fransız yaşam tarzından alan Yé-yé müzik akımı, biçimsel özelliklerini de geleneksel pop müziği, Fransız chansonları, caz müziği, beat müziği, rock'n'roll ve kızlardan oluşmuş müzik gruplarının tarzlarından almıştı. Fransa dışında en çok İspanya, Kanada'nın Québec bölgesi ve Japonya'da popüler olmuştu. Bu tür müzikle daha çok 13-19 yaş arası gençler ilgileniyordu. Yé-yé müzik akımında başını kadın şarkıcılar çekiyordu. Bu tarzın öncüleri arasında France Gall, Sheila, Sylvie Vartan, Françoise Hardy, Patricia Carli, Dalida gibi Fransız ve Rita Pavone, Mina gibi İtalyan kadın şarkıcılar bulunmakla birlikte, seyrek de olsa aralarında Serge Gainsbourg ve Jacques Dutronc'un da bulunduğu erkek şarkıcılar da zaman zaman bu tarz müziği yapıyorlardı. Rudy Riou Rudy Riou (d. 22 Ocak 1981, Béziers), halen RC Lens'te forma giyen Fransız kalecidir. Satıcının Ölümü Satıcının Ölümü (İngilizce özgün ismiyle Death of a Salesman), Arthur Miller tarafından yazılmış seyirlik bir oyundur. Yazar Miller'in 1949 yılında ürettiği eser, dünya tiyatro ve sinema tarihinde oldukça büyük yankı uyandırmıştır. Özellikle filminin 1985 sürümü gerek kadrosu, gerek diğer nitelikleriyle beğeni toplamıştır. Filminin ilk çekimiyse Elia Kazan yönetmenliğinde 1949 yılında yapılmış olup tiyatro oyunu Broadway'de uzun süre sahnelenmiş ve başta Pulitzer olmak üzere çeşitli ödüller kazanmıştır. Willy Loman adlı karakterin trajik yaşamöyküsünün ele alındığı yapıt, II. Dünya Savaşı sonrasındaki ABD insanının, aktif değişken ekonomik ortamdan etkilenip, geçmişle gelecek arasındaki gidip gelmeler sonucunda bunalıma girerek intiharını konu almaktadır. Etkileyici konunun vurgusal içeriğiyle işlenmiş oyunda bir "küçük adam"ın toplumsal yapı içindeki yeri trajik biçimde sorgulanmaktadır. Loman isminin Low-man'den (düşük adam, adi adam) geldiği öngörülmüştür. Oyunun ilk sahnelenmesi En İyi Oyun; En İyi Yardımcı Oyuncu (Arthur Kennedy); En İyi Sahne Tasarımı (Jo Mielziner); Prodüktör (Dramatic); Yazar (Arthur Miller) ve En İyi Yönetmen (Elia Kazan) dallarında Tony Ödülü'ne layık görüldü. Oyun, aynı zamanda 1949 Pulitzer Tiyatro Ödülü'nü de kazandı. Vaktiyle bazı yönleriyle Marilyn Monroe'ya benzetilen bir Hollywood aktrisi olan Jayne Mansfield, oyunun Dallas, Texas'taki bir yapımında rol aldı. Bu rolü sayesinde Paramount Pictures'ın dikkatini çekerek stüdyonun filmlerinde rol alma fırsatını yakaladı. Oyun, Broadway tiyatrolarında üç kez daha sahnelenmiştir: 1955, Pulitzer Prize for A View from the Bridge LPZ mayını L.P.Z. mayını veya Leichte Panzermine (Türkçe→Hafif tank mayını) Alman yapımı dairesel şekilli metal kasalı bir tür tahripli tanksavar mayınıdır. Mayın II. Dünya Savaşı sırasında kullanılmıştır. 1941 yılında ordu servisine alınmış olup,genel olarak paraşütçü birlikleri tarafından kullanılmıştır. 1942 yılında üretimi durdurulan mayından toplamda 31.700 adet üretilmiştir.. Mayın ilk olarak Girit adasının hava indirme birlikleri tarafından işgali olan Merkür Operasyonu sırasında kullanılmıştır. Mayın dairesel ve hayli yuvarlak bir görüntüye sahip olup üzerinde bulunan metal tapa fünyenin üzerini kapatarak mayını emniyete almaktaydı. Mayın üzerinde alışılmamış bir biçimde ana ateşleyiciye bağlı beş adet fünye kullanılmıştır. Mayının üst kısmında bulunana bu fünyelerden bir tanesine yapılacak yeterli basınç ile ateşleyici iğneyi tutan bilyalar serbest kalmaktaydı. Bağlı bulunduğu yaylı mekanizdan aldığı güçle iğne ilk ateşleyiciyi yakmakta o da ana patlayıcıyı infilak ettirmekteydi. Steve Mandanda Steve Mandanda (d. 28 Mart 1985, Kinşasa) Kongo asıllı Fransız futbolcudur. Ligue 1 takımlarından Marsilya'da forma giymektedir. Mandanda ilk maçına Le Havre adına Ağustos 2005'te çıktı ve sadece 4. maçında bir gol yedi. 2005-06 sezonunda 30 lig maçında oynadı ve 2006-07 sezonunda 37 lig maçında oynadı. Gösterdiği performans ile diğer kulüplerin transfer listesine girdi. 2007-08 sezonu öncesinde Aston Villa tarafından denendi, ama başarısız olundu, 2007 yazında Marseille'ye transfer oldu. Marseille'daki ilk seonunda, birinci kaleci Cédric Carrasso'nun ardından 2. kaleciydi. Ama Carrasso sakatlanınca 6 ay forma giyemedi, Mandanda da o süre içinde tüm maçlarda görev aldı. 5 Mart 2008'de, Mandanda kontratını 4 sene daha uzattı. O sırada da gösterdiği performanstan dolayı Manchester United, Manchester City ve AC Milan'ın transfer listesindeydi. Carrasso Toulouse'a transfer olunca, birinci kaleci oldu. Mandanda Fransa U-21'de birinci kaleciydi ve daha önceden 2006 UEFA Avrupa 21 Yaş Altı Futbol Şampiyonası'nda da oynadı. A millîye ilk 2007'de çıktı.. A millî dışında B millîde de 2 kere forma giydi, Fransa B'deki ilk maçı da Kongo ile yapılan maçtı, o maçta kardeşi Parfait 2.yarıda rakip olarak forma giydi. 27 Mayıs 2008'de de 2. maçında Ekvador'a karşı oynadı. O maçı 2-0 Fransa kazandı. Sonra A millîye yükseldi. 2008 Avrupa Futbol Şampiyonası kadrosuna 3. kaleci olarak alındı. 2010 FIFA Dünya Kupası elemelerine Fransa'nın 1. kalecisi olarak kadroya alındı, İlk maçına da 6 Eylül 2008'de elemelerde Avusturya'ya karşı çıktı. Mandanda, 2009 yazında, Raymond Domenech, Olympique Lyonnais kalecisi Hugo Lloris'i ilk 11de oynatıyordu. Mandanda, Dünya Kupası kadrosuna alındığı hâlde 3 maçta da forma giyemedi. Steve Mandanda'nın 3 kardeşi vardır, hepsi de kalecidir : Parfait, Altay ve Kongo kalecisi; Riffi, Caen ve Fransa U-16 kalecisi; Ever ise Lusitanos Saint-Maur. kalecisidir. Ailesi ile zaman geçirmekten çok hoşlanmaktadır. Doğdu ülke olan Kongo yerine Fransa'yı seçtiği için akrabaları ona "Frenchie" lakabını takmıştır. Acil iniş Acil iniş, (Genellikle havacılıkta kullanılan İngilizce tabiri ile: Emergency landing) bir uçağın, işleyişiyle ilgili bir sorundan ya da en yakın havaalanına inmeyi gerektiren ani bir tıbbi nedenden dolayı yaptığı planlanmamış iniştir. MN-121 mayını MN-121 Polonya yapımı serpme yöntmi ile döşenebilen bir tür tanksavar mayınıdır. Görüntü ve özellikleri bakımından Alman AT-2 mayınına tıpatıp benzemektedir. Silindir şeklindeki mayının 10 tane örümcek ayağı sayesinden dik vaziyette durur. Sahip olduğu manyetik fünye üzerinden ağır zırhlı bir araç geçişi esnasında mayını patlatır. Ayrıca üzerinde takılan tuzaklama düzeneği sayesinde yerinden oynatılması durumunda infilak eder. Mayın 700 gram ağırlığında RDX patlayıcı bulunan ve Misznay Schardin etkisi ile çalışan bir savaş başlığına sahiptir. Mayın üreticisi firma silahın yarım metre mesafeden 60 mmlik zırhı delebildiğini beyan etmiştir. Mayın normal durumlarda konteyner içerisinde 122 mmlik topçu roketi ile havaya fırlatılır. Havada açılan konteyner içerisinden paraşüt yardımı ile süzülerek serbet düşüş yapar ve bölgeyi mayınlar. İstenildiğinde uçaktan da bırakılabilir. Mayın yere düştükten sonra örümcek ayakları açılarak mayını dik vaziyette tutar. 3, 6, 12, 24 veya 96 saatlik çalışma sürelerinde bekleyen mayın bu süre sonunda kendi kendisini imha eder. M21 (mayın) M21 dairesel şekilli ABD yapımı bir tür tanksavar mayınıdır. Sahip olduğu savaş başlığı Misznay Schardin etkisi ile çalışır. Mayın üzerinde M607 basınç fünyesi bulunur. Fünyeye istenirse uzatman çubuğuda takılabilir. Mayın basınç fünyesine yapılan ortalama 130 kg etki veya uzatma çubuğunun 1.7 den fazla bir kuvvet yardımıyla 20 dereceden fazla yatması durumunda çalışır.Bu hareketler sonucunda M46 patlatıcı içerisinde bulunan disk yay kendisine yapılan etkiyi aşağıya iletir. M46