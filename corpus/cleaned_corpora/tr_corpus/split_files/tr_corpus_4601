, yaz kenesigiller (Ixodidae) familyasının kene türüdür. Sistematik durumu karışıktır. Kimileri eskiden olduğu gibi "Aponomma" cinsinde sınıflandırırken, kimileri de "Amblyomma" cinsinde ele alırlar. Bütün evreleri, öncelikle varanlarda asalaktır. Ayrıca, diğer sürüngenlerde ve muhtemelen memeilerde de bulunur. Larvaları erginlere nazaran daha az sıklıkta konakçı üzerinde bulunur. Kamerun, São Tomé ve Príncipe, Ekvator Ginesi, Gabon, Cibuti, Somali, Zaire ve Kenya'dan Güney Afrika Cumhuriyeti'ne kadar; Senegal (?), Fildişi Sahili (?) ve Gana (?)'da yayılım gösterir. Aponomma fimbriatum Aponomma fimbriatum ya da Amblyomma fimbriatum , yaz kenesigiller (Ixodidae) familyasının kene türüdür. Sistematik durumu karışıktır. Kimileri eskiden olduğu gibi "Aponomma" cinsinde sınıflandırırken, kimileri de "Amblyomma" cinsinde ele alırlar. "A. fimbriatum" türü "A. trimaculatum" türüne çok benzer. Bütün evreleri, değişik varan ve yılan türlerinde asalaktır. Avustralya, Endonezya (Kalimantan ve Sulawesi), Filipinler, Yeni Gine ile Pasifik'teki Admiralty Adaları, Bismarck Adaları, Yeni Britanya Adasında ve Solomon Adalarında yayılım gösterir. Aponomma flavomaculatum Aponomma flavomaculatum ya da Amblyomma flavomaculatum , yaz kenesigiller (Ixodidae) familyasının kene türüdür. Sistematik durumu karışıktır. Kimileri eskiden olduğu gibi "Aponomma" cinsinde sınıflandırırken, kimileri de "Amblyomma" cinsinde ele alırlar. Bütün evreleri, öncelikle varanlarda asalaktır. Bununla birlikte yılanlarda da bulunur. Moritanya ve Senegal'den Etiyopya, Kenya, Uganda, Orta Afrika Cumhuriyeti ve Kamerun'a kadar Batı ve Orta Afrika'da yayılım gösterir. Aponomma fuscolineatum Aponomma fuscolineatum ya da Amblyomma fuscolineatum , yaz kenesigiller (Ixodidae) familyasının kene türüdür. Sistematik durumu karışıktır. Kimileri eskiden olduğu gibi "Aponomma" cinsinde sınıflandırırken, kimileri de "Amblyomma" cinsinde ele alırlar. Bütün evreleri, varan ve büyük yılanlarda asalaktır. Hindistan (Uttar Pradeş, Bihar, Orissa, Sikkim, Assam) ve Sri Lanka'dan Çin (Yunnan, Hainan, Guangdong, Guangxi, Zhejiang), Filipinler (Luzon, Pescador Adası) ve Yeni Gine'ye kadar Tropikal Asya'da yayılım gösterir. Aponomma gervaisii Aponomma gervaisi ya da Amblyomma gervaisi , yaz kenesigiller (Ixodidae) familyasının kene türüdür. Sistematik durumu karışıktır. Kimileri eskiden olduğu gibi "Aponomma" cinsinde sınıflandırırken, kimileri de "Amblyomma" cinsinde ele alırlar. Varan ve yılanlarda asalaktır. Suudi Arabistan, Afganistan, Pakistan, Hindistan, Nepal, Sri Lanka, Tayland ve Vietnam'da yayılım gösterir. Aponomma komodoense Aponomma komodoense ya da Amblyomma komodoense , yaz kenesigiller (Ixodidae) familyasının kene türüdür. Sistematik durumu karışıktır. Kimileri eskiden olduğu gibi "Aponomma" cinsinde sınıflandırırken, kimileri de "Amblyomma" cinsinde ele alırlar. Komodo varanında ("Varanus komodoensis") asalaktır. Endonezya'da Komodo Adası ile Flores Adasında endemiktir. Aponomma kraneveldi Aponomma kraneveldi ya da Amblyomma kraneveldi , yaz kenesigiller (Ixodidae) familyasının kene türüdür. Sistematik durumu karışıktır. Kimileri eskiden olduğu gibi "Aponomma" cinsinde sınıflandırırken, kimileri de "Amblyomma" cinsinde ele alırlar. Erginleri piton türlerinde ("Python reticulatus" ile "Python timorensis") asalaktır. Endonezya'da Sulawesi, Flores, Sumbawa ve Sula adalarında yayılım gösterir. Aponomma latum Aponomma latum ya da Amblyomma latum , yaz kenesigiller (Ixodidae) familyasının kene türüdür. Sistematik durumu karışıktır. Kimileri eskiden olduğu gibi "Aponomma" cinsinde sınıflandırırken, kimileri de "Amblyomma" cinsinde ele alırlar. Bütün evreleri, öncelikle büyük yılanlarda asalaktır. Bazen, varan, skink ve muhtemelen memelilerde bulunur. Larva ve nimfleri erginlere nazaran konakçıda daha az görünürler. Afrika'da Bürük Sahra'nın güneyinde, Yemen ve Suudi Arabistan'da yayılım gösterir. Aponomma orlovi Aponomma orlovi ya da Amblyomma orlovi , yaz kenesigiller (Ixodidae) familyasının kene türüdür. Sistematik durumu karışıktır. Kimileri eskiden olduğu gibi "Aponomma" cinsinde sınıflandırırken, kimileri de "Amblyomma" cinsinde ele alırlar. Yalnızca "Python regius" türünden piton üzerinde toplanan 4 dişi örnekten yola çıkılarak tanımlanmıştır. Afrika'da, Gana'da endemiktir. Aponomma oudemansi Aponomma oudemansi ya da Amblyomma oudemansi , yaz kenesigiller (Ixodidae) familyasının kene türüdür. Sistematik durumu karışıktır. Kimileri eskiden olduğu gibi "Aponomma" cinsinde sınıflandırırken, kimileri de "Amblyomma" cinsinde ele alırlar. Ergin ve nimfleri "Zaglossus bruijni" türünden ekidnelerde asalaktır. Larvalarının konakçısı bilinmiyor. Yeni Gine'de endemiktir. Aponomma pattoni Aponomma pattoni ya da Amblyomma pattoni, yaz kenesigiller (Ixodidae) familyasının kene türüdür. Sistematik durumu karışıktır. Kimileri eskiden olduğu gibi "Aponomma" cinsinde sınıflandırırken, kimileri de "Amblyomma" cinsinde ele alırlar. Orta boy yılanlarda ("Coluber", "Elaphe", "Naja", "Zamenis", "Bungarus") asalaktır. Bazen, varan, firavun faresi ve bir kez de sığırda görülmüştür. Hindistan, Sri Lanka, Tayland, Laos, Vietnam ve Çin (Guangdong, Zhejiang)'de yayılım gösterir. Aponomma soembawensis Aponomma soembawensis ya da Amblyomma soembawensis , yaz kenesigiller (Ixodidae) familyasının kene türüdür. Sistematik durumu karışıktır. Kimileri eskiden olduğu gibi "Aponomma" cinsinde sınıflandırırken, kimileri de "Amblyomma" cinsinde ele alırlar. Bütün evreleri, "Varanus salvator " "Varanus timorensis" türlerinden varanlarda asalaktır. Endonezya (Sumbawa, Timor, Sabu, Semau, Sumba adaları)'da yayılım gösterir. Tuatara kenesi Tuatara kenesi ("Aponomma sphenodonti" ya da "Amblyomma sphenodonti") , yaz kenesigiller (Ixodidae) familyasının kene türüdür. Sistematik durumu karışıktır. Kimileri eskiden olduğu gibi "Aponomma" cinsinde sınıflandırırken, kimileri de "Amblyomma" cinsinde ele alırlar. Tuatara ("Sphenodon punctataus") üzerinde asalaktır. Yeni Zelanda'da, Stephen Adası'nda ve Cook Boğazı'ndaki diğer ufak adalarda endemiktir. Aponomma tachyglossi Aponomma tachyglossi ya da ?Amblyomma tachyglossi , yaz kenesigiller (Ixodidae) familyasının kene türüdür. Sistematik durumu karışıktır. Kimileri eskiden olduğu gibi "Aponomma" cinsinde sınıflandırırken, kimileri de "Amblyomma" cinsinde ele alırlar. Bütün evreleri, "Tachyglossus aculeatus" türünden ekidnelerde asalaktır. Avustralya'da (Queensland) endemiktir. Afrika piton kenesi Afrika piton kenesi ("Aponomma transversale" ya da "Amblyomma transversale" , yaz kenesigiller (Ixodidae) familyasının kene türüdür. Sistematik durumu karışıktır. Kimileri eskiden olduğu gibi "Aponomma" cinsinde sınıflandırırken, kimileri de "Amblyomma" cinsinde ele alırlar. Ender bulunan türlerdendir. Erginleri, "Python sebae" türünden pitonlarda asalaktır. Larvalarının konakçısı bilinmiyor. Senegal, Mali, Gine Bissau, Fildişi Sahili, Burkina Faso, Kamerun, Zaire, Uganda, Tanzanya, Mozambik ve Güney Afrika Cumhuriyeti'nde yayılım gösterir. Aponomma trimaculatum Aponomma trimaculatum ya da Amblyomma trimaculatum , yaz kenesigiller (Ixodidae) familyasının kene türüdür. Sistematik durumu karışıktır. Kimileri eskiden olduğu gibi "Aponomma" cinsinde sınıflandırırken, kimileri de "Amblyomma" cinsinde ele alırlar. Değişik varan türlerinde ve "Liasis amethystinus" türü pitonlarda asalaktır. Filipinler (Busuanga adası), Endonezya (Sulawesi, Tornate, Liki, Aru, Seram, Simelue adaları), Yeni Gine, Yeni Britanya, Yeni İrlanda ve Avustralya (Queensland)'da yayılım gösterir. Singapur'daki Yahudilerin tarihi Singapur'a yerleşen ilk Yahudiler, Stamford Raffles 1819'da Singapur'u bir ticaret limanına dönüştürdükten sonra Hindistan'dan gelen Bağdadi Yahudilerdir. Yirmi yıl sonra Johor Sultanı 520 km'lik alanı İngilizlere sattı, yeterince nüfusu olan Yahudi cemaati bugün "Sinagog Sokağı" olarak bilinen sokakta 40 kişilik bir sinagog inşa ettirdi. 1931'de 832 Yahudi ve bu sayıdan da fazla Arap yerleşimciler şehirde en çok ev sahibi olan toplumları oluşturuyordu. 1939'da 1500'den fazla Yahudi vardı. II.Dünya Savaşı'nda Japonya'nın hakimiyeti altına giren Yahudilerden bir kısmı zamanla Avustralya, İngiltere, ABD ve İsrail'e göç etti. Sonuç olarak 1968'de ülkede 450 Yahudi kaldı. 2005'te 300 olan Yahudi nüfusuna yurtdışından gelen Aşkenazların katılmasıyla bugün Yahudi nüfusu 800 ila 1000 arasındadır. Singapur tarihinde en tanındık Yahudi David Marshall'dır. 1908 doğumlu Marshall 1955'te Singapur'un Devlet Başkanlığını yapıp 14 ay süreyle görevde kaldı. İngiltere'den bağımsızlığını kazanmak için Londra'da Merdeka (Bağımsızlık) konuşmalarının öncülüğünü yaptı. Hayatının ilerleyen bölümlerinde Fransa, İsviçre, İspanya ve Portekiz'de Singapur'un elçiliğini yaptı. 1995'te akciğer kanseri nedeniyle öldü. Yirminci yüzyıla girilirken Sir Manasseh Meyer etkisi olan ilginç bir karakterdi. Epeyce varlıklı bir Yahudi olan Meyer muhtemelen uzak doğuda dönemin en varlıklı kişisiydi. Sinagog Sokağındaki bakımsız sinagogun yerine Maghain Aboth Sinagogunu inşa ettirdi. İlerleyen yıllarda Yahudilerin Singapur'a olan göçleri artınca Maghain Aboth Sinagogu'nun kapasitesi bunu kaldıramaz oldu. Sefarad ve Aşkenaz cemaatlerinin törenlerin yapılışındaki anlaşmazlıktan kaynaklanan sürtüşmeleri nedeniyle Meyer 1905'te Chesed-El Sinagogu'nu inşa ettirdi. Her iki sinagog da bugün aktif halde olup Singapur hükümetince milli anıtlar kapsamına alınmıştır. Maghain Aboth Sinagogu yıl boyunca açık kalırken Chesed El Sinagogu Pazartesi duaları ve bayramlar için açılmaktadır. Ganenu ("Bahçemiz") isimli yuva ayarındaki okul yürümeye yeni başlamış küçük çocuklara eğitim verirken, Talmud Tora isimli okul ise daha büyük çocuklara temel Yahudi eğitimi verip Yahudi kimliklerinin esaslarını öğretmektedir. Brezilya tavuk kenesi Brezilya tavuk kenesi ("Argas miniatus"), kış kenesigiller (Argasidae) familyasından kene türüdür. 4–7 mm uzunluğunda oval bir vücudu vardır. Gece saklandığı yerden çıkarak kan emmeye başlar. Neotropikal bölgedeki yaygın tavuk parazitidir. 16. Kral Müzik Ödülleri 16. Kral Müzik Ödülleri, 17 Mayıs 2010 tarihinde Lütfi Kırdar Kültür Merkezinde düzenlenen Kral TV Video Müzik Ödülleri törenidir. Dermacentor abaensis Dermacentor abaensis, yaz kenesigiller (Ixodidae) familyasının kene türüdür. Üç konaklı kenedir. Erginleri, sığır, koyun, Çin misk geyiği ("Moschus berezovskii") ve Asya kara ayısı (Ursus thibetanus) üzerinde asalaktır. Larva ve nimfleri küçük memelilerde bulunur. Çin (Siçuan, Qinghai)'de endemiktir. "D. birulai" türüne çok benzer; muhtemelen onun sinonimi olabilir. Sığın kenesi Sığın kenesi ("Dermacentor albipictus"), yaz kenesigiller (Ixodidae) familyasından, Kuzey Amerika'da sığın ve diğer geyik türlerinde asalak olan kene türüdür. Özellikle İngilizce adına ("winter tick") aldanıp kış kenesigiller ile karıştırılmamalıdır. Amerika'da, üzerine yapılıp yayımlanmış araştırmaların en çok olduğu kene türüdür. Erginleri büyüktür. kırmızımsı-kahverengiden grimsi-kahverengiye kadar değişen renklenmeler görülür. Yaşam döngüsü 1 yıldır. Larva, sonbaharda bitkilerde görünür ve sonra da konakçısına saldırır. Bütün evreleri kış boyunca saldırıya devam eder. Konakçının daha çok, kulak, göbek, anal bölge ve bacak altına yerleşir. İlkbaharda doymuş ve döllenmiş dişiler konakçıyı terk eder; orman tabanındaki döküntüler arasına yumurtalarını döker. Bölgenin kuzey bölümünde, yazın hemen hemen hiç gözükmez. Yaz boyunca yumurtalarda hareketlilik gözlenmez. Sonbaharın serin günlerinde açılmaya başlar ve çıkan larvalar bitkilere tırmanarak konakçısının tüylerine yapışmak için pusuya yatarlar. 1-2 ay içerisinde nimf ve ergin olurlar. Kanada ve ABD'nin kuzeyinde, kışın sığınların % 100'ü kenelerce enfestasyona uğrar. Öyle ki, Ontario'da "Chapleau Crown Game Preserve" adlı av sahasında bir sığından tam 13.000 (onüçbin) kene çıkarılmıştır. Kışın çetin şartlarında yiyecek azlığından zayıflamış sığınlardan bir de kenelerin Anemi oluşturacak kadar kan emmesi eklenince ölümlerin sıklığı kaçınılmazdır. Bölgenin güney bölümünde, kene enfestasyonu nispeten çok çok daha az olup, hafif geçer. Tek konaklı kenedir. Öncelikle sığın ("Alces alces") üzerinde asalaktır. Ayrıca, ak kuyruklu geyik ("Odocoileus virginianus"), katır geyiği ("Odocoileus hemionus") , Kanada geyiği ("Cervus canadensis"), ren geyiği ("Rangifer tarandus"), bizon ("Bison bison") , kır kurdu, ayı, ve kunduzda da görülür. Evcil hayvanlar içinde atlarda görülür. Ender olarak, daha çok geyik avcısı olan insanlarda da bulunabilir. Kanada, ABD ve Meksika'da yayılım gösterir. Morfolojik formlarına göre: Slovakya'daki Yahudilerin tarihi II. Dünya Savaşı'ndan önce Slovakya'da 135.000 Yahudi yaşıyordu. Bazıları savaştan önce göç ettilerse de çoğu sürgün sırasında öldürüldü. Mart 1939'da Slovakya Cumhuriyeti Nazi Almanyası kontrolünde bağımsızlığını ilan ettikten sonra Yahudilere karşı kanunlar koymaya başladı; Yahudiler ilk olarak askeri ve hükûmet görevlerinden alındı. Hlinka Slovak Halk Partisi muhafızları Yahudilere saldırmaya başlayıp Eylül 1941'de "Yahudi Kod'u"nu yürürlüğe soktu. Nürnberg Yasalarını andıran bu kod'da Yahudilere sarı kol bandı takma zorunluluğu getirilip, birçok işten ve karışık evliliklerden mahrum edildiler. Katolik rahip olan Nazi rejimi destekçisi Devlet Başkanı Jozef Tiso Nazilerin Nihai Çözümüne katılıp Yahudileri sürdü. Ekim 1941'e kadar geçen sürede 15.000 Yahudi Bratislava'dan kovulup çalışma kamplarına gönderildi. Başlangıçta Slovak hükümeti savaşta katkıda bulunmaları için Slovak işçiler yerine Yahudileri sürmek için Almanya ile anlaşma yapmaya yanaştı. Wannsee Konferansı'ndan sonra Almanya Slovakya'nın önerisine sıcak baktı; bu anlaşmaya göre Slovakya gönderdiği her Yahudi için bir miktar para ödeyecek ve karşılığında Almanya'nın bu Yahudileri geri göndermemesini garanti altına alacaktı. Yahudilerin geri gönderilmeyeceğinin sözünü veren Almanya ile "20,000 genç ve güçlü Yahudi" gönderileceğine dair anlaşıldı fakat Almanya sonunda "doğudaki bölgelerin boşaltılması" için Slovakya'daki bütün Yahudileri istedi. Yahudilerin Slovakya'dan sürülmeleri 25 Mart 1942'de başladı, fakat Gisi Fleischmann ve Rabbi Michael Ber Weissmandl'ın Vatikan yetkilileriyle kurduğu koalisyonla Slovakya hükümetini anlaşma ve rüşvet yoluyla ikna edip bu sürecin 20 Ekim 1942'de durdurulmasını sağladı. Slovakya hükümetinin bildirdiğine göre bu zamana kadar silah fabrikalarında çalıştırılmak üzere 58,000 Yahudi Auschwitz'e gönderilmişti bile. Slovak hükûmeti bu Yahudilerin topluca Almanlar tarafından kurşuna dizildiğini öğrenince suç duyurusunda bulundu. Sovyetlerin Slovakya sınırına dayanması ve Slovak Milli Ayaklanma'nın başlamasıyla 20 Eylül 1944 Yahudilerin sürgünü tekrar başladı. Bu olaylar sonucunda Almanya Slovakya'yı işgal etme kararı aldı ve ülke bağımsızlığını yitirdi. Alman işgali altında 13,500 Yahudi daha sürüldü ve 5000 Yahudi tutuklandı. Sürgün 31 Mart 1945'e kadar sürdü. Alman ve Slovak hakimiyetleri altında toplam 70,000 Yahudi sürüldü ve bunların 65,000'i toplama kamplarında öldü veya öldürüldü. Bazı Yahudiler kendilerini Yahudi olarak tanıtmadığı için bu rakamlar kesin değildir, fakat 2006'da yapılan hesaplamayla savaş öncesi nüfusunun %77'si yani 105,000 Yahudi savaşta ölmüştür. Savaş sonrasında Slovakya'da yaklaşık 25,000 Yahudi kaldı ve bunların çoğu yurtdışına göç etti. Bugün Slovakya'daki 6000 Yahudinin çoğu Bratislava'da yaşamaktadır. George Vernon Hudson George Vernon Hudson (d. 20 Nisan 1867, Londra – ö. 5 Nisan 1946) İngiliz-Yeni Zelandalı entomolog. Hudson, sanatçı ve vitray pencere tasarımcısı Charles Hudson'ın altıncı çocuğu olarak Londra'da 1867 yılında doğdu. 14 yaşına geldiğinde çoktan Britanyalı böceklerin bir koleksiyonunu oluşturmuştu, ve "The Entomologist"'de bir makalesi yayınlanmıştı. 1881 yılında babasıyla birlikte Nelson, Yeni Zelanda'ya taşındı. Burada bir çiftlikte çalıştı ve 1883 yılında, 16 yaşındayken, Wellington'daki postanede çalışmaya başladı ve sonunda burada baş memur oldu. 1918 yılında emekli oldu. Hudson'ın böcek koleksiyonu, Yeni Zelanda Te Papa Tongarewa Müzesi'nde ("Museum of New Zealand Te Papa Tongarewa") bulunmaktadır. Entomolog olarak tanınmasına karşın, aynı zamanda bir astronom olan Hudson yaz saati uygulamasını ilk öneren kişidir. Vardiyalı olarak çalışması sayesinde böcek toplamak için zaman bulabilmesi, gün ışığının değerini farketmesini sağladı. 1895'te, Wellington Felsefe Cemiyeti'ne ("Wellington Philosophical Society") bir makale sunarak iki-saatlik gün ışığı tasarrufu değişikliğini önerdi, ve bu makalesinin Christchurch, Yeni Zelanda'da büyük ilgi ile karşılanmasından sonra bunu 1898 yılındaki makalesi takip etti. George Hudson George Hudson ÅŸu anlamlara gelebilir: Rail Melikov Rail Melikov (; d. 18 Aralık 1987) defans mevkiisinde görev yapan Azeri futbolcudur. 2004-2007 yılları arasında Bakı takımında oynadı. 2016 yılında Sumgayıt'a transfer oldu. 2004 yılından beri Azerbaycan millî futbol takımında yer almaktadır ve şimdiye kadar 40 maçta millî formayı giymiştir. Kayalık Dağlar kenesi Kayalık Dağlar kenesi ("Dermacentor andersoni"), yaz kenesigiller (Ixodidae) familyasının kene türüdür. Kanada (Britanya Kolombiyası, Alberta, Saskatchewan), ABD (Vaşington, Oregon, kuzeydoğu Kaliforniya, Idaho, Montana, Wyoming, Nevada, Utah, Kolorado, Arizona, Kuzey Dakota'nın batı sınırı, Güney Dakota, Nebraska, kuzey New Mexico)'da yayılım gösterir. Altın Kıskaçlı Yengeç Altın Kıskaçlı Yengeç, (Fransızca: Le Crabe aux pinces d'or) Tenten'in Maceraları adlı çizgi roman serisinin 9. macerasıdır. Belçikalı yazar ve çizer Hergé tarafından yaratılmıştır. Macerada Tenten bundan sonra tüm maceralarda yer alacak olan Kaptan Haddok ilk kez görünür. Tenten, Dupont ve Dupond tarafından haber aldığı bir ölümlü kavga olayıyla ilgilenmeye başlar. Ölen adamın üzerinden konserve üzerinden yırtıldığı anlaşılan ve arkasında "Karaboudjan" yazan bir kâğıt parçası çıkar. Tenten olayı araştırırken aynı isimle bir geminin var olduğunu öğrenir. Tenten gemide yengeç eti konserve kutularının içinde uyuşturucu olduğunu anlar ancak gemi mürettebatı tarafından yaklanır ve gemide hapsedilir. Kapatıldığı odadan kaçan Tenten Kaptan Haddok’un odasına sığınır. Geminin kaptanı alkol bağımlısıdır ve ikinci kaptan Allan tarafından kandırılmaktadır. Gemiden filikayla kaçan Tenten ve Kaptan Haddok kendilerini takip eden bir suya inebilen uçak tarafından saldırıya uğrar. Suya inerek ölüp ölmediklerini kontrol etmek isteyen pilot ve yardımcısı Tenten tarafından oyuna getirilerek etkisiz hale getirilir. Uçakla havalanan Tenten, alkol komasına giren Kaptan Haddok ‘un kendisine saldırmasıyla kontrolü kaybeder ve Sahra Çölüne düşerler. Yaralanmazlar ve Fas’daki bir kıyı kentine ulaşmayı başarırlar. Burada Kaptan eski mürettebatı tarafından kaçırılır. Tenten Kaptan’ı kurtarmaya çalışırken uyuşturucu kaçakçı örgütünün lideri Omar Ben Salaad ile karşılaşır. Hergé, Kara Altın Diyarında adlı macerayı yazmaktayken bulunduğu ülke olan Belçika, Nazi Almanyasının işgaline uğrayınca hikâyeye ara vermek zorunda kalır. Macera o dönemde İngiltere mandası konumunda olan Filistin’de geçmekte ve Yahudiler, Araplar ve İngilizlerin yer aldığı siyasi bir senaryoya sahipti. Bunun üzerine daha az siyasi bir konu olan uyuşturucu kaçakçılığıyla ilgili Altın Kıskaçlı Yengeç macerasını yazan Hergé ilk olarak 17 Ekim 1940 tarihinde maceraya Le Soir gazetesinde başlatır. Bölümler halinde yayınlanan macera 18 Ekim 1941’de tamamlanabilir. Macera ilk olarak siyah beyaz çizilmiş, ancak 1943 yılında renklendirilmiştir. 1960'lı yıllarda ABD baskısı için gözden geçirilen macerada bazı değişiklikler yapılır. Macera 1947 yılında "Films Claude Misonne" firması adına Wilfried Bouchery tarafından kare kare çekim yöntemiyle film olarak çekilmiştir. Film ilk Tenten adaptasyonu olma özelliğini taşır. İlk olarak ABC sinemalarında 11 Ocak 1947 tarihinde özel gösterime girer, aynı yıl 21 Aralık günü ise sinemalarda oynatılır. Bouchery iflas edip Arjantin’e kaçınca gösterimden kalkar. Filmin bir kopyası halen Belçika’daki "Cinémathèque Royale" arşivlerindedir. Simpsonlar çizgi dizisinin 2009 yılında yayınlanan 20.sezon 14.bölümü olan In the Name of the Grandfather macerasında İrlanda ile ilgili konuşan Lisa Simpson ülkenin Avrupa’daki teknolojik gelişmelerden etkilendiğini söyleyince Bart Simpson da Belçika aleyhine konuşur. Bunun üzerine araya giren anneleri Marge Simpson eğer Bart Belçika’dan o kadar nefret ediyorsa Tenten kitaplarını vermesini söyler. Bunun üzerine Bart elindeki "Altın Kıskaçlı Yengeç" kitabına sarılır ve bir daha benzer şeyler söylemeyeceğine söz verir. The Pierces The Pierces. New York kökenli müzik topluluğu. Grubun üyeleri Catherine Pierce ve Allison Pierce adlı, aslen Birmingham, Alabama yerlisi iki kız kardeştir. Son yıllarda The Roches, Tori Amos, Sarah McLachlan, Shawn Colvin, The Indigo Girls ve Sheryl Crow gibi çok tanınmış sanatçılara benzetilmektedirler. Pierce kardeşler, Birmingham, Alabama'da yedi kişilik bir ailenin iki yıl arayla dünyaya gelen iki kızıdır. Kendi halinde hippi ebeveynleri yüzünden sürekli seyahat ederek büyüdüler ve evden-okul eğitimi aldırlar. Anneleri ressam, babaları ise değişik gruplarda da çalmış bir gitaristtir. Müzik ve sanatla erken tanışan Pierce kardeşler Joni Mitchell ve Simon & Garfunkel dinleyerek büyüdüler. Çocukken sanatçı yanlarını ortaya çıkarabilsinler diye, partilerde, düğün ve kiliselerde aile tarafından sürekli teşvik edildiler. Allison 3 yaşında dans etmeye başladı ve iki kardeş de başarılı balerinlerdir. Auburn Üniversitesi'ni yeni kazandıkları sene, bir arkadaşları Nashville'deki bir kayıt stüdyosuna demolarını yolladı ve bu olay ilk albümleri olan "The Pierces" (2000) ile sonuçlandı. Halk armonileri ve yetişkin alternatif şarkılarından oluşan bir albümdür. Allison Pierce 2004 yılında verdiği bir röportajda bu ilk albümün bir "karmaşık düzen" olduğunu vurgulamıştır. (Allmusic'deki haklarında yer alan sayfa .) 10 Ağustos 2005'te Universal'den "Light of the Moon" adlı 2. albümlerini çıkardılar. Brian Sperber'in yapımcılığını yaptığı albümde, tüm şarkı sözlerini kızların yazdığı veya düzenlediği 11 şarkı bulunmaktadır. "Thirteen Tales of Love and Revenge" adlı 3. albüm ise ABD'de 20 Mart 2007'de yayınlandı. Roger Greenawalt (Nils Lofgren, Radish, Ben Kweller), tarafından yapımcılığı yapılan albüm, özellikle de şöhretlerin eğlence stillerini parodik bir şekilde anlatan "Boring" adlı şarkıyla iyi bir çıkış yakaladı. Bu yeni albüm diğerlerine göre daha sert daha uç bir tarza sahiptir. Öyle ki akordeon, calliope, basson, sitar, keman, otoarp ve Hawaii tipi steel gibi değişik enstrümanlar kullanılmıştır. Bu albüm grup için, artık "folk rock" tarzı olarak bilinmelerini sağlayan kesin bir değişim olmuştur. "Rolling Stone"'un En İyi Çıkış Yapan Grubu olarak seçilmelerinin ardından, dergiye verdikleri bir demeçte bu albümün kendileri için son şans olduğunu hissettikleri anlaşılıyor. Bu yüzden de "sadece bunun için, gidip eğlendi"ler. 5 Aralık 2007'de CW'nin "Gossip Girl" dizisinde "Secret" ve "Three Wishes" şarkılarını söyleyerek rol aldılar. 21 Ağustos 2008'de ise "Dexter" dizisinin tanıtım filminde yine "Secret" adlı şarkıları kullanıldı. (Bu tanıtım Türkiye'de de ntv, cnbc-e ve e2 kanallarında yayınlandı.) 2009 Mayısında, popüler "Secret" şarkısı, Hollanda NET 5 kanalı tarafından "Charmed" ve "Ghost Whisperer" dizilerinin tanıtımlarında kullanıldı. 2010 Haziran'da ise yine "Secret" şarkısı,Amerikan ABC Family kanalında yayınlanan "Pretty Little Liars" dizisinin jenerik müziği olarak kullanıldı. İkili, The All-American Rejects'in son albümü When The World Comes Down'da yer alan "Another Heart Calls" şarkısında da vokal yaptılar. "The Pierces" Yayın tarihi: 24 Kasım 2000 "Light of the Moon" Yayın tarihi: 25 Ocak 2005 "Thirteen Tales of Love and Revenge" YayÄ±n tarihi: 20 Mart 2007 "You & I" Yayın tarihi: 30 Mayıs 2011 "Creation" Yayın tarihi: 1 Eylül 2014 Garip (kitap) Garip, Türk şairler Orhan Veli Kanık, Oktay Rifat Horozcu ve Melih Cevdet Anday'ın 1941 yılında İstanbul'da yayınlanan ilk şiir kitabı. 1945 yılında, yalnızca Orhan Veli'nin imzası ve şiirleriyle yeniden basılan eser Garip akımının ismine kaynak olmuştur. İlk baskının Kanık tarafından kaleme alınmış önsözünde şairlerin şiir hakkındaki ortak görüşleri dile getirilmiştir. İkinci baskının önsözü de Orhan Veli'nin görüşlerindeki değişimin bir ifadesi gibidir. İlk kez 1941 yılının Mayıs ayında yayımlanan "Garip"'te Melih Cevdet Anday'ın on altı, Oktay Rifat Horozcu'nun yirmi bir, Orhan Veli Kanık'ın ise yirmi dört şiiri yer aldı. Daha sonraları bu şairlerin temellerini attıkları şiir akımına adını veren "Garip"'in önsözü Orhan Veli tarafından yazıldı. Bu önsöz "Şiire Dair" başlığı altında Varlık dergisinde parça parça yayınlanan yazıların bir araya getirilerek düzenlenmiş haliydi ve Garip akımının bildirgesi niteliğindeydi. Orhan Veli, amaçlarının "eskiye ait olan her şeye karşı çıkmak ve her şeyden önce şairanenin aleyhinde bulunmak" olduğunu yazmıştı. Kanık ikinci baskıda, bu önsöze "Garip İçin" başlıklı bir açıklama ekledi. Şair, ayrıca ilk önsözü birçok açıdan gözden geçirip, 1945'teki şiir anlayışına yaklaştırmaya çalıştı. Bu gaye için bazı yargılarını dahi yumuşattı. Örneğin, 1941'deki baskının yedinci sayfasında yer alan "birtakım ideolojilerin söylediklerini bilinen kalıplar içine sıkıştırmakta hiçbir yeni ve sanatkârane hamle yoktu" cümlesindeki "ideolojilerin" sözcüğü 1945 baskısının 12. sayfasında "nazariyelerin" biçiminde yazılmıştı. İlk baskısı 64, ikinci baskısı 48 sayfa olan kitap, Orhan Veli'nin ölümünün ardından "Bütün Şiirleri" adlı kitaba dahil edildi. Kitapta yer alan şiirler çoğunlukla 1937-1941 yılları arasında yazıldı ve Varlık, İnsan, Gençlik, Ses, İnkılâpçı Gençlik, İşte gibi dergilerde önceden yayınlandı. "Garip"'in ilk baskısının 19 ile 26. sayfaları arası Melih Cevdet'in şiirlerine ayrılmıştı. Şairin kitapta "Serçe", "Ağaçların Yukarıdaki Yaprakları", "Ellerimiz Gibi", "Yeni Baştan", "Gurbet", "İkinci Harbı Umumi", "Islık Çalmak", "Noktürn", "Saadet Şiirlerinden II", "Ağız Mızıkası", "Seyahat Şiirlerinden I", "Günlerimizden", "Gün Batarken", "Bir Misafirliğin Fotoğrafı", "Ölmüş Bir Arkadaştan Mektup" isimli eserleri yer aldı. Bu şiirlerin yedi tanesi daha önce yayınlanmamışken, sekizi Varlık, bir tanesi ise Ses dergisinde basılmıştı. Kitabın 25 ile 44. sayfaları arasında yer alan Oktay Rifat şiirleri ise "Şükür", "Hayranlık", "Yıldızlar", "Ekmek ve Yıldızlar", "Gün Sonu Konuşması", "Şehitlik I", "Şehitlik II", "Kuzu", "Gelin", "Sübyan", "Karga", "Karaca Ahmet", "Bir Otelin İki Odası", "Kırlangıç", "Nanoç'un Çocukluk Resmi", "Pencere", "Peyizaj", "Uykusuzluk", "Zurna", "Kuşdili" ve "Tecelli" idi. On tanesi Varlık, ikisi Sokak, biri Oluş, biri Ses, biri Yenilik dergisinde daha önceden yayınlanmış bu eserlerin altı tanesi ise ilk kez bu kitapta basılmıştı. İlk baskıda yer alan Orhan Veli şiirlerinin sekizi Varlık, dördü İnsan, biri Ses dergisinin önceki sayılarında yer almışken onbir tanesi yeniydi. Bu şiirler "Sevdaya mı Tutuldum", "Sabaha Kadar", "Gemilerim", "Bayram", "Robenson", "İnsanlar", "Hicret I", "Hicret II", "?", "Baş Ağrısı", "Anlatamıyorum", "Kuşlar Yalan Söyler", "Kitabe-i Seng-i Mezar", "Gözlerim", "Gölgem", "Rüya", "İstanbul İçin Hay-Kay'lar", "Güzel Havalar", "Efkârlanırım", "İllusion", "Harbe Giden", 'Kaside", "Ne Kadar Güzel", "Söz" idi. Birinci baskıda ayrıca, Oktay Rifat ve Orhan Veli'nin birlikte yazdığı "Kuş ve Bulut" ve "Ağaç" isimli şiirler de yer alıyordu. 1945'te yayınlanan ikinci baskı sadece Orhan Veli'nin şiirlerinden oluşuyordu. Şairin Oktay Rifat'la birlikte yazdığı "Ağaç" ve "Kuş ve Bulut" dahi çıkarılmış ve bunların yerine "Sol Elim", "Şoförün Karısı", "Dağ Başı", "Dedikodu", "Kitâbe-i Seng-i Mezar II", "Kitâbe-i Seng-i Mezar III", "Derdim Başka", "Karmakarışık", "Kızılcık", "Eski Karım", "Festival", "Gemliğe Doğru" adlı şiirler kitaba eklenmişti. Kitapta Agop Arad'ın çizdiği siyah beyaz ayakta duran bir kadın figürü de vardı. Orhan Veli, şiirlerin sıralamasında da yeni bir düzenleme yapmıştı. "Garip"'te yer alan şiirlerden en çok ilgi çeken şaşırtıcı ve yıkıcı özelliği ile "Kitabe-i Seng-i Mezar I" oldu. Ayrıca, tıpkı bu şiir gibi basit insanları konu edinmiş "Hicret", "Şoförün Karısı", "Güzel Havalar", "Festival", "Kaside", "Söz" eserler de kitapta yer bulmuştu. Bu şiirlerin ortak özelliği halk diline yakın ve esprili oluşlarıydı. Konuşma diliyle yazılmış şiirlerde sık sık şehir halkının kullandığı deyimlere, atasözlerine ve tekerlemelere de yer verilmişti. Orhan Veli'nin ilk dönem şiirlerinde görülen çocukluk temasını işleyen, çocukların ağzından onların bakış açısıyla yazılmış ürünlere bu kitapta da raslanır: "Robenson", "Rüya", "Bayram", "Gözlerim", "Gemilerim", "Harbe Giden", "Fena Çocuk" gibi. "Güzel Havalar", "Sevdaya mı Tutuldum", "Anlatamıyorum", "Gölgem", "Efkârlanırım", "Derdim Başka", "Baş Ağrısı", "Sabaha Kadar", "Ne Kadar Güzel" gibi şiirlerde ise Kanık'ın kişisel yaşamı ile ilgili ayrıntılar yer alır. Cavit Yamaç, Mehmed Kemal'in yaptığı bir röportajda kitaba "Garip" adını kendisinin koyduğunu şöyle açıkladı: Bir gün Nisuvaz'da oturuyordum. Orhan geldi, bir şiir kitabı çıkaracağını söyledi. Bir türlü kitabına bir ad bulamıyordu. Koymak istediği ad "Tahattur"du. Bilirsin Orhan Veli'nin "Alnımdaki bıçak yarası senin yüzünden... Tabakam senin yadigârın... Seni nasıl unuturum ben... Vesikalı yarim" diye bir şiiri vardır. Onun adı "Tahattur"'dur. Kitabına bunu vermek istiyordu. Bana sordu ne dersin diye... Ben de bu adın çok eskimiş olduğunu daha yeni ve ilgi çekici bir ad bulmasını söyledim. Bu yeni adın ne olabileceğini sordu. Ben de senin şiirlerin yadırganıyor, acayip garip bulunuyor, öyle bir ad vermelisin dedim. Öyleyse bir ad bul, dedi. Yaban, acayip garip derken... Garip sözü üzerinde durduk. Orhan Veli'nin kitabının adı ortaya çıkmıştı. Garip, sadece şaşırtıcı, acayip anlamına gelmiyor, gurbette kalmışa da yakışıyordu. Zaten o dönemde Orhan Veli ve arkadaşları da biraz kural dışı, biraz gurbette kalmış gibiydi. "Garip"'te "Kitâbe-i Seng-i Mezar"'ın başını çektiği birçok yeni, yıkıcı ve şaşırtıcı şiir yer alıyordu. Bu yüzden de kitap yayınlanmasının ardından büyük ilgi çekti ve hem iyi hem de kötü eleştiriler aldı. Örneğin, Hece şiirinin öncülerinden Yusuf Ziya Ortaç "Kitâbe-i Seng-i Mezar" için "Vezin gitti, kafiye gitti, manâ gitti... Türk şiirinin berceste mısraı diye "Yazık oldu Süleyman Efendi'ye!" rezaletini alkışladılar... Göğüslerinde cehennemler yanan sanat cücelerinin kınalar yakıp, ziller takıp şıkır şıkır oynadıklarını gördük! Sanatın darülâcezesiyle timarhanesi el ele verdi, birkaç mecmuanın sahifesinde saltanat kurdular! (...) Ey Türk gençliği! Sizi bu hayasızlığın suratına tükürmeye davet ediyorum." diye yazdı. Garip akımının destekçilerinden olan Nurullah Ataç ise "Yazık oldu Süleyman Efendi'ye" mısrası sayesinde şiirin vapurlara, tramvaylara, kahvehanelere kadar girebildiğini söyledi. Bu aşırı eleştiriler ve övgüler sebebiyle Orhan Veli Kanık kısa zamanda büyük ün kazandı. Ambardaki Kömür Ambardaki Kömür (Fransızca: Coke en stock) Tenten'in Maceraları adlı çizgi roman serisinin 19. macerasıdır. Belçikalı yazar ve çizer Hergé tarafından yaratılmıştır. Hergé'nin ondokuzuncu Tenten macerası "Ambardaki Kömür"ün Fransızca özgün adı Coke en stock tur. "Stoktaki Kok kömürü" anlamına gelir. Hikâyedeki köle taciri gansterlerin geminin ambarında gizlice kaçırdıkları "Afrikalı köleler" için kullandıkları bir kod adıdır. Bu Tenten albümü İngilizce versiyonunda The Red Sea Sharks ("Kızıl Deniz Köpekbalıkları" veya "Kızıl Deniz Dolandırıcıları" anlamlarına gelir) adıyla yayımlanmıştır. Türkiye'de ise albüm önce "Milliyet Yayınları" tarafından 1980'de Köle Tüccarları adıyla küçük boy olarak yayımlanmıştı. Daha sonra Yapı Kredi Yayınları ve İnkılâp Fransızca özgün adının çevirisini kullanarak 1990'lı ve 2000'li yıllarda albümü Ambardaki Kömür adıyla yeniden yayımladılar. Macerada Khemed Emirliğinde iktidarda bulunan Mohammed Ben Kalish Ezab, Şeyh Bab El Ehr tarafından devrilmek istenir. Tenten ve Kaptan Haddok, bir filmden çıkışta General Alkazar ile karşılaşırlar. Acelesi olan General hızla uzaklaşırken cüzdanını düşürür, Tenten Generalin kaldığı oteli arar ama söylediğinin aksine orada kalmadığını öğrenir. Tenten ve Haddok eve döndüklerinde ise Mulensar Şatosunun Emirin küçük oğlu haşarı Abdullah’ın yanında uşaklarıyla beraber geldiğini görürler. Tenten ile görüşen Dupont ve Dupond, Dawson isimli bir silah kaçakçısını izlerken takip ettikleri General Alkazar ile neden görüştüğünü sorarlar. Generalin gerçekten kaldığı oteli Tenten’e gösterirler ve burada Tenten ile Haddok Dawson ile Generali konuşurken görürler. Tenten, Dawson isimli kişinin Mavi Lotus macerasındaki düşmanı olduğunu görür. Dawson’un Khemed’de darbenin başarılı olması için Havilland Mosquito savaş uçaklarını muhaliflere sattığını öğrenir ve darbeyle devrilmiş olan emiri kurtarmaya Khemed’e gitmeye karar verir. Haddok da onunla gelmeyi kabul eder. Dawson, Tenten’in Khemed’e gitmekte olduğunu öğrenir ve engelleme planları yapar. Tenten ve Haddok Khemed’deki Wadesdah Havaalanına inince gümrük memurları tarafından ülkeye alınmazlar, bu arada muhtemelen Dawson’un bir ajanı tarafından çantalarına bir bomba yerleştirilir. Ancak dönüşte yolculuğunda bombanın patlamasından önce uçağın motorunda çıkan yangın uçağın zorunlu iniş yapmasına neden olur. Ülkeye girişlerinin engellenmek istediğini anlayan Tenten ve Haddok kaza yerinden ayrılarak şehre gece girerler. Burada eski dostları Portekizli tacir Oliveira da Figueira’yı bulurlar. Onun da yardımıyla kıyafet değiştirerek Emir’in saklandığı yere giderler. Emir’in saklandığı yere giden zırhlı araçlar yanlışlıkla kendi savaş uçakları tarafından imha edilir. Darbeyle başa gelen Mull Paşa, aslında Tenten’in karşısına Kara Ada ve Kara Altın Diyarında maceralarındaki düşmanı Doktor Müller’dir. Devrik Emir ayrıca di Gorgonzola Markisi tarafından köle ticaretinden bahseder. Buna göre Mekke’ye hacca gelen Afrikalı Müslümanlar kandırılarak yük gemileriyle köle olarak satılmaktadır. Tenten ve Haddok durumu araştırmak için Kızıldeniz’e giderler. Burada yine savaş uçaklarının saldırısına uğrasalar da Tenten gemideki uçaksavar StG 44 ile uçaklardan birisini düşürmeyi başarır. Gemileri batar ve derme çatma bir salda mahsur kalırlar, bu arada düşen uçağın pilotu olan Piotr Skut da sala gelir. Açık denizde di Gorgonzola’nın yatı tarafından kurtarılırlar. Yatta davet veren di Gorgonzola Tenten ve Haddok’u diğer misafirlerden ayırarak SS Ramona adlı gemiye nakleder. Aslında bu gemi di Gorgonzola’nın köle kaçakçılığı yaptığı gemilerden birisidir. Gemide mahkûm edilen Tenten ve Haddok gemi kaptanının Haddok’un Altın Kıskaçlı Yengeç macerasındaki meslekdaşı Allan olduğunu öğrenirler. Gemide geceleyin çıkan bir yangın sonunda mürettebat gemiyi terkeder. Tenten ve Haddok yangını söndürmeyi başarırlar. Gemiyi araştıran Haddok güvertenin altında çok sayıda Afrikalı esirin olduğunu fark eder. Afrikalılarla anlaşamayan Haddok onlara kaçırılmakta olduklarını anlatamaz, ısrarları üzerine onları Cibuti’ye götürmeye razı olur. İlerleyen gemiye yaklaşan ve bir Arap şeyhini taşıyan yerel bir gemiden inen kişi kargodaki “kömüre” bakmak istediğini söyler. Adamın Afrikalıların dişlerine bakmaya başlamasıyla durumu anlayan Haddok Arap şeyhinin köle taciri olduğunu algılar ve adamı gemiden kovar. SS Ramona’nın Haddok’un denetimine geçtiğini öğrenen di Gorgonzola gemiyi batırmak için denizaltısını gönderir. Tenten denizaltının saldırısını fark edince Skut’un onardığı telsiz ile yardım ister ve olay yerine gelen ABD donanmasından USS Los Angeles denizaltıyı etkisiz hale getirir ve teslim olmaya zorlar. Savaş gemisi di Gorgonzola’yı yakalamak üzere yata gidince di Gorgonzola deniz kazası sonucu öldüğü süsü vererek mini denizaltısıyla kaçmayı başarır. Tenten, Haddok ve Skut Avrupa’ya dönerek uluslararası köle ticaretini ifşa ederler. Khemed’de ise devrik Emir yeniden başa geçmiştir. Macerada hacı olmak üzere kandırılan ve köle yapılmak üzere olan Afrikalıların ırkçı bir şekilde gösterildiği iddia edilmiştir. Afrikalı siyahiler iyi kalpli resmedilmelerine rağmen kolay kandırılır olarak tanımlanmıştır. Ancak benzer şekilde macerada Avrupalılar da özellikle bilerek yapıldığı anlaşılan gramer yanlışlıklarıyla eleştirilmiştir. Haddok, Afrikalıları kaçırıldıklarına ikna etmeye çalışırken sarf etttiği kelimeler ise onun renkli kişiliğinin yansımasıdır. Ayrıca Hergé köleliğe karşı olan konumunu Haddok üzerinden okuyucuya yansıtır. Gemidekileri köle olarak denetlemeye gelen Arap şeyhini gemiden atan Haddok adam uzaklaşıncaya kadar sayısız küfür eder. Ambardaki Kömür macerasında önceki maceralardaki çok sayıda karakter yeniden sahne alır: Kuşku (film) Kuşku (İngilizce: "The Amityville Horror", Türkçesi: Amityville Dehşeti), 1979 tarihli ABD yapımı korku filmidir. Jay Anson'ın çok satanlar listesinde yer alan aynı adlı romanından uyarlanmıştır. Amityville Dehşeti serisinin ilk filmidir. Filmin hikâyesi, Lutz ailesinin Long Island'ın Amityville kasabasında bulunan 112 Ocean Avenue'daki yeni satın aldıkları evde karşılaştıkları iddia edilen olaylara dayanır. Ayrıca bu olaylar birçok tartışmanın da konusu olmuştur. New York'a bağlı, Long Island'da bulunan Amityville kasabasından Ronald DeFeo, Jr. isimli genç, bir gece ailesinin tamamını kurşunlayarak öldürür. Bu sırada aile üyeleri uykudadır. DeFeo, polisin yaptığı sorgulamada ona cinayet işlemesini söyleyen sesler yüzünden bunu yaptığını söylemiştir. Bir sene sonra Lutz ailesi, toplu cinayetin işlendiği bu eve taşınır ve bir dizi paranormal olay ile karşılaşınca 28 gün sonra evi terk eder. Filmin stüdyo dışı çekimleri, Amityville'daki yetkililer izin vermediğinden gerçek mekânda yapılamamış, New Jersey'e bağlı Toms River'daki 112 Ocean Avenue'ya benzetilen evde yapılmıştır. Diğer iç sahneler Kaliforniya'da MGM stüdyolarında çekilmiştir. Filmin dış sahneleri ise Toms River ve Point Pleasant Plajı'nda çekilmiştir. Yağmur sahneleri için Toms River Gönüllü İtfaiyesi görev alırken filmde fazladan yerel polis ve ambulans çalışanı oynamıştır. Yapımcılar, Jay Anson'ın senaryosu yerine Sandor Stern tarafından yazılan senaryoyu seçmişlerdir. Ayrıca filmin promosyon malzemelerinde gerçek ev gösterildiği için evin o günkü sahipleri, Jim ve Barbara Cromerty, filmin yapımcılarına dava açmıştır. James Brolin'e George Lutz rolü teklif edildiğinde Brolin tereddüt etmiştir. Ardından Brolin, Anson'ın romanının bir kopyesini elde etmiş ve bunu saat 2.00'ye kadar okumuştur. Kitabın gerilimli bir kısmını okurken, daha önce asmış olduğu pantolon yere düşmüş ve Brolin, korkuyla sandalyesinden sıçramıştır. Sonra Brolin filmde oynamaya karar vermiştir. Bilahare George Lutz ve ailesinin hikâyesinden şüphelenmesine rağmen onlarla dost olmuştur. Brolin filmdeki rolünden dolayı iki yıl iş bulamadığını söylemiştir. Film, ABD'de 27 Temmuz 1979 tarihinde vizyona girmiş ve 86 milyon dolardan fazla kazanarak gişede büyük bir başarı elde etmiştir. Bağımsız bir stüdyo tarafından çekilen o dönemdeki en başarılı filmlerden biridir. Film, Türkiye'de "Kuşku" adıyla vizyona girmiştir. Filmin Türkiye'deki gösterme hakları o dönemde Met Film isimli şirkete aittir. İnterstar'da "Amityville Şeytanı", Teleon'da "Kasabada Dehşet" ve CNBC-e'de "Lanetli Ev" adıyla yayınlanmıştır. Lalo Schifrin'in film müziği Akademi Ödülü'ne aday gösterilmiş, fakat ödülü Georges Delerue'nun "Küçük Bir Sevda" filmi için hazırladığı müziğe kaptırmıştır. Ayrıca filmin müziğinin 1973 tarihli "Şeytan" filminde kullanılması reddedilen müzik olduğuna dair bir söylenti vardır. Fakat Schifrin, kendisiyle yapılan bir röportajda bunu yalanlamıştır. Ä°brahim Ethem Dirvana İbrahim Ethem Dirvana ya da İbrahim Ethem Mesut Bey (d. 1864- ö. 29 Nisan 1959) filozof, yazar ve Osmanlı Devleti'nin son yıllarında yüksek kademelerde görev yapmış bir devlet adamıdır. İbrahim Ethem Bey 1864 yılında İstanbul'da doğdu. Gülhane askeri Rüşdiyesi ve Mekteb-i Mülkiye'yi bitirdikten sonra Paris'e gitti ve Sorbonne Üniversitesi Siyasal Bilimler Fakültesi'nden mezun oldu. Paris'te bulunduğu sırada Fransız filozofu René Descartes'ın "Discourse de la Méthode" (Metot Üzerine Konuşma) adında eserini "Hüsn- i İdare- i Akl" ve "Taharr- i Hakikate Dair Usul Hakkında Nutuk" adları altında 1895 yılında Türkçeye çevirdi. Bu kitap 2005 yılında tekrar latin alfabesiyle yayınlanmıştır. İbrahim Edhem Bey Dec 1908 - May 1910 tarihleri arasında Beyrut Valiliği yaptı. Ayrıca mütareke yıllarında (1918 yılındaki Mondros Ateşkes Antlaşması'yla 1923 yılındaki Cumhuriyet'in İlanı arasındaki dönem) 2 ay kadar bir süreyle Posta ve Telgraf Nazırlığı, 1,5 ay kadar bir süreyle de Şura-yı Devlet (günümüzdeki Danıştay) başkanlığı yaptı (15 Haziran 1920-31 Temmuz 1920). İbrahim Edhem Dirvana 29 Nisan 1959 tarihinde 95 yaşındayken İstanbul'da vefat etti ve Küçüksu Mezarlığı'nda defnedildi. Paul Afeaki Bir dönem Türkiye Basketbol Ligi'nde de oynamış Tonga, ABD ve Lübnan vatandaşı basketbolcudur. 27 Nisan 1968'de Tonga'da Amerikalı bir ebeveynin çocuğu olarak dünyaya geldi. 1992 yılında mezun olduğu Utah Üniversitesi'nin basketbol takımında atletik yapısıyla dikkat çekti. 1994 yılında Galatasaray ile anlaşmak üzereyken Fenerbahçeli yöneticiler tarafından kaçırılarak sarı-lacivertli takıma transfer oldu. 2.08'lik boyuyla Fenerbahçe'nin 1994-95 sezonunda pota altındaki umudu olan Afeaki, sezon başında 15 Eylül 1994'te Efes Pilsen'i 85-74 yenerek Cumhurbaşkanlığı Kupası ve Ülkerspor'u 7 Eylül 1994'te 74-64 yenerek 50. Yıl Kupası şampiyonu olan Fenerbahçe'nin başarısında pay sahibi oldu. Ancak gerek ligin ilk maçlarında gerekse Avrupa Kupa Galipleri Kupası müsabakalarında beklenen performansı sergileyemeyen Afeaki, Kevin Rankin'in transfer edilmesi üzerine 11 Kasım 1994'teAntalyaspor'a kiralandı. Bu takımda da beklenen başarıyı yakalayamasa da 7-8 Ocak 1995'te düzenlenen 6. Reebok All-Star Show'da yabancılar kategorisinde smaç şampiyonu oldu. 1995'ten 2001'e dek Japonya'da basketbol oynayan Afeaki, bu tarihte Lübnan'ın Al-Ryadi takımına transfer oldu ve Khoury soyadını alarak Lübnan vatandaşlığını da aldı. Lübnan millî takımıyla 2002'de Indianapolis'te düzenlenen Dünya Kupası'na da katılan ve Türkiye'ye karşı da forma giyen Afeaki, 2005 yılında Lübnan'ın Asya Basketbol Şampiyonası'nda ikinci olmasında pay sahibi oldu. Mustafa SatÄ± Bey Mustafa Satı Bey, Mustafa Satı-el Husri, Sāti` al-Husrī, Arapça: ساطع الحصري (d. 1880, San'a-ö. 1969, Bağdat), Osmanlı eğitimci, teorisyen ve siyasetçi. II. Meşrutiyet döneminin ünlü eğitimcisi olan Satı Bey, I. Dünya Savaşı'ndan sonra Arap milliyetçiliği ideolojisini geliştiren kişidir ve bu özelliği ile 20. yy. Arap dünyasında etkili bir isimdir. Eğitim tarihimizde genellikle Emrullah Efendi’nin Tuba Ağacı Nazariyesine karşı çıkmakla tanınmıştır. Darülmuallimin (Erkek Öğretmen Okulu)’de öğretmenlik yaptığı yıllarda batı pedagojisine dayanan bilimsel bir eğitim anlayışının Türkiye’de yerleşmesinde etkili oldu. Öğretmen yetiştirme konusundaki çabaları devrin tüm Türk aydınları tarafından takdir edildi ve kendisine pedagojide devrim yaratmış kişiliklerden Friedrich Fröbel’e ithafla “"Türk Frobeli"” adı takıldı. Başlangıçta Osmanlıcılık fikrine taraftar olan Satı Bey, Osmanlı Devleti yıkılma sürecine girmesinden sonra Türkiye'den ayrıldı ve geliştirdiği tutarlı, sistematik bir teori ile Arap milliyetçiliğinin gelişmesine katkıda bulundu. I. Dünya Savaşı’ndan sonra Suriye, Irak ve Mısır’da eğitim alanında önemli hizmetler verdi. 1880 yılında San'a’da dünyaya geldi. 15 çocuklu Halepli bir ailenin oğlu idi. Babası, Yemen’de mahkeme reisliği yapmaktaydı. Küçük yaşta matematiğe duyduğu ilgi nedeniyle kendisine “Arşimet” lakabı takıldı. Mülkiye Mektebi’nde (Siyasal Bilgiler Okulu) öğrenim gördü. 1900 yılında mezun oldu. Yanya İdadisi’nde Tarih-i Tabii dersleri vererek başladığı öğretmenlikten 1905 yılında ayrıldı. Yanya yıllarında Avrupa’da gelişmekte olan ulusalcılık akımlarına ilgi duydu. 1908’e kadar kaymakamlık yaptı. Radoviş ve Florina kaymakamlıkları görevinde bulundu. 1908’de istifa edip İstanbul’a gitti. Manastır’da çıkan bir gazetenin yazarlığını yaptı ve ""Envar-ı Ulum"" adlı dergiyi çıkardı. Çeşitli konularda yazıları yayınlandı. Satı Bey’in, dönemin ders programlarını eleştiren yazıları çeşitli yayın organlarında yer almıştı. Yazıları dikkat çekince Mülkiye Mektebi’nde öğretmeni olan Maarif Nazırı Mustafa Nail Bey’in önerisiyle 1909’da İstanbul Darülmuallimini (Erkek Öğretmen Okulu) Müdürü oldu. Kendisine geniş yetkiler verildi; programı istediği gibi düzenledi ve öğretmenleri istediği gibi seçti. Okulun yeni programına göre pedagojik makale ve kitalar yazdı. Türkiye’deki en eski ve en ciddi eğitim dergisi olan “"Tedrisat-ı İptidaiyye Mecmuası""nı (1912'den itibaren: ""Tedrisat Mecmuası"") 1910 yılında, Maarif Nezareti adına İstanbul Darülmuallimini öğretim görevlileri (heyet-i talimiyye) ile birlikte çıkarmaya başladı ve bütün okullara gönderilmesine gayret gösterdi. 1910 yılı başında bir eğitim araştırma gezisine çıkarak 2 ay süreyle İtalya, Fransa, İsviçre, Almanya, Belçika, İngiltere ve Romanya’da bulundu. 1911’de eski mezunların yaptıkları işleri ve karşılaştıkları sorunları tespit için vilayetleri gezdi; Şam, Beyrut, Adana, Konya, İzmir, Selanik, Drama’da bulundu. Dönemin Maarif Nazırı (Milli Eğitim Bakanı) Emrullah Efendi ile anlaşamadığı için 1912 yılında istifa etti. Aşağı yukarı Tevfik Fikret’in Mekteb-i Sultani’den istifası ile aynı günlere rastlayan bu istifa, ikinci bir Mekteb-i Sultani Meselesigibi sonuçlar doğmuş; öğrenciler protestolarda bulunmuşlardı ama olaylar Mekteb-i Sultani’de olduğu kadar büyümeden yatıştırıldı. Nazır Emrullah Bey'le Satı Bey arasındaki anlaşmazlıkların başında, Satı Bey'in eğitimin tabandan başlaması gerektiği konusundaki görüşü gelmekteydi. Emrullah Efendi'nin geliştirdiği "Tuba Ağacı Nazariyesi" ise tersine, eğitimin öğretmen yetiştirmekten başlaması gerektiğini savunuyordu. Genelde Emrullah Efendi ve Satı Bey arasında olan bu tartışmalara daha sonra Ziya Gökalp, Prens Sabahattin, İsmail Hakkı, Halide Edip gibi düşünürler da katılmıştır Satı Bey, Darülmuallimin Müdürlüğü’nden istifasının ardından kısa bir süre Darüşşafaka müdürlüğü yaptı. Çok geniş yetkililerle bu göreve getirilmişti ancak harcamalar konusunda uygulamalar yüzünden dernek ile anlaşamayınca görevi bıraktı. Darüşşafaka’dan ayrıldıktan sonra bir Avrupa gezisine çıktı. Dört ay süren bu gezi, ertesi yıl kuracağı Yeni Mektep’in esaslarını belirlemede ona yardımcı oldu. Tevfik Fikret’in yeni okul kurma hayallerinden etkilenen Satı Bey, 1915’te Şişli'de “"Yeni Mektep"” adlı özel bir anaokulu ve ilkokul açtı. Fikret’ten bu anaokulu için şiir yazmasını istedi. Edebiyatımızın ilk eğitsel çocuk kitabı Şermin, bu okul vesilesiyle yaratılmış oldu. Anaokulu öğretmenleri yetiştirmek içinse “Da-rülmürebbiyat” adlı bir okul açtı. 1919’da kendisine müsteşarlık teklif edildiyse de teklifi reddederek Türkiye’yi terk etti, Suriye’ye gitti. Eskiden taraftar olduğu Osmanlıcılık fikrini Osmanlı Devleti yıkılma sürecine girmesinden sonra terk etmişti; hayatının geri kalanında mezhepsel ve dinsel farkları dışlayacak bir Arap ulusçuluğunun gelişmesine katkıda bulunacaktır. Suriye’de Faysal bin Hüseyin önderliğinde kurulan bağımsız Arap Devleti’nde Milli Eğitim Bakanı olarak görev yaptı. Ülke Fransız işgaline uğrayınca İtalya’ya geçti, Faysal’ın Irak Kralı ilan edilmesi üzerine Irak’a gitti. Irak’ta milli eğitimin kurucularından oldu. Arap milliyetçiliğinin eğitim sistemi yoluyla yaygınlaşması için çalıştı. Onun görüşlerinin etkisindeki askerlerden oluşan ordu, 1941’de mandacı İngilizleri destekleyen kraliyet ailesine karşı bir darbe yapıp Raşid Ali Geylani’yi başa geçirdi. Ne var ki İngilizler kısa süre sonra kontrolü yeniden sağladığnda Satı Bey ve onun diğer Arap ülkelerinden getirdiği öğretmenler Irak’tan kovuldu. Satı Bey, 1943’te Suriye Cumhurbaşkanı seçilen Şükrü el Kuvvetli’nin daveti üzerine Suriye’ye gidip Maarif Müsteşarı oldu. Halen Fransız mandası altında olan ülkenin ortaöğrenim müfredatını Fransız etkisinden kurtaracak şekilde yeniden düzenlendiyse de 1944 sonunda uygulamaya konan müfredat kabul görmedi. Ani değişikliğin yarattığı karışıklılar ve yeni okul kitaplarının yetersizlikleri yüzünden ertesi yıl eski siteme dönüldü. 1946’da Kahire’ye giderek Eğitim Enstitüsü’nde pedagoji ve sosyoloji okuttu. Arap Kültür Dairesi’ne bilim danışmanı oldu. 1957’de inzivaya çekildi. 18 yıl Kahire’de yaşadıktan sonra 1965’te Bağdat’a gitti ve 1969’da bu şehirde hayatını kaybetti. Ayrılan Yollar (film, 1979) Ayrılan Yollar, 1979 ABD yapımı psikolojik dramatik filmdir. Özgün adı Hardcore olan film Türkiye'de Aralık 1983'te sinemalarda gösterime girmiş, video furyası yıllarına denk gelen 1984'ten itibaren de kaset kiralama şirketleri tarafında VHS ve Betamax formatlarında izlenime sunulmuştur. Filmin özgün adı, sansüre ve başka kısıtlamalara hiç yer verilmeyen cinsel içerikli filmlere verilen ad olan hardcore pornografi (sertçil pornografi)'den gelmektedir. Amerikan sinemasında "yeni sağ ekolü" nün önde gelen temsilcilerinden biri olan ve yönettiği filmlerden çok başkalarının çektiği önemli filmlere yazdığı senaryolarla (örneğin Martin Scorsese'nin çektiği Taxi Driver gibi) tanınan Paul Schrader'in hem yönettiği hem de senaryosunu yazdığı bu filmin başrollerinde George C. Scott ve Peter Boyle oynamışlardır. Zaten bu film de tıpkı Taxi Driver gibi bir alt kültürün herkesçe bilinmeyen gizli yüzünü gözler önüne sermektedir. Filmin özgün müziği Jack Nitzsche'ye aittir. Amerika'nın, orta sınıftan tutucu ve dindar insanların yoğun olarak yaşadığı bir orta batı kentinde, kilisenin öğrenciler için düzenlediği Kaliforniya gezisi sırasında kızının ortadan kaybolduğunu öğrenen baba Jake Van Dorn (George C. Scott) önce bir özel dedektif kiralar. Araştırmalar sonucunda kızının izine bir porno filmde rastlayan baba bundan sonra kızını aramak için San Fransisko'ya gelir. Porno endüstrisinin kalbinin attığı bu devasa kentte genelevlerden sex shoplara, motel odalarından porno film setlerine kadar bakmadığı yer kalmaz. Emniyetten de beklediği yardımı göremeyen babanın işi çok zordur. Kendisi de din eğitimi almış olan ve tutucu bir çevreden gelen Schrader, yönettiği filmlerinde (ve başkalarına yazdığı senaryolarında) bazı değerlere sarsılmaz bir inançla bağlanmış olan ve bunlar uğruna toplumla çatışmayı göze alan, çatışırken de çoğunlukla şiddete başvurmaktan kaçınmayan insanların öykülerini anlatır. Schrader bu filminde de modern Amerikan toplumundaki yozlaşmayı eleştirir. Emniyet ve adalet sisteminin yetersizliğinin, kaçınılmaz olarak kişilerin kendi haklarını kendilerinin araması sonucunu doğurduğunu vurgular. Ayrılan Yollar, Şubat 1979'da ilk gösteriminin yapıldığı Berlin Uluslararası Film Festivali'nde Altın Ayı ödülüne aday gösterilmişti. Film ABD'nin Ortabatı eyaletlerinden Michigan'ın sanayi kenti Grand Rapids'de bir Noel gününde açılır (burası aynı zamanda yönetmen Paul Schrader'in de memleketidir). Dürüstlük ve çalışkanlık temelinde kurulmuş bir Hristiyanlık mezhebi olan Kalvenizm'e bağlı Hollanda kökenli Amerikalıların yoğun olarak toplandıkları bu kentte yaşayan dindar ve tutucu iş adamı Jake VanDorn (George C. Scott), evinde tüm akraba ve dostlarıyla Noel'i kutlamaktadır. Koyu sohbetler ve tartışmalar hep din ve felsefe üzerinedir, ahlâklarını bozacağı kaygısıyla çocukların televizyondaki eğlence programını bile izlemelerine izin verilmez. Evdeki klasik mobilyalar, topluluğun ne kadar eskiye bağlı olduğunu gösterir. Örneğin 1940'lı yıllardan kalma yuvarlak ekranlı eski TV seti atılmamış, yeni model televizyon seti onun üzerine yerleştirilmiştir. Ertesi gün Jake VanDorn'un kızı Kristen (Ilah Davis), yaşıtları diğer öğrencilerle birlikte kilisenin düzenlediği bir Kaliforniya gezisine katılmak üzere otobüsle kentten ayrılır. Birkaç gün sonra da Jake, eve gelen bir telefonla Kristen'in gezi sırasında ortadan kaybolduğunu öğrenir. Derhal uçakla Los Angeles'a giden Jake polisten yeterince yardım göremez ve onların önerisiyle bu tür işlerde deneyimli Andy Mast (Peter Boyle) adındaki özel dedektifi kiralar ve Grand Rapids'e geri döner. Güven vermeyen bir görünümü olan saygısız tavırlı bu dedektif bir süre sonra bir delil bulduğunu söyleyerek Grand Rapids'e gelir. Bulduğu delil 8 mm'lik bir porno filmdir. Jake'e artık bunların tüm ülkede yasal hale geldiğini (yıl 1970'lerdir), hattâ bu kentte bile bu tür filmler gösteren bir sinemanın mevcut olduğunu söyler. Birlikte gittikleri bu boş sinemada, daha önce hayatında bir kez bile bu tür filmlerden izlememiş olan Jake VanDorn'a filmi izletir. Film başlayınca Jake dehşet içinde ağlamaya başlar, bu rezil porno filmde oynayan oyuncu kendi kızı Kristen'den başkası değildir. Andy'den beklediği yardımı göremeyince onu azledip kızını kendi aramaya karar veren Jake, Los Angeles'e gelir ve bu devasa kentte masaj salonlarından genelevlere, sex shoplardan motel odalarında kadar bakmadığı yer kalmaz ama bir ipucu bulamaz. Son çare olarak kendisini porno filmlere yatırım yapmaya hazır bir iş adamı olarak tanıtarak bir porno film yapımcısı olan Ramada (Leonard Gaines)'ya yanaşır. Artık Kaliforniya porno film endüstrisinin büyüleyici ama bir o kadar da sefil, ürkütücü ve hastalıklı dünyasına girmiştir. Dış görünüşünde de köklü değişiklikler yapan Jake, yeni bir film çekmeye hazırlanan bir porno film yapımcısı gibi davranarak gazetelere ilân verir ve kaldığı pejmürde otelde ilân için gelen oyuncuları kaydetmeye başlar. Amacı casting için gelenler arasından kızıyla aynı filmde oynamış olan erkek oyuncuyu teşhis edebilmektir. Umduğu olur ve ayağına gelen bu oyuncudan Niki (Season Hubley) adlı bir peep show fahişesinin adresini alır. Niki para karşılığında Jake'e yardım etmeyi kabul eder. Niki'nin rehberliğinde birlikte önce San Diego'ya oradan da San Fransisko'ya giderler. Jake burada porno endüstrisinin yeraltında faaliyet gösteren daha da karanlık bir yüzüyle tanışır. "Snuff" adı verilen ve perdede oyuncuların seks eylemi sırasında gerçekten öldürüldüğü yasa dışı filmlerin çekildiği ortamlardan birinde kızına rastlar. Ancak çetenin lideri Ratan (Marc Alaimo) kızı vermek istemeyince çatışma çıkar, Jake yaralanır. Bu arada Jake'in kayınbiraderi Wes DeJong (Dick Sargent) Jake'den endişelenerek dedektif Andy'i tekrar tutmuştur. Orada bulunan Andy çete lideri Ratan'ı vurarak öldürür. Kristen babasıyla eve döner. Ayrılan Yollar (anlam ayrımı) EESTEC EESTEC (Avrupa Elektrik Mühendisliği Öğrencileri Birliği), Avrupa’daki elektrik-elektronik ve bilgisayarla ilgili alanlarda mühendislik eğitimi gören üniversite öğrencilerinden oluşan bir organizasyondur. EESTEC'e katılmak için bir bölüm kısıtlaması olmamasına rağmen üyelerin çoğunluğunu elektrik, elektronik, telekomünikasyon, kontrol ve bilgisayar mühendisliği öğrencileri oluşturur. EESTEC 1986 yılında Hollanda’nın Eindhoven kentinde kurulmuştur. 1995 yılında Zürih’e taşınan merkez 2002 yılından itibaren tekrar Hollanda’ya geri dönmüştür ve halen Delft şehrinde bulunmaktadır. Şu anda organizasyonun 25 ülkede 43 tane yerel komitesi bulunmaktadır. Bu komiteler şehir bazlı olarak düzenlenmişlerdir. Türkiye'de de İzmir, Ankara, Eskişehir ve İstanbul'da yerel komiteler bulunmaktadır. Yapılan etkinlikler genel olarak workshop, öğrenci değişimi ve kongre başlıkları altında toplanabilir. Organizasyonun teknik bilgi birikiminin yayılması ve paylaşılmasını sağladığı etkinlikler workshoplardir. Bir hafta boyunca endüstri ve akademi dünyasından gelen profesyonellerin verdiği seminerlerde yeni teknolojiler, spesifik mühendislik uygulamaları ve mühendisliğin sosyal yönleri işlenmekte, küçük gruplar halinde tartışmalar yapılmaktadır. Değişimler, iki veya daha çok yerel komitenin karşılıklı olarak birbirlerini yaklaşık on gün süreyle ziyaret ettiği etkinliklerdir. Bu değişimler esnasında misafir komiteler ev sahibi ülkenin üniversite sistemi, endüstrisi ve kültürü hakkında bilgi sahibi olurlar. Yıllık genel kongre üye şehirlerden birinde gerçekleşir. Bu kongre esnasında EESTEC ile ilgili güncel sorunlar tartışılır ve karara bağlanır. 2010 yılındaki son kongre Atina'da yapılmıştır. Oberland Yahudileri Oberland Yahudileri (veya Oberlander Yahudileri) Yidiş ve Almanca konuşan, Oberland (Yukarı Macaristan) veya Macaristan'ın batısındaki topraklarda ve Slovakya'nın Bratislava bölgesinde yaşayan Aşkenaz Yahudilerine denir. Buna karşılık Danube Nehri'nin diğer yakasında yani doğu aşağı topraklarda yaşayan Yahudilere Unterlander Yahudileri denir ve bu Yahudiler Hasidizm akımından etkilenmiştir. Oberland Yahudilerinin çoğu Hasidik olmayıp Haredi'ydi ve diğerleri modern çağa ayak uydurmuş Ortodoks'tu. Çoğu modern giysiler giyip Macarca konuşurdu fakat çocuklarına geleneksel Yahudi dini çerçevesi içinde eğitim verirdi ve akademik konular Macarca öğretilirdi. Oberlander Yahudiliği emansipasyon öncesi klasik Alman Ortodoksluğuyla benzerlikler gösterir. Kendilerine has geleneklerinden biri düğünden önce tallit giyilmesidir, bu gelenek Alman Yahudilerinde de görülür. Bir diğer gelenek ise festival günlerinde tefilin giymeleriydi. Oberland Yahudileri günümüz Ortodoks Yahudi cemaatlerini önemli ölçüde etkiledi. Genelde Oberland Yahudileri, II.Dünya Savaşı sonrası Kuzey Amerika'ya giden Aşkenazların aksine Ortodoks olarak kalmaya devam ettiler. Bu gruptaki Yahudilerin çoğu savaş sonrası Vizhnitz gibi Hasidik gruplara katıldılar. Diğerleri ise çocuklarını Litvanya tarzı yeşivalarda veya İsrail'de eğittiler ve bu kişiler geleneklerini eskisi gibi icra etmeyip Macarca veya Almanca bilmemektedir. Bu sebeple, savaş öncesinin aksine artık Oberland Yahudisi olmak farklı bir grubu temsil etmemektedir. Kinderdijk Kinderdijk, Hollanda'nın Güney Hollanda eyaletinde, Rotterdam'ın 15 km doğusunda yer alan Nieuw-Lekkerland beldesine bağlı bir köy. Kinderdijk, Lek ve Noord ırmaklarının birleştiği noktada yer alan polderin içinde bulunmaktadır. Bu alanın kurutulması amacıyla bölgede 1740'tan bu yana 19 yel değirmeni yapılmıştır. Bu değirmenler Hollanda'nın en büyük değirmen ağını oluşturmaktadır. Hollandalı turistlerin uğrak yeri olan yel değirmenleri 1997 yılında UNESCO Dünya Miras Listesi'ne alınmıştır. Kinderdijk sözcüğü Felemenkçede "çocuğun seti" anlamına gelmektedir. 1421'de meydana gelen St. Elizabeth taşkını sırasında Grote Hollandse Waard sular altında kalmış, ancak Alblasserwaard polderi zarar görmemiştir. Söylenceye göre, korkunç fırtına dindiğinde biri bu iki bölge arasındaki sete varmış ve kurtarılabilecek bir şeyin olup olmadığına bakmış. Uzaklarda bir yerde sallanan bir beşik görülmüş. İçinde canlı bir varlığın bulunma olasılığı yok denecek kadar az olan beşik, kişiye yaklaştığı sırada bir hareket görülmüş. Beşik biraz daha yaklaşınca bir kedinin onu su üzerinde dengede tutmak için sağa sola sıçradığı fark edilmiş. Beşik sete yaklaştığında sudan çıkarılmış ve içinde uyumakta olan bir bebek göze çarpmış. Bu öykü "The Cat and the Cradle" adıyla kitap haline getirilmiştir (Meder 2007; Griffis, 1918). Su tahliyesi tarih boyunca Hollanda'nın en önemli sorunlarından biri olagelmiştir. Ülkenin bazı bölümlerinin deniz seviyesinin altında olmasından ötürü sel tehdidine açık oluşu bu durumun en önemli nedeni olarak gösterilmektedir. 13. yüzyılda Alblasserwaard'da artan sorun, 'weteringen' adlı su kanallarının açılmasıyla çözümlenmiştir. Ne var ki, zaman içinde ırmak dibinde biriken kum, su düzeyinin yükselmesine neden olmuş ve polderleri kurutmak için yeni bir sisteme gereksinim duyulmaya başlamıştır. Bu amaçla yel değirmenleri kurulmuş ve polderde biriken suyun, kum miktarına bağlı olarak tahliye edilmesi planlanmıştır. Tüm bu önlemlere karşın, tahliye sorunu tam olarak çözülememiş ve Hollanda'nın batı yakası sakinleri birçok su taşkını olayıyla yüz yüze gelmiştir. Bu taşkınların setlerdeki çatlaklardan kaynaklandığı sanılmaktadır. Atenizm Atenizm, Antik Mısır'da MÖ 14. yüzyılda görülmüş olan bir monoteist bir dindir. Semavi dinlere tek bir farkla benzer. Bu dinde cehennem yoktur. III. Amenhotep'in oğlu IV. Amenhotep devrinde yayılmıştır ve 20 yıl boyunca sürmüştür. Ancak onun öldürülmesinin ardından bu inanç terk edilmiştir. Ölümünün ardından yerine geçen firavun ve rahipler onu "sapkın firavun" ilan etmişlerdir. Bu dinin gelişinin ardından sanat ve siyasi yapı bile değişmiş, Mısır tarihinde başkent eskiden kurtulmak için Tebs'den yeni bir kent olan Tel El Amarna'ya taşınmıştır. Sanatta "Amarna" dönemi başlamış ve de artık firavun ve ailesi tanrı durağanlığıyla çizilmez olmuştur. Bu dini benimseyen IV. Amenhotep adını Akhenaton (Aton'un hizmetkarı) yapmış ve ona şiirler yazmıştır. Ortaya çıkış nedenleri tam bilinmese de Sigmund Freud'un araştırmalarının sonucunda en ön plana çıkan sav, çok geniş topraklara sahip Mısır'da var olan firavun otoritesinin halkın inancında birlik oluşturularak artırılması ihtiyacıdır. Tapınakların adı "gematon" olup Aton'a taptık anlamındadır ve de diğer Mısır tapınaklarından farkla üstleri açıktır. Ayrıca dini törenlere firavun ve ailesi de halkla birlikte katılır. Modern atenizm, Atenizmin 2000'li yıllardan itibaren monoteist inançlar doğrultusunda reformlarla geliştirilerek tekrar canlandırılması sonucu ortaya çıkmıştır. Sudan'daki Yahudilerin tarihi Sudan'daki Yahudilerin tarihi bir asır öncesine dayanır. Yirminci yüzyılda, bir asır içinde Yahudilerin Sudan'daki yaşamında dini hoşgörüsüzlükten varlık sahibi olmaya kadar yelpazesi geniş bir dönem yaşanmıştır. Yine aynı yüzyıl içinde ülkede neredeyse hiç Yahudi kalmamıştır. Jodensavanne Jodensavanne (Felemenkçe, "Yahudi Savanası") Güney Amerika'daki Surinam'da kurulması için teşebbüste bulunulan özerk Yahudi bölgesidir. Jodensavanne, başkent Paramaribo'nun 50 km güneyine Surinam Nehri üzerindeki Para'da bulunur. 1639'da İngiltere hükümeti, Hollanda, Portekiz ve İtalya'dan gelen Sefaradların eski başkent Torarica'ya yerleşmesine izin verdi. 1652'de yeni bir grup Lord Willoughby liderliği altında Surinam'a gelip Jodensavanne bölgesine yerleşti. 1664'te gelen üçüncü grubu ise David Nassy önderliğinde Brezilya ve Fransız Guyanası'ndan kovulan Yahudiler oluşturuyordu. Şeker kamışı üreticiliğiyle uğraşan Yahudiler dahili özerklik kazanmayı başardı. "Beraha ve Şalom" (Kutsama ve barış) cemaati kuruldu. Ahşap olan ilk sinagog 1665 - 1671 yılları arasında inşa edilip ikinci sinagog 1685'te tuğladan inşa edildi. 18.yy'ın Jodensavanne'ını konu edinen tarihçi Natalie Zemon Davis, 1747 doğumlu David Isaac Cohen Nassy'yi ve Yahudi cemaatinin beyaz ve zencilerle ilişkisini konu alan çalışmaları bulunur. Jodensavanne'daki nüfus 18.yy'ın ortalarında düşüşe geçti ve nüfusun çoğu Paramaribo'ya taşındı. Bu koloni, kölelerin ateşlerle 1832'de ayaklanmasına kadar hayatta kalmayı başardı. Bölge II.Dünya Savaşı'nda politik tutuklular için kamp olarak kullanıldı. Saşa Yunusoğlu Saşa Yunusoğlu (d. 18 Aralık 1985, Mykolaiv) sol bek mevkisinde görev yapan Azeri futbolcudur. 2013'te Denizlispor'la sözleşme imzaladı. Günümüzde Ukrayna'da yer alan, Mykolaiv şehrinde doğdu. Yunusoğlu, futbol kariyerine Azeri "Şerur" takımında başladı. 2007 yazında, iki kulüp arasında oynanan maçın ardından Polonyalı Dyskobolia takımına geçti. Ekstraklasa Ligi'nde ilk kez 7 Ekim 2007 tarihinde takımının Zagłębie Lubin'e karşı oynadığı maçta forma giydi. Ekstraklasa'da oynayan ikinci Azeri futbolcuydu. Dyskobolia, 2007-08 sezonunu lig üçüncüsü olarak tamamladı. 9 Ocak 2009'da, Bakı takımına transfer olarak Azerbaycan'a geri döndü. Yunusoğlu, ilk kez 2007 yılında, Azerbaycan millî futbol takımının Portekiz'e karşı oynadığı maçta millî formayı giydi. Bugüne kadar 28 maçta millî formayı giymiştir. Barlaslar Barlaslar, Barlas Boyu veya Barlas Aşireti (Çağatayca/ - "Barlās"; "Berlas" veya "Birlas") Orta Asya'da bulunan Türkleşmiş Moğol () göçebe konfederasyonu ve Büyük Timur İmparatorluğu'nun yönetici boyu. "Moğolların Gizli Tarihi" (Монголын Нууц Товчоо) adlı esere göre "Barlaslar", Börçiginlerle aynı kökenden gelmektedirler. Karçar Barlaslar, Barlas boyunun kurucu atalarıdır, Aynı zamanda Çağatay Hanlığı'nın liderlerinden birinin de kökenidir. "Moğolların Gizli Tarihi" 13. yüzyılda Ögeday Han'a yazılmış Epik bir eserdir. Bu eserde belirtildiğine göre: Karçar Barlaslar aynı zamanda Cengiz Han'ın da atası olan efsanevi Moğol lideri "Bodonçir" ("Bodon Açir"; "Bodon'ar Mungkak")'in soyundan gelmektedir. Orta Asya'nın yerli nüfusunun yoğun temasları nedeniyle, bu kabile İslam dininin dışında başka dinlere de (Şamanizm, Budizm) mensup insanları da barındırmaktaydı, Aynı zamanda bu yoğun halk hareketleri halkların kültürel olarak birbirlerini etkilemelerine ve karışmalarına neden olmuştur. Bunun doğurduğu sonuçlardan biri olarak bir Moğol boyu olan Barlaslar, Moğolcanın yanı sıra Çağataycayı da (Türk dilleri'nin Uygur kökenli bir türü olan ve yoğun şekilde Arapça ve Farsçadan etkilenmiş ve günümüz modern Özbekçesini. meydana getiren dildir.) yoğun şekilde kullanmaktaydılar. 14. yüzyılda Büyük Timur İmparatorluğunun kurucusu olan fatih Timur, Barlas boyunun bir üyesi olarak dünyaya geldi. Timur'un takipçilerinde biri olan Zahir ud-Din Babur, Orta Asya ve Güney Asyaya hükmeden Babür İmparatorluğunu kurmuştur. Åžehriyar Rahimov Şehriyar Rahimov (d. 6 Nisan 1988) defans mevkiisinde görev yapan Azeri futbolcudur. 2007 yılından beri Azerbaycan Premyer Ligası takımlarından İnter Bakü'de oynamaktadır. Ayrıca Azerbaycan 21 yaş altı millî futbol takımında forma giymektedir. İnter Bakü'nün 2008-09 UEFA Şampiyonlar Ligi'nde oynadığı iki eleme maçında da oynadı. Rahimov aynı zamanda Azerbaycan 21 yaş altı millî futbol takımında yer almaktadır. 8 Haziran 2008 tarihinde İlgiltere U-21 takımına karşı 7-0 yenildikleri ve 9 Eylül 2009 tarihinde Beyaz Rusya U-21 takımına 2-3 yenildikleri maçlarda da millî takım formasını giymiştir. BÃ©nabar Bruno Nicolini ya da sahne adıyla Bénabar (16 Haziran 1969, Thiais), Fransız şarkıcı ve söz yazarı, besteci. Şarkılarında günlük olayları eğlenceli bir dille anlatır. Şarkıları Fransız chanson'larından oldukça etkilenmiştir, piyano ve akordeon şarkılarında ağırlıklı olarak duyulur. Kariyerine ilk olarak "Le Brasier" 'de asistan olarak çalışarak sinemada başlayan Bénabar daha sonra 1991, 1992 ve 1994'te "Nada Lezard", "José Jeannette" ve "Sursum corda" adlı kısa eserler üzerine çalıştı. Sonra ona Bénabar ismini veren arkadaşı Patchol ile müzik alanında çalışmaya çalışmaya başladı."Les associés" ile birkaç yıl Fransa, Belçika ve İsviçre'de küçük yerlerde çalışan Bénabar, daha sonra kendi ismindeki albümünü çıkarttı. Le Figaro'ya göre 2006'da "Reprise des négociations" adlı albümü 2.18 milyon avroluk satışla, CD satışında 4.sıraya yükseldi. 2007'de "Le dîner" adlı şarkıyla Yılın orijinal şarkısı ödülünü kazandı. Patrick ve Sébastien isimli iki kardeşi vardır. Ünol Büyükgönenç Ünol Büyükgönenç (d. 1946, İstanbul) Türk şarkıcı, gitarist ve besteci. Cem Karaca ve Kardaşlar ile yaptığı çalışmalar dışında, solo kariyeriyle de tanınır. 1979 yılında üç dalda Altın Mikrofon birincisidir. Büyükgönenç 1946'da dünyaya geldi. Konservatuvarın keman, piyano bölümünde okudu. 1965 senesi sonları ve 1966 senesinde, Canakkale Ordu Evinde, Piyanoda Nuri Demirsoy, Bateride Leon Habib, gitarda Bülent Erten ve Bas gitarda Raul Papi ile birlikte uzun zaman birlikte oldu. Canakkale'den sonra Istanbula dönen Büyükgönenc. 1968'de Salim Ağırbaş orkestrasında gitar çalarak adını duyurdu. 1969'da Cem Karaca'nın kendisine eşlik etmek için kurduğu Kardaşlar grubuna geçti. Çıkardıkları 1970 tarihli "Dadaloğlu" plağı ile ünlendiler. Sonraki sene de 45'likler çıkarmaya devam ettiler. Büyükgönenç hem gitar çalarken, "Oy Gülüm Oy" şarkısının sözü ve müziğini, "Kara Sevda" şarkısının sözlerini Cem Karaca ile hazırladı. Bu plaklarda gitarın yanında bağlama da çalmaktaydı. 1973'te Cem Karaca'dan ayrılan Kardaşlar, Ersen Dinleten ile anlaştılar. Bu dönemde grubun tek solo 45'liği yayınlandı. Bu plağın vokallerini Büyükgönenç yaptı. Ersen ile iki 45'lik yayınlanırken, Büyükgönenç, Ersen'in "Yine Seni Tanırım" şarkısını yazdı. Ersen ile birliktelik sonrası Kardaşlar, Seyhan Karabay önderliğinde müziğe devam ederken, Büyükgönenç gruptan ayrıldı. 1974'te yine kendisi ile çalmak için bir grup arayan Cem Karaca ile Dervişan grubunu kurdu. Ancak Uğur Dikmen ve Oğuz Durukan ile anlaşamayan Büyükgönenç grubu bıraktı. Amerika'ya gidip Pan-Am havayolu şirketinde çalıştı. Döndükten sonra Kardaşlar olarak Fikret Hakan ile bir 45'lik yaptılar ancak Büyükgönenç bundan sonra gruptan ayrılıp bir süre müzikten uzak kaldı. Mayıs 1977'nin politik atmosferinde Büyükgönenç, eski grubu Dervişan ile birlikte CHP için "Yeni Bir Türkiye" şarkısını kaydetti ancak plak CHP tarafından satın alınmayınca Büyükgönenç bu plağın dağıtımına son verdi. Bu 45'liğin içinde bir de Bülent Ecevit posteri bulunmaktaydı. İki yıl sonra Saklambaç gazetesi tarafından uluslararası formatta düzenlenen Altın Mikrofon yarışmasına "Dışarıda Kar Yağıyor" şarkısı ile katıldı ve birinci oldu. Dünya Çocuk Yılı olan 1979'a da göndermede bulunan şarkının hit olması ile TRT'de de görünmeye başladı. 1979 sonunda Hey dergisinin düzenlediği müzik ödüllerinde en yakın rakibi Zerrin Özer'den 3000 oy fazla alarak "Yılın Ümit Veren Sanatçısı" seçildi. Büyükgönenç ilk ve tek albümü olan "Güzel Günler Göreceğiz"i 1979'da kaydetse de ancak 12 Eylül darbesi sonrası yayınlayabildi. Albümün çoğu şarkısı Büyükgönenç'in bestelediği Nâzım Hikmet şiirlerinden oluşuyordu. Bu albümden sonra 1980'lerin ortalarında konser vermeye geri döndü. Konserlerini gitar, mey, ud ve zurna eşliği ile verirken, bir pandomim sanatçısı da ona eşlik etti. "Şairler-Dizeler-Ezgiler" konserlerinde Ahmet Kaya, Selda Bağcan ve Yeni Türkü ile sahne aldı. 1992'de yayınlanan Sev Dünyayı adlı toplama kasette yer aldı. Günümüzde aktif olarak müzikle uğraşmasa da zaman zaman konser vermeye devam etmektedir. Valentino Fioravanti opera eserleri listesi Valentino Fioravanti tarafından bestelemiş olan operaları için tarih, isim, libretto yazarı, janrı, perde sayısı, ilk temsil şehir ve tiyatrosunu bildiren liste şudur:: Maria Faranduri Maria Farantouri (, d. 28 Kasım 1947, Atina), Yunan şarkıcı ve siyasetçi. Mikis Theodorakis'in ve Zülfü Livaneli'nin yakın arkadaşıdır. Farantouri Theodorakis'in bestelerini yorumladı ve sanatçının Avrupa konserlerinde de yanında yer aldı. Yunanistan'daki cuntaya karşı mücadele etti. Bu sebeple daha çok protest müzik türüne yöneldi. 1989-1993 yılları arasında PASOK'tan seçilerek milletvekilliği yaptı. Günümüzde de müzik yaşamını sürdüren Farantouri, Yunan politikacı Tilemachos Chitiris ile evlidir. TÃ¼rklerin genetik tarihi Türklerin genetik tarihi, tarihi gelişmeler doğrultusunda Orta Asya'ya dayandığı kabul edilen gen havuzu geçmişi. Fakat Stanford Üniversitesi Tıp Fakültesi Genetik Bölümü'nün hazırladığı "Anadolu'nun genetik profili" araştırması Türkiye'deki genetik profilin az bir kısmının Kuzey-Doğu Asya haplogrubuna dayandığını belirtir. Bu araştırma Anadolu Türklerinin genetik bir havuz oluşturduğunu ortaya koymaktadır. İsviçre merkezli iGenea şirketinin yaptığı araştırma ise Türkiye'de yaşayan Türklerin sekiz farklı coğrafi bölgeye ait haplogrup taşıdığını belirledi. Araştırmaya göre, Türkiye Avrupa ulusları arasında en karmaşık genlere sahip topluluğu oluşturmaktadır. Anadolu'nun tarih boyunca istilalara ve göçlere açık olması bu durum için zemin oluşturmaktadır. İstanbul Teknik Üniversitesi öğretim üyesi ve antropolog Timuçin Binder; genetik araştırmaların Türkiye'de yaşayan insanların büyük bölümünün 40 bin yıl önce de bu topraklarda yaşamış olduğunu kanıtladığını belirtmiş, Orta Asya'dan Anadolu coğrafyasına gelen nüfusun aslında az olduğunu, Türklüğün ırka bağlı olmayıp bir kültürel kimlik olduğu görüşünü savunmuştur. Binder, araştırmaların Anadolu Türklerinin genetik olarak Asya'daki Türkî halklardan çok Balkanlar ve Ortadoğu'daki uluslara daha yakın olduğunu gösterdiğini söylemiştir. Amerikalı tarih profesörü Justin McCarthy, Türklerin çok farklı bölgelerden geldiklerini ve tıpkı Amerikalılar gibi köklerinin değişik yerlere dayanmasına rağmen Türk kimliği altında birleştiklerini söylemiştir. Amerikalı Mezar DNA-Gen araştırmacısı Nancy Touchette, Moğolistan'da 2000 yıllık mezarlarda yaptığı araştırmalar sonucu Türkiye Türklerinde Hun DNA-Gen yapıları ile aynı yapılar bulmuştur. Yerli Anadolulular, Türk grupların Anadolu'ya göçünden sonra Hint-Avrupa dilleri yerine Türk dillerini kullanmaya başladı. Bilim insanları, dilde bu değişime geçmiş nüfusların genetik bir değişimiyle eşlik edilip edilmediği üzerine uzun süre tartıştı. Orta Asya kaynaklarının üzerindeki aşırı vurguya rağmen, Anadolu Türklerinin bölgeye özgü bir şekilde ezici çoğunlukta oldukları kararına varılmıştır. Anadolu, bilinen insanlık tarihi boyunca birçok halk ve onların kültürleri için etkileşimin önemli bir merkezi olmuştur. Bu dinamik ırkın pek çok farklı kültürünü ve önemli bir heterojenitesini de teşkil etmektedir. Anadolu'daki Türkî konuşan grupların göçleri, Altay dilleri ve Hint-Avrupa dilleri arasındaki dil engelinde çarpıcı bir değişikliktir. Bu dil değişikliğinin tabiatı hayli bilimsel tartışmaya konu olmuştur. Bazı Türk bilim insanları çoğunlukla politik ön yargılarla birlikte bu geçişin, Anadolu'daki yerel nüfusların Türkî konuşma gruplarıyla neredeyse tamamlanmış bir ikâmesi sayesinde meydana geldiğini iddia ettiler. Türkleri de içeren diğer bilim insanları, genetik veriye dayalı olarak geçişin, bir Türkleştirme modeli önerisi, seçkin egemenlik yani önemli olmayan genetik desteği aracılığıyla meydana geldiğini iddia ettiler. Bu modeller, her halükârda, tarihi sebepler dışında, çağdaş Türk nüfusunun basit ve yaygın anketleriyle test edilir. Bundan dolayı son bin yıldır Anadolu'yu şekillendiren Türkî diller konuşan gruplarının karışık kültürel ve demografik dinamiğini anlamak zordur. Anadolu bölgesi çok eski nüfus göçleri ve ilerleyişleriyle alakalı olarak son derece önemli bir bölgedir. İlkçağ boyunca Anadolu' sayısız yerli halkın geniş bir yelpazede beşiğiydi: Asurlular, Hititler, Helenler, Frigler, Traklar, Medler ve diğerleri. Roma Dönemi'nden sonra, Moğol istilâsından önce, tahmini olarak Anadolu nüfusu 12 milyonun üzerindeydi. Oğuz Türkleri, Anadolu'ya taşınan asıl Türkî halktılar. Birçok Türk, 1071'deki Malazgirt Savaşı'nda Selçukluların Bizanslılar karşısındaki zaferinden sonra göçlere başladılar. Malazgirt Savaşı'ndan sonraki yüzyıllarda yerli nüfuslar artmakta olan Türk nüfusu benimsemeye başladılar. 1 milyon civarında Türkî göçmen 12. ve 13. yüzyıllarda Anadolu'ya yerleşti. Bu Türkî grubun öncü göçünü, sonraki yüzyıllarda İran, Kırım ve Türkistan'dan gelen Türk göçmenlerin zincirleme bir akışı takip etti. Özellikle Osmanlıların, 1402 yılında Timur'un kuvvetlerine karşı yaptıkları Ankara Savaşı sonrasında birçok Türkmen kabilesi (1071) Malazgirt'ten beri belki de ikinci en önemli göç dalgası olarak İran ve Horasan'dan Anadolu'nun içine aktı. Son zamanlarda yapılan araştırmalara göre, Anadolu Türklerinin Orta Asya’daki Türk halkları ile genetik yönden benzerlik gösterdiği görülmektedir. Orta Asya Türk halklarının Y-Haplogroup DNA’sında sıklıkla bulunan R1a, R1b ve J kromozomları benzer oranlarda Anadolu Türklerindeki oranlarla örtüşmektedir. Nitekim Yao ve arkadaşları tarafından İpek Yolunda yapılan bir başka araştırmada Avrasya'ya özgü kabul edilen haplogroup sıklıklarının en çok Uygurlarda (%42.6), Özbeklerde (%41.4), Kazaklarda (%30.2) ve az miktarda da Moğollar (%14.3) ile Huilerde (%6.7) bulunduğu belirtilmiştir. Bu araştırmalar, Türklerin Anadolu'ya gelmeden önce de genetik yönden zengin olduklarını ve bu bağlamda Anadolu gen havuzuna katkıda bulunduklarını göstermektedir. Urumçi’de yaşayan Uygur Türkleri üzerinde yapılan başka bir araştırmada Kafkaslar'da, Orta Doğu'da ve Avrupa'da sık görülen genler ölçülmüş ve Uygur Türklerinin %25.8 J, %22.6 R1a ve %19.4 R1b Y-DNA haplogroup oranlarına sahip olduğu görülmüş; benzer şekilde Anadolu Türklerinin ise bu Y-DNA genlerine %24 J, %7.5 R1a ve %16 R1b oranlarında sahip olduğu başka bir araştırmada belirtilmiştir. Her iki bulgu karşılaştırıldığında Türkler’in henüz Anadolu’ya gelmeden önce R1a, R1b ve J gibi Orta Asya Türk topluluklarında görülen Y-DNA kromozomlarına sahip oldukları tahmin edilmektedir. 2010 yılında, Kim ve arkadaşları tarafından Moğolistan'ın doğusunda yürütülen arkeolojik bir çalışmada, yaklaşık 2000 yıl öncesine ait Asya Hunlarının mezarlarına rastlanmıştır. Hunların seçkin sınıfına özgü olduğu belirtilen üç iskeletin de Y-DNA genetik testleri yapılarak, Hint-Avrupalı sayılan paternal R1a Y-kromozomunun yüksek oranda bulunduğu belirtildi. Bu bulguların, paternal R1a Y-kromozomunun Volga bozkırlarından yayıldığına kanıt olabileceği ve bu bağlamda Kurgan hipotezini destekleyeceği belirtilmektedir. Türklerin öncüsü sayılan Asya Hunlarının 2000 yıl önce bu gene sahip oldukları bu araştırmayla kesinleşmiştir. Mergen ve arkadaşları tarafından yapılan genetik bir araştırmada, Anadolu'nun farklı bölgelerinden rastgele 75 birey seçilmiş, Genomik DNA D-loop bölgelerinin dizilimleri analiz edilerek Anadolu halkının, Orta Asya Türk toplulukları (Kazak, Uygur ve Kırgız) ve Avrupa toplulukları (İngiliz, Alman, Fransız, Yunan, Bulgar, Fin) ile karşılaştırması yapılmıştır. Segment HVS I mtDNA dizilişleri temel alınarak yapılan karşılaştırmada Anadolu nüfusunun, Avrupa halklarına oranla en çok Orta Asya Türk topluluklarına ve İngilizlere benzediği ortaya çıkarılmıştır. Bu araştırma sonucunda Anadolu Türklerinin, mtDNA genetik yapısı bakımından Orta Asya Türk topluluklarına daha çok benzediği belirlenmiştir. Türk halkının DNA'sı üzerindeki veriler, bir topluluğun Anadolu'dan geçerek Avrupa'ya ilerlediği, buna bağlı olarak Orta Doğu'da ortaya çıktığı izlemini uyandırmaktadır. Bu ilerlemenin tahminî süresi anatomik olarak modern insanların Avrupa'ya gelişine, kabaca 50.000 yıl öncesine karşılık gelir. Bazı araştırmacılara göre Anadoluluların, eski Asyalı Türkler tarafından kültürel ve dilsel istilaya uğramalarına rağmen, zayıf bir şekilde genetiksel olarak bağlı olduklarını gösteren diğer doğu Akdenizliler'den önemli ölçüde farkları bulunmamaktadır. Bu kişilerin yaptığı son genetik araştırmalar, Türklerin Anadolu kökenlerinin ve Türkler ile Asyalı ırklar arasındaki genetik akışın sınırda olabileceği yöre sakinini ima ettiğini öne sürmektedirler. Öte yandan, bazı araştırmacılar Türk genetik faktörlerinde derin bir Orta Asya katkısını