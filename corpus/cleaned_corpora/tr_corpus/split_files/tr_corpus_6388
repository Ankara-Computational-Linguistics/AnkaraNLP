[[Kategori:Binghamton Ãœniversitesi| ]] [[Kategori:Binghamton|Ãœniversite]] [[Kategori:New York eyaletindeki Ã¼niversiteler]] [[Kategori:1946'da kurulan Ã¼niversiteler]] [[Kategori:42Â° K]] [[Kategori:75Â° B]] Orta Doğu Orta Doğu veya Ortadoğu, Asya, Avrupa ve Afrika'nın birbirlerine en çok yaklaştıkları yerleri kapsayan ve birbirine komşu ülkelerin oluşturduğu bölge. Akdeniz'den Pakistan sınırına kadar uzanır ve Arap Yarımadası'nı kapsar. Orta doğu kavramı Avrupa merkeziyetçi yaklaşıma dayanır ve Britanyalıların 19. yüzyıla kullanmaya başladıkları bir kavramdır. Bu tanımlamada İngiltere ve Avrupa ülkeleri merkez kabul edilmiş; doğu, Uzak Doğu, Yakın Doğu, Orta Doğu gibi kavramlar buna göre tayin edilmiştir . Bu tanıma göre Orta Doğu ülkeleri Suriye, Irak, Katar,Türkiye, Kuzey Kıbrıs Türk Cumhuriyeti, Kıbrıs Cumhuriyeti, Ürdün, İsrail, Lübnan, İran, Batı Şeria ve Gazze (Filistin), Suudi Arabistan, Birleşik Arap Emirlikleri, Umman, Kuveyt, Bahreyn, Yemen, Mısır, Afganistan'dır. Bazı kaynaklarda Somali de bu listeye dahil edilmektedir. Ortadoğu kavramının öncülü Fransızların, Osmanlı Devleti‟nin toprakları için kullandığı “Yakın Doğu” tabiridir. 20. yüzyılın başlarına kadar sık sık kullanılmıştır. İngiltere‟nin 19. yüzyıldan itibaren Hindistan ve Çin‟in zenginliklerine yayılması da “Uzak Doğu” kavramının kullanılmasına neden olmuştur. Bu iki kavram batılı devletler için yeni bir bölgesel tanımlama ihtiyacını ortaya çıkarmıştır. Bu doğrultuda İngilizler, Yakın Doğu terimine karşılık, Osmanlı Devleti toprakları içerisinde kalan ve Uzak Doğu‟ya geçişte önemli bir atlama taşı olan bölge için “Ortadoğu” terimini kullanmaya başlamıştır. Ortadoğu, Doğu ile Batıyı, Akdeniz ile Hint Okyanusu‟nu, Rusya ile sıcak denizleri birbirine bağlayan, aynı zamanda Doğu ile Batı arasındaki bütün ticarî ve kültürel bağlantıların yapıldığı bir bölgedir. Yeryüzünün en önemli kara ve suyollarını kumanda etmesinin kendisine kazandırdığı eşsiz jeopolitik değer, Ortadoğu‟yu tarihin ilk dönemlerinden bu yana dünya egemenliği peşinde koşan güçlerin birincil hedefi haline getirmiştir.“Kara altın” olarak tanımlanan petrolün 20. yüzyılın ilk yarısından itibaren değer kazanmasıyla Ortadoğu‟nun, dolayısıyla buradan geçen kara ve deniz yollarının stratejik önemi dünyanın hiçbir yeriyle kıyaslanamayacak derecede artmıştır. Orta Doğu, batılı devletler tarafından bazen Yakın Doğu olarak adlandırılır. Oysaki Yakın Doğu, Orta Doğuyla beraber Balkanları da kapsamaktadır. Bu adlandırmadaki değişiklik, Osmanlı İmparatorluğu'nun yıkılmasıyla başlamıştır. Osmanlı İmparatorluğu döneminde Balkanların Osmanlı egemenliği altında olması ve farklı bir kültür motifini barındırması nedeniyle, Balkanlar ve Doğu Akdeniz sahilleri "Yakın Doğu", Mezopotamya dahil olmak üzere Mezopotamya ile Hindistan arasındaki bölge "Orta doğu" olarak adlandırılmaktaydı. Balkanlar'da özgür devletlerin ortaya çıkması "ötekiler" kavramını ortadan kaldırmış ve Yakın Doğu kavramının yaygın olarak kullanılmamasına yol açmıştır. Yakın doğu kavramının kullanılmamaya başlanmasıyla Orta Doğu kavramı, Hindistan arasındaki bölge için kullanılmaya başlanmıştır. Truva (film) Truva 2004 yılı yapımı sinema filminde İlyada destanını ele alınmaktadır. Eski Yunan'da, Truva Prensi Paris ve Sparta Kraliçesi Helen arasındaki aşkın sonucunda iki ülke arasında savaş çıkmıştır. Helena'nın kocası Kral Menelaus çok kızmıştır. İntikam almak isteyen Menelaus, kardeşi Mikene Kralı Agamemnon'un da yardımıyla Truva'ya savaş açar. Agamemnon'un asıl amacı Ege denizini ele geçirmektir. Fakat Truva kolay lokma değildir. Tarih boyunca hiçbir ordu Truva duvarlarını aşamamıştır. Truva kralı Priam ve Prens Hector şehrin korumak için her şeyi yaparlar. Truva savaşının anahtarı ise efsanevi savaşçı Achilles (Aşil) dir. Achilles (Aşil), kimseden emir almadığı gibi , sadece kendi onuru için savaşmaktadır. Savaşa katılmasındaki tek sebep adını tarihe yazdırmaktır. Epitel Epitel terimi Yunanca ἐπί epi (üstte, üzerinde) ve theleos (örtü) sözcüklerinden oluşmuştur. Epitel dokuyu oluşturan hücrelere epitel hücreleri denir. Epitel hücreleri, gelişmekte olan embriyonun üç germinatif tabakası olan ektoderm, endoderm ve mezodermden köken alır ve epitel hücrelerde mitoz bölünme görülür. Epitel hücrelerinin şekil ve boyutları çeşitlidir. Yüksek prizmatikten kübik epitele ve alçak yassı epitele değişirken bütün ara formları da değişir. Hücre çekirdeklerinin şekli, kabaca hücre şekline uyar. Kübik hücreler yuvarlak çekirdeklere, yassı hücreler düzleşmiş eliptik çekirdeklere sahiptirler. Çekirdeğin uzun ekseni daima hücrenin esas eksenine paraleldir. Epitel doku, organizmada yaygın bir dağılış gösterir. Vücudun tüm yüzeylerinin içini ve dışını döşer, salgı bezlerinin büyük çoğunluğunu oluşturur. Ektoderm ve endoderm, epitel özelliktedir ve vücudun epitel kökenli organlarının çoğu da bu tabakadan köken alır. Örneğin, vücudun her tarafını örten derinin epidermisi ve kornea epiteli ektodermden gelişir. Epitelin içeri çöküp (invaginasyon) çoğalmasıyla (proliferasyon) derinin bez yapıları (terbezi, yağbezi, sütbezi) oluşur. Sindirim kanalı, karaciğer, pankreas, mide bezleri ve bağırsak bezleri, embriyoda invaginasyon, proliferasyon ve ilkin bağırsak örtüsünün epitel çıkıntılarının özelleşmesiyle oluşur. Erginlerdeki her bir ekzokrin bez bir iç boşluk veya dış yüzeyle, embriyonik yaşam sırasında oluştuğu dış ve iç yüzey tabakanın epiteline açılan kanallar yoluyla ilişki kurar. Endokrin bezler ise, köken aldıkları yüzey epiteli ile ilişkilerini çoğu zaman kaybederler. Mezodermden köken alan epitelden oluşmuş organlar; böbrek, erkek ve dişi üreme kanallarının örtüsüdür. Periton, pleura, perikart boşluklarının örtüsü, kan ve lenf damarlarının örtüsü de mezoderm kökenlidir. Bu tipik epitellerden kan ve lenf damarlarının örtüsüne endotel(yum), seröz boşlukların (periton, pleura, perikart) örtülerine ise; mezotel(yum) denir. Endotel Endotel, kan ve lenf damarlarının iç yüzünü oluşturan doku. Dokuyu oluşturan hücrelere de endotel hücre adı verilir. Skuamöz yapıdaki bu hücreler basit (tek hücreden oluşan), ince bir katman oluştururlar. Suimono Suimono, deniz yosunu, kültür mantarı harcı, yer mantarı ve hafif ekşiltilmiş bir sosla hazırlanan akıcılığı yüksek, yağsız bir çorbadır. Bazal membran Bazal zar ya da bazal membran; epitel hücrelerinin bazal kısımlarını döşeyerek epiteli altındaki bağ dokudan ayıran, düz kas, iskelet kası, kalp kası, sinir hücreleri ve yağ hücrelerinin etrafını kaplayan, çeşitli fibrillerden ve hücrelerarası maddeden oluşan ince tabaka. Bazal lamina ve retiküler lamina olmak üzere iki katmanı vardır. Bazal zar ait olduğu hücreler tarafından sentezlenir. Epitel hücrelerinin bağ dokusuna bakan yüzeylerindeki hücre zarlarının altında uzanır. Kalınlığı 400-700 Ao arasında değişir. Glikoprotein yapısındadır. Bazal lamina 2 katmandan oluşur. Daha az yoğunlukta ve hücre zarına yakın olan katmana, "lamina rara", (lamina lucida); fazla yoğun ve bağ dokusu tarafında yer alan katmana ise, "lamina densa" denilmektedir. Her iki tabakanın kalınlığı 400-600 Ao kadardır. Bazal membran, bazal laminanı yanı sıra bu laminanın altında yer alan başka bir katmanı da ihtiva eder. Bazı dokularda bağ dokusu tarafında bulunan üçüncü katmana "lamina reticularis" (retiküler laminayı) denilir. Çok katlı epitelin altında iyi gelişmiş olarak bulunur. Burada retiküler lifler yoğunlaşıp retiküler laminayı oluşturur. Başkurdistan'ın idari yapılanması Karluklar Karluklar, (Çince: 葛逻禄 veya 葛邏祿; "Géluólù", alışılmış sesçil Gelolu, Gelu, Khololo, Khorlo, Harluut) 766 - 1215 yılları arasında, Orta Asya'da varlığını sürdüren Türk boylarıdır. "Karluk" adı Arap kaynaklarında "حارلوق Harluk", Farsça eserlerde "حاللوه Halluh", Çin yıllıklarında ise ""Géluólù"" biçimlerinde kullanılmıştır. Kadim Türk çağlarında Karluklara ""Üç Oğuz"" yani ""Üçboy"" da denilmiştir. Türkçe anlamı ""karlık"" (kar yığını) olan Karlukların Türk soyundan geldiği ve bir Gök-Türk boyu olduğu Çin kaynağında ("T'ang-shu") belirtilmiş ve oturduğu saha olarak Altaylar'ın batısındaki Kara-İrtiş ve Targabatay havalisi gösterilmiştir. Karluklar burada üç kabileden kurulu bir birlik halinde bulunuyorlardı. Daha İstemi zamanında Türk hakimiyetinin Hazar'ın kuzeyi ve Maveraünnehir'e doğru genişlemesinde şüphesiz büyük rolleri vardır. 630-680 yılları arasında, diğer Türk boyları gibi kendi başlarına buyruk olarak zaman zaman Çin'e karşı geldikleri görülmektedir. Onoklar soyundan gelen Karluklar Türgiş Devletini bertaraf ederek Batı Türkistan'da devlet kurdular. Karluklar Talas Savaşına kadar Karluk Devleti olarak devam etti. Daha sonra Karahanlılar'a dönüştü. İslamiyeti kabul eden ilk Türk topluluğudur. Divân-ı Lügati't-Türk'te; ""قرلق Karluk" "Göçebe Türklerden bir bölük adıdır. Oğuzlardan ayrıdırlar. Oğuzlar gibi Türkmendirler."" Kaynaklarda üç kabileye ayrılan Karluklar'ın ilk defa Altay Dağları'nın güney batısında ve Beşbalık'ın kuzey batısındaki yopraklarda yaşadığı belirtilmektedir. 627 yılı dolaylarında Sir Tarduşlar'ın Doğu Göktürk Kağanlığı topraklarına göçüyle, onlardan boşalan Tanrı Dağları'nın kuzeyindeki Tarbagatay bozkırlarına Karluklar yerleşti. Daha sonra Batı Göktürk Kağanlığı'na isyan ederek kağanlığın zayıflamasına sebep oldular. 640 sıralarında Turfan'ın kuzeyine kayan Karluklar, Çinliler tarafından mağlup edilerek (650-654) P'ei-ting eyaleti (Tanrı Dağları'ın kuzey sahası)'ne bağlandılar. Fakat her kabile kendi reisinin kontrolü altında idi. Bu haberi veren Çin kaynakları, 665'e doğru tekrar toparlanan Karlukların Çin nüfusundaki ne Batı, ne Doğu Göktürk kanadına tabi olmaksızın yaşadıklarını kaydetmiştir. Bu dönemde devletin merkezi Balasagun idi. Önceden ""Kül-Erkin"" unvanını taşıyan Üç Karluk beyi bu tarihlerde "Yabgu" unvanını almış ve kuvvetli bir orduya sahip olmuştur. Daha sonra Kapgan Kagan tarafından II.Göktürk Kağanlığı'na bağlandığını gördüğümüz Karluklar, Çin'in teşvik ve tahriki ile Göktürk'lere karşı ayaklanarak şiddetli mücadelelerde bulunmuşlardır. Karluklar bir süre Göktürk Devleti'ne bağlı olarak varlıklarını sürdürdüler. Uzun bir süre Çin'e bağlı olarak yaşayan Karluklar'ın 682'den sonra yeni kurulan İkinci Doğu Göktürk Kağanlığı'na tabi olmuşlardır. 711 yılından sonra Kapgan Kağan idaresine başkaldıran Karluklar, 714'te Çin İmparatorluğu'na bağlılıklarını bildirdiler. 720 yılına kadar Karluklar ile Göktürkler arasında mücadele devam etti. Bilge Kağan'dan sonra Göktürkler'in gücünü yitirmeye başlamasından sonra Uygurlar, Basmıllar ve Karluklar birleşerek Göktürk yönetimiyle ortak mücadeleye giriştiler. Göktürk kağanını öldürdükten sonra Basmıllar'ın önderini kağan olarak seçtiler. 744 yılında da İkinci Doğu Göktürk Kağanlığı tamamen ortadan kaldırdılar. Aynı yıl Karluklar ve Uygurlar birleşerek Basmıllar'ın liderini öldürmüşler ve Uygur Kağanlığı kurulmuştur. Ancak 746-747 yıllarında Uygurlar'a saldıran Karluklar yenilgiye uğrayarak Türgişlere sığınmıştır. Takriben 759 yılına kadar bazen kendi başlarına, bazen de Basmıllar ve Türgişler ile birleşerek Uygurlar'a saldırsalar da yenilgiye uğratılmışlardır. 751 yılında gerçekleşen Talas Muharebesi'nde Abbâsîler'in yanında yer aldılar. 766 yılında, dağılan Türgişlerin önemli şehirlerini aldıktan sonra Batı Türkistan'da başkenti Balasagun olan bağımsız hakanlık kurdular. İlerleyen yıllarda Kaşgar ve Fergana gibi önemli şehirleri ele geçiren Karluklar, Oğuzlarla birlikte Peçenekler'i yenilgiye uğrattılar. 791 ila 812 yıllarında gerçekleşen savaşlarda Uygurlar'a yenilerek bir kısım topraklarını kaybettiler. İlerleyen yıllarda kuzeyden Kırgızlar, doğudan Uygular ve güneyden de Abbâsîler ile mücadele sonucu Karluklar 9. yüzyılın ikinci yarısından itibaren zayıflamaya başladı. 893 yılında Seyhun'un doğusuna sefer düzenleyen Sâmânîler, Karluklar'ı ağır bir yenilgiye uğratarak Talas'ı ele geçirdi. Devamında Oğuzlar ve Yağmalarla savaşan Karluklar devleti, 943 yılında gerçekleşen Karahanlı saldırısında yıkıldı. İlk Müslüman Türk devleti olan Karahanlılar’ın kuruluşunda rol oynadılar.Uygurların 840 yılında Kırgızlar tarafından yıkılmasıyla Uygurlara bağlı yaşayan Karluklar diğer Türk boyları ile birleşerek merkezi Balasagun olmak üzere Batı Türkistan'da Karahanlı devleti kuruldu. Devletin ismi kuvvetli “hükümdar” anlamına gelen Karahan unvanından gelmektedir. Devletin kurulma yıllarında İslamiyet Taşkent ve çevresinde yayılmaktaydı. Devlet düzenini yıkan Moğollar sebebiyle, beylik düzeninde 1300'lü yıllara kadar gelebildiler. II. Arslan Han zamanında Cengiz Han'ın egemenliğini tanımışlardır. Cengiz'e itaat eden ilk Müslüman hükümdar olup, 1221'de ölen bu Karluk hanının oğluna da, Özkent şehri verilmişti. Cengiz zamanı Moğol devleti idaresinde vazife almış Karluklar görülmektedir. Örtü epiteli Örtü epitelinde, epitel hücreleri sıkıca yan yana gelerek düzgün ve devamlı bir tabaka oluştururlar. Hücrelerarası aralık oldukça dardır. Üst yüzeyleri ile vücudun bir iç boşluğuna ya da dış yüzeyine bakarlar. Alt yüzü ile bazal lamina adı verilen bir yapı aracılığı ile bağdokusu üzerine otururlar. Örtü epiteli damarsız bir doku olup, üzerine oturduğu bağdokusu içindeki damarlardan bazal lamina aracılığıyla, difüzyon yoluyla beslenir. Böylece bir dışa bakan yüzü bir de bazal laminaya oturan karşı yüzü ile bu dokunun hücrelerinde bir kutuplaşma söz konusudur. Epitel hücrelerinin fonksiyonlarını gerçekleştirdikleri serbest üst yüzeylerine apikal yüz ya da apikal kutup adı verilir. Beslenmesinin sağlandığı bağ dokusu üzerine oturduğu yüzeylerine ise bazal yüz ya da bazal kutup adı verilir. Bütün örtü epiteli türleri, hatta dış salgı bezi hücreleri bir bazal lamina üzerine oturur. Bazal lamina kesitlerinde özel tekniklerle ince bir çizgi şeklinde beliren tabakadır. İki katman olarak görülür. Bknz: Bazal lamina Epitel hücrelerinin apikal yüzleri bazı hücrelerde oldukça düz iken bazı hücrelerde fonksi yonla ilgili olmak üzere bazı çıkıntılı yapılar içerir. Bu yapılar, mikrovillus, kinosilya ve stereosilyadır. Örtü epiteli hücrelerinde,birbirine bakan yan yüzeylerinde bazı yapı özellikleri gelişmiştir. Bir örtü ve koruma görevi sağlayan bu hücrelerin kolayca dağılmalarını önleyen bu yapılar hücrelerin birbirleri ile sıkıca bağlantılarını sağlayan özellikler taşır. Örtü epitel hücrelerinin birbiriyle yaptığı bağlantılarda üç tür yapı özelliği olduğu elektron mikroskop bulguları ile ortaya konmuştur. Zonula occludens, zonula adherens ve makula adherens (desmozomlar) adlarını alırlar. Zonula okludens ya da terminal bar olarak da adlandırılan bağlantı türünde komşu iki hücrenin membranlarının dış yaprakları birbirine kaynamıştır. Aradaki intersellüler aralık kaybolmuştur. Buradan madde geçişi söz konusu değildir. Zonula adherens türü bağlantılarda iki hücre membranı arasında 200 angströmlük bir aralık kalır. Makula adherens dediğimiz yapılarda ise intersellüler aralık biraz daha geniş olup 250 Ao kadardır. Her iki yapı da hücre duvarında kalınlaşmış iki plaka şeklinde yapılardır. Birleştirici kompleks denilen bu yapılar örtü epiteli hücrelerini kohezyonla bir arada tutar, epitel yapısal bütünlüğünü korur. Epitel dokusunda hücrelerin alt yüzü ile bazal lamina arasında hemidesmozom adı verilen bağlayıcı yapılar bulunur. Organizmanın değişik bölgelerinde bulunan örtü epiteli gerek yapı ve şekil gerekse fonksiyonel özellikleri ile çeşitlilik gösterir. Bu doku tipini sınıflandırırken hücrelerin kat sayılarına göre: Hücrelerin şekillerine göre: Her iki gruba göre epiteller şöyle sınıflandırılırlar: Çuvaşistan'ın idari yapılanması Ã–mer Faruk Efendi Ömer Faruk Efendi (d. 27 Şubat 1898, İstanbul – ö. 28 Mart 1969, Kahire), son Osmanlı halifesi Abdülmecid Efendi'nin oğlu, son Osmanlı padişahı VI. Mehmed'in damadıdır. 1919-1924 yılları arasında Fenerbahçe Spor Kulübü'nün başkanlığını da yaptı. Dedesi, 32. Osmanlı padişahı Sultan Abdülaziz'dir. Annesi Şehsuvar Kadınefendi idi. Kız kardeşi ise başka bir anneden doğan Dürrüşehvar Sultan'dı. Defalarca cepheye gönderilme talebi, yaşının genç olması sebebiyle geri çevrildi. Nihayet Galiçya, ardından da Verdun Cephesi’nde kanlı çatışmalara katıldı. Almanya’nın iki büyük madalyasını aldığı gibi, kendisini daha önce defalarca taltif etmek istese de; Ömer Faruk Efendi, bunları kabul etmediği halde Kayzer II. Wilhelm, son olarak ısrarla kendisine altın bir tabaka ile imzalı fotoğrafını yollamıştır. Ömer Faruk Efendi, Harbiye Mektebi'nden mezun oldu, daha sonra Almanya'da Potsdam Askeri Akademisi'ni bitirdi. I. Dünya Savaşı"nda Verdun Cephesi'nde savaştı. Prusya hassa alayında üsteğmen rütbesiyle tâlim gördü. Ülkeye döndükten sonra sonra kuzeni Şehzade Mehmed Vahdettin Efendi'nin kızı olan Sabiha Sultan ile evlendi ve bu evlilikten Neslişah Sultan, Hanzade Sultan ve Necla Sultan adlarında üç kız sahibi oldu. Alman İmparatoru II. Wilhelm'i, V. Mehmed Reşad adına Almanya'ya ziyarete giden Şehzade Mehmed Vahdettin Efendi'ye Mustafa Kemal Paşa ile birlikte yolculukta eşlik eden heyette yer aldı. Spora ve özellikle de futbola olan ilgisiyle tanındı. 1919 yılında, 21 yaşındayken Fenerbahçe Spor Kulübü'nün başkanlığına seçildi ve sürgün nedeniyle ülkeyi terk etmek zorunda kalana kadar 5 yıl boyunca bu görevi sürdürdü. 1921 yılının Nisan ayında çok arzu ettiği Millî Mücadele'ye katılmak için Anadolu'ya yola çıktı. Ancak İnebolu dolaylarında, Mustafa Kemal Paşa'nın yakın dostu olmasına rağmen, Ankara Hükumeti yetkilileri tarafından İstanbul'a geri gönderildi. Mustafa Kemal tarafından Millî Mücadele için Anadolu'ya gelmesinin tasvip olunmadığı iletilmiş ve kendisine şu telgraf yollanmıştır: 4 Mart 1924 tarihinde TBMM'nin kabul ettiği hilafetin kaldırılması ve Osmanlı Hanedanı'nın sınır dışı edilmesi kanunu gereğince sınır dışı edildi. Sürgüne binbaşı rütbesinde ve babası Abdülmecid Efendi'yle beraber çıktı. Sürgün yıllarında İsviçre ve Nice’de yaşadı. 1925 yılında Ömer Faruk Efendi'nin Arnavutluk'a hükümdar yapılması söz konusu oldu ise de, Ankara hükumeti, başvekil Ahmed Zogu aracılığıyla bunu engelledi. Türkiye'ye bir daha gelemedi. 45 yıl sürgünde yaşadı. 28 Mart 1969 tarihinde Kahire'de vefat etti. Ancak ölümünden 5 yıl sonra Osmanlı Hanedanı'nın üyesi olan erkeklerinin ülkeye dönmelerine izin verildi. Yıllar sonra hükumetin "sessizce nakledilmesi şartıyla" verdiği özel bir izinle naaşı Türkiye'ye getirildi ve 10 Mart 1977'de Cağaloğlu'ndaki II. Mahmud Türbesi'ne defnedildi. Benguiat Gothic Benguiat Gothic, bir sans-serif fontu olup, 1979 yılında Ed Benguiat tarafından tasarlanmıştır. Aslında Dekoratif Font olarak tasarlanmıştır. "The Sims 2" adlı oyunda başlıkları ve bilgilendirme amaçlı olan yerlerde kullanılmaktadır. Jetix Jetix, çocuklar için hazırlanmış olup 6.00'dan 22.45'e kadar yayın yapan bir televizyon kanalı. Tüm Avrupa ülkelerinde olduğu gibi Türkiye'de de kapanan Fox Kids'in yerine 1 Ocak 2005'te gelmiştir. Kardeş kanalı da Jetix'in eski programlarını yayınlayan Jetix Play'dir. Yayın yaptıkları süre boyunca çizgi dizi ağırlıklı devam eden kanal, Türkiye'de 3 Ekim 2009'da kapanmış ve yerine Disney XD geçmiştir. Bununla birlikte kapanan kardeş kanalı Jetix Play'in yerine de Playhouse Disney, daha sonra da Disney Junior geçmiştir. Türkiye'de açıldığından beri Türksat Kablo ve Digitürk'te yayın yapmıştır. Kablo TV'de 12 Temmuz 2008'de kaldırılmıştır ve yayını sadece Digiturk'ten devam etmiştir. Tek katlı yassı epitel Tek katlı yassı epitel, organizmadaki en dayanıksız epiteldir. Travmalara, basınca ve mekanik olaylara duyarlıdır. Hücreler birbirine çok sıkı bağlıdır. Bu nedenle organizmada bariyerlerin olduğu yerlerde bulunurlar. Akciğer, beyin ve retina gibi bölgelerde özel yapılarla bariyer oluşumu vardır. Burada tek katlı yassı epitel birbirine sıkı bağlarla bağlıdır ve kandan dokulara zararlı maddelerin geçişini engeller. Atardamar, toplardamar ve lenf gibi tüm damarları döşeyen epiteldir. Damarları döşeyen tek katlı yassı epitele endotel denir. Böbrekte bowman kapsülünün paryetal yaprağını oluşturur. Akciğerde alveol keseleri ve akciğer kapillerleri bu epitel ile döşelidir. Plevra, periton ve perikart boşluklarını çevreler. Burada mezotel adını alır. Böbreğin henle ansı denilen bölgesi ve sertoli hücreleri de tek katlı yassı epitel ile döşelidir. Apu Nahasapeemapetilon Apu Nahasapeemapetilon The Simpsons'taki Hint asıllı karakter. İngilizcesi iyidir ve çoğu zaman fahiş fiyat ile müşterileri kandırır. Dondurmalı turşu gibi garip icatları vardır. Karısı Manjula ile Hint usulü bir törenle evlenmiştir ve ondan tam 8 çocuğu vardır. Bir kere karısı Manjulayı bir meyve suyu satıcısıyla aldatır. Bunu gören Homer olayı Marge'a anlatır. Büyük çabalarla tekrar birleşirler. Apu Kwik-E-Mart'ta çalışır. Tek katlı kübik epitel Tek katlı kübik epitele, üstten bakıldığında hücreler mozaik şeklinde görünür. Genellikle altıgen veya çokgen şeklinde olan hücreler, dikine kesitlerinde kare şeklinde görülürler. Bu epiteli oluşturan hücrelerin boyutları birbirine yakın olduğu için izoprizmatik epitel olarak da adlandırılır. Kesitlerde tek sıralı, santral konumlu, yuvarlak çekirdekleri ile tanınırlar. Salgılama ve emme işlevinin gerçekleştiği birçok dokuda yer alır. Böbrek proksimal tubulusları, tükrük bezlerinin intralobüler kanallarında bu doku örtü görevinin yanı sıra iyon transportu yapan hücrelerin yapı özelliğini de gösterir. Bunun dışında, tiroitte, ovaryumun serbest yüzeyinde, koroit pleksusda, göz merceği kapsülünde, pankreas ve karaciğer salgı kanallarında ve retinanın pigmentli epitelinde bulunur. Eriador Issızdiyar, Tolkien'in yarattığı Orta Dünya'nın kuzeybatısında kurgusal bir bölge. Doğudan Dumanlı (Puslu) Dağlar, batıdan Mavi Dağlar tarafından çevrilidir. Üçüncü Çağ'da ıssız topraklarla doludur. Çünkü daha önce Angmarlı Cadı Kral ile yapılan savaşlar ve Büyük Veba salgını ile insanlar yok olup gitmiş ya da göç etmişlerdir. Bozdiyar'de az sayıda vahşi yaşar. Tromsø IL Tromsø, (Tromsø Idrettslag) Norveç Ligi takımlarından biridir. Tarihinde şampiyonluğu bulunmayan Kırmızı-Beyazlılar'ın herhangi bir Avrupa başarısı da yoktur. Sahasında Chelsea, Galatasaray, Partizan, Beşiktaş gibi önemli takımları yenme başarısı göstermiştir. 16 takımlı Norveç Ligi'nde Tromsø bu sezonu 3. sırada bitirmiştir. Kutuba 500 kilometre mesafede bulunan Tromsø, Dünya'nın en kuzey ucundaki futbol takımlarından biri konumundadır. Ayrıca Tromsø'nun Norveç ligindeki en büyük başarısı 2.'liktir. Tromsø, 1986 yılında ilk kez Norveç Kupasını kazanmıştır. 1997-98 UEFA Kupa Galipleri Kupası'nda Chelsea takımını ilk maçta evinde 3-2 yenmesine rağmen rövanş maçında Stamford Bridge'de 7-1 kaybetmiştir. 2005 yılında Tromsö IL UEFA Kupası ilk turunda Galatasaray ile karşılaştı. Eski UEFA şampiyonu Galatasaray, Tromsø'nün soğuk Arktik ikliminin kurbanı olan ikinci büyük Avrupa kulübü oldu. Tromsö'deki çamur, yağmur ve kar kaplı olan maçın, 77. dakikada Macar futbolcu Tamas Szekeres'in golü sonrası evinde 1-0 kazandı. Tromsö IL, rövanşta korkulan Ali Sami Yen Stadyumu'nda Galatasaray ile 1-1 berabere kalarak tur atlamıştır. Tromsø IL, 2009-10 UEFA Avrupa Ligi mücadelesinde ünlü İspanyol kulübü Athletic Bilbao ile sahasında 1-1 berabere kalmış, deplasmanda ise 3-2 mağlup olmuştur. 2012-2013 UEFA Avrupa Ligi Play-off maçında, 2011-2012 sezonu Superliga Şampiyonu Partizan takımını sahasında 3-2 mağlup etmiş, rövanşta ise 1-0 yenilerek elenmiştir. " Tromsø'nun maçları listelenmiştir." "29 AÄŸustos 2019" Abdurrahman Şeref (1853 - 18 Şubat 1925), son Osmanlı vakanüvisi ve devlet adamı. İstanbul'da doğan Abdurrahman Şeref 1873'te Mekteb-i Sultani'den mezun oldu. İlk önceleri tarih ve coğrafya öğretmenliği yaptı. Daha sonra Mektebi Mülkiye'de ve Galatasaray Lisesi'nde müdürlük yaptı. 2 defa Maarif Nazırlığı görevinde bulundu. 1909 tarihinde vakanüvistlik görevine getirildi. Osmanlı Devleti'nin resmi tarihçilği olan vakanüvislik görevini 1 Kasım 1922 tarihinde saltanatın kaldırılışına kadar sürdürdü. Abdurrahman Şeref bu görevi sırasında bir ara 1918'de Evkaf Nazırlığı da yaptı. Kurtuluş Savaşı'ndan sonra 1923 tarihinde 2. dönem meclisine İstanbul milletvekili olarak girdi. En yaşlı üye olduğu için 2. dönem meclisini başkan olarak açtı. 1925 tarihinde ölen Abdurrahman Şeref'in cenazesi Edirnekapı dışındaki aile mezarlığına defnedildi. Abdurrahman Şeref, resmi görevleri yanında çeşitli ilmi faaliyetlerde de bulunmuş, çoğu ders kitabı özelliğinde birçok eser kaleme almıştır. Tarih- Osmânî Encümeni'nin başkanlığını da yapmış, bu kurumun yayın organı olan Tarih-i Osmânî Encümeni Mecmuası'nda çeşitli makaleler yazmıştır. Bunlar dışında bazı gazetelerde çıkan yazılarını Tarih Musâhabeleri adı altında toplamıştır. Dönemin politikasına uygun olarak yazılan ve müellifin vakanüvisliği sırasında ve İkinci Meşrutiyet'in olaylarını içeren Vekayinâme adlı eserini ise yayınlamamıştır. Abdurrahman Şeref, kendinden önce vakanüvis görevinde bulunan Lütfî Efendi'nin eserinin 8. cildini çeşitli ilavelerle yayınlamıştır. Diğer eserleri şunlardır: Tek katlÄ± prizmatik epitel Tek katlı prizmatik epitel ya da tek katlı silindirik epitel, tipinin yüzeyine paralel geçen kesitlerde tek katlı kübik epitelde olduğu gibi mozaik görünüm vardır, ancak hücrelerin çokgen olan sınırları daha küçüktür. Dik kesitlerde ise hücrelerin boyları kübik epitellerden daha uzun görülür. Epitel hücrelerin çekirdekleri hücrenin bazal tarafında yakın yerleşim gösterir ve genellikle fusiform çekirdekleri ile kolay tanınan bir epitel türüdür. Çekirdeklerin uzun ekseni bazala dik, hücrenin uzun eksenine paralel olarak yerleşmiştir. Çekirdekler hücrelerin ortasında değil, bazal sitoplazma tarafına çekilmiş olarak bulunurlar. Tek katlı prizmatik epitel hücreleri, midenin kardia bölgesinden itibaren anüse kadar tüm sindirim kanalını döşer. Burlarda sindirim salgılarınn salınımından ve sindirim sonucunda oluşan besin maddelerinin emiliminden sorumludur. Bununla beraber, birçok bezin salgı kanallarında da bulunur. Safra kesesinin iç yüzü de tek katlı prizmatik epitel ile döşelidir. Aynı zamanda mukus salgılıyor olmalarına rağmen mide mukozasının iç yüzü örtü epiteli olarak tek katlı basit prizmatik epitel görünüşündedir. Böbreklerin toplayıcı kanallarının son kısımları gene basit prizmatik epitelle döşelidir. Yalancı çok katlı epitel Yalancı çok katlı epitel ya da Psödostratifiye epitel dokusu, çekirdeklerin hücre içinde farklı yüksekliklerde yerleşmiş olmaları nedeniyle, ilk bakışta çok katlıymış gibi görüntü veren epitel doku. Ancak dikkatli incelendiğinde bütün hücrelerin aynı bazal laminaya oturması nedeniyle tek katlı epitel sınıfındadır. Çok katlı görünüm, bazal laminaya oturan hücrelerin hepsinin serbest yüzeyle ilişki kuramaması, dolayısıyla çekirdeklerinin de farklı seviyede yer alması yüzünden ortaya çıkmaktadır. Hücreler de şekilleri yönünden farklılık gösterir. Bazıları bazal laminaya otururken serbest yüzeye ulaşır, bazılarının ise apikal kutupları yüzeye ulaşamaz. Yalancı çok katlı epitelin "silsiz" tipi, parotiroit ile salgı bezlerinin büyük boşaltım kanallarında ve erkek üretrasında bulunur. "Silli" tipi ise, trake ve bronşların büyük bir kısmını, östaki kanalını, timpanik boşluğun bir kısmını ve gözyaşı bezini döşer. Solunum sistemindeki salgı bezlerinden salgılanan mukus, yapışkan bir örtü oluşturup havadan giren toz ve mikroorganizmaların yakalanmasını sağlar. Hücrelerin apikal yüzeylerindeki siller, içine giren toz ve mikroorganizma bulunan mukusu vücudun dışına doğru iter. Tek katlÄ± epitel Tek katlı epitel doku şu anlamlara gelebilir: Çok katlı yassı epitel Çok katlı yassı epitel, dokunun oldukça kalın olmasını sağlayan birçok hücre tabakasından oluşan epitel türü. Bazal lamina üzerine oturan hücreler kübik, prizmatik olabilirken, sadece yüzeydeki hücreler yassıdır. Bazaldaki hücreler hücre üretiminden sorumludurlar. Yeni hücreler büyürken, yaşlı hücreler yukarı itilir. Yukarı çıkan hücreler yassılaşmaya başlar. Bu epitel türü, ağızda, özefagusta, epiglosittisin bir kısmında, konjuktivada, korneada, vajinada, anüste ve dişi üretrasının bir kısmında ve derinin epidermisinde bulunur. Çok katlı yassı epitel, vücudun dış kısma bakan yerlerinde bulunuyorsa, yüzeydeki hücreler çekirdeklerini kaybeder ve sitoplazmalarında keratin biriktirirler. Keratinli bu hücreler, kuru, cansız, ve pulumsu bir yapıya sahip olurlar. Bunlara keratinize (keratinli) çok katlı yassı epitel denir. Keratinli epitel, vücuttan suyun çıkışını azaltır ve mikroorganizmaların vücuda girmelerini engeller. Vücudun nemli bölegelerindeki çok katlı yassı epitel hücreleri, canlı ve çekirdeklidir. Keratin biriktirmeyen bu türe, keratinsiz çok katlı yassı epitel denir. Çok katlı kübik epitel Çok katlı kübik epitel. Çok yaygın görülen bir epitel türü değildir. Kat sayısı genellikle ikiyi geçmeyen birkaç sıra kübik hücre tabakasından oluşur. Bazı ter ve tükürük bezlerinin boşaltım kanallarında ve meme bezlerinin geniş kanallarında görülür. Çok katlı prizmatik epitel Çok katlı prizmatik epitel ya da çok katlı silindirik epitel, yaygın bir epitel türü değildir. Bazal laminaya oturan derin yerleşimli hücreler düzensiz şekilli ve çok yüzlü yapıdadır. Sadece yüzeydeki hücreler silindiriktir. Prostatta, tükrük bezlerinin kanallarının bir bölümünde ya da üretranın bir bölümünde görülür. Çok katlı prizmatik silli epitel ise, yumuşak damağın burun tarafında, larinkste ve fetus özefagusunda geçici olarak embriyonik dönemde bulunur. İnsan vücudunda yalnızca gözün konjunktivası ve büyük bezlarin kanalları gibi küçük alanlarda bulunur. Güngör Bayrak Güngör Bayrak, (Asıl adı Şerife Bayrak, "Konyalı Şerife" ve "Leydi" lakapları ile de bilinmektedir. d. 27 Şubat 1954, Konya), Türk şarkıcı ve oyuncu. Konya'da doğdu. Evlatlık olarak bir ailenin yanında büyüdü. 13 yaşında biyoljik babası ortaya çıktı ve himayesine aldı. Konya Öğretmen Okulu'na gitti. Ardından Hacettepe Üniversitesi'ne bağlı Hemşire Okulu'nda 3 yıl boyunca okudu. Hemşireliğin kendisine uygun bir meslek olmadığını düşünerek, tiyatroculukla ilgilenmeye başladı. Devekuşu Kabare'de küçük rollerde oynadı. Sonrasında tiyatroculuktan ayrıldı. Mankenlik, fotomodellik, havaalanında yer hostesliği gibi kısa süreli işlerde çalıştı. Daha sonra sinema oyunculuğuna geçti. Birçok filmde rol aldı. 1979 yılında Yılmaz Güney senaryolu "Düşman" adlı filmde aldığı rol ile Sinema Eleştirmenleri En İyi Kadıncı Oyuncu ödülüne sahip oldu. Sonraları daha kült içerikli filmlerde rol aldı. Sinema'nın yanında, sahnelerde şarkıcı olarak boy gösterdi. "Telefonumu Bekle" isimli 45lik plak çıkardı. 80'lerin ortalarında İzmir Fuarı'da sahneye dekolte bir kıyafetle çıktığı için İzmir Belediye Başkanı Burhan Özfatura ile aralarında geçen münakaşa manşetlerde uzun süre kaldı. Dönemin çeşitli erotik dergilerinde çıplak pozlar verdi. Banu Alkan, Hülya Avşar, Oya Aydoğan gibi zamanın diğer seksi kabul edilen ünlülerinin aksine, ince ve uzun vücut hatlarına sahipti. Fransa gezisi sırasında, Sir unvanlı, Cezayir asıllı "Houari Berichi" ile tanıştı ve 1987 yılında evlendiler. "Sir" ile evlenmesinden dolayı "Leydi" unvanı aldı. Bu dönemden sonra yaklaşık 10 yıl eşi ve çocuğu ile birlikte Paris'te oturdu. "Leydi Şerife" isimli ikinci kasetini çıkardı. 1996 yılında Türkiye'ye geri dönüp üniversite sınavlarına girip, Marmara Üniversitesi Fransızca Öğretmenliği Bölümü'nü kazandı ve 2000 yılında mezun oldu. 2006 yılında eşinden boşandı. Çok katlı değişici epitel Çok katlı değişici epitel, yüzeyde bulunan hücrelerin değişerek, organın işlevine yanıt verebilecek tarzda şekillerini değiştirebilen epitel türüdür. Yassı ve kübik epitellere benzer geçici bir şekil değişikliği oluştururlar. Mesane gibi yapıların iç yüzeyinde görülen bu epitel doku, organın dolu ya da boş olmasına göre kat sayısını değiştirdiği için bu adı almıştır. Bütün çok katlı epitel dokularında olduğu gibi, ilk hücre sırasını prizmatik hücreler oluşturur. Bu sıranın üzerinde kat sayısını değiştiren 2-8 sıra armut biçiminde hücreler bulunur. Bu epitel, intersellüler aralığın en geniş olduğu epitel türüdür. Bu da hücrelerin birbiri üzerinden kayarak kat sayılarını değiştirmelerini sağlar. Bu yüzey hücreleri bazen birden fazla çekirdek içerebilir. Organ dolup genişledikçe epitel daha geniş olanı örtmek için incelir. Organ doluyken hücreler yassı veya basık, boşken büyük ve yuvarlak olarak görülürler. Hücreler gerilip uzadığı için, idrarın dışarı sızmasını engelleyen bir bariyer görevi de görürler. Erişkin bir memelide, herhangi bir organın epiteli o organa özgüdür ve değişiklik göstermez, ancak kronik yangı veya bir tümör gelişimi durumunda epitel, başka bir epitele dönüşebilir. Örneğin bazı patolojik durumlarda bronşlardaki yalancı çok katlı silli prizmatik epitel, çok katlı silli epitele dönüşebilir. Buna yassı metaplazi denir. Doğu floryası Doğu floryası ("Carduelis sinica"), ispinozgiller (Fringillidae) familyasından ötücü bir kuş türü. Erkeği orta büyüklükte; üst tarafı koyu gri kahverengi alt tarafı kahverengi ve kuyruk altı sarıdır. Göğsü zeytin yeşili, tepe ve ensesi giridir. Gaga pembedir. Kanatlar soluk beyaz kenarlı ortası parlak sarıdır. Kuyruğu çatallı dış tüyleri sarı üstü siyahtır. Dişi, daha soluk ve daha kahverengidir. Doğu floryası iğne yapraklı ve genişli yapraklı ormanlık bölgeler ile nehir kenarlarında görülür. Ã–strojen Östrojenler, kadınların adet döngüsünde ve diğer memeli hayvanların dişilerinde estrus döngüsünde önemli rol oynayan bir grup steroid hormondur. Hormon tüm omurgalılarda ve bazı böceklerde de bulunur. Östrojenler hem erkek hem kadınlarda bulunmakla beraber, üreme yaşında kadınlarda seviyeleri çok daha yüksektir. Bu hormonlar kadınlarda göğüs gibi ikincil cinsiyet özelliklerinin gelişimini sağlarlar ve adet döngüsüyle ilişkili olan endometrium kalınlaşması ve diğer süreçleri düzenlerler. Folikül uyarıcı hormon ("follicle stimulating hormone", FSH) ve lüteinizan hormon (LH), yumurtalayan kadınlarda östrojen üretimini düzenlerler. Kan dolaşımında bulunan östrojen, FSH ve LH'nin seviyelerinin azalmasına neden olduğu için bazı oral kontraseptiflerde östrojenler bulunur. Kadınlarda bulunan üç ana östrojen, östradiol, östriol ve östron'dur. Menarş ile menopoz arasında başlıca östrojen östradioldür. Vücutta bunlar enzim reaksiyonları sonucu androjenlerden sentezlenir. Östradiol testosterondan, östron da androstenedion'dan sentezlenir. Östron östradioldan daha zayıf etkilidir ve menopoz sonrası kadınlarda östradioldan çok östron bulunur. Östrojen hormonu kadınların yüksek acıya dayanmasını sağlar. Östrojen hormonu saldırganlaştırır, saçların çıkmasını sağlar. Sake Sake, Japonların pirinç ve tahıl tozundan yapılan ulusal içkisidir. Rakı ve tatlı şaraba da benzetilmektedir. Genellikle Beyaz şarap rengindedir. %18-20 oranında alkol içerir. Şaraba nazaran hafif ekşimsi bir tadı vardır. İçimi her ne kadar şarabı anımsatsa da, ağızda lezzetli bir tat bırakır. Sake yıllandırılmaz ve satın alındıktan sonra tüketilmesi gerekmektedir. Aroması çok iyi koşullarda muhafaza edilirse altı aydan bir yıla kadar korunabilmektedir. Pirinç ve tahıldan üretildiği için ABD'de bira olarak sınıflandırılmaktadır. Sake, türüne göre soğuk ya da sıcak olarak servis edilir ve özel sake bardaklarında (bu bardaklar Türkiye'deki kahve fincanlarını andırır) veya şarap kadehlerinde içilir. Majid Musisi Majid Musisi Mukiibi (15 Eylül 1967, Kampala - 13 Aralık 2005, Kampala), 1994 - 1997 yılları arasında Bursaspor'da oynamış ve "timsah yürüyüşü"nün mucidi olmuş futbolcudur. 13 Aralık 2005 günü akşam saat 8'de Nsambya Hastanesi'nde AIDS yüzünden vefat etmiştir. Futbola 15 yaşında ikinci lig takımı Mulago'da başladı. 1982-83 sezonunda oynadığı futbolla büyük takımların gözdesi olmuştu. Bir sezon da Pepsi takımında oynadıktan sonra Uganda'nın en başarılı takımlarından SC Villa'ya seçildi. 1984'ten 1992'ye kadar formasını giydiği bu takımda 6 lig şampiyonluğu gördü (1986, 1987, 1988, 1989, 1990, 1992). Özellikle 1986 yılında hem ligi hem kupayı kazanıp Uganda futbol tarihinde bir ilk imza attılar ve Musisi bunun mimarı olarak görülüyordu. 1988 ve 1989'da da çifte kupa sevinci yaşadılar. Musisi bu başarılı dönemde 4 kez gol kralı oldu. Takımıyla kıta çapında başarılar da kazandı. 1991'de Afrika'nın en büyük futbol organizasyonu olan CAF Şampiyonlar Ligi'nda SC Villa ile tarihlerinin ilk ve tek ikinciliğini aldı. Yarı finalde takımı elenmek üzereyken 90. dakikada golü atarak, finallere gelmesinde doğrudan katkıda bulundu. 1992'de ise kıtanın ikinci büyük turnuvası olan CAF Kupası'nın ilk senesinde de ikinci oldular. SC Villa daha sonra bu kupada da finale çıkamadı. Daha yerel olan, sadece Orta ve Doğu Afrika ülkeleri takımlarının katıldığı CECAFA Kulüpleri Kupası'nı 1987'de kazandı ve bu kupayı kazanan ikinci Uganda takımı oldular. Aynı kupada 1991'de de ikinci oldular. 1992'de son maçında 5-0'lık galibiyette 4 gol attı. O sene Jimmy Kirunda'nın 32 gollük rekorunu kırmak için uğraşıyordu ancak ligin bitmesine 4 maç kala Fransa'ya gitmek için ayrıldığından 28 golde kaldı. O sene gol ortalaması 4 maçta 5 goldü. Bu yıllarda gol atma ve yaratma yeteneklerinden dolayı "Sihirbaz", fiziksel olarak Mike Tyson'a benzetildiği için de "Tyson" lakabını aldı. 1992'de Stade Rennes'e transfer olarak Uganda tarihinin Avrupa'da oynayan ilk futbolcusu oldu. İkinci lige yeni düşmüş takımda Sylvain Wiltord, Jocelyn Gourvennec gibi ileride büyük başarılar kazanacak genç oyuncularla beraber oynadı. İlk sezon baraj maçlarıyla 1. lige çıkmayı kaçırırken Musisi takımın en fazla forma giyen isimlerinden biri oldu. 32 maçta 12 gol atarak da takımın en golcüsü oldu. 1993-94'te ise lig ikincisi olarak birinci lige çıktılar. Musisi bu sefer daha az tercih edilmiş ancak oynadığı 19 maçta 4 gol atarak takımına yardım etmişti. Musisi 1994-95 sezonunda Bursaspor’a geldi. Aslında Bursaspor yönetiminin hedefi Mali'li Fernand Coulibaly'di. Ancak bu futbolcuyla yapılan görüşmeler çıkmaza girince Musisi’de karar kılındı. Ugandalı futbolcu ilk sezonunda 27 maçta forma giydi ve rakip fileleri 9 kez havalandırdı. Sonraki sezonda 1995'te UEFA tarafından ilk kez düzenlenen UEFA Intertoto Kupası'nda takımının büyük başarılar kazanmasına yardım etti. Biri penaltı atışlarından olmak üzere kupada 4 gol kaydetti ve Bursaspor tarihinin en önemli Avrupa başarılarından birinde yer aldı. Bu dönemde Elvir Baljiç, Ercüment Şahin, Selim Özer, Ivko Gantchev, Şaban Yıldırım ile efsane Bursaspor kadrosunu oluşturdu. Penaltıyla elendikleri Karlsruhe maçında tarihe geçen "timsah yürüyüşü" adlı gol sevincini ilk kez gerçekleştirdi. 1995-96 sezonunda 30 maçta 15 gol kaydetti. Bursaspor’daki 3. sezonu Musisi için çok da parlak geçmedi. Yabancı kontenjanı nedeniyle çoğu zaman yedek kulübesinde oturmak zorunda kalan Ugandalı oyuncunun yıldızı teknik direktör Gordon Milne ile barışmadı. Her şeye rağmen 13 maçta forma şansı buldu ve 7 gol attı. Gaziantepspor'a satılmak istendi ama bu transfer son anda gerçekleşmedi. 1997'de 16 yaşında bir öğrenciye tecavüzden hapis yattı. Aynı yıl Türkiye'ye dönüp Bursaspor’un ardından Çanakkale Dardanelspor'da top koşturdu. Çanakkale'nin en pahalı ikinci futbolcusuydu. 1997-98 sezonunda 12 gol atıp takımını sırtladı. 1998-99 sezonunda ise takımla sorun yaşamaya başladı. Ülkesinde geçirdiği bir trafik kazası sonucu bir motosikletlinin ölümüne sebep oldu. 29 maçta oynayıp sadece 9 gol atabildi. Sezon sonu takımı küme düştü ve takımdan ayrıldı. Çanakkale dönemlerinde eğlenceye, sekse ve alkole düşkünlüğüyle dikkat çekti. Türkiye'de 153 maçta oynayan Majid Mususi, bu maçlarda 60 gol kaydetmiştir. 1999'de eski takımı SC Villa'ya dönüş yaptı ve başarılı performansını devam ettirdi. 1999-2000 ve 2000-01 sezonlarında ligi kazandı, 1999-2000 de ayrıca kupayı kazandı, sonraki sezon da ikinci oldu. Ayrıca 2000'de Hedex Kupası adlı Uganda, Tanzanya ve Kenya'nın en iyi üç takımının mücadele ettiği kupada takımıyla şampiyonluk kazandı. Ancak kampa alkol getirmesinden dolayı teknik direktör Paul Ouma tarafından kovuldu. Daha sonra ise 2002-2004 arasında Vietnam takımı Ðà Nẵng FC'de futbol oynadı ve burada da gollerini sürdürdü. Bu dönemde AIDS virüsünü kaptı. Bir süre Londra’da yaşadıktan sonra son olarak ülkesinde 2004-05 sezonunda 1. lige yeni çıkan Ggaba United’da forma giydi ve burada futbolu bıraktı. 1985-2002 yılları arasında Uganda millî futbol takımının formasını giydi. Doğu ve Güney Afrika takımlarının mücadele ettiği CECAFA Kupası'nda 1989 ve 1990'da şampiyon kadroda yer aldı. 1993-1998 arasında millî takımın kaptanlığını da yaptı. Futbolu bıraktıktan sonra, son dönemini Uganda’nın başkenti Kampala’da ailesi ile birlikte geçirdi. AIDS'den ölen futbolcuların aileleri için düzenlenen özel maçta SC Villa'nın kardeş takımı Simba SC forması giydi. Dönemdaşı George Ssemogerere'nin de karşı takımda forma giydiği maçı bitiremedi ve "Genç oyuncuların hızına yetişemiyorum" açıklamasını yaptı. Musisi 13 Aralık 2005'te akşam saat 8'de bakım merkezinden hastaneye taşınırken hayatını kaybetti. Ölüm nedeni AIDS'e bağlı böbrek yetmezliğiydi. Musisi’nin ölümünün ardından bir başsağlığı mesajı yayınlayan Uganda Futbol Federasyonu başkanı Lawrence Mulindwa, çok önemli bir sporcuyu kaybettiklerini söylemiştir. Mususi'nin annesiyle beraber Amerika'da yaşayan iki çocuğu olmak üzere toplam sekiz çocuğu olmuştur. Mayer Amschel Rothschild Mayer Amschel Rothschild (23 Şubat 1744 – 19 Eylül 1812), Almanya doğumlu Yahudi bankacı ve Rothschild bankacılık ailesinin kurucusudur. "Uluslararası finansın kurucu babası" ya da “Küreselleşen ticarî-ekonominin kurucu babası” olarak anılan Mayer Amschel Rothschild, Forbes Dergisi'nin "Tüm Zamanların Yirmi En Etkili İş Adamı" listesinde beşinci sırada yer almıştır. Almanya'da ufak tefek bankerlik işleriyle başlamıştır. Daha sonra İngiltere'ye göç eden Mayer Amschel Rothschild beş oğlunu da Londra, Paris, Frankfurt, Napoli ve Viyana'ya göndermiştir. Bankerlikle temeli atılan hanedanlığın bu sayede inanılmaz bir bilgi ağı oluşmuştur. 19. yüzyıl Rothschildler için çok yoğun geçti. Savaş ticaretleri ve ün kazanmaları, Napolyon'un Birleşik Krallık ile yaptığı Waterloo Muharebesi ile başladı. Waterloo Savaşı'nda İngiltere'ye mal kaçıran ve birlikleri finanse eden Nathen Mayer Rothschild, bu dönemde bir yandan savaşı finanse ederken diğer yandan da hükümetlere yüksek faizle borç veriyordu. Waterloo Savaşı'nın sona ermesini ve Napolyon'un kaybettiği haberini kurdukları geniş istihbarat ağı sayesinde ilk olarak Rothschildler öğrendi. Nathan Mayer, Londra borsasında elinde bulunan bütün hisseleri satmaya başladı. Bu da Napolyon'un savaşı kazandığı izlenimini doğurdu. Diğer herkes de N. M. Rothschild'i izleyerek hisselerini satmaya başladı. Nathan bir yandan da bu hisseleri toplattı. Ertesi gün Napolyon'un savaşı kaybettiği haberi geldi. Rothschildler bu bilgi sayesinde bir gecede büyük bir servet elde etti. Ayrıca Nathan Mayer, İspanya'da bulunan İngiliz Ordusu'nu finanse etmek amacıyla kardeşleri sayesinde Fransa'dan altında taşıdı. Bu çabaları Nathen Mayer Rothschild'e "İngiliz Hazinesinin Temsilcisi" unvanını kazandırdı. Ayrıca bu sayede Rothschild ailesi üyeleri İngiliz meclisine girmiş ve "baron" unvanı almıştır. Savaşın sonunda ise Rothschild ailesi Fransa'ya borç vermeye başlamıştı. Avrupa'da birçok hükûmeti borçla haraca bağlayan Rothschild Hanedanlığı Afyon Savaşları sayesinde Uzak Doğu ile tanıştı. Bu dönemde Çin'de afyon ticareti yapan İngiliz tüccarlar Çin İmparatorluğu ile ters düşmelerinin ardından İngiliz Kraliyetinin desteğini almak için Rothschild'lere başvurmuşlardı. İngiliz Kraliyetini ikna etmeyi başaran Lord Rothschild Afyon Savaşı'nı da finanse etmeye söz verdi. Çin'in mağlubiyeti ile biten savaşın ardından Rothschild ailesi, İngiliz hakimiyetine geçen Hong Kong'un kontrolünü de yardımlarının karşılığı olarak aldı. Almanya'da sanayi devrimi sonrası Siemens, AEG, Bosch gibi birçok şirketin kuruluşunu finanse ettiler. Ayrıca bir yandan da Amerika kıtasına geçerek altın uğruna yerli katliamlarında önemli rol oynamıştır. Amerika kıtasının yeraltı zenginliklerini keşfeden Rothschildler ilgilerini altın ve diğer madenlere kanalize ettiler. Osmanlı topraklarının çözülmeye başlamasıyla birlikte Rothschild'ler iki koldan Ortadoğu'ya sızmaya başladılar. Bir kolunu Irak'ın oluşturduğu sızmanın en önemli nedeni Mezopotamya'daki zengin petrol kaynakları oluşturuyordu. BP ve Royal Dutch Shell ile Irak pazarına girdiler. Diğer sızma ise bölgenin güneyinde Siyonizmi siyasal ağırlık merkezi haline getirerek gerçekleştirdikleridir. Filistin topraklarının Osmanlı'dan ayrılmasıyla harekete geçen Lord Rothschild İngiliz hükümetine baskı uygulayarak Balfour Deklerasyonu'nu yayınlattı. Ayrıca diğer taraftan da Filistin topraklarının satın alınması için 2 milyon Sterlinlik bir fon oluşturdu. Böylece Filistin topraklarının en verimli yerleri Yahudilerin eline geçmiş oldu. II. Dünya Savaşı'nda Rothschild'in parası Hitler'e sermaye olmuştur. 1. Dünya Savaşı'ndan sonra ekonomik anlamda adeta yerle bir olan Almanya'nın yeniden inşası da Amerikalı finans çevrelerine ihale edildi. Başta J.P. Morgan olmak üzere Rothschildlerin Amerika'daki uzantıları olan finans kurumları önce " Dawes Planı " sonra da "Young Planı" ile 1924 yılından sonra Almanya'yı adeta paraya boğdu. Böylece Hitler'in inanılmaz yükselişine zemin hazırladı. Hitler'in savaştan önceki yıllarda inanılmaz savunma harcamaları ve büyüyen askeri gücü Rothschild hanedanlığının yardımı ve onayıyla oluşturuldu. Amerikalı tarihçi Anthony C. Sutton 'un "Wall Street ve Hitler'in Yükselişi" adlı kitabında bu denetimi özetlerken Amerikalı finans kuruluşlarının sadece Almanya'nın yeniden yapılanması için değil bilinçli bir şekilde Hitler ve onunla birlikte yeni bir canavarın doğuşunu da sağladıkları iddia edilmektedir. Ayrıca başka kişiler tarafından bu sayede İsrail'in kuruluşuna bir zemin hazırlandığı, Afrika'da ise elmaslar için iç savaşları desteklediği iddiaları vardır. Cecil Rhodes öldükten sonra vasiyeti incelendiğinde de Beers elmaslarını çocuklarına değil, Hanedana bağışladığı görülmüştür. Rothschild ailesi son 200 yıldır, dünyanın en zengin ve nüfuzlu ailesidir. Tek başına birkaç büyük devlet kadar güçlü olduğu iddia edilebilir. 2009 yılında, servetleri 3-4 trilyon dolar, kontrol ettikleri para ise 15 trilyon dolar olarak tahmin edilmektedir. İngiliz merkez bankasını yaklaşık 80 yıl boyunca yönetmişlerdir. De Beers ve Rio Tinto en çok tanınan ve bilinen şirketleridir. Dünyanın en zengin ailesi olarak kabul edilmesine karşın, her yıl açıklanan "Dünyanın En Zengin İnsanları" listesinde aile üyelerinden herhangi birinin ismine rastlanmaz. Maggie Simpson Margaret "Maggie" Simpson, Amerikan animasyon televizyon dizisi "Simpsonlar"da yer alan kurgusal bir karakterdir. İlk kez 19 Nisan 1987 tarihinde "The Tracey Ullman Show" kısası "Good Night"ta göründü. Maggie, James L. Brooks'un ofisinin lobisinde beklemekte olan karikatürist Matt Groening tarafından yaratıldı ve tasarlandı. Groening, karaktere küçük kız kardeşi Margaret "Maggie" Groening'in adını verdi. "The Tracey Ullman Show"da üç sezon yayınlandıktan sonra, Simpson ailesi, 17 Aralık 1989 tarihinde Fox'ta yayınlanmaya başlanan kendi şovuna sahip oldu. Maggie, Simpson ailesinin en küçük bireyi ve Homer ile Marge'ın küçük kızı, Bart ve Lisa'nın ise kız kardeşidir. Her zaman ağzında emziğiyle görülür ve yürürken elbisenine takılarak yüzüstü düşer. Maggie, konuşamadığı için Simpson ailesinin en az görülen ve duyulan karakteridir. Maggie'nin ağladığı ve konuştuğu bölümler, Nancy Cartwright tarafından seslendirmektedir. Ancak Maggie karakteri James Earl Jones, Elizabeth Taylor ve Jodie Foster tarafından da seslendirildi. "Simpsonlar"la ilgili video oyunlarında, "Simpsonlar Sinema Filmi"nde, The Simpsons Ride'da, reklamlarda ve çizgi romanlarda yer aldı ve geniş bir ticarî alana ilham verdi. "Simpsonlar", karakterlerinin bir yaşı olmadığı ve her daim şimdiki yılda olduğunu farz eden yerleşik bir zaman çizgisi kullanmaktadır. Birçok bölümde olaylar, ardışık bölümlerde çelişmesine rağmen spesifik zaman periyotlarına bağlanmaktadır. Maggie, Homer ile Marge'ın küçük kızı, Bart ve Lisa'nın kız kardeşidir. Marge, Lisa'ya hamile olduğu dönemde, Homer ile birlikte ilk evlerini satın alırlar. Yedi yıl sonra Homer, Springfield Nükleer Santrali'ndeki işini bırakma konusunda parasal bakımdan kendini yeterli hisseder ve hayalindeki iş olan Barney's Bowlarama'da çalışmaya başlar. Marge'ın Maggie'ye hamile kalmasıyla ailenin ihtiyaçlarını karşılayamayan Homer, nükleer santraldeki işine geri döner. İlk sezonlarda Maggie'nin ayırt edici özelliği yürümeye çalışırken elbisesine takılarak yüzüstü düşmesi ve yere çarpmasıyla çıkardığı sesti. Ancak bu olay, sonraki sezonlarda azaltıldı. Maggie, emziğine çok düşkündür ve devamlı ağzında emzikle görülmektedir. Maggie, dizi boyunca dahi bir bebek olduğunu gösteren çeşitli beceriler sergilemiştir. Maggie, oyuncak bloklarıyla E=mc²'yi harfleyebilmekte, Homer'ın otomobilini sürebilmekte, kreşten kaçabilmekte ve kendi adını yazabilmektedir. Maggie, çevresinde olup bitenlerin farkındadır ve olayların akışının taklitini yapabildiği görülmektedir. Yüksek derecede bir el becerisine sahip olan Maggie, Homer'ın kafasına tokmakla vurmuş, babasının darttaki "Kıymık ve Tırmık" takliti fotoğrafını uzaktan vurabilmiştir. Yaşına rağmen iyi bir nişancıdır ve "Who Shot Mr. Burns?" bölümünde Bay Burns'ü tabancayla vurmuştur. Ayrıca "Papa's Got a Brand New Badge" bölümünde karyolasında saklandığı yerden tüfekle bir çeteye ateş etmiştir. Maggie, genelde Homer'ın onunla bağlılık kurma çabalarından korkar ve buna kızar, ancak yine de birkaç sefer Homer'ın hayatını kurtarmıştır: bir keresinde boğulurken, bir keresinde mafya tarafından vurulduğunda, bir keresinde kamyon şoförü tarafından kaçırıldığında ve bir keresinde EPA‎ başkanı Russ Cargill tarafından vurulduğunda. Matt Groening, Maggie ve tüm Simpson ailesini 1986 yılında yapımcı James L. Brooks'un ofisinin lobisindeyken tasarladı. Groening, "The Tracey Ullman Show" için kısalardan oluşan bir animasyon dizisini sunması için çağrılmıştı ve "Life in Hell" çizgi dergisinin bir uyarlamasını sunmayı planladı. "Life in Hell"'in canlandırılması çalışmasının yayın haklarından feragat etmesine neden olduğunu fark edince başka bir yöntemde karar kıldı ve kendi ailesindeki üyelerin adlarını verdiği karakterlere sahip disfonksiyonel bir aile taslağını aceleyle çizdi. Groening, ailenin bebeğine kendi küçük kardeşinin adı olan Maggie adını verdi. Maggie, 19 Nisan 1987 tarihinde tüm Simpson ailesiyle birlikte ilk defa "The Tracey Ullman Show" kısası "Good Night" bölümünde göründü. 1989 yılında kısalar, Fox kanalında yayınlanacak yarım saatlik bir dizi olarak "Simpsonlar"'a uyarlandı. Maggie ve Simpson ailesi, bu yeni şovdaki ana karakterler oldular. Tüm Simpson ailesi, siluetlerinden tanınacakları şekilde tasarlandılar. Aile, kabaca çizildi çünkü Groening, eskizleri animatörlere gönderirken bunların animatörler tarafından düzenleneceğini sanıyordu fakat animatörler bunu yapmak yerine sadece çizimleri kopyaladılar. Maggie'nin fiziksel özelikleri genellikle diğer karakterlerde kullanılmadı; örneğin, sonraki sezonlarda Lisa dışında hiçbir karakter onunla aynı saç tarzına sahip olmadı. Lisa tasarlanırken, Groening "kızların saç tarzını hiç düşünmemişti". O an, Groening, karakteri esasen siyah ve beyaz olarak çiziyordu ve Lisa ile Maggie'yi tasarladığı zaman, "onlara sadece deniz yıldızı tarzı sivri uçlu saç tarzını verdi, onların er geç renklendirileceğini düşünmedi". Groening, hiç konuşmayan ve asla büyümeyen bir bebek karakterinin komik olacağını düşündü, ancak bazı sahneleri yansıtabilmek için gerekli olan duygular senaryoya eklendi. Maggie'nin diğer karakterlerden ayrılan özellikleri arasında yürümeye çalışırken tökezleyip düşmesi, emziğine olan düşkünlüğü ve emziği ağzındayken çıkan ses yer aldı. Bu ses, Tracey Ullman döneminde Groening tarafından yaratıldı ve herkesçe bilinir hâle geldi. İlk sezonlarda, diğer karakterlerin diyalogları sırasında da emzik sesi duyuluyordu, ancak yapımcılar bunu dikkat dağıtıcı buldular ve bu sesin kullanılmasına son verdiler. Birkaç istisna dışında Maggie hiç konuşmamaktadır ancak etrafında gelişen olaylara mimikleri ve el kol hareketleriyle katılmaktadır. Maggie'nin ilk sözleri "The Tracey Ullman Show" kısası "Good Night"ta, tüm aile uyuduktan sonra duyuldu. Bu bölümde Maggie'yi Liz Georges seslendirdi. Daha önce çeşitli rüyalar ve hayallerde konuştuğu duyulan Maggie'nin, dizinin normal akışı içinde söylediği ilk kelime "Lisa's First Word" bölümünde duyuldu ve Elizabeth Taylor tarafından seslendirildi. Yalnızca tek bir kelime olmasına rağmen ("Daddy", "Babacık"), Taylor yapımcılar memnun olana dek birkaç kez kaydetmek zorunda kaldı. "Treehouse of Horror V" bölümünde James Earl Jones'un seslendirdiği Maggie, "Treehouse of Horror IX" bölümünde kısa bir diyaloga girdi ve bu kısmı Harry Shearer, Kang sesiyle konuştu. İlk bölümlerde Maggie'nin ağladığı ve konuştuğu kısımları Yeardley Smith seslendirdi. Daha sonraki sezonlarda bu kısımları Nancy Cartwright seslendirmeye başladı. Jodie Foster, "Four Great Women and a Manicure" (20. sezon) bölümünde Maggie'yi Howard Roark'tan esinlenerek seslendirdi. About.com'dan Nancy Basile, "Simpsonlar"daki en sevdiği Maggie sahnelerinin, Maggie'nin bir yaşındaki bir çocuktan çok yetişkin gibi davrandığı bölümler olduğu ifade etti. "Sweet Seymour Skinner's Baadasssss Song", Maggie'nin baş düşmanı tek kaşlı bebek Gerald ile tanıştığı "Lady Bouvier's Lover" ve Bart'ın Maggie'ye bakmak zorunda kaldığı ama Maggie'nin Homer'ın otomobiliyle kaçtığı "Itchy & Scratchy: The Movie" bölümlerini en sevdiği Maggie sahneleri olarak sıraladı. Ayrıca "İster 'The Happy Elves'ı izlesin ister düşsün; Maggie, Simpson ailesindeki en şirin bebek" yorumunu yaptı. Komedyen Ricky Gervais, "And Maggie Makes Three" bölümünün, tüm dizideki en sevdiği ikinci bölüm olduğunu ve bölümün sonunda Homer'ın masasına Maggie'nin fotoğraflarını koyduğu sahnede "boğazının düğümlendiğini" ifade etti. "Variety" dergisinden Todd Everett, Maggie'nin ilk kelimesini söylediği "Lisa's First Word" bölümünün "büsbütün kalbi erittiğini" belirtti. 2006'da Elizabeth Taylor, "Lisa's First Word"deki Maggie performansıyla IGN'in hazırladığı "Simpsonların En İyi 25 Konuk Oyuncusu" listesinde on üçüncü sırada yer aldı. "Treehouse of Horror V"da Maggie'yi seslendiren James Earl Jones ise aynı listede yedinci sıradaydı. 2000 yılında, Maggie ile tüm Simpson ailesi, Hollywood Bulvarı'nda bir yıldız ile ödüllendirildi. Maggie Groening tarafından yazılan ve çizimleri Matt Groening tarafından yapılan dört çocuk kitabı–"Maggie Simpson's Book of Animals", "Maggie Simpson's Counting Book", "Maggie Simpson's Book of Colors and Shapes" ve "Maggie Simpson's Alphabet Book"–12 Eylül 1991'de piyasaya çıktı. Maggie çeşitli posterlerde, heykelciklerde, yapbozlarda ve tişörtlerde kullanıldı. Ayrıca "World of Springfield" oyuncak serisinin ilk oyun seti "Living Room"da Marge ile birlikte evlerinin oturma odasına otururkenki hâlleriyle yer aldı. Maggie Burger King, Butterfinger, C.C. Lemon, Domino's Pizza, Ramada Inn ve Subway'in reklamlarında da kullanıldı. Maggie, 2007 yılındaki "The Simpsons Game" dahil olmak üzere tüm "Simpsonlar" video oyunlarında yer aldı. Televizyon dizisinin yanı sıra Maggie, ilk kez 29 Kasım 1993 tarihinde yayımlanan aylık dergi "Simpsons Comics" sayılarında da düzenli olarak yer almaktadır. Maggie ayrıca 2008'de Florida ile Hollywood'daki Universal Stüdyoları'nda kurulan The Simpsons Ride'da da rol aldı. 9 Nisan 2009'da ABD Posta Servisi, Maggie ile diğer dört Simpson aile üyesinin yer aldığı 44 sentlik posta pulunu tanıttı. Simpsonlar, prodüksiyonda iken posta pulu üzerinde yer almayı başaran ilk TV dizisi karakteri oldular. Pullar, Matt Groening tarafından tasarlandı ve 7 Mayıs 2009 tarihinde satışa çıktı. ABD Posta Servisi'nin bir anketinde Maggie'nin pulu, diğer beşi içinde en popüler pul seçildi. Ali Müfit Gürtuna Ali Müfit Gürtuna (d. 1 Haziran 1952, Ermenek), Türk avukat ve siyasetçi. İstanbul'un Cumhuriyet dönemindeki 30. belediye başkanıdır. Ali Müfit Gürtuna, 1 Haziran 1952'de Karaman iline bağlı Ermenek ilçesinde dünyaya geldi. Pendik Lisesi'ni bitirdikten sonra Orta Doğu Teknik Üniversitesi'nde 1 yıl İngilizce Dil Hazırlık Okulu okudu. Sonra Ankara Üniversitesi Hukuk Fakültesi'nden mezun oldu. 1976 yılında TRT Haber Merkezi'nde çalışmaya başladı. 1977 yılında parlamentoda TRT muhabiri olarak görev yaptı. Siyasete Anavatan Partisi'nde (ANAP) girdi. ANAP Kartal İlçe Başkanı oldu. 1984-1989 arasında İstanbul Büyükşehir Belediyesi Meclis Üyeliği ve Meclis Başkan Vekilliği yaptı. 1994 yılına kadar politikaya ara vererek, serbest avukatlık yaptı. 1994 seçimlerinde, Refah Partisi'nden Kartal ilçesini temsil etmek üzere Büyükşehir Belediye Meclisi üyeliğine seçildi ve 11 Kasım 1998 tarihine kadar da İstanbul Büyükşehir Belediyesi Başkan Vekilliği yaptı. Recep Tayyip Erdoğan'ın, hakkında alınan hapis cezası kararının kesinleşmesi nedeniyle görevini bırakmasından sonra 12 Kasım 1998 tarihinde Büyükşehir Belediye Meclisi tarafından İstanbul Büyükşehir Belediye Başkanlığı'na seçildi. 1999 yerel seçimlerinde Fazilet Partisi'nden Büyükşehir Belediye Başkanlığına seçildi. Haziran 2001'de üyesi olduğu Fazilet Partisi Anayasa Mahkemesi tarafından kapatılınca bağımsız kaldı. Başkanlık görevini 1 Nisan 2004 tarihine kadar sürdürdü. Koraç Kupası Koraç Kupası yıllık olarak düzenlenen ve FIBA tarafından organize edilen, 1972 - 2002 yılları arasında oynanmış Avrupa kulüpleri basketbol turnuvasıdır. Oynandığı zamanda Avrupa Şampiyonlar Kupası (sonradan EuroLeague adını aldı) ve Kupa Galipleri Kupası'ndan (sonradan Saporta Kupası adını aldı) sonra üçüncü önemli turnuva olarak kabul edilirdi. Kupa ismini 1969 yılında bir trafik kazasında ölen efsanevi Yugoslav basketbolcu Radivoj Korać'tan almıştır. Son Koraç kupası 2001-02 sezonunda düzenlenmiştir. Nikola Plećaš, Damir Rukavina, Vječeslav Kavedžija, Rajko Gospodnetić, Milivoj Omašić, Eduard Bočkaj, Ivica Valek, Dragan Kovačić, Petar Jelić, Ante Ercegović, Zdenko Grgić, Srećko Šute, Zvonko Avberšek (Koç: Marijan Catinelli) Pierluigi Marzorati, Bob Lienhard, Carlo Recalcati, Antonio Farina, Mario Beretta, Fabrizio Della Fiori, Luciano Vendemini, Franco Meneghel, Renzo Tombolato, Giorgio Cattini, Danilo Zonta (KoÃ§: Arnaldo Taurisano) Pierluigi Marzorati, Bob Lienhard, Carlo Recalcati, Fabrizio Della Fiori, Antonio Farina, Franco Meneghel, Mario Beretta, Renzo Tombolato, Giorgio Cattini, Luciano Vendemini, Danilo Zonta (KoÃ§: Arnaldo Taurisano) Bob Lienhard, Pierluigi Marzorati, Fabrizio Della Fiori, Carlo Recalcati, Antonio Farina, Franco Meneghel, Mario Beretta, Renzo Tombolato, Giorgio Cattini, Silvano Cancian (KoÃ§: Arnaldo Taurisano) Željko Jerkov, Rato Tvrdić, Duje Krstulović, Mirko Grgin, Mlađan Tudor, Branko Macura, Ivo Bilanović, Ivica Skaric, Damir Šolman, Branislav Stamenković, Ivica Dukan, Mihajlo Manović, Drago Peterka, Slobodan Bjelajac (Koç: Petar Skansi) Željko Jerkov, Rato Tvrdić, Damir Šolman, Duje Krstulović, Mlađan Tudor, Mirko Grgin, Mihajlo Manović, Ivo Bilanović, Branko Macura, Ivica Dukan, Slobodan Bjelajac, Predrag Kruščić (Koç: Petar Skansi) Dragan Kićanović, Dražen Dalipagić, Miodrag Marić, Jadran Vujačić, Boban Petrović, Dragan Todorić, Dušan Kerkez, Boris Beravs, Milenko Babić, Milan Medić, Arsenije Pešić, Zoran Krečković, Dragan Đukić (Koç: Ranko Žeravica) Dragan Kićanović, Miodrag Marić, Boban Petrović, Arsenije Pešić, Dragan Todorić, Jadran Vujačić, Dušan Kerkez, Boris Beravs, Goran Knežević, Milenko Savović, Milenko Babić, Milan Medić, Predrag Bojić, Miroslav Milojević (Koç: Dušan Ivković) Roberto Brunamonti, Lee Johnson, Willie Sojourner, Giuseppe Danzi, Alberto Scodavolpe, Gianfranco Sanesi, Antonio Olivieri, Luca Blasetti, Mauro Antonelli, Stefano Colantoni, Paolo di Fazi, Antonio Coppola (KoÃ§: Elio Pentassuglia) Al Skinner, Luis Miguel Santillana, Josep Maria Margall, Gonzalo Sagi-Vela, Joe Galvin, Ernesto Delgado, German Gonzalez, Jordi Villacampa, Francisco Sole, Roberto Mora, Antonio Pruna (KoÃ§: Manel Comas) Ed Murphy, Richard Dacoury, Jean-Michel Sénégal, Irv Kiffin, Apollo Faye, Jean-Luc Deganis, Yves-Marie Verove, Didier Rose, Richard Billet, Philippe Koundrioukoff, Eric Narbonne, Benoit Tremouille (Koç: André Buffière) Ed Murphy, Richard Dacoury, Jean-Michel Sénégal, Glenn Mosley, Apollo Faye, Jean-Luc Deganis, Hugues Occansey, Didier Dobbels, Didier Rose, Eric Narbonne, Mathieu Faye, Olivier Garry (Koç: André Buffière) Paul Henderson, John McCullough, Bengaly Kaba, Mathieu Bisseni, Freddy Hufnagel, Christian Ortega, Philippe Laperche, Pascal Laperche, Didier Gadou, Alain Gadou (KoÃ§: George Fisher) Mike D'Antoni, Dino Meneghin, Russ Schoene, Roberto Premier, Joe Barry Carroll, Renzo Bariviera, Franco Boselli, Mario Pettorossi, Vittorio Gallinari, Tullio De Piccoli, Marco Lamperti, Mario Governa, Marco Baldi (KoÃ§: Dan Peterson) Leo Rautins, Bruce Flowers, Enrico Gilardi, Marco Solfrini, Stefano Sbarra, Fulvio Polesello, Franco Rossi, Phil Melillo, Fabrizio Valente, Claudio Brunetti, Gianluca Duri, Franco Picozzi (KoÃ§: Mario de Sisti) Juan Antonio San Epifanio, Chicho Sibilio, Wallace Bryant, Ignacio Solozabal, Andrés Jiménez, Steve Trumbo, Juan Domingo De la Cruz, Quim Costa, Jordi Soler, Julian Ortiz, Ferran Martínez, Kenny Simpson (Koç: Aíto García Reneses) Wendell Alexis, Fernando Martín, Brad Branson, Fernando Romay, Juan Antonio Corbalán, Jose Biriukov, José Luis Llorente, Juan Manuel López Iturriaga, Pep Cargol, Antonio Martín, Alfonso Del Corral (Koç: Lolo Sainz) Vlade Divac, Aleksandar Đorđević, Predrag Danilović, Žarko Paspalj, Ivo Nakić, Željko Obradović, Oliver Popović, Milenko Savović, Jadran Vujačić, Miladin Mutavdžić, Boris Orcev, Predrag Prlinčević, Dejan Lakićević, Vladimir Bosanac (Koç: Dušan Vujošević) Jordi Villacampa, Lemone Lampley, Reggie Johnson, Juan Antonio Morales, Jose Antonio Montero, Rafael Jofresa, Tomas Jofresa, Carlos Ruf, Josep Maria Margall, Dani Perez, Antonio Medianero, Pere Remon, Ferran Lopez, Robert Bellavista (Koç: Herb Brown / Pedro Martínez) Pace Mannion, Pierluigi Marzorati, Davide Pessina, Giuseppe Bosa, Roosevelt Bouie, Alberto Rossini, Angelo Gilardi, Andrea Gianolla, Silvano Dal Seno, Omar Tagliabue, Alessandro Zorzolo, Fabio Gatti (KoÃ§: Fabrizio Frates) Dino Rađa, Rick Mahorn, Roberto Premier, Andrea Niccolai, Alessandro Fantozzi, Donato Avenia, Stefano Attruia, Fausto Bargna, Davide Croce, Gianluca Lulli (Koç: Paolo di Fonzo) Aleksandar Đorđević, Antonello Riva, Antonio Davis, Riccardo Pittis, Flavio Portaluppi, Davide Pessina, Fabrizio Ambrassa, Paolo Alberti, Marco Baldi, Marco Sambugaro, Massimo Re (Koç: Mike D'Antoni) Walter Berry, Zoran Savić, Branislav Prelević, John Korfas, Nasos Galakteros, Nikos Boudouris, Achilleas Mamatziolas, George Ballogiannis, Christos Tsekos, Efthimis Rentzias, Georgios Valavanidis (Koç: Soulis Markopoulos) Teoman Alibegović, Saša Obradović, Gunther Behnke, Henrik Rödl, Ingo Freyer, Ademola Okulaja, Stephan Baeck, Teoman Öztürk, Sebastian Machowski, Patrick Falk, Oliver Braun (Koç: Svetislav Pešić) Petar Naumoski, Conrad McRae, Ufuk Sarıca, Mirsad Türkcan, Volkan Aydın, Tamer Oyguç, Murat Evliyaoğlu, Hüseyin Beşok, Bora Sancar, Mustafa Kemal Bitim, Alpay Öztaş, Erdal Bibo (Koç: Aydın Örs) José "Piculín" Ortiz, Charles Shackleford, Mario Boni, Panagiotis Liadelis, Dinos Angelidis, Mike Nahar, Alan Tomidy, Tzanis Stavrakopoulos, Giannis Sioutis, Georgios Floros, Alexis Papadatos, Aris Holopoulos (Koç: Slobodan-Lefteris Subotić) Mike Iuzzolino, Hansi Gnad, Randolph Keys, Myron Brown, Roberto Dalla Vecchia, Roberto Bullara, Joachim Jerichow, Alessandro Boni, Matteo Nobile, Giampiero Savio, Damiano Dalfini, Davide Tisato, Matteo Sacchetti, Mario Soave, Massimo Spezie (KoÃ§: Andrea Mazzon) Aleksandar Đorđević, Derrick Alston, Milan Gurović, Efthimis Rentzias, Roger Esteller, Rodrigo De la Fuente, Roberto Dueñas, Xavi Fernandez, Ignacio Rodríguez, Alfons Alzamora, Oriol Junyent, Juan Carlos Navarro, Chema Marcos (Koç: Aíto García Reneses) Marcus Brown, Yann Bonato, Harper Williams, Frédéric Weis, Bruno Hamm, Thierry Rupert, Stéphane Dumas, David Frigout, Stjepan Stazic, Jean-Philippe Methelie, Carl Thomas, Frederic Adjiwanou (Koç: Duško Ivanović) Danya Abrams, Veljko Mršić, Moustapha Sonko, Richard Petruška, Jean-Marc Jaumin, Paco Vazquez, Berni Rodríguez, Frédéric Weis, Darren Phillip, Carlos Cabezas, Kenny Miller, Germán Gabriel, Francis Perujo (Koç: Božidar Maljković) Stevin Smith, Cyril Julian, Ross Land, Fabien Dubos, Goran Bošković, Joseph Gomis, Vincent Masingue, Maxime Zianveni, Mouhamadou Mbodji, Danilo Cmiljanić, Gary Phaeton, Loic Toilier (Koç: Sylvain Lautie) Battal Gazi Battal Gazi veya Seyyid Battal Gazi, 8. yüzyılda yaşadığı tahmin edilen ve hakkında çeşitli inanışlar bırakmış bir liderdir. Malatya Serdarı Hüseyin Gazi'nin oğludur. Annesi Saide Hatun Türk asıllıdır. Battal Gazi Malatya'da doğmuştur. Doğduğu ve yaşadığı evin yeri hâlen mevcuttur. Yıkıntı halinde korunmaktadır. Uzun yıllar halka yemek dağıtılan hayrat yeri olarak kullanılmıştır. Evliya Çelebi seyahatnamesinde bahsedilmektedir.Malatya'da doğduğu yere kendi ismi verilmiştir. Annesi Saide Hatun ile eşi Zeynep Hanım'ın ve iki oğlunun ve Torunu Vaiz Baba Türbeleri'de Malatya(Battalgazi)'dedir. Amcası Hasan Gazi'nin Türbesi İse Malatya Darende'de bulunmaktadır. Battal Gazi hakkında bugüne ulaşabilmiş kaynaklar sadece mesnevi tarzı yazılmış, birbirini hem destekleyen hem de çelişen olgular içeren destanlar ve halkın hafızasında kalmış olan bilgilerdir. Battal Gazi Destanı'nda ve halk hikâyelerinde, Emeviler zamanında Arap ordusuyla birlikte İstanbul'u kuşattığı anlatılmaktadır. Kuşatma hem denizden hem karadan yapılmış, fakat başarısızlıkla sonuçlanmıştır. Destanda Battal'ın düşmanı, Arap komutanına oyun oynayıp kuşatma başladığında İstanbul'a geçerek imparatorluğunu ilan eden İmparator Leon'dur. Arap tarihinde II. İstanbul kuşatmasının tarihi 717-718 olarak belirtilmektedir. Bizans tarihindeki veriler de bu tarihi doğrular niteliktedir. Ayrıca Bizans tarihinde İmparator III. Leon'un tahta çıkma tarihi 717 olarak belirtilmiştir, bundan dolayı destandaki Leon'un İmparator III. Leon olma olasılığı üzerinde durulmaktadır. Destanda Battal Gazi'nin kuşatma sırasında yirmili yaşlarında olduğu söylendiği için, Battal Gazi'nin doğum yılının 690-695 civarı olmasının olası olduğu düşünülmektedir. Battal Gazi'nin 740 yılındaki Afyon (Akroinon) Savaşı'nda öldüğü konusunda tarihçiler mutabakata varmışlardır. 740 yılında Eskişehir'in Seyitgazi ilçesi yakınlarında savaşta aldığı yara sebebiyle şehit olmuştur. Anadolu'da İslamın yayılmasına büyük katkıları olmuştur. Seyyid Battal Gazi, İslam peygamberi Muhammed'in torunudur. Kendisi Emevi komutanı değildir. Ama Emevi ordusunda görev almıştır. Abdülvehhab Gazi, Muhammed'in de aldığı emaneti yaklaşık iki yüzyıl sonra Seyyid Battal Gaziye teslim etmiştir. Seyyid Battal Gazi Aleviler için serçeşmedir. Seyyid Battal Gazi'nin torunları Amasya Merzifon'da, Eskişehir Seyitgazi'de ve Malatya civarında yaşamaktadır. Kendisi Ayasofya Kilisesine (camisine) giren ve o zamanın düşman komutanı Leon'un korkusuna sebep olan seyyiddir. Hâlen Malatya, Eskişehir yörelerinde Battal Gazi soyundan olan insanlar vardır. Türk edebiyatında Battal Gazi Destanı'nı temel alarak yazılan tarihi romanlardır. Murat SertoÄŸlu: Abdullah Ziya Kozanoğlu: Cavid Ersen: Oğuz Özdeş: İbrahim Ünsal: Erkan Veyseloğlu Erkan Veyseloğlu, (d. 13 Mart 1983 Münih, Almanya) Darüşşafaka takımında oynayan Türk basketbolcu Kısa forvet pozisyonunda görev yapmaktadır. Basketbola 1994 yılında Efes Pilsen’in alt yapısında başladı. 2000 yılına kadar bu takımın formasını giydi. Genç takım seviyesinde Türkiye Şampiyonluğu kazanıp en iyi forvet seçildi. 2000-2001 sezonunda, bir süreliğine Efes Pilsen'in pilot takımı olan Antbirlik ile birinci lig kariyerine başladı. Takımın ikinci lige düşmesiyle 2001-2002 sezonunda ikinci lig ekiplerinden Pertevniyal takımında oynadı. 2002-2004 yılları arasında kariyerine tekrar birinci ligde Fenerbahçe’de devam etti. 2004-2005 sezonuna Efes Pilsen'de başladı ancak kısa süre sonra Beşiktaş’a kiralık olarak transfer oldu ve o sene Türkiye Basketbol Ligi'nde final oynayan takımın kadrosunda yer aldı. Ancak seri sonunda Efes Pilsen, Beşiktaş'ı 4-1 ile geçerek şampiyon oldu ve Erkan Veyseloğlu'nun formasını giydiği Beşiktaş ligi ikinci tamamladı. Bir süre sonra Efes Pilsen'e döndü ve sezon sonunda İzmir takımı Tuborg Pilsener'e transfer oldu. 2006-2007 sezonu öncesinde yeniden Beşiktaş ile anlaştı. İki yıl formasını giydiği Beşiktaş takımından Banvit'ne transfer oldu. 2009-2010 sezonu için Erdemir ile sözleşme imzaladı. İki yıl Erdemir forması giyen tecrübeli oyuncu 2011-2012 sezonunda ise daha önce de forma giydiği Banvit ile anlaştı. Takımı Spor Toto Türkiye Kupası finalinde Beşiktaş ile final oynamış, turnuvayı ikinci tamamlamıştır. 2014-2015 sezon ortasında Banvit'ten ayrılarak Pınar Karşıyaka takımına transfer olan Erkan Veyseloğlu burada kariyerinin ilk TBL şampiyonluğunu yaşadı. 200'den fazla çeşitli kademelerde Türk millî basketbol takımı forması giyen deniyimli basketbolcu, yıldız millî takım seviyesinde de Avrupa 3.’lüğü yaşadı ve en iyi forvet seçildi. 2016 yılında Beşiktaş Sompo Japan kulübü 1+1 yıllık sözleşme yaparak oyuncuyu kadrosuna katmıştır. AgnÃ¨s Varda Agnès Varda, asıl ismiyle "Arlette Varda", (30 Mayıs 1928; Ixelles, Belçika - 29 Mart 2019; Paris, Fransa), Fransız fotoğrafçı ve sinemacı. "Yeni Dalga akımının büyükannesi" diye de anılır. Özellikle "La Pointe Courte", "Cléo de 5 à 7" (5'ten 7'ye Cléo), Çatısız Kuralsız ve Les Glaneurs et la glaneuse ("Toplayıcılar") filmleriyle tanınır. Agnès Varda Fransa’daki feminist politikaların içinde de etkin olarak yer almıştır. Ailesi Anadolu’dan göçmüş Yunan baba ve Fransız anneden Brüksel’de doğdu. Çocukluğunun ilk yıllarını Belçika'da geçirdikten sonra önce Sete'ye, daha sonra da Paris'e gitti. Jean Vilar yönetimindeki "Théâtre national populaire" ’de çalışmaya ve fotoğrafla ilgilenmeye başladı. Daha sonra evleneceği yönetmen Jacques Demy ile tanıştı. 1954'te Alain Resnais’nin "La Pointe Courte" filminde Philippe Noiret ile çalıştı. Varda daha sonra San Francisco'ya giderek babasının kuzeni Jean Varda üzerine yarı gerçeküstü bir belgesel hazırladı: "Uncle Yanko". 1961’de ikinci uzun metrajlı filmi olan ve ölümcül hastalığı olan bir şarkıcının iki saatini anlatan Cléo de 5 à 7 ("5’ten 7’ye Cleo" ) çekti. 60'lı yıllar boyunca, Yeni Dalga içinde değerlendirilen sayısız film yaptı. 1968 - 70 yıllarında Los Angeles’ta hollywoodvari bir hippi filmi olan "Lions Love" ’ı çekti. Daha sonra, 'feminist ve iyimser' bir film çekmek üzere Fransa'ya döndü: "L'une chante, l'autre pas" (Biri şarkı söylüyor, diğerleri değil). Tekrar döndüğü Los Angeles’ta 1979-81 yılları arasında iki belgesel film hazırladı: "Mur murs" ve "Documenteur". 1985’te genç oyuncu Sandrine Bonnaire’in rol aldığı "Sans toit ni loi" filmiyle Venedik Film Festivali’nde Altın Aslan ödülünü aldı. Eşi Jacques Demy’nin 1990'da ölümünden sonra anısına üç film yaptı: Bir kurgu olan Jacquot de Nantes (Nantlı Jacquot) ve iki belgesel; "Les demoiselles ont eu 25 ans" ve "L'univers de Jacques Demy". 1999’da çektiği belgesel "les Glaneurs et la glaneuse" (Toplayıcılar) kariyerinin önemli filmlerinden biri oldu. Bir dijital kamera ile "toplayıcılık" kavramının çevresinde yaptığı geniş tur, onun duyarlı ve sorumlu kimliğini açığa çıkartıyordu. Film hem eleştirmenler hem de seyirci tarafından beğenildi. İki yıl sonra filmin devamı geldi: "İki Yıl sonra". 2002 yılında, Fransız Akademisi'nin René Clair ödülünü kazandı. 2005’te Cannes Film Festivalinde uzun metraj yarışma jürisinde yer aldı Jacques Demy ile evliliğinden olan oğlu Mathieu Demy Fransız sinemasının genç oyuncularındandır. STK STK aşağıdaki anlamlara gelebilir: Rika Rika, rıka, veya rik’â, (, ) Nesih'in dendansız, yuvarlak ve kıvrak bir türüne verilen ad ve Arap harflerinin en çok kullanılan el yazısı biçimidir. Bu el yazısı biçimi 'den geliştirilmiş, kısa bildiri ()'leri yazımı sırasında zaman ve mekandan tasarruf etmek için basitleştirilmiştir. Harfler, ister bağlantısız veya bağlantılı da olsa, genellikle ve gibi aynı şekildedir, ama bazı açılardan farklıdır: boyutu küçük ve gözde kapalı, ama bağlantısız döngüler ve ilk harfler , , , , , ve her zaman açık tutulur. Başlık parçaları ve Kur'an'da kitap baskı özelliklerini açıklayan yazıları ve diğer kitapların bitiş tarihleri, ün sahibi kişilerin ve yazarların isimleri daha çok rika ile yazılmıştır. Orta çağlarda, Müslüman ülkelerde en yaygın kullanılan rika, ilerleyen zamanlarda Türkiye'de ve İran dışında Arap ülkelerinde, diğer el yazısı biçimlerine göre üstünlük kazanmıştır. Genellikle, ijaza veya icâzet ("mezuniyet belgesi" veya "diploma") denilen belgelerin yazımında kullanılmıştır. Günümüzde hala birkaç hattat rika ile çalışmaktadır. Osmanlı Devleti Dönemi'nde günlük yazışmalar, mektuplar, el yazması eserler için kullanılan ve ilk olarak Osmanlı Devleti tarafından kullanılan yazı tipidir. Harf İnkılâbı'yla birlikte Osmanlıca kaldırıldığı için bu hat çeşidi Türkiye'de sadece hat sanatı olarak icra edilmektedir. Resmi dili Arapça olan ülkeler arasında yaygın olarak kullanılmaktadır. Hama Katliamı Hama katliâmı (Arapça: مجزرة حماة "Ahdas Hamah"), 2 Şubat 1982'de Suriye hükûmetinin Müslüman Kardeşler'in Hama şehrinde başlattığı ayaklanmayı bastırmak amacıyla saldırarak, binlerce kişinin yaşamını yitirdiği katliam. Uluslararası Af Örgütü'ne göre ölenlerin sayısı 10.000-25.000 arasında olmasına rağmen gerçek rakam bunun çok üstünde veya altında olabilir. Suriye hükûmeti ölenlerin sayısı hakkında resmî bir açıklama yapmamıştır. Hafız Esad'ın darbe ile iktidara gelmesinden sonra Nusayriler, Suriye yönetiminde güçlü bir konuma geldiler. Bu durum ülkedeki Sünni grupların tepkisini çekmeye başladı. 1976'da başlayan Lübnan İç Savaşı'na saplanıp kalmış olan Suriye'nin zor durumundan faydalanmak isteyen Sünni Müslüman Kardeşler'in bir hizbi bu durumu avantaja çevirmek istedi. Nusayri kökenli olan Hafız Esad'ın rejimini kabul etmeyen Sünni Müslüman Kardeşler Cemaati ülke çapında silahlı bir ayaklanmaya girişti. Örgüt, 1970'lerin sonlarından itibaren Suriye içinde sivil ve askeri hükûmet görevlilerini, Hristiyanları ve altyapı tesislerini hedef alan gerilla savaşına girişti. Baas hükûmeti ise bu saldırılara işkence, toplu tutuklama ve idam gibi sert baskılarla karşılık verdi. Rejim aleyhtarı şiddet haziran 1979'da, Halep'teki bir topçu okulunda çoğu Nusayri olan 83 askeri öğrencinin öldürülmesi ve Ağustos-Kasım 1980 arasında Şam'da yüzlerce kişinini öldürüldüğü üç bombalı araba saldırısını da içeriyordu. Hafız Esad yönetiminin saldırılara verdiği sert cevaplarla birlikte Müslüman Kardeşlerin eylemleri daha da arttı. Olaylar, Şubat 1982'de muhafazakâr Sünni şehri Hama'da başlayan bir genel ayaklanmayla doruğa çıktı. İslamcılar ve diğer muhalif militanlar Hama'yı "kurtarılmış şehir" ilan ederek, Suriyelileri “kâfir” olarak adlandırdıkları hükûmet güçlerine karşı ayaklanmaya çağırdılar. Müslüman Kardeşler militanları Baas Partisi üylerinin, hükûmet ajanlarının ve rejim destekçilerinin evlerini basarak yaklaşık elli kişiyi öldürdüler. Bu olay üzerine Suriye ordusu seferber edildi, Hafız Esad'ın kardeşi Rıfat Esad'ın özel kuvvetleri bölgeye gönderildi. Saldırı başlamadan önce şehrin teslim olması ve boşaltılması için son bir çağrıda bulunuldu. Uluslararası Af Örgütü'ne göre piyadelerin ve tankların dar sokaklara rahatça girebilmesi için önce eski şehir merkezi havadan bombalandı, binalar tanklar tarafından yıkıldı. Eski şehir neredeyse tamamen yok edildi. Bazı iddialara göre Suriye ordusu yıkılmış binaların içinde saklanan asileri öldürmek veya ortaya çıkarmak için zehirli gaz kullandı. Şehirdeki direnişin devam etmesi üzerine şehir büyük toplarla çevrilerek üç hafta boyunca dövüldü. 2 Şubat 1982'de Suriye ordusu geniş çaplı bir top saldırısının eşliğinde şehre saldırdı. Sonra, askeri ve sivil güvenlik personeli Müslüman Kardeşler'in kalan son üyelerini ve sempatizanlarını bulmak için şehre dağıldı. Yakalanan şüpheliler işkence ve onu takip eden toplu idamlarla yüz yüze kaldı. Hama katliamı sonucunda ölenlerin sayısı kesin değildir, çeşitli kaynaklara göre 7.000 ile 35.000 arasında değişmektedir. Olaylardan hemen sonra bölgeye gelen İngiliz gazeteci Robert Fisk ölü sayısını en fazla 10 bin olarak tahmin ederken, New York Times gazetesi ölü sayısının 20 bine kadar olabileceğini tahmin etti. Amerikalı gazeteci Thomas Friedman'a göre ise Rıfat Esad 38.000 kişinin yaşamını kaybettiğini açıkladı. Suriye İnsan Hakları Komitesi'nin rakamlarına göre ise ölülerin sayısı 30.000 ile 40.000 arasındadır. Hama'daki katliamdan sonra Suriye'deki isyan sona erdi, Müslüman Kardeşler'in üyeleri ve sempatizanları ya sürgüne gitti ya da yeraltına çekildi. Millet Partisi (1992) Millet Partisi, muhafazakâr, milliyetçi ve demokrat görüşlü Türk siyasi partisi. 1984'te Aykut Edibali'nin kurduğu Islahatçı Demokrasi Partisi, 23 Kasım 1992 tarihinde Millet Partisi adını aldı. Millet Partisi, Türkiye genelinde teşkilatlanma barajını aşarak seçimlere katılma hakkı bulunan, millî ve manevi değerlere önem veren, meşru çizgide mücadele eden bir siyasi parti olarak tanınmaktadır. Millet Partisi lideri Aykut Edibali hedeflerini "Muhteşem Türkiye" tezini hayata