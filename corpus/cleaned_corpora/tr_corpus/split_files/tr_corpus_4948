bulunan karbondioksit bronşçuk, bronş, soluk borusu, gırtlak ve yutaktan geçtikten sonra bu sefer ağız ve burundan çıkar. Solunum sistemindeki yapı organlar şu organlardan oluşur. Burun, solunum sisteminin dışarı açılan kısmıdır. Burun içindeki kıllar ve nemli yüzey havanın içindeki tozların tutulmasını sağlar. Ayrıca burun içindeki nemli yüzey ve burun içinin kıvrımlı oluşu soğuk havalarda, havanın ısınarak akciğerlere gitmesini sağlar. Burnun en uç kısmındaki koklama sinir uçları havadaki küçük parçacıklar tarafından uyarılarak koku alma faaliyetini yapar. Yutak, ağız ve burun boşluğunu, soluk ve yemek borusuna birleştiren kısımdır. Soluk borusu, yutak ile akciğer arasında kalan borudur. Soluk borusunun başlangıç bölümü gırtlaktır. Gırtlakta ses telleri vardır. Ayrıca küçük dil yutkunurken soluk borusunu kapatır. Soluk borusunun iç yüzeyi nemli ve tüylerle kaplıdır. Bunlar soluk borusuna kaçan toz vb. maddeleri yakalayarak öksürük ve balgamla dışarı atar. Soluk borusunun alt kısmı bronş adı verilen iki kola ayrılır. Bronşlardan biri sağ, diğeri sol akciğere bağlanır. Soluk borusu üst üste dizilmiş kıkırdak halkalardan oluşmuştur. Akciğerler, göğüs kafesi içinde yer alır ve akciğerler solunumun en önemli organlarından biridir. Akciğerler Plevra adı verilen sağlam bir zarla çevrilir. Akciğerleri darbe, basınç gibi dış etkenlerden korur. Akciğerler sağ ve sol olmak üzere iki parçadır. Ayrıca her bir parça lob denilen bölümlere ayrılmıştır. Sağ akciğer üç, sol akciğer ise iki lobdan oluşur. Bronşlar akciğerlere girdikten sonra daha ince dallara ayrılır. Bu ince dallara bronşçuk denir. Bronşçuklar üzüm salkımı şeklinde hava keseleri ile sonlanır. Bu hava keselerine alveol denir. Alveoller akciğer yüzeyinin daha geniş olmasını sağlar. Bu özellik solunumu kolaylaştırır. Hava ile kan arasındaki gaz alışverişi alveollerde yapılır. Solunum kendiliğinden, sessiz, ağrısız, kolaylıkla gerçekleşir. Solunum sayısı yetişkinlerde 10-15 kez/dk, çocukta 20-30 kez/dk, bebekte 30-40 kez/dk arasındadır. American Heart Association (Amerikan Kalp Derneği) tarafından 2010 yılında alınan kararla solunum kontrolü için uygulanan "Bak-Dinle-Hisset" yöntemi kaldırılmıştır. Bu soruların yanıtları olumsuzsa ya da ağza - burna ayna veya cam tutulduğunda buharlaşma olmuyorsa solunum yok demektir. Solunum durduğunda dokular oksijenlenemeyeceği için dudaklar ve tırnaklar siyanotiktir (morarmıştır). Oksijen yokluğunda görülebilecek sorunlar şunlardır. Suni Solunum Bir kazazedenin yanına varıldığında ilk önce CAB kontrol edilerek sürekliliği sağlanmalıdır. Nabza bakılmadan hemen göğse bası ve suni solunum şeklinde TYD uygulanır (2005 kurallarından önce nabza bakılırken sağlık personeli dışındaki kişilerin bakması artık önerilmiyor). Bu basamakta solunum yolunun açıklığının saptanması ve sürdürülmesi yapılır. Bilinçsiz ya da yerde yatan bir kişiye rastlandığında, öncelikle kişi omuzlarından hafifçe sarsılarak "iyi misiniz ?" sorusu sorulmalıdır. Yanıt alınamıyorsa, hemen baş-çene yöntemiyle baş geriye yatırılır. Eğer travma şüphesi varsa, boyun travmasına sebebiyet vermemek için "çene itme manevrası" () uygulanır.. Soluk yolunun açıklığı sağlandıktan sonra solunum kontrol edilir. Kişinin solunumu yoksa, hemen suni solunuma başlanılmalıdır. Önce, her biri bir saniye sürecek şekilde, iki kurtarıcı soluk verilir. Her soluk verildiğinde göğüs kafesinin yükselişi; soluğun ardından ise, soluk veren başını kaldırır, solunumun geri çıkışını ve bu arada göğüs kafesinin inişini izler. Verilecek soluk miktarı, göğüs kafesini yükseltecek kadar olmalıdır. Çok fazla ve güçlü soluk vermenin yararlı olmadığı tespit edilmiştir. O nedenle, bir saniye sürecek şekilde aldığınız nefesi (balon üfler gibi) verilmelidir. TFTP Trivial File Transfer Protocol (TFTP) 1980 yılında tanımlanmış, FTP' nin temel fonksiyonel şekli olarak ifade edilen basit bir dosya transfer protokolüdür. Basit yapısından dolayı kullanılması esnasında çok az bellek tüketilmektedir. Bu özelliğinden dolayı, yeterli yığın bellek cihazı (mass storage device) olmayan yönlendirici (router) bilgisayarların önyüklemesinde kullanılırdı. Halen ağ üzerinde bulunan host makinalar arasında küçük dosyaların transferi için kullanılır. TFTP kısmen PUP protokol grubunun eski bir parçası olan EFTP protokolüne dayanır. TCP/IP protokol grubunun geliştirilmesinin ilk safhalarında TFTP basitliğinden dolayı genellikle yeni bir host tipinin üstünde çalıştırılan ilk protokoldü. Trivial File Transfer Protocol(TFTP) dosya transferi için kullanılan basit bir protokoldür.Bu protokol UDP(User Datagram Protokol) üzerinde 69. port kullanılarak uygulanmıştır.TFTP basit ve uygulanması kolay olacak şekilde tasarlanmıştır ve bu nedenle çoğu FTP özelliğinden yoksundur.TFTP sadece okur ve uzak bir sunucuya yazar.Dizinleri listelemez ve şu anda kullanıcı kimlik doğrulaması için bir kural yoktur. TFTP’ de herhangi bir transfer bir dosya okuma veya yazma isteği ile başlar.Sunucu isteği onaylarsa,bağlantı açılır ve dosya 512 byte sabit uzunluklu bloklar halinde gönderilir.Her veri paketi bir blok veri içerir ve sonraki paket gönderilmeden önce bir bildirim paketi tarafından kabul edilmelidir.Eğer bir paket ağ içinde kaybolursa,alıcının zaman aşımı ve onun son paketi yeniden iletilebilir olacaktır.Diğer eski paketlerden alındı bilgisi gelinceye kadar gönderen yeniden iletim için sadece bir paket tutmalıdır. TFTP aktarım protokolü olarak genellikle UDP kullanır fakat bu bir gereklilik değildir.Veri transferi 69.portta başlatılır,fakat bu veri aktarım portları bağlantı başlatma sırasında alıcı ve göndericiden bağımsız olarak seçilir.Bu portlar ağ yığınının parametrelerine göre rastgele seçilir,genellikle Ephemeral port aralığından. TFTP,3 transfer modu tanımlar: netascii,oktet(octet) ve posta(mail).Netascii, RFC 764'te tanımlanan ASCII’nin değiştirilmiş halidir.Bu 0x20’den 0x7F’ye kadar olan 7 bit ASCII karakter alanı için 8 bit genişletme ve 8 kontrol karakteri içerir.Kontrol karakterleri boş karakter (0x00),satır ilerletme(LF, 0x0A) ve satırbaşı (CR, 0x0D) içerir. Oktet,gönderdiği dosya ile aynı olan alının dosya iel isteğe bağlı sekizli aktarıma izin verir.Daha doğrusu,bir dizi sekizli dosyayı alır ve bu geri dönerse,geri gelen dosya orijinal dosya ile aynı olmalıdır. Posta transfer modu Netascii transferi kullanır,fakat dosya dosya adı gibi alıcıya özel e-posta adresine gönderilir.RFC 1350,bu eskimiş transfer modunu tanımladı. Protokol özelliklerine göre güvenlik ve kimlik doğrulama sağlanmaz.Unix uygulamaları yapılandırılmış tek bir dizine dosya transferini kısıtlar. TFTP server FIFA Konfederasyonlar Kupası FIFA Konfederasyonlar Kupası, her dört yılda bir FIFA tarafından millî takım düzeyinde organize edilen futbol turnuvasıydı. Son turnuvalardaki kurallara göre 2'si doğrudan, olmak üzere 8 millî takım turnuvaya davet usulü ile katılmaktadır. Doğrudan katılan 2 ülke, ev sahibi ve FIFA Dünya Kupası'nın son şampiyonudur. Diğer 6 ülke takımı ise 6 Konfederasyon'un (CAF, CONMEBOL, UEFA, AFC, OFC, CONCACAF) şampiyonlarından oluşmaktadır. Eğer Dünya Kupası şampiyonu aynı zamanda Konfederasyon'un şampiyonu olursa, bu durumda finale çıkan ülke kupaya katılma hakkı almaktadı. Son şampiyon, 2017 Konfederasyonlar Kupası'nde finale ilk kez çıkan Şili'yi 1-0 skorla yenen Almanya olmuştur. 2019 Mart ayında FIFA tarafından, FIFA Kulüpler Dünya Kupasının 2021'de genişletilmesi nedeniyle Konfederasyonlar Kupası'nın bir daha düzenlemeyeceği onaylandı. Şenol Güneş yönetimindeki Türkiye millî futbol takımı 2003 yılında Fransa'da düzenlenen turnuvaya bir önceki 2002 FIFA Dünya Kupası'nın üçüncüsü olarak (2. olan Almanya katılmadı) kupaya katılma hakkı elde etmiştir. Gençleştirilmiş kadrosuyla grubunda Brezilyayı saf dışı bırakarak, bir yıl öncesinde olduğu gibi bu kupada da yarı finale çıkmış ve 3.'lük maçında Kolombiya'yı yenerek turnuvayı 3. bitirmiştir. Türkiye yarı finalde Fransa'ya elenirken diğer yarı final maçı büyük bir trajediye sahne oldu. Kolombiya ile oynaynan maçta, Kamerun oyuncusu Marc-Vivien Foé sahanın ortasında yığılıp kaldı ve kalp krizinden hayatını kaybetti. Kupa ilk olarak 1992 yılında Kral Fehd Kupası olarak Suudi Arabistan'da doğmuştur. 1995 yılında da aynı ülkede düzenlendikten sonra FIFA organizasyonu bünyesine geçirerek uygulamaya koymuştur. 2005 yılına kadar 2 yılda bir düzenlenen turnuva, artık 4 yılda bir düzenlenecek ve FIFA Dünya Kupası'na ev sahipliği yapacak ülke dünya kupasından önce bu turnuvaya ev sahipliği yapacaktır. Bu sayede Dünya Kupası'nı organize edecek ülkeler bir yıl önceden eksiklikleri ve kusurlarını görme imkânına yani bir nevi prova niteliğindeydi. 2022 FIFA Dünya Kupasının, Katar'da organize edileceğini nedeniyle 2021 Konfederasyonlar Kupası da Katar'da organize edilecekti. Katar'da, yaz mevsimdeki yüksek sıcakların olması endişelere yol açtı. FIFA, bunun üzerine Dünya Kupası takvimi Haziran - Temmuz'dan, Kasım Aralık ayına kaldırdı.25 Şubat 2015 tarihinde FIFA, 2021 Konfederasyonlar Kupasının Asya Futbol Konfederasyonu'una bağlı bir ülkede yapacağını bildirdi, böylece yerel ligleri ara vermesi gerekmeyecekti ve turnuva normal takvimi olan 2021 Haziran / Temmuz'da gerçekleşecekti. Telafi olarak, FIFA'nın diğer organizasyonu olan FIFA Kulüpler Dünya Kupası, 2021 senesinde Kasım/Aralık aylarında Katar'da, 2022 Dünya Kupasında deneme amacıyla düzenlemesini ele aldı. 2017 Ekim ayında, Konfederasyon Kupasının kaldırılması, yerine dört senede bir düzenlenecek 24 takımlı, Haziran ayında organize edilecek FIFA Kulüpler Dünya Kupasını planlandığı ortaya çıktı. 15 Mart 2019 tarihinde, FIFA Konfederasyon Kupasının kaldırıldığını ve yerine 2021 FIFA Kulüpler Dünya Kupası'nın aldığını duyuldu. /dev/zero /dev/zero Unix benzeri işletim sistemlerinde yer alan, ASCII sıfır (0x00) karakterini üretmekle görevli bir stream dosyasıdır. Ancak ASCII sıfırın onluk tabandaki "0" rakamı ile (0x30) karıştırılmamasına dikkat edilmelidir. Sıradan kullanımlarından biri mevcut disk ve belgelerin üzerine yazmak için gereken veriyi sunmasıdır. 1000 tane ASCII sıfır içeren 'hedef' belgesini yaratmak için: codice_1 Homo habilis Homo habilis (Latince "yetenekli insan"), soyu tükenmiş hominid türlerinden biridir. Günümüzden yaklaşık 2.5 ila 1.8 milyon yıl önce Pleistosen'nin başlangıcında yaşamıştır. H. habilis genellikle homo cinsinin ilk örneği kabul edilir. Homo türüne dahil canlılar arasında muhtemelen insana en az benzeyenidir. Kısa boylu, uzun kolludur. Ancak yüzü fazla çıkıntı yapmaz, yani modern insana benzer şekilde basıklaşmaya başlamıştır. Australopithecinenin soyundan geldiğine inanılır. İnsansı maymunlara benzeyen ve h. habilisden daha iri olan homo rudolfensisin ise yakın atalarından olduğu düşünülmektedir. H. habilisin beyni modern insanın beyninin yarısından biraz küçüktür. Buna rağmen fosil kalıntılarının yanında çoğunlukla taş aletlere rastlanır. Daha uzun boylu ve beyni daha gelişmiş olan homo ergasterin de atası olduğu düşünülmektedir. Homo ergaster modern insana oldukça benzeyen homo erectusun atasıdır. Homo habilisin modern insanın doğrudan atası olduğu mevzuu hala tartışmalıdır. Homo habilisten 100 - 200 bin yıl önce australopithecus garhi de taştan aletler yapmıştır (yaklaşık günümüzden 2.6 milyon yıl önce). Homo habilis taştan aletler ve silahlar yapmış olduğu halde avcılıkta torunları kadar usta olduğu söylenemez. Daha çok leş yiyici olduğu, silahları savunmada ve et sıyırmada kullandığı düşünülmektedir. Kendini savunabiliyor olması, daha tehlikeli ortamlarda diğer primatlara oranla hayatta kalmasına daha fazla imkân vermiştir. H. habilis, Tanzanya’da Olduvai Boğazında bulunan fosilleriyle tanınır. Bu fosillerin bulunduğu yerler I. Yatak ve II. Yatak olarak adlandırılır. Türe bu ad, 1964 yılında verilmiştir. Bu fosillerin bulunduğu I. Yatak’ta ayrıca "Australopithecus boisei" kalıntıları, yontulmuş taş aletler ve dericilikte kullanılan bir alet bulunmuştur. II. Yatak olarak adlandırılan kazı alanında Homo erectus kalıntıları da ortaya çıkarılmıştır. Burada bulunan ve "Homo habilis" olarak adlandırılan birey sayısı yedidir. "Homo habilis"’in insan evrimindeki yeri kesinlik kazanmamıştır. Bir görüşe göre "Homo habilis", "Australopithecus africanus" türünden çok az farklılık gösterir. Bu arada "homo habilis" ile "Homo erectus"’un ayrı evrim çizgisi izlediğini savlayan bilimadamları da vardır. "H. habilis"'e ait olduğu belirlenmiş olan bazı önemli fosil örnekleri aşağıda, belirlenmiş yaşlarına göre en yaşlı olandan başlayarak sıralanmıştır. Gabrova (il) Gabrova ili(Bulgarca: Област Габрово / Oblast Gabrovo), Bulgaristan'ın ortasında yer alan bir ilidir. Merkezi Gabrova şehridir. Diğer belediyeler de: Sevlievo, Dryanovo ve Tryavna'dır. Bölge, uzun yıllar, ürettikleri deri ve deri ürünleri yüzünden, "Bulgaristan'ın Manchester'ı" olarak anılmıştır. Gabrovo bölgesi, Bulgaristan'ın espri ve mizah merkezidir. Türkiye'deki Karadeniz fıkraları gibi, Gabrovo'da Bulgarlar için bir eğlence kaynağıdır. İlde, her yıl mayısta bir mizah festivali düzenlenir. Ä°lhan Arsel İlhan Arsel (d. 5 Nisan 1920, İstanbul - ö. 7 Şubat 2010, Florida), Türk akademisyen, yazar, araştırmacı ve senatör. Sanayici ve iş adamı Nusret Arsel'in ağabeyi İlhan Arsel, Ankara Üniversitesi Hukuk Fakültesi'ni bitirdi. Cenevre Üniversitesi Hukuk Fakültesi'nde doktorasını yaptıktan sonra, doçent ve daha sonra profesör oldu. Otuz yıldan fazla bir süre boyunca üniversite öğretim üyeliğinde bulundu; Ankara Üniversitesi Hukuk Fakültesi'nde Anayasa Hukuku dersleri verdi. 27 Mayıs Darbesi'nin ardından yeni bir anayasa tasarısı hazırlamakla görevli on kişilik İstanbul Komisyonu'na ve daha sonra Kurucu Meclis Öntasarısı'nı oluşturan beş kişilik komisyona üye seçildi. 10 Haziran 1966 tarihinde Cumhurbaşkanı Cevdet Sunay tarafından Cumhuriyet Senatosu'na Kontenjan Senatörü olarak seçilmiş ancak Meclise katılmadan istifa etmiştir. 1971 yılında merkezi New York'ta bulunan 'Inter-University Associate' kuruluşuna danışman ve araştırmacı olarak alındı ve bu kuruluşun kronolojik yorum esasına göre yayımladığı "Constitutions of the Countries of the World" ("Dünya Ülkeleri Anayasaları") adlı 14 ciltlik yapıtın "Türkiye" ve "Belçika" bölümlerini (1971 yılı itibarıyla) hazırladı. 1975 yılında ders vermekte bulunduğu Ankara Polis Enstitüsü'nden istifa etti. 1977 yılında Ankara Üniversitesi Hukuk Fakültesi'nden de istifa etti. Bu tarihten itibaren araştırma ve öğretim faaliyetlerine devam etti. Özellikle bu yıllardan itibaren ölümüne dek İslam'a ve İslam peygamberine yönelik eleştirel yaklaşımını sergilediği kitapları birtakım kesimlerin şiddetli tepkisine neden oldu. Can güvenliği açısından ABD'ye yerleşti. 7 Şubat 2010 Pazar günü, Florida'da (ABD) yaşamını yitirdi. Elif Şafak (d. 25 Ekim 1971, Strazburg), Türk yazar. İlk romanı "Pinhan"'ı yayımladığı 1997'den beri eserler vermekte olan yazar, 2009'da yayımlanan "Aşk" adlı romanı ile Türk edebiyat tarihinin en kısa sürede en çok satan edebi eserinin yazarı unvanına sahip olmuştur. Ayrıca kitapları otuzdan fazla dile çevrilmiştir. "Forbes" dergisine göre Türkiye'nin en çok kazanan yazarıdır. 25 Ekim 1971 günü, babasının o sırada doktora yapmakta olduğu Strazburg'da dünyaya geldi. Babası sosyal psikolog ve akademisyen Nuri Bilgin, annesi diplomat Şafak Atayman'dır. Doğumundan kısa süre sonra anne ve babası ayrıldı, annesi tarafından büyütüldü. Soyadı olarak annesinin adını kullandı. Ortaokulu annesinin görev yaptığı Madrid'de okudu. Bir süre Amman'da yaşadıktan sonra Türkiye'ye geldi. Liseyi Ankara Atatürk Anadolu Lisesi'nde tamamlayan Şafak daha sonra, ODTÜ Uluslararası İlişkiler Bölümü'nden mezun oldu. Yüksek lisansını aynı üniversitede Kadın Çalışmaları Bölümü'nde yaptı. ""Bektaşi ve Mevlevi Düşüncesinde Döngüsel Evren ve Kadınsılık Anlayışı"" üzerine master tezinin ardından; ODTÜ Siyaset Bilimi'nde doktorasını tamamladı. Doktora tezi, ""Türk Modernleşmesinin Kadın Prototipleri ve Marjinaliteye Tahammül Sınırları"" başlığını taşıyordu. Elif Şafak'ın İslamiyet, kadın ve mistisizm hakkındaki yüksek lisans tezi Sosyal Bilimler Derneği tarafından ödüllendirildi. Yüksek lisans çalışması sırasında "Kem Gözlere Anadolu" (1994) adlı öykü kitabını ve ilk romanı "Pinhan"'ı (1997) yayımladı. Bu eserle Kombassan Vakfı tarafından verilen 1998 Mevlana Büyük Ödülü'nü kazandı . Doktorasının ardından İstanbul'a taşındı ve "Şehrin Aynaları"'nı (1999) yazdı. Bir süre İstanbul Bilgi Üniversitesi'nde ""Türkiye ve Kültürel Kimlikler"", ""Kadın ve Edebiyat"" konularında dersler verdi. 2000 yılında Türkiye Yazarlar Birliği Ödülü'nü kazanan Mahrem romanı ile geniş okur kesimi tarafından tanındı. Bunu iki yıl ara ile yayımlanan "Bit Palas" (2002) ve İngilizce olarak yazdığı "Araf" (2004) adlı kitapları izledi. Sanatçılara verilen bir bursla doktora sonrası çalışması için ABD'ye giden Şafak, çeşitli üniversitelerde dersler vermiştir. 2003-2004 akademik yılı boyunca Michigan Üniversitesi'nde yardımcı doçent olarak bulundu ve ders verdi. Ardından Arizona Üniversitesi Yakın Doğu Araştırmaları bölümünde yardımcı doçent olarak görev yaptı. "Edebiyat ve Sürgün", "Bellek ve Politika", "Müslüman Dünya'da Cinsellik ve Toplumsal Cinsiyet" konulu dersler veren Şafak, 2004 yılında beş yazarın (Murathan Mungan, Faruk Ulay, Elif Şafak, Celil Oker, Pınar Kür) ortak kaleme aldığı bir roman projesinde yer aldı, bu roman "Beşpeşe" adıyla yayımlandı. Elif Şafak 2005-2009 senelerinde "Zaman"da yazarlık yaptı. 2005'te "Med Cezir" adlı kitabında kadın, kimlik, kültürel bölünme, dil ve edebiyat hakkında yazılarını bir araya getirdi. Aynı yıl Referans Gazetesi Genel Yayın Yönetmeni Eyüp Can Sağlık ile Berlin'de evlendi 2006'da yayımlanan "Baba ve Piç" adlı romanını İngilizce olarak kaleme aldı. Türk-Ermeni ilişkilerini inceleyen bu roman nedeniyle hakkında Türklüğe hakaret ettiği gerekçesi ile dava açıldıysa da, suçun yasal unsurlarının oluşmadığı ve delil bulunmadığı gerekçesiyle beraat etti. Aynı yıl "Şehrazat Zelda" isimli kızı dünyaya geldi. Doğum sonrası yaşadığı depresyonu, İngilizce olarak kaleme aldığı "Siyah Süt" adlı otobiyografik romanda anlattı. İki yıl sonra oğlu "Emir Zahir"'i dünyaya getirerek ikinci kez anne oldu. 2009 yılının Mart ayında yayımlanan "AŞK" isimli roman, Türk edebiyat tarihinin en kısa sürede en çok satan edebi eseri unvanına sahip olmuştur. Aynı yılın sonunda, sekiz romanı ve ilk deneme kitabı Med Cezir'den seçilmiş paragrafları bir araya getirdiği "Kağıt Helva" adlı kitabını yayımladı. 2010 Kasım ayında "Firarperest" adlı deneme türündeki ikinci eseri piyasaya çıktı. Eserin içindeki illüstrasyonlar M. K. Perker'e aittir. Sonraki yıl Doğan Kitap'tan ""İskender"" isimli eseri piyasaya çıkmıştır. Kitabın kapak resminde, makyajla erkek haline gelen Elif Şafak'ın kendi fotoğrafı vardır. Yazar, Türkiye'de çeşitli günlük ve aylık yayınlarda yazmaya devam etmektedir. 1 Mayıs 2009 tarihinden itibaren Habertürk gazetesinde ve aynı gazetenin ""HT PAZAR"" adlı ekinde yazılarını yayınlamıştır. Bu gazetede yayımlanan deneme türündeki yazılarından oluşan bir seçki, M.K Perker illüstrasyonlarıyla birlikte 2012 yılında "Şemspare" adıyla yayımlandı. Mimar Sinan'ın yanında çırak olan Cihan adında bir Hint'in gözünden Osmanlı'yı anlattığı romanı "Ustam ve Ben" 2013 yılında yayımlandı. Şafak, Ekim 2017'de biseksüel olduğunu açıkladı. Celestia Celestia ücretsiz bir üç boyutlu astronomi yazılımıdır. GNU Genel Kamu Lisansı ile lisanslanmış olup GNU/Linux, Mac OS X ve Windows işletim sistemlerinde kullanılabilmektedir. Chris Laurel tarafından 2001 yılında geliştirilmeye başlanmıştır. Celestia yardımıyla gezegenleri, galaksileri, uyduları, meteorları ve diğer gök cisimlerini yüksek yakınlaştırma olanağıyla sadece birkaç metreden inceleyebilmek mümkündür. NASA ve ESA tarafından eğitim ve sosyal amaçlı olarak kullanılmaktadır. Celestia'nın arama bölümünde herhangi bir gök cisminin adı yazılarak arama yapılabilir, ayrıca herhangi bir gökcisminin üzerne fare ile sağ tıklayarak "git" seçeneği de kullanılabilir. Celestia, beraberinde 100.000'den fazla yıldız, gezegen, uydu, meteor, uzay gemisi ve galaksiyi içeren kataloglarla birlikte gelir. İstenirse bunların yanı sıra yüz binlerce gökcismini içeren daha büyük katalogları sitesinden indirerek, Celestia'ya eklenebilir. Celestia ile istediğiniz an fotoğraf çekebilir ve video kaydedebilirsiniz. Zamanı öne veya geriye alarak gök cisimlerinin hareketlerini de takip edebilirsiniz. Kurtubi Bir Rüya için Ağıt Bir Rüya İçin Ağıt (İngilizce: "Requiem For A Dream") 1978 tarihli Hubert Selby Jr.'ün romanından, 2000 yılında sinemaya uyarlanan, yönetmenliğini Darren Aronofsky'nin yaptığı ve başrollerini Ellen Burstyn, Jennifer Connelly, Marlon Wayans ve Jared Leto'nun paylaştığı bir trajedi filmidir. Ellen Burstyn bu film ile 2000 Akademi Ödülleri En İyi Aktris ödülüne aday olmuştur. Uyuşturucu bağımlısı bir genç, televizyon bağımlısı annesi ve aralarında günden güne yükselen bir uçurum... Uyuşturucu batağı içerisindeki Harry’nin hayattaki tek amacı daha fazla uyuşturucuyken; umutsuz annesini hayata bağlayan tek şey en sevdiği yarışma programıdır. Bir gün bu yarışmaya katılmaya hak kazandığında tek derdi, ödül olan kırmızı elbiseye girebilmek olacaktır. Yaşlı ve mutsuz kadın zayıflama hapları kullanmaya başlar. Filmde kullanılan müzikler, Clint Mansell ve Kronos Quartet tarafından derlenmiştir. Albümdeki parçalar çeşitli haber bültenlerinde ve bazı diğer filmlerin fragmanlarında kullanılmaktadır. ""Winter: Lux Aeterna"" müziği, Da Vinci Şifresi ve Yüzüklerin Efendisi filmlerinin fragmanlarında kullanılmıştır. Judith Vittet Judith Vittet FransÄ±z oyuncu. Aralık 1984'te Fransa'da dünyaya geldi. 1995 yapımlı, Jean-Pierre Jeunet ve Marc Caro'nun yönettiği Kayıp Çocuklar Şehri filminde, Miette rolünde oynamıştır. Darren Aronofsky Darren Aronofsky, (d. 12 Şubat 1969; Brooklyn, New York) Yahudi asıllı Amerikalı film yönetmeni ve senarist. Anne babası ilkokul öğretmeniydi. Öğrenimini Edward R. Murrow High School'da tamamladı. 1987 yılında Harvard Üniversitesi, aksiyon ve animasyon bölümüne girdi. 1991 yılında mezun oldu. 1996 yılında Pi adlı filmini yaptı. 1998 yılında gösterime giren "Pi" ile Sundance Film Festivali'nde yönetmen ödülünü kazandı. Sonraki filmi Requiem for a Dream oldu. Hubert Selby Jr. romanından aynı isimle sinemaya uyarladı. 2000 yılında Cannes Film Festivali'nde 13 dakikası gösterilen film, Ekim 2000'de ABD'de gösterime girdi. Daha sonra, yapımını, yazarlığını ve yönetmenliğini yaptığı The Fountain geldi. 2002'de başladığı film, başrol oyuncusunun ayrılması ile durdu. 2005'te tekrar çekimlere başlanan filmin 2006'da gösterime girdi. Aronofsky, İngiliz aktris Rachel Weisz ile nişanlandı. 31 Mayıs 2006 yılında Henry Chance adında bir oğlu oldu. 2010 yılında ayrıldı. Selanik Türküsü Selanik Türküsü, Muzaffer Sarısözen'in Atatürk'ten derlediği Selanik türküsü. Selanik Türküsü (Çalın Davulları) Erol Parlak'ın Yalınkat adlı albümünde seslendirilmiştir. Sık sık "Bülbülüm altın kafeste" türküsüyle karıştırılır; öyle ki, bu karışıklığa Cihat Aşkın'ın "Ege'nin Türküsünde" albümüde de rastlamak mümkündür. Sanatçı, Bülbülüm Altın kafeste şarkısını seslendirmiş, ancak albümünde "Selanik Türküsü" olarak yazılmıştır. Çalın davulları çaydan aşağıya amman Mezarımı kazın dostlar belden aşağıya Koyun sularımı kazan dolunca amman Aman ölüm zalim ölüm Üç gün ara ver Al başımdan bu sevdayı Götür yare ver Selanik iÃ§inde selam okunur amman Selamın sedası dostlar cana dokunur Gelin olanlara kına yakılır amman Aman ölüm zalim ölüm Üç gün ara ver Al başımdan bu sevdayı Götür yare ver Selanik Selanik ıssız kalasın Taşına toprağına bre dostlar diken dolasın Sen de benim gibi yarsız kalasın Aman ölüm zalim ölüm üç gün are ver Al başımdan bu sevdayı götür yare ver Akabe Akabe (Arapça العقبة) Ürdün'ün güneyinde Akabe Körfezi kıyısında yer alan önemli bir liman şehridir. Akabe vilayetinin merkezi olan şehrin nüfusu 70.000'dir. Şehir Ürdün'ün denize açılan tek limanı olması sebebiyle stratejik bir öneme sahiptir. Akabe'nin hemen yanında İsrail'in Elyat şehri yer alır. 7. yüzyılda Müslümanların idaresine geçen şehir, 1115 yılında haçlıların hakimiyetine girdi. Selahaddin Eyyubi Akabe'yi 1170 yılında haçlılardan geri aldı. Yavuz Sultan Selim'ın Mısır seferi sırasında 1516 tarihinde Osmanlı topraklarına katılan şehirde hac yolarının emniyeti için bir kale inşa edildi. Osmanlıların yaptırdığı bu kale Evliya Çelebi'nin seyahatnamesinde ayrıntılı bir şekilde anlatılmaktadır. Osmanlı topraklarından Hacca gidenlerin Şam'dan sonra ikinci durağı olan Akabe aynı zamanda Şam ile Mısır üzerinden gelen hacıların buluşma noktasıydı. 1869 yılında Süveyş Kanalı'nın, 1908'de Hicaz Demiryolu'nun açılmasıyla Akabe eski önemini kaybetti. I. Dünya Savaşı'ndan sonra Arabistanlı Lawrence lakaplı Thomas Edward Lawrence'ın kışkırtmasıyla ayaklanan Arap göçebelerinin Türk kalesine saldırması ile İngilizlerin eline geçen Akabe 1946 yılında Ürdün'ün bir şehri haline geldi. 1948'deki Arap-İsrail savaşından sonra gelen Filistinli mültecilerle şehrin nüfusu hızla arttı. Günümüzde Ürdün'ün önemli bir gelir kaynağı olan fosfat Akabe limanından ihrac edilmektedir. Bu sebeple önemli bir ticaret merkezi olan şehirde aynı zamanda lüks oteller ve bir de havalimanı mevcuttur. Siyaset MeydanÄ± Siyaset Meydanı, Ali Kırca tarafından hazırlanıp sunulan tartışma programı. İlk olarak 6 Şubat 1994'te atv'de, pazarları haber öncesi yayınlandı. Fakat sonra program çok tutulunca Cumartesi geceleri ekrana gelmeye başladı ve program beklenmedik bir ilgi gördü. Aynı zamanda reyting rekoru kıran ilk tartışma programı oldu. Star TV, TRT 1, NTV ve tekrar atv gibi kanallarda da ekrana gelen Siyaset Meydanı, Ali Kırca'nın 2008'de Show Haber'in başına geçmesiyle perşembe geceleri Show TV'de yayınlanmaya başladı. 15. yılını 7 Şubat 2008'de kutladı. 2010 yılında Referandum Özel programını Tuba Atav'la beraber getirdi. 18. yılını yeni yüzler ve yeni logo ile beraber 11 Kasım 2010'da kutladı. 2011 yılında Seçim Özel programını yine Tuba Atav'la beraber getirdi. 2012'den 2013'e kadar Siyaset Meydanı her perşembe geceleri saat 22.00'de Skyturk360'ta, tekrar bölümü ise saat 23.30'da Show TV'de yayınlanmıştır. 1-8. Sezon arası atv'de. 8-9. Sezon arası Star TV'de. 9. Sezon arası TRT 1'de. 9-10. Sezon arası NTV'de. 10-15. Sezon arası tekrar atv'de. 15. Sezonda atv'nin satılmasına rağmen 15-19. Sezon arası Show TV'de. 19-20. Sezon arası ortak yayın olarak Show TV'de ve Skytürk 360'ta yayınlanmıştır. 1 Haziran 2013'te Show TV'nin Ciner Medya Grubu'na satılması sonucunda Show TV'yi bırakan Ali Kırca Siyaset Meydanı'nı bitirdi. Ayrıca Kanal D Ana Haber Bülteni'nin başladıktan sonra Ali Kırca, Siyaset Meydanı'nı çok yakında 21. Sezonda Kanal D'de yayınlayacaktır. Osman Osman bin Affan () (d. 574/576 - ö. 17 Haziran 656), Dört Büyük Halife'den üçüncüsü, İslam peygamberi Muhammed'in cennetle müjdelenmiş sahabelerinden birisi. 644 yılından 656'daki öldürülmesine kadar, 12 yıl boyunca, halifelik yapmıştır; Dört Büyük Halife'den en uzun süre halifelik yapan odur. Şiâ'da halifeliği kabul edilmeyen sahabedendir; zira Şiî inancına göre hüküm sürmesi gereken ilk halife Ali'dir. Ümeyyeoğullarından (Emeviler) olan Osman'ın künyesi İslam peygamberi Muhammed'in kızı Rukiyye'den olan oğluna nispetle "Ebu Abdullah"tır. Bunun dışında "Ebu Leyla" olarak anıldığı da olurdu. Aynı zamanda İslam peygamberi Muhammed'in de damadı olmuştur. Muhammed'in önce Rukiyye isimli kızıyla evlenmiştir. Daha sonra Rukiyye'nin vefat etmesiyle Muhammed'in bir başka kızı Ümmü Gülsüm ile evlenmiştir. Ümmü Gülsüm de kendisinden önce vefat etmiştir. Peygamberin iki kez damadı olması, iki kızıyla evlenmiş olması hasebiyle "Zi'n-Nureyn" yani ""iki nur sahibi"" olarak anılır. İki kere hicret ettiği için de "Zatü'l Hicreteyn" de denilirdi. Ebu Bekir'in yakın arkadaşlarından olan Osman İslam'a inanan ilk kişilerdendir. Bedir dışındaki savaşlara katıldı. 644'te halife oldu. Sebe taraftarları evini kuşattı; oruçluyken, Kur'an okurken öldürüldü (656). Cenazesini Zübeyr kaldırdı, Bâkî Mezarlığı'na gömüldü. Osman zengindi, vahiy kâtibiydi. Kur'an'ı çoğaltmıştır. Lâkabı "Nâşîr-ûl Kuran"'dı. 146 hadis rivâyet etmiştir. Osman Ta’if’te doğdu, sıcak yaz aylarında Mekkeli zenginler havası daha serin olan Taif’e giderdi. Osman’ın aileside tahminen bu sıcak yaz aylarında Taif’e gelmişti. Osman Muhammed'den 9 yıl sonra doğmuştur. Kureyş’in zengin Ümeyyeoğulları ailesindendi. Osman’ın babası Affan genç yaşta ticaret seferinde öldü. Osman babasından kalan mirasla aynı işi yapmaya devam etti ve Kureyş’in en zenginlerinden biri oldu. Osman İslam’ı kabul edişiyle birlikte tüm zenginliğini hayır işlerine harcadı. Suriye’den bir ticaret seferinden dönüyordu. İslam peygamberi Muhammed ona İslam’ı ve amacını açıkladıktan sonra arkadaşı Ebu Bekir ile yaptığı kısa bir konuşma sonrası Müslüman oldu. Osman; Ali bin Ebu Talib, Zeyd bin Harise ve Ebu Bekir’den sonra Müslüman olan dördüncü erkekti. Osman'ın Müslüman oluşu ailesi Ümeyyeoğulları tarafından olumsuz bir şekilde karşılandı. Osman'ın bu kararını teyzesi Ümmü Gülsüm ve üvey kız kardeşi destekledi. Osman daha sonra Muhammed’in kızı Rukiyye ile evlendi. Osman ve eşi Rukiyye 615 yılında Habeşistan’a yapılan hicrete katıldılar. Osman ticari zekâsı ve çalışkanlığını Habeşistan’da da devam ettirdi. İki yıl sonra Kureyş'in İslam'ı kabul ettiği haberleri Habeşistan'daki Müslümanlar arasında yayıldı, bunun üzerine Osman ve Rukiyye Mekke'ye geri döndü. Fakat Mekke’ye geldiklerinde haberin asılsız olduğu ortaya çıktı, bazı Müslümanlar Habeşistan’a geri dönerken Osman kalma kararı verdi ve tüm işlerini geride bırakarak ticari faaliyetlerine sıfırdan başladı. 622 yılında eşi Rukiyye ile birlikte Medine’ye göç etti. Medine’ye ulaşıldıktan sonra muhacirler ensarın (Medineliler) evlerine konuk oldular. Osman’da Neccaroğulları kabilesinden Ebu Talha bin Tabit’in yanında kaldı. Kısa süre sonra kendi evini aldı. Osman, Medine’de kaldığı süre boyunca Ensar’dan ekonomik yardım almadı tüm malını Mekke’den getirdi. Medine halkı çiftçilik yapıyordu ticari faaliyetler fazla değildi. Tüccarlık daha çok Yahudilerin elindeydi. Osman bu durumu avantaja çevirdi ve Medine’de Müslümanların yararlanabileceği ticaret ağı kurdu ekonomik olarak Müslümanların refahını arttırdı. 624 yılında Medine’den dönen Kureyş kervanlarına bazı Müslümanlar saldırdı ve zapt etti. Osman’ın eşi Rukiyye sıtma ve çiçek hastalığından dolayı yatmaktaydı ve Osman onun yanında kalarak Bedir Savaşı’na katılmadı. Bedir Savaşı başladığı sıralarda Rukiyye öldü ve defnedildi. Bedir’den dönen Muhammed kızının cenazesine yetişemediği için üzüldü. Uhud Savaşı'ndan sonra Osman Muhammed’in diğer kızı Ümmü Gülsüm ile evlendi. Bu evlilik ile beraber Muhammed’in iki kızı ile evlendiği için “zinnureyn” (iki kez nurlanmış) lâkabı verildi. Hendek Savaşında Medine’yi korumakla görevliydi muharebe sonrası Yahudi Kaynukaoğulları ile çıkan sorunu Osman tüm köleleri satın alarak çözdü ve hepsini azad etti. Bunun üzerine birçoğu İslam’ı kabul etti. Osman, Muhammed'in Veda Haccı sırasında onun yanında yer almıştır. Muhammed'in ölümünden sonra halife seçilen Ebu Bekir'e bey'at etmiştir. Ridde Savaşları sırasında Ebu Bekir'in danışmanı olarak Medine'de kalmıştır. Daha sonra Ebu Bekir'in Ömer'i bir sonraki halife olarak tayin eden belgesini kaleme alan da Osman'dır. Ömer'in hilafeti sırasında Ömer'e danışmanlık yapmış ve Medine'de kalmıştır. Ömer kendisinden sonra aralarından bir sonraki halifenin seçileceği bir şura kurulmasını talep etmiştir. Ömer'den sonra kimin halife olacağı tartışmaları sırasında arabulucu Abdurrahman bin Avf'ın, başkalarının görüşlerini de alarak kendisini seçmesiyle halife olmuş, kendisiyle birlikte halifeliğe düşünülen Ali de kendisine bey'at etmiştir. Osman’ın halife seçilmesine Muâviye’nin babası Ebu Süfyan, çok sevinmişti. Haşimoğulları ilk iki halifeye sürdürdükleri yumuşak tutumu halifeliğinin ilk 6 yılında Osman’a karşı da gösterdiler. Bu dönemde yapılan fetih hareketlerine katıldılar. Ebubekir zamanında oluşturulan Kur’an mushafının çoğaltılması ve bu nüsha dışındaki diğer nüshaların imha edilmesi konusunda Ali, Osman’ı destekledi. Halife olduğu dönemde İslam devletinin sınırları genişlemiş ve ilk İslam donanması kurulmuş, birçok ekonomik reform gerçekleştirilmiştir. Ayrıca ilk İslamî paralar da onun zamanında basılmıştır; bunlar üzerine "Bismillah" lâfzı basılmış İran dirhemleri idi. İlk İslam devleti dirhemi daha sonraları Emevîler döneminde basılmıştır. Ayrıca Kâbe ve Mescid-i Nebevi de onun zamanında genişletilmiştir. Osman bin Affan'ın halifeliğinin ilk altı yılında İran'ın fethi tamamlandı, Trablusgarp ve Tunus feth edildi. Kafkaslar'a giren İslam orduları Hazarlara yenilerek Kafkasların güneyine çekilmiştir. Şam'da ilk kez donanma kurulmuş, Kıbrıs bu donanmanın seferleri sonucunda vergiye bağlanmış, Rodos fethedilmiştir. Ayrıca Osman döneminde yapılan en büyük hizmetlerden biri Ebubekir döneminde toplanarak kitap haline getirilen Kur'an mus'haflarının çoğaltılarak önemli merkezlere gönderilmesidir. Ama Osman'ın halifeliğinin ikinci altı yılı, ilk altı yılı kadar başarılı geçmedi. Müslümanlar arasındaki ilk ayrılıkların başlaması, Osman'ın ikinci altı yıllık halifeliğinde izlediği politikalar sebebiyle gerçekleşti. Osman’ın halifeliğinin ikinci 6 yılında takip ettiği siyaset, valiliklere akrabalarını tayin ettiği ve onlara aşırı düşkün olduğu iddiaları, Ali taraftarlarının halifeye karşı tavır takınmasına sebep oldu. Bu dönemde Ali ile Osman arasında görüş ayrılıkları yaşandı. 656 yılında Mısır, Basra ve Kufe’den gelen ve Osman'ın halifeliğini kabul etmeyen isyancılar, Medine yakınında “Zi-Huşub” mevkiinde toplandılar. Şehre girip girmeme konusunda Medinelilerin fikrini almak üzere elçi gönderdiler. Medineliler isyancıların şehre girişine taraftardılar ancak Ali isyancıların şehre gelmemelerini söyledi. Osman, isyancılara arabulucu olarak Ali’yi gönderdi. Durumun düzeltileceğini ve fesadın ortadan kaldırılacağına dair Ali onlara halife adına söz vermiş ve isyancılar Mısır’a gitmek üzere yola çıkmışlardı, fakat yolda rastladıkları bir adamın üzerinde bir mektup çıktı. Bu mektupta, Mısır’dan Medine’ye gelen isyancıların öldürülmesi isteniyordu. Bunun üzerine isyancılar Medine'ye geri dönerek mektubu ve içeriğini Ali’ye anlattılar. Ali, Osman’a bu mektuptan bahsetti. Osman böyle bir mektuptan haberi olmadığını söyledi. Sonuçta bu mektubu, Osman'ın kuzeni ve damadı Mervan’ın yazdığı ortaya çıktı. Bunun üzerine Ali, arabuluculuğa devam etmek istemediğini söyleyerek evine çekildi. Bu sırada isyancılar Osman'ın evinin yakınlarına kadar gelerek Osman'dan ya halifelikten ayrılmasını ya da kendilerine komplo hazırlayan Mervan’ın kendilerine teslim edilmesini istediler. Halifenin her iki teklifi de kabul etmemesi üzerine evini kuşattılar. Osman evinin kuşatılmasından Ali, Talha, Zübeyr ve Aişe’yi haberdar etti. Ali isyancıların bizzat yanına gelerek onlara çıkıştı, yaptıkları bu hareketin kâfirlere bile yakışmadığını söyleyerek halifeye su gönderdi. Buna ilave olarak oğulları Hasan ile Hüseyin’i ve kölelerini halifeyi korumaları için gönderdi. Bu tedbirler etkisini gösterdi, nitekim isyancılar kapıdan girerek halifeyi öldüremediler; ancak komşu evlerin damlarından atlayarak Osman’ı öldürmeyi başardılar. Osman’ın öldürülmesinden 5 gün sonra Ali, halife seçildi ve Medine halkı ona mescitte biat etti. Talha ve Zübeyr'in de biat etmesi halk tarafından çok iyi karşılandı. Çünkü Talha ve Zübeyr, Ali’nin haricinde halifeliğin en güçlü adaylarındandı. Diğer şehirlerden temsilciler de Medine’ye gelerek biatlarını yaptılar ve böylece Müslümanların çoğu Ali’nin halifeliğini kabul etmiş oldu. Halife Osman’ın öldürülmesi ve yerine Ali’nin halife seçilmesi ile birlikte Emevî-Hâşimî mücadelesi yeniden başladı. Şam Valisi Muâviye, öldürülen akrabası Halife Osman'ın kanını Ali'den talep ederek onun öldürülmesinden Ali’yi sorumlu tuttu ve bu durum daha sonra İslam Tarihinde İlk fitne dönemi adı verilen süreçte, Ali'nin muhalifleriyle yapacak olacağı Cemel ve Sıffin Savaşı'nın bir sebebi durumuna geçti. Analı kızlı köfte Analı kuzulu köfte ya da sadece Analı kuzulu, Malatya, Kahramanmaraş, Diyarbakır, Gaziantep, Tarsus ve Adana gibi bölgelerde daha çok bilinen yöresel bir yemektir. Bulgur ve kıymanın macun kıvamına gelinceye kadar yoğrularak, hazırlanan hamurun açılıp içine kıyma doldurulmasından sonra pişirilen sulu bir yemektir. İsteğe göre kıyma yerine Van'a has olan murtuğa ile doldurulabilir. Dışı da sadece bulgur ve kitekten hazırlanarak içi unlu ve cevizli içle doldurulabilir. Sosuna doğranmış ıspanak ve sadece bulgur karışımından oluşan köfteler eklenebilir. Köfteler misket büyüklüğünde olup, yarım su bardağı sıvı yağ ve salçadan oluşan suya atılarak pişirilir. Tevhîd-i Tedrîsât Kanunu Tevhid-i Tedrisat Kanunu (Öğretim Birliği Yasası), Türkiye Büyük Millet Meclisi tarafından 3 Mart 1924 tarih ve 430 Kanun Numarası ile kabul edilmiş olan ve ülkedeki bütün eğitim kurumlarının Maarif Vekaleti’ne (Türkiye Cumhuriyeti Millî Eğitim Bakanlığı’na) bağlanmasını öngören yasadır. Türkiye Cumhuriyeti’nde eğitimin temel kanunu kabul edilmiş ve daha sonra çıkarılan kanunlara esas teşkil etmiştir. 1982 anayasasında 174. maddeyle koruma altına alınmış “"inkılap kanunlarından"” bir tanesidir. Türkiye’de eğitim alanında reform yapabilmek; millilik, laiklik, modernlik esaslarını uygulayabilmek için eğitim kurumlarının birleştirilmesine ihtiyaç duyulması sebebiyle hazırlanan kanun; ülkenin eğitim işlerinde çokbaşlılığın kaldırılmasını sağladı. Hilâfetin kaldırılmasına dair kanun ve ""Şeriye ve Evkaf Vekaleti’nin kaldırılması hakkında kanun""la aynı gün çıkarıldı. Tevhid-i Tedrisat Kanunu ayrıca tekke ve zaviyelerin kapatılması; dinsel olduğu düşünülen Osmanlı harflerinin kaldırılıp Harf Devrimi’nin yapılması gibi diğer bazı Atatürk devrimlerinin gerçekleşmesi için de altyapıyı oluşturmuştur. 19. yüzyıl ortalarına gelene kadar Osmanlı toplumunda eğitim öğretim faaliyetleri -Enderun ve birkaç büyük medrese hariç- devletin görev alanının dışındaydı. Osmanlı Devleti’nde batılılaşma sürecine girildikten sonra devlet, ülkede pek çok batı tipi eğitim kurumu kurmuş; bu kurumlar ile birlikte eski eğitim kurumları da faaliyetlerine devam etmişti. Devlet, şahıs ve dernekler tarafından ilköğretim düzeyinde “"iptidai"” adlı ilkokullar kurulmasını, bu okullarda modern öğretim tekniklerini uygulanmasını destekliyordu; bu okullarda öğretmenlik yapmak üzere öğretmen yetiştiriyordu. Ancak köy ve mahalle imamlarıyla eşlerinin yönetiminde bulunan ve çoğu vakıf kuruluşu olan sıbyan mektepleri ile mahalle mekteplerine dokunulmamıştı. Ortaöğretim ve yükseköğretim düzeyinde ise modern tipte rüştiyeler, idadiler, sultaniler, yüksekokullar ve Darülfünun açılmış; vakıf kuruluşları olan medreselerden devlet desteği çekilmişti ancak medreseler kapatılmamıştı; halen öğrenci yetiştirmeye devam ediyorlardı. İki farklı tipte kurumdan birbirlerine zıt hayat görüşlerine sahip kimseler yetişmekteydi. Böylece toplumda bir “"mektep-medrese ikiliği"” doğmuştu. Üçüncü bir kategori olarak yabancı okullar (misyoner okulları, azınlık okulları ve kolejler) eğitim alanında faaliyet göstermekteydi. Kısacası Türkiye Cumhuriyeti’nin Osmanlı’dan devraldığı bu eğitim-öğretim mirası, farklı insan tipleri yetiştiren farklı eğitim tiplerinin bir arada var olduğu bir sistemdi. Yeni rejimin getirmek istediği ulusal nitelikteki yeni toplum düzeninin herkes tarafından benimsenmesi, devrimlerin halk üzerinde köklü ve etkili olabilmesi için tüm eğitim kurumların tek bir merkeze bağlanması; eğitim-öğretimin tek elden, tek esasa göre yönetilmesi gereği hissedilmekteydi.. 1 Mart 1923’te TBMM üçüncü yılı açılışında yaptığı konuşmayı büyük ölçüde eğitim konularına ayıran Mustafa Kemal; “"ülke çocuklarının birlikte eğitim ve öğrenim görmek zorunda olduğunu, öğrenim birliğinin ülkenin ilerlemesi için büyük önem taşıdığını, bu nedenle "Şeriye Vekaleti ile Maarif Vekaletinin" işbirliğine varmasını gerektiğini" ifade etti. Bu görüşler ışığında 2 Mart günü Halk Fırkası’nın grup toplantısında 3 ayrı yasa tasarısı hazırlandı. “Şer’iye ve Evkaf Vekaleti’nin lağvı ve Diyanet Reisliğinin teşkili” hakkındaki kanun müzakereleri kabul olunduktan sonra Tevhid-i Tedrisat yasa tasarısı Saruhan Mebusu ve Maarif Vekili Vasıf Bey ve 57 arkadaşının imzasıyla gündeme getirildi. Kanunun gerekçesi şu sözlerle ifade edilmişti: “"Bir millet bireyleri ancak bir eğitim görebilir. İki türlü eğitim bir ülkede iki türlü insan yetiştirir. Bu ise, duygu ve düşünce birliği ile dayanışma amaçlarını tamamen yok eder."” Tasarı ertesi gün meclise sunuldu. 429 sayılı Şeriye ve Evkaf Yasası’nın kabulünden sonra Tevhid-i Tedrisat Kanunu, 3 Mart 1924 günü TBMM Genel Kurulunda 430 Kanun Numarası ile kabul edildi. Tevhid-i Tedrisat Kanunu’nun uygulanması ile Maarif Vekili Vasıf Bey görevlendirildi. Kanun, eğitimin temel kanunu olarak kabul edildi ve daha sonra çıkarılan bütün kanunlara esas teşkil etti. Tevhid-i Tedrisat Kanunu maddelerinde mahalle mektepleri ve medreselerin kapatılmasına ilişkin bir ifade bulunmuyordu ancak Maarif Vekili Vasıf Bey, Mayıs ayında yayınladığı bir genelge ile “Bakanlığı'nın elindeki ilkokulların hiçbirinde meslek dersleri okutulamayacağı, bunun öğretimin birleştirilmesine aykırı olacağı gerekçesiyle” mahalle mektepleri ve medreseleri kapattı. Yasa çıktığında ülkede 479 medrese ve 18.000 medrese talebesi vardı fakat sadece 6.000'i gerçek öğrenci idi. Geri kalanlar, II. Abdülhamit devrinde çıkan bir kanunla medrese öğrencileri askerlikten muaf tutuldukları için okula kayıt yaptıran ancak öğrenim görmeyen kimselerdi. Medrese başına ortalama bir hoca vardı. İstanbul’daki medrese binalarını inceleyen bir kurulun hazırladığı rapora göre; hiçbiri okul olarak kullanılabilecek nitelikte değildi. Adalet Bakanlığı’nın şer-i mahkemeleri kapatması üzerine "Mekteb-i Kuzat" (Kadı Okulu) da kapatıldı. Lisansüstü seviyesinde eğitim veren iki yıllık “Medrese-i Süleymaniye” yerine 1924 yılında İstanbul Dârülfünunu'nda bir İlâhiyat Fakültesi kuruldu. Açıldığında 224 öğrencisi olan fakültenin öğrenci sayısı 1934 yılında 20’ye düştü. Bu nedenle o yıl yapılan Üniversite Reformu ile İlahiyat Fakültesi kapatılarak “İslam Tetkikleri Enstitüsü” adında bir enstitü kuruldu. Hem İlahiyat Fakültesi’ne altyapı oluşturmak hem de imam ve hatip yetiştirmek için 1923-1924 öğretim yılında ülkenin değişik yerlerinde 29 imam hatip okulu kuruldu. 1926-1927 öğretim yılında okulların sayısı ikiye indi. Bu okullar 1930-1931 öğretim yılında ise öğrenciler tarafından yeterince ilgi görmemeleri nedeniyle kapatıldı. Tevhid-i Tedrisat Kanunu’nun kabulünden bir süre sonra “"Türkiye'de sadece Müslüman vatandaşların olmadığı, Müslüman olmayan Türk vatandaşlarının da dinsel gereksinmeleri ve vicdan özgürlüğü olduğu"” düşünülerek ilkokul programından Kur’an dersleri, ortaokul ve lise programından da din, Arapça ve Farsça dersleri çıkarılmıştır. Başlangıçta isteğe bağlı bir ders haline getirilmiş olan din dersi; ortaokullarda 1930’da, öğretmen okullarında 1931’de, şehir ilkokullarında 1933’te, köy ilkokullarında 1939’da tamamen müfredattan çıkarıldı. Tüm bu gelişmeler sonucu 1939-1948 yılları arasında din derslerinin hiç yer almadığı bir örgün eğitim deneyimi yaşandı. Tevhid-i Tedrisat Kanunu’nun kabulünden sonra misyoner ve azınlık okulları Millî Eğitim Bakanlığı’nın denetim ve gözetimine girmiş; dinsel ve siyasal amaçlı eğitim yasaklanmış; ders programlarına tarih, coğrafya, yurttaşlık bilgisi, Türkçe dersleri eklenmiştir. Bu dönemde azınlık okullarında okutulan kitaplardan aziz resimleri çıkarıldı; okul binalarındaki haçların indirilmesi istendi. Dinsel sembollerin yalnızca okul kiliselerinde bulundurulmasına izin verildi. Din esaslarına dayalı eğitim ve din propagandası yapma yasaklarına uymayan yabancı okullar kapatıldı. Bunlar arasında Merzifon ve Kayseri’deki Amerikan okulları, İzmir’deki Fransız okulu bulunur. Tevhid-i Tedrisat Kanunu’nun kabulü sonucu askeri idadiler liseye çevrildi. Ancak askeri okullar 1925 yılında çıkarılan bir yasa ile yeniden Millî Savunma Bakanlığı’na bağlandılar. Tevhid-i Tedrisat Kanunu, 1961 anayasasının “"Devrim Kanunlarının Korunması"” başlıklı 153. Maddesi kapsamında hükümleri anayasaya aykırı olduğu şeklinde anlaşılamaz ve yorumlanamaz olduğu bildirilen 8 kanundan birisi olmuştur. 1982 Anayasasında ise ""İnkılap Kanunlarının Korunması"" başlıklı 174. Madde ile anayasaya aykırı olduğu şeklinde anlaşılamaz ve yorumlanamaz olarak ifade edilen 8 kanundan birisidir. İtiraflarım (roman) Tolstoy'un 1880'de yazdığı bir kitabı. İnanç biçimininde sorgulandığı bir kitap olması nedeniyle öne çıkmaktadır. 1884'te yasaklandı. Yaratıcı ve din ile hiçbir ilişkisi olmayan bir insanın, ölümü ve hayatı yargılayarak O'na ulaşma çabalarının anlatıldığı bir kitaptır. YukarÄ± Maltepe Yukarı Maltepe Höyük İskilip, Veletler; (Kılıçdere köyünün bir mahallesidir.) yerleşim alanı altında kalmış bir İlk Tunç Çağı höyüğüdür. Batısı tarafı toprak yol yapımı sırasında kesilince ortaya çıkmıştır. Güney etekleri tarla olarak sürülmüş ve özellikle güney yamacı evler tarafından tahrip edilmiş bir biçimde köylülerin günümüz yerleşimlerini barındırmaktadır. Çağımıza kadar üzerinde herhangi bir arkeolojik kazı çalışması yapılmamış ancak ön çalışma kapsamında tarih süreci saptanmıştır. Tarciso Bertone Tarciso Bertone, Cenova Başpiskoposu, kardinal. Vatikan, Kardinal Bertone'nin 15 Eylül 2006 tarihinde Sodano'dan boşalacak olan Başbakanlık görevi resmen devralacağını açıkladı. XVI. Benedictus'un kardinallik döneminde sağ kolu olarak görev yapan Kardinal Tarciso, Katolik Kilisesi'ndeki muhafazakâr kanadın önemli isimlerinden biri olarak tanınıyor. 1934 doğumlu Kardinal Bertone, XVI. Benediktus'un papalık tahtına çıkmadan önce Kardinal Joseph Ratzinger adıyla görev yaptığı dönemde başkanlık ettiği Dinsel Öğretiler Kurulu'nda "başkan yardımcısı" sıfatıyla görev yapmıştı. XVI. Benediktus'un eski sağ kolunu, şimdi de Vatikan'da Papalık'tan sonra en önemli makam konumundaki "Devlet Sekreterliği" (Başbakan) koltuğuna oturtmayı yeğlemesi dikkat çekici bir gelişme olarak değerlendiriliyor. Bertone, Dan Brown'un "Da Vinci Şifresi" adlı romanına yönelttiği ağır eleştirilerle de ön plana çıkmıştı. Bertone, geçmişte akademik çalışmalarının yanı sıra kilise yönetimindeki kariyeriyle de dikkatleri üzerinde topladı. Torino'da Salezliler tarikatı denetimindeki İlâhiyat Fakültesi'nden mezun olan Bertone, doktorasını Roma'da Papalık Salezliler Üniversitesi'nde kilise hukuku alanında yaptı. Yasin el-Kadı Yasin Abdullah Ezzedine el-Kadi (d. 23 Şubat 1955), "Şeyh Yasin Abdullah Kadı" olarak da bilinen Suudi Arabistanlı iş adamı. Cidde'den bir süper zengin olarak Kadı, Şikago'da mimarlık okudu. Suudi Kraliyet Ailesi ile yakın bağları bulunan Suudi Arabistan Devlet Bakanı Şeyh Ahmed Salih Jomjom'un damadıdır. 11 Eylül sonrası Amerikan resmî belgelerinde El-Kaide lideri Usame bin Ladin ile bağlantısından dolayı adı "Özel Olarak Belirlenmiş Küresel Terörist" olarak geçmiştir. 2001 senesinden sonra ABD Hazine Bakanlığı ile Dışişleri Bakanlığı'nın terörist listelerinde, Federal Soruşturma Bürosu'nun (FBI) terörün finansmanına ilişkin raporlarında el-Kadı'nın adı yer almıştır. el-Kadı, El-Kaide bağlantılı olarak Amean belgelerinde ilk kez Haziran 1998'de yer aldı. O tarihteki bir FBI raporuna göre, El Kadı ABD'de gayrimenkul alım satımı yaparak kara para aklıyor ve bu yolla Hamas'a fon sağlıyordu. el-Kadı'nın, 1990'lı yıllarda, Bosna-Hersek'te de mücahitleri finanse ettiği, Vakufska ve Depozitna bankaları ile kendi adını taşıyan "Qadi International" şirketi aracılığıyla Balkanlar'daki silahlı İslami harekete para aktardığı yönünde raporlar vardır. 2001 senesinde ABD ve Avrupa Birliği Kadı'nın El-Kaide bağlantıları nedeniyle mal varlıklarını dondurma kararı aldılar. el-Kadı'nın avukatları buna cevap olarak Avrupa İnsan Hakları Mahkemesine ve çeşitli Avrupa ülkelerindeki bağımsız mahkemelere başvurarak el-Kadı'nın aklanmasını istediler. Avrupa Adalet Divanı, AB'nin, mal varlığını dondururken savunma hakkına saygı göstermediğini belirtti. Ajanslar, kararın, AB'nin yaptırımlar rejimine darbe vuracağını belirtmişlerdi. Kadı'nın ismi; İsviçre'de 2007, Avrupa Birliği'nde 2008, Birleşik Krallık'taysa 2010'da terörist listesinden çıkarılmıştır. 13 Eylül 2010 tarihinde ABD'de görülen Yasin El Kadı üzerindeki bütün davalar beraatle sonuçlanmıştır. Yasin el-Kadı hakkındaki hüküm, Türkiye Cumhuriyeti yönünden, 19 Ekim 2012 tarihli Resmî Gazete'de yayımlanan 11 Ekim 2012 tarihli Bakanlar Kurulu kararıyla yürürlükten kaldırılmıştır. Jyllands-Posten Jyllands-Posten ya da kısaca JP; 1871 yılında kurulan Danimarka'da aşırı sağ eğilimleriyle bilinen bir gazete. Bir dönem ırkçı söylemlerde de bulunmuştur. 2005 Danimarka Karikatür Krizi bu gazetenin İslam Peygamberi Muhammed hakkında yayımladığı karikatürler ile başlamıştır. Bu karikatürlerin medeniyetler arası çatışmayı arttırmak amacıyla yayınlandığını iddia edenler olmuştur. Dead Can Dance Dead Can Dance, 1981 yılında Melbourne, Avustralya'da kurulan müzik grubu. Grup, vokal ve enstrümantal olarak etnik ögeleri harmanlayıp yaptığı dünya müziği, kullandığı orta çağ ve gregoryen ezgileri ve ethereal tarzıyla bilinir. Brendan Perry ve Lisa Gerrard'ın başlıca üyeleri olduğu grup kurulduktan sonra İngiltere'ye taşındı ve ilk albümü "Dead Can Dance"i (1984) yayımladı. Albüm sonrasında gelen "Garden of the Arcane Delights" (1984) EP'si gibi grubun gelecek çalışmalarından farklı olarak post-punk ögeler içeriyordu. Gerrard ve Perry ikinci stüdyo albümlerini yayımlarken grubu ikili olarak devam ettirdiler. Grup 1998 yılına kadar etkin olup yedi albüm ve çeşitli derleme albümler yayımladı. Bireysel olarak ya da farklı kişilerle yaptıkları çalışmalardan sonra ikili 2005 yılında yeni bir tur için yeniden bir araya geldi. Gerrard ve Perry son olarak 2012 yılında Anastasis albümünü yayımlayıp bir dünya turu düzenlediler. Avustralya'daki Little band akımının etkisiyle çeşitli gruplarda yer alan Brendan Perry ve Lisa Gerrard, 1980 yılında Gerrard'ın Junk Logic grubuyla sergilediği performans sırasında tanışmalarının ardından çıkmaya başladılar. Sonraki yıl Perry, bas gitarist Paul Erikson ve ayrıldığı The Marching Girls grubunun bateristi Simon Monroe ile Dead Can Dance'i kurdu. Birkaç ay sonra, tarzı Perry tarafından fazla avangart bulunsa da Gerrard gruba elektronik perküsyon ve geri vokal desteğiyle dahil oldu. Çoğunlukla Melbourne'un varoşları Prahran ve St Kilda'daki yerel mekanlarda verdikleri konserlerin ardından Avrupa'ya taşınma kararı aldılar. Perry bu kararı “Yaptığımız müziğin piyasası Avrupa’da daha geniş olduğu için Londra’ya gittik. Avustralya o zamanlar FM rock’tan ibaretti.” sözleriyle açıkladı. "The Sun-Herald" gazetesi, grubun müziğini "yoğun" ve "çaba gerektiren" sözleriyle tanımlayarak Joy Division gibi dönemin yeni çıkan İngiliz gruplarınkine benzetti. Nisan 1982’de Crystal Ballroom’da verdikleri konserin ardından Monroe haricindeki grup üyeleri Londra’ya gitti. Londra’da yeni bir baterist arayışına giren gruba, Gerrard ve Perry’nin Londra'nın doğusundaki Isle of Dogs bölgesinde bulunan dairelerinin yakınında yaşayan Peter Ulrich ile tanışmaları sonucu Ulrich de katıldı. Erikson ise ayrılarak Avustralya'ya döndü. İlk stüdyo albümlerinde yer alan “The Fatal Impact” ve “Frontier” parçalarının da bulunduğu dört şarkılık bir demo hazırladılar ve daha sanatsal yaklaşacakları düşüncesiyle büyük şirketler yerine bağımsız şirketlere gönderdiler. Grubun müziği 4AD kurucularından Ivo Watts-Russell’ın ilgisini çekti. Russell, Gerrard ve Perry ile tanıştıktan sonra Haziran 1983’te grubun sahne performansını görebilmek adına şirketin diğer grupları Xmal Deutschland ve Gene Loves Jezebel ile sahne alması için birkaç konser ayarladı. Russell’ın grubu beğenmesi sonucu 4AD ile anlaşma imzaladılar ve daha sonra Blackwing Studios'ta kayıt işlemlerine başladılar. İlk albümlerini kaydetmeleri için verilen iki haftalık süreç içerisinde Perry, yapımcılık görevini üstlenen John Fryer ile daha ilk günden anlaşmazlığa düştü ve sonuç olarak ortaya çıkan işten memnun kalmadı. Albümün kayıtlarında ses teknisyeni James Pinker ve bas gitarist Scott Rodger'ın da görev almasının yanı sıra gruptan ayrılan Paul Erikson da yer aldı. Kasım ayında İskoç rock grubu Cocteau Twins'e bir hafta süren Hollanda konserlerinde eşlik etmelerinin ardından BBC Radio 1'de yayımlanan "Peel Session" programında performans sergilediler. Grubun ilk stüdyo albümü "Dead Can Dance", Şubat 1984’te 4AD etiketiyle yayımlandı. Albümün Perry tarafından tasarlanan kapak çalışmasında, grubun adını tasvir ettiği düşüncesiyle başından beri kullandığı Papua Yeni Gine'den ayinsel bir maske bulunuyordu 4AD'nin resmî olmayan kayıtlarına göre albüm 15.000 kopya sattı. Aynı yıl içinde "Garden of the Arcane Delights" adlı dört şarkılık bir EP yayımladılar. Bu iki kayıt grubun diskografisinde baskın post-punk etkileriyle diğer albümlerden farklılık gösterir. Albümün yapımındaki önemli güçlerden olan Perry, bu dönemdeki müziğinde Joy Division, Public Image Ltd, Magazine ve daha deneysel olan Can gibi grupların etkili olduğunu belirtti. Peter Ulrich grubun bu dönemdeki sahne performansını "Sahne ekipmanımız daha da karmaşık hale geliyordu. Sahnede sürekli hareket halindeydik, enstrümanları değiştiriyorduk. Bu Dead Can Dance'in ilk dönemelerinde bile bilinen bir özelliğiydi ve konser süresince çarpıcı duygu değişimleri yaratıyordu." şeklinde anlattı. Gerrard ve Perry aynı yıl içinde 4AD sanatçılarının katılımıyla oluşan müzikal proje This Mortal Coil'in ilk albümü "It'll End in Tears"e "Waves Become Wings" ve "Dreams Made Flesh" şarkılarıyla katkıda bulundu. Dead Can Dance, sonraki çalışmalarını konuk müzisyenlerin eşliğinde Gerrard ve Perry'nin oluşturduğu ikiliyle sürdürdü. Perry bu durumu "Başlarda üyelerin birlikte yazdığı ve fikir ürettiği bir grup olmak istemiştik. Dead Can Dance'i yaratıcılıkları için katalizör olarak kullanabilirlerdi. Ancak zaman geçtikçe Lisa ve ben anladık ki yaptığımız müzik kendine özgüyken diğerleri bizimle aynı doğrultuda değildi. Bizim üretme kapasitemiz daha çok güçlendiğinden bu grup çalışması amacını sürdürmenin bir anlamı olmadığına karar verdik." sözleriyle açıkladı. İkinci stüdyo albümü "Spleen and Ideal", 25 Kasım 1985'te 4AD etiketiyle yayımlandı. İkilinin müzikal tarzındaki değişimlerden birini temsil eden bu çalışmada, gitar ağırlıklı olan önceki albümden farklı olarak çello ve trombon gibi enstrümanlar kullanıldı. Albüm Birleşik Krallık'ın bağımsız müzik listelerinde iki numaraya ulaştı. Dead Can Dance’in üçüncü stüdyo albümü "Within the Realm of a Dying Sun", 27 Temmuz 1987’de yayımlandı. İkili; gitar, davul ve bas gibi enstrümanlarla müzikal vizyonlarını kısıtladıklarını düşündükleri için bu albümde özellikle karşısürüme dayalı barok yapılar üzerinde durarak klasik teoriye odaklandı ve synthesizer destekli klasik enstrümanlar eşliğinde klasik tarzda çalışma kararı aldı. Albümde barok ve neoklasisizm esintileri görülse de Gerrard’ın seslendirdiği ve albümün öne çıkan şarkılarından olan “Cantara”da doğu müziğinin etkisi de görülebilir. Şarkı listesinin ilk yarısının Perry’nin diğer yarısının ise Gerrard’ın seslendirdiği şarkılardan oluşmasının yanı sıra ikilinin vokal farklılıkları, albümün iki bölümden oluştuğu görüşünü ortaya çıkardı. Aynı yıl içinde yayımlanan 4AD sanatçılarının "Lonely Is an Eyesore" adlı derlemesine daha çok kabileye özgü ritimler barındıran "Frontier" ve "The Protagonist" şarkılarıyla katkıda bulundular. Dördüncü stüdyo albümü "The Serpent’s Egg", 24 Ekim 1988’de 4AD etiketiyle yayımlandı. İkilinin yine erken dönem Avrupa müziği üzerinde durduğu albümün büyük bir kısmı, yaşadıkları küçük dairede kaydedildi. Albümde yer alan "The Host of Seraphim" adlı şarkı birçok filmde ve televizyon dizisinde kullanıldı. Ayrıca Gerrard’ın da rol aldığı İspanyol yapımı Agustí Villaronga filmi "El niño de la luna"nın müziğini ürettiler. Gerrard ve Perry, romantik birlikteliklerine son verseler de müzikal çalışmalarını sürdürerek beşinci stüdyo albümleri "Aion"u, Haziran 1990'da yayımladılar. Albümün kapağı için Hieronymus Bosch'un "Dünyevi Zevkler Bahçesi" adlı üç parçalı tablosundan bir kesit kullanıldı. Dead Can Dance'in bu çalışmasında eski döneme ait enstrümanlar ve barok unsurların yanı sıra "Saltarello" ve bir Gregoryen ezgisi olan "The Song of the Sibyl" gibi geleneksel eserlere de yer vermesi, "Aion"u grubun diskografisinde orta çağ müziğinin baskın olarak görüldüğü çalışma yapar. Albümün ardından yaptıkları dünya turuna ilk kez Amerika ayağını da dahil ettiler. Dead Can Dance dinleyicisi bu dönemde sadece bağımsız müzik hayranları ve gotik topluluğuyla sınırlı kalmayarak çeşitlendi. "Aion"un yayımlanmasının ardından Villaronga'nın Mercè Rodoreda'nın "La mort i la primavera" adlı eserini uyarlayarak çekmeyi planladığı filmin müziği üzerinde çalıştılar ancak film maddi yetersizlikler nedeniyle çekilemedi. 1991 yılında bireysel çalışmalarıyla ilgilenmelerinin yanı sıra tiyatro ve festival alanlarında çalıştılar ve İrlanda'da sahnelenen "Kral Oedipus" oyununun müziğini ürettiler. Ekim ayında iki yeni şarkıyı da içeren "A Passage in Time" derlemesi 4AD ve Rykodisc ortaklığıyla yayımlandı. Fransız müzisyen Hector Zazou'nun 1992'de yayımlanan konsept albümü "Sahara Blue" için "Youth" ve "Black Stream" şarkılarını kaydettiler. 1993 yılında Perry İrlanda'da, Gerrard ise Avustralya'da ayrı olarak çalışmalarını sürdürürken Gerrard'ın İrlanda'ya gitmesiyle stüdyo olarak kullandıkları Quivvy Kilisesi'nde bir araya geldiler. Üç aylık bir hazırlık ve kayıt sürecinin ardından 13 Eylül 1993'te altıncı stüdyo albümleri "Into the Labyrinth"i 4AD etiketiyle yayımladılar. 4AD'nin Warner Bros. Records ile anlaşması sonucu ikilinin ABD'de dağıtımı yapılan ilk stüdyo albümü olarak Dead Can Dance'in daha geniş çapta ulaşılabilir olmasını sağladı. Konuk müzisyenlerin yer verilmediği albümde Gerrard'ın yapay diliyle buluşan klasik vokalleri ve Perry'nin şiirsel söyleyişinin yanı sıra Gerrard'a eşlik de ettiği görülür. Kelt, orta doğu ve orta çağ ezgileri barındıran albüm, ikilinin dünya müziği olarak nitelendirilen albümlerindendir. "The Ubiquitous Mr. Lovegrove" ve "The Carnival Is Over" şarkıları promosyon teklileri olarak yayımlandı. "Yulunga (Spirit Dance)" ise "Baraka" filminin soundtrack albümünde yer alan "The Host of Seraphim" şarkısı ile birlikte promosyon teklisi olarak yayımlandı. "Billboard" 200 listesinde 122 numaraya kadar ilerleyebilen albüm, 500.000 satış rakamına ulaştı. Albümün ardından yapılan turda kaydedilen "Toward the Within" belgeseli Santa Monica, Kaliforniya'da Mayfair Music Hall'da Mark Magidson yönetmenliğinde çekildi ve 24 Ekim 1994'te yayımlandı. İkili 1995'te solo çalışmalarıyla ilgilendi ve aynı yıl içinde Gerrard'ın ilk solo albümü yayımlandı. Dead Can Dance'in yedinci stüdyo albümü "Spiritchaser" 3 Temmuz 1996'da 4AD/Warner Bros. etiketiyle yayımlandı. Albüm Quivvy Kilisesi'nde kaydedildi ve birkaç çalgı dışında tüm yapım görevini Gerrard ve Perry üstlendi. Grubun eski üyelerinden Peter Ulrich vurmalı çalgılarla albüme katkıda bulundu. Tarzıyla ilgili olarak Güney Amerika ve Afrika müziği esinli olduğu yorumları yapılan albüm, içerdiği etnik çalgılar ve vokallerle grubun dünya müziği deneyimlerindendir. Albüm "Billboard" Top World Albums listesine 1 numaradan giriş yaparken "Billboard" 200 listesinde 75 numaraya kadar ilerleyebildi. "The Snake and the Moon" şarkısı tekli olarak, "Nierika" ise promosyon teklisi olarak yayımlandı. Gerrard ve Perry, "Spiritchaser" albümünün ardından 1998 yılında yeni bir albümün hazırlığına başladı ancak daha sonra çalışmalarını sonlandırarak yollarını ayırdılar. Perry, üzerinde altı hafta kadar çalıştıklarını söylediği albümün kayıtlarına başladıklarında zıt yönde ilerlediklerini ve farklı müzikler yapmak istediklerini fark ettiklerini belirtti. Gerrard ise ayrılıklarıyla ilgili olarak albümün hazırlık sürecinin öncesinde Perry ile yeterince zaman geçirmemelerini sebep gösterdi. Dead Can Dance 2005 yılında yeni bir tur için tekrar bir araya geldi. Perry ile verdikleri bu kararı “Telefonda konuşuyorduk ve birlikte yaptığımız çalışmalardan bahsediyorduk. Hesaplanmış hiçbir şey yoktu. Birkaç kez görüştük ve arkadaşlığımızı yeniden kurabileceğimiz için birkaç konser verme düşüncesi mantıklı bir karar oldu.” sözleriyle açıklayan Gerrard, yeniden Dead Can Dance olarak sahne alacaklarının aklına hiç gelmediğini belirtti. İkili planladıkları tura mart ayında Olympia Theatre'da Avrupa ayağıyla başladı. Turun şarkı listesine önceki yıllardaki çalışmalarının yanında Perry'nin solo albümü "Ark"ta da (2010) bulunan “Crescent” ve konser kayıtlarında "Saffron" adıyla geçen “Babylon” şarkılarını dahil ettiler. Eylül ayında Kuzey Amerika ayağına Seattle’da başlayan ikili, 25 Eylül’de Hollywood Bowl’da Jeff Rona’nın yönettiği orkestra eşliğinde bir konser verdi. Yıl sonuna kadar süren konserlerin ardından birçok canlı kaydın yanı sıra "Selections from Europe 2005" derlemesi gibi sınırlı sayıda üretilen konser albümleri yayımlandı. Turun sona ermesinin hemen ardından 25 Ekim'de "Memento" adlı derleme albümü yayımlandı. İkili daha sonra yeniden solo kariyerlerine yönelerek albümler yayımlayıp farklı müzisyenlerle iş birliklerinde bulundular. İkili, 2009 yılında Gerrard'ın Avustralya'daki evinin yakınlarında çıkan orman yangınından sonra iletişime geçtiler ve zamanla yeniden birlikte çalışma kararı aldılar. 2011 yılında çalışmalarına başlayan ikili, üç buçuk ay süren kayıt sürecini Quivvy Kilisesi'nde gerçekleştirdi. Eylül 2011'den itibaren 2005 yılındaki turda kaydedilen şarkıları içeren "Live Happenings" adlı beş seriden oluşan EP albümleri internet sitelerinde ücretsiz olarak yayımladılar. 13 Ağustos 2012'de on altı yılın ardından PIAS Recordings etiketiyle Yunancada "yeniden doğuş, diriliş" anlamına gelen "Anastasis" adlı yeni bir stüdyo albümü yayımladılar. İkilinin Akdeniz müziği üzerinde durduğu albümde Yunan müziği ve kültürü başlıca etkilerden oldu. "Billboard" 200'de 46 numarayı görebilen albüm, "Billboard" Top World Albums listesinde zirveye ulaştı. Ağustos 2012'de albümün tanıtımı için Vancouver'da başladıkları dünya turunu Temmuz 2013'te Santiago, Şili'de sonlandırdılar. Nisan 2013'te turda kaydedilen "In Concert" albümünü yayımladılar. 2014 yılında resmî sitelerinden 2015 ilkbaharı için yeni bir tur yapmaya hazırlandıklarını ancak ertelemek durumunda kaldıklarını duyurdular. Dead Can Dance’in müziği kuruluşundan bu yana post-punk, gotik rock, ethereal wave, neoklasik dark wave, dünya müziği, ambient, new age gibi tarzlarla ve çeşitli kültürlerin müzikleriyle ilişkilendirildi. Lisa Gerrard grubun değişen ve arayış içinde olan müziğini “farklı müziklerin, yapıların ve renklerin keşfinin sanatı” olarak tanımladı. Grup post-punk ağırlıklı ilk albümünü yayımladığında tarzı hakkında yapılan “morbid gotik” yorumlarını ve doğrudan gotik kültürüyle gruplandırılmalarını reddederek yüzeysel bir tasvir olduğunu savundu. Gerrard’ın daha çok Perry’ye hitap ettiğini söylediği ilk dönem çalışmalarından sonra neoklasik, barok ve çeşitli etnik ögeler içeren albümler yaptılar. Sonraki yıllarda da müzikteki arayışlarını sürdürerek imza attıkları çalışmalarda eleştirmenlerce farklı kültür ve dönemlerin etkisi hissedildi. "Chicago Tribune" yazarlarından Joshua Klein, ikilinin müziği için “Dead Can Dance dünyanın her yerinden ve farklı zaman aralıklarından edindikleri Orta Doğu ağıtları, Kelt folkloru, new age karışımları ve Orta Çağ ilahileri gibi geleneksel müzik parçalarını bir araya getirerek şüphesiz eşsiz bir şeyler üretiyor.” yorumunu yaptı. Müzik eleştirmeni Stephen Holden bir konserdeki izlenimlerini "Tarzı Anglo-Keltik kökenli olsa da Gerrard, sesini diğer tarihi ve evrensel yankıları sunabilmek için Orta Çağ litürjik ilahilerinden Orta Doğu dans müziğine kadar esnetiyor. Baş vokalleri paylaşan Perry ise daha çok rockçı. [...] Dead Can Dance'i çok amaçlı törensel mistisizmi amaç edinen diğer birçok gruptan üstün kılan şey, dengeli yapısına ve bir klasik müzik korosununkine benzeyen dinamik hassasiyetine verdiği önem." sözleriyle aktardı. Gerrard, İrlandalı babasının göç ettiği Melbourne’da bir Türk-Yunan banliyösü olan Prahran’da evlerden yükselen Akdeniz müziğiyle büyüdüğünü ve grubun müziğindeki dikkat çeken unsurlardan biri olan benzersiz yapay dilinin muhtemelen bu çevrenin etkisiyle oluştuğunu söyledi. Perry, İngiliz-İrlandalı ailesinin Auckland’a taşınması sonucu farklı kültürlerle tanışmasının yanı sıra “Public Image Ltd ve Joy Division gibi post-punk gruplar dinlemek, sesin somut duyguları ve atmosferi ifade etmek için kullanıldığı müziği yapmam konusunda bana ilham verdi.” sözleriyle müzikal faaliyetlerindeki etkilerden söz etti. Ä°d est id est (i.e.) Latince "yani" ya da "diğer bir deyişle" anlamında kullanılan bir terimdir. "Örneğin" anlamında kullanılan "exempli gratia" ile sıkça karıştırılır. Er-Risale (Ebu Hanife) er-Risale, imam Şafii'nin beş eserinden biridir. Adından da anlaşılabileceği gibi bir "risale" olan bu kısa eseri İmam Şafii Basralı alim Ebu Osman el-Betti'ye, kendisinin Mürcie mezhebinden olduğu yönündeki iddialara cevap olarak yollamıştır. Eserde Mürcie'den olduğu yönündeki iddiaları reddeder. Ebu Hanife'nin "Mümin" kavramı konusundaki görüşlerini daha iyi anlayabilmek için bu risale önem taşımaktadır. Eserin yazma nüshaları bugün Kahire Kütüphanesi'nde VII/203, 553'de kayıtlıdır. Gana millî futbol takımı Gana millî futbol takımı, Gana'yı ulusal karşılaşmalarda temsil eden futbol takımıdır. Tarihinde 4 kere Afrika Uluslar Kupası'nı kazanma başarısı gösteren Gana, FIFA Dünya Kupası tarihinde bir çeyrek final maçında oynayan üçüncü (Kamerun (1990) ve Senegal (2002)) Afrika takımıdır. İlk Dünya Kupası tecrübesini Almanya'daki 2006 FIFA Dünya Kupası'nda yaşayan Gana, ilk maçında İtalya'ya 2-0 kaybetmesine karşın daha sonraki maçlarda ABD ve Çek Cumhuriyeti'ni yenerek 6 puanla gruptan çıkmayı başarsa da, 2. turda Brezilya'ya 3-0 ile boyun eğerek turnuvaya veda etti. Güney Afrika'daki 2010 FIFA Dünya Kupası'nda kupaya gitmeyi başaran Gana; Almanya, Avustralya ve Sırbistan'ın bulunduğu gruptan 4 puan ve averajla yine çıkmayı başardı ve 2. turda ABD ile eşleşti. Uzatmalara giden maçta Asamoah Gyan'ın golü ile 2-1 kazanarak çeyrek finalde Uruguay'la eşleşti. Berabere biten maçın uzatma bölümlerinde 120. dakikada sağ kanattan kullanılan serbest vuruşa Stephen Appiah'ın vuruşuyla Uruguaylı futbolcu Luis Suárez'in topu çizgiden eliyle çıkarmasıyla kırmızı kart gördü ve penaltı kararı verildi. 120. dakikanın son saniyelerinde Gyan'ın penaltı atışı üst direğe çarpıpı dışarı gitti ve maç penaltılara kaldı. Ve penaltılarda Uruguay millî futbol takımı Gana'ya 4-2 üstünlük kurarak yarı finale yükselirken, Gana turnuvaya tarihinin en büyük başarını yakalayarak veda etti. 2014 FIFA Dünya Kupası'nda ise Gana, Almanya, Portekiz ve bir önceki kupada 2. turda eşleştiği ABD ile aynı gruba düştü ve 1 beraberlik 2 yenilgi ile grubu son sırada bitirdi ve elendi. Gana millî futbol takımı, 2015 Afrika Uluslar Kupasında Fildişi Sahili millî futbol takımı ile oynadıkları final maçının normal süresi ve uzatmaları 0-0 bitmiş, penaltı atışları sonucunda 9-8 mağlup olarak gümüş madalyanın sahibi olmuştur. Aşağıdaki 23 oyuncu 2019 Afrika Uluslar Kupası için seçildi. KafatassÄ±zlar Kafatassızlar ( , "Acrania" ya da "Leptocardia") Kordalılara ait olan, kafatasları (cranium), omurilikleri ve diğer çıkıntıları kemikleşmemiş olan bir gruptur. Küçük bir grubu teşkil eden bu hayvanlarda, nöral boru daima mevcut ve notokordun üzerinde yer alır. Yutak civarında çok sayıda solungaç yer alır. Ayrı eşeyli hayvanlardır. Tamamı denizel olup, dış görünümleri küçük bir balığa benzer. Ortalama boyları 3 – 6 cm kadardır. En iyi bilinen türü batrak ("Branchiostoma lanceolatum")'tır. Avustralya millî futbol takımı Avustralya millî futbol takımı; Avustralya'yı uluslararası organizasyonlarda temsil eden ve kaptanlığını Mile Jedinak'ın üstlendiği futbol takımıdır. Bu zamana kadar Dünya'daki futbol organizasyonlara Okyanusya kıtasından katılan Avustralya 2006 yılından sonraki organizasyonlara Asya kıtasından katılma kararı almıştır. OFC Uluslar Kupası'nı 6 kere kazanmayı başarmış, AFC Asya Kupası'nın 2015 yılında ilk kez kazanmıştır. Avustralya, 1974'te katıldığı FIFA Dünya Kupası'nda Doğu Almanya'ya 2-0, Batı Almanya'ya 3-0 mağlup olan Avustralya, Dünya Kupası tarihindeki ilk puanını ise grubun son maçında Şili karşısında aldığı golsüz beraberlik ile elde etti. 32 yıl sonra ikinci olarak teknik direktör Guus Hiddink'le beraber 2006'da play-off maçlarında Uruguay'ı geçerek katılmayı başarmıştır. 2006 FIFA Dünya Kupası'nda başarılı maçlar çıkaran Avustralya; Japonya ve Hırvatistan'ı geçerek 2. Tur'a yükselmiş, 2.Tur'da İtalya millî futbol takımına elenmiştir. 2010 FIFA Dünya Kupası elemelerinde FIFA tarafından gerçekleştirilen değişiklikle Asya Grubu'nda yer alan Avustralya'nın Dünya Kupası vizesini alması, bu defa daha kolay oldu. Final Grubu'nda 8 maçta 20 puan toplayıp sadece 1 gol yiyen Avustralya, grup birincisi olarak Dünya Kupası'na katıldı. 2010 FIFA Dünya Kupası'nda 1 galibiyet, 1 beraberlik ve 1 mağlubiyet alan Avustralya grubunu averaj farkıyla Gana'nın ardında 3. tamamlayarak ilk turda elendi. Ayrıca Avustralya millî futbol takımı Amerikan Samoası'nı 31-0 yenerek bir millî maçtaki en farklı skor rekorunu elinde bulundurmaktadır. Avustralya'nın ev sahipliğini üstlendiği 2015 AFC Asya Kupası finalinde Güney Kore'yi normal süresi 1-1 biten maçın uzatma dakikalarında James Troisi'nin attığı golle üçüncü kez katıldığı kupada ilk şampiyonluğuna ulaştı. Şampiyon İkincilik Üçüncülük Dördüncülük Aşağıdaki 23 oyuncu, 14 Kasım 2019'da Ürdün'e karşı 2022 FIFA Dünya Kupası ve AFC Asya Kupası elemeleri kadrosunda seçildi. Düzenli, Borçka Düzenli (Gürcece: ზედვაკე; "translit".: "zedvak'e"), Artvin ilinin Borçka ilçesine bağlı bir köydür. Bugün Düzenli adını taşıyan köyün bilinen en eski adı Zedvake’dir. Gürcüce Zedvake (ზედვაკე) olarak yazılan bu yer adı, Türkçeye Zedvake, Zedvaka, Zedeveka gibi farklı biçimlerde girmiştir. Bu farklı yazılış biçimleri Osmanlıca yazılışın Latin harfli Türkçeye hatalı aktarılmasıyla ya da adın bilinçli biçimde tahrif edilmesiyle ilişkili olabilir. Örneğin Muvahhid Zeki, 1927’de yayımlanan "Artvin Vilayeti Hakkında Malumatı Umumiye" adlı Osmanlıca kitapta köyün eski adını Zedvake (زەدواقە) biçiminde yazmasına rağmen, kitabın 2010 yılında yapılan Latin harfli baskısında bu ad “Zedvaka” olarak aktarılmıştır. 93 Harbi’nde Maçaheli bölgesini ele geçiren Ruslar da köyün adını Gürcücesine uygun biçimde Zed-vake (Зед-Ваке) olarak kaydetmiştir. Daha sonra Maçaheli bölgesini gezen Gürcü tarihçi Zakaria Çiçinadze de köyü Zeda Vake (ზედა ვაკე) olarak not etmiştir. Zedvake adı Gürcüce “yukarı, üst” anlamına “zed/zeda” (ზედ/ზედა) ile “düzlük” anlamına gelen “vake” (ვაკე) kelimelerinden oluşur ve “yukarı düzlük” anlamına gelir. Zedvake’nin bir parçası olduğu Maçaheli bölgesinden kadın ve erkeğin birlikte tespit edildiği ilk nüfus sayımı Rus idaresi sırasında gerçekleştirildi. Bu sayım, bölgenin Rusların eline geçmesinden ve Osmanlı Devleti ile Rusya arasındaki karşılıklı göç anlaşmasının (1879-1882) sona ermesinin ardından yapılmıştır. 1886 yılındaki bu sayıma göre Zedvake’de 98 kişi yaşıyordu ve nüfusun tamamı Gürcülerden oluşuyordu. Zedvake bu tarihte Aşağı Acara kazasına ("uçastok") bağlı Zeda-Hertvisi nahiyesinin köylerinden biriydi. Tamamı Gürcülerden oluşan bu nahiyenin bugün Türkiye tarafında kalan köylerinin toplam nüfusu 712 kişiden oluşuyordu ve bu nüfusun yaklaşık %13,7’si Zedvake’de yaşıyordu. Bu tarihten yaklaşık altı yıl sonra Maçaheli bölgesini dolaşan Gürcü tarihçi Zakaria Çiçinadze, 93 Harbi’nden (1877-1878) sonra köyden 20 hanenin göç etmiş olduğunu belirtir. Hane başına 5-8 arasında bir nüfus veri olarak alınırsa, köyden 100 ila 160 kişinin göç etmiş olduğu söylenebilir. Göç eden nüfusun köyde kalan nüfustan çok daha fazla olması dikkat çekicidir. Zedvake’nin Türkiye sınırları içinde kalmasından bir yıl sonra, 1922 yılında yapılan tespite göre köyde 118’i kadın ve 109’u erkek olmak üzere 31 hanede yaşayan 227 kişi yaşıyordu. Hane başına ortalama 7,3 kişi düşmesi, Maçaheli’nin diğer köyleri Mindieti, Eprati ve Akria’da olduğu gibi köydeki ailelerin kalabalık bir nüfusa sahip olduğunu göstermektedir. Öte yandan 1886 yılından itibaren nüfusun iki katından fazla artış göstermesi, bu tarihten sonra köyden Osmanlı ülkesine göçün olmadığına işaret etmektedir. Zedvake’nin adının Düzenli olarak değiştirilmesinden sonra, 1926 yılında yapılan nüfus tespitinde köyde sadece bir hane artmışken, nüfus 41 kişi artarak 268 kişiye ulaşmıştı. Bu nüfusun 133’ü kadın, 135’i erkekti. Bu tarihte hane başına ortalama 8,3 kişi düşmesi, Zedvake’nin kalabalık aile olarak yaşama geleneğine sahip olduğunu göstermektedir. Son tespitlere göre Düzenli köyünde 133'i erkek ve 112’si kadın olmak üzere 245 kişi yaşamaktadır. Zedvake, tarihsel Acara bölgesinin Tao-Klarceti'de kalan kısmında yer alan yerleşim yerlerinden biridir. Zedvake’nin içinde yer aldığı Maçaheli bölgesi Osmanlı Devleti 16. yüzyılda ele geçirdiğinde Miçihiani adını taşıyor ve tarihsel Şavşeti bölgesinin bir parçası sayılıyordu. Gürcü Krallığı döneminde Zedvake köyü, Gürcü Kilisesi’nin piskoposluklarından biri olan Tbeti Piskoposluğu sınırları içinde kalıyordu. "Tbetis Sulta Matiane" (12-16. yüzyıl) adlı elyazmasında, Tbeti Kilisesi’ne bağışta bulunan köylüler anılırken Zedvake'nin adı geçer. Zedvake, geç ortaçağda Samtshe-Saatabago’nun (1268-1625) idaresi altındayken, 16. yüzyılın ikinci yarısından Osmanlı egemenliğine girdi ve Çıldır Eyaleti sınırları içinde kaldı. Zedvake, yaklaşık üç yüzyıl Osmanlı idaresinde kaldıktan sonra, 1877-1878 Osmanlı-Rus Savaşı’nda Rusların eline geçti. Bu savaştan yaklaşık sekiz yıl sonra, 1886 tarihinde yapılan nüfus sayımına göre Zedvake Batum sancağının ("okrug") Aşağı Acara kazasına ("uçastok") bağlı bir köydü. Aşağı Acara kazasına bağlı Zeda-Hertvisi nahiyesinde yer alıyordu. Bu nahiyenin bugün Türkiye'de bulunan kısmında Zedvake dışında Mindieti (Миндиэти), Efrat / Eprat (Ефрат / Эпрат), Akria (Акриа), Kvabistavi (вабис-Тави) ve Zeda-Hertvisi (Зеда-Хертвиси) köyleri yer alıyordu. Zedvake, I. Dünya Savaşı’nın sonlarına doğru Rus ordusunun bölgeden çekilmesinin ardından, bir süre Gürcistan sınırları içinde kaldı. 1921’de Kızıl Ordu'nun Gürcistan'ı işgali sırasında Türk birlikleri de Ardahan, Artvin ve Batum bölgelerini işgal etti. Ankara Hükümeti'nin 16 Mart 1921'de Sovyet Rusya'yla imzaladığı Moskova Antlaşması’yla Zedvake'nin de içinde yer aldığı Artvin ve Ardahan Türkiye’ye bırakıldı. Zedvake, 1922 tarihli nüfus cetveline göre Artvin vilayetinin Borçka kazasına bağlı Maçaheli nahiyesi sınırları içinde yer alıyordu. Köyün adı 1925’te Düzenli olarak değiştirildi. Bununla birlikte Zedvake adı halk arasında bugün de kullanılmaktadır. 1926 nüfus sayımında Düzenli Artvin vilayeti merkez kazasına bağlı Maçaheli nahiyesinin bir köyüydü. 1928 tarihli "Son Teşkilat-i Mülkiyede Köylerimizin Adları" adlı Osmanlıca yayında, Artvin vilayetinin merkez kazasına bağlı Macahel nahiyesi bağlı köy olarak geçer. Macaheli nahiyesi (daha sonra Camili nahiyesi), 1928 tarihinde yeniden ilçe olan Borçka’ya bağlandı ve Düzenli de bu tarihten itibaren Borçka ilçesi sınırları içinde yer almaktadır. Artvin iline 76 km, Borçka ilçesine 44 km uzaklıktadır. Robinho Róbson de Souza kısaca Robinho (d. 25 Ocak 1984, São Vicente), Sağ açık mevkinde forma giyen Brezilyalı futbolcudur. 2002 yılında, Robinho, 18 yaşındayken, ilk profesyonel sözleşmesini Santos ile imzaladı. Kulüpteki ilk sezonunda Santos şampiyon olurken, Robinho 24 maçta forma giyip, 9 gol attı. 2004 yazında, oynadığı futbol ve formuyla birçok Avrupa kulübünün peşinde olduğu bir futbolcu oldu. Fakat Robinho, Santos bütün teklifleri reddettiği için takımında kalmak zorunda kalmıştı. 2004-05 sezonunda Robinho'nun formu, annesinin 6 Kasım'da evinden kaçırılmasıyla kötü etkilendi. Fakat annesi hiçbir zarar görmeden fidye karşılığında altı hafta sonra serbest bırakıldı. Bu süre içinde 8 maçta sadece 1 gol atabildi. Robinho, 2005 Haziran'ında La Liga ekiplerinden Real Madrid ile sözleşme imzaladı. Robinho, La Liga'daki kariyerine 28 Ağustos 2005'te Real Madrid'in Cádiz'i 2-1 yendiği maçla başladı. İlk sezonunda ligde oynadığı 37 maçta 15 gol kaydetti. 2006-07 sezonunda, yeni teknik direktörü Fabio Capello'yla ters düşen Robinho, ilk birkaç ayını yedek kulübesinde geçirdi. Robinho, kendini ancak kış bittikten sonra ilk on birde görebildi. Robinho, FIFA'dan izin alarak Brezilya'nın Copa América kampına katılmayarak, takımının Mallorca karşısındaki sezon finaline kaldı. 2007-08 sezonunda 2. yarıda kendine geldi ve 14 gol ve 11 asistlik herkesin gözünü dolduran bir performans sergiledi. Robinho 1 Eylül 2008, Premier League transfer sezonunun son günü 42.500.000 € (£ 32.5m) gibi yüksek bir rakama Manchester City'ye transfer oldu. Haftalık 160.000 £ karşılığında dört yıllık bir anlaşma imzaladı. Bu transfer Manchester City'nin Arap yatırım şirketi Abu Dhabi United Group tarafından satın alındığı gün meydana geldi. Robinho Guardian verdiği röportajda, Manchester City gibi büyük bir kulüp olması ve arkadaşlar Jo ve Elano'nun bu kulüpte olmasının City'ye gelmesinde önemli rol oynadığını belirtti. Premier