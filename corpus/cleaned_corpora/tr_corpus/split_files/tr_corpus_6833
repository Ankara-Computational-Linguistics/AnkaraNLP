12 Mart Muhtırası'ndan iki sene sonra yapılan seçimde muhtıranın etkileri görüldü. İlk önce dönemin siyasi parti liderlerince seçimin sorunsuz olarak yapılamayacağı ve bunun sonucunda 1973 Genel seçimlerini kazanan partinin hükûmeti kuramayacağı endişesiyle mevcut Cumhurbaşkanı Cevdet Sunay'ın görev süresinin genel seçim sonuna kadar uzatılması için anayasa değişikliği teklifi verildi ancak tasarı reddedildi. 7 Mart 1973 tarihinde Cumhurbaşkanlığına aday olacak olan Genelkurmay Başkanı Faruk Gürler emekliye ayrıldı ve kontenjan senatörlüğüne atanarak yemin etti. 14 Mart 1973 tarihinde askeri yetkililer siyasi parti liderleriyle bir toplantı yaptı. CHP lideri Bülent Ecevit ve Demokratik Parti lideri Ferruh Bozbeyli'nin katıldığı toplantıya Adalet Partisi lideri Süleyman Demirel katılmadı. 28 Mart 1973 tarihinde Cumhurbaşkanı Cevdet Sunay parlamentoda grubu bulunan siyasi parti liderleriyle ayrı ayrı görüştü. Cumhuriyet Halk Partisi lideri Bülent Ecevit ve Adalet Partisi lideri Süleyman Demirel görüşme sonrası adaylık için bir isim üzerinde durulmadığını söylerken Demokratik Parti lideri Ferruh Bozbeyli görüşmede cumhurbaşkanlığı adaylığı için konuşulan tek ismin Genelkurmay başkanı Faruk Gürler olduğunu açıkladı. Cevdet Sunay siyasi parti liderlerinin ardından Faruk Gürler, kuvvet komutanları ve başbakan Ferit Melen ile görüştü. Tüm bu görüşmelerin ardından Ecevit, Demirel ve Bozbeyli parlamento dışından bir ismin yani Faruk Gürler'in seçilmesinden taraf olmadıklarını açıkladılar ancak üç partininde desteklerini açıkladığı bir aday yoktu. Cumhurbaşkanlığına aday olan isimler ancak 13 Mart günü parlamentonun seçim oturumunda öğrenildi. Adaylar; seçimlerden önce Genelkurmay başkanlığından istifa eden Faruk Gürler, Senato başkanı Tekin Arıburun ve Demokratik Parti genel başkanı Ferruh Bozbeyli'ydi. Adalet Partisi Tekin Arıburun'u desteklerken Cumhuriyet Halk Partisi bu şartlarda seçime katılmanın anlamsız ve anti-demokratik baskılara boyun eğmek anlamına geleceğini belirterek seçime katılmayacağını açıkladı. Ancak CHP'nin bu kararına rağmen partiden bazı isimler seçime katılıp oylarını verdiler. 13 Mart'ta yapılan üç turdan bir sonuç çıkmadı. Ardından 16 Mart'ta yapılan iki turdan da sonuç çıkmadı. 20 Mart'ta Gürler ve Arıburun adaylıktan çekildiklerini açıkladılar. 21 Mart'ta yedinci tur yapıldı ancak Ferruh Bozbeyli'nin tek aday olarak katıldığı bu turdan da sonuç alınamadı. 22 Mart'ta mecliste mevcut Cumhurbaşkanı Cevdet Sunay'ın görev süresini uzatacak anayasa değişikliği görüşmeleri yapıldı ancak teklifin maddelerine geçilmesi için verilen oy sayısı anayasada yazan üçte iki çoğunluk sayısının altında kaldığı için tasarı reddedilmiştir. 26 Mart'ta Adalet Partisi, Cumhuriyet Halk Partisi ve Cumhuriyetçi Güven Partisi, Anayasa Mahkemesi Başkanı Muhittin Taylan ismi üzerinde mutabakat sağladı. Ancak Taylan'ın adaylığı için onu kontenjan senatörlüğüne ataması gereken Cevdet Sunay görev süresinin bitmesine iki gün kala böyle önemli bir kararı veremeyeceğini söyleyerek bunu reddetti. 2 Nisan'da Demirel Ecevit'e kontenjan senatörü Fahri Korutürk, Ticaret Bakanı Naim Talu ve Millî Eğitim Bakanı Sabahattin Özbek isimlerini önermiştir. Ecevit Talu ve Özbek isimlerini kabul etmezken Korutürk üzerinde anlaşılabileceğini belirtti. 6 Nisan'da AP, CHP ve CGP'nin aday gösterdiği Fahri Korutürk 15. turda 365 oy alarak 6. Cumhurbaşkanı olarak seçildi. Bu turda Ferruh Bozbeyli 51 oy alırken seçimden çekilen Faruk Gürler'e 87, Tekin Arıburun'a ise 17 oy çıktı. Kerpe (anlam ayrımı) 1961 Türkiye cumhurbaşkanlığı seçimi 1961 Türkiye cumhurbaşkanlığı seçimi, Türkiye'nin dördüncü cumhurbaşkanını seçmek üzere yapılmış seçimdir. 26 Ekim 1961 tarihinde yapılan seçime, 638 milletvekilinin 607'si oylamaya katıldı. Millî Birlik Komitesi Başkanı Cemal Gürsel 1. turda 434 oyla Cumhurbaşkanlığına seçildi. Exclusive (albüm) Exclusive, Amerikalı R&B şarkıcısı Chris Brown'un ikinci stüdyo albümü. Albümün 28 Ağustos 2007 tarihinde yayımlanması planlanırken, daha sonra 3 Ekim 2007'ye ertelenmiştir. Albüm ilk hafta 295.000 adet kopya satarak, ABD "Billboard" 200 listesinde 4 numara olmuştur. Albümden çıkan singlelardan ikisi, "Billboard" Hot 100'de ilk beşe girmiştir. "Exclusive" albümünün 3 Haziran 2008 tarihinde bir özel sürümü yayımlanmıştır. Bunu yanında bir de, Brown'un video kliplerinin kamera arkası görüntülerinden oluşan bir DVD bulunmaktadır. Albüm, ABD'de platin plak kazanmıştır ve ayrıca dünya çapında iki milyon kopya satışına ulaşmıştır. "Exclusive", "Rolling Stone" dergisinin "2007'nin İlk 50 Albümü" listesinde 34 numaradadır. DVD Müzik videoları 1950 Türkiye cumhurbaşkanlığı seçimi 1950 Türkiye cumhurbaşkanlığı seçimi, 22 Mayıs 1950 tarihinde Türkiye Büyük Millet Meclisi'nde yapılan Cumhurbaşkanlığı seçimidir. IX. Dönem TBMM üyelerinin seçiminden hemen sonra yasa gereği yapılan seçimlere 487 milletvekilinin 453'ü katıldı. Demokrat Parti Genel Başkanı Celâl Bayar 1. turda 387 oyla cumhurbaşkanlığına seçildi. Mevcut cumhurbaşkanı ve CHP Genel Başkanı İsmet İnönü 66 oyla seçimleri kaybetti. 1954 Türkiye cumhurbaşkanlığı seçimi 1954 Türkiye cumhurbaşkanlığı seçimi, 14 Mayıs 1954 tarihinde Türkiye Büyük Millet Meclisi'nde yapılan Cumhurbaşkanlığı seçimidir. X. Dönem TBMM üyelerinin seçiminden hemen sonra yasa gereği yapılan seçimlere 541 milletvekilinin 513'ü katıldı. Mevcut Cumhurbaşkanı Celal Bayar 1. turda 486 oyla yeniden cumhurbaşkanlığına seçildi. 1939 Türkiye cumhurbaşkanlığı seçimi 1939 Türkiye cumhurbaşkanlığı seçimi, 3 Nisan 1939 tarihinde Türkiye Büyük Millet Meclisi'nde yapılan Cumhurbaşkanlığı seçimidir. VI. Dönem TBMM üyelerinin seçiminden hemen sonra yasa gereği yapılan seçimlere 413 milletvekilinin 249'u katıldı. Mevcut Cumhurbaşkanı İsmet İnönü 1. turda oy birliğiyle tekrar Cumhurbaşkanı seçildi. 1943 Türkiye cumhurbaşkanlığı seçimi 1943 Türkiye cumhurbaşkanlığı seçimi, 8 Mart 1943 tarihinde Türkiye Büyük Millet Meclisi'nde yapılan Cumhurbaşkanlığı seçimidir. VII. Dönem TBMM üyelerinin seçiminden hemen sonra yasa gereği yapılan seçimlere 455 milletvekilinin 435'i katıldı. Mevcut Cumhurbaşkanı İsmet İnönü 1. turda oy birliğiyle yeniden Cumhurbaşkanı seçildi. 1946 Türkiye cumhurbaşkanlığı seçimi 1946 Türkiye cumhurbaşkanlığı seçimi, 5 Ağustos 1946 tarihinde Türkiye Büyük Millet Meclisi'nde yapılan Cumhurbaşkanlığı seçimidir. VIII. Dönem TBMM üyelerinin seçiminden hemen sonra yasa gereği yapılan seçimlere 465 milletvekilinin 451'i katıldı. İlk defa birden çok adayın yarıştığı seçimleri Mevcut Cumhurbaşkanı İsmet İnönü 1. turda 388 oy alarak tekrar kazandı. 1957 Türkiye cumhurbaşkanlığı seçimi 1957 Türkiye cumhurbaşkanlığı seçimi, 1 Kasım 1957 tarihinde Türkiye Büyük Millet Meclisi'nde yapılan Cumhurbaşkanlığı seçimidir. XI. Dönem TBMM üyelerinin seçiminden hemen sonra yasa gereği yapılan seçimlere 610 milletvekilinin 413'ü katıldı. Mevcut Cumhurbaşkanı Celal Bayar 1. turda oy birliğiyle yeniden cumhurbaşkanlığına seçildi. 1966 Türkiye cumhurbaşkanlığı seçimi 1966 Türkiye cumhurbaşkanlığı seçimi, 28 Mart 1966 tarihinde Türkiye Büyük Millet Meclisinde yapılan Cumhurbaşkanlığı seçimidir. 4. Cumhurbaşkanı Cemal Gürsel'in sağlık sorunları nedeniyle görevini yapamamasından dolayı TBMM tarafından görevden alınmasından sonra yapılan seçimlere 634 milletvekilinin 532'si katıldı. TSK Genelkurmay Başkanı Orgeneral Cevdet Sunay 1. turda 461 oyla Cumhurbaşkanlığına seçildi. Hakan GerÃ§ek Hakan Gerçek (d. 5 Mart 1964, Eskişehir), Türk tiyatro, sinema filmi, seslendirme sanatçısı ve TV dizileri oyuncusu ve tiyatro yönetmenidir. İlk Okulu, Orta Okul ve liseyi Eskişehir'de okudu. 1988 yılında Mimar Sinan Üniversitesi Devlet Konservatuvarı Tiyatro bölümünden mezun oldu. 1986 yılında oyuncu olarak Kent Oyuncuları'nda çalışmaya başladı. 2008 yılına kadar bu kurumda birçok oyunda yer aldı. Zaman zaman başka özel tiyatrolarda (Tiyato Alkış, Aysa Prodüksiyon Tiyatrosu) oyuncu ve yönetmen olarak görev aldı. 2008 yılında Tiyatro Gerçek adı ile kendi tiyatrosunu kurdu. Ayrıca yıllarca İş Sanat Şiir Geceleri'nde Atilla Birkiye yönetiminde şiir performansları gerçekleştirdi. Birçok sinema, televizyon ve seslendirme çalışmaları yapmaktadır. Bir dönem Mimar Sinan Üniversitesi Devlet Konservatuvarı Tiyatro Bölümü'nde sahne dersleri vermiştir. Ayrıca sahne dersi verdiği kurumlar arasında İstanbul Akademi ve Akademi Kenter vardır. Zengin Mutfağı Zengin Mutfağı, Vasıf Öngören'in 1977'de yazdığı tiyatro eseridir. Eser, epik tiyatronun Türkiye'deki önemli örneklerinden biri kabul edilir. Oyunda, 1970 yılında, Türkiye'de büyük bir işçi eylemi olan 15-16 Haziran Olayları sırasında bir konağın mutfağında gelişen olaylar anlatılır. Oyunun mekanı olan "zengin mutfağı"nda aşçılık yapan iyi niyetli "Lütfü Pehlivan", sınıf bilincine sahip olmayan ve çevresinde gelişen olaylara göre kendini konumlandırmaya çalışan silik bir karakterdir. Oyunda Lütfü Pehlivan karakterinin geçirdiği değişim gözler önüne serilir. Gençlik yıllarındaki pehlivanlığı ile övünen Lütfü Usta, zengin iş adamı Kerim Bey'in evinde aşçıdır. Bir sabah kalktığında evde kimsenin olmadığını fark eder. Yanında çalışan kızın o gün nişanı vardır. Ama kızın sözlüsü Selim de ortalıkta görünmez. O sırada gelen şoför Seyfi'nin ağabeyi Ahmet'ten, işçilerin grev ve yürüyüş yaptığını, patronun - ne olur ne olmaz- diye Avrupa'ya gittiğini öğrenir. Selim'le genç kız nişanlanır. Ortam sakinleşir, Kerim Bey geri döner. Lütfü Usta, Kerim Bey'in dönerken getirdiği eğitimli Alman kurt köpeğine özel yemek pişirmek zorunda kaldığı için sinirlenir. İşsiz nişanlı Selim, evlenebilmek için ihtiyacı olan parayı bulma amacıyla kargaşa çıkaranları ihbar eder. Bunlardan biri Selim'i tanır. Öldürülmekten korkan Selim, Lütfü Usta'ya sığınır. Lütfü Usta'nın Selim'e yardım etmesi için konuştuğu Kerim Bey, bu "muhbir vatandaş" genci özel bir kampa yollar. Selim döndüğünde değişmiş, havalı ve agresif biri olmuştur. Saldırgan ve huysuz kurt köpeğine daha fazla dayanamayan Lütfü Usta köpeğin son olarak bir çingene kadını parçalamasının ardından hayvanı gizlice zehirler. Bunu ancak anarşistlerin yapacağını düşünen Selim araştırma yapar ve sonunda nişanlısından şüphelenir. Kerim Bey iki köpek daha getirir. Genç kız ilk başta Selim'in Seyfi'den şüphelendiğini sanır; ancak sonunda kendisini suçladığını anlar ve Selim'i terk eder. Ahmet ve Seyfi gösteri yürüyüşlerine katılır. Lütfü Usta bir gün gazetede miting alanında Selim ile eski nişanlısının kavga ederken resmini görür. Eski pehlivanlığı depreşir. Bir kız kadar yürekli olmadığını düşünür. Köşkten ayrılmalı mıdır yoksa kalmalı mıdır? Bu ikilemde öylece kalakalır. Zengin Mutfağı, ilk olarak 1977'de İstanbul Şehir Tiyatroları'nda Başar Sabuncu yönetiminde sahnelendi ve başrolde Şener Şen oynadı. Aralarında İsmet Küntay Ödülü de bulunmak üzere çeşitli ödüller alan oyun 1980'de aynı ekip tarafından sinemaya da aktarıldı. Devlet Tiyatroları tarafından 1994-1995 sezonundan itibaren çeşitli defalar sahnelendi. 2012-2013 tiyatro sezonunda yazarın kızı Aslı Öngören yönetiminde İstanbul Şehir Tiyatroları'nda yeniden sahnelendi. Oyun 1978 yılında Fatih’te İstanbul Şehir Tiyatroları oyuncuları tarafından prova edilirken oyunculara bir bombalı saldırı gerçekleşti. Saldırı sonucunda Fatih Şehir Tiyatrosu’nun yan sahnesi havaya uçtu. Oyunun 2012’de Şehir Tiyatroları tarafından sahnelendiği sırada “faşizm eleştiriliyor” gerekçesi ile bazı seyircilerin küfürlü saldırısına uğradı. Kaim Kâ'im kelimesi (, Qāʾim) aşağıdaki şu anlamları ifade edebilir: Avar (anlam ayrımı) Avar ÅŸu anlamlara gelebilir: 1952 Dünya Kadınlar Voleybol Şampiyonası 1952 Bayanlar Dünya Voleybol Şampiyonası, 17-29 Ağustos 1952 tarihlerinde Sovyetler Birliği’nde yapıldı. Bu ilk dünya şampiyonası sekiz ülkenin katılımıyla tek grupta oynandı. Moskova’da yapılan maçlar sonunda ilk dünya şampiyonu ev sahibi Sovyetler Birliği oldu. Alessandro Gamberini Alessandro Gamberini (27 Ağustos 1981, Bologna), Genoa'da top koşturan İtalyan millî futbolcudur. Gamberini profesyonel kariyerine Bologna kulübünde başlamıştır. 2002 - 2003 yılında Hellas Verona takımına kiralanmıştır. 2005 yılında ise Fiorentina takımına transfer olmuştur. Fiorentina takımında başarılı bir grafik çizen Gamberini 17 Ekim 2007 tarihinde ilk kez İtalya millî futbol takımına çağrılmıştır. Ayrıca kaptan Fabio Cannavaro'nun sakatlanması üzerine 2008 Avrupa Futbol Şampiyonası İtalya millî futbol takımı kadrosuna dahil edilmiştir. 1990 Dünya Kadınlar Voleybol Şampiyonası 1990 Bayanlar Dünya Voleybol Şampiyonası, 22 Ağustos-1 Eylül 1990 tarihlerinde Çin’de yapıldı. On birincisi düzenlenen şampiyonaya on altı ülkenin ulusal voleybol takımları katıldı. Maçlar Pekin, Şanghay ve Shenyang kentlerinde yapıldı. Final maçında ev sahibi Çin'i 3-1 yenen Sovyetler Birliği şampiyonluğu kazandı. 22 AÄŸustos, 1990 23 AÄŸustos, 1990 24 AÄŸustos, 1990 22 AÄŸustos, 1990 23 AÄŸustos, 1990 24 AÄŸustos, 1990 22 AÄŸustos, 1990 23 AÄŸustos, 1990 24 AÄŸustos, 1990 22 AÄŸustos, 1990 23 AÄŸustos, 1990 24 AÄŸustos, 1990 27 AÄŸustos, 1990 30 AÄŸustos, 1990 29 AÄŸustos, 1990 31 AÄŸustos, 1990 31 AÄŸustos, 1990 27 AÄŸustos, 1990 28 AÄŸustos, 1990 29 AÄŸustos, 1990 30 AÄŸustos, 1990 30 AÄŸustos, 1990 1 Eylül, 1990 1 Eylül, 1990 1 Eylül, 1990 1 Eylül, 1990 I. MÃ¼tevekkil I. Mütevekkil Tam Adı: Ebû `Abd Allâh Muhammed "el-Mûtevekkil ʿalâ ʾl-Lâh" (d. ? - ö. 1406) 64. İslam Halifesi. Abbasi hanedanına mensuptur. 1362-1383 ve 1389-1406 yılları arasında Memlük Devleti'nin koruması altında Kahire'de halifelik yapmıştır. Onun halifeliği dönemine denk gelen 1400 yılında dünyanın %8'inin Müslüman olmasına karşın %14'ü Hristiyandır. Online; Eurovision Şarkı Yarışması'nda Ukrayna Ukrayna, Eurovision Şarkı Yarışması'na ilk defa 2003 yılında katılmıştır. Національна Телекомпанія України (NTU) isimli kamusal yayın kuruluşunun Avrupa Yayın Birliği'nin aktif bir üyesi olmasının ardından katılmıştır. Ukrayna, 2003 yılında yarışmaya ilk defa katılan tek ülke olmuştur. Ukrayna, yarışmaya 14 defa katılmış ve 2004 ve 2016 yıllarında birinci olmuştur. Ülkenin en kötü derecesi ise GreenJolly grubunun seslendirmiş olduğu "Razom nas bahato" ile 2005 yarışmasında aldığı on dokuzunculuktur. Ukrayna günümüze dek yarışmayı iki kez kazanmıştır. Türkiye'nin en büyük kenti İstanbul'da yapılan 2004 Eurovision Şarkı Yarışması'nda Ruslana'nın seslendirdiği "Wild Dances" adlı şarkıyla ülkesine ikinci defa katıldığı yarışmada birincilik getirmiştir. Ayrıca 2016 yılında İsveç'in Stockholm kentinde gerçekleşen 2016 Eurovision Şarkı Yarışması'nda Jamala'dan "1944" şarkısı ile birinci olmuşlardır. 21 Kasım 2013 tarihinde başlayan Ukrayna krizi nedeniyle 2014 yılında yarışmaya katılmış, EBU'nun ısrarları sonucunda yarışmada kalmış, fakat 2015 yılında NTU kanalı oluşan siyasi kriz ve ekonomik krizler nedeniyle çekilmek zorunda kalmıştır. 23 Mayıs 2015 tarihinde Ukrayna kanalı NTU, 2016 yarışması'na geri dönmeyi planladıklarını açıklamış, 16 Eylül 2015 tarihinde resmî olarak yarışmaya geri döndüklerini açıklamıştır. Renklerin anlamları Basın Ödülü Şarkıcı ödülü III. Aleksios III. Aleksios Angelos (Yunanca: Αλέξιος Γ' Άγγελος - Alexios III Angelos) (d. y. 1153 – ö. 1211) 1195-1203 döneminde Bizans imparatoru olmuştur. Babası Andronikos Dukas Angelos Anadolu'da bir askerdi (d. y. 1122 – ö. 1185'ten sonra) ve annesi olan Öfrosin Kastamonitissa (d. y.1125 – ö. 1195den sonra) ile 1155'ten önce evlenmiştir. Aleksios Angelos bu ailenin ikinci oğludur. Babasının annesi I. Aleksios ile İrini Dukena'nin en küçük kızı Theodora idi. Babasının babası ise Sicilya'da bir amiral olan Konstantinos Angelos (d. y. 1085 – ö. Temmuz 1166'dan sonra) olup Filadelfiya'li olan Manolis Angelos adlı bir kişinin oğlu idi. Küçük kardeşi olan II. İsaakios 1185de bir halk devrimi ile imparatorluk tahtına geçmiştir. Bu isimlerden açıktır ki Aleksios ailesinin Bizans hükümdarları ile yakından ilişkileri bulunmaktaydı. I. Andronikos'un imparatorluk döneminde Aleksios Angelos, babası ve erkek kardeşleri ile birlikte (y. 1183 de) İznik (Nicea) ve Bursa (Prousa)'da imparator aleyhinde çıkan isyanlara yakından katkılarda bulunmuşlardı. Bu nedenle Aleksios, Bizans ülkesinden kaçmış ve gençlik hayatının birkaç yılını ülkenin güneyinde bulunan Müslüman emir ve hükümdarların maiyetinde sürgünde geçirmiştir. Bunlar arasında Selahaddin Eyyubi de bulunmaktaydı. Küçük kardeşi İsaakios Angelos, I. Andronikos'un son hükümdarlık yıllarında bu imparatorun hışmına uğramış ve imparator Konstantinopolis'te olmadığı bir sırada 11 Eylül 1185 tarihinde Stephanus Hagiochristophorites adlı yüksek rütbeli bir saray mensubu tarafından tutuklanmak istenince onu öldürmüştür. Sonra İsaakios doğrudan Ayasofya Kilisesine giderek oraya sığınmış ve başından geçenleri herkese anlatmıştır. I. Andronikos zaten genel zalim tutumu ve Norman Sicilya Kırallığı'nın karadan ve denizden tehditlerine gösterdiği vurdumduymaz tutum yüzünden halk tarafından sevilmemekteydi ve İsaakios'un bu hareketi Konstantinoplois'te bir halk devriminin çıkmasına bir kıvılcım olmuştur. İsyan edip sokaklara dökülen halk Ayasofya'da 12 Eylül'de İsaakios'u Bizans İmparatoru seçmişlerdir. Şehre dönen I. Andronikos bu isyanı bastıramamış; şehirden kaçmış; fakat yakalanarak halk tarafından feci bir şekilde öldürülmüştür. Böylece 1185'te küçük kardeşi imparator olunca Aleksios Angelos imparatorluk tahtına çok daha yaklaşmıştır. 1185'in sonlarında Aleksios Antakya'da Haçlı Latinler tarafından tutuklanmış; kardeşi II. İsaakios onu kurtarmak için Akka'ya (Acre) 80 kadırgadan oluşan bir Bizans donanma filosu göndermiş; Aleksios kurtarılmıştır ama filo Norman Sicilyalar tarafından imha edilmiştir. 1190da Konstantinopolis'e gelen Aleksios, kardeşinin verdiği yüksek paye olan "sebastokratōr" unvanı ile Bizans saray bürokrasisi içinde önemli bir görevi yüklenmiştir. 1195de II. İsaakios Bulgaristan üzerine açtığı bir sefer sırasında Trakya'da bir sürek avına katılmışken Aleksios karısı "Euphrosyne Doukaina Kamatera"'nın yardımıyla ordu askerleri tarafından "III. Aleksios Angelos" adıyla imparator ilan edilmiştir. II. İsaakios kaçmakta iken Makedonya'da Stagira şehrinde yakalanmıştır. III. Aleksios'un küçük kardeşi olan II. İsaakios'un gözlerini kör ettirmiş ve onu kapalı hapse attırmıştır. III. Aleksios bu cürümünü unutturmak ve imparatorluk pozisyonunu güçlendirmek nedeniyle büyük paralar sarfedip İmparatorluk devlet hazinesini boşaltmıştır ve ülkenin malî bakımdan yıkımına neden olmuştur. Aynı nedenlerle ordusunda bulunan subayların disiplinsiz hareketlerine göz yummuş ve bundan dolayı disiplinsiz ordusu ile ülkesini savunmasız bırakmıştır. 1195'te Kutsal Roma Cermen İmparatoru VI. Heinrich, III. Aleksios'u 500 kilo altın haraç vermeye zorlamıştır. İmparatoriçe ve imparatoriçenin yandaşı olan general Vatatzes bu ödemeye engel olmaya çalışmışlar fakat general Vatetzes, III. Aleksios'un emri ile bir suikaste kurban gitmiştir ve ödeme yapılmıştır. Bizans İmpartorluğu bu sefer doğudan Anadolu Selçuk Devleti tarafından hucuma uğramıştır. Bu sorunla uğraşılırken batıda Bulgarlar ve Ulahlar Makedonya ve Trakya ovalarını hiçbir şekilde direnç görmeden talan etmeye başlamışlardır. Bulgar Kıralı Kaloyan bazı önemli Bizans şehirlerini kendi ülkesine katmıştır. III. Aleksios bu tehlikelere askerî olmayan yeni yerleşke ve diplomatik politikaları ile karşı koymaya çalışmıştır. Bizans'in batı sınırlarında toprak ve diğer imtiyazlar vererek yeni muhacirler yerleştirip ve sınırları bunlar vasıtası ile koruma siyaseti uygulanmıştır. Fakat bu aksi tesirler ortaya çıkarmış, buralarda büyük topraklar elde edenler başlarına buyruk olup merkezî devlet kanun ve vergilerinden kaçınma yolunu tercih etmişlerdir. Bizans devletinin böylece sınırları korunmuş olmakla beraber, devletin yaptırım gücü çok daha zayıflamıştır. Çok geçemeden Aleksios yeni ve çok daha zorlu bir güçlükle karşılaştı. 1202'de birçok Batı Avrupalı prens yeni bir Haçlı seferine çıkmak hedefiyle Venedik'te toplandılar ve bu Haçlı Seferi sonradan Dördüncü Haçlı Seferi olarak anıldı. Tahttan indirilmiş olan II. İsaakios'un oğlu olan IV. Aleksios Konstantinopolis'ten yeni olarak kaçmış ve Venedik'e gelmişti. Orada Haçlı Seferine katılmak üzere bulunan Batılı Prenslerine kendinin Bizans İmparatorluğu tahtına geçmesine destek sağlamalarını istedi. Buna karşılık olarak hem birbirinden ayrılmış olan Doğu Ortodoks Hristiyan ve Katolik Hristiyan mezheplerinin birleşmesini kabul etmeyi ve Venedikliler tarafından ücretli taşıma ile Konstantinopolis'e getirilecek olan Haçlı ordularının o zamana kadar geri kalan borçlarını ödemeyi üstlenmeyi; Konstantinopolis'ten Filistin kıyılarına kadar denizden gitmek için taşıma masraflarını ödemeyi ve ek olarak askeri yardım sağlamayı kabul edeceğini bildirdi. Bu Haçlı Seferi planlanırken hedef önce Mısır'a çıkmak ve orayı ele geçirdikten sonra Kudüs'e yönelmekti. Fakat Haçli prensleri Aleksios'un tekliflerini çok çekici bulup önceden Konstantinopolis'e kadar götürülüp orada Aleksios'un tahta çıkmasına destek sağlamayı kabul ettiler. Böylece Haçlı Seferi için birlikler Venedik gemileri ile Haziran 1203'te Konstantinopolis önüne geldiler. Tahta bulunan III. Alekios'un bu büyük filoya ve Haçlı birliklere karşı savunma imkânları pek azdı. Haçlılar bir ültimatom verip tahtı gaspetmiş olan III. Aleksios'un tahttan indirilip daha önce imparator olan ve hukuksuz bir şekilden tahttan indirilmiş olan II. İsaakios'un ve yanlarında getirdikleri oğlu Aleksios'in imparatorluğa getirilmesini istediler. III. Aleksios'un mali yardım ve hatta rüşvet olarak vermeyi teklif ettiği meblağı yeterli görmediler ve Aleksios daha yüksek meblağı toplamasının imkânı olmadığını bilmekte idi. Bizans donanması eski ve tahtaları çürümüş 20 gemiden oluşmaktaydı ve bu donanmanın Haçlılara refakat eden Venedik gemilerine karşı koymak imkânları yoktu. Kayınbiraderi Theodoros Laskaris komutası altında bir ordu Üsküdar'da Haçlı birlikleri tarafından yenilgiye uğratıldı. Haçlı ordusu karaya çıkıp Konstantinopolis'i kuşatmaya aldılar. Temmuz ortasında kör ve ihtiyar Venedik Doçesi Enrico Dandolo komutasındaki Venedik birlikleri Haliç'teki duvarları gemileri üzerinde kurdukları platformları kullanarak aştılar ve şehre girip önemli mahalleleri zaptetmeyi başardılar. Bu sırada bir yangın çıktı ve bu yangın ile işgalci orduları dolayısıyla şehrinin halkının büyük bir kısmı büyük zararlara uğradı. III. Aleksios bunu karşılamak için Haçlı birliklerinden çok büyük bir Bizans gücüyle St Romanos kapısından bir huruç hareketine girişti; ama son anda cesaretini yitirip şehre geri kaçtı. 17/18 Haziran gecesi, Aleksios Bizans saraylarına yeni bir hücuma girişmeye söz verdi. Ama yine o gece gizliden bir tek kızı İrini ile birlikte ve 500 kg. altını devlet hazinesinden alarak bir küçük kayıkla şehirden kaçtı. Karısını ve diğere kızlarını arkada şehirde bıraktı. Böylece hükümdarsız kalan ve kuşatma altında bulunan şehirde Ayasofya'da bir devlet konseyi toplandı. Burada alınan kararla Haçlıların meşru imparator saydıkları olan ve hapiste bulanan II. İsaakios ikinci defa olarak İmparatorluk tahtına geçirildi. İsaakios'un tahta geri gelmesini önlemek için gözlerine mil çekilip kör edilmiş olmasına rağmen eski yasalar bir kenara itilip bu karışıklık içinde meşru bir imparator olarak kabul edildi. Dördüncü Haçlı Seferi Haçlılarının 17 Temmuz 1203'teki Konstantinopolis'e ilk hücumundan sonra başşehri bırakıp kaçan III. Aleksios Haçlı kuvvetlerine karşı önce Edirne (Hadrianapolis)'den sonra (Mosynopolis)'den Bizanslıların direnişini organize etmeye çalışmıştır. 1204'te Haçlıların Konstantinopolis'e ikinci hücumu ile şehri zaptetmeleri ve Latin İmparatorluğu kurmalarından sonra (imparatorluk tacını IV. Aleksios'tan gasp edip bu ikinci hücuma karşı şehrin savunmasını yapmış olan) "Murzuphlus" lakaplı V. Aleksios'ta Mosynopolis'te bu direnişe katılmıştır. Önce iki sabık Bizans İmparatorları arasındaki ilişkiler iyi olmuş III. Aleksios'un kızı Eudossia Angelina, V. Aleksios Dukas ile evlenmiştir. Fakat Latin Haçlılar Trakya'daki Bizans direncine de hücum edip III. Aleksios'u Teselya'ya kaçmaya zorlamışlardır. III. Aleksios bu kaçıştan hemen önce çok kıskanç bir kararla Bizans tahtına tekrar geçmesini önlemek için damadı V. Aleksios Dukas'ın gözlerini kör ettirmiştir. Teselya'ya kendini kovalayan Haçlılara direnişe geçemeyen III. Aleksios karısı Eufosin ile birlikte kendisine Selanik Dükalığı verilmis olan I. Bonifacio del Monferrato'ye teslim olmuşlar ve Selanik'te hapis edilmişlerdir. 1205'te hapisten kaçmayı başaran III. Aleksios bu sefer Epir Despotluğu'nu kurmakta olan I. Mihail Komnenos Dukas'a sığınmaya çalışmıştır, fakat Bonifacio tarafından yakalanıp maiyeti ile birlikte Montferrat'a hapse gönderilmiştir. 1209'da tekrar Selanik'e getirilip o yıl Epir Despotu I. Mihail Komnenos Dukas'ın Bonifice'ye mühim bir fidye meblağı ödemesinden sonra serbest kalıp Epir'e gitmiş fakat Epir Despotu I. Mihail onu Anadolu'ya İznik İmparatorluğu'nu kurmakta olan diğer damadı I. Theodoros'a göndermiştir. I. Theodoros kendi kurduğu devlette sabık Bizans İmparatoru olan III. Aleksios'un otoritesini kabul etmemiştir. Bunun üzerine III. Aleksios damadı aleyhine çalışmaya başlamıştır. 1211'de sabık III. Aleksios Anadolu Selçuklu Devleti hükümdarı I. Gıyâseddin Keyhüsrev'den askerî yardımı istemiş ve onunla birlikte İznik üzerine ilerlemeye başlamıştır. Selçuklu ve İznik ordusu sonuçları belirli olamayan birkaç savaş yapmışlar ama en sonunda Antiochia ad Maeandrum yakınlarında yapılan bir savaşta Selçuklu ordusu yenik düşmüş ve I. Gıyâseddin Keyhüsrev bu savaşta ölmüştür. Savaşta esir düşen III. Aleksios İznik'te Santa Maria di Lucedio adlı manastıra gönderilmiş ve orada 1211'de ölene kadar yaşamıştır. III. Aleksios, Efrosini Dukena Kamatera ile evlenmiş ve isimleri şunlar olan üç kızları olmuştur: II. Müstekfî II. Müstekfi Tam Adı: Ebû’r-Rabî` Sûleymân "el-Mûstekfî bi’l-Lâh es-Sânî" (ö. 1451) 68. İslam Halifesi. Abbasi hanedanına mensuptur. 1441-1451 yılları arasında Kahire'de Memlük Devleti'nin koruması altında halifelik yapmıştır. II. Mutazıd II. Mû'tezîd Tam Adı: Ebû’l-Feth Dâvud "el-Mû`tadid bi’l-Lâh es-Sânî" (ö. 1441) 67. İslam Halifesi. Abbasi hanedanına mensuptur. 1414-1441 yılları arasında Kahire'de Memlük Devleti'nin koruması altında halifelik yapmıştır. Babası Abbasi bürokrasisinde güçlü ne nüfuzlu bir kimseydi. Annesi ise bir Rum'dur. Babası muvaffak Billah ile birlikte basraya askeri bir harekat sonucu giderler ve buradaki isyanları bastırırlar. Mutazıd Irak ve Suriye topraklarına hâkim olunca Tolunoğulları hükümdarı ordusuyla Mutazıd'ın kontrolündeki Abbasi güçleriyle muharebeye girer. Babası muvaffak Billah'ın ölümünden sonra kandisine ikinci veliaht olarak biat edilmiştir. İdari yönetimin zayıfladığı ve ekonomik olarak devletin kasasının boşaldığı bir dönemde iktidara gelir. Yönetime gelir gelmez de babasının yardımcılığını yapan Ubeydullah Bin Süleyman'ı vezir olarak göreve getirir. Tolunoğulları hükümdarı ile Mutazıd arasındaki savaştan epey yıpranan Tolunoğulları, Mutazıd'a ikramlarda bulunurlar ve mutazıd da onlara aynı şekilde karşılık verir. Mutazıd, Mısır'da belli bir bölgeyi Tolunoğullarına bırakır ve Toluhoğulları hükümdarının kızıyla evlenir. Müstaîn (Abbâsî-Memlûk halifesi) Mustain veya "Mûstain Billâh" (tam adıyla: Ebû’l-Fadıl el-Abbâs Mûstain Billâh") (Arapça: الفضل العباس المستعين بالله )(d. ? - ö. 1430) 67. İslam Halifesi ve Memlûk Sultanı. Abbasi hanedanına mensuptur. 1406-1414 yılları arasında Kahire'de Memlûk Devleti'nin koruması altında halifelik yapmıştır. Ayrıca 1412'de yedi ay boyunca (veya 1414 veya 1415)) Memlûk Sultanı olarak da hükümdarlık yapmıştır. Mustain 1406'da Kahire'de Abbasi Halifesi olan babası I. Mütevekkil ikinci halifelik dönemi sonunda ölünce, Burji Hanedanı'ndan Memlûk Sultanı olan Farac'ın hükümdarlık döneminde, Abbasi Halifesi oldu. 1412'de Memlûklu Sultanı Farac Abbasi Halifesi olan Mustain ile birlikte, Suriye'ye, orada isyan etmiş olan emirler üzerine, özellikle Halep valisi olan emir El-Muavyed Ebu an-Nasir Seyh el-Mahmudi üzerine bir sefere başladı. Sultan Farac Gazze'ye geldiğinde orada birkaç gün istirahat etmek niyetindeydi. Fakat ordusundan bir grubun düşmanları tarafına geçmesi üzerine hemen Şam üzerine yürüyerek şehre girdi ve şehir kapılarını kapattırdı. İsyancı emirlerin orduları çok geçmeden şehri kuşatmaya aldı ve Sultan Farac uzun bir kuşatmaya hazır beklemekteydi. Ama Halife Mustain de esir olarak isyancıların eline geçmişti. İsyancılar ona halifelik yetkilerini kullanarak Memlûk Sultanı Farac'ı sultanlıktan azletmesini ve Sultanlık unvanını kendisi üzerine almasını telkin ve tavsiye ettiler. Mustain bu sultanlık yetkilerinin pek kalıcı olacağını düşünmemekteydi. Onun için Halifelik yetkilerini ve unvanını da aynı zamanda üzerinde toplama şartı ile halifelik yetkileriyle Farac'ı hal edip yerine Sultanlık unvanını kabul edeceğini bildirdi. 28 Mayıs'ta Faraj Şam kalesinde tutuklandı ve idam edildi. Muavyed Şeyh Halife Mustain ile birlikte Kahire'ye gitti.. Mustain Sultanlık unvanını çok ciddiye almıştı. Halifelik sarayına geri gideceğine, Kahire Kalesi içinde bulunan Burji sultanlarının kullandığı Sultanlık sarayına yerleşti. Fakat Halife'nin yedi aylık hükümdarlık süresinde, özellikle Muavyed Şeyh'in negatif etkileriyle, halife iktidar gücünü elde tutan Memlûk emirlerine karşı kendini beğendiremedi. Yedi ay hükümetten sonra Muavyed Şeyh Halife Mustain'in Memlûk tahtından indirmiş ve kendisi Sultan unvanını almıştır. Çeşitli kaynaklar ne zaman Sultan olduğu ve ne zaman Sultanlıktan atıldığı hakkında değişik bilgiler vermektedir: Mustain hal edildikten sonra Halifeler sarayına dönmüşse de 1414'te Abbasi Halifeliği unvanı kardeşi olan II. Mutezid'e verilmiştir. Mustain'e İskenderiye'de oturma izni verilmiş ve orada 1430 yılındaki veba salgınında ölmüştür. Müstasım (Abbâsî-Memlûk halifesi) Mustasım veya uzun olarak el-Mûsta`sım bi’l-Lâh es-Sânî (Arapça: المستعصم بالله الثاني ) Tam Adı: Ebû Yahya Zekerîyâ' "el-Mûsta`sım bi’l-Lâh es-Sânî" (Arapça: المستعصم بالله الثاني), (d. ? - ö. 1389). 66. İslam Halifesi. Abbasi hanedanından olup 1377 yılında ve 1386-1389 yılları arasındaki dönemde Memlük Devleti'nin koruması altında Kahire'de halifelik yapmıştır. Halife olduğu zaman aldığı ""el-Musta`sım bi’l-Lâh"" lâkâbı 1258'de Moğollar tarafından Bağdat'ta öldürülen Ebû Ahmed "el-Mûsta`sım bi’l-Lâh" `Abd Allâh bin el-Mansûr el-Mûstensir'e izâfetendir. Bu nedenle bazı kaynaklar tarafından ""İkinci Musta`sım bi’l-Lâh"" da olarak anıldığı olur. II. VÃ¢sik II. Vasık Tam Adı: Ebû Hafs `Umar "el-Vâsık bi’l-Lâh es-Sânî" (d. ? - ö. 1386) 65. İslam Halifesi. Abbasi hanedanına mensuptur. 1383-1386 yılları arasında Memlük Devleti'nin koruması altında Kahire'de halifelik yapmıştır. 1362'de son Kıpçak Türk asıllı Bahri Hanedanından olan Memluk sultanı Zeyneddin Hacı 1381-1382 döneminde kısa bir ismî saltanattan sonra naibi olan Çerkes asıllı memluk emiri olan Berkuk tarafından tahttan indirilmiştir. Yerine hükümdarlığa geçen Sultan Berkuk ile Çerkes kökenli Burci Hanedanı başlamıştır. 1382'de Sultan Berkuk Memluk Devleti tahtına yeni olarak geçtiği zaman onu tahttan indirmek amacıyla Kahire'de Abbasi halifesi olan I. Mütevekkil'in başında olduğu bir komplo hazırlandığı gerçeği ortaya çıktı. Sultan Berkuk bu komplonun başında olan Kahire'deki Abbasi halifesi I. Mütevekkil'i tutuklattı ve idam isteği ile yargılatmaya başladı. Fakat Memluklu hukuk sistemi bu komplo için idam cezası vermenin adil olmadığı yargısına vardı. Bunun üzerine Sultan Berkuk I. Mütevekkil'i Abbasi halifeliğinden feragat etmeye zorladı ve I. Mütevekkil Abbasi Halifeliği'nden atıldı. Yerine daha önce Abbasi halifeliği yapmış olan İbrahim I. Vasık'ın oğlu olan Ömer II. Vasık'ı Abbasi Halifesi olarak atadı. Ömer II. Vasık 4 yıl Memluklüler koruması arasında 4 yıl süre ile halifelik yaptı. 1386'da Ömer II. Vaşık hayat gözlerini kapattı. Yerine küçük kardeşi olan Mustasım geçti. I. MutazÄ±d I. Mutezid Tam Adı: Ebû’l-Feth Ebû Bekir el-Mû`tezid bi’l-Lâh" (Arapça : ʾabū al-fatḥ ʾabū bakr al-muʿtaḍid bi-llāh, ); (d. ? - ö. 1362) Altmışüçüncü İslam Halifesi. Abbasi hanedanına mensuptur. 1352-1362 yılları arasında Memlük Devleti'nin koruması altında Kahire'de halifelik yapmıştır. Run It! "Run It!", Chris Brown'ın kendi adını taşıyan ilk stüdyo albümünden çıkan ilk teklisidir. Şarkı, ABD'de bir hit haline gelmiştir. "Billboard" Hot 100, Pop 100 ve Hot R&B/Hip-Hop Songs listelerinde bir numaraya yükselmiştir ve RIAA'den platin plak kazanmayı başarmıştır. Şarkı ayrıca, Avustralya ve Yeni Zelanda bir, Birleşik Krallık'ta 2 numara olmuştur. Parçada Juelz Santana vokalleri de bulunmaktadır. Şarkı için çekilen video kliple Brown, 2006 MTV Video Müzik Ödülleri'nde "En İyi Yeni Sanatçı" dalında ödüle aday gösterilmiştir. Zara Zara aşağıdaki anlamlara gelebilir: II. HÃ¢kim II. Hakim (الحاکم) Tam Adı: Ebû’l-`Abbâs ʿAhmed "el-Hâkim biʿEmr i’l-Lâh es-Sânî" (Arapça: ʾabū al-ʿabbas ʾaḥmad al-ḥākim biʾamr allāh, ); (ö. 1352) Altmışikinci İslam Halifesi. Abbasi hanedanına mensuptur. 1341-1352 yılları arasında Memlük Devleti'nin koruması altında Kahire'de halifelik yapmıştır. Tülay Kocatürk Tülay Kocatürk (d. 1974), Türk yönetmen. 1974 yılında Ankara'da doğdu. Liseyi TED Ankara Kolejinde, üniversiteyi Anadolu Üniversitesi İletişim Fakültesi Sinema-TV Bölümü'nde tamamladı. Henüz öğrenci iken Dziga Vertov'un "Kinoglaz Manifestosu"'ndan etkilenerek çektiği 8 dakikalık bir film olan Orbus Terrarum ile 1996 Antalya Altın Portakal Film Festivali Kısa Film ve Video Yarışması'na katıldı. 1997 yılından beri televizyon ve film sektöründe çalışmaktadır. I. VÃ¢sik I. Vasık (الحاکم) Tam Adı: Ebû İshâk İbrâhîm "el-Vâsık" (Arapça : abū ʾisḥāq ʾibrāhīm al-wāṯiq, ); (ö. 1341) Altmıibirinci İslam Halifesi. Abbasi hanedanına mensuptur. 1340-1341 yılları arasında Memlük Devleti'nin koruması altında Kahire'de halifelik yapmıştır. Robert Kirkman Robert Kirkman, Amerikalı bir Çizgi roman yazarıdır. Image Comics tarafından yayımlanan The Walking Dead ve Invincible en çok ses getiren çalışmalarıdır. Marvel Comics tarafından yayımlanan Marvel Zombies ve en az onun kadar tartışmalı Battle Pope çizgi romanları ile de bilinir. Kirkman ilk çizgi romanını kendisine ait olan yayınevi Funk-O-Tron’da yayınlamıştır. Çizerliğini Tony Moore’nin üstlendiği, konusunun süper kahraman parodisi üzerine kurulu olduğu bu çizgi roman Battle Pope’dir (2000). Science Dog adında yeni bir mini seri yapacakken, Kirkman ve çizer Cory Walker, Image Comics tarafından SuperPatriot adlı çizgi romanı yapmaları için işe alınırlar. Kirkman, SuperPatriot üzerinde çalışmalarına devam ederken, E.J. Su ile birlikte Tech Jacket (2002) adında yeni bir çizgi roman yaratır. Image Comics, Tech Jacket’ı yayımlamayı kabul eder ama düşük satışlar nedeniyle 6. sayıdan sonra basımı durdurulur. 2003 yılında, Image Comics’in isteği üzerine Kirkman ve Cory Walker yeni bir süper kahraman çizgisi yakalamak için Invincible’ı yaratır. Hikâye ergenlik çağında olan bir gencin süper güçlerini keşfetmesi ve süper kahramanlık kariyerini konu alır. Walker çizimlerinin son teslim tarihlerini karşılayamayınca yerini Ryan Ottley aldı. Invincible’ın başlamasından kısa bir süre sonra, Kirkman ve Tony Moore The Walking Dead’i yapmaya başladılar (2003). Çizgi romanı George A. Romero’nun zombi filmlerinden esinlenerek yarattılar. Moore son teslim tarihlerini karşılayamayınca 7. sayıdan itibaren yerine Charlie Adlrad geçti. Moore çizgi romanın kapaklarını çizmeye devam etti ve en popüler kapak çizerlerinden biri oldu. Ünlü yazar ve çizer Will Eisner adına verilen Eisner Award’a aday olmayı da başardı. The Walking Dead ve Invincible hem eleştirel hem de ticari başarıya ulaştı. Kirkman Invincible’da ki başarısı sayesinde Marvel Comics’de çalışma fırsatı buldu. Marvel Comics’deki ilk işi yeni bir Sleepwalker serisi yazmaktı fakat bu proje iptal edildi. Ama daha sonra ilk sayısı Epic Comics tarafından yayımlandı (2004). İlerleyen zamanlarda Marvel’ın en önemli yazarlarından biri haline geldi. Captain America, Marvel Knights, Jubilee, Marvel Team-Up, Fantastic Four, Marvel Zombies, Ultimate X-Men ve Phil Hester ile birlikte yarattığı Irredeemable Ant-Man gibi çizgi romanlar da yazdı. Paramount Pictures, Invincible’ın haklarını satın aldığını açıkladı ve filmin senaryosunu yazmayı da yine Kirkman’a bıraktı. Kirkman ve çizer Jason Howard, Image Comics için The Astounding Wolf-Man adında, Free Comic Book Day’in bir parçası olacak yeni bir seri yaptılar. Kirkman’ın Image ortak kurucularıyla birlikte üzerinde çalıştığı iki tane daha projesi bulunmaktadır. Bu projeler, Rob Liefeld ile birlikte Marvel Comics için yaptıkları Killraven ve Todd McFarlane ile birlikte Image Comics için yaptıkları Haunt’dur. Ayrıca dudaklarını bile kaplayan mağara adamı sakalları vardır. Temmuz 2008 de Kirkman’ın Image Comics’in ortaklarından biri olduğu açıklanmıştır. I. Müstekfî I. Müstekfi Tam Adı:Ebû’r-Rabî` Sûleymân "el-Mûstekfî bi’l-Lâh", (Arapça : ʾabū al-rabīʿ sulaymān al-mustakfī bi-llāh, ; (ö. Milâdî 1340) Altmışıncı İslam Halifesi. Abbasi hanedanına mensuptur. 1303-1340 yılları arasında Memlük Devleti'nin koruması altında Kahire'de halifelik yapmıştır. Müstansır I. HÃ¢kim I. Hâkim (tam adı: Ebû’l-`Abbâs ʿAhmed "el-Hâkim biʿEmr i’l-Lâh" ; (Arapça : ʾabū al-ʿabbās ʾaḥmad al-ḥākim biʾamr allāh, )(ö. 1302), Ellidokuzuncu İslam Halifesi. Abbasi hanedanına mensuptur. 1262-1302 yılları arasında Memlük Devleti'nin koruması altında Kahire'de halifelik yapmıştır. Ebu'l Abbas Ahmed, Abbasi sülalesinden olup 1118-1135 döneminde Bağdad'da 29. Abbâsî halifesi olarak hüküm süren Mustarşid'den dört göbek ileride bir kuzen ve 1135-1136 döneminde 30. Abbasi halifesi olan Halife Raşid'in iki göbek ilerisinde kuzen idi. Bu kişi Bağdat Kuşatması (1258)'dan sonra şehri eline geçiren Moğolların Bağdat'ı tahrip edip, surları, binaları ve kütüphaneleri yıkıp, halkın büyük bir kısmını kılıçtan geçirip katliama tabi tuttukları felaket sıralarında daha genç yaşında iken Bağdat'tan kaçıp kurtulmuştu. Bu 15 yaşındaki genç Fırat Nehri üzerinde bulunan Ana mevkinde, Memlük Devleti hükümdarlığını eline geçirmiş olan Sultan Baybars'ın rakibi ve düşmanı olan, bir kölemen emiri olup kendi kendisine Halep Emiri görevini üzerine almış olan Emir Akkuş El-Barlı tarafından halife ilan edilmişti. 15 yaşında bir genç olan Ebu'l Abbas Ahmed, halifelik adı olarak "El-Hakim" adını almıştı. Diğer taraftan 37. ve son Bağdat Abbasi halifesi olan Mutasım'ın amcası; 35. Bağdat Abbasi halifesi olan Zahir'in oğlu ve 36. Bağdat Abbâsî halifesi olan Mustansır'in erkek kardeşi olan Ebu ül-Kasım Ahmed Bağdat Kuşatması (1258) felaketinde Bağdat'tan kaçıp Mısır'a sığınmıştı. O zaman yeni olarak Memluk Devleti tahtını eline geçirmiş olan Sultan Baybars onun Kahire'ye gelişini kabul etmiş; onunla tanışmıştı. Ebu ül-Kasım Ahmed'in Memluklular devleti tarafından halife olarak kabul edildiğini bildirmişti. Ebu ül-Kasım Ahmed halifelik merkezinin hiçbir politik iktidar gücü olmadan Kahire'de bulunmasını da kabul ettiğini bildirdi. Ebu ül-Kasım Ahmed bunun üzerine Memlükler koruması altında Abbâsî Hlifesi olarak halifelik ismi olarak Mûstansır (uzun adı El-Mûstensir Billâh) adını aldı. 17 Haziran'da tüm Memlüklü arazilerinde halife Mustansır adı da Cuma hutbelerinde okundu. Halife Mustansır'a Kahire adasında bir konak ve korumalar verildi. Halife Mustansır Memluk Devleti içinde hiç politik gücü olmadan yaşamaya başladı. Fakat Bağdad'ı Moğollardan geri alıp orada hüküm sürmeyi hedef edinmişti ve bunu için hiç durmadan Sulatan Baybars'dan asker ve finansman istemeye başladı. En sonunda 3 Eylül Sultan Baybars Memluk Devleti'e ait olan Suriye'de devlet işlerine bakmak için Şam'a giderken halife Mustansır'ı da yanında Şam'a götürdü. Burada halifenin emrine 3,000 Bedevi Arap askerden oluşan bir ordu verdi. Bu küçük orduya özellikle Moğollar tarafından Musul Atabeyliği'nden atılmış olan Bedreddin Lulu'nun oğulları da birlikleri ile katıldı. 19 Ekim 1261'de bu ordu başında Halife Mustansır Bağdad hedefi ile Şam'dan yola çıktı. Bu ordu Fırat Nehri üzerinde Ana mevkine yetişkinde Halife Mustansır burada halifelik ilan etmiş ama bunun için Abbasi halifelerine akrabalık derecesi Mustansır'den çok daha zayıf olan 15 yaşında bir genç olan "El-Hakim" ile karşılaştı. Bazı silsilenameler El-Hakim'i Memlüklu Abbasi halifesini Mustansır'ın yakın akrabası olarak göstermektedirler; ama bunun olasılığı azdır. Genç El-Hakim Mustansır'e biat edip kendine bağlı birliklerle ona katıldı. Halife ordusu Fırat Nehri kıyısında bulunan Anbar bölgesinde bulunan Hit adlı bir şehre girdiğinde Bağdad'daki Moğol valisi Anbar bölgesinde olan bu gelişmeyi haber aldı. Bu iki Abbasi sülalesi mensubunu ihtiva eden halife ordusu üzerine bir Moğol birliği gönderdi. Abbâsî halifesi Mustansır ve maiyetinde El-Hakim'e bağlı Arap ordusu, üzerine gönderilen Moğol birliğini mağlup etti. Fakat kaçmakta görünen Moğol birliğini Bağdad yönünde kovalamakta iken Gitrta yakında bir pusuya düşürüldüler. 28 Kasım 1261'de yapılan çarpışmada halife Mustansır Moğollar tarafından öldürüldü. Genç El-Hakim kaçmayı başarıp bundan sonra Kahire'ye gitmeye karar verdi Genç El-Hakim Kahire'ye vardığında Sultan Baybars'la görüştü ve I. Hakim'in Abbasi halifelik iddiasını Sultan Baybars kabul etti. El-Hakim'i yine ona hiçbir politik iktidar ve imtiyaz vermeden, Abbasi Halifesi olarak halifelik tahtına geçirdi. El-Hakim Abbasi halifesi I. Hakim halifelik ismini aldı. Müstansır (Abbâsî-Memlûk halifesi) Mûstansır uzun adı El-Mûstensir Billâh; Tam Adı: Ebû’l Kâsım Ahmed bin Zâhir el-Mûstensir bi’l-Lâh, Soyadı: el-Mûstensir. (Arapça: ‏أبو القاسم أحمد المستنصر بالله الثاني‎) (ö. 1262) 58. İslam Halifesi. el-Mûstensir bi’l-Lâh et-Sânî "(İkinci Mûstensir bi’l-Lâh)" olarak da tanınır. Abbâsî hanedanına mensuptur. 1261-1262 yılları arasında Memlük Devleti'nin koruması altında Kahire'de bulunarak halifelik yapmıştır. Memluk Sultanı Baybars 24 Ekim 1260'de tahta çıktıktan birkaç ay sonra, Ebu ül-Kasım Ahmed Kahire'ye geldi. Bu kişi Bağdat Kuşatması (1258) Moğolların Bağdad'ı tahrip edilip, surları, binaları ve kütüphaneleri yıkıp, halkın büyük bir kısmını kılıçtan geçirip katliama tabi tuttuktan sonra Bağdat Abbasi Halifeleri sülalesinden hayatını kurtarabilen en son Abbasi sülalesi mensubu idi. Son 37. ve son Bağdad Abbasi halifesi olan Mutasım'ın amcası idi ve 35. Bağdad Abbasi halifesi olan Zahir'in oğlu ve 36. Bağdad Abbasi halifesi olan Müstensir'in erkek kardeşi idi. Sultan Baybars onun Kahire'ye gelişini kabul etti ve onu kaldığı eve ziyaret edip şahsen tanıştı. Ebu ül-Kasım Ahmed'i yeni Mısır'da hüküm süren Memluklular devleti tarafından halife olarak kabul edildiğini bildirdi ve halifelik merkezinin hiçbir politik iktidar gücü olmadan Kahire'de bulunmasını kabul ettiğini bildirdi. 17 Haziran'da Memluk Devleti arazilerinde bulunan camilerde verilen hutbelerde evrensel sultan olarak yeni halifenin de ismi okundu. Ebu ül-Kasım Ahmed halifelik ismi olarak "El Mustansır" adını aldı ve bu Bağdad'da son Bağdad Abbasi halifesi olan erkek kardeşinin ismi idi. Birkaç gün sonra Sultan Baybars yeni halife Mustansır için "Evrensel Sultan" unvanı ile halifelik tahtına geçiş töreni yaptırdı. Halifeye Kahire kalesinde bulunan büyükçe bir konak ve koruma askeri verildi. Böylece halifenin Mısır'da yaşamaya başlaması Memluklular Devleti'ne Hicaz'da kutsal şehirler olan Mekke ve Medine şehirlerinin üzerinde yönetim ve denetim hakkı bulunduğuna biraz daha meşruluk sağlamakta idi. Yeni halife ilk beyanatında her Müslümanın Bağdad'ın tekrar Müslüman idaresine dönmesi için çaba harcamasının bir din borcu olduğunu ilan etti. Sultan Baybars bu projeye açıkça karşı gelmedi. 3 Eylül'da halife, Şam'a gitmekte olan Sultan Baybars'la birlikte Şam'a gitti ve bu şehirde Sultan ve Halife birlikte namaz kıldılar. Fakat yeni halife Bağdadi geri almak için 10.000 asker istemekte idi. Baybars ona, istediği ordu olarak 3000 tane Bedevi Arab'tan oluşan bir birlik verdi. Ayrıca Moğollar tarafından Musul Atabeyliği'nden atılmış olan Bedreddin Lülü'nün oğulları da Musul'u Moğollardan kurtarmak istemekteydiler. Bunlar da Halife'nin maiyetine girdiler. Halife Mustansır maiyeti ve yeni ordusu ile 19 Ekim 1261'de Şam'dan ayrıldı. Ordusu ile Mustansır Bağdad'a yöneldi. Fırat Nehri kıyısında Ana mevkiine vardığında orada Abbâsî sülalesinden Halife Mustarsid'den (1118-1135) dört göbek ileride bir kuzen olan ve 30. Abbâsî halifesi Raşid'in iki göbek ilerisinde kuzen olan bir gençle karşılaştı. Bu genç burada Sultan Baybars'sin rakibi ve düşmanı olan bir kölemen emiri ve Halep Emiri görevini üzerine almış olan Akkuş El-Barlı tarafından halife ilan edilmişti ve halifelik adı olan "El-Hakim" adını almıştı. İki Abbâsî sülalesi mensubu güçlerini birleştirerek Bağdaa'a yürümeye karar verdiler. Fırat Nehri kıyısında bulunan Anbar bölgesinde bulunan "Hit" adlı bir şehre birlikte girdiler. Bağdad'da Moğollar valisi Anbar bölgesinde olan bu gelişmeyi haber aldı ve bu iki Abbâsî mensubu üzerine bir Moğol birliği gönderdi. İki Abbâsî sülalesi mensubu Sultan Baybars'ın verdiği ordu ile bu Moğol birliğini mağlup etti. Fakat kaçmakta görünen Moğol birliğini Bağdad yönünde kovalamakta iken Gitrta yakında bir pusuya düşürüldüler. 28 Kasım 1261'de yapılan çarpışmada halife Mustansır Moğollar tarafından öldürüldü. El-Hakim kaçmayı başardı. El-Hakim bundan sonra Kahire'ye gitmeye karar verdi. El-Hakim Kahire'ye vardığında Sultan Baybars'la görüştü ve I. Hakim'in Abbasi halifelik iddiasını Sultan Baybars kabul etti. Abbâsî halifesi I. Hakim halifelik ismini aldı. Bazı silsilenameler I. Hakim'i bir önceki Memluklu Abbasi halifesini Mustansır'in yakın akrabası olarak göstermektedirler; ama bunun olasılığı azdır. Her ne olursa olsun Sultan Baybars halife I. Hakim'i yine ona hiçbir politik iktidar ve imtiyaz vermeden, Abbasi Halifesi olarak halifelik tahtına geçirdi, Ertesi Cuma hutbelerin Sultan Baybars ile onun adına okundu. Yo (Excuse Me Miss) "Yo (Excuse Me Miss)", Chris Brown'un kendi adını taşıyan ilk albümünden çıkan ikinci teklisidir. Yapımcılığını Dre & Vidal'ın yaptığı şarkı, ABD'de 7 numaraya yükselerek, Brown'un ilk ona giren ikinci şarkısı olmuştur. Ayrıca RIAA'den platin plak kazanmıştır. Şarkı, Avustralya'da 10, Birleşik Krallık'ta 13 ve Yeni Zelanda'da 9 numara olmuştur. Christian WÃ¶rns Christian Werner Wörns (d. 10 Mayıs 1972, Mannheim) Alman futbolcudur. Futbola "Phönix Mannheim" takımında amatör olarak başladı. 1989 yılında SV Waldhof Mannheim takımında profesyonel oldu. 1991-92 sezonunda Bayer 04 Leverkusen'e transfer oldu. 211 maça çıkıp 13 gol attığı Leverkusen'de DFB-Pokal şampiyonluğu yaşadı. 1998-99 sezonunda bir yıl Paris SG'de oynadıktan sonra Borussia Dortmund'a transfer oldu. Dortmund'da ilk lig maçına 14 Ağustos 1999'da 1. FC Kaiserslautern karşısında çıkarken, ilk lig golünü 19 Aralık 1999 tarihinde Hertha Berlin'e attı. 2001-02 sezonunda takımıyla Bundesliga şampiyonluğu yaşadı. 2008 yılında profesyonel futbolculuk kariyerini noktaladı. Millî takım formasını ilk kez 22 Nisan 1992 tarihinde Çek Cumhuriyeti ile oynanan ve 1-1 biten karşılaşmada giydi. Millî takımının ikinci olduğu 1992 Avrupa Futbol Şampiyonası ile 1998 FIFA Dünya Kupası, 1999 FIFA Konfederasyonlar Kupası ve 2004 Avrupa Futbol Şampiyonası kadrolarında da yer aldı. Oscar (film, 1991) Oscar, 1991 yılında John Landis tarafından çekilmiş komedi filmi. Filmde başrollleri Ornella Muti ve Sylvester Stallone paylaşmaktadır. Aynı isimli film Oscar'ın tekrar çekimidir. Eksjö Eksjö, İsveç'in güney kuşağında yer alan bir şehirdir. Şehir Göller Yöresi'nin güneyinde, Baltık Denizi kıyılarından uzak bir yerde kuruludur. Eksjö, Orta Çağ'da kurulmuş İsveç şehirlerinden biridir. Şehir, 15. yüzyılın başlarında kral Pomeranyalı Erik tarafından şehir konumuna alındı. 16. yüzyılda İsveç'teki altı şehirden biri oldu. İskandinavya'daki savaş döneminde, 1568'de şehir tamamen yandı ancak sonra tekrar inşa edildi. Buna rağmen yeni kurulan kent, o günkü kentin konumundan farklı yerde inşa edilmiştir. Kent, bu süreçten sonra devamlı olarak gelişti ve günümüzde 9,000 nüfusluk bir İsveç kenti haline geldi. Katalan Atlası Katalan Atlası, 1375 yılında hazırlanan ve 14. yüzyıl Avrupası bakış açısından Eski Dünya'yı konu alan bir atlastır. Atlasta Avrupa, İskandinavya, Mısır, Afrika, Çin, Kafkasya, Arabistan, Orta Asya gibi bölgeler pek çok rakam, şekil ve yazıyla anlatılmıştır. Keliserliler Keliserliler (Chelicerata), eklem bacaklıların büyük bir altşubesini teşkil eder. Merostomata, Arachnida ve Pantopoda diye üç sınıfı vardır. Köken olarak denizde yaşayan ve karada yaşayan canlıları içerir. Bugün bazı türlerinin (Xiphosura) soyu tükenmiştir. 35.000 den fazla türü yaşamaktadır. Vücutları ön prosoma ve arka opisthosoma diye ikiye ayrılmıştır. Son kısımlarında bir kuyruk dikeni ya da kamçı taşıyabilirler. Prosoma, trilobitlere göre daha fazla segmentten yapılmıştır. Baş oluşumu daha belirgindir. Sefalotoraks, üye taşıyan 6 segmentten meydana gelmiştir. Çok defa segmentleri tamamen kaynaşarak yekpare bir yapı kazanmışlardır. Antenler kaybolmuştur. İlk üye çiftine keliser ("chelicer") denir ve besin almada kullanılır. Çok defa kıskaç, bazen pençe ya da diken gibidir. İkinci üyeye "maxillipalpus" ya da "pedipalpus" denir. Bu üye, duyu alma organı, yürüme bacağı ya da alt çene olarak yapısal farklılaşmaya uğrayabilir. Prosomadaki üyeler bir kolludur. Diğer 4 çift üye, yürüme görevini yüklenmiştir. Solunum organı, solungaçlar, kitapsı akciğerler ya da borulu trakeler şeklindedir. Boşaltım organları nefridyumlardan değişerek meydana gelmiş ve prosomadaki üyelerin kaidesinden dışarıya açılan koksal bezlerdir. Bu bezlerin kirpikli hunileri, "sacculus" denen solom kalıntısına açılır. Fakat karada yaşayan Arachnida gruplarında, böceklere anolog olarak endodermal kökenli Malpighi tüpleri bulunur. Dolaşım sistemleri böceklerdeki gibidir. Köken olarak mediyan ve yan bileşik gözlere sahip olmalarına karşın; karada yaşayanlarda (örümceklerde) yalnız nokta gözler vardır. Enköping Enköping, İsveç'in güney kuşağında yer alan bir şehirdir. Şehir Göller Yöresi'nin kuzeyinde, Mälaren Gölü'nün kuzey kıyılarında kuruludur. Enköping, İsveç'teki en eski şehirlerden biridir. Tarihi, Bronz Çağı'na dayanan kent, kabartmalarıyla tarihi bir değer taşımaktadır. Enköping adı ilk defa 13. yüzyılda anılmaya başlanmıştır. Zamanla coğrafi konumu ve büyük göllere olan yakınlığı nedeniyle ilgi çeken kent, hızla büyüdü ve günümüzde ""İsveç'in en yakın kenti"" sloganıyla anılmaya başladı. Kentin bu sloganla tanınmasının en önemli nedeni, kentin ülkedeki nüfusun üçte birini çevresinde barındırmasıdır. 20,000 nüfusu aşmış olan kent, İsveç'in en hareketli ekonomilerinden birine sahiptir. Sanayinin gelişmiş olduğu kentin çevresi, yine modern tarlalarla çevrilidir. Mälaren Gölü ise balıkçılığa uygundur. Eskilstuna Eskilstuna, İsveç'in güney kuşağında yer alan bir şehirdir. Şehir Göller Yöresi'nin kuzeyinde, Mälaren Gölü'nün güney kıyılarında kuruludur. Eskilstuna, İsveç'teki büyük şehirlerden biridir. Vikingler'in eski kenti Strängnäs'ın yakınında kurulu olan kent, sürekli ticari yollar üzerinde yer almış olsa da, uzun süre boyunca kent unvanı alamadı. İsveç'teki Katolik merkezlerinden de birisi olan kent, sonraları Reform hareketleri ile çalkalandı. Sahip olduğu eski ve tarihi değerdeki yapılarla günümüze kadar gelen kent, 60.000'lik nüfusuyla, İsveç'in en büyük şehirlerinden biridir. Buna bağlı olarak yörede sanayi oldukça gelişmiş durumdadır. Hizmet sektöründe İsveç'in öncü kentleri arasında yer alan Eskilstuna, ayrıca İsveç'teki en önemli spor tesislerine ve kültürel mekanlara sahiptir. Öyle ki kent, hentbol alanında dünya çapında bir üne sahiptir. Jakub BÅ‚aszczykowski Jakub Błaszczykowski (d. 14 Aralık 1985, Çestohova), Wolfsburg'da forma giyen Polonya'lı futbolcudur. Błaszczykowski, futbola amatör olarak doğduğu şehrin takımı olan Raków Częstochowa'da başladı. 2004-05 sezonunda Wisla Krakow'da profesyonel oldu. Krakow'da ilk sezonunda şampiyonluk yaşadı. 2007-08 sezonu başında 3 milyon € karşılığında dört yıllığına Bundesliga takımlarından Borussia Dortmund'a transfer oldu. Dortmund'da ilk lig maçına 12 Ağustos 2007'de MSV Duisburg ile oynanan maçta çıkarken, ilk lig golünü 25 Nisan 2005 tarihinde Eintracht Frankfurt ile oynanan ve 1-1 biten maçta attı. Takımıyla 2008 yılında DFL-Supercup şampiyonluğu yaşadı. Yine 2008 yılının aralık ayında ülkesinde "Yılın Futbolcusu" seçildi. Millî takım formasını ilk kez 28 Mart 2006 tarihinde Suudi Arabistan ile oynanan ve 2-1 kazanılan hazırlık maçında giydi. Millî takımıyla ilk resmi golünü ise 22 Ağustos 2007'de Rusya ile oynanan maçta attı. 2006 FIFA Dünya Kupası kadrosuna çağrılmayan Błaszczykowski, 2008 Avrupa Futbol Şampiyonası kadrosunda yer almasına rağmen turnuva başlangıcında yaşadığı sakatlık nedeniyle kadrodan çıkarıldı. Daha çok Jakub'un kısaltması olan ve formasında yazan "Kuba" adıyla tanınan Błaszczykowski, kendisi gibi futbolcu olan Jerzy Brzęczek'in yeğenidir. Emet kaplıcaları Emet kaplıcaları, Kütahya'nın Emet ilçesinde bulunmaktadır. Emet ilçesi 1993 yılında Bakanlar Kurulu Kararıyla Termal Turizm Merkezi ilan edilmiştir. Kaplıca suları İstanbul Üniversitesi Tıbbi Ekoloji ve Hidro-Klimataloji Araştırma ve Uygulama Merkezi raporuna göre sülfatlı, bikarbonatlı, kalsiyumlu, magnezyumlu hipertermal ve hipotonik özellikler taşımaktadır. Cilt ve deri hastalıkları yanı sıra kadın hastalıklarında, mide bağırsak sistemi, karaciğer ve safra kesesi üzerinde, bağırsak hareketlerini düzenleyici kronik spastik, kabızlık ve alkali ve sülfat içeriği sebebiyle Böbrek fonksiyonlarını düzelteceği ve bu nedenle Böbrek taşları üzerinde faydalı olacağı ileri sürülmektedir. Yirmi Altı Erkek ve Bir Kız Yirmialtı Erkek ve Bir Kız, Rus yazar Maksim Gorki'nin 1939'da yazdığı ve özyaşamını anlattığı kısa öykülerdendir. Yirmialtı adam, ağır koşullarda ve sefalet içerisinde, bodrum katındaki bir fırında çalışmaktatır. Onları tek hayata bağlayan ise, her sabah çörek aşırmaya gelen, etrafına neşe saçan ve üst kattaki atölyede çalışan hizmetçi kız Tanya'dır. Hayat Devam Ediyor (albüm) Hayat Devam Ediyor, Orhan Gencebay'ın 1993'te Sibel Can ile birlikte çıkardığı albümüdür. Kervan Plakçılık'tan çıkan albümde 10 şarkı bulunmaktadır. Albüm Sibel Can'ın toplamda yedinci, Gencebay'ın ise toplamda yirmi üçüncü stüdyo albümüdür. Orhan Gencebay kariyerinin başlangıcındaki Sibel Can'a bu albümde şarkıları ve solist olarak eşlik ederek büyük bir katkı vermiştir. Albümde Sibel Can'ın Orhan Gencebay'sız solist olarak söylediği "Kandırma, Hayatım Değişti, Unuttu Seni" adlı üç şarkı yer almaktadır. Albümde birinci sırada yer alan "Ayrılıktan Vazgeçelim Biz" adlı ilan-ı aşk teması işleyen şarkı ikili tarafından farklı bir yorumla seslendirilmiştir. Serdar OrÃ§in Serdar Orçin (d. 21 Ocak 1976; Bayburt), Türk oyuncu. Tiyatroya Mehmed Meyazıd Lisesi Lise'sinde başladı. Müjdat Gezen Sanat Merkezi Tiyatro okudu. 1999'da mezun oldu. 2000 yılında İstanbul Şehir Tiyatroları girdi. Oyunculuk hayatı boyunca İstanbul Şehir Tiyatroları'nın yanı sıra birçok Tiyatro'da çalıştı. Çalıştığı tiyatrolar içinde İstanbul Devlet Tiyatrosu, D.A.T. production, Yayla Sanat Merkezi, Yeditepe Oyuncuları, İstanbul Kraliyet Tiyatrosu vardır. İstanbul Kraliyet Tiyatrosu'nun kuruluş çalışmalarında bulunmuş ve ilk oyununda oynamıştır. 2000 yılından bu yana yeni dönem Türk Sineması'nda birçok Sinema filminde oynamıştır. Ulusal festivallerin yanı sıra Cannes, Montreal, BFI London gibi uluslararası festivallerde başarı kazanmış yapımlarda yer almıştır. Baş rolünü paylaştığı "CAN" filmi Sundance Film festivali uluslararası yarışma bölümü'ne Türkiye'den katılan ilk film olup Jüri özel ödülüyle dönmüştür. 2007 yılında ağır bir trafik kazası geçirmiştir. Televizyon'da Dizi filmlerde de oyunculuk yapmaktadır. 2014'te Akıl Kârı adlı yarışmada jüri görevi yapmıştır. Scuba Scholl International Uluslararası (Tüplü) Dalış Okulları (Scuba Schools International), kısaca SSI, tüplü dalış için gerekli olan eğitimlerin verilmesinde bir tertip oluşturmak için kurulmuş organizasyondur. Jaime King Jaime King (d. 23 Nisan 1979; Omaha, Nebraska), AmerikalÄ± oyuncu ve model. Jaime King moda dergileri Harper's Bazaar, ve Vogue, Matmazel'de ortaya çıktı. Daha sonra küçük filmlerde rol almaya başladı. İlk büyük rolü Pearl Harbor (2001) filmi olmuştur. İlk oynadığı film Bulletproof Monk (2003) olmuştur. Sin City (2005) filminden sonra daha fazla dikkat çekmiş ve başka filmlerle oyuncu olarak ortaya çıkmıştır. Model ajan Michael Flutie tarafından mezuniyet defilesinde keşfettikten sonra profesyonel modelliğe başlamak için New York'a davet edildi. 1996 yılında yayınlanan bir röportajda, mankenlikte emekli olduktan sonra bir yazar ya da fotoğrafçı olmak gibi planları olduğunu öne sürdü. Şu anda Los Angeles'ta yaşamaktadır. King, ilk işi sırasında, eroin kullanmaya başladı ve 14 ila 19 yaşları arasında uyuşturucu bağımlısıydı. Bu sırada bağımlılığı yüzünden rehabilitasyona gitti. Erkek arkadaşı, 20 yaşındaki moda fotoğrafçısı Davide Sorrenti, "aşırı eroin kullanımından kaynaklandığı düşünülen bir böbrek rahatsızlığından" dolayı hayatını kaybetti. Ocak 2005'te Fanboys filminin setinde çalışırken, gelecekteki kocası filmin yönetmeni Kyle Newman ile tanıştı. Üç aylık bir sürede, ikisi birlikte taşındı. 23 Kasım 2007'de Newman'ın önerdiği Greystone Konağı'nda Los Angeles'taki bir törenle evlendiler. King InStyle dergisine "En az üç çocuk istiyorum" dedi. 3 Mayıs 2013 tarihinde King ve kocasının ilk çocuklarını bekledikleri açıklandı. Oğulları Ekim 2013'te doğdu. 2014 yılında endometriozis ve Polikistik over sendromu ile mücadele ettiğini ve bunun da kısırlığa yol açtığını ortaya koydu. King, ilk başarılı gebeliğinden önce beş düşük ve ektopik gebelik yaşadı. Şubat 2015'te King, çiftin ikinci oğluna hamile olduğunu açıkladı. O yılın 16 Temmuz'unda doğdu. Taylor Swift vaftiz annesi oldu. Elysion Elysion (Yunanca: ) mitolojide Elysion Çayırları, Elysion ovaları olarak geçen yeraltı dünyasına ait bir yer. Kahramanlık gösteren ve erdem sahibi her ölümlünün gideceği yerdir. Homeros'a göre Okeanos Irmağı'nın kıyısında ve yeryüzünün bir ucunda bulunan ruhların son olarak varacağı bir ödüllendirme yeridir. Muhtemelen eski Yunanca'ya Minos dilinden geçmiştir. Daha önceleri eski Mısır'da ialu (daha eski iaru) kelimesi bulunmakta ölülerin gittiği bolluk ve ölümsüzlük bulunan kamış tarlaları (eski Mısır dili:sekhet iaru / ialu) anlamında kullanılmaktaydı. Yıldırım tarafından vurulmuş kişi veya yer anlamlarına gelen enelysion, enelysios kelimesinden türemiştir. Bu yerin Zeus tarafından yıldırım ile vurularak kutsanmış olduğu düşünülmektedir. Servilia Caepionis Servilia Caepionis (d. MÖ 107 - ö. MÖ 42) tarihi kaynaklarda adı geçen birkaç Romalı kadından biri. Marcus Junius Brutus'ün annesi, Genç Cato'nun üvey kardeşi, Julius Caesar'ın metresi. Servilia'nın ön yaşamı hakkında bilinenler çok azdır. Livia Drusa ve Quintus Servilius Caepio the Younger'nın en büyük çocuğu olarak dünyaya geldi; soylu bir aileye mensup olan Servilia'nın ailesinin soyu Gaius Servilius Ahala'ya dayanmaktadır. Anne babasının Servilia the younger ve younger Quintus Servilius Caepio adında iki çocuğu daha vardır. Servilia henüz küçükkken anne babası boşandı ve annesi Marcus Porcius Cato ile evlendi. Annesinin bu evlilikten Genç Cato adında bir oğlu oldu. Ailesinin boşanmasından kısa bir süre sonra, hem annesi hem üvey babası vefat etti. Bu nedenle Servilia ve kardeşleri, yüksek rütbeli subay (Tribune) olan dayıları Marcus Livius Drusus'un evinde büyüdü. Bununla beraber, dayısı da Servilia henüz 9 yaşındayken vefat etti. MÖ 85'ten önce, Marcus Junius Brutus the Elder ile evlendi. Marcus Junius Brutus MÖ 83 yılında tribune görevinde bulunmuş, ve ayrıca Capua'daki kolonilerin kurucusudur. Çiftin bilinen tek çocuğu vardır, MÖ 85 yılında doğan Marcus Junius Brutus. MÖ 79'da diktatör olan fakat bir yıl sonra istifa eden Lucius Cornelius Sulla'nın ölümünü takiben; Brutus the Elder, MÖ 77'de savaştığı Mutina'da teslim olan Pompey tarafından teslim olmasından bir süre sonra öldürülmüştür. Servilia ikinci evliliğini Decimus Junius Silanus ile yaptı ve bu evliliğinden Junia Prima, Junia Secunda ve Junia Tertia adında üç kızı oldu. MÖ 63'ten önce Julius Caesar'ın metresi oldu, ve Sezar'ın MÖ 44 yılındaki ölümüne kadar bu ilişki devam etti. Sezar Gaul Savaşı'ndaki galibiyetini takiben kaos içindeki Roma'ya döndü. Aynı tarihlerde Senato'da Sezar'ın idamı yahut hapse atılması tartışılıyordu. MÖ 50 yılında iç savaş açıldı, ve Cato ve Brutus -babasının katili olmasına rağmen- Pompey ile beraber Rome'dan ayrıldı. MÖ 48'de Pharsalus Savaşı'nda Pompey'in ordusu yenildi. Muhtemelen Servilia'ya duyduğu saygıdan ötürü, Sezar subaylarına savaşta Brutus'u görürlerse zarar vermemelerini emretmiştir. Bu savaştan iki yıl sonra MÖ 46 Thapsus Savaşı'nda Sezar yine galip gelmiş, yenilen Cato bunun üzerine intihar etmiştir. Amcası Cato'nun ölümünü takiben, Brutus ilk eşi Claudia Pulchra'dan boşandı ve Cato'nun kızı olan kuzeni Porcia Catonis ile evlendi (MÖ 45). Brutus'un ilk eşinden nedensiz ve açıklanamaz şekilde boşanmasından ötürü Servilia oğlunun yeni evliliğini hoş karşılamadığını açıkça göstermiştir. Bu evliliği onaylamamasının bir diğer nedeni ise muhtemelen Porcia'nın Brutus üzerindeki etkisini farketmesidir. Bu evlilik anne oğlun arasını açmıştır. Brutus, belki de Porcia'nın etkisiyle, MÖ 44 yılında Sezar'a saldırmaya karar verdi. Brutus'ten başka birçok senatör de Sezar'ın suikastının planlanması ve gerçekleştirilmesinde oynamıştır. Sezar'ın öldürülmesini takiben suikastı gerçekleştirenler Servilia'nın evinde bir araya geldi. Bu ortamda Servilia'dan başka sadece iki kadın, Porcia ve Junia Tertia, daha vardı. Hüseyin Akşen Hüseyin Akşen (d. 15 Mayıs 1946, Adana), tiyatro, sinema ve dizi oyuncusu. Adana İktisadı ve Ticari İlimler Akademisi İşletme Bölümü'nü bitiren Akşen, lise ve üniversite yıllarında amatör olarak tiyatro ile ilgilendi. 1974 yılında Adana Belediyesi Şehir Tiyatrosu'na giren sanatçı, kapandığı 1983 yılına kadar burada görev yaptı. "Adana Gösteri Sanatları Merkezi"'nin kuruluşunda yer alarak çeşitli oyunlarda rol aldı, yönetmenlik yaptı. 2000 yılında yeniden açılan Şehir Tiyatrosu'na girerek halen sürdürdüğü oyuncu, yönetmen ve eğitmenlik görevlerine başladı. 2002 yılında "Akşen Sahnesi Masal Evi" adlı salonu kurarak yönetmeye başladı. Fuzûlî (heykel) Muhammed Fuzuli heykeli — Azerbaycan Devlet Akademik Milli Dram Tiyatrosunın önünde bulunan "Fuzûlî" abidesi (1962, Bakü). Ünlü Azerbaycanlı heykeltıraraşlar Ömer Eldarov ve Tokay Memmedovun 1962 yılında birlikte yaptıkları plastik sanat eserlerindendir. Divan şairi Fuzûlînin anısına dikilmiştir. Bu çalışma için heykeltıraşlar Tokay Mammadov ve Ömer Eldarov, SSCB Sanat Akademisi'nden gümüş madalya aldı. 1958'te, ortaçağ Azerbaycan şairi Muhammed Fuzûlî'nin ölümünün 400. yıldönümü vesilesiyle, şaire anıt oluşturulması için bir yarışma ilan edildi. O zaman, Tokay Mammadov ve Ömer Eldarov tarafından Sankt-Peterburg Devlet Sanat, Heykel ve Mimarlık Enstitüsü'nde birlikte çalışan mimar Haji Muktarov ile birlikte geliştirilen proje yarışmanın galibi. Fuzulinin heykeli üzerinde çalışmadan önce hem Tokay Mammadov hem de Ömer Eldarov "şiirsel" temayı ele aldı. Bir süre önce Mammadov, Nizâmî-i Gencevî'nin bir portresi üzerinde çalışmıştı. Azerbaycan heykelindeki ilk ahşap parçası olan bu portre, Azerbaycan Edebiyatı Nizami Gencevi Müzesi'nde tutulmaktadır. Ömer Eldarov, 19. yüzyılın Azerbaycan şiirinin kızı, XX. Yüzyılın 50'lerinde Karabağ Han'ın kızı Hurşidbanu Natevanın mermer bir portresi olarak çalışıyor. Azerbaycan halkının yazarı Yüce Sovyet Başkanlığı başkanı Mirza Ibrahimov'un önerisi üzerine Ömer Eldarov, bronz bir Natevan heykeli için çalışma emri aldı. Mammadov, heykelin gelişimini hatırladığında, bu sözleri söylemişdir. "“ İlk işlerimden biri bir Fuzuli heykeli idi. Sonra gençtik ve çalışmak için paraya ihtiyacımız vardı. Ömer Eldarov benimle Leningrad'da da çalıştı. Fizuli heykeli yarışmasında projemiz birinci oldu. Ömer'e dedim, benimle gel, yardım et. Şehirlerde dolaştık, taşlar aradık ve bulduk.”" Anıtın açılışı 1963'te gerçekleşti. Muhammed Fuzuli heykeli, granit kaide üzerinde yükselen bronz bir heykel ve önünde bir çeşmeden oluşur. Heykel 12 metre yüksekliğindedir. Şairin yüzünün çizgileri, alnı ve kaşları arasındaki hassas kırışıklıklar, heyecan ve heyecanla yaşadığı anları göstermektedir. Fuzûlî'nin sanatsal imajı ilk olarak başka bir Azerbaycan heykeltıraş Fuad Abdurrahmanov tarafından yaratıldı. Heykellerden birinin, Azerbaycan Edebiyatının Nizami Ganjavi Müzesi'nin cephesi çalışırken Fizuli heykeli olması gerekiyordu ve Fuad Abdurrahmanov'un projesi kazanıyor. 1939'da müze binası için sanatçı tarafından yaratılan Fuzuli'nin imajı, daha sonra şairin portresi olarak kabul edildi ve daha sonra insanlar tarafından kabul edildi. Fuzuli'nin heykellerini tasarlarken, heykeltıraşlar F.Abdurrahmanov tarafından oluşturulan görüntünün genel yapbozuna bağlı kaldılar. Heykelin ortak yazarı Omar Eldarov da açılış töreni sırasında Mammadov'a şükranlarını iletti. Her iki eserde de Fuzuli heykeli, kahramanın psişik alemi, ruh dünyası ve ana konumu olan iç konumu nedeniyle çok başarılı bir ürün olarak kabul edilir. Çünkü heykele baktığımızda, sanki iç dünyasında seyahat eden bir bilgelik gezgini gibiyiz. Seyahat ederken tüm sonsuzluk görünür durumda gibi görünüyor. Kanepeyi bir elinde, diğer elinde çenesinde tutan şair, geçmişten günümüze, şimdiki zaman ve geleceğe uzun bir yolculuk yapmaktadır. Onun yolculuğu bir düşünce yolculuğu ve sonsuza dek sürecek. Yazarlar üzüntüyü ve üzüntüyü büyük bir felsefe ile sentezleyebildiler. Baktığınız her yerde, görüşünü kaybetmez. Uzaktan farklı bir izlenim yaratır, ancak çok yakındır. Sağdan bakıldığında, ayrı noktaları ve soldan ayrı noktaları işaret eder. Ancak heykel ve heykel arasındaki farka rağmen, heykel tek bir kompozisyona tabidir. Buradaki her küçük detay, bu kompozisyonla, heykeldeki Fuzuli ruhuyla uyumludur. Bu uyumun temelinde ulusal nefret ve Doğu ahlakı var. Duruştaki gizemli ağır yükün ağırlığı altında, hafif bir bükülme ile geniş bir bileziğe sahip, vücudu üzerinde ince bir örtü olan bir adam ayağa kalktı. Açıkça çizilmiş damarları olan sağ el yüze veya kafa karışıklığına yaslanır. Başka bir kitap alırken başka bir kitap var. Alçaltılmış başın alt sırtında üzüntü hissetmek. Kaşlar arasındaki derin bukleler, düşünürün alnını geçen kırışıklıklar - olanların ağrısı, zihnin algılanması, yaşam imgesinin duygusal yoğunluğunu ve endişesini arttırır. Görev özünde, anıtın ayrı bir mimari kısmı, anıtın genel rolüne eşit bir katılımcıdır. Fuzuli'nin oldukça zarif lirik olan şiirsel karakterlerini tasvir eden granit formunda tam olarak gösterilmiştir. Daha sonraki yıllarında Tokay Mammadov, kaidenin ayrılmaz heykeli fikrini geliştirdi ve bu gelişme Köroğlu heykelinde açıkça görülüyor. Fuzuli heykeli 1963'te SSCB Sanat Akademisi tarafından gümüş madalya ile ödüllendirildi. Indiana Jones: Kamçılı Adam Indiana Jones: Kamçılı Adam, yönetmenliğini Steven Spielberg'in üstlendiği 1984 yılı yapımı macera, komedi filmidir. İngilizce özgün adı olan Indiana Jones and the Temple of Doom, "Indiana Jones ve Kıyamet Tapınağı" anlamına gelmektedir. Harrison Ford'un "Indiana Jones" rolünü tekrarladığı yapımda rol aldıktan üç yıl sonra Steven Spielberg ile evlenen Kate Capshaw da "Willie Scott" rolündedir. Senaristliğini Willard Huyk ve Gloria Katz'ın yaptığı filmde Dan Aykroyd da kısa bir rolde yer almıştır. Şangay'daki bir gece kulübünde, Lao Che ve adamlarından kaçan Indiana Jones, Che'nin sevgilisi Willie Scott'u da şans eseri yanında bulur. Jones, küçük yardımcısı ve Scott birlikte uçağa binerler ve Himayala Dağlarına giderken uçakları düşünce küçük bir köye gelirler. Thuggee isimli tarikat küçük çocuklara işkence edip, onları zorla çalıştırıyordur. Bu tarikatın hedefi, korkunç hareketlerine devam edebilmek için Şankara elmaslarını bulmaktır. Üçlü tarikatın olduğu saraya gider. Burada bir süre konaklayan ekip, örgütün akılalmaz törenine şahit olurken Mola Ram'ın adamları tarafından yakalanır. Jones'a da çocuklara verdikleri zehirden içiren örgüt, Indy'nin yardımcısı ufaklığı da kırbaçlar. Zorla çalıştırılan ufaklık, çalıştığı yerden kaçarak Jones'un yanına gider. Willie Scott'ı öldürmeye çalışan örgüt, bu işi etki altındaki Jones'a yaptırır. Ancak ufaklık, Indy'yi kendine getirir ve üçlü oradan kaçar. Bir köprüye geldiklerinde Mola Ram ve adamları tarafından kıstırılan Jones, köprünün iplerinden birini keser. Yukarıya çıkmaya çalışan Mola Ram ve Jones mücadeleye başlarlar. Ram, rakibinin kalbini çıkarmaya çalışırken, Indy söylediği sözler ile elmasların ısınmasına neden olur ve bunları yakalamaya çalışan Mola Ram düşerek timsahlara yem olur. Kaçırılan çocukları kurtaran Jones, Willie Scott ile öpüşür ve film son bulur. Mahiye Morgül Mahiye Morgül, (d. 1950, Rize, Türkiye), Türk eğitmen, araştırmacı-yazar. 1967 yılında Rize Öğretmen Okulu'na giren ve 1970 yılında Gazi Eğitim Enstitüsü Müzik Bölümü'nden mezun olan Morgül, 1997 yılında Uludağ Üniversitesi Müzik Eğitimi Bölümü Lisans Tamamlama Programını bitirdi. 1970 yılından itibaren 2002 yılına kadar, çeşitli okullarda kadrolu ve sözleşmeli olarak müzik eğitmenliği yaptı. 1994 yılında Çukurova Üniversitesi Devlet Konservatuvarı'nda drama dersleri vermeye başlayan Morgül, birçok okulda drama eğitmenliği yaptı. Müzik ve drama konusunda, Orkestra, Filarmoni, Öğretmen Dünyası, abece, Damar, Edebiyat ve Eleştiri, Dayanışma, Çağ Ankara, Zümrüt Rize gibi çeşitli dergilerde yazıları yayımlanan Mahiye Morgül, bazı kitaplar da yazdı, radyo ve televizyon programlarına katıldı. Morgül, Müzik Eğitimciler Derneği, Uluslararası Müzik Eğitimciler Derneği, Türkiye Polifonik Korolar Derneği, Atatürkçü Düşünce Derneği gibi Sivil Toplum Kuruluşlarına üyedir. Something Something, 1969'da piyasaya sürülen ve Abbey Road albümünde yer almış olan The Beatles teklisidir. "Something", George Harrison tarafından yazılmış ve bir Beatles teklisinin A yüzünde yer almış ilk şarkıdır. Teklide grubun "Come Together" adlı şarkısı da yer alır. İkisi de "Abbey Road" albümünde yer almış şarkılarla "Something", bir uzunçalarda önceden yayımlanmış parçalar içeren ilk Beatles teklisi olma özelliğine sahiptir. "Something", George Harrison Beatles üyesiyken ABD listelerinde ilk sıraya çıkan tek Harrison bestesidir. Tekli, ABD Billboard listelerinde üst sırada kaldı; Birleşik Krallık'ta da ilk 10'a girdi. Parça, Beatles'ın dağılmasından sonra Elvis Presley, Shirley Bassey, Frank Sinatra, James Brown, Julio Iglesias, Smokey Robinson, Joe Cocker gibi birçok sanatçı tarafından yeniden yorumlandı. Böylece "Something", Yesterday'den sonra en çok yeniden yorumlanan ikinci Beatles şarkısı oldu. Türk Edebiyatı (dergi) Türk Edebiyatı, Türkiye merkezli bir Türk edebiyat dergisidir. Dergi ilk olarak 15 Ocak 1972'de yayınlandı. Kurucu Ahmet Kabaklı idi. Beşir Ayvazoğlu, 2005-2015 yılları arasında derginin genel yayın yönetmenliğini yaptı. Daha sonra Bahtiyar Aslan, Haziran 2015'te bahsi geçen görevde yerini aldı. Meir Dagan Aluf Meir Dagan (İbranice: מאיר דגן), (Ocak 1945 - 17 Mart 2016), İsrailli asker ve siyaset adamı. Mossad'ın eski direktörü. Meir Huberman adıyla doğan Dagan, ailesi 1945 yılında Sibirya'dan Polonya'ya kaçarken bir tren vagonunda dünyaya geldi. Ailesi 1950 yılında Tel Aviv'in güneyindeki Bat Yam şehrine göç ettirildi. Lod'un fakir mahallelerinin birinde büyüdü. 1963 yılında İsrail Savunma Güçleri'ne (IDF) katılan Dagan paraşütçü birliğinde görev aldı. 1967'de Altı Gün Savaşı'nda sırasıyla Sınai ve Golan Tepeleri'ndeki birlikleri yönetti. Gösterdiği başarılardan ötürü 1971 yılında "Cesaret Madalyası" (Medal of Courage) aldı. Sürekli kılık değiştirebildiği, Araplar gibi davranabildiği için çevresindeki kişiler tarafından "Gölgeler Kralı" olarak çağrılmaktaydı. Direktörlük görevini Tamir Pardo'ya bırakan Dagan, Ağustos 2002'de Ariel Şaron tarafından Mossad direktörlüğüne atanmış idi. Mossad başkanlığı süresinde İran'ın nükleer çalışmalarına karşı yaptığı operasyonlar ile bilinir. Dagan bir vejetaryendir. Boş zamanlarını resim çizerek geçiren Dagan, Tel Aviv üniversitesi'nde okuduğu dönemde heykel sanatıyla da ilgilendi. Klasik müzik türünde eserleri dinlemeyi tercih eden Dagan, tarihi kitaplara düşkünlüğüyle tanınmaktadır. 17 Mart 2016'da 71 yaşında ölmüştür. Eslöv Eslöv, İsveç'in güney kuşağında yer alan bir şehirdir. Şehir, Baltık Denizi kıyılarının hemen yanında, ülkenin güney ucunda kuruludur. Eslöv, 1858 yılında Demiryolu hattının inşasına kadar küçük bir köy olarak kayıtlarda yer aldı. 1858'de Stokholm ve Malmö arasındaki demiryolu hattının buradan geçmesiyle beraber, kent ilk istasyonuna kavuştu. Bu süreçte hızla büyüyen kent, zamanla iş adamlarının ve yatırımcıların ilgi odağına girdi. 1875'te 1,240'a ulaşan nüfusuyla, kent, o zamanlarda yöredeki en hızlı gelişen kentlerinden biri durumuna geldi. Sanayi merkezlerinin ve ticari şirketlerin burada şubeler açmasıyla, kent günümüzde 16,000'lik bir İsveç kenti haline geldi. Kentte "Lagerhuset" adında, I. Dünya Savaşı zamanında inşa edilen tarihi bir ahşap kule mevcuttur. Günümüzde bazı düzenlemelerle beraber, bu binadan ev kiralanabilmektedir. Altı bacaklılar Altı bacaklılar (Hexapoda) Eklembacaklılar bölümünün en büyük alt bölümüdür. Yaklaşık olarak 30'un üzerinde takım içerir. Böceklerin yanı sıra içtençeneliler adı verilen kanatsız eklembacaklılardan Diplura, Protura ve Collembola'yı da içine alır. Göğüslerinin üç segmentli olması ve her segmentinde bir çift bacağın bulunması ile tanınırlar. Vücutları "cephalo" (baş), "thorax" (göğüs) ve "abdomen" (karın) olmak üzere 3 bölümden oluşur. Bazı gruplarda bu vücut bölümlerinde kaynaşmalar görülebilir. Baş bölgesinde bir çift anten ve bir çift bileşik göz bulunur. Sınıf özelliği olarak göğüsleri 3 segmentlidir ve her segmentten bir çift bacak çıkar. Çoğunda 2. ve 3. göğüs segmentlerinden birer çift kanat çıkar. Hayvanlar aleminde uçma ilk defa bu grupta ortaya çıkmıştır, ancak böceklerin kanatları, kuşların kanatlarından farklı yapıdadır. Abdomen (karın) 11 segmentlidir ve hiçbir segmentte üye bulunmaz. Son segmentlerde yapısal değişiklikler sonucu oluşmuş kavuşma organı, "cercus" uzantıları veya yumurta yerleştirme borusu gibi yapılar görülebilir. Dış iskelet bulunur. Büyüme esnasında dış iskeletin neden olduğu kısıtlama, deri değişimi ile telafi edilir. Vücutlarında sadece çizgili kas bulunur. Solunum trake sistemiyledir. Açık dolaşım sistemi görülür. Vücutta dolaşan solunum sıvısı "hemolenf" adını alır ve çoğunlukla renksiz, bazen de soluk yeşil-sarı renktedir. Vücutları bez bakımından zengindir. Çekici veya itici koku, mum, zehir, ipek, yağ, tükürük, antikoagülan madde gibi birçok maddeyi salgılamak üzere özelleşmiş çok sayıda bez taşırlar. Duyu organları ve sinir sistemleri iyi gelişmiştir. Birçok grupta, özel görevleri olan duyu organlarına rastlanır (yeri geldikçe açıklanacaktır). Avlanmak veya avcılarından korunmak için son derece başarılı uyumlar kazanmışlardır. Renklenmeleri büyük çeşitlilik gösterir. Bazılarında ışık çıkarma özelliği görülür. Kural olarak yumurta ile çoğalırlar ve gelişmelerinde çoğunlukla bir başkalaşım (metamorfoz) görülür. Bazı gruplarda koloni halinde sosyal yaşam örnekleri görülür. Yaşam ve beslenme şekillerine göre, ağız parçaları, anten ve bacak yapıları farklılık gösterir. Kıbrıs Geçici Türk Yönetimi Kıbrıs Geçici Türk Yönetimi veya Kıbrıs Türk Yönetimi, Kıbrıs Türkleri tarafından 1967'den 1 Ekim 1974'te Otonom Kıbrıs Türk Yönetimi'nin kurulmasına kadar, Kıbrıs adasında bulunan Türk yönetimi. Kıbrıs Sorunu'nun belirginleştiği yıllarda 27 Aralık 1967'de Kıbrıs Türk Genel Komitesi'nin yerine kuruldu. Kalıcı yönetimin yasama, yürütme ve yargı işleri kendi yasalarına göre uygulanmaktaydı. Ayrıca Kıbrıs Türk Cemaat Meclisi ve Kıbrıs Temsilciler Meclisi üyeleri, Kıbrıs Türk Yönetim Meclisi altında birleşti. İlk meclis başkanı Orhan Müderrisoğlu oldu. Geçici Türk Yönetimi başkanlığını Fazıl Küçük, başkan yardımcılığı görevini ise Rauf Denktaş yaptı. 21 Nisan 1971 tarihindeki toplantısında Kıbrıs Geçici Türk Yönetimi aldığı kararla ismindeki "Geçici" sıfatını kaldırdı ve "Kıbrıs Türk Yönetimi" ismi ile anılmaya başlandı. 1 Ekim 1974'te Otonom Kıbrıs Türk Yönetimi'nin kurulduğu ilan edilmesi ile son buldu. Fagersta Fagersta, İsveç'in orta kuşağında yer