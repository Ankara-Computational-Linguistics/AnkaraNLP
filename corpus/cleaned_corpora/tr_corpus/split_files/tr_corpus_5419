Her iki canlı yayınlar da magazin programları kadar TW1'de haftada birçok kez yayınlanmıştır. Mayıs 2006'da ORF Sport Plus'un kurulmasıyla bu yeni kanalda birçok spor programları oynatıldı. 1960-61 Şampiyon Kulüpler Kupası Druuna Druuna İtalyan çizer Paolo Eleuteri Serpieri tarafından 1980'lerde Fransız "Métal hurlant" dergisi için yaratılan çizgiroman karakteridir. Serpieri'nin bilimkurgu ve fantastik türlerindeki çizgiromanlarından "Druuna" ya da "Morbus Gravis" olarak bilinen seride başkahraman, diğer bazı serüvenlerde ise yan karakter olarak yer almıştır. Karakterin popülerliği Serpieri'nin Druuna çizimlerinden oluşan "Obsession, Druuna X, Druuna X 2, Croquis, Serpieri Sketchbook, Serpieri Sketchbook 2" gibi albümlerin de yayımlanmasına neden olmuştur. Druuna'nın maceraları (Fransızca orijinallerinin yanı sıra) yirmi civarında dile çevrilmiş, bir milyondan fazla satış rakamına ulaşmıştır. Druuna 2001 yılında "Druuna: Morbus Gravis" adlı üçboyutlu video oyununda başkahraman olarak sunulmuştur. "Druuna X" adlı albümde ifade edildiği üzere, Serpieri Druuna karakterini yaratırken aktris Valérie Kaprisky'nin "La Femme publique" filmindeki rolünden esinlenmiştir. Ancak, yine yazarın ifadesiyle o dönem çok Western çizgiromanı çizdiğinden Druuna ister istemez Amerikan Yerlisi yüz hatlarına sahip olmuştur. Druuna Serpieri tarafından özellikle cinsel konularda özgüven sahibi, girişken ve örnek bir genç kadın olarak tasvir edilir. Serpieri'ye göre Druuna'nın yaklaşımı Yahudi-Hıristiyan ahlâkının cinselliğe olan tavrına bir meydan okumadır. İlk Druuna macerası olan "Morbus Gravis" Şehir adı verilen ve otokratik bir teokrasiye sahip felâket sonrası yerleşim biriminde geçer. Şehir hastaları şiddet ve şehvet düşkünü canavarlara dönüştüren bir hastalığın pençesindedir. Druuna hastalığa yakalanmış olan ve evinde sakladığı sevgilisi Shastar ile birlikte yaşamaktadır. Bir gün mutantların lideri Druuna'yı Shastar'ın bilgilerinden de yararlanarak Şehir'in sırrını ortaya çıkarmakla görevlendirir. Takip eden maceralarda Druuna farklı uzay gemileri ve gezegenlerde değişik varlıklarla karşılaşır. Hayal ile gerçeğin birbirine karıştığı bu evrende attığı her adımda insanlığın ve kendisinin geçmişi hakkında yeni şeyler öğrenir. Serpieri'nin yayımlattığı Druuna maceraları "Bagheera" yayınevi tarafından 1986 ve 2003 yılları arasında sekiz albümde toplanmıştır. Bunların yanı sıra, "Dargaud" yayınevinin albüm derlemelerinde de Druuna maceralarına yer verilmiştir. Türkiye'de Druuna maceraları 1992 yılında "Üff!" dergisinde, ardından "Fırt" dergisinin eki olarak yayımlanmıştır. Türkiye'deki ilk ve tek Druuna albümü 1999 yılında "İthaki" yayınevi tarafından "Druuna" adıyla basılan "Creatura" macerasıdır. Insane Clown Posse Insane Clown Posse iki kişiden oluşan Amerikalı bir hip hop grubudur. Grubun üyeleri Joseph Bruce ve Joseph Utsler sahnede kötü palyaçolar olmak üzere "Violent J" ve "Shaggy 2 Dope" takma adlarıyla gösteri yaparlar. Bir hip hop tarzı olan horrorcore tarzında müzik yapan grup, özenle hazırlanmış canlı performanslarıyla dikkat çeker. Grubun çıkardığı iki albüm platin olurken, biri de altın olarak belgelenme başarısı göstermiştir. Nielsen SoundScan'e göre, grup Nisan 2007'ye kadar ABD'de toplam 6.5 milyon satmıştır. Aslen Inner City Posse olarak bilinen grup, Joseph Bruce'un bir karnavala benzeyen bir rüyasından yola çıkarak doğaüstü ve dehşet temalı şarkı sözleri kullanır. Menajer olarak Alex Abbiss'le birlikte bağımsız plak şirketi Psychopathic Records'u kuran ikili, daha sonra "Big Money Hustlas" adlı filmi yapmış ve filmde oynamıştır. Kendi profesyonel güreş federasyonu Juggalo Championship Wrestling'i kuran grup daha sonra birçok ünlü rock ve rap sanatçısıyla ortak çalışmalar yapmıştır. Eğlence için yapılmış felsefeleri Kara Karnaval'ın gelip dünyayı silip süpüreceği ve geriye kalanların sadece palyaçoyla birlikte savaşanlar olacağı gibi gotik bir konsepte takmış 6 joker kartını dünyaya indirip insanlığı kurtarmaya çalıştıklarına inanırlar. Ufo dinleri Ufo dini, dünyadışı varlıkları tanrılarla veya yarı-tanrısal varlıklarla eşitleyen ve insanlığı daha önceden varolan dünya dışı bir uygarlığın parçası olarak gören dinleri tanımlamakta kullanılan resmi olmayan bir terimdir. Bu tip dinlerin bağlıları uzaylı uygarlıkların teknoloji ve spiritüelliklerinin dünyadaki ekolojik, spiritüel ve toplumsal problemleri çözümleyeceğine inanırlar. UFO dinleri özellikle Amerika Birleşik Devletleri, Kanada, Fransa ve Birleşik Krallık'ta yaygındır. 1950'lerde temaslarla UFO dinlerinin doğduğu söylenir. Aetherius Society, Heaven's Gate, Raëlism, Scientology ufo dinlerinden bazılarıdır. 1950'lerde Birleşik Krallık'ta kuruldu. Kurucusu George King Aetherius denilen uzaylı bir zeka ile telepatik olarak iletişim kurduğunu iddia etmiştir. Ufoların dağların yükselmesinden sorumlu olduğu ve kıyamet gününde dünyayı yok edeceklerini belirtirler. Malachi Z. York'in öğretilerini kabul eden gruptur. Nuwauu denilen Malachi'nin Rizq gezegeninden enkarne olan dünyadışı bir varlık olduğu kabul edilir. Birleşmiş Milletler Güvenlik Konseyinin 186 sayılı kararı Birleşmiş Milletler Güvenlik Konseyinin 186 sayılı kararı, 4 Mart 1964 tarihinde 1116 numaralı Birleşmiş Milletler Güvenlik Konseyi'nin toplantısında Birleşik Krallık, Kıbrıs Cumhuriyeti, Türkiye ve Yunanistan hükümetlerine danışılarak Kıbrıs adası üzerinde bir Birleşmiş Milletler Barış Gücü'nün kurulması karar verildi. Ayrıca Türkiye'ye yönelik olarak kararın 1. maddesinde "uluslararası barışı tehlikeye sokacak herhangi bir harekatın yapılmaması" istendi. Birleşik Krallık, Türkiye ve Yunanistan arasında arabuluculuk amacıyla bir özel temsilci atanması kararı alındı. Karar tüm üye ülkelerin evet oyu ile alındı. Joseph Bruce Joseph Frank "Joe" Bruce (d. Nisan 28, 1972) Amerikalı yapımcı, rapçi, güreşçi ve oyuncu. Bruce, Insane Clown Posse'dan Violent J olarak tanınır. Diğer I.C.P. üyesi Joseph Utsler (a.k.a Shaggy 2 Dope) ve eski menajerleri Alex Abbiss ile birlikte bağımsız plak şirketi "Psychopathic Records" 'un kurucularındandır. Ayrıca yine Utsler'la birlikte profesyonel güreş girişimi "Juggalo Championship Wrestling" 'i de kurmuştur. 1961-62 Şampiyon Kulüpler Kupası Ön turda olmak üzere 1961-62 Şampiyon Kulüpler Kupası gol kralları aşağıdaki gibidir: Jimmy Iovine James Iovine (d. Mart 11, 1953), yapımcı, girişimci ve Interscope-Geffen-A&M'in başkanıdır. Kariyerine 70'lerin ortalarında John Lennon ve Bruce Springsteen için mühendislik yaparak başlayan Iovine U2, Tom Petty & The Heartbreakers, Stevie Nicks, Dire Straits ve Patti Smith için yapımcılık yaptı. 1990'da Interscope'u kurdu. Universal'ın Polygram'ı almasından sonra şirketin adı "Interscope Geffen A&M" oldu ve Iovine de başkan olarak devam etti. Eminem'in demo kasetini Dr. Dre'ye veren ve Aftermath'e katılmasını sağlayan kişi olarak bilinir. Quanzhen Okulu Quanzhen Okulu, Taoizm'in büyük bir sektidir. Taoist rahip Wang Chongyang tarafından 12.yüzyılda kuruldu. Geleneksel efsaneye göre Wang Chongyang 1159 yazında iki Taoist ölümsüz ile karşılaşır. Zhongli Quan ve Lü Dongbin adlı ölümsüzler Wang'a Taocu inanları öğretip gizli ritüelleri talim ettirdiler. Bir yıl sonra ölümsüzlerden biriyle tekrar karşılaşır ve aldığı eğitim Zhongnan Dağında kendisi için yaptığı bir oyukta inzivaya çekilir. Dağda geçirdiği yedi yıl sonra sonrasında öğrencileri olan yedi kişiyle karşılaşır. Bu yedi kişi daha sonra Quanzhen'in yedi ustası olarak anılmaya başlanır. Wang'ın öğrencilerinden Qiu Chuji Pekin'deki ünlü Beyaz Bulut Manastırı ve Ejder Kapısı okulunun kurucusudur. Wang Chongyang'ın yedi öğrencisi okulun yedi kolunun kurucusu olmuşlardır. Recep Şentürk Recep Şentürk (d. 1964, Çankırı), Türk din sosyoloğu ve İbn Haldun Üniversitesi rektörü. 1964'te Çankırı'da doğdu. Marmara Üniversitesi İlahiyat bölümünde lisans eğitimi aldı. 1988'de İstanbul Üniversitesi Edebiyat Fakültesi Sosyoloji bölümünde yüksek lisans eğitimini tamamladıktan sonra aynı bölümde asistan oldu. 1998'de ABD'de New York Columbia Üniversitesi'nde doktora çalışmalarını tamamladı. 2003 yılında doçent, 2008 yılında profesör oldu. İSAM’da araştırmacı olarak çalışmıştır. Sonrasında Fatih Sultan Mehmet Vakıf Üniversitesi (FSMVÜ) Medeniyetler İttifakı Enstitüsünde kurucu Enstitü Müdürü olarak çalışmıştır.(bkz. Medeniyetler İttifakı Enstitüsü 18 Ocak 2017 tarihinde İbn Haldun Üniversitesine devredilmiştir.) Ayrıca Sabahattin Zaim Üniversitesinde mütevelli heyet üyeliği ve Uluslararası İbn Haldun Topluluğunda başkanlık görevlerini yürütmektedir. Halihazırda İbn Haldun Üniversitesi rektörü olarak görev yapmaktadır. 10 Mart 2017 tarihinde Cumhurbaşkanı Recep Tayyip Erdoğan tarafından İbn Haldun Üniversitesi rektörlüğüne atanmıştır. Javi García Javi García (d. 8 Şubat 1987, Mula), İspanyol orta saha oyuncusu. Garcia halen FK Zenit formasını giymektedir. Real Madrid'in altyapısından yetişen Garcia,1 yıllığına Osasuna takımına kiralanmıştır.Burada 27 maçta 2 gol kaydetmiştir ve Real Madrid'e geri dönmüştür.Real Madrid'de toplam 32 maçta forma giymiştir.Gol atamamıştır.2009 yılında Benfica takımına 7 milyon Euro bonservis bedeliyle transfer olmuştur.Benfica'da 3 sezon oynamıştır.Bu sezonlar içerisinde 132 maçta forma giymiştir ve 14 gol kaydetmiştir.31 Ağustos 2012 tarihinde 20,20 Euro bonservis karşılığında Premier League ekiplerinden Manchester City'ye transfer olmuştur. 2 sezon Manchester City takımında oynamıştır.Burada 76 maçta 2 gol atmıştır. 14 Ağustos 2014 tarihinde Rus ekibi Zenit takımına transfer olmuştur. HaÃ§kar Haçkar veya K(h)açkar (Ermenice: Խաչքար, yani "haç-taşı") genellikle Ermenistan'da bulunan, Ermeni kültüründe önemli bir yere sahip işlenmiş anıtsal taşlardır. Haçkarlarda rastlanan en yaygın özellik, altında gül benzeri bir motif veya güneş diski bulunan, çapraz işarettir ki bazen haç işaretine de rastlanabilir. Eserin geri kalanı genellikle yaprak, üzüm veya soyut düğüm motifleriyle süslenir. Zaman zaman tepe kısmında İncil'den veya Hristiyan Azizlerinden çeşitli karakterler barındıran kornişler de görülebilir. Haçkarların dikilmesindeki en yaygın sebep adayıştı: yaşayan veya ölmüş bir kişinin ruhunun kurtuluşuna adanmış, atfedilmişlerdir. Bunun dışında farklı sebeplerle dikildikleri de olmuştur; askerî bir zaferin, yeni bir kilisenin inşasının anısına veya doğal felaketlerden korunma adına. Haçkarlara en çok rastlanılan yerler mezarlıklardır. Bununla birlikte haçkarlar mezar taşı olarak görülmemelidirler; zira Ermeni mezar taşlarının birçok farklı çeşidi, biçimi, tipi olabilir - haçkarlar bu tiplerden sadece birisidirler. Kaya mezarı Kaya mezarları, statüsü yüksek kişiler için yapılmış, oyulmaya ve işlenmeye uygun kayalarda oluşturulmuş mezarlar. İçinde birkaç mezar bulunan aile tipi mezarlarda girişler oluşturulmuştur. Dışlarında işlemeler ve aileye ait bilgiler bulunmaktadır. İçerisinde ölen kişilere ait değerli eşyalar da gömüldüğünden mezarlarda koruma amaçlı tuzak sistemlerine rastlanılmıştır. Vezirköprü İlçesine 12 km uzaklıkta yer alan Esenköydeki Zindankaya arkeolojik alanındadır. Kaya dıştan üç sütun olarak görünmektedir. İç kısımda iki oda ve iki oda önünde sütünlar arasında yer alan bir koridordan oluşmaktadır. Kaya mezar ön taraftan bakıldığında yaklaşık 5 metre yüksekliğindedir. 3 metreye kadar olan bölüm dik olup diğer kısımda dar bir merdivenle kaya mezarın içine girilir. Ön taraftan bakınca dimdik ve keskin bir kaya görünümünde olan mezar arka taraftan bakınca tümülüsü andırmaktadır. Demir çağının önemli eserlerindendir. Kaya mezar daha çok barınma amaçlı yapılmış iki odadan oluşan bir evi andırmaktadır. Viktor Lutze Viktor Lutze (d. 28 Kasım 1890, Bevergern - ö. 2 Mayıs 1943), Nazi Almanyası'nda SA-Obergruppenführer. Alman Ordusu'na 1912 yılında katıldı ve savaşta sol gözünü kaybetti. Savaş sonrasında Alman polis teşkilatına girdi. 1934 yılında Ernst Röhm'ün ölümü üzerine Sturmabteilung Kurmay Başkanlığı'na atandı. Aynı zamanda Alman fırtına birlikleri subaylarından biriydi. 1943'te bir araba kazasında ölene kadar bu görevde kaldı. Elektropop Elektropop, elektronik müziğin kollarından biridir. Yetmişli yılların sonunda ortaya çıkmış ve gelişim göstermiştir. Genel olarak kullanılan sesler elektronik ortamda hazırlanır ama müziğin özü pop müziğidir. Nutya Nutya (Ulahça: "Nânti" ve "Nânta", Yunanca: Νότια) Yunanistan'ın Orta Makedonya bölgesinin Pella vilayetine bağlı bir köy. Yukarı Karacaova düzlüğünde ve 595 metre rakımda bulunmaktadır. Yüzyıllar boyunca Megleno-Rumen topluluğunun bölgedeki en büyük yerleşim yeri olmuştur. Köyün Meglen Vlah nüfusunun büyük birçoğunluğu 18. yüzyılda İslam'a geçmiştir. 1923'teki nüfus mübadelesi sırasında, buradaki Müslümanlar, Türkiye'nin Trakya bölgesine yerleştirilmişlerdir. Günümüzde bu topluluk, yerleştikleri bölgenin adından dolayı "Karacaovalılar" şeklinde de anılmaktadır. Uyku Duvarının Arkasında (film, 2006) Uyku Duvarının Arkasında, H. P. Lovecraft tarafından kaleme alınmış aynı adlı hikâyeden(Orijinal adıyla:Beyond the Wall of Sleep) yola çıkan ve senaryosu Barrett J. Leigh tarafından yazılıp 2006 yılında Barrett J. Leigh ve Thom Maurer tarafından yönetilmiş bir korku filmidir. Film, Edward Eischel(Fountain Yount) adlı doktorun, akıl hastaları üzerinde çeşitli deneyler yapılan bir hastanedeki çalışmalarını anlatıyor. Bu çalışmalarında başında ise bitkisel hayatta olsa dahi insan beynine elektrik akımı vererek, düşünce okuma ve telepati kurmak geliyor. Daha sonraları ise Joe' nin hastaneye getirilmesiyle bu çalışmalar çığırından çıkıyor ve Dr. Eischel Amducious adlı şeytani varlığa hayat vermeye çalışıyor. Mahmut Kâmil Paşa Mahmud Kamil Paşa (1880, Halep - 1922, İstanbul), Osmanlı askeri. 1880 yılında Halep'te doğdu. 1902 yılında Erkânı Harbiye Mektebi’ni bitirdikten sonra 5. Ordu’ya gönderildi. Balkan Savaşları'nda İşkodra Kalesi Komutanlığı görevine atandı. Kale düştükten sonra 5. Kolordu, daha sonra da 4. Kolordu’ya katıldı. I. Dünya Savaşı’nda Harbiye Nezareti’nde çalıştı. 1914 yılında 2. Ordu, 1915’te de 3. Ordu komutanlığına atandı. Buradaki görevi bir yıl sürdü, tekrar Harbiye Nezareti’ndeki görevine döndü. Savaşın sonuna doğru beş ay süreyle 5. Ordu komutanlığı görevinde bulundu. 1922 yılında sağlık sorunları nedeniyle askerlikten ayrıldı. Aynı yıl İstanbul'da öldü. Bryan Burk Bryan "Burky" Burk (30 Aralık 1968) Amerikalı televizyon yapımcısı. USC Sinema ve Televizyon Bölümü'nde eğitim gören Burk, kariyerine yapımcı Brad Weston'la Columbia Pictures, Ned Tanen'la Sony Pictures ve John Davis'le FOX şirketlerinde çalışarak başladı. 1995 yılında Gerber pictures şirketine katıldı. J.J. Abrams ile "Alias", "Six Degrees", "What About Brian" ve "Lost" dizilerinde beraber çalıştı. Yine J.J. Abrams ile 2008 yapımı "Cloverfield" adlı filmde ve 2009 yapımı "Star Trek" filminde çalıştı. Adlandırılamayan (film) Adlandırılamayan, H. P. Lovecraft tarafından kaleme alınmış aynı adlı hikâyeden yola çıkan ve senaryosu Jean-Paul Ouellette tarafından yazılıp 1988 yılında yönetilmiş bir korku filmidir. Randolph Carter'ın (Mark Kinsey Stephenson) üniversiteden iki arkadaşı Howard Damon (Charles Klausmeyer) ve Joel Manton (Mark Parra) ile bir hikâyede geçen olayların kanıtlanabilirliği hakkında konuşurken, iddiaya girmeleri üzerine "Adlandırılamayan" yaratığın yaşadığı eski eve giden Joel hayatını kaybediyor. Bu olaylardan ayrı olarak üniversiteden bir grup genç korku hikâyeleri anlatabilmek için aynı mekanı seçiyor ve bir gece yarısı eve gidiyor. Yaratıkla karşılaşan grup 2 kişinin ölümü ardından evde yalnız kalıyor ve Joel'i merak edip onu aramaya gelen Carter ve Howard ile karşılaşıyor. Heyecanlı anlar ardından Carter eski evde bulduğu Necronomicon adlı kitaptan yaratığın nasıl durdurulabileceğini öğrenip kitabı okumaya başlıyor. Film, yaratığın yerin altına çekilmesi ile sona eriyor. GoÅŸavank Goşavank (Ermenice: Գոշավանք yani "Goş Manastırı") Ermenistan'ın Goş isimli köyünde bulunan bir manastırdır. Manastır tarihi Kafkas Albanlarının manastırı olmuştur. 19. yüzyılda buraya Türkiye ve İran'dan Ermeni göçleri olmuştur. Alban salnameci Mkhitar Goş'un vatanı olan yöre ismini de bu şahıstan almıştır. Bugüne oldukça iyi şartlarda ulaşmış olan manastırda ayrıca oldukça beğenilen ve önemsenen haçkar örneklerinden biri de yer almaktadır. Bugün manastır dinî bir yapı olarak görevini sürdürmemektedir; bunun yerine popüler bir turistik mekân hâline gelmiştir. The Source (dergi) The Source ABD merkezli aylık hiphop, politika ve kültür dergisidir. Yayıma 1988 yılında gazete olarak başlayan dergi, Birleşik Krallık merkezli "Hip Hop Connection" dergisinin ardından en uzun süre yayım yapan ikinci rap dergisidir. Mütevazı bir başlangıçla yayıma başlamış olsa da, günümüzde "Hip-hop'ın İncili" olarak anılacak kadar büyümüştür. Derginin başkanlığını Jeremy Miller yapmaktadır. Henüz bir şirketle anlaşmamış, ancak gelecek vadeden rapçiler derginin "Unsigned Hype" adlı bölümünde yer almaktadır. Bu bölümde adı geçenler arasında the Notorious BIG, Eminem, DMX, 50 Cent, Immortal Technique, Pitbull, Common, Mobb Deep (Poetical Prophets olarak), Bishop Lamont, Ya Boy, Joell Ortiz, Lil Flip, Streetz & Young Deuces, DJ Shadow, Percee-P, Rasco ve Proof sayılabilir. The Source dergisinde 5 üzerinden 4.5 veya 5 puan alan albümler, hip hop'ın klasiklerinden sayılmaktadır. Aşağıdaki liste kronolojik sıradadır. Orijinal olarak 5 puan alan albümler: Yayınlandığı dönemde değerlendirilmeyen, ancak 2002'de beş puan alan albümler: Orijinal olarak 4.5 puan alan, ancak sonradan 5 puan alan albümler: Orijinal olarak 4 puan alan, ancak sonradan 5 puan alan albümler: Karbonat mineralleri Karbonat mineralleri karbonat iyonu ( CO) iÃ§eren minerallerdir. Dana ve Stunz sınıflandırma sistemlerindeki karbonat sınıfı nitrat, borat ve iyodatlar içermektedir. Just Don't Give a Fuck Just Don't Give a Fuck ABDli rapçi Eminem'in ilk teklisidir. Şarkının orijinal versiyonu Eminem'in bağımsız demo kaseti The Slim Shady EP'de bulunmaktadır. Şarkı listelede pek başarılı olamadı ancak yine de Eminem'in Aftermath Entertainment'tan çıkardığı ilk albümü "The Slim Shady LP" 'ye dahil edildi. Cavalleria rusticana Cavalleria rusticana ("Köylü Namusu") Pietro Mascagni tarafından bestelenmiş, librettosu kısa bir hikâyeye dayanarak "Giovanni Verga" tarafından yazılan bir oyundan uyarlanan İtalyanca olarak "Giovanni Targioni-Tozzetti" ve "Guido Menasci" tarafından hazırlanmış 1 perdelik bir operadır. Prömiyeri 17 Mayıs 1890'da Roma'da "Teatro Costanzi" de yapılmıştır. 1893'ten beri uygulanan sahneleme geleneklerine göre bu opera eseri çok zaman Ruggero Leoncavallo tarafından bestelenmiş Palyaçolar adlı diğer bir 2 perdelik opera eseri ile birlikte sahnelenmektedir. "Cavelleria rusticana" Mascagni'nin sahnede başarı kazanan ilk operasıdır ve bestelediği 16 operadan en iyi bilinenidir. "Cavalleria rusticana" dışında İris ve L'amico Fritz dünya opera evlerinin standart repertuvarında bulunan Mascagni operalardır. İtalyan opera evleri bazen "İsebeau" ve "İl Piccolo Marat" operalarını da sahnelemektedirler. "Cavallieria rusticana" o kadar popüler olmuştur ki Mascagni'nin 1945de ölümünden sonra sadece İtalyan opera evleri tarafından yaklaşık olarak 14.000 defa sahneye getirilmiştir. Temmuz 1888 Milano'da bir müzik yayınevi sahibi olan "Edoarda Sonzogno", daha sahnelenmiş hiç operaları olmayan genç İtalyan bestecilerine açık bir yarışma tertip ettiğini açıkladı. Bu yarışmaya katılmak için bestecilerin yeni besteledikleri bir perdelik yeni bir operayı 5 ünlü İtalyan müzik kritiği ve besteciden oluşan bir jüriye sunmaları gerekmekteydi ve jürinin seçtiği 3 yeni opera eseri Roma'da Sonzongo tarafından finanse edilerek sahnelenecekti. Mascagni bu yarışmayı son eser gönderme tarihinden 2 ay önce duydu ve arkadaşı olan Livorno'da İtalyan Krallık Bahriye Akademisi'nde edebiyat profesörü olan Giovanni Targioni-Tozzetti'den bir libreto hazırlamasını istedi. Targioni-Tozzetti iyi bilinen bir kisa öykü ve tiyatro oyunu olan Giovanni Verga'nin "Cavalleria rusticana" eserini opera konusu olarak seçti. Targoinni-Tozetti ve iş arkadaşı Guido Manasci libretonun metinin yazmaya başladılar ve parça parça Mascagni'ye gönderdiler. Sonunda Mascagni yarışmanın son eser gönderme tarihinde eserini jüriye vermeye başardı. Bu yarışmaya 73 opera eseri verilmiştir ve 5 Mart 1890da jüri seçtiği üç operanın ismini ilan etti. Bunlar Niccola Spinelli'nin hazırladığı "Labilia", Vincenzo Ferroni'nin hazırladığı "Rudello" ve Pietro Mascagni'nin "Cavalleria rusticana" eserleri idi. "Cavalleria rusticana"nin ilk sahnelenmesi bir sansasyon yarattı; o gece Mascagni alkışla 40 defa sahneye çıkmak zorunda kaldı ve yarışmayı kazandı. O yıl Teatora Costanzi'deki bütün planlanan temsiller için yerler tamamen önceden satıldı ve eser birçok İtalyan opera evlerinde ve Berlin'de sahnelendi. O zamandan beri eser dünya opera evi sahnelerinin bir demirbaşı olmuştur. Verga'ın bu aynı adlı hikâyesi iki başka besteci tarafından da opera olarak bestelenmiştir. Bunlar "Stanislao Gastaldon" tarafından "Mala Pasqua" operası ve "Domenico Monleone"nin aynı "Cavalleria rusticana" isimli operalarıdır. Bunlar da Sonzongo yarışmasına girmek için hazırlanmışlardır. Özellikle ikincisi Amsterdam'dan başlayarak Avrupa opera evlerinde sahnelenmeye başlanmış; ama 1907'de Mascagni'nin teklif hakkı olduğu nedeni ile İtalyan mahkemeleri tarafından İtalya'da sahnelenmesi yasaklanmıştır. Bunun üzerine eserinin sahnelenmesini sağlamak için Monleone bestesini aynen koruyarak yeni bir libereto kullanmış ve eserinin hem içeriğini hem de ismini değiştirmiştir. Bu eser, Ulvi Cemal Erkin ve Fuat Türkay tarafından Türkçeye çevrilmiş libretto ile "Köylü Namusu" ismi ile Ankara Devlet Tiyatrosu'nda 13-15 Ocak 1950 tarihinde ilk defa Türkiye'de sahnelenmiştir. Bu sahnelenmede Leyla Gencer Santuzza ve Aydın Gun Turiddu rollerini almışlardır. Genç bir köylü olan Turiddu askerlik hizmetinden yeni dönmüştür. Askerlikte iken sözlü sevgilisi olan Lola, köyün zenginlerinden biri sayılabilecek arabacı Alfio ile evlenmiştir. Buna bir karşılık olarak Turiddu köyde bir genç kız olan Santuzza'yı baştan çıkartmıştır. Opera başladığı zaman Santuzza'yı çok kıskanan Lola, Turiddu ile evlilik dışı bir ilişki kurmuştur. Sahne dışından, Turiddu'nun bir Sicilya havası ("O Lola, c'hai di latti la cammisa") söylediği uzaktan duyulur. Sahne açıldığında köyün meydanı görülmektedir. Bir tarafta bir kilise bulunmaktadır ve diğer tarafta ise Lucia'nin şarap satış dükkânı vardır. Lucia oğlu Turiddu ile şarap satış dükkânının üst katında olan dairede oturmaktadır. Köylüler meydanda dolanmakta ve güzel ilkbahar hakkında bir şarkı ile Meryem hakkında bir ilahi söylemektedirler. Bazı köylüuler kiliseye giderler; diğerleri ise hala şarkı söyleyerek meydandan ayrılırlar. Turiddu'nun çocuğuna hamile olan Santuzza, onun kendini Lola ile aldattığından şüphe etmektedir ve onun için çok endişelidir. Lucia dükkânından dışarı çıkaraken ona yaklaşır ve Turiddu'nun nerede olduğunu ona sorar. Lucia oğlunun sipariş etmiş olduğu yeni şarapları getirmek üzere yakındaki daha büyük kasabaya gittiğini söyler. Santuzza buna pek inanmaz ve Turiddu'nun geçen akşam üzeri köyde görüldüğünü bildirir. Lucia onunla daha ayrıntılı konuşmak için onu dükkânına çağırır. Tam o sırada Alfio arabası ile etrafında koşuşan köylülerle birlikte gelir. Arabacılık mesleğinin zevklerinden ve karısının güzelliğinden bahse koyulur. Alfio Lucia'dan en iyi özel eski şarabından getirmesini ister. Lucia bu şarap türünün bittiğini ve Turiddu'nun yeni siparişi getirmek için komşu kasabada olduğunu bildirir. Alfio ise karşılık olarak daha bu sabah erkenden Turiddu'yu evi yakınlarında gördüğünü açıklar. Lucia buna şaşırır ama daha fikrini belirtmeden Santuzza tarafından susturulur. Alfio sahneden ayrılır. Kilise içindeki koro "Regina Coeli" ilahisini söylemektedir. Dışarıda meydanda köylüler bir Paskalya ilahisi söylerler ve Santuzza da onlara katılır. Köylüler kiliseye girerler ama Santuzza ve Lucia dışarıda meydanda kalırlar. Lucia Santuzza'nın neden Alfio ile konuşurken Alfio'nun o sabah Turiddu'yu evinin yakınında gördüğünü söylediği zaman kendisine susup cevap vermeme işareti verdiğini sorar. Santuzza "Voi lo sapete" - "Şimdi sen de öğren" şarkısını söyler ve Lucia'ya nasıl Turiddu'nun kendisini kandırdığının ve sonra da Lola ile tekrar ilişkiye girdiğini hikâyesini söyler. Lucia Santuzza'ya acımaya başlar; çünkü o aldatılıp bir gayrimeşru çocuğa gebe olması dolayısıyla köylüler tarafından sanki aforoz edilmektedir. Aynı nedenle kiliseye alınmamaktadır; Santuzza Lucia'ya kiliseye giderek kendi ruhu için dua etmesini ister. Turiddu sahneye girer. Santuzza ona köyden ayrılma taklidi yapıp Lola'yı görmeye gittiği için çok ağır çıkışır. Bu sırada Lola da şarkı söyleyerek meydana girer. Santuzza'yı alaya alır ve kiliseye gider. Turiddu da kiliseye giderek Lola'yı takip etmek istemektedir. Ama Santuzza ona sarılıp kendisinden ayrılmaması için yalvarmaya başlar. Turiddu kızı iter ve etrafında sardığı kollarından ayrılıp onun yere düşmesine neden olur. Sonra da kiliseye gider. Alfio karısı Lola'yi aramak için meydana gelir. Santuzza ona karısının kendini Turiddu ile aldatmakta oldugunu açıklar. Sahne boşalır ve orkestra "intermezzo" havasını çalmaktadır. Köylüler kiliseden çıkmaya başlarlar. Turiddu kendini çok iyi hissetmektedir çünkü Lola ile birleşmiştir ve Santuzzza da ortalıktan kaybolmuştur. Arkadaşlarını annesinin şarap dükkânına çağırır ve orada bir meyhane şarkısı söylemeye başlar ("Viva, il vino spumeggiante" - "Çok yaşa akan şarap"). Alfio da dükkâna gelir. Turiddu ona şarap ısmarlamak ister ama Alfio bunu kabul etmez. Kadınlar ayrılırlar ve Lola'yı da birlikte götürürler. Alfio ile Turiddu bir ağız dalaşına girerler ve Alfio Turiddu'yu düelloya çağırır. Sicilya geleneklerine göre iki adam birbirleriyle kucaklaşırlar ve bu sırada yine geleneğe uyarak düelloyu kabul ettiğini bildirmek için Alfio'nun kulağını ısırır ve kan çıkardığı için bu düellonun birinin kan döküp ölünceye kadar devam edeceğine işaret eder. Alfio sahneden ayrılır. Turiddu Lucia'yi geri gelmesi için çağırır. Annesine biraz hava almak için köyün dışına gideceğini ve hiç geri dönmezse Santuzza'ya ve onun çocuğuna iyi bakmasını istediğini söyler.("Un bacio, mamma! Un altro bacio! — Addio!" - "Bir öpücük anne!; bir daha öpücük! Elveda sana!"). Turiddu hemen hızla dükkândan ayrılır. Ağlayan Lucia evinin önünde ne yaptığını bilmez aşağı yukarı gitmeye başlar. Santuzza gelir ve hemen Lucia'yi kucaklar. Köylüler ikisi etrafında toplanırlar. Uzaktan sesler gelmeye başlar. Köylü kadınların biri "Turiddu öldürüldü." diye bağırır. Santuzza hemen baygınlık geçirir; Lucia etrafını saran köylü kadınların kolları arasına yığılıp kalır. Mascagni partisyonu standard büyüklükte şöyle bir orkestra için hazırlanmıştır: "Cavalleria rusticana" operasi icin 60 tane tam ses kayidi bulunan plak, teyp ve disk bulunmaktadÄ±r. Sahnelenen temsillerin videoya çekilmesi ile yapılan video kayıtları yanında "Cavalleria rusticana" için özel olarak sinema yapımları bulunmaktadır: Payas Payas, Hatay ilinin bir ilçesidir. Akdeniz kıyısında İskenderun ve Dörtyol ilçeleri arasında yer almaktadır. Payas ilçesinde, yerleşim neredeyse insanlık tarihi kadar eskidir. Anadolu'yu Suriye ve Ortadoğu'ya bağlayan güzergâh üzerinde olması sebebiyle tarihin her döneminde Payas bölgesi stratejik bakımdan önemli bir yerleşim bölgesi oldu. Payas'ın eski çağlardaki adı Baias'tır. Sonraları Bayyas, Bayas ve son olarak da bugünkü hali olan Payas adını almıştır. Zamanın en büyük iki devleti Bizans İmparatoru Herakleios ile İran Kralı II. Hüsrev zamanında 622'de yapılan büyük savaş Payas'ta olmuştur. Daha sonraları Payas, bu sefer de Haçlı Seferleri yolu üzerinde olması sebebiyle önemini korumuştur. Haçlıların İlk seferlerinde Anadolu’dan Payas üzerinden çıktıkları bilinmektedir. Payas'taki Cin Kulesi’nin gözetleme amacıyla 13. yüzyılda yapıldığı tahmin edilmektedir. Bölge kısa bir süre Haçlı egemenliğinde kalmıştır. Payas, Yavuz Sultan Selim'in Mısır seferi ile Osmanlıların eline geçmiştir. Hac yolu üzerinde olması nedeniyle Osmanlılar Payas’a önem vermişler ve Cenevizlilerden temel yıkıntıları ile kalan kaleyi tamamen sökerek aslına uygun olarak 1567-1571 tarihleri arasında bugünkü kale ve hendeği yapmışlardır. Külliye, cami, hamam ve imaret ise 1568-1574 yılları arasında tamamlanmıştır. Payas kalesi, kervansarayı ve limanı ile uzun bir dönem önemini korumuştur . Osmanlı Devleti tüm doğu seferlerinde Payas Limanı'nı lojistik ikmal üssü olarak kullanmıştır. Son olarak IV. Murat ünlü Bağdat seferinde tüm lojistik ikmalini Payas üzerinden yapmıştır. Evliya Çelebi seyahatnamesinde Payas'tan teferruatlı bir şekilde bahsetmektedir. Buna göre 17. yüzyılda Payas'ın nüfusu 8.000 civarındadır. Yine Evliya Çelebi'nin anlattıklarından o dönemde de turunç, üzüm ve incir bölgenin en dikkate değer ürünleri arasındadır. Evliya Çelebi yol üstündeki kervansaraylardan en önemlisi olarak Payas kervansarayını göstermiştir. Bu da Payas’ın 17. yüzyıldaki önemini göstermesi açısından dikkate değerdir. I. Dünya Savaşı sonrasında kısa bir süre Fransız işgaline uğrayan Payas, işgalden fazla etkilenmemiştir. Her ne kadar 200 kişilik bir Fransız birliği ve atanmış bir Fransız kaymakamı bulunsa da bölgedeki çete faaliyetlerinin Payas'ın dağlarında ve özellikle Fındık Yaylası'nda üstlenmesi sonucu işgal hiçbir zaman etkili olmamıştır. 1939 yılında Hatay'ın anavatana katılımıyla sınır kenti olan Payas Hatay’a bağlanmıştır. 1970'li yıllara kadar bir tarım ve bahçecilik beldesi olan Payas, İskenderun Demir ve Çelik Fabrikası'nın kurulmasıyla bir anda büyümüş, 7.000'lerde olan nüfusu 25.000'lere kadar yükselmiştir. O günden bu yana istikrarlı bir şekilde büyüyen Payas, bugün sanayi ve ticarete dayalı ekonomisi, tarihi ve doğal güzellikleriyle Türkiye’nin önemli ilçelerinden birisidir. Payas, 12 Kasım 2012'de 6360 sayılı kanun ile Dörtyol'a bağlı bucak iken ilçe oldu. Payas ilçesinde Türkmen kültür ve gelenekleri yaşanmaktadır. Sokullu Mehmet Paşa Kervansarayı İskenderun - Adana otoyolu üzerindeki Payas ilçesindedir. Kervansaray, hamam, medrese, cami ve bedesten gibi yapıları ihtiva eden bir külliye, 16.yüzyılda Sokullu Mehmet Paşa'nın emirleri üzerine Mimar Sinan tarafından yapılmıştır. En önemli yapı gruplarından birini teşkil eden Kervansaray' ın genişçe bir avlusu vardır. Avlunun etrafında ise yolcuların ve kervanların barınması için kubbeli odalar mevcuttur. Sokullu Mehmet Paşa Külliyesi ile deniz kıyısı arasında hakim bir tepe üzerinde inşa edilmiştir. Kulenin Cenevizliler ya da Haçlılar tarafından yaptırıldığı sanılmaktadır. Kale planlı, tamamen kesme taştan yapılan bu eser gözetleme kulesi olarak yapılmıştır. Aslen Haçlılar tarafından yaptırılan ve daha sonra da Osmanlılar tarafından restore edilen bu kale Payas'ın en dikkate değer sanat yapıtlarından birisidir. Sokullu Mehmet Paşa Külliyesinin güneyine düşmektedir. Sekiz kulesi mevcut olan bu kalenin etrafı düşman saldırılarından korunmak için savunma amaçlı büyük su hendeği ile çevrilmiştir. 2015 yılı nüfus sayımı sonuçlarına göre Payas'ın nüfusu 40.434'dir. Payas ilçesinin yüzölçümü 157 km²'dir. Payas, Hatay il merkezine 83 kilometre uzaklıktadır. İlçe topraklarının kuzeyinde Dörtyol, doğusunda Amanos dağları, güneyinde İskenderun ve batısında Akdeniz bulunur. İlçenin rakımı 19 metredir. Payas ilçe merkezi Akdeniz kıyısında düz bir alanda kurulmuştur. İlçenin en önemli akarsuları Kozludere ve Payas çaylarıdır. Payas ilçe topraklarının ana çatısını Amanos Dağları ve Payas düzlüğü oluşturur. Bu dağ sırası ile ovanın jeolojik yapısını peridotit ve serpantin gabro gibi yeşil kütleler oluşturmaktadır. Payas ilçe topraklarının %90,5'ini ovalar %5,5'ini dağlar %0,4'ünü ise platolar oluşturur. İlçenin kuzey-güney hattında Amanos Dağları yer almaktadır. İskenderun - Payas ilçe sınırı arasındaki dağlık kesimde 1,643 metre yükseklikte Çağsak Tepe bulunmaktadır. Payas ilçesinde Akdeniz iklimi görülmektedir. Yazları sıcak ve kurak, kışları soğuk ve yağışlı geçmektedir. Payas ilçesinin doğal bitki örtüsünü makiler ve ormanlar oluşturur. Amanos Dağları'nda 800 metrenin altında Akdeniz Makisi üstünde çam ormanları bulunmaktadır. Payas ilçesinin ekonomisi, sanayi, tarım ve hayvancılığa dayalıdır. İlçe sanayi ve şehirleşme yönünden gelişmiştir. İskenderun Demir ve Çelik A.Ş. ve Payas Organize Sanayi Bölgesi ilçenin 2 büyük sanayi kuruluşudur. İlçede narenciye ağırlıklı olmak üzere zeytin, kayısı, hububat ve sebze yetiştiriciliği yapılmaktadır. Köylerde ve yaylarda besicilik yoluyla küçük baş ve büyük baş hayvancılık ile arıcılık yapılmaktadır. Ayrıca kıyı kesimlerinde küçük çapta balıkçılık'ta yapılmaktadır. İlçede; Payas İlçe Gıda, Tarım ve Hayvancılık Müdürlüğü, Payas Ziraat Odası ve T.C. Ziraat Bankası Payas Şubesi tarafından çiftçilere tarım ve hayvancılık alanında destek verilmektedir. İlçede; esnaflara, kobilere ve kooperatiflere Halkbank Payas Şubesi ve Türkiye İş Bankası Payas Şubesi tarafından ön ödemeli faizsiz kredi desteği sağlanmaktadır. Payas ilçe merkezi ile tüm mahalle ve köylerinde; elektrik, su, telefon ve kanalizasyon şebekesi mevcuttur. İlçede; Payas Ptt Merkez Müdürlüğü, Tedaş Payas İlçe İşletme Şefliği, Hatsu Payas İlçe İşletme Şefliği ve Payas Türk Telekom İşletme Şefliği bulunmaktadır. 2015 yılı verilerine göre İlçede; Payas Halk Eğitim Merkezi, 2 Anaokulu, 19 İlk ve Ortaokulu, 5 Lise Mesleki, Teknik Lisesi ve 2 Sürücü Kursu bulunmaktadır. Payas ilçesinde; 2015 yılında hizmete açılan 50 yataklı; Payas Devlet Hastanesi, Payas Toplum Sağlığı Merkezi, Payas 8.Nolu 112 Acil Sağlık Hizmetleri İstasyonu, 1 Özel Poliklinik, 4 Aile Sağlığı Merkezi ve 2 Sağlık Evi ve 15 eczane bulunmaktadır. Payas ilçe merkezinden bağlı mahalle ve köylere ulaşım otobüs, minibüs ve dolmuşlar vasıtasıyla sağlanmaktadır. İlçe merkezinden günün her saatinde bağlı mahalle ve köyler ile çevre ilçelerin belde ve köylerine otobüs, dolmuş ve minibüs bulmak mümkündür. Dörtyol - Payas ilçe yolu 10 km'dir. Hatay - Payas otoyolu ise 83 km'dir. Ayrıca İskenderun - Adana otobanı ve İskenderun - Toprakkale otoyolu Payas ilçesinin doğusunda geçmektedir. Adana'dan ayrılan tali demir yolu hattı da ilçenin içinden geçerek İskenderun'a ulaşmaktadır. Payas ilçesinin asayiş ve güvenliği, Payas İlçe Emniyet Müdürlüğü ve Payas İlçe Jandarma Komutanlığı birimleri tarafından sağlanmaktadır. İlçe Emniyet Müdürlüğü'ne bağlı Payas Polis Merkezi Amirliği ile Mobese Komuta Merkezi bulunmaktadır. Şu an Hakan Kılınçkaya Payas Kaymakamlığı görevini yürütmektedir. 2014 Türkiye yerel seçimleri sonucunda Bekir Altan Payas Belediye Başkanlığı görevini yürütmektedir. 2012 yılında TBMM'de kabul edilen 6360 sayılı kanunla Payas ilçesi kurulmuştur. Belde belediyeleri kapatılarak mahalleye dönüştürülmüştür. Payas 12 mahalleden oluşmaktadır. Payas'ta belediye teşkilatı ilk kez 1942 yılında kurulmuştur. Yakacık (Payas) 1968 yılında bucak merkezi olurken, Payas belde belediyesi, 2014 yılında ise Payas ilçe belediyesi olmuştur. Universal Edition Universal Edition, 1901 yılında Viyana’da kurulan bir müzik edisyon şirketidir. 20. ve 21. yüzyıl eserlerini de içeren 30000 yapıtlık bir arşivi bulunmaktadır. Misyonu, bir basımevi olarak bestecilerin eserlerini notaya aktarmak, uluslararası alanda reklamını ve dağıtımınıı yapmak, bu eserlerin telif haklarını yönetmek ve kontrol altında tutmaktır. Sâcoğulları Sâciler veya Sâcoğulları, Azerbaycan'da hüküm sürmüş bir hanedandır. Sâcoğulları hanedanı, Azerbaycan'daki bir halife hükümdar soyu idi. Sâciler, Orta Asya'daki Uşrusana kentinden göç etmiş, İrani (Soğd) kökenli bir topluluktur. Çok kabul görmeyen başka bir iddiaya göre, hanedanın etnik kökeni, Abbasi hizmetindeki Türk kökenli bir komutan olan Ebu's-Sâc Dîvdad b. Yûsuf Dîvdest'in ailesidir. Ebu's-Sâc muhtemelen 822–823 yıllarında, Ahmed b. Ebî Hâlid'in Uşrûsana'yı fethi üzerine ülkesini terk etmiştir. Ebu's-Sâc'ın 879 yılında vefatı üzerine geride iki oğlu kalmıştı. Bunlar; Muhammed el-Afşin ve Yusuf idi. Ebû Ubeydullah Muhammed el-Afşîn'e babasının ölümü üzerine 880'de Mekke valiliği ve Haremeyn verilmiştir. 878 yılından beri Mekke'nin kontrolünü elinde bulunduran Muhammed el-Mahzumi'yi 880 yılında yaptığı savaşla bu şehirden çıkarttı ve onun hâkimiyetinde bulunan Cidde şehrini aldı. Birleşmiş Milletler Güvenlik Konseyinin 353 sayılı kararı Birleşmiş Milletler Güvenlik Konseyinin 353 sayılı kararı, 20 Temmuz 1974 tarihinde 1779 numaralı Birleşmiş Milletler Güvenlik Konseyi'nin toplantısında Türkiye'nin Kıbrıs'ta harekata girişmesi nedeniyle 186 sayılı karar hatırlatılmış ve tüm yabancı askeri (uluslararası anlaşmaların izin verdikleri dışında) personelin adayı terketmesi istenmiştir. Tüm Birleşmiş Milletler'e üye ülkelerin Kıbrıs Cumhuriyeti'nin egemenlik, bağımsızlık ve toprak bütünlüğüne saygı göstermesi çağrısında bulunulmuştur. Kumaş boyama Boyama tekstil malzemesi olan gevşek lif, iplik ve kumaşa renk verme işlemi veya boya ile giysiyi biçimlendirmedir. Binlerce yıldır boyama insanların giysilerini süsleme, veya kumaşların diğer kullanımı için kullanılıyor ve birincil kaynak olarak tabii boyalar hayvan ve bitkilerden çıkartılıyordu. Son 150 yıl içinde insan renk yelpazesini genişletmek ve boyaların yıkanmaya ve genel kullanıma karşı daha dayanıklı olması için yapay boyaları üretti. Farklı lif tipleri için farklı boya sınıfları kullanıldı ve kumaş ve giysi üretmek için farklı tekstil üretim aşamaları kullanıldı. Akrilik lifler ana boyalar ile boyandı, naylon ve protein lifler ise yün ve ipekliler gibi asid boyasıyla boyandı, polyester ipliği dağılma boyayla boyandı. Pamuk tekne boyası içeren bir seri boya ile boyandı. Boyama ile ilgili ilk kanıt Hindistan'da Mohenjo-daro (MÖ 3. milenyum) bölgesinde yapılan arkeolojik kazılarda bitki boyası ile boyanmış bir pamuk parçasının keşfedilmesinden gelir. Bu olayda kullanılan boya rubia adlı bitkiden elde edilen boyadır ve çivit boyası gibi diğer boyalar diğer bölgelere ticaret yoluyla tanıtılmıştır. Büyük İskender ile ilişki (boyamayı askeri kamuflajda başarıyla kullanmıştır) bundan başka boyamanın Hindistan'dan yayılmasına yararı dokunmuştur. Yaygın şekilde kullanılan boyama türlerinden birisi paket boyama yöntemidir. Bu sistemde ham iplik, delikli bir silindir üzerine sarılır ve bir yuvarlak boyama makinesi içine dikey dingil üzerinde yerleştirilir. Boya çözümü, dahildeki paketin dışından iç kısma ve içeriden dışarıya basınç altında birbiri ardı sıra zorlanır. Bilgisayarlar, gittikçe artan boyama işleminde büyük bir hız ve doğrulukta renkleri formüle etmek ve uyuşturmak amacıyla kullanılır. 1964-65 Şampiyon Kulüpler Kupası 1965-66 Şampiyon Kulüpler Kupası Sevgili Öğretmenim (anlam ayrımı) Kuzey Kıbrıs Türk Cumhuriyeti vatandaşlık kanunu Kuzey Kıbrıs Türk Cumhuriyeti vatandaşlık kanunu, Kuzey Kıbrıs Cumhuriyet Meclisi'nin 21 Mayıs 1993 tarihindeki oturumda kabul ettiği, Kuzey Kıbrıs Türk Cumhuriyeti'nde yaşayan kişilere yönelik vatandaşlık haklarının belirlendiği kanundur. Türkiye'nin yasama organı olan Türkiye Büyük Millet Meclisi'nde 29 Mayıs 2009 tarihinde yasalaşan Türk Vatandaşlık Kanunu'na göre Kuzey Kıbrıs Türk Cumhuriyeti vatandaşları, Türkiye makamlarına yazılı başvuruda bulundukları zaman "Türkiye Cumhuriyeti vatandaşı" olabilecektir. Kuzey Kıbrıs Türk Cumhuriyeti Yurttaşlık Yasası'nda detaylardan ve kullanılabilecek haklardan bahsederken Kuzey Kıbrıs Türk Cumhuriyeti Anayasası'nın "Yurttaşlık" alt başlığındaki 67. maddesinde durum şöyle ifade edilir; Kuzey Kıbrıs Türk Cumhuriyeti Yurttaşlık Yasası'nın 4. maddesinin 1. fıkrasında ise şu şekilde ifade eder; Öğretmenimize Sevgilerimizle Öğretmenimize Sevgilerimizle, siyahi Guyanalı yazar E. R. Braithwaite'in 1959 yılında yazdığı yarı otobiyografik romanının adıdır. Özgün adı To Sir, With Love olan roman Türkiye'de 1968 yılında İnkılap ve Aka Kitabevi tarafından Ferit Namık Hansoy'un çevirisi ile yayımlandı. Kitabın Türkçe baskısının ön kapağında 1967 tarihli sinema uyarlamasından bir fotoğraf karesi kullanılmıştır. 1950'lerin sonunda Londra'nın doğu yakasında geçen roman burada düşük gelir grubundan ailelerin şımartılmış ve asi çocuklarının devam ettiği disiplinsiz bir okulda ancak iş bulabilen siyahi bir öğretmenin karşılaştığı güçlükleri ve sorunları anlatır. O yıllarda yazar E. R. Braithwaite de yine Londra'da benzer bir okulda eğitimci olarak çalışmış ve benzer sorunlarla karşılaşmıştı. Yazarlığının yanı sıra bir eğitimci ve diplomat da olan Edward Ricardo Braithwaite siyah derili insanların sosyal durumları ve uğradıkları ırk ayrımcılığı ile ilgili yazdığı hikâyelerle tanınmaktadır. Guyanalı yazar E. R. Braithwaite'in 1959 tarihinde yayımladığı romanı 1967 yılında İngiltere'de James Clavell tarafından aynı adla sinemaya da aktarılmıştı. Clavell'ın uyarlama senaryosunu yazıp yapımcılığını da üstlendiği filmin baş rolünde Amerikalı siyahi oyuncu Sidney Poitier oynamıştı. Filmin diğer oyuncuları Christian Roberts, Suzy Kendall, Judy Geeson ve Lulu'dur. Aynı zamanda bir şarkıcı olan Lulu filmle aynı adı taşıyan filmin özgün şarkısını da seslendirmişti. Lulu'nun seslendirdiği "To Sir, with Love", o yıl ABD pop müzik listelerinde 1 Numaraya kadar yükseldi. To Sir, with Love (anlam ayrımı) Shut Up (The Black Eyed Peas şarkısı) "Shut Up", Amerikan hip hop müzik grubu The Black Eyed Peas'in 2003 yılında yayımlanan "Elephunk" adlı albümlerinden çıkan ikinci teklidir. Şarkı, ayrıca grubun yeni üyeleri Fergie ile beraber kaydettikleri ilk şarkıdır. will.i.am, şarkının kaydından önce, uzun süredir aramakta olduğu kadın vokal Fergie'yi bu şarkıyla beraber vokale dahil etti. Başta albümdeki birçok şarkıda yardımda bulunan Fergie, 2003'te grubun resmî olarak dördüncü üyesi oldu. Şarkı, "Where Is the Love?" adlı şarkının elde ettiği başarının hemen ardından ikinci tekli olarak satışa sunuldu. Amerika Birleşik Devletleri'nde yayımlanmayan şarkı, buna karşılık dünya listelerinde önemli başarılar elde etti. Grubun 2009 yılında yayımladıkları "The E.N.D." adlı albümlerinin delüks sürümünde şarkının "Shut the Phunk Up" adlı bir düzenlemesi yer almaktadır. Şarkı uluslararası bir başarı elde ederek Avustralya, Avusturya, Belçika, Kanada, İspanya, Fransa, Almanya, İrlanda, İtalya, Yeni Zelanda, Norveç, Romanya, İsveç ve İsviçre listelerinde bir numaraya yükseldi. Bunun yanında İngiltere ve Hollanda'da iki, Finlandiya'da on iki numaraya kadar çıktı. Bu bağlamda şarkı, grubun uluslararası olarak en başarılı şarkıları arasındadır. Şarkı, ayrıca grubun Latin Amerika Top 40 listesinde yer alan ilk teklisidir. Müzik videosu, opera temalı olup, erkek-kadın çatışması havasındadır. Will.i.am ve Taboo, Fergie'nin taliplilerini oynamakta olup ve apl.de.ap ise orkestra şefi görevindedir. Klipte Pussycat Dolls grubundan Kimberly Wyatt ve Carmit Bachar da yer almaktadır. 1966-67 Şampiyon Kulüpler Kupası 1967-68 Şampiyon Kulüpler Kupası 1968-69 Şampiyon Kulüpler Kupası Şampiyon Kulüpler Kupası'nın 1968-69 sezonu kupası AC Milan tarafından kazanıldı. Finalde Milan ve Ajax futbol takımları karşılaştı ve Milan, maçı 4-1 kazandı. UE Santa Coloma UE Santa Coloma Andorra'nın Santa Coloma köyünde kurulan futbol kulübü. 2007-08 sezonunda Segona Divisió'yu lider tamamlayarak Primera Divisió'ya yükselmeye hak kazandı. Bihzâd Bihzâd () ya da tam sanıyla Üstâd Kemâleddin Bihzâd, geç Timurlular ve erken Safevîler dönemlerinde yaşamış İranlı minyatür sanatçısı ve Herat ve Tebriz'deki sultanlara ait minyatür atölyelerinin başı. Bihzâd, Timurluların başkenti ve zamnının önemli bir ticaret, ekonomi ve kültür merkezi olan Herat'ta (bugünkü Afganistan'da) doğdu ve hayatının çoğunu orada geçirdi. Yetim olan sanatçı, önemli bir ressam olan Mirak Nakkaş tarafından yetiştirldi ve Ali Şîr Nevaî'ye çıraklık yaptı. Herat'taki en büyük sponsorları Timurlular sultanı Hüseyin Baykara (1469-1506 arası tahttaydı) ve çevresindeki diğer emirlerdi. Hamad'ın fethinden sonra Safevî şahı I. İsmail tarafından Tebriz'de görevlendirildi ve oradai sultanın atölyesinin yöneticisi sıfatıyla daha sonraki Safevî resim sanatının gelişmesinde önemli etkisi oldu. Bihzâd 1535'te öldü ve mezarı Herat şehrinin kuzeyindeki bir tepede bulunan Saîd-i Muhtar'a yerleştirildi. Bihzâd'ın heykeli Tebriz'deki İki Kemal Türbesi'ne dikildi Bihzâd, Fars minyatür sanatçıları arasında en meşhuruydu, ancak onu el yazmaları için kendi tarzında tasvir üreten bir atölye (ya da kitaphâne) yöneticisi olarak düşünmek daha isabetli olacaktır. Dönemin Fars resmi genellikle geometrik mimari ögelerin figürlerin yerleştirildiği yapısal ya da düzensel bir bağlam olarak kullanılmasını içermekteydi. Bihzâd organik manzara alanlarında da aynı yeteneğe sahipti, ancak geleneksel geometrik tarzı kullandığı yerlerde Bihzâd düzensel aracı bir kaç farklı şekilde esnetmekteydi. Öncelikle hareketin etrafında gerçekleştiği açık ve düzensiz alanlar kullanıyordu. Ayrıca seyircinin gözünü resim alanı içerisinde sıradışı organik bir akışla hareket ettirtme yöntemine iliştiriyordu kompozisyonlarını. Figürlerin ve objelerin jestleri sadece eşsiz bir şekilde doğal, ifadeli ve aktif olmakla kalmayıp aynı zamanda gözü resim alanı boyunca hareket ettirtmeyi amaçlıyordu. Aydınlıkla karanlığın zıtlığını diğer Orta Çağ minyatürcülerinden daha vurgulu ve daha coşkulu bir şekilde kullanıyordu. Eserine özgü bir diğer ortak özellik de anlatıdaki şakacılıktı: Bihzâd'ın neredeyse gizli gözü ve kısmi yüzü, perdelerin arasından aşağısındaki havuzun etrafında gülüp oynayan kızları izliyor, Sencer'in günahlarına karşı koyan yaşlı bir kadının kiâyesinde iki ayaklı bir keçi ufkun kenarında bir cin gibi duruyor, kozmopolit bir çeşitlilikteki insanlar örnek resimdeki duvarın üzerine çalışıyordu. Bu karakter ve anlatı yaratıcılığının şaşırtıcı bireyselliği, Bihzâd'ın eserlerini diğerlerinden ayıran ve edebî değerleriyle örtüşen yönleriydi. Bihzâd, Sufi sembolizmini ve renk sembollerini de anlamı yansıtmak için kullanmış ve özellikle bireysel figürlerin tasvirlerinde ve gerçekçi jest ve ifade kullanımında Fars resmine daha çok doğalcılık getirmişti. Bihzâdîn en meşhur eserleri arasında Sadi'nin ""Bostan"" eseri için yaptığı "Yusuf'un Baştan Çıkartılması" ve İngiliz Kütüphanesi'ndeki 1494-95 tarihli Nizami el yazmasındaki resimler - özellikle "Leylâ ile Mecnun" ve "Heft Peyker" eserlerinden sahneler sayılabilir. Bir takım minyatürlerin Bihzâd'a atfı genellikle sıkıntılı (ve bir çok akademisyene göre önemsiz) olmakla beraber ona atfedilen eserlerin çoğu genellikle 1488 ile 1495 arasına tarihlendirilmiştir. Orhan Pamuk'un Benim Adım Kırmızı adlı kitabında, Bihzad'tan ayrıntılı biçimde bahsedilir. The Cardigans The Cardigans Jönköping kentinde 1992 yılında kurulmuş olan bir İsveç müzik grubudur. Grubun müzik tarzı albümden albüme indie, 60'ların ilhamıyla pop ve daha çok grup bazlı rock'a kadar büyük değişim göstermektedir. Çıkış albümleri "Emmerdale" (1994) onlara ülkelerinde sağlam bir temel verirken yurtdışında, özellikle de Japonya'da da bazı başarıların keyfini sürdüler. Ancak ikinci albümleri "Life" (1995)'a kadar uluslararası dinleyiciler ve eleştirmenler açısından başarıya ulaşamadılar. Grup belki de İsveç dışında uluslararası hit single'ları olan "Gran Turismo" (1998) albümünden "Erase/Rewind", "My Favourite Game" ve "First Band on the Moon" (1996) albümünden "Lovefool" ile bilinmektedir. Lovefool'un Romeo ve Juliet filminin müziklerinde olması onların populerliğini sağlama aldı. The Cardigans dünya çapında 5 milyon albüm satmıştır. İkisi de heavy metal müzisyeni olan Peter Svensson ve Magnus Sveningsson grubu Jönköping, İsveç'te, davulda Bengt Lagerberg, klavyede Lars-Olof Johansson ve vokalist Nina Persson ile 31 Ekim 1992'de kurmuşlardır . Küçük bir apartman dairesinde beraber yaşarlarken yapımcı Tore Johansson'ın duyduğu bir demo kaydı yaparlar ve bu onların Malmö'daki bir stüdyoya kayıt için davet almasına neden olur. 1994'te çıkış albümleri olan "Emmerdale" İsveç ve Japonya'da(1997'de uluslararası olarak yeniden yayınlandı) yayınlanır. Albüm İsveç radyo hiti olan "Rise & Shine" şarkısını içeriyordu ve sonraları "Slitz" dergisindeki ankette 1994'ün en iyisi olarak seçildi. 1994 yılının geri kalanı Avrupa turları ile ve 1995 senesinde tüm dünyada yayınlanan "Life" albümünü hazırlamakla geçer. "Life" uluslararası bir başarı kazanır, bir milyon kopyadan fazla satarken Japonya'da platin albüm başarısına erişir. 1996 yılında Minty Fresh etiketiyle ABD'de yayınlanan "Life" albümü aslında "Emmerdale" ve "Life" albümündeki şarkıların bir toplaması niteliğindedir. "Life" belki de ilk albüme hicivsel bir karşılık olup ve görülmektedir ki bu düzenlemeler grubun yenilikçi bir yöne geçmesini sağlamıştır. "Life" başarısından sonra, The Cardigans dünya çapında 1996'da "First Band on the Moon" albümünü yayınladıkları Mercury Records'a geçer. Bu albümle beraber grup daha kompleks, daha sert bir boyuta geçer, şarkılar kalp kırılması, aldatma ve çaresizlik konularını içermeye başlar. "Lovefool" özellikle ABD ve albümün sadece 3 haftada platin plak seviyesine ulaştığı Japonya'da olmak üzere dünya çapında bir hit olur. Bununla beraber, albümün bütününü temsil etmese ve her ne kadar Altın Plak almasına yardım etmiş olsa da “Lovefool” nedeniyle duygusal soft-pop yaptıkları şeklinde damgalanırlar. Şarkının klibi MTV’de 90’ların sonunda Leonardo DiCaprio ve Claire Danes’in oynadığı 1996 yılının hit filmi "Romeo ve Juliet" filminden sahnelerle yayınır. 1997’de Beverly Hills 90210’nin mezuniyet bölümünde kendileri olarak çalarlar. 1998 yılının albümü "Gran Turismo" daha karanlık ve karamsardır ve sonrasında grup üyelerinin solo projeler yaptıkları uzun bir ara verirler. Aynı yıl, nadir B-yüzlerinin bulunduğu The Other Side of the Moon' albümünü sadece Japonya’da yayınlanır ve Japonya dışında nadir bir albüm haline gelir. "My Favourite Game" şakısının video klibi MTV tarafından dikkatsiz sürüş gösterdiği için sansürlenir, buna rağmen şarkı onların dünya çapında ikinci hit parçası haline gelir. "My Favourite Game" aynı zamanda Playstation oyun konsolundaki Gran Turismo 2 oyununun da müziklerinde yer alır. Yine aynı yıl, "Deuce" şarkısı ""de yer alır. The Cardigans 2003 yılında genelde Nina Persson ve Peter Svensson tarafından yazılmış daha dinlendirici şarkılar içeren "Long Gone Before Daylight" albümüyle geri döner. "Long Gone Before Daylight" 2003 yılında 120.000’den fazla satış rakamı (2x Platin) ile İsveç’teki en iyi satan albümlerden biri olur. 28 Nisan 2005’te grubun "iTunes Originals" albümü iTunes üzerinden yayınlanır. 19 Ekim 2005’te de altıncı albümleri olan "Super Extra Gravity" olumlu eleştirilerle yayınlanır. "Super Extra Gravity" doğrudan İsveç albüm listelerinde 1 numaraya yerleşir ve şimdiye kadar 40,000’in üstünde satarak Altın albüm olarak kaydedilir. Grup kayıt ve turneler nedeniyle bir ara daha verir.Bir derleme albüm olan "Best of" ise Ocak 2008 de yayınlanır. 1999-2002 arasında, Nina Persson A Camp isminde bir albüm yayınlarken, the Cardigans Talking Heads’ın "Burning Down the House" şarkısını Tom Jones ile onun "Reload" albümü için yeniden yorumlarlar. Peter Svensson Kent grubundan Joakim Berg’in yardımıyla Paus projesi üzerinde çalışır ve Magnus Sveninsson Righteous Boy’u kaydeder. 2006 yılında Sveningsson eski "Trampolene" projesini başlatır ve proje için A&R haline gelir. İlk olarak İsveç ve Almanya'da az başarı yakalayan pop grubu "The Animal Five" ile anlaşma imzalar. Kasım 2006’da Persson Oxfam Ireland tarafından hazırlanan, İrlanda’nın önde gelen sanatçılarının 9 şarkısını içeren "The Cake Sale" albümünde yer alır. Albümün gelirleri Fair Trade şirketine gider. Persson aynı zamanda Mayıs 2007’de yayınlanan Manic Street Preachers' albümü "Send Away the Tigers"da İngiltere listelerinde 2 numaraya yerleşen "Your Love Alone Is Not Enough" şarkısında konuk vokal olarak boy gösterir. Şarkıda grubun solisti olan, 2007 yılında Glastonbury Festivalinde grupla aynı sahneyi paylaşıp Peter Svensson’u kendi en iyi ikinci gitaristi olarak tanımlayan James Dean Bradfield ile vokalleri paylaşır. Grubun 2007’deki arasında Persson, 2009 başlarından yayınlanmış olan ikinci A Camp albümü "Colonia"yı kaydeder. Çok yakında, Nina Persson Danger Mouse, David Lynch ve Sparklehorse’ın işbirliği olan (Dark Night of the Soul)da onuncu şarkı "Daddy's Gone"da boy göstermiştir. Shine (film) Shine, 1996 Avustralya yapımı filmde meşhur piyanist David Helfgott'un dram dolu yaşamı anlatılmaktadır. Filmde musevi bir ailenin sıradışı kabiliyetli çocuğunun müzik yarışmalarındaki başarıları, İngiliz Kraliyet Akademisi'nden aldığı burs ile babasının aileyi bir arada tutma çabası ve bunun dramatik sonuçları ele alınmıştır. Filmin isminin anlamı olan "parlama", filme konu olan David Helfgott'un karanlık dönemden aydınlığa kavuşmasını imlemektedir. Filmin başrolünde David Helfgott'ı canlandıran Geoffrey Rush vardır. Filmin hikâyesi Jan Sardi tarafından kaleme alınmış ve Scott Hicks tarafından da filme alınmıştır. Filmin Moby Dick barda geçen bir sahnesinde Avustralya vatandaşı ve Oskar ödüllü meşhur aktris Nicole Kidman da kısa süreli olarak görülmektedir. Reg Presley, Â© 1966 Dick James Music Limited Seslendiren: Troggs, (P) 1966 Mercury Limited Johnny O'Keef Â© 1959 Victoria Music / MCA Music Australia Pty Ltd, (P) 1959 Festival Records Pty Ltd Santo, Johnny & Ann Farina, 1959 Trinity Music Limited Seslendiren: Santo & Johnny, (P) 1959 Canadian-American Records Ltd Frederic Chopin, Seslendiren: Ricky Edwards Robert Schumann, Seslendiren: Wilhelm Kempff (P) 1973 Polydore International GmbH Hamburg From Violin Concerto in B minor by Niccolo Paganini Franz Liszt tarafÄ±ndan piyanoya uyarlama, Seslendiren: David Helfgott Franz Liszt, Seslendiren: David Helfgott Nikolay Rimski-Korsakov DÃ¼zenleme: Sergei Rachmaninoff, Seslendiren: David Helfgott Antonio Vivaldi, DÃ¼zenleme : David Hirschfelder ve Ricky Edwards Â© PolyGram Music Publishing / Mushroom Music Franz Liszt, Seslendiren: David Helfgott Antonio Vivaldi, DÃ¼zenleme: David Hirschfelder ve Ricky Edwards Â© PolyGram Music Publishing / Mushroom Music Seslendiren: Jane Edwards (Soprano) Geoffrey Lancaster (Harpsichord) ve Gerald Keuneman (Cello) Harry Dacre Düzenleme ve seslendirme: Ricky Edwards, © Mushroom Music Seslendiren: Luigi Denze, DÃ¼zenleme: David Hirschfelder ve Ricky Edwards Â© PolyGram Music Publishing / Mushroom Music Sergei Rachmaninoff, DÃ¼zenleme: David Hirschfelder Seslendiren: David Helfgott, Â© PolyGram Music Publishing Sergei Rachmaninoff Seslendiren: David Helfgott, (P) 1994 RAP Productions, Denmark Ludwig van Beethoven,Arranged by David Hirschfelder ve Ricky Edwards Â© PolyGram Music Publishing / Mushroom Music Ludwig van Beethoven, Seslendiren: Ricky Edwards Frédéric Chopin Sean Reinert Sean Reinert, (27 Mayıs 1971 - 24 Ocak 2020) Amerikalı baterist. Paul Masvidal ile birlikte , Cynic ve Aeon Spoke gruplarının kurucusudur. Tekniği ve yaratıclığı ile ön plana çıkmaktadır. Sean Reinert ile Paul Masvidal , ilkokulda sınıf arkadaşıydılar. 1987 yılında beraber Cynic'i kurdular. Cynic'in demolarında çaldıktan sonra Reinert, Death'in Human albümünde çaldı. Ardından, 1993 yılında, Cynic'in Focus albümünde çaldı. Focus'un yankıları oldukça büyük oldu ve ona bugünkü şöhretinini büyük ölçüde bu albüm kazandırdı. Ancak 1994 yılında , Cynic dağıldı. 1996 yılında , Cynic'ten arkadaşı olan bassist Sean Malone'un grubunda boy gösterdi ve Cortland albümünde yer aldı. Ardından Sean Malone'un bir başka projesi olan Gordian Knot'ta yer aldı ve grubun 2 albümünde de yer aldı. Aghora ve C-187'nin albümlerinde boy gösterdikten sonra , Paul Masvidal ile birlikte farklı şeyler denemek için Aeon Spoke grubunu kurdular. O zamana kadar hep progressive , teknik işlerle ilgilenen Reinert , Aeon Spoke'ta daha çok ethereal rock olarak adlandırılabilecek türde işler çıkardı. Paul ile birlikte Reinert, 2004 yılında , Focus'u remaster yapmak için Cynic olarak tekrar stüdyoya girdiler. Ardından bir Avrupa turnesi için Cynic'i yeniden kurdular. 2008 yılında , Focus'tan tam 15 yıl sonra , Cynic Traced in Air adlı 2. stüdyo albümünü yayınladı. Sean, 24 Ocak 2020 tarihinde hayatını kaybetti. My Name Is "My Name Is" Eminem'in 1999 yılında çıkardığı teklisidir. Ticari olarak ilk, toplamda ikinci teklisidir. İlk albümü "The Slim Shady LP" 'den çıkmıştır. Bu şarkıyla listelerde başarı yakalamış, adını duyurmuş ve gelecekte yapacağı dünya çapındaki şarkılar için tecrübe kazanmıştır. Delta Force 1st Special Forces Operational Detachment-Delta (1st SFOD-D) (Türkçe: "1. Özel Kuvvetler Operasyonel Delta Kolu") — yaygın isimleriyle Delta, Delta Force veya Amerika Birleşik Devletleri Savunma Bakanlığı'nca Combat Applications Group (Türkçe: Muharebe Başvuru Grubu) olarak bilinir, elit Special Operations Force (SOF) (Türkçe: Özel Operasyon Kuvveti) ve Ortak Özel Harekât Komutanlığı (JSOC) teşkilatını tamamlayan unsurdur. Amerika Birleşik Devletleri Ordusu US Army'nin Donanma Mevkidaşı US Navy DEVGRU ile birlikte 2 birinci seviye (Tier 1) anti-terörist ve özel görev birimidir. Delta Force, özel en iyi operatörlerden ve özel eğitimlerden geçirilmiş ve dikkatlice seçilmiş ordu askerlerinden oluşmaktadır.Delta Force'un birincil görevi anti-terörizm, isyan karşıtlığı ve ulusal arabuluculuk operasyonlarıdır, buna rağmen birçok gizli görevleri üstlenen fazlasıyla esnek bir teşkilattır, bu gizli görevler dahilinde rehine kurtarmak, baskın yapmak ve gizli düşman güçlerini ortadan kaldırmak bulunmaktadır. Vietnam Savaşına kadar ABD Özel Kuvvetleri Amerika Birleşik Devletleri Ordusu Özel Harekât Kuvvetleri sadece Gayri-nizami Harp'e odaklanmıştı, Vietnam savaşından sonra Eski bir Yeşil Bereli Subayı olan Charles Beckwith İngiliz Özel Kuvvetleri Special Air Service ile ortak bir operasyon dönüşünde komutanlarına 22nd SAS Birliği gibi "Sadece Öğreticilere (Gayri-Nizami Harp'e ithafen) değil Uygulayıcalara da ihtiyacımız var." Düşüncesini sundu ve daha elit nitelikli anti terörist ve doğrudan eylem özel görev birimi Special mission unit olan Delta Force'u kurdu. 1978 yılında ilk birimler oluşturulmuştur.İlk operasyonları İran'da rehin tutulan diplomatları kurtarmakla görevli olan Kartal Pençesi operasyonu olmuştur. Bu operasyonlardaki eksikliklerden yola çıkılarak hava desteği için 160.Özel Harekat Havacılık Alayı kurulmuştur. Duygu Asena Roman Ödülü Duygu Asena Roman Ödülü, 2007 yılından bu yana Doğan Kitap tarafından her yıl bir romana verilen edebiyat ödüldür. Yazar Duygu Asena anısına 19 Nisan günü yapılan bir törenle verilmektedir. Ödülün amacı resmî yönetmelikte şöyle belirtilmiştir: ""Duygu Asena'nın görüşlerini genç kuşaklara aktarmak, toplum algısında kadın ve özgürlükleri konularında hassasiyetler yaratmak, bu konuda yapılacak çalışmalara esin kaynağı olmak ve genç yazarları, yeni çalışmaları teşvik etmek"." RAI RAI (Radio Televisione Italiana), 1954'e kadar bilinen adı ile Radio Audizioni Italiane, İtalya'nın hükümete bağlı ulusal kanalıdır. Ayrıca iki büyük özel televizyon kanalı (Mediaset "(sahibi Silvio Berlusconi)" ve Sky Italia) ile rekabet eden İtalya'nın en büyük televizyon kanalıdır. Hey Mama "Hey Mama", Amerikan hip hop müzik grubu The Black Eyed Peas'in 2003 yılında yayımlanan "Elephunk" adlı albümlerinden çıkan üçüncü teklidir. Amerikan müzik listesinde ilk yirmiye giremeyen şarkı, buna rağmen geniş çaplı bir başarı yakladı. Öncelikle iPod'un reklamında, sonrasında "Along Came Polly" ve "" filmlerinde kullanılan şarkı, 2006'da da "Laguna Beach" adlı dizinin bir bölümünde yer aldı. "Hey Mama", albümün dördüncü teklisi olarak 2004 yılında yayımlandı ve ortalama üstü bir başarı elde etti. İsviçre'de üç, Avustralya, Avusturya ve Yeni Zelanda'da dört numaraya kadar yükeldi. Ancak şarkı Amerika'da yirmi üç numaraya kadar yükselse de bu ülkede de geniş çaplı bir başarı elde etti. Reklamlarda ve film müziklerinde kullanılan şarkı, Kuzey Amerika'da başarılar elde etti. Ayrıca Konami'nin Xbox formatındaki oyunu "Dance Dance Revolution Ultramix 3" için şarkı kullanıldı. Hey Mama'dan alınan örnekler, ayrıca grubun 2006'da yayımladıkları bir başka şarkı olan "Mas Que Nada"'da da kullanıldı. Şarkının üç farklı sürümü bulunmaktadır. Bunlardan birincisi radyo sürümü, ikincisi albüm sürümü ve üçüncüsü klip sürümüdür. Albüm sürümü bunların arasında en kısa olanıdır. Radyo düzenlemesi ise albümdeki sürümle farklı altyapıya sahiptir. Bu düzenlemede Tippa Irie'nin sondaki solo vokallerinin yerine Fergie, apl.de.ap ve Taboo'nun vokalleri yer almaktadır. Klip sürümü ise sonunda söz barındırmamaktadır. Tekli satışında yer alan şarkı, radyo sürümüdür. Videoda üç farklı mekan yer almaktadır. Bunlardan ilki rengarenk bir zindan olup grup burada hem nakaratları söylemektedir, hem de break dans yapmaktadır. İkinci mekan ise dikey siyah-beyaz çizgilere sahip bir odadır. Burada da şarkının farklı bölümleri seslendirilse de burada çekilen görüntülerden en belirgini Fergie'nin yer aldığıdır. Üçüncü ve son mekan ise kulüptür ve burada birçok geri plan dansçılar yer almaktadır. Eylül (Keremcem albümü) Eylül, Keremcem'in ilk stüdyo albümü. Bu albüm 13 Aralık 2004 Pazartesi günü İrem Records etiketiyle piyasaya sürüldü. Erol Babaoğlu Erol Babaoğlu (d. 22 Haziran 1977, İstanbul), Oyuncu Cağaloğu Anadolu Lisesi ve İstanbul Üniversitesi İletişim Fakültesi Halkla İilşkiler bölümünden mezun oldu. 1996-1999 yılları arasında Şahika Tekand'ın yönetiği Stüdio Oyuncuları'nda "Tiyatro ve Oyunculuk" eğitimi aldı. 1999 - 2002 yılları arasında, İstanbul Şehir Tiyatrosu'nda ve Tiyatro Araştırma Laboratuvarı'nda oyunculuk yaptı. 4. Uluslararası Tiyatro Olimpiyatları, Epidaurus Festivali, Uluslararası İstanbul Tiyatro Festivali başta olmak üzere çeşitli festivallerde sahneye çıktı. Uzun yıllar Beklan Algan ve Ayla Algan'ın yanı sıra Mehmet Ulusoy, Kenan Işık, Theodoros Terzopoulos gibi yönetmenlerle çalıştı. Sinema ve televizyon projelerinde de rol alan oyuncu, aynı zamanda yönetici ve eğitimci olarak Tiyatro Araştırma Laboratuvarı'nda (TAL) çalışmalarını sürdürmektedir. "İstanbul Drama Sanat Akademisi" Çağdaş Tiyatro Eğitim Programı Koordinatörü olarak görev aldı.. Frauke Dirickx Frauke Dirickx (d. 3 Ocak 1980-Halle) Belçikalı voleybolcu. İtalyan, İspanyol ve Romanya liglerinde oynadı. 2001 yılında Minetti Vicenza ile Avrupa Konfederasyon Kupası, 2007 yılında Grupo 2002 Murcia ile Avrupa Top Teams Kupası şampiyonluklarına ulaştı. 2009 yılında Fenerbahçe’ye transfer oldu. Mariya Borodakova Mariya Vladimirovna Borodakova-Borisenko (Rusça: Мария Владимировна Бородакова-Борисенко) (d. 8 Mart 1986- Nijniy Novgorod) Rus voleybolcu. Voleybola on yaşında başladı. İlk antrenörü Ekaterina Nikolavena Paçenova’ydı. Ulusal takımda ilk kez 2005 yılında yer aldı. 2006 Dünya Şampiyonası’nda Rusya ile şampiyonluk yaşadı. 2006 Top Teams Kupası’nda Dinamo formasıyla “en iyi blok” ödülünü aldı. Beş sezon boyunca oynadığı Dinamo kulübünden 2009 yılında ayrılarak Eczacıbaşı Zentiva kulübüne transfer oldu. Maria Borodakova çok iyi bir oyuncu olmasına karşın,çok iyi bir takım olan Eczacıbaşı ile geçirdiği tek sezonun ardından 2010 yılında tekrar ülkesi Rusya'ya dönmüştür. Paris metrosu 1. hat Paris Metrosunun 1. hattı açılışı 1900 yılında yapılan ve Paris metrosu'da bulunan 16 hattan biridir. Batı'da La Défense hattını ve doğu'da Château de Vincennes hattını bağlamaktadır. 16,5 km uzunluğuna sahip olan hat, günde yaklaşık 720.000 kişi taşımaktadır. 2008 yılında 213 milyon insan Paris Metrosunun 1. hattını kullanmıştır. 2012 yılında tamamen otomatikleştirilecek. Paris metrosu 2. hat Paris Metrosunun 2. hattı açılışı 1903 yılında yapılan ve Paris metrosu'da bulunan 16 hattan biridir. Batı'da Porte Dauphine hattını ve doğu'da Nation hattını bağlamaktadır. Hat Paris'in kuzeyinde bulunan bulvarların yolunu takip eder. 12,4 km uzunluğuna sahip olan hat, günde yaklaşık 250.000 kişi taşımaktadır. 2004 yılında 92 milyon insan Paris Metrosunun 2. hattını kullanmıştır. Cüce (Orta Dünya) J. R. R. Tolkien'in kurgusal Orta Dünya evreninde Cüce, Arda'da yaşayan bir ırkın adıdır. Arda, gerçek Dünya'nın kurgusal tarih öncesi dönemindeki adıdır. Bu kurgusal tarihi devirde, Arda'da Orta Dünya, Aman, vd. kıtalar olduğu yazar tarafından hikâye edilir. Cüce ırkı, Orta Dünya kıtasında yaşardı. Cüceler, "Hobbit" (1937), "Yüzüklerin Efendisi" (1954-5) ve Tolkien'in ölümünden sonra yayınlanan "Silmarillion" (1977), "Unfinished Tales" (1980) ve "Orta Dünya Tarihi" (1983-96) isimli eserlerde geçmektedir. "Silmarillion"’un ilk versiyonlarının yer aldığı "Orta Dünya Tarihi"’nin "Kayıp Öyküler Kitabı"'nda bahsi geçen çok az sayıdaki cüce, çıkarcı orklar için çalışan ve elflere düşman kötü yaratıklar olarak resmedilir. Elfler, Tolkien efsanelerinin orijinallerinin yazarları olarak hayal edildiğinden, efsanelerde cüceler aleyhine önyargılı değerlendirmelerin olması muhtemeldir. Tolkien, Orta Dünya cücelerini kurgularken Nors cücelerinden ve Grimm Kardeşler gibi geleneksel Avrupa peri masallarından esinlendi. Tolkien'in cücelerinin madencilik, metal işçiliği, zanaatkarlık ve açgözlülük gibi özelliklerinin bunlardan esinlenerek kurgulandığı görülür. Cüce tiplemesinin, "Hobbit" serüveniyle birlikte belirgin bir şekilde değiştiği görülür. Bu hikâyede cüceler, ara sıra komik ve sakar; genelde ise onuruna düşkün, ciddi fikirlidir; değişmeyen kötü huyları ise altın düşkünlüğü, son derece gururlu ve kimi zaman da işgüzar kişiler olmalarıdır. "Hobbitlerin Tarihi"’nde bahsedildiğine göre, Tolkien yeni Hobbit tiplemesini ortaya koyarken, Yahudiler ve Yahudilerin tarihi ile ilgili Ortaçağ'da kaleme alınmış yazılardan ilham aldığını belirtmektedir. Cücelerin, atalarının yurdundan sürülmeleri, başka kültürlerin arasında yaşamını sürdürürken kendi kültürlerine sahip çıkma özellikleri hep Ortaçağ Yahudilerinin karakterinden esinlenilmiştir. Cücelerin savaşçı kişiliği kurgulanırken, Yahudilerin kutsal metinlerinde bahsedilen, Yahudilerin savaşçı kişiliğinden esinlenilmiştir. Yahudiler hakkındaki Ortaçağ değerlendirmelerinde, Yahudilerin ayrıca becerikli ve zanaatkar olduklarından bahsedilir, Nors cücelerinde de bu özellik görülür. "Hobbit" romanında adı geçen cücelerin isimleri, Poetik Edda’nın bölümlerinden "Dvergatal"’da (Cüceler Kataloğu'nda) yer almaktadır. Buna ek olarak, Tolkien sadece Nors cücelerinin isimlerini kullanmakla kalmayıp aynı zamanda Nors cücelerinin kimi özelliklerini ve olaylarını da örnek almıştır, birlikte yolculuk etmeleri ve sonunda yolculuklarının "Hobbit"'te bahsi geçen serüvene dönüşmesi örnek gösterilebilir. Cücelerin, haritalarda ve resimlemelerde gösterilen yazı dili Runik yazıdır. "Hobbit" romanı için Tolkien'in icat ettiği cüce takviminin sonbaharın sonunda yılbaşı yapması, Yahudilerin takviminden esinlemedir. Romanda cücelerin Bilbo'yu, dünyayı boşvermiş hayatından çıkarıp bütün Orta Dünya'yı alâkadar eden bir serüvenin içine sürüklemeleri, Batı toplumlarının Yahudiler olmadan daha önemsiz hâle geleceği anlamında belagatlı bir benzetme olarak görülmüştür. "Yüzüklerin Efendisi"’ni yazma sürecinde Tolkien, "Hobbit"’te oluşturmaya başladığı birçok arka plan öğesini geliştirdi. Tolkien, cüce dili Khuzdul'u oluşturmaya başladığında, bu dilin İbranice sesletim unsurlarını barındıran Sami benzeri bir dil olmasına karar vermişti. Ortaçağ Yahudi gruplarında olduğu gibi, Orta Dünya cüceleri de içinde yaşadıkları kültürün dilini konuşurlar ve içinde yaşadıkları kültürün kullandığı isimleri toplum içinde kullanırlar iken, kendi dillerini ve kendi dillerindeki gerçek isimlerini ise sır gibi saklı tutarlar. Khuzdul dilinde birkaç kelime kurgulayan Tolkien, ayrıca Khuzdul dili için bir run yazısı icat etti. Tolkien, "Hobbit" romanında Erebor dağının geri alınmasını gaye edinen cüce diasporasını, "Yüzüklerin Efendisi"’nde kaybedilen "Moria"’nın geri alınması gayesine adanmış olarak betimler. Tolkien, "Yüzüklerin Efendisi"’nin en önemli cüce karakteri Gimli'nin Galadriel'e gösterdiği büyük saygı ve Legolas ile kurduğu sağlam arkadaşlık bağı vasıtasıyla elf ve cüce ırkını yeniden barıştırır. Gimli-Legolas yakınlığı, "Yahudi olmayanların Yahudi aleyhtarlığı ve Yahudilerin kendilerini üstün görmeleri" sorununa Tolkien'in bir cevabı olarak görülmüştür. Cüce tiplemesini kurgularken Yahudilikten esinlenmesi hakkında Tolkien, yazdığı bir mektupta bizzat şunları söyler: "Yüzüklerin Efendisi"’n tamamladıktan sonra Tolkien, tekrar "Silmarillion" meselesine döndü. Silmarillion'da, diğer bütün ırklarla birlikte cüce ırkının da yaratılış efsanesi anlatılır. Yazar, "Kayıp Öyküler Kitabı"’ndaki özellikle cüceleri konu edinmiş olan "Nauglafring" hikâyesini ve hikâyedeki cüce karakteristiğini "Hobbit"’te, "Yüzüklerin Efendisi"’nde ve "Silmarillion"’un diğer hikâyelerinde geçen cüce tiplemeleriyle herhangi bir uyumlulaştırma yapmayarak öylece bırakmıştır. Christopher Tolkien bunu farkettiğinde, Guy Gavriel Kay'den Silmarillion'un bu kısmına dikkat ederek yayımlanma hazırlığı safhasındaki kitabı yeniden düzenlemesini istemiştir. Tolkien 1969'dan önceki bir dönemde "Cücelere ve İnsanlara Dair" (İng. "Of Dwarves and Men") makalesini yazdı. Makalede, cücelerin kullandığı isimlerin Kuzey İnsanlarının diline dayandığı belirtilir,ayrıca Khuzdul dilinin cücelerin gizli anadili olduğu, Cücelerin Yedi Soyu'nun da Khuzdul olarak anıldığı belirtilir. Makale, Tolkien'in cücelerle ilgili bilgi verdiği son yazısıdır, "Orta Dünya Tarihi"’nin on ikinci bölümünde yayımlanmıştır. Tolkien, kendisiyle yapılan son röportajda elflerin mahiyetinden bahsettikten sonra Orta Dünya cüceleri hakkında şöyle demiştir: Tolkien'in İngilizce dilinde kaleme aldığı orijinal Orta Dünya yazılarında "dwarf" (cüce) kelimesinin çoğulunu kasten "dwarves" şeklinde kullandığı görülür. "Yüzüklerin Efendisi"’nin ilk basımının yayım yönetmeni, "dwarves" çoğulunu "dwarfs" olarak "düzeltmiştir". Tolkien'e göre "dwarf" kelimesinin tarihteki gerçek çoğullaması "dwarrowes" veya "dwerrows" şeklindedir. Kendisi, "dwarves" çoğullaması hakkında "bir parça kişisel kötü dilbilgisi" der. "Yüzüklerin Efendisi" Ek F'de konu hakkında şunlar yazılıdır: Bu kelimeye olan düşkünlüğüne rağmen Tolkien, "dwarrow" çoğulunu yazılarında sadece bir kez, Moria'nın diğer adlarından birisi olan "Dwarrowdelf" içinde kullanmıştır. "Dwarrow" çoğulu muhtemelen Tolkien'in kendi türetmesidir. Tolkien "dwarves" ("dwarf" + "s") çoğulunu, "elves" ("elf" + "s") çoğullamasına benzeterek kullanmıştır. Fakat İngilizcedeki "dwarf" kelimesinin kökeni, benzer bir kelime olan "scarf"’ın (çoğ. "scarves") kökeninden farklıdır. "Dwarf" kelimesi, eski Nors dilindeki "dvergr" kelimesi ile akrabadır, "dvergr" çoğul durumdayken "dvorgr" hâline gelir. Fakat Tolkien'in eserlerinde bu kelimeden hiç bahsedilmemiştir. İngilizce ve İskandinav dilleri arasındaki g/f değişimi ise çok daha eski tarihlerde gerçekleşmiştir. "Silmarillion"’da cüceler, elflerden daha kısa ve daha sağlam yapılı olarak tasvir edilirler. Soğuğa ve sıcağa dayanıklıdırlar. Her ne kadar ölümlü olsalar da, ortalama yaşam süreleri 250-300 yıldır. "Yüzüklerin Efendisi"’nde belirtildiğine göre cüceler nispeten yavaş çoğalırlar, bunun sebebi cüce kadınlarının oranının erkeklerin üçte biri olmasının yanında kadınlarının hepsinin evlenmemesidir. Cüce kadınlarının ses tonu, görünüşleri ve -nadiren katıldıkları- seyahatler sırasında giydikleri giysiler, cüce erkeklerine çok benzer. Diğer halklardan bir kişi, bir cüce erkeğiyle bir cüce kadınını zorlukla birbirinden ayırt edebilir veya hiç ayırt edemez. Bu sebeple, diğer halklar arasında cücelerin taştan bittiği şeklinde bir yanlış inanış yayılmıştır. Tolkien'in bahsettiği tek cüce kadını Dis'tir. "The War of the Jewels"’ında, Tolkien hem erkek cücelerin hem de kadın cücelerin sakalı olduğunu belirtir. Tolkien'in cüceleri metal işçiliği, demircilik ve taş işçiliğinde ustadırlar. Savaşta çok serttirler, silahları baltadır (Tolkien'in efsanelerinden sonra üretilen birçok fantastik kurgu çalışmasında da cüceler baltayla özdeşleştirilmiştir). Cüceler ayrıca yay, kalkan ve kazma kullanmışlardır. Diğer fantastik kurgu cücelerinden farklı olarak Tolkien, cücelerinin savaş çekici kullanıp kullanmadığına açıkça değinmez. Cüceler yer altında yaşadıkları için kendi gıdalarını yetiştiremezler, bu yüzden de elfler ve insanlar ile ticaret vasıtasıyla gıdalarını temin ederler. "The Peoples of Middle-earth"’te "Of Dwarves and Men" makalesinde belirtildiğine göre, insanların yiyecek üretiminde, tarımda, hayvancılıkta gelişmiş oldukları bölgelerde, cücelerle insanlar arasında ticari ilişkiler kurulurdu. Bu ticari akışta, insanlar cücelerin her türlü gıda ihtiyacını karşılarken, cüceler de insanların yollarını, silahlarını, üretim aletlerini ve inşa işlerini yaparlardı. Yüce Tanrı Ilúvatar tarafından yaratılan elfler ve insanlardan farklı olarak cüceler, Vala (meleksi varlık) Aulë tarafından yaratıldılar. Cüceler Birinci Çağ ve İkinci Çağ'ın büyük bir kısmında elfler ve insanlar ile dostça temellere dayanan ilişkiler geliştirdiler (Nogrod Cücelerinin, Thingol'e ihanetleri bunun istisnasıdır). Üçüncü Çağ'da Moria'nın dış dünyaya kapılarının kapatması ile birlikte cücelerin, özellikle elflere karşı güvensizlikleri arttı. Bununla birlikte, ileriki dönemlerde Kuyutorman Elfleri ve Vadi İnsanları ile samimi ilişkiler kuruldu. Ayrıca Üçüncü Çağ boyunca Hobbit halkıyla da kararsız ilişkiler kurdular. Shirelı bir Hobbit olan Bilbo Baggins, Yalnız Dağ'ın hakimiyetini geri alma mücadelesinde yaptıklarından sonra, Dağ'ın altındaki cüce krallığında (Erebor) büyük saygınlık gördü. Cüceler yaratılışlarından beri Khuzdul dilini konuşurlar. Bu dil, cüceler için bizzat Aulë tarafından oluşturuldu. Bu dil (canlı bir dil olsa da) Aulë tarafından, orijinal olarak oluşturulduğu için, insanların dillerinde görüldüğünün aksine elf dilleriyle hiçbir bağ taşımaz. Buna ilaveten, cüce dillerinin insanların ilk dilleri üzerinde etki yaptığı tahmin ediliyor Khuzdul'un en önemli özelliği çok gizli bir dil olmasıydı (dil hakkında bilgi sahibi olduğu bilinen tek yabancı, Kara Elf Eöl'dür). Cüceler, Khuzdul dilindeki isimlerini hiçbir zaman diğer halklara açıklamadılar, bu konudaki ketumlukları mezartaşlarında bile gerçek isimlerini kullanmamaya kadar varmıştır. Khuzdul dili, Cirth alfabesi ile yazılırdı. Cirth, elfler tarafından geliştirilmiş bir runik yazı sistemidir. J. R. R. Tolkien'in ne yayımlanan eserlerinde ne de özel çalışmalarında Khuzdul üzerine kaynak bilgi bulunabildi, sadece bir mezartaşı yazısı ve bir savaş nârası. Savaşta şöyle nâra atarlardı: "Baruk Khazâd! Khazâd ai-mênu!" (Cücelerin baltaları! Cüceler üzerinizde!) Moria cücelerinin Üçüncü Çağ'daki son lideri Balin'in mezartaşında ise şunlar yazılıdır: "BALIN FUNDINUL UZBAD KHAZAD-DÛMU" (Moria Efendisi Fundin oğlu Balin) Bunun dışında Khuzdul lisânı hakkında bilinenler, "Kibil-nâla" (Gümüşdamar) gibi tek başına kullanılan bazı kelimelerden ibarettir. Tolkien, cücelerin isimlerini değişik yapay dillerde türetti. Kendi dilleri Khuzdul'da kendi milletleri için "Khazâd" derlerdi. Elfler Quenya dilinde onlar için "Kasári", Sindarin dilinde ise "Hadhodrim" derlerdi. Elfler tarafından ayrıca "Naugrim" ("bodur halk"), "Gon-hirrim" ("taş efendileri") ve "Dornhoth" ("huysuz halk") olarak bilinirler. Tolkien, "Hobbit" romanındaki on üç cüceden on ikisinin ismini tamamen İskandinav mitolojisinden iktibas etmiştir ("Hobbit" romanında bir büyücü olan Gandalf'ın ismi de İskandinav mitolojisinde bahsi geçen cücelerden birinin adıdır). "Silmarillion"’da cücelerin yedi boya ayrıldığı belirtilir. Tolkien'in hikâyelerinde geçen üçünün adı şöyledir: Birinci Çağ bittiğinde hayatta kalan cücelerin tamamına yakını Durin’in soyundan geliyordu. Yedi soydan dördü hakkında ise Tolkien, isimlerini belirtmekten başka bir bilgi vermemiştir: Ufakcüceler (İng. "Petty-dwarves") asla öğrenilemeyen kimi sebeplerden dolayı çok eski zamanlarda mensubu oldukları cüce boylarından sürülen cücelerden müteşekkil bir millettir. Birinci Çağ'da Ered Luin'den (Mavi Dağlar'dan) batıya geçen ilk cüceler bunlardır. Alevsakallar ve Genişdirekler Mavi Dağlar'da Nogrod ve Belegost'u kurmadan çok önceleri Ufakcüceler Nargothrond ve Amon Rûdh'u kurdular. Bu iki yerleşim yeri, Beleriand’da kurulduğu bilinen ilk yerleşim yerleridir. Sindarin dilinde Noegyth Nibin olarak bilinirler; bundan başka "Nibin-Nogrim" ve "Noegoethig" olarak da bilinirler. Quenya dilinde, kendilerine Pitya-naukor denir. Zamanla, Batı Beleriandlı Ufakcücelerin nüfusu tek bir aileye kadar azaldı ve en sonunda nesilleri tükendi. Henüz cücelerle hiç karşılaşmamış olan Sindar Elfleri ("Gri Elfler"), Ufakcüceleri küçük hayvanlardan biraz daha uzun yaratıklar olarak gördüler ve onları (Levain) Tad-dail "iki bacaklı (hayvanlar)" olarak isimlendirdiler. Ufakcüceleri bazen yiyecek niyetine ve bazen de spor niyetiyle avladılar. Ta ki Ered Luin Cüceleri Sindar Elfleri ile iletişime geçti, o zaman Sindar elfleri "iki bacaklı"ların gerçekte ne olduğunu anladılar. Bundan sonra Sindar, onları kendi hallerine bıraktıysa da bu ateşkes olduğunda Ufakcücelerin kalbinde bütün elflere karşı çoktan derin bir nefret kök salmıştı. Ufakcüceler birkaç yönden normal bir Orta Dünya cücesinden farklıydı; daha küçük ve son derece asosyaldirler, ayrıca gerçek Khuzdul isimlerini hiç saklamazlar, diğer cüceler Khuzdul dilini ve bu dilde türetilmiş gerçek isimlerini bir sır olarak saklarlar. Bu son özellikleri, Ufakcücelerin yurtlarından sürülme sebepleri olabilir. Noldor Elfleri Orta Dünya'ya geri döndükten bir süre sonra yaşanan Mücevherler Savaşı sırasında Ufakcücelerin neredeyse tamamı öldü. Onlardan geriye Amon Rûdh'da yaşayan Mîm ve iki oğlu Ibun ve