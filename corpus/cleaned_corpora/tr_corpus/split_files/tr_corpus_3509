Hull tarafından hazırlanmış olup 1970'te yayımlanmasından beridir, alelade sosyal bilimler araştırmacılarının ileri istatistik analizlerini nispeten kolayca kullanmalarını sağladığından dolayı "sosyoloji bilim dalinda en etkili kitap" olarak nitelendirilmiştir. SPSS programı baz kısmında "istatistiksel analiz" yanında "veri yönetimi (hal seçimi, yeniden dosya şekillendirme, türetilmiş veri yaratılması)" ve "veri dokümantasyonu (bir veri dosyasi içinde bir "meta-veri" sözlüğünün depolanmasiı)" işlemlerinin yapılması da bu yazılımın önemli niteliklerindendir. SPSS baz kisminda veri operasyonlari ve istatsitiksel analizler için su isimleri tasiyan kisimlar bulunmaktadır: Kullanımı grafiksel bir kullanıcı arayüzüne bağlı olup, açılır menüler yardımıyla kolaylaştırılmıştır. Ayrıca makro dilleri yardımıyla kullanıcı kendi amaçları doğrultusunda programı yönlendirebilmektedir. SPSS programının Windows, Mac OS X ve Linux işletim sistemleri için farklı sürümleri mevcuttur. Windows sürümü daha sık güncellenmekte ve diğer versiyonlara göre daha fazla özellik içermektedir. Benzer kategoride bkz: Eviews, R Vilayet Vilâyet, (Arapça: ولاية wilayah), 1864 yılında Teşkil-i Vilayet Nizamnamesi ile tanımlanan birinci dereceden bir yönetim birimidir. 19 ve 20. yüzyıllarda önce Osmanlı Devleti, ardından 1960'a kadar Türkiye Cumhuriyeti'nde, bir valinin yönetimi altındaki birimdir. Bugün Türkiye'de vilayet, il anlamında kullanılır. Vilayeti vali; Liva ve sancakları, mutasarrıf yönetirdi. Toplam 33 Osmanlı Devleti vilayeti vardı. Vilayetlerde de sancak, köy ve kaza alt yönetim birimleri olarak kullanılmıştır. 1900 yılında 29 vilayet ve 5 özerk devlet bulunmaktadır. Vilayet kelimesi Arapça kökenli olup; valilik, velilik, bir işin başında durma, bir sorumluluk üstlenme anlamlarına denk gelmektedir. Bundan hareketle "vilayet" tabiri, coğrafik bir terim olmaktan çok yönetsel bir terimdir. Yani değişik büyüklükteki veya genişlikteki yönetim birimleri vilayet şeklinde ifade edilebilir. Vilayet kelimesinin yönetim birimi anlamında kullanımı Osmanlılara dayanmaktadır. Vilayet, 19. ve 20. yüzyıllarda, Osmanlı Devleti'ndeki en büyük taşra yönetim birimiydi. Günümüzde, çeşitli ülkelerde farklı adlarla ifade edilen yönetim birimleri, Türkçede vilayet veya il tabiri ile ifade edilir. Bir valinin (İng. "governor") yönetimindeki vilayet ("governorate"); batıda genellikle "province" bazen de "governorate" tabiri ile ifade edilir. Osmanlı Vilayetleri listesi, Osmanlı Devleti'nde vilayet olarak tertiplenen idari birimleri listelemektedir. 1878'ten itibaren Batum, Artvin (Yusufeli hariç), Oltu'nun büyük bölümü, Iğdır, Ardahan, ve Kars Rusya'nın eline geçmiştir. Berlin Antlaşması ile Osmanlı-Rus sınırı Ardeşen-Yusufeli-Oltu-Bayezit hattı olmuştur. 1881 y覺llar覺nda Osmanl覺 Devleti vilayetlerine t覺klanabilir harita: Umut Umut veya ümit bir kimsenin kişisel yaşamındaki olay ve durumlarla ilgili olumlu sonuçlar çıkabileceği ihtimaline dair duygusal inancı olarak tanımlanabilir. Türk Dil Kurumu ise "umut" sözcüğünü ""Ummaktan doğan güven duygusu, ümit"" veya ""Bu duyguyu veren kimse veya şey"" olarak tanımlamakta. "Ummak" ise aynı TDK sözlüğünce ""Bir şeyin olmasını istemek, beklemek"" veya ""Sanmak, tahmin etmek"" olarak tanımlanmıştır. Buna göre "umut" genellikle iyi bir sanıdan doğan güven veya iyi bir sanıya olan inanç duygusu olarak tanımlanabilir. Umut genellikle belirli bir oranda sebat içerir yani tersi yönde belli kanıtlar dahi olsa bir şeyin muhtemel olduğuna inanmayı içerebilir. Ümit, Farsça "umut, beklenti" anlamındaki اُمِيد ("umīd") sözcüğünden alıntıdır. Farsça sözcük Orta Farsça aynı anlama gelen "ēmēd" veya "ummēd" sözcüğünden evrilmiştir. Umut kelimesi ise Eski Türkçe "dilemek, ummak" anlamına gelen "um-" fiilinden Türkiye Türkçesindeki +ut ekiyle türetilmiştir. Buna karşılık Farsça kökenli ümit kelimesinden bir alıntı olduğu da düşünülmektedir. Türkçede ilk kullanımı Dede Korkut Kitabı'nda 1400'lerden önce görülür. Umut farklı yönlerden farklı kullanımlara sahip olabilir. Örneğin bazı dinlerde "umut" bir erdemdir ve tersi yani "umutsuzluk" Tanrı'ya (veya tanrılara) karşı bir isyan olarak tanımlanabilir. Bu dinlere Hristiyanlık örnek olarak verilebilir. Bu dinlerde inanç ile umut birliktedir ve her zaman ahirete dair umut edilmesi gerekir. Kişi hiçbir zaman Tanrı'dan umudunu kesmemelidir. Mitolojilerde "umut" kavramı farklı hikâyelerle açıklanmıştır. Çoğu mitolojide umut belirli bir tanrı veya tanrıça ile özdeşleştirilmiştir. Örneğin, Yunan mitolojisinde "umut" kavramı Elpis olarak vücut bulmuştur yani Elpis umudun tecessümüdür. Pandora, Pandora'nın Kutusunu açtığında tüm kötülükler uçup gitmiştir - bir şey dışında: Umut. Mitte insanlığın umutsuzluk içinde sonsuza kadar kalmaması Pandora'nın kutudaki umudu bir süre sonra çıkarması ile başarılmıştır. Roma mitolojisinde ise umut "son tanrıça" olan Spes'tir; "ultima dea". derler. Tuncay Ã–zkan Tuncay Özkan (d. 14 Ağustos 1966, Ankara), Türk gazeteci, yazar, televizyoncu, siyasetçi. Aslen Erzincan-Kemaliyeli bir aileden gelmektedir. Gazi Üniversitesi İletişim Fakültesi'nden mezun oldu. Yüksek lisans eğitimini Gazi Üniversitesi Fen Bilimleri Enstitüsü’nde tamamladı. Gazeteciliğe 1981 yılında Ankara'da Rüzgarlı Sokak’ta başladı. 1984 yılında "Hürriyet" grubunun çıkardığı "Hürgün" gazetesinde çalıştı. 1988 yılında "Cumhuriyet" gazetesinde görev aldı. 1993 yılında Cumhuriyet'ten Show TV'ye geçti ve Uğur Dündar'ın yapımcısı olduğu Arena programında Ankara temsilcisi olarak çalıştı. 1995 yılında Uğur Dündar'la beraber Kanal D'ye geçti. Ekim 2000'den 2002'nin Haziran ayına kadar Kanal D Genel Yayın Yönetmeni olarak çalıştı. Haziran 2002'den Aralık 2003'e kadar Show TV'ye dönüp Genel Yayın Yönetmeni oldu. Haziran 1998 - Şubat 2001 ayları arasında "Radikal" gazetesinde, Şubat 2001 ayından Haziran 2002 ayına kadar da "Milliyet" gazetesinde, 2003 Ocak'ından 2003 Aralık ayına kadar "Akşam" gazetesi'nde köşe yazarlığı yaptı. 2002 Haziranında, Çukurova Medya Grup Başkanı olarak göreve başladı. ve bu görevine Aralık 2003'e kadar devam etti Daha sonra Çukurova Medya grup başkanlığı görevinden ayrılan Özkan, "Kanaltürk" adlı televizyon kanalını kurdu. Haziran 2004'te Kerimcan Kamal, Adnan Bulut ve Tuncay Mollaveisoğlu'nun yönetiminde olan kanalda danışman olarak kuruculuk yapmıştır. "Söz Meclisi", "Strateji" ve "Politika Durağı" gibi programlar ile Abdi İpekçi belgeselinin de yapımcısıdır. 13 Mayıs 2008 günü sahibi ve kurucusu olduğu "Kanaltürk" ve bütün yan kuruluşlarını, "Bugün" gazetesinin de sahibi olan Koza Madencilik A.Ş.'nin sahibi Akın İpek'e 25 milyon dolar muammel bedel karşılığında hisselerin %99.09'unu sattığını anlattı. Koza Madencilik A.Ş. ise İMKB'ye gönderdiği borsa bilgilendirme yazısında satış bedelinin 30 milyon dolar olduğunu belirtti. Ayrıca 13 Mayıs 2008'de kanalda yaptığı açıklamada çalışanların 8 aydır maaş almadığını söyleyip, satmaması hâlinde mallara haciz geleceğini kaydederek satışın mecburî olduğunu iddia etti. Gazetelerde kendisine yönelik eleştirilere de Atatürkçü mücadelesine devam edeceğini söyleyerek yanıt veren Özkan, yeni bir televizyon ve gazete çıkartarak yoluna devam edeceğini belirtti. "20 milyon doların üzerinde borcumuz var. Bunun 10 milyon dolarından fazlası vergi ve SSK borçları" dedi. Ardından 1 Eylül 2008'de test yayınına son verip normal yayınına başlamış Kanal Biz'i kurmuştur. Fakat bu kanal Eylül 2009'da maddi sorunlar nedeniyle kapandı. Cumhuriyet mitinglerinin düzenleyicilerinden olan Özkan, 12 Eylül 2007 tarihinde Biz Kaç Kişiyiz hareketini başlattı. Platform, 7 ay içerisinde 1 milyon 300 bin kişilik bir topluluk haline gelmiştir. Ayrıca, 23 Haziran 2008 tarihinde kurulan Yeni Parti'nin genel başkanlığına seçilmiştir. 2011 genel seçimlerinde İstanbul 1. bölgeden milletvekili adayı oldu ancak seçilemedi. Özkan, Haziran 2014 yılında Cumhuriyet Halk Partisi'nden katıldı. 7 Haziran 2015'te yapılan genel seçimde İzmir 1. Bölge milletvekili ve 1 Kasım 2015'te yapılan genel seçimde İzmir 1. Bölge milletvekili seçildi. Tuncay Özkan, 23 Eylül 2008 günü sabahı süregitmekte olan Ergenekon soruşturması çerçevesinde gözaltına alındı ve daha sonra tutuklandı. 5 seneye yakin sure boyunca Silivri Cezaevinde bulunan Özkan, Ergenekon üyeliği nedeniyle 5 Agustos 2013 günü Silivri'de yapılan yargılamada ağırlaştırılmış müebbet hapis cezasına çarptırılmıştır. 10 Mart 2014 tarihinde mahkeme kararıyla tahliye edildi. Ergenekon Davası'nın temyiz incelemesini yapan Yargıtay 16. Ceza Dairesi, yerel mahkemenin verdiği kararı 21 Nisan 2016 tarihinde bozdu. Galatya (anlam ayrımı) Galatya ÅŸu anlamlara gelebilir, Sığla ağacı Sığla ağacı, Altingiaceae familyasından günümüzde sadece Anadolu, Amerika ve Çin'de doğal olarak yayılış gösteren "Liquidambar" cinsine ait türlerin ortak adı. 25–40 m'ye kadar boylanan yaprak döken kalın dallı ve geniş tepeli bir ağaçtır. İlk bakışta çınara benzer. Yaşlandıkça, kabuğu koyulaşır ve derin çatlaklı bir görünüm alır. Elsi loplu yapraklar sürgünlere sarmal dizilmiştir. Çiçekler küçüktür. Çiçek kurulu 1–2 cm çapında olup küre şeklinde çok sayıda çiçek kümesini bulundurur. Meyve 2–6 cm çapında çok sayıda kapsülden oluşur ve içerisinde çok miktarda tohum bulunur. Gövdesinden çıkarılan balzam kozmetik ve eczacılıkta kullanılır. Gövdesinden çıkarılan bu balzam kapsül halinde bitkisel besin takviyesi olarak da kullanılmaktadır. ADSL2 Asymmetric Digital Subscriber Line 2 (ADSL2) ve Extended bandwidth Asymmetric Digital Subscriber Line 2 (ADSL2+) ADSL-Norm (G.992.1/G.992.2) nin geliştirilmiş halidir, en büyük farkı veri hızı ve uygun santrale daha uzak mesafedeki istemcilerin bağlanmasına izin vermesidir. Bu sayede hem daha fazla potansiyel müşteriye hizmet verilmesi sağlanırken, bir taraftan da yüksek çözünürlüklü televizyon (HDTV) seyretmeyi bir internet bağlantısı ile mümkün kılmasıdır. ADSL2'nin maksimum veri akış hızı ADSL'in iki katıdır. (16 Mbit/s karsilan bağlantı 8 Mbit/s POTS üzerinden ADSL bağlantısı için); iyileştirilmiş sinyal çalışmaları ve kodlama sayesinde, bu yüksek hız daha uzak mesafelere kadar taşınabilmektedir. ADSL2+ Geniş bant ADSL- sinyalini 2,2 MHz e kadar arttırarak en yüksek veri akış hızını alıcı tarafına doğru 25 Mbit/s kadar arttırmayi mümkün kılmıştır. Bu hızda HD/SD-TV kanalları izlenebilir. Firmalar, veri gönderim hızını düşük tutup, alış hızını arttırmak suretiyle bağlantıları daha da hızlandırabilmektedirler. Bu şekilde ADSL2/2+ çeşitlerinin en yüksek veri gönderim hızı 3,5 Mbit/s değerine kadar yükseltilebilmiştir. Japonya'da, henüz kesin değerleri belirlenmemiş olmakla beraber, alıcı tarafında 3,7 MHz veri gönderim hızını mümkün kılan, bir ADSL2+ çeşidi oluşturulmuştur. Bu hızdaki bir bağlantı VDSL ile rekabet edebilecek düzeydedir, var olan üstünlüğü de santralden VDSL'ye göre daha uzun mesafelerdeki istemcilerin bağlanabilmesini mümkün kılmasıdır. Bu geniş bant tekolojisinin standartları, Uluslararası Telekomünikasyon Birliği tarafından ADSL2 ve ADSL2+ G.992.3 ve G.992.5 olarak belirlenmiştir. Aşağıdaki grafikten de ADSL2'nin çalışması daha kolay kavranabilir. ADSL2+ ADSL2+ ITU'nun "(International Telecommunication Union=Uluslararası Telekominikasyon Birliği)" geliştirdiği bir standarttır. ITU G.992.5 olarak da bilinir. 24 Mbit/s hızında veri almaya olanak sağlar. Türkiye'de ilk olarak ticari satışı Koç.Net'in ADSL operatörü olarak faaliyet gösteren şirketi BİRİ tarafından Şubat 2009'da başlamıştır. SDSL SDSL, simetrik digital subscriber line (Simetrik Sayısal Abone Hattı) Adsl in tersine veri alma ve veri gönderme hızı eşit olan DSL çeşidi. 2 Mb/s hızındaki verilerin tek bir bakır devre üzerinden 2B1Q hat kodunda çift yönlü olarak taşınmasını sağlayan sistemlerdir. Anakronizm Anakronizm, herhangi bir olay ya da varlığın içinde bulunduğu zaman dilimi (dönem) ile kronolojik açıdan uyumsuz olması. Özellikle edebiyat ve sanatta genellikle eserin geçtiği tarihi döneme ait olmayan varlıkları ve uygulamaları belirtmek için kullanılır. Yunancadaki "karşısında" anlamına gelen "ανά" ile "zaman" anlamına gelen "χρόνος" kelimelerinin birleştirilmesiyle oluşturulan kavram, Türkçeye Fransızca "anachronisme" sözcüğünden geçmiştir. Köşe yazarı Emre Aköz, herhangi bir şeyin, kasıtlı veya kasıtsız olarak, başka bir tarihe taşınması demek olan ve bilgi hatalarından çok, dönemler arasındaki zıplamalar anlamına gelen Yunanca kökenli "Anakronizm" sözcüğüne Türkçe bir karşılık bulabilmek için okuyucuları arasında bir soruşturma başlattı, bu arada kendisi de "zaman-bozum "sözcüğünü önerdi. Amr Musa Amr Musa (d. 1936), Arap Birliği eski genel sekreteri, eski Mısır dışişleri bakanı ve diplomat. Amr Musa, eski milletvekili Muhammed Musa'nın oğludur. Babasının 1920'lerde Fransa'da yaptığı çalışmalar sırasında Pierre adında bir oğlu vardı Ancak, Musa'nın üvey kardeşi Pierre Fransız vatandaşıdır ve Mısır ile hiçbir bağı yoktur. 1958 ve 1972 yılları arasında Mısır'ın İsviçre'de Büyükelçiliği ve Birleşmiş Milletler Mısır misyonu da dahil olmak üzere, çeşitli görevlerde çalıştı. 1974 ile 1977 arasında Dışişleri Bakanı danışmanı oldu. 1977'den 1981 ve yine 1983 yılından 1990 yılına kadar, Dışişleri Bakanlığı Uluslararası Kuruluşlar Dairesi Başkanı oldu. 1981 ile 1983 arası, New York'ta Birleşmiş Milletler Daimi Temsilci Yardımcılığı yaptı. 1983'ten 1986 yılına kadar Hindistan Büyükelçisi oldu. 1990'de Mısır'ın Birleşmiş Milletlerdeki büyükelçisi oldu. 1991'den 2001'e kadar Mısır dışişleri bakanı olarak görev yaptı. Amr Musa 2001 tarihinden 2011 tarihine kadar Arap Birliği genel sekreterliği görevini sürdürdü. 1 Temmuz 2011 tarihinde görevini yeni seçilen Nebil El Arabiye devretti. Amr Musa 2012 Mısır cumhurbaşkanlığı seçimlerinde adaylığını koydu. % 11,13 oranında oy aldığı seçimlerde 5. sırada yer aldı. 2009 tarihinde, Vatikan ile bir mutabakat imzalanmış ve ortak projeler güçlendirmek ve kültürel ve politik düzeyde barış ve diyaloğu teşvik etmek için Papa Benedikt ile bir araya geldi. 2009'da Başbakan Recep Tayyip Erdoğan'ın Davos çıkışında salonu terk ederken tokalaşıp tepkisinden dolayı tebrik etmiş fakat Birleşmiş milletler genel sekreteri Ban Ki-mun'un "otur" işaretiyle salonu terk etmemiştir. 13 Haziran 2010 tarihinde, Hamas yönetimindeki Gazze üzerindeki ekonomik ablukanın kaldırılması için İsrail'e baskı amaçlı bir hareket ile Gazze'yi ziyaret etti. Musa tarafından yapılan bu ziyaret 2007 yılında Hamas'ın seçimlerde galip gelmesinden bu yana Arap Birliğibdeb bir yetkili tarafından yapılan ilk ziyaret oldu. Tataristan Cumhuriyeti Ulusal Marşı Tataristan Cumhuriyeti Millî Marşı, Tataristan Cumhuriyeti'nin ulusal marşıdır. 14 Temmuz 1993 tarihinde sözsüz, yalnızca müzikten ibaret olarak belirlenmiştir. Fakat ünlü Tatar şair Gabdullah Tugay'ın (Apdullah Tukay) "Tugan Tel (Anadil)" isimli şiiri tatar millî marşı olarak görülmektedir. Tataristan Cumhuriyeti'nin önde gelen bestekârı Rüstem Yahin ise Tataristan Cumhuriyeti millî marşını bestelenmiştir. Bu marşa yazılan en güçlü güfte ise Tuğan Yağım, Ramazan Baytimerov tarafından yazılmıştır. Tataristan'ın resmî internet sitesi olan adresinde hâlâ millî marşın yalnızca müzikten ibaret olduğu belirtilmektedir. TÃ¼rkiye-Yunanistan iliÅŸkileri Yunanistan'ın, 1821'de bağımsızlığını kazanmasından itibaren Türk-Yunan ilişkileri kısa dönemli uzlaşmalar hariç, genellikle gerginlikler ve savaşlarla belirlenmiştir. Bu savaşlar sırasıyla 1897 Osmanlı-Yunan Savaşı, I. Balkan Savaşı, I. Dünya Savaşı, Türk Kurtuluş Savaşı ile birlikte doğrudan olmasa da dolaylı olarak 1974 Kıbrıs Harekâtı'dır. Selçuklular ve Bizans İmparatorluğu arasındaki ilk büyük çekişmeler 1048 yılında, Pasinler Savaşı ile başlamış; bunu takip eden süreçte iki imparatorluk arasında onlarca savaş yaşanmıştır. 1300'lü yılların başında, Selçukluların yıkılmasından sonra kurulan Osmanlı Devleti döneminde de iki ülke arasındaki rekabet devam etmiştir. 1453 yılında İstanbul'un Fethi'yle beraber Bizans'ın son büyük kalesi ve başkenti düşmüş, Osmanlı Devleti ise bölgedeki tek hakim güç haline gelmiştir. 1460 yılında Mora, 1522'de Rodos, 1571'de Kıbrıs ve 1699'da Girit Osmanlıların eline geçmiştir. İyonya Adaları da kısmen Osmanlı egemenliği altında yönetilmiştir. 21 Haziran 2017'de, Diyanet İşleri Başkanlığı tarafından Kadir Gecesi'ne özel düzenlenen bir programın çekimleri Ayasofya'da yapıldı. Ertesi gün 22 Haziran'da Yunan hükûmeti tarafından bir açıklamada, 'Ayasofya'nın UNESCO dünya mirası listesinde olduğu ve camiye çevrilmemesi gerektiği' vurgulandı. Açıklama, Türk merciiler tarafından kınandı. Popülasyon (biyoloji) Popülasyon, her türlü canlı varlığın sayısal yoğunluk ve dağılımıdır. Sözcük Türkçeye Fransızcadan geçmiştir. Türkçe karşılığı nüfus olmasına rağmen biyoloji ve toplumbilim terimi olarak sıklıkla kullanılır. Bunun yanında biyolojideki anlamı ile popülasyon, belli bir yerde belli bir zamanda bulunan, birbirleriyle çiftleşip üreyebilen ve aynı tür içinde yer alan canlıların oluşturduğu bireyler topluluğuna verilen isimdir.Bir popülasyonda sadece bir Tür bulunabilir. Organizmaya ait popülasyon içindeki bireyler, aşağıdaki üremeye dair oluşum süreçleri ile birbirlerine bağlıdır: Bir popülasyonun ayırt edici özellikleri, çeşitleri (özellik ve formları), görülme frekansları ve varyasyon genişliği ile tanımlanır: Bir popülasyonun değişimi, gelişimi ve evrimi, bu karakteristik özelliklerin değişiminden okunabilir. Hardy-Weinberg Kuralı'na göre dengeli bir popülasyon, birçok nesil boyunca alel ve genotip frekanslarında değişim göstermezler. Eşeyli üreyen organizmalar ise Mendel popülasyonu oluştururlar. Özellikle çok az yer değiştiren veya daha az hareketli olan organizmalarda (bitkiler ve de hayvanlar) ve parçalanarak birbirinden ayrılmış yaşam alanlarında (örneğin, yüksek bölgelerdeki dağ zirveleri gibi) popülasyon genetiğinin araştırma konusu olan alt popülasyonların oluşu bu sürecin doğasında yatar. Popülasyon biyolojisi, diğerlerinin yanında popülasyon yoğunluğu, popülasyon dinamiği ve popülasyon genetiğini inceler. Babailik Babâ’îyye ya da Babâîlik, Horasan doğumlu olan Ebu'l-Baka Baba İlyas bin Ali el-Horasânî ve müridi Baba İshâk Kefersudî'nin ayaklanması ile tanınan Vefâî Tarikatı çevrelerine verilen addır. Gerçek Ehl-i Beyt sevgisini ön planda tutan ve Irak'ta yaşayan Seyyid Ebu'l Vefâ'ya nisbetle anılan bu tarikât Anadolu'ya Dede Karkğın ve hâlifeleri ile yayılmış ve ""Babâîlik"" olarak tanınmıştır. Şiîlik ile doğrudan ilgisi yoktur. Ancak o dönemdeki benzer tasavvufî çevreler Sünnî ve Şiî yorumları içinde birleştirip meczettiği için daha sonraki yorumların farklılaşmasına zemin hazırlamış ve çoğunlukla hadiselerin çok farklı bir mahiyet arzettiği sanılmıştır. Hareketin temelinde o zamanlarda Anadolu'da fa'al olan Baba İshak gibi Şîʿa-i Bâtın’îyye dâ’îlerinin getirdiği fikirler yatmaktadır. Şamanizm'den izler taşıdığı iddia edilen Bâbâilik tarikâtı Anadolu Türkleri arasında taraftar bulmuştur. Daha sonra da bütün Anadolu'ya ve hatta Rumeli'ye yayılarak Bektaşiliğe dönüşmüştür. Bazı kaynaklarda Bâbâîler'in, "Baba" veyahut ta "Resûl" olarak andıkları Baba İlyas'ın peygamber olduğuna inandıkları yazılsa da bu inancın varlığı tespit edilememiştir. Baba İlyas'ın en önemli halifesi olan ve 13. yüzyılda Anadolu Selçuklu Devleti'ni bir haylî uğraştıran "Baba İshak," 1240 yılında asılarak i'dam edilmiştir. Asıl "Bâbâilik Hareketi" de Baba İshâk İsyânı'ndan sonra ortaya çıkmıştır. Baba İlyas'ın oğlu "Muhlis Paşa," onun oğlu da Kırşehir'de türbesi bulunan Aşık Paşa'dır. "Aşık Paşa'nın oğlu Elvan Çelebi" Menakıbı Kudsiye'sinde bu hadiseleri etraflıca anlatmıştır. Anadolu Selçuklu Devleti’nin çöküşünün başlangıcı olan Gıyas’ed-Dîn-i Key-Hüsrev-i Sâni’nin Kösedağ yenilgisi ( H. 640 / M. 1243 ) üzerine Anadolu’nun tamamı Moğollar’ın denetim alanı içerisine girdi. Anadolu’nun tamamı Aksaray’da ikâmet eden ve barışı tesis etmek ile görevlendirilmiş bir Moğol valisi tarafından yönetilmekteydi. İşte bu fetret devrinde, Celâl’ed-Dîn Harzem Şâh Menkûberti’nin ordularıyla Orta Asya’dan Anadolu’ya gelen Bâtınîye dervişleri de devletin takibatından kurtulmuş olarak fa’aliyetlerini serbestçe sürdürmekteydiler. Anadolu’nun her tarafında Şiî ve Bâtınî-Alevî babalar tarafından art arda zâviyeler açılmaktaydı. Sultan Mes’ud Evvel’in Amasya’daki tekkesine Ebû'l-Bekâ Baba İlyâs Horasanî gibi Şîʿa-i Bâtın’îyye Mezhebi’nin en meşhur bir dâîsi post-nîşin olmuştu. Vaktiyle, İlhanlı saraylarında mâkam ve mevki sahibi olan Şiî âlimler Anadolu Selçukluları’nın Moğollar’ın himayesi altına girmeleri fırsatından istifadeyle Anadolu’ya yayıldılar. Bu devirde Anadolu’da Bâtınîliğin en önemli propaganda merkezini Sultan Mes’ud evvel tarafından yaptırılmış olan Mes’udiye tekkesi temsil ediyordu. Anadolu Selçukluları’nın nüfuz ve hâkimiyet sahaları tamamen Moğollar’ın denetim ve müsaadesine tâbi bulunuyordu. Birçok şehirlerde İlhanlılar’ın himâyesi altında Şiîliği neşreden “Bâtın’ûl-Mezhep Babalar” tarafından açılan zâviyelerin sayıları da gün geçtikçe artmaktaydı. Moğollar’ın nüfuzuyla Mes’udiye Medresesi müderrisi Sünnî âlimlerden “Şeyh Mecd’ed-Dîn İsâ” azledilerek yerine Şîʿa-i Bâtın’îyye'nin en değerli dâîlerinden “Şems’ed-Dîn Ahmed Baba” atandı. Melik Dânişmendiye devrinde bütün Anadolu’da meşhur olan Horasanlı Baba İlyas, “İbrahim Bey’in oğlu Yağ Basan Bey” zamanında Kayseri’ye kadı tâyin edilmişti. Birinci Âlâ’ed-Dîn Key-Kûbâd tahta geçtiğinde, Amas’ya Kadılığı’na Taky’ed-Dîn’i, Mes’udiye Müderrisliği’ne Tâc’ed-Dîn Yûsuf Tebrizî’yi, Hankah Mes’udiye Şeyhliği’ne de Tâc’ed-Dîn Ebû’l Vefâ Harezmî’yi atadı. Ebu'l Vefâ’nın ölümü üzerine de yerine onun hâlifelerinden Kayseri Kadısı ve Şîʿa-i Bâtın’îyye'nin en meşhurlarından olan Babâîler pirî Şücâ’ed-Dîn Ebû’l Bekâ Baba İlyâs Horasanî’yi tâyin etti. Birinci Âlâ’ed-Dîn Key-Kûbâd iktidara geldiğinde “Mûhy’id-Dîn Muhammed bin Ali bin Ahmed Tahimî” adında İran’dan göç etmiş bir Şiî’yi Sivas’a kadı olarak atadı. Vaktiyle Şiraz’da önemli bir mevkî sahibi, felsefe ve bâtınî îlimlerde bir hâyli meşhur, belâgatlı söz söyleme üstâdı ve yüksek iktidar sahibi olan bu âlim adamdan Baba İshâk Kefersudî nâmında “Binaz/Komninos” hanedanına mensûp bir Rum asıllı dersler görmekteydi. Baba İshâk Şirâz’da Mûhy’id-Dîn’in derslerine devam ederken, Şîʿa-i Bâtın’îyye'nin Elemût’taki Dâ’î Â’zamı “Hükümet-i Melâhide-i Bâtın’îyye Reisi Nûr’ed-Dîn Muhammed Sâni” tarafından Anadolu Dâîliği’ne atandı. Bu sırada Hocası Mûhy’id-Dîn Tahimî’nin Sivas Kadılığı’na tâyin edilmesi fırsatını çok iyi değerlendiren Baba İshâk, hocasının himâyesi altında Anadolu Selçuklu Hükümeti’nin de güven ve teveccühünü arkasına alarak Şimşat yakınlarında Kefersud nahiyesinde Elemût merkezli Şiîlik propagandasını ve “Melâhide-i Bâtıniyye” i’tikadını neşriyâta başladı. H. 621 / M. 1225 yılında Mûhy’id-Dîn-i Ahmed Tahimî’nin vefâtından sonra hükûmet aleyhinde yaptığı tahrikâtın duyulması üzerine Baba İshâk bir süre gizlenmek zorunda kaldı. Şücâ’ed-Dîn Ebû’l Bekâ Baba İlyas Horasanî’nin Amas’ya Mes’udiye tekkesine şeyh olduğunu öğrenince hemen oraya giderek kendisine mürid oldu. Baba İlyas Tekkesi’nde “Amas’ya Valisi Toğrak Bey” ile olan pîrdâşlığı sayesinde halkın gözünde itibarını gün geçtikçe artırmaktaydı. Vefâ’îyye tâkipçilerinden Ebu’l Bekâ Baba İlyas bin Ali el-Horasânî ve müridi Baba İshâk Kefersudî’nin çıkardığı Bâbâ’î ayaklanması, bugünkü Alevî-Bâtınî yerleşim yerlerini belirleyen isyândır. Anadolu’da Alevî nüfusun yoğun olduğu bölgelerde etkili olmuştur. Sâd’ed-Dîn Köpek Baba İshâk Kefersudî’nin Selçuklu sarayına memur olarak gönderdiği bir müridiydi. Birinci Âlâ’ed-Dîn Key-Kûbâd ile şehzadesi İkinci Gıyas’ed-Dîn Key-Hüsrev devirlerinde Konya sarayına hulûl etmeyi ve “Şîʿa-i Bâtın’îyye” nüfuzunu oraya sokmayı başaran bu bâtınî dervişi kendisine sarayda bazı taraftarlar edinmeyi de başarmıştı. Bu devirde Moğol istilâları nedeniyle Orta Asya ve Maverâünnehir’den ayrılan ve Suriye yolundan geçen Şiîlerin en tercih ettikleri vatan Selçuklular’ın hükümran oldukları ülkelerdi. Sahib olduğu sahte vatanperverlik duygularıyle çevresinin etkisi altında kalan Şehzâde Gıyas’ed-Dîn Moğollarla itaatinden dolayı babası Âlâ’ed-Dîn Key-Kûbâd’ı H. 634 / M. 1237 yılında zehirleyerek tahta çıktı. Böylece Köpek te Emîr Sâd’ed-Dîn unvanıyla vezîr-i â’zamlığa atandı. Müridi Sâd’ed-Dîn Köpek’in elde ettiği bu başarılar sayesinde itibârını artıran Baba İshâk Kefersudî idare etmekte olduğu Anadolu’daki Bâtınîlik Teşkilâtı’nı daha da büyütme fırsatını yakaladı. Tokat, Canik, Çorum, Sivas, Karahisar vilâyetlerinde Ebu’l Bekâ Baba İlyâs Horasânî adına yaptığı dâvetlerine daha da önem verdi. Onun bu fa’aliyetleri neticesinde binlerce insan Selçuklu düşmanı olarak “Bâtınî” oluyorlardı. Müridi Sâd’ed-Dîn Köpek’in Anadolu Selçuklu vezîr-i â’zamlığına yükseltilmesi ve kazandığı başarılardan son derece memnuniyet duyan Baba İshâk Kefersudî, o zamana kadar Baba İlyas Horasânî nâmına yaptığı dâvetlerden vazgeçerek kendisini ön plâna çıkarmağa başladı. Yirmi bin ihtilâlciden oluşan bir kuvvet ile H. 632 / M. 1235 yılında huruç hareketi başlattı. "“Emîr’ûl-Mü’minîn Sadr’ûd-Dünya ve’d-Dîn Resûl’ûl-Lâh Baba İshâk”" ünvânıyla hâlifeliğini ilân etti. El-Mukannaʿ benzeri bir şekilde Muhammed’in ruhunun Ali’ye, Ali’den de kendisine hulûl ettiğini iddia ediyordu. Şimşat, Urfa, Kefersud, Maraş, Ayintâb’dan gelen ve Suriye kıt’asındaki Halep Bâtınî merkezinden takviye edilen binlerce fedainin katılmasıyla birdenbire elli bin kişilik büyük bir ordu haline dönüşen "“Şîʿa-i Bâtın’îyye Fırkaları”" Amasya, Tokat, Sivas, Çorum’dan batıya doğru ilerlemeye ve civar şehirlere saldırmağa başlamışlardı. Bâtınî – Babâî Ordu’su önlerine gelen bütün engelleri yıkıp hızla Konya’ya doğru ilerliyorlardı. Babâîler’in bu huruç hareketi karşısında tecavüze uğrayan memleketlerin seçkinleri, ulemâ ve eşrafı Mısır’a, Pâyitaht Konya’ya ve Anadolu’nun diğer hücra köşelerine doğru kaçışmaktaydılar. Sonunda durumun vahameti ve ihtilâlin ne kadar geniş bir alana yayıldığı hükümdara anlatıldı. İhtilâlin müsebbipleri arasında olduğu anlaşılan Baba İshâk Kefersudî’nin müridi Vezîr Sâd’ed-Dîn Köpek derhal i’dam edildi. Birçok cephede Babâîler ile çarpışan Selçuklular, nihâyetinde Baba İshâk Kefersudî ve tâbi’lerini H. 637 / M. 1240 yılında Amasya Kalesi’nde ele geçirerek i’dam ettiler. Anadolu’da çıkan bu kanlı ihtilâlden son derece memnuniyet duyan "“Şîʿa-i Bâtın’îyye Dâîleri”" Olcaytu’nun sarayından Anadolu’nun dört bir yanına yayılmağa başladılar. Cereyan eden bu elîm hâdiselerden yeise kapılan ve İlhanlılar’ın baskılarından usanan Sünnî âlimler de Uç Beyleri’ne sığnmak zorunda kaldılar. Sabık Mes’udîye müderrisi “Şeyh Mecd’ed-Dîn İsâ” Ertuğrul Gazi’ye, “Cemâl’ed-Dîn Aksarayî de Mısır’a iltica etmişlerdi. Şiîliğin uğradığı bu büyük faciayı istismar eden bazı Acem fırsatçıları Şîʿa-i Bâtın’îyye dâ’îsi sıfatıyla Batı Anadolu’ya kadar nüfuz etmekteydiler. Bu Bâtınî – Babalar Anadolu’da Türkmen aşîretleri arasında tam teşekküllü bir "“Alevîlik Cereyânı”" oluşturmağa muvaffak oldular. O yüzyıllarda, Selçuklular zamanında fa’aliyet gösteren en etkin Tasavvufî-Bâtınî-Tarikât mensupları Melâmetî, Kalenderî ve Haydarîler’den oluşmaktaydı. Bu Bâtınî-Tarikât temsilcileri daha ziyâde göçebeler arasında barınan ve halka hitap etmekle görevli olan “Babalar” idi. Eğitimli çevrelerden uzakta yaşayan bu “Bâtınî-Babalar” yüzyıllar boyunca beri kulaktan kulağa yayılan hurafelerle yıpranmış olan nakilleri bir veli tipi kanalıyla tasvir etmek suretiyle, ve bu efsaneleri bir takım hârikalar ve kerâmetler ile süsleyerek bedevî ruhunun hoşlanacağı koşmalar, rubâîler, destanlar şeklinde halka anlatıyorlardı. “Bâtınî-Türkmen Babaları” Oğuz boylarının anlayacakları bir dilde, efsane ve masalları ilâhî bir hava ile içerisine İslâmî bir boyutu da ilâve etmek suretiyle halka sunmak hususunda çok başarılı oluyorlardı. On ikinci yüzyılda Bağdat’ta Abdülkâdir Geylânî ve Şihab’ed-Dîn Ömer Sühreverdî, Konya’da ise Mevlâna Celâleddîn Rûmî, Endülüslü Muhy’id-Dîn-î Ârabî, Lem’at yazarı Fahreddin Irakî ve Sadr’ed-Dîn Kunevî gibi farklı geleneklere mensup tarikât pîrlerinin yayınlarla meşgul oldukları görülmektedir. İslâmî çevreler içinde tasavvufun pek revaçta olduğunu anlamamıza yardımcı olan bunca meşhur şahsiyetlerin arasında özellikle de Save’deki Kutb'ûd-Dîn Haydar tekkesi bu yüzyıldaki en tanınmış zâviyelerin başında gelmekteydi. Vefâ’îyye'nin içerisinden bir yan kol olarak ortaya çıkan Bâbâ’îyye'nin, Vefâ’îyye ile birlikte Kalender’îyye/Haydâr’îyye ve Yesevilik/Bektaşîlik te dahil olmak üzere dört heterodoks tarikatın daha mensublarını teşkilâtlandırarak yönettiği, büyük çoğunluğuyla da Türkmen zümrelerini içine alan, senkretik bir dini ideoloji kullanmasına rağmen, dinî değil ama sosyal-siyasî bir hareket olduğunu kabullenmek daha doğru görünüyor. Bâbâ’îyye taraftarlarının daha sonraları Kızılbaşlar tarafından da kullanılan "kırmızı başlıklar" giydikleri bilinmektedir. Bâbâ’îyye inancı, karışık ve farklı kaynaklardan gelen inançların İslâmî bir cilâ altında gerçekleştirilen Syncrétism "(farklı dinî inançların kendi bünyesinde toplanmak suretiyle birleştirilmesi)" ile eski Türkmen yapısının biribirlerini tamamladığı bir bütünü teşkil etmektedir. Bu bütünün içerisinde İran ve Suriye'deki Hükümet-i Melâhide-i Bâtın’îyye'nin propagandasını yürüttüğü İsmâ‘îl’îyye'nin etkileri gözlemlenilmekle birlikte, gene de "Bâbâîlik" özünde Şiî bir akım değildir. Gözlemlenebilen ilk Şiî tesirleri 15. yüzyıl sonlarından itibaren Safev’îyye propagandasıyla başlamış, Kızılbaş ve Bektâşî inançları arasına On İki İmâmlar inancı sokulmuştur. Anadolu-Türk din tarihinde Bâbâîliğin asıl önemi ise ""gayri-Sünni"" hareket ve toplulukların temelini oluşturması olmuştur. Bektaşîliğin Dedebabacı "(Babagan)" kolunun bu tarikattan türediği söylenebilir. Abdallar, Çepniler, Kalenderîlik, Haydârîlik, "Kızılbaşlar" ya da "Tahtacılar" olarak da tanımlanan, ve Alevîlik üzerinde etkin tesirleri görülen "Babâîler" sonunda Bektâşîlik içinde erimiştir. Frances Farmer Frances Elena Farmer (d. 19 Eylül, 1913 - ö. 1 Ağustos, 1970) Amerikalı tiyatro ve sinema oyuncusu. Howard Gardner °Howard Gardner (d. 1943, Pensilvanya), hâlen Harvard Üniversitesi'nde çalışmalarına devam eden Amerikan psikolog. Çoklu zekâ kuramını ortaya atan bilim adamıdır. 1981'de MacArthur Ödülü almıştır. Standart psikometrik araçlarla ölçülebilen tek bir zekâ olduğuna dair geleneksel kuramı şiddetle eleştiren Gardner ilk kez 1983 yılında her bireyin birbirinden farklı pek çok zekâsının olduğu ve bunların her birinin kendine özgü bir biçimde geliştiği ve çalıştığı tezini ortaya atmıştır. Çoklu zeka kuramı herhangi bir psikometrik aracın sonuçlarından yararlanmaz. Zekanın biyopsikolojik bir potansiyel olduğunu ve kültürel değerlerden derinlemesine etkilendiğini savunur. Zihin Çerçeveleri: Çoklu Zekâ Kuramı adlı kitabında topladığı çalışmaları eğitim, sanat, bilişsel psikoloji ve tıp alanlarındaki görüş ve düşünüşleri yakından etkilemiş, bu alanlarda bir devrim yaratmıştır. Harvard ve Boston üniversitelerinde psikoloji profesörü olan Howard Gardner tek zekâ tipine karşı çıkarak insanların daha başarılı olduğu değişik alanlar bulunduğunu ve bu alanlarda zekâya dayalı büyük beceriler gösterebildiğini ifade ederek “Çoklu Zekâ” (Multiple Intelligence) teorisini ortaya atmıştır. Gardner'in ilk araştırmalarında yedi adet zeka tespit edilmiştir. Bunlar sözel-dilsel zeka, mantıksal-matematiksel zeka, bedensel-kinestetik zeka, görsel-uzamsal zeka, müziksel-ritmik zeka, kişilerarası sosyal zeka ve içsel zekadır. Daha sonra sekizinci zeka olan doğacı zeka da bunlara eklenmiştir. Dokuzuncu zeka olduğu düşünülen varoluşsal zeka hâlen araştırılmaktadır. Bu zekaya biyolojik bir alan bulunamadığından Gardner bu zekaya "yarım zeka" adını vermiştir ve bu zekayı listeye sonra ekleyebileceklerini belirtmiştir. Her insanda bu zekâların tümü bulunur, ancak insanların yetenek ve yaratıcılıkları büyük farklılıklar gösterir. Bir öğrencinin her zekâsının ayrı ayrı güçlü yanları ve zayıflıkları işlenerek daha başarılı olması sağlanabilir. Bu zekâ türlerini bir sınıfın içinde entegre etmek, mevcut eğitim sistemini kökten değiştirmeyi gerektirir. Gardner psikometrik teori ve enformasyon işleme süreçleri hakkındaki kalıpları kırarak pek çok alandaki insan yetileri konusunda yeni bir kavram sunmuştur. Hülya Vurnal İkizgül Hülya Vurnal İkizgül (d. 1966, İstanbul), mozaik sanatçısı. İstanbul Bahçelievler Lisesi’ni (1985) ardından, Marmara Üniversitesi Güzel Sanatlar Fakültesi’ni (1990) bitirdi. Aynı fakültede yüksek lisans yaptı. Duvar Resmi Atölyesi’nde Mustafa Pilevneli ile çalıştı. 13 - 29 Ekim 1992’de Ayasofya Müzesi Ali Sami Boyer Galerisi’nde Mozaik Resim ve Heykel Sergisi açtı. “"Mozaik Sanatı ve Bedri Rahmi - Eren Eyüboğlu Mozaikleri"” adlı bilimsel araştırmasını tamamladı. Çeşitli renk ve boyutlardaki yüzlerce taşı bir araya getirerek çok renkli mozaikler yapıyor. Antikçağ'dan günümüze uzanan, düşlerden kurulu bir dünyada yaşıyormuş duygusu yaratmak amacıyla şiir ve müzik eşliğinde sunulan mozaik panolarıyla mozaik ve heykel alanında olduğu kadar, şiir ve müzik alanında da kendini ifade etmektedir. 01 - 31 Ekim 1994 tarihleri arasında Fransa’nın Marsilya kentinde Istres Arkeoloji Müzesi’nde Çağdaş Mozaik Sanatını temsilen konuk sanatçı olarak Mozaik, Resim ve Heykel Sergisi açtı. 3 adet mozaik beton heykeli Istres Arkeoloji Müzesi’ne alındı. Aynı yıl Akdeniz Türk-Fransız Dostluk Derneği ödülü aldı. 2 - 23 Mart 1996 tarihleri arasında İstanbul Vakko Beyoğlu Sanat Galerisi’nde Mozaik Resim Sergisi açtı. Aynı yıl mozaik resimlerini 10 – 31 Mayıs tarihleri arasında Ankara Vakko Sanat Galerisi’nde sergiledi. 15 Mayıs 1997’de Marmaris Robinson Select Club Maris’in düzenlediği Türk Sanat ve Kültürü’nün oluşturduğu “Atölye Günleri” etkinliklerinin ilk konuğu olarak, uygulamalı atölye çalışmalarıyla birlikte 15 günlük sergisini gerçekleştirdi. 16 Ekim – 3 Kasım 2002’de Darphane-i Amire'de Mozaik Resim ve Heykel Sergisi açtı. Musée d’Archéologie d’Istres (Marsilya, Fransa) ve Balıkesir Devrim Erbil Sanat Müzesi’nde eserleri bulunmaktadır. Michal Meduna Michael Meduna (d. 31 Ağustos 1981, Pardubice), Çek eski futbolcudur. 2006-2007 futbol sezonunda oynanan Manisaspor - Galatasaray 3. hafta maçında kalp damarlarındaki rahatsızlık yüzünden bayılmış ve Manisa Devlet Hastanesi'ne kaldırılmıştır. Burada yapılan ilk müdahalenin ardından Manisa Celal Bayar Üniversitesi Hastanesi'ne kaldırılan ve burada birkaç gün yatan Meduna, doktorların tekrar futbola dönmesinin mümkün olmadığını açıklaması üzerine mecburi olarak futbolu bırakmıştır. Cerbe Deniz Muharebesi Cerbe Deniz Muharebesi 1560 yılının Mayıs ayında Tunus'un Cerbe Adası açıklarında Kaptan-ı Derya Piyale Paşa kumandası altındaki Osmanlı Donanmasıyla İspanyol kuvvetlerinin başını çektiği bir Haçlı Donanması arasında yapılmış bir deniz savaşıdır. Osmanlıların büyük bir zafer kazandığı bu savaşta Haçlı gemilerinin yarısı batırılmıştır. 1538'de Preveze'de alınan yenilgi ve 1541'de İmparator Şarlken'in felaketle sonuçlanan Cezayir seferinin ardından Akdeniz'in önde gelen deniz güçlerine sahip olan İspanya ve Venedik devletleri, Osmanlılar ve müttefikleri olan korsanları kendilerine büyük birer tehdit olarak görmeye başladılar. Özellikle 1558'de Piyale Paşa'nın Balear Adaları'na saldırılar düzenlemesi ve Turgut Reis ile beraber İspanya'nın Akdeniz sahillerine saldırılar düzenlemesi üzerine, İspanya kralı II. Felipe, Papa IV. Paul'den Trablusgarp'ın Turgut Reis'ten geri alınması için yeni bir Haçlı donanması kurulmasına önayak olmasını ıstedi. Bunun üzerine İspanya, Papalık Devleti, Malta, Ceneviz, Venedik ve Savoya Dükalığı'nın birleşmesi ile kurulan ve 100-150 parça gemi ve yaklaşık 30.000 kara askerinden oluşan bir armada hazırlandı. Donanmaya Medina-Coeli dukası "Jean de la Cerda", kara ordusuna ise İspanyol asilzadelerden "Don Alvaro de Sande" komuta edecekti. Birliklerin genel komutanı ise ünlü amiral Andrea Doria'nın yeğeni Giovanni Andrea Doria olacaktı. Haçlı donanması'nın öncelikli planı Tunus açıklarındaki yer alan ve gerek Trablusgarp, gerekse Tunus'a olan mesafesi açısından stratejik bir konuma sahip Cerbe Adası'nı ele geçirmek, ardından Trablusgarp'a saldırmaktı. Ada ele geçirildiğinde Malta ve Sicilya donanmaları burada bırakılıp Osmanlı Donanması'nın Batı Akdeniz'e geçmesi engellenecek, bu sayede askeri yardım alamayacak olan Cezayir daha kolay elde edilebilecekti. Messina'dan yola çıkan Haçlı donanması ilk önce Malta'ya uğradı. Burada kötü hava koşulları nedeniyle 2 ay mahsur kalan donanma hastalık vb. nedenlerle yaklaşık 2.000 kayıp verdi. Şubat 1560'ta Trablusgarp'a doğru harekete geçtiler ve 7 Mart 1560'ta Cerbe Adası'na asker çıkarmaya başladılar. Bu esnada Akdeniz'deki hareketlenmenin farkına varan Trablusgarp beylerbeyi Turgut Reis, padişah Kanuni Sultan Süleyman'a durumu bildirip gerekli tedbirin alınmasını arz etti. Bir yanda Basra Körfezi'nde Portekiz'liler ile mücadeleye girişen Osmanlı Devleri, diğer yanda henüz padişah yaşıyor olmasına rağmen Şehzade Selim ve Şehzade Beyazıt arasında başlayan taht mücadelesi ile çalkalanıyordu. Tüm bunlara rağmen Kanuni, kaptan-ı derya Piyale Paşa'ya emir vererek duruma müdahale etmesini istedi. Gerekli hazırlıklar kısa sürede tamamlanarak 86 savaş gemisiyle İstanbul'dan harekete geçildi. Bu donanmaya Mora'da Midilli sancakbeyi "Kurdoğlu Muslihiddin Mustafa" ve Rodos sancakbeyi "Kurdoğlu Ahmed" dahil oldular. 7 Mayıs 1560'ta Malta'ya ulaşan Piyale Paşa adaya saldırılar düzenleyip esir ve ganimet elde etti. Akabinde, Turgut Reis'in edindiği istihbarat sonucunda Haçlı Donanması'nın halen Cerbe'de olduğu ve Trablusgarp'a saldırmak için beklediği öğrenildikten sonra acilen Cerbe Adası'na doğru yelken açıldı. Piyale Paşa komutasındaki donanmanın 11 Mayıs 1560'ta Cerbe'ye ulaşması Haçlı birlikleri arasında sürpriz ve panik yarattı, çünkü Haçlılar'ın beklentisi Osmanlı donanmasının ancak yaza doğru İstanbul'dan sefere çıkabileceği ve o zamana kadar Trablusgarp'ın ele geçirileceği şeklindeydi. 14 Mayıs 1560'ta Osmanlı donanması Preveze'de uygulanan yarım ay şeklindeki savaş düzenine girmişti. Merkeze Piyale Paşa, sağ kanada Kurdoğlu Ahmed Bey ve sol kanada da Kurdoğlu Mustafa Bey komuta ediyordu. Haçlı donanması da benzer bir dizilişi uyguladı. Savaş top atışları ile başladı. Türk topçusunun isabetli ve etkili atışları sonucunda Haçlı filosunda panik ve bozgun belirtileri gözlemleyen Piyale Paşa, düşmanın üzerine gidilmesini emretti. Bu manevrayı gören Juan de la Cerda, elindeki gemileri iki gruba ayırıp bir kısmı ile açık denize hareketlenirken diğer grubu kıyıya yönlendirdi. Bunun üzerine Piyale Paşa denize açılmak isteyen grubun üzerine giderken, Kurdoğlu Mustafa Bey karaya doğru yöneldi. Açık denizde haçlı donanmasına büyük bir darbe vuran Piyale Paşa, Giovanni Andrea Doria'nın filosunu yakalayıp rampa etti, fakat kaptan Doria küçük bir sandal ile ağır yaralı halde kaçmayı başardı. Bu esnada Kurdoğlu Mustafa Bey komutasındaki birlikler karaya yanaşamayan Haçlı gemilerine saldırıp Haçlı birliklerinin önemli bir kısmını etkisiz hale getirdi. Deniz savaşı Türk'lerin kesin zaferi ile sonuçlandı. İlk günün sonunda savaşın hakimiyeti tamamen Piyale Paşa'nın eline geçmişti. Bazı kaynaklarda, Haçlı donanmasının ilk günkü kaybının 20 kadırga ve 26 gemisi olduğu, ertesi gün kara savaşları devam ederken ise verilen toplam kaybın hazırlanan armadanın neredeyse yarısı olduğu belirtilir. Asker kaybının ise 9.000-18.000 arasında değiştiği rivayet edilir. Savaşın üçüncü günü Cerbe'ye ulaşan Turgut Reis'in kaçmaya çalışırken yakaladığı gemilere verdirdiği zayiat ve aldığı esir ve ganimetlerle Haçlı donanmasının kaybı büsbütün artmıştır. Alınan esirler arasında Giovanni A. Doria'nın kaçması ile komutayı devralan Don Alvaro de Sande ve diğer üst düzey subay ve soylular da bulunmaktaydı.Kara savaşından kurtulabilenlerin Cerbe Kalesi'ne sığınması ile başlayan kuşatma üç ay sürmüş ve kaleyi savunan İspanyol askerler teslim olması ile savaş tamamen sona ermiştir. Türk tarihinde Cerbe Zaferi'nden, Preveze'den sonra gelen ikinci büyük deniz zaferi olarak bahsedilir. Cerbe Kalesi'nin fethinden yaklaşık iki ay sonra 27 Eylül 1560'ta Osmanlı Donanması, haçlılardan ele geçirilen ve tahrip edilmeyen 28 savaş gemisi ve 27 nakliye gemisinin yanı sıra aralarında düşman komutanlar Don Alvaro de Sande, general Sanieu de Levia ve Sicilya/Napoli filo komutanı Don Juan'ın bulunduğu yaklaşık 5.000 esir ile İstanbul'a dönmüştür. Cerbe Muharebesi'nde alınan zafer ile Osmanlı İmparatorluğu'nun Akdeniz'de 22 yıl önce Preveze Zaferi ile başlayan hakimiyeti zirve noktasına ulaşmıştır. Birkaç yıl sonra 1565'te Osmanlı Donanması, Rodos'tan kaçan Hospitalier Şövalyeleri'nin yeni üssü olan Malta Adası'nı kuşatmış, fakat bu defa başarılı olamamıştır. Türklerin denizlerdeki yenilmezliği 1571 yılındaki İnebahtı faciasına kadar devam etmiştir. Ceyhun Eriş Ceyhun Eriş (d. 15 Mayıs 1977, Giresun), orta saha "(oyun kurucu)" mevkiinde forma giyen eski Türk millî futbolcudur. Fatih Terim'in Galatasaray'ın başına geçmesiyle 1996-1997 sezonunda Çaykur Rizespor'a kiralandı. 1997-1999 tarihleri arasında da Göztepe'de kiralık olarak oynadı. Kiralık olarak oynadığı Göztepe'de gösterdiği performansla Siirt JETPA Spor'a transfer oldu. 1999-2001 yılları arasında Siirt JETPA Spor forması giydi. Ceyhun, 2001-02 sezonu başında Fenerbahçe'ye transfer oldu. Fenerbahçe'de ilk lig maçına 19 Ağustos 2001'de İstanbulspor ile oynanan ve 1-0 kaybedilen müsabakada çıktı. Fenerbahçe'de ile ilk golünü ise 15 Eylül 2001 tarihinde Yimpaş Yozgatspor'a attı. 2003 yılında Fenerbahçe'de teknik direktörlüğe Christoph Daum'un getirilmesinin ardından kadroda düşünülmeyen ve sözleşmesi biten Ceyhun, Süper Lig takımlarından MKE Ankaragücü'ne imza attı. 2006-07 sezonunun da 2. kez MKE Ankaragücü forması giydi. 2008-09 sezonunun devre arasında 3. kez MKE Ankaragücü ile 1.5 yıllık sözleşme imzalamıştır. MKE Ankaragücü'ünde istenilen performansı sergileyemeyen başarılı futbolcu, 2004-05 sezonunda Gençlerbirliği'ne transfer oldu. 2004-05 sezonunda devre arasında Konyaspor 'a transfer oldu. Konyaspor 'da istenilen futbolunu yavaş yavaş göstermeye başladı 2007-08 ezonun ikinci yarısında 2. kez Konyaspor formasını giyen tecrübeli futbolcu, burada 11 maça çıkıp 1 gol atabilmiştir. 29 Nisan 2008 tarihinde Konyaspor dan da ayrılmıştır. 2005-06 sezonunun ikinci yarısında Samsunspor'da oynadı. 30 Ocak 2007'de Trabzonspor'a transfer olan Ceyhun, yeni takımıyla çıktığı ikinci maçında hem iki gol birden attı, hem de takımının Gaziantepspor karşısında galip gelmesini sağladı. Trabzonspor'la son maçına 22 Aralık 2007'de Fenerbahçe karşısında çıkan ve 2 gol atan Ceyhun, devre arası kampında Celaleddin Koçak ile birlikte takımdan gönderildi. Ceyhun Eriş, 8 Temmuz 2008 tarihinde Türk teknik direktör Şenol Güneş'in görev yaptığı FC Seoul ile 3 yıllık sözleşme imzalamıştır. 2009-10 sezonunun devre arasında İsveç 2. Ligi ekiplerinden Assyriska Föreningen ekibiyle 4 aylık sözleşme imzalamıştır. 2010-11 sezonu öncesinde Sivasspor'la sözleşme imzalamıştır. 2010-11 sezonunun devre arasında 1. Lig ekiplerinden Denizlispor ile sezon sonuna kadar sözleşme imzalamıştır. 2011-12 sezonun da Kuzey Kıbrıs 1. Ligi ekiplerinden Doğan Türk Birliği ile devre arasına kadar sözleşme imzalamıştır. 2012-2013 sezonunda 2.kez İsveç ekibinin yolunu tutmuştur.Burada oynadığı 4 maçta 1 gol atmıştır.İsveç'te lig bitimi ile aynı zamanda Türkiye Ligleri'nin devre arasına girmesi sebebiyle Assyriska Föreningen'den ayrılmıştır.Beklediği teklifler gelmeyince 15 Nisan 2013 günü düzenlediği bir basın konuşmasında futbolu bıraktığını açıklamıştır.Futbolu bıraktıktan sonra TRT Türk kanalında futbol yorumculuğu yapmaya başlamıştır. 1996 yılında 3 kez Türkiye U-18 millî takım formasını giymiş 1 gol atmıştır. 1996 yılında 5 kez Türkiye U-21 millî takım formasını giymiştir. 2003-2006 yılları arasında 3 kez Türkiye A2 millî takım formasını giyip 3 gol atmıştır. Ceyhun, Fatih Terim tarafından 2010 FIFA Dünya Kupası elemeleri'nde Belçika ve Ermenistan maçlarının kadrosuna alınmış ve ilerleyen yaşına rağmen millî formayı giymiştir. Edge City Edge City ya da Türkçesi ile "kenar (yan veya kıyı) şehir", Amerikalı Dark Horse Comics firması tarafından yayımlanan The Mask (Maske) adlı çizgi roman kahramanının yaşadığı kurgusal şehir. "Edge city" kavramı Amerikan İngilizcesinde ana şehir kütlesi dışındaki, ana şehrin bir parçası olan ticari ve sosyal bakımdan gelişmiş bölgeleri tanımlamak amacı ile de kullanılmaktadır. TahtÄ±revan Tahtırevan ya da sedan, genelde insanların omuzlarında, bazen de deve, fil, at gibi hayvanlara yüklenerek götürülen, üstü örtülü, insan taşınan, tekerleksiz araçtır. Tahterevalli ad覺 taht覺revan ad覺ndan bozmad覺r. Balanced Scorecard Şirket Stratejisini Eyleme Dönüştürmek Balanced Scorecard: Şirket Stratejisini Eyleme Dönüştürmek (), Robert S. Kaplan ve David P. Norton'un birlikte yazdığı şirket yönetimi ve stratejileri üzerine yazılmış uluslararası “Best-seller” olarak raflarda yer alan bir kitaptır. Robert S. Kaplan (d. 1940 )Harvard Üniversitesi'nde profesörlük ve Carnegie Mellon Üniversitesi'nde dekanlık yapmış ekonomist, yönetici ve eğitmendir. Prof.Dr. David P. Norton ise uzun süre Amerika'daki "Renaissance Solutions" gibi firmalarda üst düzey görev yapmış yönetici ve iş adamıdır. Dönemindeki benzerlerinden farklı olarak, yalnızca finansal göstergeleri baz almayan, daha kapsamlı ve yeni bir performans ölçüm yöntemi geliştirilmiştir. Kitap, yazarların 1990 yılından itibaren yapmış oldukları çalışmalara dayanmaktadır. Yazarlar, uyguladıkları strateji ve vizyon bütününe "kurumsal karne" ya da "dengeli ölçüm karnesi" tekniği adını vermişlerdir. “Balanced Scorecard” tekniği, bir şirketin performansını değerlendirirken, dengede olması gereken dört boyutu inceler: Yazarlara göre, uzun dönemli stratejiler geliştirmek ve uzun dönemli başarıyı garantilemek için yalnızca kısa dönemli finansal göstergelere dayanarak hareket etmek yeterli olmayacaktır. Kaplan ve Norton, ilk aşamada "kurumsal karne" için teorik temelleri sağlamayı; ikinci aşamada, işletmelerin kendi karnelerini oluşturmak için atmaları gereken adımları belirlemelerini ve nihayet bu oluşturdukları karneyi gelişerek değişmek için nasıl kullanacaklarını tartışmalarını önermektedirler. Zaman içinde geliştirilen sistem, günümüzde birçok dev şirkette "Strateji belirleme ve stratejiyi uygulama" amacıyla kullanılmaktadır. Robert S. Kaplan ve David P. Norton, “Dengeli Ölçüm Karnesi Tekniği”nin bir performans ölçme sistemi olmakla beraber aynı zamanda stratejik yapı için bir yönetim sistemi olarak kullanılabileceğini de belirtmişlerdir. Bu yönetim sistemi içinde stratejiler hedeflere, hedefler performans göstergelerine dönüştürülmekte ve böylece performans göstergeleri işletmenin mevcut durumunu göstermekle beraber stratejileri gerçekleştirmek için de kullanılmaktadır. Kısacası; bu tekniğin strateji merkezli bir yöntem olması, yönetim sistemi olarak da kullanılmasını sağlamaktadır . Kalite yÃ¶netim sistemleri 1986 FIFA Dünya Kupası 1986 FIFA Dünya Kupası 13. Dünya Kupası olup Meksika'da düzenlenmiştir. 31 Mayıs ile 29 Haziran arasında düzenlenen kupayı finalde Federal Almanya'yı 3-2 yenen Arjantin kazanmış olup, Fransa üçüncülüğü elde etmiştir. Turnuvaya damgasını vuran ve takımın dünya şampiyonluğu olmasına büyük katkısı bulunan Diego Maradona, İngiltere ile oynanan çeyrek final maçında, takımının ilk golünü, yıllarca "Tanrının eli" olarak anılacak olan, eliyle atmış olsa da, 2. golü orta sahadan 6 kişi çalımlayarak atmıştır. 1986 FIFA Dünya Kupası için başlangıçta Kolombiya seçilmiştir ama Kolombiya'nın o yıllarda yaşadığı ekonomik sorunlar, 1983'te bu hakkından vazgeçtiğini ilan etmesine sebep olmuştur. Statü yine değişmiş ve toplam 24 takım 6 gruba ayrılmıştır. İlk iki takım bir üst tura kalırken, üçüncü olanlardan en iyi 4 tanesi ilk ikiyle birlikte son 16'ya kaldı. Kanada ve Amerika Birleşik Devletleri ile kıyasıya yarışan Meksika bu sayede bir Dünya Kupasını iki kere düzenleyen ilk ülke olmuştur. "Meksika dalgası" bu dünya kupasında ortaya çıkmıştır. Bir Lider Olabilmek Warren Bennis, Bir Lider Olabilmek isimli kitabında, çeşitli meslek gruplarından liderlik özellikleriyle göze çarpan 28 kişinin yaşamlarına ve görüşlerine yer vererek, lider olmanın gereklerini ve boyutların ele alıyor. Kitapta, birbirlerinden çok farklı olan bu kişilerin, iki noktada fikir birliğine vardığı görülüyor: Yazar, bu liderlerin diğer bir ortak yanının ise, her birinin yaşamları boyunca büyüyüp, gelişmeye devam etmeleri olduğunu vurguluyor. Kalıcı Olmak: Geleceğin Güçlü Kurumlarını Yaratmak Stanford Üniversitesi, Graduate School of Business'da gerçekleştirilen altı yıllık bir araştırma projesi üzerine yazılan kitapta, vizyoner şirketler, güçlü rakiplerinden biriyle doğrudan karşılaştırılarak incelenmiştir. Kitabın yazarları Collins ve Porras, aralarında 3M, Walmart, Hewlett-Packard, Walt Disney, Sony ve Boeing'in de bulunduğu on sekiz vizyoner şirketin başarı öykülerini en başından, kuruluşlarından itibaren incelemiştir. Kitap, "sıradışı şirketleri diğerlerinden farklı kılan özelliklerin neler olduğu" sorusunu yanıtlamaya çalışmaktadır. Nucleus RTOS Mentor Graphics'in gömülü sistemler bölümü Accelerated Technology tarafından üretilen gerçek zamanlı işletim sistemidir. Kafkas HaklarÄ± Konfederasyonu Konfederat, Abhazya ile Gürcistan arasındaki 1992-1993 çatışmalarda, Abhazya'nın yanında savaşmak üzere Kafkas Konfederasyonu tarafından gönderilen milislere verilen isimdir. Çoğunluğu Kuzey Kafkasya halklarından oluşan bu milis grubu, Abhazya Savaşı'nın kazanılmasında etkili olmuştur. Çatışmalar sonrasında Abhazya'da Gürcülere etnik temizlik uygulanmış ve Abhazya de facto olarak bağımsızlık ilan etmiştir. Juan Gris José Victoriano González-Pérez veya bilinen adıyla Juan Gris (d. 23 Mart 1887, Madrid – ö. 11 Mayıs 1927, Sur Seine), hayatının büyük bölümünü Fransa'da geçirmiş olan ünlü İspanyol ressam ve heykeltıraş. Eserleri, devrinde yeni ortaya çıkmaya başlayan kübizm çizgisindedir. Önce Madrid'de Zanaat ve Sanayi okulunda öğrenim gördü. O tarihten sonra ressam olarak pergel, cetvel ve gönye gibi araçları yanından ayırmadı. 1906'da Paris'te Assiet te Au Beurre ve Chavari dergilerinde desenler yayımladı. 1911 yılını Braque ve Picasso ile birlikte Céret'te geçirdi. Yalın ve ciddi bir sanat anlayışı içinde ilk kübist tablolarını yaptı. Paris Çağdaş Sanat müzesinde eserleri vardır. Max Jacob, Raymond Radiguet, Armand Salacrou'nun çeşitli eserlerine litografi veya ofort resimler yaptı. 1924'te Diaghilev yönetimindeki Rus Balesi'nin "Çoban Kızının Baştan Çıkışı", "Güvercin", "Eksik Kalmış Bir Eğitim" adlı eserlerinin dekorlarını ve kostümlerini hazırladı. Ömrünün son zamanlarında İtalya'da bulundu. Kara Kitap Kara Kitap, Nobel Edebiyat Ödülü sahibi Orhan Pamuk'un 1990 yılında yayımlanan romanıdır. Pamuk'un bu romanı dünya çapında çokça konuşulmuş, belli başlı dillere çevrilmiş, Pamuk'un daha da ünlenmesine katkıda bulunmuştur. Bu kitaptan birkaç yıl sonra Nüket Esen tarafından "Kara Kitap Üzerine Yazılar" adlı bir eleştirel eser de yayımlanmıştır. Bu eserde de ünlü eleştirmenlerin Kara Kitap hakkındaki görüşlerine yer verilmiştir. "Kara Kitap Üzerine Yazılar"da sivri dilli bir İngiliz eleştirmen böyle sıkıcı bir kitabı yalnızca Fransızların sevip okuyabileceğini ve İsveçlilerin de ünlü ödüllerini vereceklerini yazmış, alaycılıkla. Bu kehanet doğru çıkmış. Kitap en çok Fransa'da sevilmiş ve Nobel jurisi de en çok bu kitaptan etkilendiğini ödülü açıkladıktan hemen sonra belirtmiştir. (Orhan Pamuk kitabının bir basımında kendisi anlatıyor) Kitap Şeyh Galip'in "Hüsn ü Aşk" adlı eserinin günümüze uyarlanmış halidir. Kitaptaki Milliyet yazarı "Celal Salik" Mevlana Celaleddin Rumi; avukat Galip, Mevlana'dan 5 yüzyıl sonra Mevlevilik yolunda şeyhlik düzeyine erişmiş Şeyh Galip'tir. Galip, Hüsn ü Aşk'taki erkek kahraman Aşk'ı; Rüya ise kadın kahraman Hüsn'ü temsil etmektedir. Kitabın temelinde kimlik meselesi üzerinde durulmuştur, Galip'in, Celâl'in yerine geçtiği kısımlarda bu açıktır. Romanın kahramanı Galip İstanbul'da yaşayan bir avukattır. Bir gün, karısı Rüya'nın arkasında küçük bir not bırakarak onu terkettiğini öğrenir. Şehirde dolaşıp nerede olabileceğine dair ipuçlarını aramaya başlar. Karısının, Milliyet Gazetesi'nde bir köşe yazarı olan kardeşi Celâl'le olduğundan şüphelenir ve arkasından Celâl'in de kayıp olduğunu öğrenir. Galip'in araştırmaları sırasında, Celâl'in yeniden basılan, İstanbul ve tarihi hakkındaki uzun ve edebi düşünce yazıları da araya girecektir. Bir süre sonra Celâl gibi yaşayarak onun nasıl düşündüğünü anlayabileceğine ve böylece yerlerini bulabileceğine inanmaya başlar. Bu düşünceyle Celâl'in gizli dairesini bulur ve oraya yerleşir; bir süre sonra onun elbiselerini giymeye ve onun köşe yazılarını yazmaya başlayacaktır. Bütün bunlar Galip'in çocukluğundan beri hayranı olduğu Gazeteci Celâl'in yerine geçmek, onun gibi davranmak, onun yerine köşe yazıları yazarak "Celal" gibi olma fırsatıdır aslında. Zaten Galip de bir süre sonra Rüya'nın peşinde koşmaktan vazgeçecek, "Gazeteci Celal" olarak BBC televizyonundan gelen kişilerle röportaj yapacak, telefonda hayranlarıyla Celalmiş gibi konuşacaktır. Romanın sonunda çok eski bir hayranı, Celâl'in, karısını ayarttığını öne sürerek bir akşam vakti yolda yürüyen Celâl ile Rüya'yı tabancayla vuracaktır. İkisinin de ölmesinden sonra Galip, avukatlık mesleğine devam eder fakat Celâl'in yerine de köşe yazısı yazmayı sürdürür. Vito Genovese Vito Genovese (; 21 Kasım 1897; Risigliano, Tufino, Napoli ili - 14 Şubat 1969; Springfield Hapishanesi, Missouri), Amerikan mafyasının liderlerinden biriydi. Genovese, 1913'te New York'a göç etti. Mafya kariyerine de kendisi gibi Napolili olan Joe Masseria'ya hizmet ederek başladı. Hapishaneye ilk girişi 1917 yılında silah taşıdığı için oldu, 60 gün hapiste kaldı. Lucky Luciano, Meyer Lansky, Bugsy Siegel ve Frank Costello gibi isimlerle kadın, alkol ve uyuşturucu satıcılığında çalıştı. Zamanla Luciano'ya yaklaşan Genovese, Amerikan ve İtalyan mafyası arasında gelişen Castellammarese Savaşı'nda önemli rol oynadı. 1931 yılının Nisan ayında Luciano tarafından düzenlenen Joe Masseria suikastinde eski patronuna ateş eden dört kişiden biriydi. Bu yılın sonuna doğru, Luciano ayrıca Masseria'nın rakibi Salvatore Maranzano'ya suikast düzenledi ve İtalyan mafyasının lideri oldu. 1929 yılında Vito Genovese'nin ilk eşi genç yaşında vefat etti. Bundan üç yıl sonra Anna Petillo isimli mutsuz bir evlilik yaşayan ama boşanamayan evli bir kadına âşık oldu. Genovese 16 Mart 1932'de Anna'nın eşini New York'ta yüksek bir binanın tepesinden aşağı atarak öldürdü ve 12 gün sonra Anna Petillo ile evlendi. Nancy ve Phillip isminde iki çocuğu oldu. Oğlu Phillip mafya işlerine hiç girmedi. Anna daha sonra oldukça popüler bir dava ile eşinden boşandı ve Genovese'nin hem bir mafya babası olduğunu hem de kendisini dövdüğünü söyledi. Boşanmasının ardından Anna aylık 300 dolarlık bir nafaka aldı, ama aynı dönemde Genovese tek bir işten haftada 30.000 dolar kazanıyordu. 1936 yılında Luciano'nun hapse girmesi üzerine Genovese kriminal bir hiyerarşi yaşama şansına kavuştu. İlk kurbanlarından biri gangster Ferdinan Boccia idi. Adıgeçeni vuranlardan biri tehdit edilince patronunun Genovese olduğunu söyledi ve Vito Genovese 1937 yılında İtalya'ya kaçmak zorunda kaldı. Genovese İtalya'da Benito Mussolini'nin yakın arkadaşlarından biri olur ve damadı Galeazzo Ciano ile uyuşturucu satışı ortaklığına girer. 1943 yılında editör İtalyan karşıtı Carlo Tresca'nın suikastini düzenler. Aynı yıl içerisinde Amerikalıların Sicilya'ya dönmesi sonucunda onların yanında yer alır ve karaborsanın katkılarıyla zenginleşir. Bu dönemde Sicilya mafyasındaki Amerikalıları temsil eden ve 1942-1943 yıllarında New York valisi olan Colonel Charles Poletti'nin şoförü, tercümanı ve "consigliere"si olur. Sicilya'nın o dönemdeki en büyük kabadayısı Salvatore Giuliano ile dost olur. Genç bir komiser yardımcısının da desteğini alan Genovese, Amerika'ya geri döner. Bu süre içerisinde cinayetten aranmaktadır, ama tüm şahit ve suçlular o gelmeden öldürülmüş ya da ortadan kaybolmuştur ve aleyhindeki tüm davalar düşer. 1946 yılında Havana konferansına katılır. Burada Amerika'daki mafya gücünü eline geçirmesi üzerine uzlaşır. Albert Anastasia ve Lucky Luciano ise karşısındadır. Bu gelişiyle beraber uyuşturucu satması Luciano tarafından yasaklanır. Luciano ve Genovese arasında bir anlaşmazlık olur, ancak buluşmalarının ardından yeni bir savaşın doğmasını engellerler. Vito Genevese Luciano'nun da bu işte olmasına rağmen uyuşturucu satışına yatırımda bulunur ve Luciano mafya liderliğinde ikinci sıraya düşer. ""Capo di tutti capi"" (babalar babası) olmak için Amerikan mafyasında birçok suikast düzenler. 1951'deki komisyonun buluşmasının ardından Frank Costello ve Joe Adonis'in karşı çıkmasına rağmen; Albert Anastasia gibi; New Jersey mafyası başı Willie Moretti'nin yokedilme emrini verir. Sebebi de Kefauver komisyonunda omertaya uymamasıdır. 1957 yılının Nisan ayında Frank Costello'ya suikast düzenler ancak Castello ölmez. Suikaste Vincent Gigante ve Tommy Eboli katılım gösterir (Bu iki isim de gelecekte Vito Genovese'nin hapishanedeki yıllarında ve ölümü ardından Genovese ailesini kendi dönemlerinde yönetecektir). Hayatını kaybetmekten korkan Frank Costello ailesinin patronu olmaktan çekilir ve yerine Vito Genovese geçer. Mafya ailesinin ismini de Genovese ailesi yapar. Aynı yılın ekim ayında; tek rakibi olan Gambino ailesinin lideri Albert Anastasia'yı Gallo kardeşler tarafından öldürtür. Bu suikastin ardından; Genovese artık Amerikan mafyasının lideri olmuştur. 14 Kasım 1957 tarihinde; New York'ta Apalachin'de gerçekleşecek Apalachin Buluşması'nda Genovese babaların babası olmayı planlar; ancak Edgar Croswell isimli New York polis eri; evin sahibi Joseph Barbara'yı şüpheli bulduğu için kontrol etmektedir. Evin içine giren ve çıkan lüks arabaların plakalarını inceledikten sonra; Joseph Bonanno, Carlo Gambino, Sam Giancana ve Santo Trafficante'nin de aralarında bulunduğu tüm mafya babalarının burada olduğunu anlar ve tepeye çıkan yolu kapatarak arabaların kaçmasını engeller. Eve polislerin baskın yapması sonrasında; katılım gösterenler kaçmaya çalışır ama birçoğu da yakalanır. Ancak bu kaçışları basının ilgisini çeker ve Genovese'nin bu buluşması bir fiyaskoya dönüşür. Lansky, Luciano ve Castello'yu da yok etme planları yapan Genovese; aleyhinde gelişen davalarda da Lansky ve Luciano, Genovese'nin uyuşturucu ticaretini anlatmasıyla hapise girer. Genovese 1959 yılında uyuşturucu ticaretinden 15 yıl hapis cezası alarak hapise girmesi sonrasında; Tony Eboli Genovese ailesinin başına geçer. Ancak Genovese; hapishane'den Genovese ailesini yönetmeye devam eder. Hapishane'de olduğu yıllarda Tony Bender'in de öldürülmesini emreder çünkü yakalanmasındaki baş sorumlu olarak Bender'i görür. Genovese ayrıca Joe Valachi'ye suikast planlar, Valachi bunu öğrendikten sonra polisten koruma talep eder ve mafya aleyhindeki en büyük bilgi kaynaklarından biri olur. Genovese 14 Şubat 1969'da Springfield hapishanesinde, tahliye olmasına 5 yıl kala kalp krizi geçirerek ölür. Günümüzde Genovese ailesi New York'un en güçlü ve zengin ailesi olarak görülür ve 250'ye yakın adamı olduğuna inanılır. Ailenin lideri gizli olduğu için bilinmemektedir; ancak liderleri Dominick Cirilio, Mario Gigante, Venero Mangano ve Matthew Ianniello'dur. Öldüğü yıl Mario Puzo tarafından yazılan, Baba ve Sicilyalı isimli romanlarındaki ana karakterler; Don Vito Corleone ve Michael Corleone, Mario Puzo'nun açıklamasına göre "Don" Vito Genovese'den ve Frank Castello'dan esinlenmiştir. 3 yıl sonra; romanın filmini çeken Francis Ford Coppola da karakterin Vito Genovese'ye benzeterek filmini çekmiştir. Vito Genovese'nin hayatında yaşadıkları ve Baba romanındaki belli başlı paralellikler şöyledir: XVI. Louis XVI. Louis (d. 23 Ağustos 1754 – ö. 21 Ocak 1793), 1775-1792 yılları arasında Fransa kralıdır ve Marie Antoinette'nin kocasıdır. Louis Capet olarak da bilinir. 21 Ocak 1793 tarihinde giyotinle idam edilmiştir. Louis saltanatının ilk bölümünde Aydınlanma idealleri doğrultusunda Fransa'da yaptığı reformlarla damga vurmuştur. Bunlar köleliği ve sınıf farkını ortadan kaldırmak ve Katoliklere karşı toleransı artırmaya yönelik çalışmalardı. 21 Ocak 1793'te Fransız İhtilali esnasında "vatana ihanet" suçlaması ile giyotinle idam edilmiştir. Fransız İhtilali'nin "günah keçisi" haline gelmiş ve "Eski Rejim" ("Ancien Régime") döneminin bütün olumsuzlukları kişiliğine yüklenmiştir. Madame Tussauds Madame Tussauds, merkezi Londra'da bulunan balmumu heykel müzesi. Aralarında Amsterdam, Berlin, Hong Kong, İstanbul, New York, Sidney ve Tokyo'nun da bulunduğu yirmi dört şehirde şubesi vardır. Balmumundan heykel ustası Marie Tussaud (1761-1850) tarafından kurulmuştur. Maria Tussaud, 1761 yılında Fransa'nın Strazburg şehrinde doğdu. Annesi, balmumu konusunda uzman olan Dr. Philippe Curtius'un İsviçre'nin Bern şehrindeki evinde hizmetçi olarak çalıştı. Curtius, Tussaud'ya bal mumu modelleme sanatını öğretti. Tussaud ilk balmumu heykeli olan Voltaire heykelini 1777 yılında yaptı. Bu sırada modellediği ünlü insanlar arasında Jean-Jacques Rousseau ve Benjamin Franklin da mevcuttur. Fransız Akımı sırasında öne çıkan kurbanları da modelledi. Cem Özgönül Cem Özgönül (1972, Sakarya) Almanya'da yaşayan bir Türk tarihçi ve yazar. Köln'de bulunan Önel basımevinin piyasaya sürdüğü "Der Mythos eines Völkermordes. Eine kritische Betrachtung der Lepsiusdokumente sowie der deutschen Rolle in Geschichte und Gegenwart" ("Soykırım efsanesi. Lepsius dökümanlarına ve tarihteki ve günümüzdeki alman rolüne eleştirel açıdan bir bakış") adını taşıyan ilk kitabında Alman teolog Johannes Lepsius'un 1919 yılında piyasaya sürdüğü ve Ermeni Soykırımı tezinin Batı'daki soykırım bilimsel araştırmalarında bu dereceye gelmesinde büyük rol oynayan Lepsius belgelerindeki Türklerin zararına olan manipülasyonları ilk defa inceledi. Lepsius belgeleri Alman arşiv kaynaklarını derleyen bir kitap. Almanların yararına olan manipülasyonlar daha önce incelenmişti. Bu konuda en derin araştırmayı Alman gazeteci Wolfgang Gust sunmuştu. Cem Özgönül 1972 yılında Sakarya'da doğdu. Almanya'da Matematik, Sosyoloji ve Felsefe okudu. Köln'de bağımsız yazar olarak çalışıyor. Cem Özgönül'ün kitabındaki ana konu, Alman arşivlerinde bulunan orijinal belgelerin, 1919 yılında Johannes Lepsius'un piyasaya sürdüğü "Deutschland und Armenien 1914-1918: Sammlung diplomatischer Aktenstücke" ("Almanya ve Ermenistan 1914-1918: Diplomatik belgeler derlemesi") (kısa adıyla Lepsius belgeleri) ile karşılaştırılmasıdır. Arşivlerde bulunan orijinal belgeler 1915 civarı yıllarda Osmanlı İmparatorluğu'nda bulunan Alman konsoloslarının ve başka memurların Berlin'le yaptıkları faks şeklindeki iletişimlerini gösteren orijinal belgeler. Lepsius kitabını yazarken, orijinal fakslarda bulunan ve Ermeniler'in ayaklanmalarını gösteren, Ermeniler'in Türkler'e karşı yaptıkları katliamları gösteren, bağımsız olma çabasında olduklarını gösteren ve Osmanlı idaresinin Ermeniler'i Doğu Anadolu Bölgesi'nden sürgün ederken insancıl şekilde davranılmasını emreden ve buna benzer birçok pasajları, tek tek yok etmiş veya tam ters anlam alacak şekilde manipüle etmiş. Onun sildiği veya manipüle ettiği pasajlarla Ermeniler masum gözüküyor, Osmanlı idaresi ise soykırım gerçekleştirmiş gibi gözüküyor. Lepsius belgelerinde manipülasyonlar olduğu aslında daha önceden de biliniyordu ancak hakkında oldukça susuluyordu. Wolfgang Gust (soykırım tezini savunan sayısız tarihçilerden biri) ancak 2005 senesinde Lepsius'un manipülasyonlarını konu eden ve kendi deyimiyle bu sefer alman arşiv belgelerini tamamen doğru yansıtan bir kitap çıkarmıştı ("Der Völkermord an den Armeniern 1915/16. Dokumente aus dem Politischen Archiv des deutschen Auswärtigen Amts" , "Ermeni soykırımı 1915/16. Alman dış dairesinin politik arşivinden belgeler"). Ancak Gust kitabında sadece Lepsius'un Almanlar'ın yararına yaptığı manipülasyonlari ele almıştı. Özgönül ise Lepsius'un bunun da ötesinde Türkler'in zararına yaptığı manipülasyonları ele alıyor. Özgönül, Gust'un konuyu ele alırken böyle seçici davrandığını anlayamadığını yazıyor. Oysa Gust kendisine ait olan "Magisches Viereck" ("Sihirli dörtgen") adlı bir yazısında, Lepsius'un manipülasyonlu belgelerini yazarken hedefinin ne olduğunu kendisi açıklamıştı. Gust'un yazısına göre, Lepsius bir mektubunda hedefini kendi sözleriyle şöyle açıklamıştı: "1. Almanya'yı aklamak," 2. Türkiye'yi suçlamak, "3. dairenin ihtiyat muhtaçlığı," 4. Ermeniler'in güvenini kazanmak. Özgönül, Gust'un bunu bildiğini ve hatta yazısına sırf Lepsius'un o cümlesi yüzünden "Sihirli dörtgen" başlığını verdiğini ve bunu bildiği halde, neden Türkler'in zararına olan manipülasyonları göz ardı ettiğini anlayamadığını yazıyor ve Batının soykırım araştırmasında çok olan bu tarz seçiciliğe şöyle açıklama getiriyor: Soykırım tezini en radikal biçimde savunanlar ya bunu bile bile Türkiye düşmanlığı olarak yapıyorlar ya da onların gözünde soykırım faktisitesi tartışmasız gerçek olduğuna inandıkları için, bu tarz yaklaşımlara girdiklerinin farkına bile varmıyorlar. Özgönül, buna benzer çeşitli yöntemlerle kafalarda bir soykırım efsanesi oluştuğunu ve efsanelere bilimsel şekilde yaklaşmanın çok zor olduğunu yazıyor, çünkü Ermeni yandaşları, soykırımın gerçek olup olmadığından en ufak şüphesini dile getiren herkesi "Soykırımı inkar edici" veya başka çamur atma yöntemleriyle susturmaya çalıştıklarını yazıyor. Özgönül kitabında tarih boyu gerçekleşmiş olan daha birçok başka manipülasyonları açıklıyor ve her bir manipülasyonun efsanenin büyümesine katkısı olduğunu düşündüğünü yazıyor. Mesela soykırım tezinin en radikal savunucularından olan Tessa Hofmann 1980 yılında çıkarmış olduğu "Der Völkermord an den Armeniern vor Gericht - Der Prozeß Talaat Pascha " ("Ermeni soykırımı - Talât Paşa yargılaması") adlı kitabında bir kafatası piramidi gösteren bir resim koyduğunu ve bunun altına "Türk barbarlığı - Batı Ermenistan'da bir kafatası piramidi 1916/17" yazdığını açıklıyor. Oysa daha sonra Prof. Türkkaya Ataöv'ün ispatladığı gibi, bu resim Rus ressam Vasili Vereşçagin'e ait bir resimdi ve bugün Moskova'da asılı duruyor. Batıda Ermeni soykırımını efsane haline getiren unsurlardan bir başka örnek Franz Werfel'e ait olan Musa Dağının 40 Günü adlı roman. Bu romanda Talât Paşa'nın söylediği bir cümlenin gerçekte tam ters anlamda söylenildiğini yine Alman dış dairesi belgeleriyle karşılaştırma yaparak ispatlıyor. Alman dış dairesinin olayla alakalı belgeleri şu numaraları taşıyor: Mikro fiş numaraları 7086-7204 (Dosya: "Türkei 183" / "Türkiye 183") ve mikro fiş numaraları 7205-7270 (Dosya: "Botschaft: Konstantinopel - Armenien" / "Büyükelçilik: İstanbul - Ermenistan"). Kitabın ön sözünü Dr. Udo Witzens yazdı. İstanbul konferansından sonra, Alman "Die Welt" gazetesinde Mart ayında olayla ilgili birkaç yazı çıktı. Konuyla ilgili, herhangi bir Alman gazetesi için alışılmamış açıklıkta sözler yazıldı. "Acaba İstanbul konferansı bir dönüm noktası mı olacak?" diye soruluyordu. İlginç olaylar yaşandı. Tessa Hofmann ve Wolfgang Gust bir röportajda hemen Özgönül'ün tezlerine karşı çıktılar, ancak ikisi de daha sonra kitabı henüz okumadıklarını açıklamışlardı. Daha sonra Gust kitabı eleştirmeye çalışan bir yazı yazdı, ancak bu yazısında "daha önce bu konuyu inceleyen oldu mu?" "neden herkes Lepsius'un manipülasyonları hakkında susuyordu?" "Lepsius belgeleri diğer soykırım tezini inceleyen araştırmaları ne denli etkiledi?" gibi merak edilen sorulara cevap vermedi. Hofmann'dan ise daha sonra başka hiçbir reaksiyon gelmedi. "Die Welt" gazetesinin yazısına göre, İstanbul konferansında üç soykırım tezinin savunucusu bulunuyordu. Ermeni asıllı Ara Sarafyan, bundan sonra Türk Tarih Kurumu ile işbirliği yapmak istediğini söyledi. Alman Hilmar Kaiser ise, Özgönül'ün tezlerini suskun bir şekilde dinleyip hiçbir cevap vermedi. Şu an Batıda olan tartışma bir suskunluk dönemine girdi. Glumdalclitch Glumdalclitch, Jonathan Swift'in Gulliver'in Gezileri isimli kitabında Gulliver'in yanında bulunan hemşire. Davut Güloğlu Davut Güloğlu (d. 1972, Rize), Türk şarkıcı,aranjör. Rize'de doğup büyüyen Davut Güloğlu, 13 yaşında annesini ve 14 yaşında ise babasını kaybetmiştir. Davut Güloğlu 11 çocuklu kalabalık bir ailenin ortanca çocuğu olarak Rize'de eğitimini devam ettirmiştir. Çocukluk dönemini bu kayıplar nedeni ile epey sıkıntılı geçiren şarkıcı daha sonra Rize'den İstanbul'a göç etmiştir. İstanbul'a gelen ve gençlik yıllarında hayatını toptancılık ile kazanan Güloğlu, Arif Sağ'ın kursuna yazılarak müzik hayatına atılmıştır. İlk albümü 'Sarılsamda Olmayi Darılsamda Olmayi' ile müzik sektörüne giriş yapan Güloğlu, Karadeniz bölgesinde kısa sürede adını duyurdu. 2001 yılının Ocak ayında 'Nurcanım' adlı albümü çıkaran Davut Güloğlu, yerel şöhretini ulusal boyutlara çıkarmıştır. Yaklaşık 2 - 2,5 milyona yakın kopya satan bu albüm ile etnik-pop akımını başlatan ilk Türk şarkıcı unvanını almıştır. 2003 yılının Mayıs ayında 'Katula Katula' adlı albümü çıkaran Davut Güloğlu, ulusal boyutlardaki şöhretini Avrupa'ya taşımıştır. Bu albüm ile kendi albüm satış rekorunu kıran Davut Güloğlu, ülkesinde 'Karadeniz'in Ricky Martini' lakabını almıştır. Özellikle Türklerin yoğun olduğu bölgelerde yabancıların dikkatini çeken Güloğlu, kısa sürede etnik-pop tarzını uluslararası platformda tanıtmıştır. Fransa'da bu albüm ile ödüller alan Güloğlu, dünyaca ünlü haber ajansı AGF(Agence France-Presse) ile özel bir röportaj gerçekleştirmiştir. Davut Güloğlu, Nurcanım ve Katula Katula albümü ile 2000'li yıllardaki ekonomik krizin yarattığı toplumsal açıdan kötü boyutlardaki ülke moralini yükselttiği gerekçesi ile o dönemin cumhurbaşkanı Ahmet Necdet Sezer'den ödül almıştır. 2004 yılının Ağustos ayında 'Dur Orda Dur' single albümü ile çıkış yapan Güloğlu, kariyerindeki konumunu sağlamlaştırmıştır. Tam bir yıl sonra yine Ağustos ayında 'Çat Çat' albümünü çıkaran Güloğlu, yabancı ülkelerdeki popülaritesini arttırmıştır. 17 Eylül 2006 tarihinde başlayan 'Sev Kardeşim' adlı dizide Hande Ataizi ile başrolü paylaşan Davut Güloğlu kariyerini oyunculuk alanı ile genişletmiştir. 2007 yılının Mayıs ayında 'Kapak Olsun' albümü ile tekrar gündeme gelen Davut Güloğlu etnik-pop alanındaki ismini ve tahtını korumayı sürdürmüştür. 2009 yılının Temmuz ayında 'Kopalım Bari' albümü ile farklı alanlarda şarkılar yaparak iddiasını ve popülaritesini korumaya devam etmiştir. Davut Güloğlu 24 Ocak 2011 yılında Kanaltürk televizyonunda Ece Erken ile sunuculuğunu paylaştığı 'Hayata Gülerken' programını sabah kuşağında gerçekleştirmiştir. İzlenme oranları yüksek olan ve sevilen bu programdan tam 1 yıl sonra Haziran 2012 yılında 'Seni Seni' albümü ile yaza giriş yapan şarkıcı şarkılarını uzun zaman aradan sonra sevenleri ile buluşturmuştur. Trabzon’da halkın yoğun ilgisi eşliğine çektiği albüm klibi olan Hayat Devam Ediyor isimli parçası eşliğinde 6 yıl aradan sonra Poll Production yapımcılığında yeni albümünü çıkararak sevenleriyle yeniden buluştu. Dinleyici tarafından sevilen bu yeni albümü ardından konser çalışmalarına başlayan Güloğlu, turnelere çıkma planlaması yapıyor. Kariyerindeki en büyük hedefinin Karadeniz ve Türk müziğini dünyaya duyurmak olduğunu dile getirmiştir. Bugün Beylerbeyinde yaşayan Güloğlu müzik kariyerine devam etmektedir. Afganistan'daki ÅŸehirler listesi Bu liste Afganistan'da nüfusu 10.000'den fazla olan şehirleri listelemetedir. 2006 yılı resmi tahminine göre ülkenin en büyük kenti başkent Kabil'dir. Ülke halkının % 14'ü bu şehirde yaşamaktadır. Liste hazrlanırken esas alınan son nüfus bilgisi, Afganistan İstatistik Dairesi'nin (CSO) 21 Eylül 2006 yılında açıkladığı tahmini verilere dayanmaktadır. AIK (futbol takımı) Tam adı Allmänna Idrottsklubben olan fakat genelde AIK ya da AIK Stockholm olarak bilinen İsveç kulübü. 1891 de Stockholm de kuruldu. Futbol branşı 1896 da faaliyete başladı ve kulüp bugün Stockholm dedir. İsveç 1. liginde mücadele eden kulübün üyeleri arasında kral Carl XVI Gustaf da vardır. AIK Stockholm de 1891 de Isidor Behrens tarafından kurulmasına rağmen 1937 de Solna ya taşındı. Futbol branşı 1896 da faaliyete geçtikten 4 yıl sonra kulübe şampiyonluk kazandırmıştır. AIK 1999/2000 de UEFA Şampiyonlar liginde yer almıştır. B grubunda FC Barcelona, Arsenal FC ve Fiorentina ile mücadele etmiş 1 puanla sonuncu olmuştur. AIK . Tek beraberliği sahasında Fiorentina ya karşı 0-0 ile almıştır. 2002/2003 sezonunda UEFA Kupası 1. turunda Fenerbahçe ile eşleşmiş ve 3-3, 1-3 lük skorlarla elenmiştir. BJK İnönü Stadyumu konusundan alıntı: İnönü Stadyumu'nun ilk maçı 27 Kasım 1947'de Beşiktaş ile İsveç'in AIK Solna takımı arasında oynanmıştır. Bu stadyumdaki ilk golü de o zamanlar Beşiktaş’ın futbolcusu olan Süleyman Seba atmıştır. İlk maç 3-2 Beşiktaşın galibiyeti ile bitmiştir. "150 resmi lig karşılaşmasında forma giymiş veya 30 ve üzeri kez millî takım forması giymiş futbolcular listelenmiştir." Angola'daki ÅŸehirler listesi Bu listede Afrika ülkesi Angola 'da bulunan şehirler listelenmiştir. Angola'nın en yüksek kentsel yığışımına sahip yeri başkent Luanda'dır. Ülke nüfusunun %30'luk kesimi başkentte ve çevresinde yaşamaktadır. Aşağıda belirtilen listede 1970 resmi sonuçları ile 2005 tahmini nüfus sayım sonuçları listelenmiş olup, 2005 tahmini sonuçlarına göre nüfusu 10.000 ve üzeri olarak açıklanan şehirler listede açıklanmıştır. Bu listedeki sayılara şehirlerin banliyöleri ilave edilmemiştir. Instituto Nacional de Estatístiica, República de Angola "(Angola Ulusal Enstitüsü)" nın 2013 için yayımladığı verilerde, Angola nüfusu 19.183.590 kişi olarak tahmin edilmekte olup, sadece Luanda nüfusu ile ilgili güncel tahmini bilgilere yer verilmiş olup, diğer yerleşim yerleri için bir bilgi verilmemiştir. Acı bakla Acı bakla ("Lupinus"), baklagiller (Fabaceae) familyasından, 200 kadar türü içeren bitki cinsi. 3000 yıl önce bazı türlerinin tarımına başlanmıştır. Çiçekleri dik salkımlar şeklinde kümelenmiştir, 30–120 cm'e kadar boylanabilir. Yabanıl türlerin çoğu Akdeniz çevresinde ve Kuzey Amerika'da yetişir. Bazı türleri süs yeşil gübre olarak tarlalara ya da süs bitkisi olarak bahçelere ekilir. Tohumları ise genellikle hayvan yemi olarak kullanılır. Türkiye hem kültürü yapılan türler ve onların yabani formları, hem de sınırlı amaçlarla kültürü yapılan acı bakla türleri açısından zengindir ve doğal bitki örtüsünde türleri ile bu türlere ait alt türler oldukça yaygındır. Tüm türlerin sınıflandırması Arjantin'in eyaletleri Arjantin 23 eyalete (İspanyolca: çoğul "provincias", tekil "provincia") ve bir federal bölgeye ("Capital de la República" ya da "Capital de la Nación", gayriresmî olarak "Capital Federal") bölünmüştür. Federal bölge ve tüm eyaletlerin kendi anayasaları bulunur ancak hepsi federal bir sistem altında birleşmiştir. Buenos Aires eyaleti dışındaki eyaletler illere (İspanyolca: çoğul "departamentos", tekil "departamento") bölünmüştür. Buenos Aires eyaleti ise tek bir belediyeden oluşan bölümlere (İspanyolca: çoğul "partidos", tekil "partido") ayrılmıştır. Arjantin'in kuzeyi İspanyol sömürgeciler tarafından ülkenin keşfedilen ilk bölümüdür. Bu kaşifler, Peru'da çıkarılan altın ve gümüşü Buenos Aires limanına getirmek için uygun yolları araştırıyorlardı. 1553 yılında Santiago del Estero bu yolun üzerinde dinlenme noktası olarak kurulan ilk şehirdir. Ancak daha sonraları kurulan Tucumán ve Salta şehirlerinin yerel halkların saldırılarından korunarak ekonomik güçlerini artırması üzerine önemini kaybetmiştir. Ülkenin orta kesimi de kısa sürede keşfedilmiş ve yerleşime açılmıştır. İlk kurulan şehirler arasında bulunan Córdoba şehri yalnızca siyasal merkez olmamış 1622 yılında Arjantin'in ilk üniversitesi olan Universidad Nacional de Córdoba ile birlikte aynı zamanda kültürel merkez hâline de gelmiştir. Orta ve kuzey Arjantin eyaletlerinin başkentlerinin tamamına yakını ( La Pampa eyaleti başkenti Santa Rosa ve Chaco eyaleti başkenti Resistencia dışında ) 1600 yılından önce kurulmuştur. Colorado Nehrinin güneyinde olan Patagonya yerel halkın kontrolü altında kaldı. Nehir doğal bir sınır görevi görüyordu. 1879 yılında Julio Argentino Roca tarafından başlatılan Çöl Fethi sonrasında bu toprakların kontrolü üzerinde yaşayan yerel halkın soyunun hemen hemen tüketilmesinden sonra Arjantin'in eline geçmiştir. 1884 yılında Patagonya eyaletleri kuruldu ve 1944 ile 1955 yılları arasında Chubut eyaletinin güneyi ile Santa Cruz eyaletinin kuzeyindeki bir bölümün "Comodoro Rivadavia Askerî Bölgesi" olarak adlandırılmasının dışında idarî yapısını günümüze kadar korudu. Ancak "Ulusal Topraklar" 20. yüzyıla kadar eyalet statüsüne sahip değildi. Ancak 1957 yılında eyalet olarak tanındılar. Buna istisna 1990 yılında eyalet olan Tierra del Fuego, Antarktika ve Güney Atlantik Adaları eyaletidir. Güneyin geç dönemde fethedilmesi ve soğuk iklim nedeniyle nüfusun çoğu orta ve kuzey eyaletlerde yaşar. Özellikle Buenos Aires eyaleti ve Buenos Aires'ten güneye doğru olan göç bu farkı azaltma yönündedir. Arjantin eyaletleri seçimle iş başına gelen valiler tarafından yönetilir. Dört yıllığına seçilen valiler bazı eyaletlerde arka arkaya sınırsız sayıda seçilebildiği gibi bazı eyaletlerde seçilemez. Tüm eyaletler, Arjantin Ulusal Anayasasının 75. maddesiyle Ulusal Meclis'e verilen yetkiler dışındaki tüm konularda yasa çıkaracak meclislere sahiptir. Bazı eyaletler tek meclisli, diğerleri ise çift meclislidir. Tek meclisli eyaletler: Ã‡ift meclisli eyaletler: Tüm eyaletlerde yasama erkinin en üstünde bir Eyalet Yüksek Mahkemesi bulunur, bunların altında değişik temyiz mahkemeleri ve mahkemeler yer alır. Yasalar Ulusal Meclis tarafından kabul edilmiş olsa bile eyalet mahkemeleri medeni, ticari, çalışma ve ceza hukuku konularındaki tüm anlaşmazlıklara bakar. Ancak federal konulardaki anlaşmazlıklara müdahele edemezler. Kazgan Han Kazgan Han, Çağatay Hanlığı'nın valilerinden biridir. Tarihteki önemi, Timur'u himayesine almasıdır. 1350 yıllarında Türkistan ve Sogd diyarında hüküm süren Kazgan Han, Timur'un başarılarından etkilenerek onu yanına almış ve ordularının başına geçirmiştir. Timur, Kazgan Han'ın ordusunda yüzbaşıyken