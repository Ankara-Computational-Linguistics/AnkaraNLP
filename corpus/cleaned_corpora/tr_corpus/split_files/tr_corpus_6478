Nero'yu imparator yapma hırslarına yeni bir yön vermeyi planlar. "Poppea'nın yatak odası. Poppea bir ayna önünde" Poppea güzelliği hakkında bir şarkı söylemektedir.("Vagne perle, eletti fiori"). Claudius, Otho ve Nero hepsi kendisine aşık olmaları onu sevindirmektedir. Agrıppina, Poppea'ya gider ve Otho'nun Claudius'la bir anlaşma yaptığını, Otho'nun tahta çıkması karşılığında Poppea'yı Claudius'a vereceğini söylediği yalanını anlatır. Agrippina Poppea'ya, Otho'nun kendisine Claudius'tan gelecek olan aşk yeminlerini reddetmesini öğütler. Agrippina bu hareketinin Claudius'un Otho'ya verdiği taht sözünden vazgeçireceğine inanmaktadır. Poppea, Agrippina'ya inanır. Claudius, Poppea'nın evine geldiğinde genç kadın Otho´nun ihanetini açıklar. Claudius öfke içinde oradan ayrılırken Agrippina büyük bir iki yüzlülükle onu teselli eder ve ikisi arasındaki dostluğu hiçbir şeyin bozamayacağını söyler.("Non hò cor che per amarti"). Lesbos Claudius'un kendine karşı taşıdığı sevgiyi övmeye başlar. Poppea onun her ikisine karşı olan aşkını kabul ettiğini bildirir. Lesbos Poppea'ya Claudius'un geceleyin kendine odasına geldiğini ifşa eder. Poppea Claudius'u sadece bir aşık gibi değil bir hükümdar olarak da kabul edebilceğini belirtir. Poppea aşkın kendine verdiği korku hissi hakkında bir aryaya başlar ("E a foco of amore") Agripinna Poppea'yla görüşür ve ona Otho'yu sevip sevmediğini sorar. Onu Otho'un imparator Claudius'a karşı bir ihanet yapmaya hazır olduğunu inandırır ve Claudius'da kıskançlık hisleri ortaya çıkartmak için onu tahrik etmesini tavsiye eder ("Ho one not so che nel cor") Yalnız kalan Poppea Otho'un kendi aşkı yerine tahtı seçmesi tercihi yapmasına üzüntüsü içindedir ve kendi bildiği gibi serbestçe hareket etmemesi üzerine bir arya söyler.("Fa quanto vuoi") Lesbos Claudius'un geldiğini bildirir. Claudius hemen Poppea'nın başka işlerle gayet meşgul olduğunu anlar. Bunun bir aşk olduğuna inandırmaya çalısır. Fakat Otho, kendinin imparator olup tahta çıkacağına inandığı için Clauduis'u bu fikirden caydırır. Poppea ise Claudius'u feragat edip imparatorluk tahtını Otho'ya bırakma hakkında verdiği sözünden caydırmaya çalışır. Claudius tahtını bırakma kararından uzun zaman caymak istemez. Ama en sonunda Poppea ve Agripinna gibi düşünmeye başlar ve kararından cayar; Poppea başarılı olmuştur. Lesbos Agripinna'nin geldiğini bağırarak ilan eder ve Claudius'un oradan ayrılmasını tavsiye eder. Poppea Agripinna'ya teşekkürlerini bildirir ve karşılık olarak Agripinna da ona olan dostluğu hakkında bir şarkı söyler.(Arya: "Not ho cor che per amart ı "). Poppea'da kendini böylece haklı görmeye başlar (Arya: " one d giunge ıs petto ").. Pallas ve Narcıssus, Nero'yu desteklemeleri için Agrippina'nın kendilerini kandırdığını anlarlar ve bir daha ona hiç danışmamaya karar verirler. Otho girer; taç giyme töreninin çok yakında olacağı için sinirleri gergindir ("Coronato il crin d'allore"). Claudius'u selamlamak için Ağrıppina, Nero ve Poppea da sahneye girerler. Hepsi imparator'a saygılarını sunmak için bir galibiyet koro şarkısı ("Coronato il crin d'allore") söylemekteyken, Claudius gelir. Her biri İmparator'a hürmetlerini sunarlar. Fakat Claudius Otho'nun hürmetini soğuk karşılar ve onu bir kendine ihanet etmekle suçlar. Otho yeis içine girer; Agrippina, Poppea ve Nero'dan kendine destek vermelerini ister. Ama hepsi onun bu isteğini reddederler. Otho yeis ve şaşkınlık içinde yalnız kalmıştır. (Önce "Otton, qual portenso fulminare" aryası sonra "Vol che udite il mio lamenti") Ama Poppea, eski sevgilisinin bu ümitsiz üzgünlüğünden etkilenip ve gerçekten onun ihanetle suçlu olmadığın düşünmeye başlar. ("Bella pur nel mio diletto"). Poppea yeni bir plan uygulamaya koyulur. Bu plana göre güya uykuya dalacaktır; Otho ona yaklaşınca Agrippina'nın planını sanki uykusunda sayıklıyormuş gibi yaparak ona açıklayacaktır. Poppea planını uygulayınca, onun sayıklamasını Otho duyar ve kendinin suçsuz olduğunu coşkulu bir şekilde savunur ve Agrippina'nın onu aldattığını söyler. Poppea intikam yemini eder. ("İngannata una sol volta"), Tam bu sırada Nero içeri girer ve genç kıza karşı olan aşkını dile getirir. Bu sırada Pallas ve Narcıssus'un desteğini kaybetmiş olmasına rağmen, Agrippina hala Claudius'u Otho'nun zorla tahtı ele geçirmeye inandırmaya çalışmaktadır ve Otho'nun imparatorluk isteğini engellemek için Claudius'un tahttan Nero lehine feragat etmesini tavsiye eder. Claudius tekrar Poppea'ya kavuşacağını düşündüğü için bu tavsiyeyi uygun görür. Bu sefer Poppea, yeniden barışmış olduğu Otho'yu Claudius'un öfkesinden korumak için bir aldatma planı düşünür. Otho'yu kendi yatak odasına saklar ve ona bu odada olacak konuşmaları çok dikkatle dinlemesi talimatını verir. Nero odaya girer ama Poppea'ya olan aşkını ilan etmekte iken ("Coll ardor del tuo bel core"), Poppea onu da odanın başka bir yerine saklanmasını sağlar. Sonra Claudius odaya gelir. Poppea ona kendini yanlış anladığını, Claudius'u reddetmesi için kendine talimat verenin Otho değil Nero olduğunu söyler. Bunu işbat etmek için Claudius'a gider gibi yapmasını ister. Sonra Nero'yu yanına çağırır. Claudius'un gittiğini sanan Nero ortaya çıkıp, aşkını içten bir şekilde dile getirmeye başlar. Birden Claudius ortaya çıkar ve tuzağa düşüp şaşırmış olan Nero'u öfkeyle oradan kovar. Claudius da gittikten sonra Otho saklandığı yerden çıkar. Otho ve Poppea birbirlerine karşı olan sonsuz sevgilerini iki değişik arya ile dile getirirler: Otho "Pur ch'iö ti stringa" ve Poppea: "Bel piacere". Eserin son versiyonunda bu aryalar "No, no, ch'io non apprezzo" ve "Sì Sì ch'il mio diletto" olarak değiştirilmiştir. Sarayda Nero Agrippina'ya derdini anlatmaya başlar ve politik hedeflerine varıp imparator olmak için için aşkından vazgeçmek istediğini söyler. Ama Pallas ve Narcıssus, Agrıppina'nın asıl planını Claudius'a ifşa etmişlerdir. Agrıppina imparatora tahtı Nero'ya bırakmasını ısrarla tavsiye ettiği zaman, imparator onu ihanetle suçlar. Bunun üzerine Agrıppina tahtı Nero'nun elde geçirmesi için yaptığı tüm çabaların bir aldatmaca olduğunu ve asıl hedefinin Claudius'un imparator olarak tahta kalmasını sağlamak olduğunu söyler ("Se vuoi pace"). Claudius Agrippina'ya inanır. Buna rağmen, Poppea, Otho ve Nero içeri girdiğinde Claudius, Nero ile Poppea'in evleneceğini, kendinin de tahtı Otho'ya bıraktığını söyler. Hepsi bu yeni durumdan memnun olmadıklarını ifade ederler. Bunun üzerine hepsi ile barıştığı için Claudius fikrini değiştirir. İmparatorluğu Nero'ya bırakırken Otho ile Poppea'nın evlenmelerini söyler. Tanrıça Juno'ya seslenir ve tanrıça herkesi kutsamak üzere gökten aşağı iner.("V'accendano le tede i raggi delle stelle") Librettonun Chrysander edisyonunun (bakiniz referans asagida)fihristinde, "secco" resitativlerinin haricinde bu eserde bulunan muziksel parçalar ve aryalar listesi şöyle verilir. Librettonun diğer değişik edisyonlarinda içerik, parça isimleri ve sıra numaraları değişik olduğu da bilinmekteir. 1. Sinfonia 2. "Con saggio tuo consiglio" (Nero) 3. "La mia sorte fortunata" (Pallas) 4. "Volo pronto e lieto il core" (Narcissus) 5. "L'alma mia frà le tempeste" (Agrippina) 6. "Qual piacere a un cor pietoso" (Nero) 7. "Il tuo figlio/La tua prole" (Quartet: Nero, Pallas, Narcissus, Agrippina) 8. "Allegrezza! Allegrezza!" (Lesbus) 9. "Tu ben degno sei dell'allor" (Agrippina) 10. "Lusinghiera mia speranza" (Otho) 11. "Vaghe perle, eletti fiori" (Poppaea) 12. "Ãˆ un foco quel d'amore" (Poppaea) 13. "Ho un non sò che nel cor" (Agrippina) 14. "FÃ quanto vuoi, gli schemi tuoi" (Poppaea) 15. "Pur ritorno a rimirarvi" (Claudius) 16. "Vieni, oh cara" (Claudius) 17. "E quando mai" (Trio: Poppaea, Claudius, Lesbus) 18. "Non hò cor che per amarti" (Agrippina) 19. "Se giunge un dispetto" (Poppaea; iki degsisik konu yerinde) 20. "Coronato il crin d'alloro" (Otho) 21. "Di timpani e trombe" (Baş rolleri alanların korosu) 22. "Cade il mondo soggiogato" (Claudius) 23. "Nulla sperar da me" (Agrippina) 24. "Tuo ben Ã¨ l'trono" (Poppaea) 25. "Sotto il lauro ch'hai sul crine" (Nero; ki değişik konu yerinde) 26. Accompagnato: "Otton, qual portentoso fulmine Ã¨ questo?" (Otho) 27. "Voi che udite il mio lamento" (Otho) 28. "Bella pur nel mio diletto" (Poppaea) 29. "Vaghe fonti, che mormorando" (Otho) 30. "Ti vo' giusta e non pietosa" (Otho) 31. "Ingannata una sol volta" (Poppaea) (Libretto arya adini "Pur punir chi m'ha ingannata" olarak verir.) 32. "Col peso del tuo amor" (Poppaea) 33. "Quando invita la donna l'amante" (Nero) 34. "Pensieri, voi mi tormentate" (Agrippina) 35. "Col raggio placido della speranza" (Pallas) 36. "Spererò, poichè mel dice" (Narcissus) 37. "Basta che sol tu chieda" (Claudius) (Libretto: "Vagheggiar de tuoi bei lumi") 38. "Ogni vento ch'al porto la spinga" (Agrippina) 39. "Tacerò pur che fedele" (Otho) (Libretto: "Chi ben ama" (Poppaea)) 40. "Coll' ardor del tuo bel core" (Nero) (Libretto: "Esci O mia vita" (Poppaea)) 41. "Io di Roma il Giove sono" (Claudius) 42. "Pur ch'io ti stringa al sen" (Libretto: "No, no, ch'io non apprezzo") (Otho) 43. "Bel piacere e godere fido amor" (Libretto: "Sì, sì ch'il mio diletto")(Poppaea) 44. "Come nube che fugge dal vento" (Nero) 45. "Se vuoi pace" (Agrippina) 46. "Lieto il Tebro increspi l'onda" (Baş rolleri alanların korosu) 47. "V'accendano le tede i raggi delle stelle" (Juno) Kitabü'l-İdrak li-Lisani'l-Etrak Kitabü'l-İdrak li-Lisani'l-Etrak (Türklerin Dilini Anlama Kitabı), 1312 yılında Esirü'd-din Ebû Hayyân tarafından Araplara Türkçe öğretmek için yazılmış Kıpçakça dilbilgisi kitabı ve sözlük. Sözcük ve ekler konusunu ele alan bir dilbilgisi bölümü ve Arap alfabesine göre düzenlenmiş alfabetik Kıpçakça-Arapça bir sözlükten oluşan eser, Kahire'de Gırnatalı Esirü'd-din Ebu Hayyan tarafından yazılmıştır. Dil bilgisi bölümünde Kıpçakçanın ses ve biçim bilgisi ele alınır. Sözlük bölümü yaklaşık 3500 sözcük içerir. Eserin öğretim yöntemi tümevarımdır. Yabancı dil öğretim yöntemlerinden dilbilgisi çeviri yöntemi, yapısalcı yaklaşımla kullanılmıştır. Pratik Türkçe öğretimini amaçlayan eserde ticarî Türkçenin öğretiminin hedeflendiği bölümlere de rastlanır. Modern çeviri: Altı kişilik topluluk arasında düşünce farklılığı baş gösterirse altlarındaki (üzerinde oturdukları şeyi) aldırırlar (kaybederler). Dört kişi düşünce birliği ederlerse tepedekini indirirler. Agrippina Agrippina şu anlamlarda kullanılabilir: Mustafa Halilsoy Mustafa Halilsoy (d. 1949, Esentepe, Baf), Kıbrıslı Türk kuramsal fizikçi ve Doğu Akdeniz Üniversitesi Fizik Bölümü'nde profesördür. Liseyi Limasol 19 Mayıs Lisesi'nde okudu. Halilsoy 1973'te Orta Doğu Teknik Üniversitesi'nden fizik diploması aldıktan sonra, teorik fizik alanında Orta Doğu Teknik Üniversitesi'da 1975'te master (MSc) 1978'da doktor (PhD) unvanı aldı. Doktora sonrası çalışmalarını Teksas Üniversitesi'de Prof. John A. Wheeler ile sürdürdü. 1977'de Türkiye'ye dönerek Orta Doğu Teknik Üniversitesi'ne girdi. 1981'e kadar burada Yardımcı Doç. olarak çalıştı.1981 ve 1990 yılları arasında ilk 2 yıl Yardımcı Doç., sonraki 4 yıl Doç. ve son 2 yılda Prof. olarak Arabistan'daki Kral Abdülaziz Üniversitesi'nde çalıştı. 1990'dan itibaren de şu anda akademisyenliğini devam ettirdiği Doğu Akdeniz Üniversitesi'nde çalışmaktadır .2005-2016 yıllari arasinda Doğu Akdeniz Üniversitesi Fizik ve Kimya Bölüm Başkanlığı görevini yapmıştır. Halilsoy Genel Görelilik konusunda çalışan en ünlü Türk Fizikçiler arasında yer alır. Çeşitli dergilerde çok sayıda makalesi bulunmaktadır. En önemli çalışmalarından biri hocası Yavuz Nutku ile 1977 yılında genel goreliligin tam olarak cozumleri uzerine yapmış oldukları makaledir. Not: 1980 de Soyadı kanunu çıkana kadar soyadı HALIL (baba adı) idi.Daha sonra HALILSOY soyadını aldı. Derviş Turhan Derviş Turhan (d. 1919 Mardin - ö. 6 Nisan 2010), Türk hukukçu ve Yargıtay eski başkanı. Ankara Hukuk Fakültesi'nden 1942 yılında mezun olmuştur, 1945 yılında göreve başlamış, çeşitli hakimlik görevlerinde bulunduktan sonra 28 Ekim 1963 tarihinde Yargıtay Üyeliğine, 7 Haziran 1973 tarihinde de Yargıtay 13. Hukuk Dairesi Başkanlığına seçilmiştir. 13. Hukuk Dairesi Başkanı iken Yüksek Seçim Kurulu Başkanlığı görevini (29 Mart 1971-21 Ocak 1977) de yürütmüştür. 15 Eylül 1980 tarihinde Yargıtay Birinci Başkanlığına seçilmiş, 3 Ağustos 1984 tarihinde yaş sınırı nedeniyle bu görevinden emekliye ayrılmıştır. Hansa Parlamentosu Hansa Parlamentosu Baltık Denizi ve çevresinde kurulmuş küçük ve orta büyüklükteki şirketlerin büyütülmesini amaçlayan bir kuruluştur. Yerel yönetimlerle ve halka çok fazla işbirliğine girmesine rağmen , çıkar amacı gütmeyen ve tamamen devletten bağımsız bir kuruluştur. Parlamento 1990'lı yıllarının başında kurulmuş ve 1994'ten beri projeler üretmektedir. İlk başta Kopenhag'da kurulan parlamento daha sonraları Hamburg'a taşınmıştır. Avrupa Birliğinin de etkisiyle bölge yeniden tek bir ekonomik çatı altında toplanmıştır. Orta Çağ'da bulunan Hansa Birliği'nin bir benzeridir. Yeni kurulan parlamento ise geçmiştekinin aksine sadece Baltık denizi'ni değil, aynı zamanda Batıya doğru uzanarak Brüksel'e kadar gitmiştir. Her ne kadar Hansa Parlamentosu ekonomik bir birlik olarak kurulmuş olsa da üniversitelerde, konferanslarda ve meclislerde kültürel sorunlar tartışılarak çözüme gidilmeye çalışılır. Atlantic Airways Atlantic Airways, Faroe Adaları'nın ulusal havayoludur. Faroe Adaları'ndaki Vágar'da bulunan Vágar Havaalanı'nda, yerli helikopter hizmetleri ve uluslararası yolcu taşımacılığı hizmetlerinin yanı sıra arama ve kurtarma sorumlulukları bulunur. Pilotların çoğu Faroe Pilotlar Derneği üyeleridir. Atlantic Airways, başlangıçta Faroe hükûmeti (% 51) ve Danimarka havayolu Cimber Air'in (% 49) arasında 1987 yılında kurulmuştur. Faroe hükümeti, şirketin 1989 yılında tam sahipliğini üstlenmiştir. Vágar ve Kopenhag arasında British Aerospace BAe 146 ile 28 Mart 1988 tarihinde uçuşlar başladı. Son 5 yıl içinde, Atlantic Airways 8 ila 13 milyon Danimarka kronu ile kar yaptı. Şirket cirosunun 1998'de 120 milyondan, 2006 yılına kadar 520 milyon Danimarka kronu artmıştır. Atlantic Airways Ocak 2007 itibarıyla 177 kişiye istihdam sağlamaktadır. Atlantic Airways, 10 Aralık 2007 tarihinde İzlanda Menkul Kıymetler Borsası'nda yer aldı. Faroe hükûmeti Atlantic Airways'i özelleştirme sürecine karar verdi ve ilk teklif turda şirketin % 33'ünü sattı. Hükûmet 2008 yılında % 33 daha fazla hisse satmayı planladı ancak küresel mali kriz nedeniyle bu plan iptal edildi. Adalarda yerli helikopter servisi yoktur. Helikopterler, Pazar, Pazartesi, Çarşamba ve Cuma günü Vágar Havaalanı'na hareket etmektedir. 2011 yazında, Atlantic Airways, Vágar Havaalanı ve aşağıdaki hedefleri arasında tarifeli yolcu uçuşları çalışacaktır. Uçuşlar ile Tórshavn ve Klaksvík kasabaları ile güney adaları Dímun, Froðba, Koltur, Skúvoy, Suduroy, kuzey adaları Hattarvík, Kirkja, Mykines ve Svínoy ziyaret edilebilir. Filo Haziran 2011 itibarıyla aşağıdaki uçaklardan oluşur: Türk Hava Yolları Türk Hava Yolları Anonim Ortaklığı (), Türkiye'nin bayrak taşıyıcı ulusal hava yolu şirketidir. Türk Hava Yolları'nın merkezi İstanbul'dadır. Türk Hava Yolları'nın uçuş ağı Avrupa, Orta Doğu, Uzak Doğu, Kuzey Afrika, Orta Afrika, Güney Afrika, Kuzey ve Güney Amerika'ya kadar uzanmaktadır. 2015 yılında 61,2 milyon, 2018 yılında 75,2 milyon, 2019 yılında 74,2 milyon yolcu taşımıştır. Skytrax'ın 2016 ödüllerine göre arka arkaya 6. kez Avrupa'nın en iyi hava yolu seçilmiştir ve hâlihazırda dünyanın en iyi 4. havayoludur. Ayrıca pek çok alanda yüksek dereceler elde etmiştir. Star Alliance üyesi Türk Hava Yolları; 127 ülkede, 49'u iç hat, 243'ü dış hat olmak üzere 292 şehir ve 300 havaalanına uçmaktadır. Bu geniş uçuş ağı sayesinde dünyanın en çok ülkesine sefer düzenleyen havayolu unvanına sahiptir. 24 Şubat 2017 yılında yayımlanan kararname ile devlete ait %49,12 oranındaki hissenin Türkiye Varlık Fonu'na devredilmesi kararlaştırılmıştır. 20 Mayıs 1933 tarihli 2186 sayılı kanunla kurulan ve ilk adı Havayolları Devlet İşletme İdaresi olan Türk Hava Yolları, 1935 yılına kadar Millî Savunma Bakanlığı'na bağlı kaldıktan sonra 2744 sayılı kanunla, Bayındırlık Bakanlığı'na bağlanmıştır. 5 uçak ve 23 koltuk kapasitesi ile Ağustos 1933 tarihinde operasyona başlamıştır. İlk uçağı Amerikan Curtiss imalatı 208 seri numaralı Kelebek adı verilen King Bird D-2 uçağı idi. Tanesi 25.555 dolara satın alınan çift motorlu uçak, sadece beş yolcu taşıyabiliyordu. Uçağın ilk seferi 3 Şubat 1933'te İstanbul’dan Eskişehir aktarmalı Ankara uçuşu olmuştur. King Bird D-2’ler 1937’de yerini İngiliz De Havilland imalatı Dragon Rapid’lere bırakmıştır. 1933 yılındaki filo: 1935 yılında Bayındırlık Bakanlığı'na, 03.06.1938 tarih ve 3424 sayılı kanunla, "Devlet Hava Yolları Umum Müdürlüğü"'ne çevrilmiş ve katma bütçeli bir idare olarak Ulaştırma Bakanlığı'na bağlanmıştır. 21 Mayıs 1955 tarihli ve 6623 sayılı kanunla Devlet Hava Yolları Umum Müdürlüğü kaldırılmış, "Türk Hava Yolları Anonim Ortaklığı" adı ile "her nevî hava nakliyatı ve buna müteferri yapmak ve hususî hukuk hükümlerine göre idare edilmek üzere Hükûmete bir Anonim Ortaklık kurma" yetkisi verilmiştir. 20 Şubat 1956 tarihinde Esas Mukavelenâmesi'nin Bakanlar Kurulu'nca tasdik edilmesi, Ticaret Sicili'ne kayıt ve ilan olunması ile Türk Hava Yolları Anonim Ortaklığı kurulmuş ve 1 Mart 1956 tarihinde faaliyete geçmiştir. Kuruluşundaki sermayesi 60 Milyon TL idi. Kamuya ait bir anonim ortaklık olarak kurulduğundan en büyük ortak TC Maliye Vekâleti'ne bağlı olan Hazine Müsteşarlığı idi. 1956'da anonim ortaklık olurken katılan diğer kurucu ortaklar şunlardır: İlk İdare Meclisi (Yönetim Kurulu) Başkanı Rıza Çerçel, üyeler ise Osman Nebioğlu ve Semih Sipahioğlu idi. 1959'da açılan bir yarışma sonucunda mevcut logo ilk kez kullanılmaya başladı. İlk uluslararası sefer 12 Şubat 1947 tarihinde Atina'ya yapıldı. Devlet Hava Yolları pilotları Orhan Ayata ve Adil Gözender yönetimindeki, TC-ABA tescil kodlu DC-3 uçağı o gün saat sabah 10:00’da Ankara’dan havalanmış, İstanbul’da aktarma yaptıktan sonra Atina’ya hareket etmiştir. Yolculuk toplam 2 saat 40 dakika sürmüştür. DHY Genel Müdürü Osman Nuri Baykal da uçakta bulunan heyet içindedir. Basın Yayın ve Enformasyon Genel Müdürlüğü bu ânı; “Devlet Hava Yolları Genel Müdürlüğü'­nün, Ankara ile Atina arasında uçak servisi tesisi için Yunan Hükûmetiyle bir müddetten beri yapmakta olduğu müza­kereler neticelenmiş ve ilk tecrübe uçağı bu sabah saat 10’da Atina'ya gitmek üzere Ankara'dan hareket etmiştir. Dug-lâs-3 tipinde çift motorlu olan bu uçak, bugün İstanbul'dan kalkacak ve yarın sabah Atina'ya gidecektir” şeklinde duyurmuştur. Atina seferinden sonra, Türk Hava Yolları'nın yakın zamanda uluslararası uçuş noktalarına Lefkoşa, Beyrut ve Kahire de eklenmiştir. Türk Hava Yolları, 1984 yılında 233 sayılı Kanun Hükmünde Kararname ile 60 milyar TL sermaye ile Kamu İktisadi Teşebbüsü statüsüne geçti. 1985 yılında A310 uçaklarının filoya katılması ile, ilk uluslararası uçuştan yaklaşık 40 yıl sonra Uzak Doğu ve Atlantik ötesi uçuşlar başladı. 1990 yılında 700 milyar TL sermayeye ulaşan Türk Hava Yolları, Kamu Ortaklığı İdaresi'ne bağlandı. Günümüzde T.C. Özelleştirme İdaresi Başkanlığı'na bağlı olan Türk Hava Yolları'nın sermaye yapısı, Mayıs 2006'da yapılan yeni bir halka arz ile yeniden değişmiş ve hisselerin %50,88'lik kısmı Borsa İstanbul'da işlem görür hale gelmiştir. Geri kalan %49,12'lik pay ise hâlen T.C. Özelleştirme İdaresi Başkanlığı'na aittir. Türk Hava Yolları'nın bakım ünitesi, 2006 yılında "THY Teknik Anonim Şirketi" adı altında ve %100 sermayesi Türk Hava Yolları A.O.'ya ait olmak üzere ayrı bir yapıya kavuşmuştur. Türk Hava Yolları A.O. ile Teknik AŞ toplamda yaklaşık 21.083 kişilik bir işgücüne sahiptir. Ayrıca Antalya merkezli SunExpress hava yolunda Lufthansa ile %50-%50 ortaklığı ve Saraybosna merkezli B&H hava yollarında ise %49 ortaklığı vardır. Ankara merkezli AnadoluJet hava yolu markasının da sahibidir. 24 Nisan 2007 tarihinde yapılan Olağan Genel Kurul, Türk Hava Yolları tarihine bir ilk olarak geçmiştir. Toplam şirket hisselerin %50'den fazlasının özel mülkiyette olduğu bir ortamda yapılan Genel Kurul sonucunda, Franklin Templeton Investments adlı yatırım fonu, Türk Hava Yolları Yönetim ve Denetim Kurulları'na ikişer adayını seçme imkânına sahip olmuştur. Türk Hava Yolları ilk hava yolu ittifakı tecrübesini, 1990'lı yılların ikinci yarısında yaşamıştır. O yıllarda Swiss Air'in başını çekmekte olduğu Qualiflyer grubuna 31 Mart 1998 tarihinde üye olmuştur. Bu kapsamda, Türk Hava Yolları'nın 1989 yılından beri sürdürmekte olduğu 'Sık Uçan Yolcu Programı' (Frequent Flyer), Qualiflyer ile birleştirilmiştir. Ancak bu ittifak denemesi hedeflendiği gibi gitmemiş, Türk Hava Yolları 2000 yılında gruptan ayrılmıştır. Bu gelişmenin ardından, Türk Hava Yolları sık uçan yolcu programı yeniden yapılandırılmış ve yoluna 'Miles&Smiles' adı altında devam etmiştir. Türk Hava Yolları'nın ikinci ittifak denemesi ise, ilkinden tam 10 yıl sonra gerçekleşmiş ve 1 Nisan 2008 tarihinde İstanbul'da imzalanan anlaşma ile şirket bu kez, Lufthansa'nın başını çektiği (SA) Star Alliance'a üye olmuştur. Şubat 2016 itibarı ile Türk Hava Yolları'nın ortak uçuş anlaşmasının bulunduğu havayolu şirketleri aşağıda listelenmiştir: Aralık 2019 itibarı ile Türk Hava Yolları, 127 ülkede toplam 323 farklı noktaya uçmaktadır. Türk Hava Yolları İç Hatlarda 86 noktaya uçuş düzenlemektedir bunlar; Adana, Adıyaman, Ağrı, Alanya, Amasya, Ankara, Antalya, Balıkesir, Bandırma, Batman, Bingöl, Bodrum, Bursa, Çanakkale, Dalaman, Diyarbakır, Denizli, Edremit, Elazığ, Erzincan, Erzurum, Eskişehir, Gaziantep, Hakkâri, Hatay, Iğdır, Isparta, İstanbul, İzmir, Kahramanmaraş, Kars, Kastamonu, Kayseri, Kocaeli, Konya, Kütahya, Malatya, Mardin, Muş, Nevşehir, Ordu/Giresun, Samsun, Siirt, Sinop, Sivas, Şanlıurfa, Şırnak, Tekirdağ, Tokat, Trabzon, Uşak, Van ve Zonguldak dır. Şubat 2020 itibarı ile, Türk Hava Yolları filosunda bulunan uçaklar ve sayıları aşağıdaki tabloda belirtilmiştir: Türk Hava Yolları Yönetim Kurulu’nun daha önce ilan ettiği 30’u opsiyonlu toplam 105 uçaklık ihale içinde planlanan alımda, Airbus A 3’ü opsiyon yani kesin siparişe çevrilebilir toplam 10 adet A330, Boeing’e de 7 adet 777-300ER tipi uçak siparişi verildi. Türk Hava Yolları da Boeing’ten 5 adet 777-300ER alacağını açıklamıştı. Böylece 2010-2012 arasında Türk Hava Yolları’na 22 adet geniş gövdeli uçak teslim alacak. Türk Hava Yolları filosunda yeni sipariş verilen uçaklarla birlikte toplam uzun menzilli uçak sayısı 2012’ye kadar 37’ye çıkacak. Türk Hava Yolları, ara geçiste yararlanmak üzere Hint Jet Airways şirketinden dördüncü 777 uçağını da 2 yıllığına kiralamak üzere anlasma yaptı. Önümüzdeki aylarda Türk Hava Yolları’nin 105 uçaklık alım ihalesinde kalan bölümün de tamamlanması hedefleniyor. Plana göre Türk Hava Yolları, 70 tek koridorlu uçak konusunda seçimini sonbaharda yapacak. 13 adetlik kalan uzun menzilli uçak projede ise Boeing 787 ile Airbus A350XWB kendi aralarında ve Boeing 747-800I ile Airbus A380 kendi aralarında rekabet ediyor. Turkish Cargo, Uzakdoğu'dan Amerika'ya, Avrupa'dan Ortadoğu ve Afrika'ya uzanan, geniş uçuş ağı ve çağdaş teknoloji ile hizmet veren TURKISH CARGO, ISO 9001:2000 kalite belgesine sahiptir. Küreselleşen dünyada yaygın kargo otomasyon sistemi sayesinde, gönderici, alıcı, acenteler ve hava yolları arasında mükemmel bir iletişim sağlamaktadır. Yoğun rekabetin yaşandığı havacılık sektöründe, başarıyı, kaliteli hizmet sunumu ile yakalayacağının bilincinde olan TURKISH CARGO; müşteri taleplerini karşılayan, kaliteli, hızlı ve güvenli hava kargo taşıma hizmeti sunmayı misyon ve Uçuş yapılan tüm noktalarda hava kargo taşımacılığı konusunda ilk tercih edilen kuruluş olmayı vizyon edinmiştir. Kuruluşu 20 Mayıs 1933 tarihine dayanan Türk Hava Yolları'nın bir alt markası olan TURKISH CARGO, ilk kargosunu 12 Şubat 1947 tarihinde Türk Hava Yolları'nın ilk uluslararası uçuşu olan Atina hattında taşıdı. İlk yıllarında “Türk Hava Yolları Kargo” adıyla anılan bölüm, 2000 yılında şirketiçi bir revizyonla TURKISH CARGO adını almış ve Türk Hava Yolları Kargo Başkanlığı yönetim çatısı altında faaliyetlerini daha etkin olarak gerçekleştirmektedir. 1936’dan bu yana iç ve dış hat kargolarını yolcu uçaklarında, yolcu bagajlarından arta kalan kapasiteyi hizmete sunarak kargo servisini yürütmektedir. Dünya ticaretinin gelişimine bağlı olarak pazardan gelen daha fazla hava kargo kapasite taleplerinin sonucu olarak 1990'lı yıllarda iç dizayn ve donanımı değiştirilerek yolcu uçağından kargo uçağına dönüştürülen iki adet B727-200F kargo uçağı olarak hizmete sunulmuştur (TC-JCA ve TC-JCB). İleriki yıllarda bu uçakların servisten çıkarılmasıyla 2000'li yılların başında tekrar Combi-Taşımacılığı dönemine dönen TURKISH CARGO, kendi kargo uçaklarının yokluğunu başka şirketlerden uçak kiralayarak gidermiş ancak pazardan gelen talepler neticesinde yeniden bir Kargo uçağı filosu edinme gereksinimi duymuştur. Türk Hava Yolları’nın elinde bulunan 4 adet A310 yolcu uçağı yine teknik dönüşümü sağlanarak kargo uçağı olarak hizmete alınmıştır. Türkiye'de ticaretin büyümesiyle bu uçaklarda yeterli olmayınca yeni nesil A330-200F tipi kargo uçaklarından ilki 2010 Ekim ayında, ikincisi ise 2011 Haziran ayında Airbus firmasından törenle teslim alınmış ve törenle filoya katılmıştır. Ayrıca 2012, 2013 ve 2014 yıllarında teslim alınmak üzere adet A330-200F siparişi verilerek eskiyen A310 uçaklarının yerine hizmete alınması planlanmıştır. TURKISH CARGO ISO 9001:2000 kalite belgesine ve ayrıca uluslararası hava kargo konusunda IATA projesi CARGO 2000 Kalite yönetimine üyedir. TURKISH CARGO dünyanın 55 noktasına kargo taşımaktadır. Sürekli yeni uçak alarak büyümekte olan Turkish Airlines’e paralel olarak kargo taşımacılığı da hızla gelişmektedir. Özellikle 2010 ve 2011 yıllarında kargo uçağı filosuna takviye edilen uzun menzilli A330-200F tipi kargo uçakları TURKISH CARGO’nun Uzak Doğu’daki daha uzak noktalara non-stop kargo uçuşu gerçekleştirmeye imkân tanımıştır. Merkez İstanbul Atatürk Havalimanı’ndan yola çıkarak halihazır Kargo uçaklarının gerçekleştirdiği uçuş rotaları şunlardır: Türk Hava Yolları, Atatürk Havalimanı (IST)'de, bir teknik bakım merkezine sahiptir. Türk Hava Yolları Bakım Merkezi (THY Teknik), Türk Hava Yolları'nın filosundaki uçakların, motor ve parçaların tüm bakım, onarım ve mühendislik desteğinden sorumludur. 2006 yılı Mayıs ayında, %100'ü Türk Hava Yolları A.O.'ya ait olmak THY Teknik A.Ş. adı altında ayrı bir tüzel kişilik olarak yeniden yapılandırılmıştır. Ayrıca HABOM adı altında Sabiha Gökçen Uluslararası Havalimanı'nda yeni bir bakım merkezi daha kurulmuştur. 2014 yılında tamamlanıp açılışı yapılan tesis 500 milyon dolara mal olmuştur ve kademeli olarak 7 bin kişiye istihdam sağlaması beklenmektedir. HABOM projesinin ilk etabı olarak kabul edilebilecek Türk Motor Bakım Merkezi (Turkish Engine Center) 2010 Yılı Ocak ayında ilk motor kabulünü gerçekleştirerek, faaliyetlerine başlamıştır. TEC, %51 Pratt & Whitney, %49 THY Teknik A.Ş. ortak girişimi şeklinde kurulmuştur. TEC inşaatı 2009 Nisan - 2009 Aralık arasında 7 ay sürede rekor sayılabilecek bir hızla tamamlanmıştır. TEC senelik toplamda 200 motor bakımı yapmayı hedefleyen ve CFM56 ve V2500 motor ailelerine bakım hizmeti vermeyi hedefleyen bir uluslararası motor bakım merkezidir. Ayrıca Türk Hava Yolları'nin, kısa adı Turkbine Teknik olan ve Zorlu Grubu ile THY Teknik'in %50 ortaklıkla kurduğu "Gaz Türbinleri Bakım Onarım A.Ş." adlı bir şirket daha vardır. Türk Hava Yolları A.O. başta olmak üzere sivil havacılık sektöründeki firmalar ile diğer kişi, kurum ve kuruluşlara eğitim ve danışmanlık hizmeti vermek. Türk Hava Yolları Havacılık Akademisi, konusunda uzman eğitmenler ile yılda yaklaşık 12.000 kişiye sınıf eğitimi ve 50.000 aşkın kişiye e-learning eğitimi veren, havacılık sektörünün önde gelen eğitim merkezlerinden biridir. Akademi, Türk Hava Yolları A.O. başta olmak üzere, yurt içi ve yurt dışı havacılık firmalarına, bakım merkezlerine, kargo firmalarına, seyahat acentelerine, üniversitelere, diğer hava yolu çalışanlarına, havalimanı işletmelerine, sivil havacılık sektöründeki firmalar ile diğer kişi, kurum ve kuruluşlara aşağıda belirtilen alanlarda eğitim ve danışmanlık hizmeti vermektedir. Türk Hava Yolları çeşitli spor kulüpleri ile sponsorluk anlaşmaları gerçekleştirmektedir. Bunlar arasında FC Barcelona, Manchester United ve Shakhtar Donetsk futbol kulüpleri sayılabilir. Bu sözleşmeler ile Türk Hava Yolları Barcelona, Manchester United ve Shaktar Donetsk'in resmî hava yolu taşıyıcısı olmuştur. Ayrıca Türkiye'de İstanbul Başakşehir FK, Beşiktaş, Bursaspor, Galatasaray, Fenerbahçe ve Trabzonspor'un ve Yunanistan basketbol liginden Maroussi B.C.'nin de sponsorudur. Bunların dışında Avrupa Basketbol Ligine de sponsor olarak lige Turkish Airlines EuroLeague adı verilmiştir. THY reklam filmlerinde de ünlü isimlere rol vermektedir. Bunlar arasında; Kobe Bryant, Lionel Messi, Caroline Wozniacki, Youssou N'Dour, Kıvanç Tatlıtuğ sayılabilir. THY bu sponsorluklar ile Avrupa'daki etkinliğini arttırarak şirketler sıralamasında ilk 3'e yerleşmeyi hedeflemiş ve bunu 2010 yılında gerçekleştirmiştir. Manchester United Air Asia'dan sonra Ocak 2010'da, Türk Hava Yolları ile sponsorluk anlaşması imzalamıştır. 3.5 yıl süren anlaşma 2013 yılı başında sona ermiş ve kulüp Rus Aeroflot ile anlaşmıştır. Anlaşmanın 2. yılında kulüp oyuncularının yer aldığı bir uçak içi uçuş emniyeti filmi çekilmiş ve uçuşlarda gösterimine başlanmıştır. Güvenlik prosedürlerinin anlatıldığı filmde United'dan Darren Flacher, Wayne Rooney, Nani, Chris Smalling, Rafael ve Fabio da Silva oynamaktadır. Türk Hava Yolları United yerine, UEFA Şampiyonlar Ligi'nde yarı finalde Real Madrid'i farklı eleyen Alman Borussia Dortmund kulübü ile 3 yıllık anlaşmaya varmıştır. Mayıs 2013'te başlayan anlaşma gereği Dortmund kulübü Londra'daki Şampiyonlar Ligi finaline, kendi renklerini taşıyan Türk Hava Yolları'nın TC-JHU tescilli Boeing 737-800 model uçağı ile gitmiştir. Wingo, Türk Hava Yolları'nın küresel alt markasıdır ve Ağustos 2012'de hayata geçmiştir. Temel amacı Türk Hava Yolları'nın en avantajlı fırsat ve kampanyalarını duyurmaktır. Wingo markasının logosu, Türk Hava Yolları’nın ilgili hizmetlerini tanımlayan bir görsel öğedir. Wingo markasıyla ilişkili ürün ve hizmetlerin özgün ve belirgin bir şekilde algılanmasına hizmet eder. Kırmızı ve mavi renklerde tasarlanan logodaki “W” harfi, Wingo karakterini çağrıştırmaktadır. Wingo’nun maskotu, Türk Hava Yolları’nın logosunda da yer alan, en uzun süre havada kalabilen kuş olma özelliğine sahip yaban kazı olarak tasarlanmıştır. Eskizlerle ana hatları belirlendikten sonra sayısal ortamda üç boyutlu olarak son görünümüne bürünen Wingo karakteri; markayla ilgili ürün ve hizmetlerin, özgün ve belirgin bir şekilde sembolize edilmesine yardımcı olur. Maceraperestlik, yeni yerler keşfetme, sık sık seyahat etme, seyahat arkadaşı gibi betimlemeler Wingo karakterini özetler. Wingo karakterinin yer aldığı ilk reklam filmi 2012 yazında Türkiye ve 200’e yakın ülkede yayınlanmıştır ve televizyon reklamları, basılı yayınlar ve sosyal medya kanalları üzerinden kullanıcıyla birebir ilişki kurmaya devam etmektedir. Oğuzhan Özyakup Oğuzhan Özyakup (d. 23 Eylül 1992, Zaandam), "Ozzy" lakaplı orta saha mevkiinde forma giyen aslen Trabzonlu, Hollanda doğumlu Türk millî futbolcudur. Hollanda ligi ekiplerinden Feyenoord'da ve Türk millî takımında forma giymektedir. Futbola, Zaandam Türk Spor takımında başlayan futbolcu 2002'de AZ altyapısına geçti. Burada B1 ve A1 seviyelerinde forma şansı buldu. Oğuzhan, 1 Eylül 2008 tarihinde Arsenal altyapısına geçmiştir. 2008-09 sezonunda FA Youth Cup şampiyonu olurlarken, Özyakup final maçlarının ikincisinde son 7 dakika forma giydi. 2009-10 sezonunda 18 yaş altı ligi olan Premier Academy League'de şampiyonluk yaşadılar. Yarı finallerde Oğuzhan, Manchester United karşısında uzatmalarda gol attı. 1-1 bitip, penaltılara giden maçta takımının ilk penaltısını gole çevirdi. Finalde de forma şansı buldu.2011-12 sezonunda 12 maçta 4 gol 5 asist yaptı. Oğuzhan, 2009 yılında kulübü ile profesyonel sözleşme imzaladı. 2011 yılında kulübüyle 3.5 yıllık profesyonel sözleşme imzalamıştır. 2010-11 sezonunda 51 numarayı alıp kadroda ismen yer alsa da forma şansı bulamadı. 2011-12 sezonunda Manchester United deplasmanında ilk kez Premier League kadrosuna girdi ancak maçta forma şansı bulamadı. Arsenal, maçı 8-2 kaybetmişti. 53 numaralı Arsenal formasıyla ilk profesyonel maçına ise 19 Eylül 2011'de bir EFL Cup maçında Shrewsbury Town takımı karşısında çıktı. Oyunda kaldığı 13 dakika süresinde performansı ve sergilediği futbolla teknik direktör Arsene Wegner'den geçer not alan Özyakup, karşılaşma sonrası yaptığı açıklamada; diyerek Arsène Wenger tarafından 77.dakikada oyuna sürülmesini "yaş günü hediyesi" olarak değerlendirdi. 8 Haziran 2012 tarihinde Beşiktaş'tan, KAP'a gönderilen açıklamada, Oğuzhan Özyakup'un transferi duyuruldu. Siyah Beyazlı kulüpten yapılan açıklamada; 2013-14 sezonunda ise Slaven Bilic'in orta sahada Manuel Fernandes ile birlikte görev verdiği oyuncu olan Oğuzhan, Trabzonspor maçının kadrosunda olsa da süre alamadı. Ancak UEFA Avrupa Ligi'nde Tromsö maçlarında görev yapan Oğuzhan kendi evinde oynanan maçta bir gol attı ve kariyerindeki ilk Avrupa golünü attı ve takımının üsttura çıkmasında pay sahibi oldu. Ancak takımı daha sonra UEFA tarafından men edildi. Ligde ilk maçına 26 Ağustos günü Kayseri Erciyesspor karşısında çıkan Oğuzhan bu maçta bir de asist yaptı. 5 ile 8.haftalar arası baldır yırtığı nedeniyle oynayamadı. 9. haftada sahalara döndü ve Akhisar Belediyespor maçında 1 gol 1 asist performansıyla oynadı. Bir sonraki golünü ise Konyaspor maçında attı. Bir hafta sonra ise 3-3 biten Fenerbahçe maçında asist yaptı. Son iki haftada ise sakatlığı nedeniyle süre almadı. Sezonun ikinci yarısında ise Fernandes'in yaşadığı problemler nedeniyle bu oyuncunun mevkiine çekildi ve formasını kaptı. 19. haftada Kayseri Erciyesspor maçında bir de gol attı. 4 Haziran 2014 tarihinde Beşiktaş, Oğuzhan Özyakup'un 2016 yılında bitecek olan sözleşmesi 2 yıl uzattı. Buna göre Oğuzhan 2018'e kadar Beşiktaş ile sözleşme yapmış oldu. İmzalanan sözleşmeye göre Oğuzhan yıllık 1.4 milyon Euro olacak. 5 Haziran 2014 tarihinde Beşiktaş'tan, KAP'a gönderilen açıklamada, Oğuzhan Özyakup'un transferi duyuruldu. Siyah Beyazlı kulüpten yapılan açıklamada; 2015-16 Sezonunda Beşiktaş Teknik Direktörü, Slaven Bilic Premier League ekiplerinden West Ham United'ın başına geçince Beşiktaş'ın yeni Teknik Direktörü Şenol Güneş oldu. İyi bir sezon başı hazırlık kampı geçirdi.Sezonun daha ilk maçında Mersin İdman Yurdu müsabakasında Oğuzhan 3 asist yaparak, takımının galibiyeti için büyük pay sahibi oldu. 9' ve 68'de Cenk Tosun'a 2 asist ve 73' te Olcay Şahan'a 1 asist yaptı. Karşılaşmayı Beşiktaş 5-2 gibi farklı bir skorla kazanmıştı. Karşılaşma sonunda yorumcular, Oğuzhan Özyakup’un bu maçtaki performansını, dünyanın gelmiş geçmiş en iyi 10 numaralarından biri olarak gösterilen, Real Madrid'in efsane oyuncularından Zinedine Zidane'a benzetti. 3.Hafta Gaziantepspor deplasmanında 76.dakika’ya kadar 0-0 giden mücadele de Beşiktaş’ın kazandığı frikiği, çok kaliteli bir vuruşla ağlara gönderdi. Beşiktaş bu karşılaşmadan ise 4-0 gibi farklı bir skorla ayrıldı. 7.hafta mücadelesinde Eskişehir deplasmanında 56' da Mario Gomez'in karşılaşmadaki 2.golünün asistini yaptı. Karşlışamayı Beşiktaş 2-1 kazandı. 9. Haftada 32.539 kişi kapasiteli Antalya Stadyumunun açılışı yapıldı. 72'de Oğuzhan karşılaşmayı 4-1 e getiren golün asistini Olcay Şahan’a yaptı. Beşiktaş karşılasmayı 5-1 gibi farklı bir skorla kazandı. 10.Haftada Kasımpaşa mücadelesinde Beşiktaş 3-2 yenik durumdayken, 90+3 de penaltı yaptırdı. Penaltıyı da gole çevirdi. Karşılaşma 3-3 berabere bitti.11.Hafta Bursaspor deplasmanında, 89.dkk.da barcelona’nın tiki taka paslarını anımsatan bir paslaşma yaşandı.Atiba Hutchinson asistinde Oğuzhan Özyakup kaleciyi çaresiz bırakan, maçı kazandıran golü attı.Karşılaşma 1-0 Beşiktaş Jk lehine sonuçlandı.12.Hafta Beşiktaş - Sivasspor maçında 90+2 de ceza sahası dışından attığı şut, ağlarla buluştu.karşılaşma 2-0 bitti.17.hafta Beşiktaş -Konyaspor maçında 50.dakika da Mario Gomez’in yaptığı asiste, kaleciyi ve 2 savunma oyuncusunu çalımlayarak vuruşunu gerçekleştirip skoru 1-0 yaptı.Çilingiri açtı.Beşiktaş maçı 4-0 kazandı.20.Hafta Beşiktaş - Gaziantepspor maçında Gökhan Töre asistinde 42.dakika da Oğuzhan Özyakup golü kaydetti.Maç 4-0 bitti.25.Hafta Beşiktaş - Çaykur Rizespor maçında 33.dk.da müsabakanın 2.golünün asistini Kerim Frei’a yaptı.Beşiktaş Karşılaşmayı 2-1 kazandı. 26.Hafta Beşiktaş - Antalyaspor maçında 27.dk.da karşılaşmanın tek golünü attı.Beşiktaş JK 1-0 kazandı.27.Hafta Beşiktaş Kasımpaşa maçında 28.dk.da Jose Sosa’ya golün asistini yaptı.Beşiktaş 2-1 mağlup oldu.29.Hafta Beşiktaş Jk - Sivasspor maçında 62.dk.da penaltıdan 1 gol attı. Süper Lig Hasan Doğan Sezonunu, Oğuzhan Özyakup: 41 maçta (10 gol 8 asist) istatistik ile şampiyon olarak tamamladı. Türkiye Profesyonel Futbolcular Derneğinin (TPFD) ikincisini düzenlediği PFD ödüllerinde Süper Lig'de 2015-2016 sezonun en iyileri arasında yer aldı. Yılın 11'i : Volkan Babacan, Gökhan Gönül, Simon Kjaer, Yalçın Ayhan, İsmail Köybaşı, Edin Visca, Atiba Hutchinson, Oğuzhan Özyakup, Volkan Şen, Samuel Eto'o,Mario Gomez Yılın Golü: 11.hafta da Bursaspor-Beşiktaş maçının 89.dakikasında Oğuzhan Özyakup'un attığı, gol seçildi. 2016-2017 Süper Lig Turgay Şeren Sezonunda teknik direktör Şenol Güneş yönetimindeki Beşiktaş ile, sezonun ilk maçında Alanyaspor ile karşılaştı. Vodafone Arena'da oynanan ligin ilk maçında, Maçta 6.dk.da Adriano'nun taç atışıyla topla buluşan Oğuzhan, rakiplerini çalımladı ve kaleciden sıyrılarak topu boş kaleye gönderdi.Beşiktaş bu karşılaşmada ise 4-1 galip geldi. Oğuzhan Özyakup, maçın adamı seçildi. Hollanda'nın 17 yaş altı ve 19 yaş altı takımlarında yer alan Oğuzhan, Hollanda 17 yaş altı millî takımıyla birlikte 2009 UEFA Avrupa 17 Yaş Altı Futbol Şampiyonası'nda final oynamıştır. A millî takım tercihini Türkiye'den kullanan Oğuzhan Özyakup, 29 Şubat 2012 tarihinde Danimarka ve İrlanda ile oynanacak maçlar için Türkiye 21 yaş altı millî futbol takımı aday kadrosuna çağrılmıştır.. İrlanda karşılaşmasının 61. dakikasında forma giymiş ve 1-0 biten maçın tek golünü 84. dakika da kaydetmiştir. Ayrılık Zor Ayrılık Zor Tarkan nın 2005 yılında yayınlanan teklisi, yaklaşık yarım milyon satmıştır. Şarkının müziği ve sözü Tarkan'a aittir. Avea sponsorluğunda piyasaya sürülmüştür. Purnell's History of the Second World War Purnell's History of the Second World War ("Purnell'ın İkinci Dünya Savaşı Tarihi"), ilk kez 1966'da Birleşik Krallık'ta yayımlanmaya başlamış ve 96 sayıda tamamlanmış haftalık II. Dünya Savaşı dergisidir. Dergi formatında yayımlanmakla birlikte, eserin tamamlandığında bir başvuru kitabı olması düşünülmüştü. Orijinal seri, her 12 sayı bir cildi oluşturacak şekilde 8 ciltte tamamlanmıştır. 1970'teki ikinci sürümünde eklemelerle birlikte fasikül sayısı 128'e çıkmıştı. Konusunun en klasik yayınlarından biri sayılan ve İngiliz "BPC Publishing Ltd." tarafından yayımlanan bu popüler dergi serisi çok rağbet görünce 1970'te ufak tefek değişikliklerle bir baskı daha yaptı. ABD'de ise 1973 yılında "Cavendish USA Ltd." şirketi tarafından formatına fazlaca dokunulmadan yeniden yayımlandı ve benzer şekilde ilgi gördü. Her iki yayın da ağırlıklı olarak İngilizce konuşulan ülkelerde dağıtılmıştır. Adı kısaca "History of the WW2" olarak da anılan derginin baş editörü Sir Basil Liddell-Hart, eserin akademik çevreler tarafından da bir başvuru kaynağı olarak kabul görmesini amaçlamış ve bu doğrultuda İngiltere İmparatorluk Savaş Müzesi'yle yaygın bir işbirliği içine girmiş, bu kuruluşun geniş arşivlerinden yararlandığı gibi ayrıca hem İngiltere'den hem de başka ülkelerden birçok akademisyen, tarihçi ve askeri tarih yazarını da bünyesinde bir araya getirmişti. Bunların arasında bizzat savaşa katılmış birçok asker de bulunuyordu. Teksti bu şekilde güvenilir kıldıktan sonra, derginin geniş kitleler tarafından da ilgiyle takip edilebilmesi için çok sayıda renkli grafik, afiş, kroki, harita ve çizimle de desteklemiştir. Bu ilgi çekici grafikler arasında gemi, uçak gibi savaş araçlarının iç kesitlerini açıklayan ayrıntılı resimlerle, savaş silahlarının çalışma prensiplerini betimleyen çizimler vb sayılabilir. 1970'teki ikinci sürümüyle birlikte yayınevi birçok özel sayı da çıkartmıştır. Dergi 1966'da ilk kez çıkarken 6 ciltte tamamlanması planlanmıştı. Ancak serinin tamamlanmasına yaklaşılınca, Birleşmiş Milletler teşkilâtının kuruluması ve nükleer çağ'ın gelişimi gibi II. Dünya Savaşı bittikten sonra dünyayı şekillendiren bazı önemli olayları da seriye eklemenin doğru olacağına karar verilmiş ve seri 96 sayı yerine, 128 sayıda tamamlanmıştır. 22.5x30cm ebatlarındaki dergi fasikülleri kapaklar hariç 28'er sayfaydı ve her 16 sayıda bir cilt tamamlanıyordu ve sayfa sayıları her fasikülde, bir önceki sayıda kaldığı yerden devam etmekteydi. 8. cildin sonunda kapsamlı bir fihristi olan serinin cilt kapakları da firma tarafından ayrıca okuyuculara sunulmuştur. Bu cilt kapakları okurun kendisinin kolayca fasikülleri iliştirebileceği tarzda tasarlanmışlardı. Derginin adında yer alan yayıncı şirket "Purnell & Sons" ("Purnell ve Oğulları") İngiltere'nin en köklü yayıncılarından biriydi. 1839'da kurulmuş olan Londra merkezli şirket 1964 yılında faaliyetine son vermiş ve birçok başka yayıncıyla birleşerek "British Printing Corporation"u oluşturmuşlardır. Önceleri ülkenin en büyük İncil yayımcısı da olan şirket baskı kalitesine verdiği önemle tanınıyordu ve aynı zamanda "Observer Magazine" ve "TV Times" gibi dergileri de yayımlamıştı. Derginin adında bu köklü yayıncı kuruluşun adı kullanılmış olmakla birlikte, aslında bu dergi serisi 1966 yılında İngiltere'de "Phoebus Publishing Ltd" tarafından yayımlanmıştı. Amerikalı yayıncı ise seriyi 1973'te basan "Marshall Cavendish USA Ltd." idi. 1970 yılındaki ikinci sürümünde, orijinal 96 fasiküle 32 yeni bölüm daha eklenmiş ve seri toplam 128 fasiküle genişlemişti. 96. sayıda orijinal sayıların indeksi de ayrıca verilmiştir. Bu seride cilt sayısı aynı olduğu için her ciltte 16 fasikül yer almaktadır. Özel sayılardan bazıları şunlardır: Onur Terzioğlu Onur Nazmi Terzioğlu (d. 26 Nisan 1990, Korkuteli, Antalya), Türk futbolcudur. 3. Lig ekiplerinden Adıyamanspor'da oynamaktadır. Futbola Konyaspor altyapısında başlayan Onur Terzioğlu, 2008 yılında profesyonelliğe geçiş mukavelesi imzalayarak A2 takım kadrosuna dahil edildi. Oyun tecrübesi edinebilmesi için 2010-12 sezonunda 3. Lig ekiplerinden Batman Petrolspor'a kiralandı. Burada uyum sornu yaşadığı için yarım sezon sonra Konyaspor'a geri döndü. 2011-12 sezonunda as takım kadrosuna 3. kaleci olarak dahil edildi. Abdülkerim Bardakcı Abdülkerim Bardakcı (d. 7 Eylül 1994; Meram), Türk futbolcudur. Süper Lig ekiplerinden Konyaspor'da forma giymektedir. Futbola Fener Spor altyapısında başlayan Abdülkerim Bardakçı, daha sonra Konyaspor altyapısında oynadı. Burada 2011 yılında profesyonelliğe geçiş mukavelesi imzalayarak as takım kadrosuna dahil edildi. Sultanahmet Mesleki ve Teknik Anadolu Lisesi Sultanahmet Endüstri Meslek Lisesi, İstanbul’un Fatih ilçesinde, kuruluşu 1868’e dayanan tarihi bir meslek okuludur. Okulun bünyesine 1968 yılında Sultanhamet Teknik Lisesi; 1990 yılında Anadolu Teknik Lisesi katılmıştır; bu üç okuldan kısaca “"Sultanahmet Teknik Okulları"”olarak bahsedilir. Ünlü Osmanlı devlet adamı Mithat Paşa’nın öncülüğünde 1868 yılında tarihi Kılıçhane binasında “"İslah-i Sanayi Mektebi"" adıyla hizmete giren okul; Osmanlı İmparatorluğu’nda sanayi, demircilik, dökmecilik, makinecilik, mimarlık gibi derslerin okutulduğu ilk modern sanat okuludur Günümüzde okulun içinde “"Cumhuriyet Eğitim Müzesi'” bulunur. Okulun bulunduğu yerde 1054 yılında hastane inşa edilmiş; daha sonra bu mekân, demir işçiliği yapılan bir yere dönüştürülmüştü. Mekân, 1454’te Fatih Sultan Mehmet’in vezirlerinden Gedik Ahmed Paşa tarafından kılıç üretim atölyesine dönüştürülüp “"Kılıçhane"” olarak anılmaya başladı. Mekan, I. Ahmet devrinden itibaren yeniçeri kıyafetlerinin dikildiği bir tekstil atölyesi oldu; III. Ahmet devrinde mimar Sedefkâr Mehmet Ağa tarafından hastaneye dönüştürüldü. Günümüzde okulun ön bahçesindeki havuza monte edilen mermer fıskiye çanakları ile girişteki mermer sütun ve revaklar hastaneden kalmıştır. III. Selim devrinde tekrar Kılıçhane olarak kullanılmaya başlandı ve 1868’e kadar işlevini sürdürdü. Kılıçhane Binası, 1868’de “"Sanayi Mektebi"” olarak düzenlendi ve günümüze kadar meslek okulu olarak eğitime aralıksız devam etti. Sadece 1894-1899 arasında tadilat gördüğü dönemde eğitim Şehzadebaşı’nda devam etmiştir. Ünlü Osmanlı devlet adamı Mithat Paşa’nın öncülüğünde kurulan okul, 1868 yılında Kasım ayında devrin ileri gelenlerinin katılımıyla gerçekleşen görkemli bir törenin ardından, eski Kılıçhane binası ile etrafındaki arsalar üzerinde inşa edilen binalarda “"Islah-i Sanayi Mektebi"" adıyla hizmete girdi. Bu kurum, Osmanlı İmparatorluğu’nda sanayi, demircilik, dökmecilik, makinecilik, mimarlık gibi derslerin okutulduğu ilk modern sanat okulu idi. Kimsesiz ve fakir öğrencilerin kabul edildiği okul 13 yaşın altında 50 yatılı öğrenci ile eğitime başladı. Okulun müdürlüğüne Üsküdar’daki Özbek Tekkesi Şeyhi İbrahim Ethem Bey atandı. Okulun 5 yıllık bir müfredatı vardı. Ücretsiz eğitim veren bir kuruluştu. Okula hazineden gelir sağlanmış ve kira getirili vakıflar tahsis edilmişti. Okul binası dershaneler ve atölyelerin yanı sıra bir de fabrika binasını içeriyordu. Okulun kuruluş amacını, programını ve yönetim esaslarını içeren bir nizamname Şura-yı Devlet tarafından Aralık ayında hazırlandı. Okulu başarı ile bitiren öğrenciler batı teknolojisini tanımaları için Avrupa’ya gönderilmekteydi. Okul, 1874’ten sonra sanat okulu niteliğini kaybetmeye başladı; diğer sanayi mektepleri gibi başıbozuk bir dönem geçirdi; sadece kimsesiz çocukları barındıran ve koruyan bir yer haline geldi. 1882 yılında okul yönetimine gazeteci Ebüzziya Tevfik getirildi ve bu dönemde okul yönetimine yabancı uzmanlar getirilerek tekrar eğitimin güçlendirilmesine çalışıldı. Okul binası 1894’teki depremde yılınca 1899’a kadar eğitim Şehzadebaşı ve Atpazarı’ndaki çeşitli binalarda devam etti. 1899’da ikinci bir açılış şenliği ile tamir olunan binada eğitime devam edildi. Yabancı uzmanların okulda görev yaptığı 1894-1908 dönemi bir istikrar dönemi kabul edildi. 1909’dan sonra “"Mıntıka Sanat Mektebi"” olarak değiştirildi. I.Dünya Savaşı döneminde verimli bir şekilde çalışamadı. Savaşın ardından imzalanan Mondros Mütarekesi üzerine yabancı uzmanların ülkelerine dönmek zorunda kalması üzerine çıkarılan yeni nizamname ile sanat okulları demir sanat okulları haline gelmişti. 1921 yılında yeniden düzenlenen nizamname ile okul, demir ve ahşap sanayi şubesi ile elektrikçilik ve ebniye (bina) inşaatı sanayinde usta adayı yetiştiren dört yıllık bir okul oldu. 1968'de ""Endüstri Meslek Lisesi"" adını alan okulun bünyesine 1968’de Teknik Lise, 1990’da Anadolu Teknik Lisesi katıldı. Cumhuriyetin 75. Yılı Kutlamaları çerçevesinde okulun içinde İl Milli Eğitim Müdürlüğü’ne bağlı “"Cumhuriyet Eğitimi Müzesi"” açılmıştır. Habakkuk kitabÄ± Habakkuk kitabı, Tanah'taki Oniki küçük peygamber kitaplarının sekizincisidir. Peygamber Habakkuk ile bağdaştırılır ve muhtemelen MÖ 7.yy'ın sonlarında yazılmıştır. İçinde üç konu barındıran kitabın ilk iki konusu Ölü Deniz parşömenlerinde de bulunmuştur. Bir ve ikinci konular Yehova ile peygamber arasındaki diyaloğu içerir. Kitabın ana mesajı, Hristiyan öğretisinde de önemli rol oynayan "...doğru kişi sadakatiyle yaşayacak..." olmasıdır. Bu mesaj, Romalılar 1:17, Galatyalılar 3:11 ve İbraniler 10:38'de iman kavramının başlangıcı olarak yer alır. 3. konu bağımsız olabilmekle birlikte yakın zamanda ayinsel parça olarak kabul edilmiştir ve muhtemelen ilk iki konuyu yazan yazar tarafından kaleme alınmıştır. Kitabın MÖ 7.yy'ın ortalarından sonlarına kadar geçen zaman diliminde peygamber Habakkuk tarafından yazıldığına inanılır. Kitabın yazarı kim olursa olsun Kudüs'ün Babilliler tarafından kuşatılıp fethedilmesinden uzun süre önce yazılmadığı düşünülür. Habakkuk, kitabın ilk bapında kendisini peygamber olarak tanıtır. Habakkuk kitabının ayinsel doğası gereği uzmanlar yazarın bir tapınak peygamberi olduğunu düşünür. Tapınak peygamberlerinin tanımı 'de yapılmaktadır ve burada bu peygamberlerin lir, çenk ve zil çaldıkları anlatılır. Kimisi bu imânın Habakkuk 3:19b'de tekrar edildiğine dolayısıyla peygamberin bir Levi ve Tapınak'ta hazan olduğuna inanır. Peygamber Habakkuk hakkında biyografik bir bilgi bulunmamaktadır, hatta Tanah'taki yazarlar arasında en az bilgi sahibi olunan kişi bu peygamberdir. Onun hakkında edinilen bilgiler sadece adını taşıdığı kitaptan gelmektedir. İsmi, ya İbranice'deki kucaklama anlamına gelen "havak" (חבק) kökünden ya da Akatça bir bitki olan "hambakuku"dan gelir. Her ne kadar Habakkuk'un adı Tanah'ın diğer yerlerinde geçmese de Rabinik edebiyata göre 'da bahsedilen peygamber Elişa tarafından müjdelenen Şunemli kadının oğludur. Yunan versiyonuna göre Levi kabilesi'nden Yeşu tarafından oğul olarak kabul edilirdi. Bu kitaba göre, Habakkuk melekler tarafından yükseltilip bir aslan ininde bulunan Daniel'e yemek götürmesi için Babil'e gönderilmiştir. Habakkuk'un ne zaman yaşadığı ve vaazlar verdiği bilinmemektedir fakat 1:6-11'de yükselişte olan Keldanilere yapılan atıf göz önüne alındığında MÖ 7.yy'ın son çeyreğinde yaşamış olması muhtemeldir. Bir başka olası zaman dilimlerinden biri de, MÖ 609'dan MÖ 598'e krallık yapan Yehoyakim dönemidir; bunun sebebi, bu zaman diliminde Babillilerin yükselişte olmasıdır. Babilliler MÖ 598'de Kudüs'e yürüdü. Babilliler, Kudüs'e yürüdüğü zaman kral olan Yehoyakim ölünce tahta sekiz yaşındaki oğlu Yekoniya geçti. Babilliler Kudüs'e vardıklarından kısa bir sonra yeni kral ve danışmanları teslim oldu. Krallar arasında geçiş dönemi yaşanması ve yeni kralın çok genç ve deneyimsiz olması sebepleriyle Keldanilere karşı ayakta duramadılar. 1:12-17 arasında Babillilerin gaddarlıklarının anlatıldığı hissedilir. Habakkuk kitabı, İbranilerin kutsal kitabı içinde bulunan hem Masoretik hem Yunan versiyonlarındaki oniki küçük peygamber kitaplarının sekizincisidir. Aynı zamanda yaşadığı Nahum'un kitabından sonra ve Sefanya'nın kitabından önce gelir. Üç konusu bulunan kitapta üç farklı üslup muntazaman bölümlere ayrılır: Kitabın yapısal dağılımı şöyledir: Habakkuk'un ana teması, imandaki tereddütten ve Tanrı ya olan mutlak güvenin yüceliğine duyulan şüpheden uzaklaşmaktır. Habakkuk, onun gözünde günahkar sayılan Yehudalıların günahlarının cezalandıralacağını bildirilir. Habakkuk'u diğer peygamberlerden ayıran bir özelliği, Tanrı'nın bilgeliğini açıkça sınamasıdır. Birinci konunun ilk bölümünde peygamber, halkının işlediği günahlar karşısında Tanrı'nın neden sessiz kaldığını Tanrı'ya sormaktadır. ""1:2 Ya RAB, ne zamana dek seni yardıma çağıracağım, Beni duymuyor musun? "Zorbalık var" diye haykırıyorum sana, Ama kurtarmıyorsun!"" Birinci konunun ortalarında Tanrı, halkının cezalandırılması için onların üzerine Keldanileri göndereceğini bildirir. ""1:5 Bakın öbür uluslara, Gördüklerinize büsbütün şaşacaksınız. Sizin gününüzde öyle işler yapacağım ki, Anlatsalar inanmayacaksınız. 1:6 Başkalarına ait toprakları ele geçirmek için Dünyanın dört yanına yürüyen o acımasız ve saldırgan ulusu, Kildaniler'i güçlendireceğim."" "İbrani yazıtlarındaki on sekiz düzeltme"den birisinin 1:12'de yapıldığı görülür (bu sayı aslında on sekizden fazladır). Soferim denen profesyonel Yahudi katiplere göre 1:12'de "Sen [Tanrı] ölmeyeceksin" yazısı "Biz ölmeyeceğiz"e değiştirilmiştir çünkü buradaki "Sen" kelimesinin saygısız bir kelime olduğu düşünülür. Birinci konunun sonunda ise peygamber, Tanrı'nın halkı yargılayış şekline duyduğu şaşkınlığı dile getirir. ""1:15 Kötüye bakamayacak kadar saftır gözlerin. Haksızlığı hoş göremezsin. Öyleyse nasıl hoş görürsün Bu hain adamları? Doğrular kötülere yem olurken Neden susuyorsun?"" İkinci konuda, Tanrı'ya karşı başlattığı münazaranın cevabını bekler. Tanrı, ona Keldanileri daha şiddetli bir şekilde yargılayacağını söyler. ""2:8 Birçok ulusu soyduğunuz, Kan döktüğünüz, Ülkelere, kentlere ve oralarda yaşayan herkese zorbalık ettiğiniz için, Halklardan sağ kalanlar da sizi soyacaklar. 2:9 Evini haksız kazançla dolduranın, Felaketten kaçmak için yuvasını yüksek yere kuranın vay haline!"" En nihayetinde, üçüncü konuda Habakkuk, neden olduğunu anlamasa bile Tanrı'ya karşı olan imanının sonsuz olduğunu belirtir. ""3:17 Tomurcuklanmasa incir ağaçları, Asmalar üzüm vermese, Boşa gitse de zeytine verilen emek, Tarlalar ürün vermese de, Boşalsa da davar ağılları, Sığır kalmasa da ahırlarda, 3:18 Ben yine RAB sayesinde sevineceğim, Kurtuluşumun Tanrısı sayesinde sevinçten coşacağım."" Son konu Tanrı'yı şiirsel bir biçimde yücelttiği için Habakkuk'un Tapınak korosundaki Levilerden biri olduğu düşünülür. Günümüz uzmanları, son konunun Ölü Deniz parşömenlerinde yer almadığını ve bu konunun Daniel kitabıyla benzerlikler taşıdığını dile getirir. Bu nedenle, Daniel kitabının yazarlarını etkileyen bu son konunun sonradan eklendiği ve dolayısıyla Habakkuk ile ilgili bir bilgi sunmadığı savunulur. Yahudi ve Hristiyanlarca bu kitap, kutsal kitaba ait olarak kabul edilir. Habakkuk kitabı İbrani kutsal kitabında Oniki küçük peygamber veya Hristiyan kutsal kitabında Küçük peygamberler olarak bilinen kitaplar serisinin sekizinci kitabıdır. Yunan tercümesi Septuagint'te de yer almaktadır. Üç konulu kitabın ilk iki konusu Habakkuk Yorumları adı altında Ölü Deniz parşömenleri içinde yer almaktadır. 'ün ikinci yarısı erken Hristiyan tercümelerinin bazılarında kullanılmıştır. İbranice orijinalinde sadece üç kelime olan bu cümle, Pavlus tarafından hem Romalılar 1:17 hem Galatlılar 3:11'de iki kere tekrarlanmaktadır. Pavlus böyle yaparak Habakkuk'un dürüstlük kavramını geleceğe taşımıştır. Aynı bap İbraniler 10:37-38'de de kullanılmış ve bu Mesih (İsa) ile bağdaştırılmıştır. Bugün itibarıyla uzmanlar tarafından ayinsel bir parça olarak kabul edilen kitabın üçüncü konusunun kaynağı bağımsız olabilir. İlk iki konunun yazarının Kudüs Tapınağı'ndaki bir kült peygamberi olduğu düşünülür, üçüncü konunun yazarının da aynı kişi olması mümkündür. Bir Hristiyan ilahisi olan "Rab kutsal tapınağındadır" 1900 yılında William J. Kirkpatrick tarafından yazılmış olup 2:20 numaralı baptan esinlenilmiştir. William Cowper'ın yazdığı "Sometimes a Light Surprises" (Bazen Işık Şaşırtır) ilahisi 3:17-18'den alıntı yapmaktadır. Misfits Misfits, İngilizce "uyumsuzlar" anlamına gelen bir sözcüktür. Kuzey Makedonya'nın belediyeleri Makedonya Cumhuriyeti’nin belediyeleri Kuzey Makedonya'nın yapısında yer alan belediyelerdir. Ülke içinde 84 belediye merkezi vardır. Bunlar, Makedonya’nın birinci derece idari bölgeleridirler. Ağustos 2004’te Makedonya idaresi tarafından, söz konusu 84 belediye yeniden düzenlenmiştir. Bu belediye merkezlerinden on tanesi Büyük Üsküp’ü oluşturur. Makedonya’nın belediye sınırlarını gösteren alttaki haritada Büyük Üsküp 1 olarak numaralandırılmıştır. Söz konusu belediye sınırlarından bazısı “kentsel” ("urban") bazısı da “kırsal” ("rural") olarak belirtilmiştir. U2 3D U2 3D, rock grubu U2'nun 2006 yılında Vertigo Turunda verdiği konserlerin 3D boyutta birleştirilip 2008 yılında gösterime giren filmdir. 2004 yılında çıkan How to Dismantle an Atomic Bomb albümünden 14 parça bulunmaktadır. Güney Amerika'da, Meksiko, Sao Paulo, Santiago, ve Buenos Aires’de gerçekleşen 7 stadyum konserinde, dijital 3 boyutlu kameralar ile çekilen görüntülerinden oluşmaktadır. Konser siyasi ve politik ifadeler içermektedir. Sinema alanında birçok ilki barından film, ilk üç boyutlu canlı film olma özelliğine sahiptir. Willie Dixon William James "Willie" Dixon (1 Haziran 1915 - 29 Ocak 1992) Amerikalı blues müzisyeni, vokalist, şarkı sözü yazarı, aranjör ve müzik yapımcısı idi. Hem kontrbas ve gitarda, hem de şarkı söyleme alanında sesi ve becerisi ile Grammy Ödülü ile ödüllendirilmiştir. Dixon, yaşadığı dönemin, en üretken şarkı yazarı olarak bilinmektedir. Chicago blues tarzı müziğin kurucularından biri olarak kabul edilmektedir. Şarkıları sadece kendisi tarafından veya dahil olduğu gruplar tarafından değil, aynı zamanda sayısız müzisyen tarafından kaydedilmiş ve seslendirilmiştir. "Little Red Rooster", "Hoochie Coochie Man", "Evil", "Spoonful", "Back Door Man", "I Just Want to Make Love to You", "I Ain't Superstitious", "My Babe", "Wang Dang Doddle" ve "Bring It On Home" isimli şarkılar, Dixon'un en ünlü şarkılarındandır. Bu şarkılar 1950 ve 1965 yılları arasında, Chess Records isimli plak şirketinin doruk noktasında iken yazılmış ve Muddy Waters, Howlin' Wolf, Little Walter tarafından seslendirilmiş ve dünyanın çeşitli yerlerinden, çeşitli nesilden müzisyenleri etkilemiştir. Muddy Waters ile birlikte, 2. Dünya Savaşı döneminde Chicago Blues tarzı müziği en çok etkileyen kişi idi. Aynı zamanda, 1950'li yılların sonlarında, Chuck Berry ve Bo Diddley ile birlikte çalışarak Blues ve Rock and Roll müzikleri arasında bir köprü vazifesi görmüştür. Dixon'un şarkıları, Styx, Bob Dylan, Cream, Jimi Hendrix, Led Zeppelin, Foghat, The Yardbirds, The Rolling Stones, Queen, Megadeth, The Doors, The Allman Brothers Band, Steppenwolf, Eric Clapton gibi yakın zamanların en büyük grupları tarafından yorumlanmıştır. Burbank, Kaliforniya'da 29 Ocak 1992 tarihide kalp yetmezliğinden hayatını kaybetmiş ve İllinois'te bulunan Burr Oak Mezarlığı'nda cesedi yakılmıştır. Ölümünden sonra, Rock and Roll Hall of Fame'e, Pre-Rock (Rock müziğinin başlangıç dönemi) kategorisine, 1994 yılında dahil edilmiştir. Türkan Elçi Türkan Elçi, 1954 yılında İzmir'de doğan sanatçı. Ege Üniversitesi Ziraat Fakültesi'nden 1976 yılında mezun olduktan sonra Ünal Cimit Seramik Atölyesinde 1994-1999 yılları arasında eğitim aldı. 2001 yılında Resim Heykel Müzeleri Derneği Yrd. Doç. Dr. Sedat Balkır ile resim çalışmalarına başladı. Tokatçık Tokatçık (), Bulgaristan'ın Kırcaali iline bağlı Koşukavak ilçesinin bir köyüdür. Köy, Bulgaristan'ın Doğu Rodop dağlarında bulunmakta ve Yunanistan'ın Makaz sınır kapısına 20 km uzaklıktadır. Köyün büyük çoğunluğu Türklerden oluşmaktadır. Ayrıca köyde ilköğretim okulu ve kütüphane bulunmakta olup bu okul diğer çevre köylere de hizmet vermektedir. Köy halkının geçim kaynağı tütüncülük ve hayvancılıktır. Nüfusunun büyük çoğunluğu göçler yüzünden azalmıştır. Catherine Frot Catherine Frot (d. 1 Mayıs 1956, Paris), Fransız oyuncu. Sinema oyuncusu Dominique Frot'un kardeşidir. Oyunculuk dışında matematik öğretmenliği yapmaktadır. "Rue Blanche Drama Okulu" 'nda ve "Drama Sanatları Fransa Ulusal Konservatuvarı" 'nda eğitim gördü. "Compagnie du chapeau rouge" adlı bir tiyatro şirketinin kurucu üyesidir. Kanjira Kanjira Hindistan'da (özellikle güney bölgeler) kullanılan Tef ailesinden vurmalı bir çalgıdır.Ağaçtan bir kasnağa 10 adet ikişerli sıra haline takılan zil'ler ile oluşturulmuş, 10 veya 12 cm çapında, Genelde Yılan ve Kertenkele deri'sinden yapılmaktadır.Kanjira yaklaşık 1880 yıllarından beri mevcuttur.Hint klasik müziğinde 1930 larda kullanılmaya başlanmıştır. Ion Ionuţ Luţu Ion Ionuţ Luţu, (d. 3 Ağustos 1975, Slatina) Rumen eski futbolcudur. Luţu Romanya'da Hagi'ye benzetilen stiliyle bilinen bir orta saha oyuncusuydu. Top sürme yeteneği ve tekniği ön plana çıkan özellikleri olurken, çoğunlukla istikrarsız performansı bu yeteneklerinin önüne geçti. Bu yüzden gittiği çoğu takımda yarım ya da bir sezon gibi çok kısa süreler oynayan Luţu, 1998 yılında Türkiye'ye gelerek Galatasaray'da yarım sezon oynadı ve 3 lig maçına çıktı. Romanya ve Türkiye dışında Güney Kore, Yunanistan ve Kazakistan'da da futbol oynayan Luţu, 2010 yılında futbolu bıraktı. Luţu, Romanya millî takımı formasını 1999 yılında 1 kez giydi. The Misfits (roman, 1961) The Misfits ("Uygunsuzlar"), Amerikalı oyun yazarı Arthur Miller'ın 1961 yılında yazdığı romanın adıdır. Kitabın önsözünde bizzat yazarın da belirttiği gibi görünüşte romana benzese de aslında bu alışılmadık formatın yeni bir deneme tarzı olduğu, kitabının roman, oyun ve senaryo formatlarının dışında olduğu, ama bunların hepsinden de ögeler içerdiği belirtilmiştir. Bu roman aslında aynı yıl çevrilen, The Misfits adlı filmin senaryosuna dayanmaktadır. John Huston'ın yönettiği, Clark Gable, Marilyn Monroe ve Montgomery Clift'in başrollerinde oynadıkları bu 1961 ABD yapımı siyah beyaz filmin senaryosunu da Arthur Miller yazmıştı. Zaten bu senaryo da yazarın 1957'de Esquire dergisine yazdığı aynı adlı kısa hikâyeye dayanmaktaydı. Film 1963 yılında Türkiye'de "Uygunsuzlar" adıyla gösterime girmişti. Film çekilirken Arthur Miller, başrol oyuncusu Marilyn Monroe ile evliydi, çekimlerden kısa süre sonra da boşandılar. Önce senaryosu sonra romanı yazılan filmlere bir başka örnek teşkil eden ve filmiyle aynı yıl piyasaya verilen bu kitap da muhtemelen bir pazarlama stratejisi sonucunda, filmin başarısını desteklemek amacıyla, yani ticari kaygılarla senaryonun yazarına ısmarlanmıştı. Filmin başrol oyuncularından, aynı zamanda yazarın arkadaşı da olan Clark Gable'a ithaf edilmiş olan kitabın sonunda yer alan 8 sayfada filmden alınmış 12 fotoğraf karesi kullanılmıştır. Kitaptaki tanıtım yazısında "The Misfits"in, yazarın 1955'te yayımlanan "A View from the Bridge" ("Köprüden Görünüş")'den beri yazdığı en önemli eseri olduğu belirtilmiştir. Kitabın sonundaki 31 sayfada, Miller'ın "Esquire" dergisinde yayımlanan aynı adlı orijinal hikâyesi de yer almaktadır. 1960'lı yıllarda Reno Nevada'da geçen bu "modern western" mevcut düzene uyum sağlayamamış maceracı bir grup arkadaşın öyküsünü anlatır. Eski bir kovboy olan kumarbaz Gay, kumar borçları için Mustang denen başıboş yabani atları yakalayarak köpek maması yapılmak üzere mezbahalara satar. Oysa daha önceleri bu Mustang'leri binmeleri için küçük çocukların ailelerine satan Gay, artık oldukça yaşlanmıştır ve işler eskisi gibi iyi gitmemektedir. Yardımcısı Guido ve avare ve alkolik rodeocu Perce arkadaş grubunun diğer elemanlarıdır. Modern Batı'nın bu demode kovboyları, geçimlerini sağlayabilmek için vahşi at ve kartal avlayıp, rodeolara katılarak günlerini geçirirlerken, aralarına henüz boşanmış, çocuksu tavırları olan Roslyn adında güzel bir kadın katılır. Roslyn bu gamsız insanların kaybolmakta olan hayatlarına taze bir soluk getirir. Üç adamın da hayatı kökten değişmiştir. Roslyn, Gay ve Guido'nun çöldeki evlerine yerleşir. Ona kur yapmaya çalışan bu iki yalnız erkek arasında bir gerilim yaşanır. Ancak Roslyn, karısı ölmüş olduğu için kendisini başkalarına acındırmaya çalışan (aynı zamanda kendine de acıyan) Guido yerine, yaşlı kovboy Gay'i seçer. Birlikte gittikleri bir rodeo müsabakasında, rodeocu genç Perce'le tanışırlar ve dördü birden Gay'in önderliğinde Mustang yakalamaya çıkarlar. Ancak durum o kadar da romantik değildir. Yakalanan hayvanlar köpek maması yapılmak üzere mezbahaya satılacaktır. Yakalama sırasında hayvanlara karşı yeterince vahşet de sergilenince melankolik yapıdaki Roslyn isyan eder. "The Misfits" bir karakter çalışmasıdır. Hikâyenin eğildiği aykırı kovboy karakterleri zaten uzun zamandan beri edebiyat ve sinemada yeteri kadar romantikleştirilmişlerdi. Ancak Arthur Miller bu modası geçmiş, uyumsuz karakterlerin üzerinden bir kez daha geçerken onların iç dünyalarına, yüreklerine daha fazla odaklanmıştır. Romanın oldukça sürükleyici ve karmaşık dört karakteri üzerinden yazar aşkın doğası ve insanın varoluş nedeni hakkında en duru ifadeleri kullanmıştır. Romanın dört yaralı karakteri vardır. Nevada'nın sert ve acımasız doğasında yaşayan bu üç erkek, artık tükenmeye yüz tutmuş bir nesli temsil ederler. Bu modası geçmiş kovboylar bir yandan, eski zamanlarda olduğu gibi özgür bir yaşam sürdürmeye çalışırlarken, medeniyetin bu özgürlüğe getirdiği saldırı ve kısıtlamaları, günden güne dozu artan müdahelesini de bir türlü anlayamazlar. Onların prensiplerine göre düzenli ve sabit maaşlı bir işte çalışmak en büyük günah sayılmaktadır. Bunun için de vahşi atları yakalayıp mezbahaya satarlar, mütevazı para ödülleri için biteviye bir şekilde rodeo yarışlarına katılırlar vb. Anlık yaşayan bu insanlar haliyle kendilerini ucuz viskiyle avuturlar. Başlarda her üçü de çocuksu idealleri olan güzel dul Roslyn'e yaklaşmaya çalışırlar. Karısı ölmüş olan Guido ona acıklı hikâyeler anlatarak kalbini kazanmaya çalışır, genç rodeocu Perce'ün de fazla şansı olmaz. Roslyn kendine yaşlı kovboy Gay'i seçer. Sinema edebiyat ilişkisi içerisinde yaklaşık 100 yıldır sayısız roman, oyun, masal, hikâye ve çizgi roman beyaz perdeye aktarılmıştır. Ancak daha az sayıda eserde bunun tersi de gerçekleşmişti. Yani önce bir senaryoya dayanarak çekilen filmden sonra çeşitli nedenlerle o filmin veya senaryonun bir de romanı piyasaya sürülmüştür. Önce senaryosu sonra romanı yazılan filmlere bir örnek de "The Misfits" olmuştur. Amerikalı oyun yazarı Arthur Miller 1957 yılında Esquire dergisine yazdığı kısa hikâyeden yola çıkarak 1961 yılında bir film senaryosu yazdı. O yıl bu senaryodan bir film yapıldı. John Huston tarafından sinemaya aktarılan The Misfits filminin başlıca rollerinde Clark Gable, Marilyn Monroe, Montgomery Clift ve Eli Wallach oynadılar. 1961 United Artists yapımı iki saatlik bu siyah beyaz filme tam 4 milyon dolar harcanmıştı. Böylelikle film en maliyetli siyah beyaz film olma unvanını da kazanmış oldu. Çekimleri Nevada'da yapılan filmin müziklerini Alex North bestelemişti. Çekimlerden 12 gün sonra Clark Gable kalp krizi geçirerek öldü. Çekimler sırasında evli olan Monroe ve Miller, çekimler bitince boşandılar. Marilyn Monroe bir yıl kadar sonra aşırı dozda ilaçtan öldü. Montgomery Clift ise 6 yıl sonra bu film televizyonda gösterilirken kalp krizinden öldü. Film gösterime verildiği aynı yıl, senaryonun (ve onun dayandığı kısa hikâyenin) yazarı olan Arthur Miller, kendi eserini roman formunda yeniden düzenledi ve yayımladı. İlgili kitabın kapak ve iç sayfalarındaki bilgiler. Folkeskole Folkeskole, Danimarka’daki devlete bağlı olan ilköğretim ve ortaokul sistemidir. Bir yıl hazırlık sınıfı ile birlikte toplam olarak eğitim süresi on yıldır. Danimarka’da 6-7 ve 16 yaş arası herkes için eğitim zorunludur. Genel standartlara bağlı kalındığı sürece eğitim alma şekli kişilerin tercihine kalmıştır, kişi isterse devlet okullarında, isterse özel okullarda ya da evde bireysel olarak eğitim alabilir. Zorunlu olan okul değil eğitimdir. Folkeskole 1814'te kurulmuştur. Bu tarihlerde çocukların 7 yıl eğitim alma hakkı vardı. Müfredatında din, yazma ve aritmetik dersleri olduğu sanılıyor. 20. yüzyıla kadar eğitim sisteminde 1903.1937.1958.1975 ve 1993 yıllarında toplam olarak 5 önemli değişiklik olmuştur. İlköğretim okulunda eğitim-öğretimin amacı, öğrencilerin bilgi ve beceri kazanmalarıdır. Amaç aynı zamanda, öğrencilerin üst eğitime hazırlanmasıdır. Bunların yanı sıra ilköğretim okulu, özgürlük ve demokrasi içeren bir toplumda öğrencileri katılımcılık, ortak sorumluluklar, haklar ve yükümlülükler konusunda hazırlamalı. İlköğretim okulları yasası, okul ve aile arasındaki işbirliği temeline dayanmaktadır. Folkeskole ayrıca öz güven gelişimine yardımcı olabilecek fırsatlar yaratmayı hedefler. Böylece öğrendiklerini uygulamaya geçmede gönüllü olabilirler. Danimarka okul sisteminin amacı toplumunun mutluluğu ve refahını artırmak ekonomiyi, uluslararası sosyal ve kültürel gelişmeyi ve birleşmeyi desteklemek, modern uygarlık içerisinde ulusunu daha yaratıcı ve fark edilebilir kılmaktır. Danimarkalı filozof, din bilgini, öğretmen, tarihçi ve şair olan Nikolai Frederik Severin Grundtvig (1783-1872), halk okulları’nın babası olarak bilinir. Halk eğitimi, yaşam boyu öğrenme Danimarka geleneği ile çok yakından bağlantılıdır. Temel olarak, sadece bir meslek veya kariyer amacıyla değil, manevi tatmin içinde bireylerin yaşam boyu eğitim’e katılmaları gerektiği düşüncesini savunmuştur. Grundtvig, yaygın eğitimde Iskandinav geleneğinin kurucusu olarak bilinir. Grundtvig’in bu konu hakkında Danimarka Kültürüne silinmez bir iz bıraktığı üzerine hiçbir şüphe yoktur. Tabii ki bazıları eğer Grundtvig yaşamamış olsaydı tarihin akışı yine aynı olurdu diye düşünebilir. Ama Danimarka için bunu kimse söyleyemez. Eğer Grundtvig yaşamamış olsaydı Danimarka da kültürel çevre, kilise hayatı, eğitim sistemi, siyasal kültür, atmosfer ve zihniyet kesnlikle şimdikinden daha az neşeli ve daha az eğlenceli olurdu. Grundtvig yaptığı çalışmalarla ve ileri sürdüğü görüşlerle Danimarka'da eğitim hayatından kültürel çevreye, kilise yaşamından siyasete ve birçok alana önemli katkılarda bulunmuştur. Hıristiyanlık dersinin esas bilgi alanı Danimarka Milli Kilisesi’nin Protestan Lutherian Hıristiyanlığıdır. Buna ek olarak, eski zamanlarda eğitim yabancı dinler ve hayat felsefeleri derslerini de kapsardı. Eğer istenirse, çocuğun velayetine sahip kişi okulun başöğretmenine (okul müdürü) ,çocuğun dini eğitiminin sorumluluğunu kişisel olarak üstlendiğine dair yazılı bir belge sunarsa ,çocuk Hıristiyanlık dersinden muaf tutulur.Muafiyet normalde sadece çocuk okula ilk başladığı yılda etkilidir. Eğer çocuk 15 yaşına ulaşırsa muafiyet, çocuğun kendi rızasına bırakılır. Sınıf grubu, Danimarka Folkeskole’nin başlıca ünitesidir. Genellikle bu sınıf grubunun kendi odası vardır: Ev Odası. Her okulun başında yeni 1.sınıflar kurulur. Her sınıf grubu en fazla 28 yeni başlayan öğrencide oluşur (6-7 yaşlarında ortalama yaklaşık 22 kişi). Bir sınıf öğretmenine bir sınıf verilir ve sınıf öğretmeninin bütün 9 yıl boyunca aynı sınıf grubunu alma imkânı vardır. Sınıf öğretmenin görevi birçok açıdan kapsamlıdır ve şunları içerir: Sınıf öğretmenlerinin %95 i sınıf grupları için anadil (Danca) öğretmenleridir.Buna ek olarak sınıf gruplarına çoğu kez bir ya da iki başka ders daha öğretirler.Sınıf öğretmenlerinin ayrıca, sınıf grubuna ayrılan,okul takımı koordinatörü olması da beklenir. Sınıf öğretmenin genel olarak görevleri: Şüphesiz ki,sınıf öğretmeni sadece bütün bu görevleri yerine getirmekle sorumlu tek kişi değildir.Sınıf öğretmeninin temel görevi, sınıf için en uygun öğrenme ortamını sağlamaktır. Danimarka’daki her çocuk bir devlet okulunda ücretsiz eğitim hakkına sahiptir. Herhangi bir giriş koşulları yoktur. Danimarka'daki devlet okullarında tüm çocuklar için eğitim sağlanır. Danimarka'da, 10 yıllık zorunlu okul eğitimi vardır. Çocuklar, altı yaşına ulaştıklarında Ağustos ayında okula başlarlar. İlk yıl ana sınıfı ve ardından 10. sınıf isteğe bağlı tamamlandığı dokuzuncu sınıf gelir. Çocuk doğal olarak yaşanılan ilçedeki bir okula bağlıdır. Çocuk okul çağına geldiğinde kayıt bilgilendirilmesi ve okulu ziyaret etmek için okuldan bir mektup alınır. Bu okul veli ile temas yapmak zorunda, bu durumda farklı bir devlet okulu veya özel okul (Friskole ya da Fri Grundskole) seçilebilir. Okul veliler ile işbirliği içerisindedir. Böylece bilgi, beceri, yöntem ve yollarla kendilerini ifade etmeye çalışan daha bireysel kazanımları olan öğrencilere çok yönlü kişisel gelişimlerinde katkıda bulunur. Okul yargılarını bağımsız oluşturan ve kişisel harekete geçmek için kendi olanaklarıyla bir arka plana olan güveni kazandırır. Böylece öğrencinin bilinci, hayal gücü ve öğrenme dürtüsü deneyimi gelişir. Endüstri ve emilmesi için bu fırsatları yaratmak amacıyla çaba sarf edilir. Okullar Danimarka kültürü ile öğrencileri tanımak , diğer kültürleri tanımak ve insanın doğa ile etkileşimi anlayışlara katkı sağlar. Okul özgürlük ve demokrasiye dayalı bir toplumda aktif katılım, ortak sorumluluk, hak ve görevler için öğrencileri hazırlar. Bu nedenle öğretimi okul ve günlük yaşam, entelektüel özgürlük, eşitlik ve demokrasi üzerine inşa etmeliyiz. Danimarka özel okul geleneğine sahip bir ülkedir ve bu geleneğin öncüleri N.F.S. Grundtvig ve Christen Kold' dur. Danimarka'daki öğrenciler en az 9 yıllık bir eğitim almaktadırlar ve ilkokul seviyesindeki çocukların %13'ü özel okullarda eğitim almaktadırlar. 2006 yılında 91.000 öğrenci 491 özel okulda eğitim alırken yaklaşık 1600 kadar olan devlet okuluna giden öğrencilerin sayısı 690,000'dir. Özel okul çeşitleri: Özel okullarda gösterilen önemli dersler aritmetik, matematik, Danca ve İngilizcedir. Özel okulların kamu hibe sistemleri vardır ve öğrenci başına yıllık gider ücreti yaklaşık 41,000 Danimarka kronu olup, aileler tarafından ödenen hibe fiyatı ise 9000 Danimarka Kronudur. Din, politik ve etnik durumlara bakmaksızın devlet özel okullara finansal yardımda bulunur. Bazı özel okullar çok eski, bazıları oldukça yeni, bazı yeni, okullarda yapılmaya devam ediyor. Özel okullar devlet okullarından daha küçüktür. Danimarka parlamentosundaki bütün partiler özel okulları finansal olarak desteklemek istemektedir. Ve devlet okulları, özel okulların uzmanlık alanlarından yararlanıyor. Devlet okulları zorunlu olarak ilkokul ve ortaokulu içerir. Öğrencilerin yaklaşık % 85 devlet okuluna gider. %1 in den daha azı evde özel eğitim alır. 7 yaşından önce eğitim zorunlu değil. 1-9 kadar olan zorunlu eğitimin yanı sıra okul öncesi eğitimi de içerir. Çocukların %99 dan daha fazlası okul öncesi eğitime katılır. Sınıf ortalaması 19 öğrencidir. Okul 8 başlar ve ilkokul için 13:00 da biter, ortaokul için ise 14:00 ya da 15:00 biter. Fokeskole yasasına göre o öğrencilere değişik konularda uzmanlık tanımak zorundadır ve ayrıca bir sonraki eğitim için hazırlamalı ve demokratik bir toplumun vatandaşları olarak yetişmeli. Öğretmen öğrencinin ilgilerine ve ihtiyaçlarına göre organize edilmeli. Aynı zamanda öğrencinin grup çalışma yeteneklerini geliştirmeli. öğrenciler belirli aralıklarla değerlendirilmeli ve öğretmenler önceden hazırladıkları ders planlarını yazmalı. Sınavlar zorunlu. Öğrenciler haftalık proje yapmalı. Danimarka okullarında dersler iki kategoriye ayrılır. Bunlardan biri zorunlu derslerdir. Bu dersler tüm okul dönemini kapsar. İsteğe bağlı olan dersler ise 8-10 yıllarında verilir. Zorunlu dersler okul sisteminin 9 yıllık sürecini kapsar. Bu zorunlu derslere tüm öğrenciler katılır. bu dersler: Folkeskolede iki çeşit değerlendirme yöntemi vardır. Bunlar: Bu değerlendirme yöntemi öğrenciye öğretim planlamasının ilerki safhalarında rehberlik eden bir yöntemdir. Folkeskole her öğrencinin kendi kapasitelerine göre gelişimlerini desteklemekle yükümlüdür. Bu okulların çalışma yöntemleri öğrencinin olgunluk düzeyini ve özgüven duygusunu önemsemekte ve merkezi yapmaktadır. Bu durumda, düzenli olarak yılda en az iki öğrencinin kişisel ve sosyal gelişiminin yanı sıra onun salt akademik düzeyi hakkında da bilgiler verir. Notlar öğrencinin başarısına göre 7 puan üzerinden verilmektedir. Sınavlar iki düzeyde yapılır. 10. ve 11. düzeyden sonra mezuniyet sınavı düzenlenmektedir. Yazılı sınav soruları orta düzeyde düzenlenmektedir. Sıvalar zorunlu değildir. Öğrenciler sınava girip girmeme konusunda özgürdürler ve istedikleri kararı verebiliyorlar. Aynı zamanda, genel olarak % 90-95 oranında öğrenci 10. düzeyden sonra bu sınava katılır, %85-90 oranındaki öğrenci ise 11. düzeyden sonra bu sınavlara katılmaktadırlar. Alnatura Alnatura Produktions und Handels GmbH Alman gıda mağazası zinciridir. Alnatura şu anda Almanya'da ağırlıklı olarak Baden-Württemberg, Hesse ve Renanya-Palatina bölgelerinde, 500 ila 800 metrekare arasında değişen perakende alanı ile 48 süpermarket işletmektedir. Zeyne, GÃ¼lnar Zeyne, Mersin ilinin Gülnar ilçesine bağlı bir mahalledir. Eskiden beri "Zeyne" olan yerleşimin adı