evlenip 1990 yılında boşanmıştır. 23 Eylül 1996 yılında Tiani Warden ile evlenmiştir fakat bu evliliği 2001 yılında sona ermiştir. Her Friend The Bandit Her Friend The Bandit, Charlie Chaplin'in Keystone Studios'daki 17. filmidir. Başrollerinde Chaplin ve Mabel Normand'ın rol aldığı 1914 yapımı bu film yine Chaplin ve Normand tarafından yönetilmiştir. Herhangi bir kopyası bulunamayan film, Chaplin'in tek kayıp filmidir. "The Italian, Mabel's Flirtation, The Thief Catcher" adlarıyla da tanınır. Cebirsel sayÄ±lar Cebirsel sayılar, katsayıları tam sayılar olan bir polinomun kökü olarak ifade edilebilen sayılardır. Örneğin tüm rasyonel sayılar aynı zamanda bir cebirsel sayıdır; hepsi formula_1 şeklindeki bir polinomun köküdür. sanal bileşeni olan sayılar da cebirsel olabilir. Örneğin i sayısının kendisi cebirseldir; formula_2 polinomunun köküdür. Tomáš Sivok Tomáš Sivok (d. 15 Eylül 1983, Pelhřimov) Stoper mevkinde forma giyen Çek millî futbolcudur. BSK Dynamo České Budějovice'da oynamaktadır ve Çek Cumhuriyeti millî takımında forma giymiştir. 1986 yılında SK Kamenice nad Lipou takımında futbola başladı ve 2000 yılına kadar bu takımın formasını giydi. 1994 yılında Çek Cumhuriyeti 1. Ligi olan 1. liga takımarından SK Dynamo České Budějovice kulübüne transfer oldu ve 2002 yılına kadar bu takımın formasını giydi. 2002-04 sezonu öncesinde Çek Cumhuriyeti'nin Sparta Prag kulübüne transfer oldu. 2003-2004 sezonunun 2. yarısına SK Dynamo České Budějovice kulübüne kiralandı. 2004-05 sezonunda tekrar kulübüne dönen Sivok, 2007 yılına kadar Sparta Prag forması giydi; bu kulüpte gösterdiği performans ile Sivok, İtalyan takımlarının dikkatini çekti ve İtalya'ya transfer oldu. Serie A’da Udinese takımının formasını giyerken sakatlanan Sivok, sakatlıktan sonra kiralık olarak tekrar Sparta Prag’da forma giymeye başladı. Genç yaşına rağmen Sparta Prag’ın kaptanlığını da yapan Çek futbolcu, 1.85’lik boyuyla savunmanın ortasında ve orta alanda görev yapabiliyor. Sivok futbola kendi ülkesinde başladı ve ismini duyurmaya başladığı ilk dönemlerde en yetenekli genç oyuncular arasında gösterildi. Çek futbolcu en büyük patlamayı ise İtalya’da oynadığı dönemde yaptı. Serie A’da Udinese takımının formasını giyen Tomas Sivok'un, daha sonra AC Milan'a transferi gündeme geldi. Ancak geçirdiği sakatlık yüzünden transferi gerçekleşmedi. Tomas Sivok 2008-2009 sezon başında Tomáš Zápotočný ile birlikte Ertuğrul Sağlam'ın isteğiyle Beşiktaş ile 4+1 yıllık sözleşme imzaladı. Bonservisi için Udinese'ya 4 Milyon 750 bin Euro ödendi. Beşiktaş'taki ilk golünü özel maçta Kocaelispor'a karşı atmıştır. İlk sezonunda 29 lig maçında 2 gol attı. 6 Türkiye Kupası, 3 de UEFA Avrupa Ligi forma giyen Sivok, takımın başına Mustafa Denizli'nın de gelmesiyle birlikte iyi bir çıkış yakaladı ve ilk sezonunda 38 kez forma giydi. Sivok ilk sezonunda Beşiktaş forması ile Türkiye Süper Lig ve Türkiye Kupası şampiyonluğu yaşadı. İkinci sezonunda 31 kez lig maçında forma giydi ve 2 gol attı. İtalyan stoper Matteo Ferrari ile iyi bir uyum yakalayan Sivok, 2 Türkiye Kupası, 1 de Süper Kupa maçına çıktı. UEFA Şampiyonlar Liginde de 5 kez forma giyen Sivok sezon sonunda toplamda 39 kez Beşiktaş formasını giydi. 3 Ağustos 2010 tarihinde antranmanda yaşadığı talihsiz sakatlığın ardından 6 ay yeşil sahalardan uzak kalacağı bildirilmiştir. Beşiktaş yönetimi bu oyuncunun sözleşmesini 31 Ocak 2011 tarihine kadar dondurmuştur. 1 Şubat 2011 tarihi itibarıyla sözleşmesi yenilendi. yarım sezonda 11 Süper Lig, 5 de Türkiye Kupası ve 5 kez de UEFA Avrupa Ligi maçına çıktı ve 2 gol kaydetti. Sivok 3 sezonda, 71 Süper Lig maçına 5 gol, 13 Türkiye Kupası maçında 2 gol, 1 Türkiye Süper Kupası, 5 UEFA Şampiyonlar Ligi maçı ve 8 de UEFA Avrupa Ligi olmak üzere 99 kez Beşiktaş formasını giymiş toplamda 6 gol atmayı başarmıştır. Beşiktaş ile 1 yılı opsiyonlu 4 yıllık anlaşma imzalamıştır. 2012-13 sezonu öncesi Beşiktaş Sivok ile 3 yıllık anlaşma sağladı. Çek futbolcu 4 yıllık sözleşme istemesine karşın siyah-beyazlı yönetimin 3 sezonluk teklifine olumlu yanıt verdi, böylece 3 yıl daha Beşiktaş formasını giyecektir. 13 Temmuz 2012 tarihinde Beşiktaş kulübünden KAP'a gönderilen açıklamada Sivok ile anlaşıldığı bildirildi. Şirketten Kamuyu Aydınlatma Platformu'na gönderilen açıklama şöyle: denildi. Beşiktaş'ta 100. maçını Elazığspor karşısında oynamış bir de gol atmıştır.. 2012-13 sezonunda Beşiktaş kariyerindeki en golcü sezonunu yaşayan Sivok 5 gol 3 asitle takımına katkı yaparken, 28 Süper Lig maçı ve 1 Türkiye Kupasında olmak üzere 29 maçta forma giymiştir. 2014-15 sezonunda yaşadığı sakatlık sebebi ile uzun süre takımdaki yerini alamadı. 13 Lig maçı ve 2 Avrupa Kupası maçında forma giyen Sivok, Süper Lig'de yaptığı 2 asist ve 1 golle takımına katkı sağlamıştır. 27 Ekim 2014 tarihinde, Beşiktaş'taki 7. sezonun 7.haftasında Kayseri Erciyesspor ile oynanan Süper Lig maçında 145. kez forma giyerek, kulüp tarihin Süper Lig'de en çok forma giyen yabancı futbolcusu olmuştur. 29 Mayıs 2015 tarihinde Osmanlı Stadı'nda oynanan Beşiktaş-Gençlerbirliği karşılaşmasında 156.kez forma giymiş ve sözleşmesi yenilenmediğinden dolayı bu müsabakayla beraber Beşiktaş kariyeri sona ermiştir. 15 Haziran 2015'te Sivok Bursasporla anlaşmıştır Sivok Çek Cumhuriyeti millî takımının her kategorisinde forma giymiştir. 10 kez Çek Cumhuriyeti U-15 forması giymiş ve 2 gol atmıştır. 22 kez Çek Cumhuriyeti U-16 millî forması ile 2 gol atmayı başarmıştır. 8 kez Çek Cumhuriyeti U-17 millî takım formasını giymiştir. 1 kez de Çek Cumhuriyeti U-18 formasını giymiştir. 8 kez Çek Cumhuriyeti U-19 forması giymiş 1 gol kaydetmiştir. 10 kez Çek Cumhuriyeti U-20 millî takım formasını giyen Sivok 2 gol kaydetmeyi başarmıştır. 14 kez Çek Cumhuriyeti U-21 forması giymiş ve 2 kez gol sevinci yaşamıştır. Sivok 2008 Avrupa Futbol Şampiyonası ve 2012 Avrupa Futbol Şampiyonasında Çek Cumhuriyeti millî futbol takımı kadrosunda yer aldı. Çek Cumhuriyeti formasını 48 kez giymiş, bu maçlarda 4 gol kaydetmiştir. Sivok, 9 Mart 2009 tarihinde İstanbul'da Michaela Sachlova ile evlendi. 2 çocuk babasıdır. Konstantin ZÃ¼reyk Konstantin Züreyk () (d. 1909, Şam - ö. 2000), Arap entelektüel ve modern Arap ulusçuluğunun en önemli teorisyenlerinden biri. Politik düşüncelerini “"Arapların misyonu"” ve “"ulusal felsefe"” gibi Arap ulusçuluğunun temel kavramlarının yer aldığı kitaplar da yayınlamıştır. Züreyk, Arap toplumunda entelektüel bir reformun gerekliliğinin taraftarıydı ve rasyonelliğe olan ihtiyaç ve ahlak devrimi üzerinde ısrarcıydı. Züreyk 1909 yılında, Şam’da Rum Ortodoks bir ailenin çocuğu olarak dünyaya geldi. İlk eğitimini ve orta eğitimini Ortodoks okulunda gördü. Daha sonra Beyrut Amerikan Üniversitesine devam etti. 1930 yılında ABD’de Princeton Üniversitesinde tarih doktorası elde etti. Doktorasını aldıktan sonra konferanslar verdi ve diplomat olarak çalıştı. Daha sonra 1949 yılında Şam Üniversitesine Rektör olarak atandı. 1952 yılında Beyrut Amerikan Üniversitesine rektör yardımcısı olarak atandı ve bu üniversitede 1954’ten 1958 yılına kadar geçici rektörlük yaptı. Züreyk’in kayda değer ilk yayını 1938 yılındaki bir konferansına dayanarak oluşturulmuştur. Kitabın adı “"Arap Bilinci"”dir (el-va'i el-'arabî). 1939’da yenilenen kitapta, "Arap misyonu" kavramından bahsetmekte ve her ulusun insanlık kültürüne ve uygarlığa bir mesaj getirdiğini savunmaktadır. Bilinç, sömürge döneminde gururunu kaybetmiş Araplara, ulusal misyonla getirilebilirdi ve bu onlara aynı zamanda dünyadaki rollerini tekrar kazandırtabilirdi. Züreyk, halk ulusçu inançta olsun diye entelektüel ve ulusçu eliti, Arap gençliğinde oluşturmaya hizmet eden bir politik düşünme olan “ulusal felsefe”yi ilan etti. Ona göre ulusal yenilenme için felsefe gerekliydi. Bu iki kavram, ulusçularda baskın oldu. Bu kavramlar Mişel Eflak’ın da içinde bulunduğu çoğu entelektüeli etkiledi. Baas gibi partiler, bu kavramı farklı bir biçimde aldılar. Ellili yılların başında Züreyk, Arap Ulusal Hareketini kuran Corc Habaş ile tanıştı. Arap Ulusal Hareketi, milliyetçi, pan-Arapçı, devrimci, sosyalist ve laik bir hareket olarak bu iki ismin düşünceleriyle oluştu. VÃ¢nia Fernandes Vânia Fernandes (25 Eylül 1985, Funchal), Portekizli şarkıcı. 2008 Eurovision Şarkı Yarışması'nda Portekiz'i Senhora do Mar adlı şarkı ile temsil etmiştir. Şarkı yarışmada 69 puanla 13. olmuştur. Gülen Gözler Gülen Gözler, yönetmenliğini Ertem Eğilmez'in yaptığı ve Münir Özkul, Adile Naşit, Şener Şen, Müjde Ar, Ayşen Gruda ve Itır Esen gibi isimlerin rol aldığı 1977 yapımı dram - komedi tarzındaki Türk filmi. Yaşar Usta, (Münir Özkul) karısı Nezaket (Adile Naşit) ve beş yetişkin kızı ile İstanbul'da yaşar. Yaşar usta, erkek çocuğu olur beklentisiyle tüm kızlarına erkek ismi vermiştir. Kalabalık ailesinin geçimini sağlamak için çok çalışmakta, cimriliği ve hilekarlığı ile zengin olmuş eski arkadaşı Yunus'un inşaatları için doğramacılık yapmaktadır. Kızlarının gönül ilişkilerinin hareketliliğinden habersiz bir şekilde, onlara münasip kısmetler bulmak ister. Büyük kızı Fikret'e (Ayşen Gruda) âşık olan Vecihi (Şener Şen) sürekli olarak kapısını aşındırsa da kızını ona vermemekte direnir. Hikmet ise evin alt katındaki çırakların gözdesidir; bütün vaktini onlara oyunlar oynayarak geçirir. En düşkün olduğu kızı İsmet (Müjde Ar) Yunus'un oğlu Temel (Mahmut Hekimoğlu) ile evlenir; fakat Temel babası tarafından onaylanmayan bu evlilik nedeniyle evlatlıktan reddedilir. Yapılan düğünün tüm parası fakir Yaşar Usta'ya kalır. Vecihi ise Fikret'i istemeye ve reddedilmeye devam etmekte, ara sıra da uçağı ile evin üstünden geçmeyi sürdürmektedir. Annesi Nezaket'in gözdesi olan Nedret (Itır Esen) ise ablası gibi sevdiği gençle evlenmek ister; ama sevgilisi henüz üniversite öğrencisidir. Yaşar Usta'nın evliliğe karşı çıkmasını engellemek için, bu genci ona zengin bir mühendis olarak tanıtırlar. Ancak yeni düğün yapan ailenin parası yoktur. Nezaket kızının düğünü için Yaşar Usta'dan habersiz bir şekilde oturdukları evi ipotek ettirip Müteahhit Yunus'tan borç alır; ancak düğünden sonra bu borcu ödeyemez. Evdeki gençler tavanarasında sabun tozu yapıp para kazanmaya çalışsa da hayalleri hüsranla sonuçlanır. Yunus acımasız bir şekilde parasını istemektedir. Yaşar Usta gerçekleri öğrenince çok üzülür. Tam ipotek nedeniyle evlerini terk etmek üzerelerken, Yunus'un sürekli olarak malzemeden çalarak inşa ettiği sitedeki apartmanlar yıkılır. İflas eden Yunus da Yaşar Usta'ya gelir. Onun tüm kötülüklerine rağmen Yaşar Usta ona kucak açar. Filmin sonunda Yaşar Usta, yaşadıkları zorluklara rağmen ailesinin sorunlarının çözülmesi ile mutlu olur ve bu mutluluk anınında, sürekli evin üstünde uçtuğu uçakla sonunda eve iniş yapıp kızını isteyen Vecihi'ye Fikret ile evlenme iznini verir. Filmin ana çekimleri İstanbul'un Yeşilköy semtinde gerçekleştirildi. Dönemin film mekanları arasında yer alan köşk, Yeşilköy'deki Stavro'nun eski köşkü olarak bilinen Stavro Yuanidis'e aittir. Ã‡apa Fen Lisesi Çapa Fen Lisesi, İstanbul'un Fatih ilçesinin Çapa semtindeki tarihi okuldur. Çapa Fen Lisesi'nin tarihi, 16 Mart 1848 tarihinde aynı binada hizmete açılmış olan “"Darülmualimin"” (Erkek Öğretmen Okulu) adlı okula dayanır. Tanzimat’ın ilanından sonra ortaokul öğretmen yetiştirmek amacıyla kurulan Darülmualimin adlı okulların ilki, bu binada Padişah I. Abdülmecid'in iradesi ile Ahmet Kemal Efendi’nin öncülüğünde öğretime başlamıştı. 1868 yılında ilkokul öğretmeni yetiştirmek üzere Beyazıt’ta “"Darülmuallimin-i Sıbyan"” açılınca eski Darülmuallimin adı, “"Darülmualimin-i Rüşdiye"” oldu. 1870 yılında binası onarıldı. 1874’te içinde bir de “idadi” şubesi açıldı. Kurum, içinde Rüşdiye ve İdadi şubelerini içeren ve “"İstanbul Darülmuallimini"” adıyla anılan bir öğretmen okulu haline geldi. 1890’da ise bünyesinde İbtidaiye, Rüşdüye ve Aliye şubelerini bulunan ve “"İstanbul Darülmaullimin-i Aliye"” adını taşıyan bir okul oldu. Okul binası Mimar Kemaleddin tarafından 1900 yılında imar edildi. 1908’de İbtidaiye kısmı okuldan ayrıldı; 1912’de yüksekokul statüsü verildi. Cumhuriyetin ilanından sonra okulun “"Yüksek Mualim Mektebi"”’ne dönüştürüldü ve Darülfünun’a bağlandı. İlk mezunlarını 1927’de veren okulun adı 1934’te “"İstanbul Yüksek Öğretmen Okulu"” olarak değişti. 1949-1950’de kapanan okul, 1 Mart 1951'de Yüksek Öğretmen Okulu olarak bütün bölümleriyle yeniden açıldı. Ancak gençlerin ilgisi mühendisliğe yöneldiğinden okula ilgi azalmıştı. 1979 yılında yatılık kaldırılarak öğrenciler burslu hale getirildi. 1980 yılında yeniden eski statüye döndürüldü fakat öğrenci alınmadı. 1981 yılından sonra okul Hizmet İçi Eğitim Statüsü şekline dönüştürülen okul, 1985 yılında yatılı öğretmen yetiştirme merkezi haline getirildi. Pertevniyal Lisesi ve Devlet Kitapları Müdürlüğü 1987'de okula geçici statü ile taşındı; Hizmet İçi Eğitim Merkezi de 1991 yılına kadar tarihi ana binada faaliyetini sürdürdü. Okul, 1991-1992 öğretim yılından 2013-2014 öğretim yılına kadar Çapa Anadolu Öğretmen Lisesi olarak hizmet vermiş olup 2014-2015 öğretim yılından itibaren Çapa Fen Lisesi adını almıştır. Bileşik faiz Bileşik faiz her devre kazanılan faizin ana paraya ilave edilerek her devre değişen sermayeler üzerinden hesaplanır örneğin bir kimse bankaya 100 tl'yi %5 faizle bir yıllığına yatırırsa birinci yıl sonunda parası şu şekilde hesaplanır: Bileşik faiz hesabında önemli olan faizin tahakkuk edeceği tarih ya da bunun sıklığıdır. Tahakkuk, faizin anaparaya eklenmesi ve üzerinden de faizin hesaplanmaya başlanacağı imkânını sağlamaktadır. Bankalarda kullandırılan kredi türleri ve faiz sıklıklarını ifade edersek konu daha iyi anlaşılabilir. KMH kredileri - ay sonlarında faiz tahakkuku yapılır. Rotatif krediler - 3 er ayl覺k devre sonlar覺nda faiz tahakkuku yap覺l覺r. Spot krediler - Belirlenen vade sonlar覺nda faiz tahakkuklar覺 yap覺l覺r. Özelliği, tahakkuk sonrası faiz anaparanın üzerine eklenir ve üzerinden de faiz hesaplanır. Bileşik faizin çıkış noktası, farklı vadelerdeki basit faiz oranlarının birbirleri ile kıyaslanmasına olanak tanıyacak bir alt yapının kurgulanmasını saglamaktır. Finans derslerinde en cok dile getirilen ornek; 1 ay vadeli mevduatın faiz oranı % 8 iken 1 yıl vadelinin % 8,20 ise hangi oran diğerinden daha yüksektir? Bunun cevabını verebilmek için her 2 faizin de bileşik değerini hesaplamak gerekir. Bileşik faiz oranı = [( 1 + basit faiz oranı / dönem sayısı) ^ dönem sayısı]-1 Mesela aylık % 8 in bileşik faizi = [( 1 + % 8 /12 ) ^ 12]-1 = % 8.30 dur. 1 yıllık basit faiz bileşik faiz değerine eşittir: % 8.20 Burada önemli bir nokta, 1 ay sonra aynı koşulun yani % 8 lik faiz oranının elde edilecegi sadece varsayımsal olarak kabul edilmektedir. Bu sebeple bileşik faiz oranı ile kıyaslayarak bu daha iyidir demek de mutlak dogru olmaz. Diğer beklentilerin etkisini de dikkate almakta yarar vardır. Wadie Haddad Wadie Haddad (وديع حداد) (doğumu 1927– ölümü 1978), lakabı "Ebu Hani", 1960’lı ve 1970’li yıllarda etkin olmuş Filistinli militan. Haddad, günümüzde İsrail’de bulunan Safed’li bir Arap Ortodoks’tur. 1948 Arap-İsrail savaşı sırasında, ailesi Lübnan’a göç etmek zorunda kalmıştır. Beyrut Amerikan Üniversitesinde tıp eğitimi almıştır. Burada, George Habaş ve Suriyeli Konstantin Züreyk ile tanışmıştır. Birlikte Filistin’in özgürlüğü ve Arap Birliği için ulusalcı, sosyalist politik hareket olan Arap Ulusal Hareketi’ni kurmuşlardır. Eğitimini bitirdikten sonra George Habaş ile birlikte Amman’da bir klinik kurarlar. 1956 yılında, Birleşmiş Milletler doktorlarıyla birlikte çalışmıştır. Fakat 1957 yılında politik etkinliğinden dolayı Ürdün polisi tarafından tutuklanır. 1961 yılında hapisten kaçmayı başarır ve Suriye’ye iltica eder. 1963’te Arap ve İsrail güçlerinin askeri olarak karşı karşıya gelmesini savunur ve buna paralel AUH’ni silahlı bir güce dönüştürür. 1967 yılındaki altı gün savaşı sonrası, AUH’nin Filistinli kanadı radikal Marksist bir hareket olarak Filistin Halk Kurtuluş Cephesi’ne dönüşür. Habaş bu örgütün lideri olurken, Haddad ise İsrail hedeflerine yönelik birçok saldırının örgütlenmesini üstlenir. İçlerinde Leyla Halid’in de bulunduğu FHKC militanlarının, İsrail’in El-Al havayolu uçağını kaçırmasını destekler. Filistin Kurtuluş Örgütü içerisinde, FHKC’nin uçak kaçırma eylemleri sebebiyle eleştirilmesine rağmen, bu stratejiyi savunmaya devam eder. 1970 yılında, içlerinde Leyla Halid’in de bulunduğu FHKC militanları, bir uçağı kaçırarak Ürdün’e indirirler. Uçaktan yolcuları boşalttıktan sonra, uçağı havaya uçururlar. Ürdün topraklarındaki bu havaya uçurma olayı ve FHKC’nin Haşimi Monarşi’sine sürekli saldırması Kara Eylül olayına neden olur. FKÖ, Ürdün topraklarından sürülür ve Haddad, FHKC üyeleri ve idarecileri tarafından eleştirilir. Haddad’dan İsrail toprakları dışında operasyon organize etmemesini isterler fakat Haddad, bu isteğe Filistin Halk Kurtuluş Cephesi-Dış Operasyon’u kurarak cevap verir. Haddad aynı zamanda askeri operasyonlar için Çakal Carlos’un yardımından da faydalanır. Carlos, 1975 yılında FHKC’den ayrılmak zorunda kalır. Haddad, Carlos’u 22 Aralık 1975 tarihindeki Viyana’daki OPEC rehine olayı sırasında, fidye almadığı ve iki rehine’yi öldürmediği için suçlar. Haziran 1976 yılında, 139 uçuş no.’lu Tel Aviv-Paris uçağını Atina’daki mola sonrasında, Alman Devrimci Hücreler üyesi Wilfried Boese’nin yardımıyla kaçırılması olayını organize eder. Entebbe’de bulunan uçağa İsrail komandoları tarafından operasyon düzenlenir ve uçak kaçırma eylemi başarısızlıkla sonuçlanır. Haddad 22 Mart 1978 yılında Demokratik Alman Cumhuriyetinde ölür. Resmi açıklamaya göre lösemi’den öldüğü söylense de kimi kaynaklar Mossad tarafından zehirlendiğini söylemektedirler. Adagio (müzik grubu) Adagio, 2000 yılında Fransa, Montpellier'da kurulmuş neo-classical metal grubu. Grubun orijinalliği ve yaratıcılığının altında gitarist Stephan Forté yatmakta. Adagio'nun müziğini dinlediğinizde kulağınıza gelen ilk şeyler karanlık, kompleks ritimler, orkestra havası olur. İşte bu grubunda kendi camiasında yer edinmesini bu farklı işçilik, yaratıcılık sağlamıştır. 2006 yılında çıkan Dominate albümlerinde tarzlarını daha da sertleştirerek bir adım daha ileri gitmişlerdir. 2009 yılı içerisinde ise 4. albümleri Archangels in Black'i çıkaracaklardır. Salah Cedid Salah Cedid (1926-1993) (Arapça: صلاح جديد) Suriyeli general ve politikacı, Baas Partisinin önemli isimlerinden biriydi. 1966’dan 1970’e kadar, Suriye siyasetinde aktif rol oynamıştır. İktidara geldiğinde, Baas Partisi'nin kurucuları Mişel Eflak ve Selahaddin el-Bitar'ı Suriye'den sürerek Doğu Bloku'yla ittifaka girmiştir. Cedid, iktidarı boyunca sosyalist bir politika yürütmüş ve aralarında toprak reformunun da bulunduğu birçok reform gerçekleştirmiştir. Fakat Altı Gün Savaşı sonrasında, Golan Tepeleri'nin İsrail ordusu tarafından ele geçirilmesiyle popülerliği hızlı bir şekilde düşmüştür. 1970 yılında Ürdün ordusunun Filistin Kurtuluş Örgütüne karşı gerçekleştirdiği Kara Eylül sırasında, Filistin Kurtuluş Örgütü'ne yardım yollamış ve FKÖ üyelerinden bir kısmını Suriye'ye iltica etmelerini sağlamıştır. Fakat, bu durum Baas Partisi içinde Savunma Bakanı olan Hafız Esad'in yönetimindeki bir fraksiyon tarafından desteklenmemiştir. Bundan sonra, Esad iktidarı ele almış ve Cedid'i tutuklatmıştır. Cedid, 1983 yılında özgürlüğüne kavuşmasına karşın ölümü olan 1993 yılına kadar herhangi bir şekilde Suriye'de fiilen siyaset yapma hakkı olmamıştır. Halide PiÅŸkin Halide Pişkin (16 Temmuz 1902 - 1 Kasım 1959), Türk oyuncu. Cumhuriyet döneminin ilk Türk kadın tiyatro sanatçılarından biriydi. İşkodra Merkez Kumandanı dedesinin kızı Makbule Nefise Hanım ile babası kurmay yüzbaşı İsmail Hakkı Bey'in evliliğinden, 16 Temmuz 1902'de İşkodra`da dünyaya geldi. Bir kardeşi vardır. Babasını 3 yaşında kaybetmesinin ardından ailesiyle birlikte İstanbul'a geldi. 7 yaşında Bezmialem Sultanisi'nde okula başladı. Öğrenimine devam ederken 17 yaşında Türk Kurtuluş Savaşı'nın başlaması nedeniyle eğitimini bıraktı. Üsküdar Feyzi Hürriyet Mektebi'nde bir yıl öğretmenlik yaptı. Bu sırada evlendiği pamuk tüccarı ilk eşi 8 ay sonra öldü. Daha sonra postane'de çalışırken Hüseyin Kemal Gürmen ile tanıştı. Gürmen'in yönlendirmesi ile ilk kez 1923 yılında Şadi Fikret`in kurduğu "Milli Sahne"`nin İzmir turnesinde, "Sevda Hanım Zevcem" oyunuyla sahneye çıktı. 2 yıl genç kız rolleri oynadıktan sonra topluluğun Söke'de verdiği "Odalık" piyesinde Sara Mannik'in oynadığı "ihtiyar hala" rolü ile kendi genç kız rolünü değiştirdi. Fikret'in de beğenisi üzerine oyunculuk hayatına yaşlı kadın rolleri ile devam etti. Bu topluluk dağılınca İsmail Galip Arcan ve Bedia Muvahhit'in aracılığı ile 1925'te Dârülbedâyi`ye girdi. Burada ilk olarak "Kırçiçeği" piyesinde "Emeti kadın" rolü ile sahneye çıktı. 1940'ta Raşit Rıza tiyatrosu, 1944`te Ses Tiyatrosu`na girdi. Yine aynı yıl kendi adını taşıyan, Adile Naşit'in de olduğu grup içerisinde "Her Şeyden Biraz" oyunu ile İstanbul turnesine çıktı. 1951'de tekrar Şehir Tiyatrosu`na döndü ve ölümüne değin burada kaldı. Bir dönem radyoda da çalışan Halide Pişkin, özellikle radyo skeçlerinde canlandırdığı "Pişkin Teyze" gibi sağduyulu, esprili, sözünü esirgemeyen yaşlı kadın tiplemeleriyle dinleyicilerinden büyük ilgi gördü. Yerli tipleri başarıyla canlandıran Halide Pişkin birçok filmde de karakter rolleri oynadı. 1940'larda oyuncu Vedat Karaokçu ile ikinci evliliğini yaptı. Kısmı felç geçiren Pişkin, bir süre Gureba Hastanesi'nde tedavi gördükten sonra durumu ağırlaşınca nakledildiği Nişantaşı İşçi Sigortaları Hastanesi'nde, 1 Kasım 1959 tarihinde böbrek yetmezliği nedeniyle sabah saat 6'da hayatını kaybetti. Halide Pişkin, ertesi gün Şişli Camii'nde düzenlenen cenaze töreninin ardından Feriköy Mezarlığı'na defnedildi. Mustafa Zibri Mustafa Zibri (Arapça: مصطفى الزبري), lakabı "Ebu Ali Mustafa". (Arapça:ابو علي مصطفى) (Doğumu, 1938 ölümü 27 Ağustos 2001) Filistinli politikacı ve Filistin Halk Kurtuluş Cephesi (FHKC) genel sekreteri. İsrail ordusu tarafından, Ağustos 2001 yılında öldürülmüştür. Cenin yakınlarında küçük bir köy olan Arraba’da 1938 yılında bir çiftçinin oğlu olarak doğdu. 1955 yılında Arap Ulusal Hareketine katıldı ve Ürdün’de Arap Ulusal Birliği’nin üyesi oldu. 1957 yılında bütün politik partilerin yasaklanmasıyla birlikte, tutuklandı ve askeri mahkeme tarafından beş yıl hapse mahkûm edildi. 1961 yılında özgürlüğüne kavuşmasıyla Batı Şeria’nın kuzeyinde AUH’nin askeri faaliyetlerini yönetti. Batı Şeria’nın, İsrail tarafından 1967 yılında işgal edilmesi sonrasında, 32 yıl boyunca dönemeyeceği Filistin’i terk etmek zorunda kalarak önce Şam’a sonra Ürdün’e yerleşti. Ebu Ali, "George Habaş" ve AUH’nin diğer sol kanat üyelerine katılarak Filistin Halk Kurtuluş Cephesi’nin 1967 yılında kuruluşuna katıldı. FHKC’nin askeri kanadının komutanı oldu. 1972 yılında, FHKC genel sekreter yardımcısı seçildi ve 1987 den 1991’e kadar Filistin Kurtuluş Örgütü’nün yönetici komitesinde yer aldı. 1999 yılı eylülünde, 32 yıllık sürgünden sonra, Yaser Arafat ve Ehud Barak arasında olan anlaşma sonrası Batı Şeria’ya geri dönebildi. 2000 yılı temmuzunda, George Habaş’ın yerine geçerek, FHKC’nin yeni genel sekreteri olur. 27 Ağustos 2001 tarihinde, bir İsrail helikopterinin iki roketle Ramallah’taki bürosunu vurması sonucu ölür. Ebu Ali, İsrail tarafından öldürülen Filistin hareketinin en eski ve üst düzey liderlerinden biridir. Suikastinden sonra, FHKC’nin silahlı kanadı liderlerinin ismini alarak Ebu Ali Mustafa Tugayları olur. Ahmed Saadat, Ebu Ali’nin yerini alarak hareketin başına geçer. 50 000 Filistinli, Suikast sonrası Ebu Ali için sokak gösterisi düzenler. Bu suikaste misilleme olarak, FHKC, aşırı sağcı İsrail turizm bakanı Rehevam Zeevi’yi öldürür. Ebu Ali evli ve üçü kız ikisi erkek beş çocuk babasıydı. Adalet meslek yüksekokulu Adalet meslek yüksekokulu, adaletle ilgili devlet dairelerine yüksek derecede görevli yetiştirmek amacıyla kurulmuş, Türkiye üniversitelerine bağlı yüksek okullardır. 9 üniversitede bulunur. Bu yüksek okulların öğretim programlarındaki başlıca dersler şunlardır: Kamu Hukuku, Özel Hukuk, Mali Mevzuat, Türkçe ve Hukuk Dili, Adli Tıp, İcra - İflas Kanunları, Psikoloji, Davranış Bilimleri, Daktilo (Günümüzde ise Bilgisayar), Dosyalama, Arşiv Bilgileri. Adalet Yüksek Okulları'nda öğrenim 2 yıl sürer. Mezunlar noterliklerde, avukatlık yazıhanelerinde, şirketlerinin hukuk departmanlarında, ve devlet bürokrasisinde de çalışabilirler. Ayrıca İcra Memurluğu, Cezaevi Müdürlüğü, adliyelerde Yazı İşleri Müdürlüğü gibi görevlere atanırlar. Ebu Ali Mustafa TugaylarÄ± Fergie diskografisi Amerikalı pop ve hip hop şarkıcısı, Black Eyed Peas grubunun vokalisti, Fergie'nin diskografisidir. Kariyeri boyunca bir stüdyo albümü ve kendi adına yedi single'ı A&M Records etiketiyle yayımlamıştır. Ä°zlandaca Vikipedi İzlandaca Vikipedi (İzlandaca: "Wikipedia á íslensku"), Vikipedi'nin İzlandaca sürümüdür. İzlandaca sürümü 5 Aralık 2003'te başlatıldı, ve 25 Mayıs 2008 itibarıyla 21.501 maddeye, 2.838 kullanıcıya ve 22 yöneticiye sahip olmaktadır; madde sayısına göre, 52. en büyük Vikipedi sürümüdür. İzlandaca Vikipedi'nin ana odağı, bir sürü oluşturulması değil, henüz var olan maddelerinin geliştirilmesidir; böylece çok önemli konularının hakkında maddeleri yok, ama aynı zamanda (diğer Vikipedi sürümlerine göre) çok az taslak maddeye sahip olmaktadır. Mayıs 2008 tarihinde, hâla daha her sahip değildir. İzlandaca Vikipedisi'nin en zengin içerikli konusu felsefedir. Yvonne Ridley Yvonne Ridley (d. 1959, Stanley, County Durham, İngiltere), İngiliz gazeteci, savaş muhabiri. Yvonne Ridley 2002 yılında Afganistan'a gizlice girdi ve Taliban tarafından yakalandı. Yakalanınca on gün Taliban'ın elinde tutsak olarak kaldı. Bu sırada Taliban tarafından beklenmeyecek bir saygı görmesi onu çok şaşırttı. Bunu ""Taliban yerine Ebu Gureyb yahut Guantanamo hapishanelerine düşsem kesinlikle sürüyle işkenceye maruz kaldıktan sonra öldürülürdüm."" şeklinde ifade etmiştir. Daha sonra kızı -ilk kocasından olan- Daisy'nin Tony Blair'e mektup yazması ve Afganistan'a "Doğum günüme kadar annemi serbest bırakın!" çağrısı yapması üzerine ülkesine döndüğünde Kur'an okuması koşuluyla serbest bırakıldı. 2002'de İslam'ı araştırmaya başladı ve daha sonra Müslüman olarak örtündü. Bugün Müslüman olmadan yaptığı gibi Filistin, Irak ve buna benzer mazlum ülkelerin yaşadığı sorunları duyurmak ve çözüm getirmek üzere çalışmalar yapmaktadır. Bununla beraber Amerika baskısı nedeniyle ve tamamen kendi içlerine dönük olan Taliban rejimi ve bunun gibi İslami rejimlerin çıkarılan kitap, dergi, sinemalarla özellikle de birçoğu stüdyo ortamında çekilmiş sahte fotoğraflar ile yanlış tanıtıldığını düşünmektedir. Chris Jericho Christopher Keith Irvine (d. 9 Kasım 1970), en çok bilinen ring adıyla Chris Jericho, Kanadalı-Amerikalı profesyonel güreşçi ve müzisyen. Birçok kez WWE'de güreşmesinin yanında World Championship Wrestling (WCW) ve kısa süreyle Extreme Championship Wrestling'de (ECW) de güreşmiştir. Profesyonel güreş karakteri ve sahnedeki müzik karakteriyle bir rock yıldızı olarak yükselmiştir. Jericho, profesyonel güreşçi olarak şu anda All Elite Wrestling'de (AEW) de görünmektedir. Müzisyen olarak Fozzy grubunun baş vokalistidir. Jericho, 1990'larda ve 2000'lerin başında üç Amerikan federasyonu WWE (eski adı World Wrestling Federation), Extreme Championship Wrestling (ECW) ve World Championship Wrestling'de (WCW) toplam 32 şampiyonluk kemeri kazanmıştır. Ayrıca Kanada, Japonya ve Meksika gibi ülkelerde uluslararası federasyonlarda çalışırken başarılar yakalamıştır. İlk Tartışmasız WWF Şampiyonu olmuştur. Stone Cold Steve Austin ve The Rock'ı 2001 yılında Vengeance etkinliğinde yenerek Dünya Şampiyonluğu (eski adıyla WCW Dünya Ağırsiklet Şampiyonluğu) kemerinin son sahibi olmuş ve WWF ile Dünya kemerleri birleştirilmiştir. Aynı zamanda WWE tarihinde dokuzuncu Triple Crown Şampiyonu olurken dördüncü Grand Slam Şampiyonu olmuştur. Bunlara ek olarak, Slammy Ödüllerinde 2008 yılında Yılın Süperstarı seçilmiş ve 2009 yılında Yılın Takımı (Big Show ile beraber Jeri-Show olarak) ödülünü kazanmıştır. Böylelikle WWE tarihinde hem Yılın Süperstarı hem de Yılın Takımı ödülü kazanan tek güreşçi olmuştur. Jericho, ayrıca bir kez WWF Şampiyonluğu, iki kez WCW/Dünya Şampiyonluğu ve üç kez WWE'nin Dünya Ağırsiklet Şampiyonluğu kemerini kazanmıştır. dokuz kez Kıtalararası Şampiyonluğu kemerini alarak rekor kırmıştır. 2013 WWE hayran oylamasında tarihin en büyük şampiyonunu belirleyen oylamada %63'lük oy alarak diğer dört güreşçiyi yenmiştir. Şirkette bulunduğu süre içinde birçok izle ve öde etkinliğinde önemli konumlarda bulunmuştur. Bu etkinliklerden birinde 2002 yılında Tartışmasız WWF Şampiyonu olarak WrestleMania X8'de yer almıştır. "Baltimore Sun" yazarı Kevin Eck, Jericho hakkında "iş dünyasında en iyi sanatçılardan biri olduğunu kanıtladığını" yazarken özellikle "en iyi konuşmacılardan biri olarak görüldüğünü" belirtmiştir. "Wrestling Observer Newsletter", 2000 yıllarında Jericho'yu "Röportajlarda En İyisi" olarak tanımlamış, 2010 yılında ise kendi Hall of Fame'ine seçmiştir. Müzik kariyerinde Jericho, 1999 yılında Fozzy'nin baş vokalisti olmuştur. Grubun kendi adlarını taşıyan ilk albümünde (2000) ve "Happenstance" (2002) albümünde kendi müzikleri ve cover şarkıları yer almıştır. Daha sonra yaptıkları "All That Remains" (2005), "Chasing the Grail" (2010), "Sin and Bones" (2012), "Do You Wanna Start a War" (2014) ve "Judas" (2017) adlı albümlerde tamamen veya çoğunlukla kendi bestelerinde yer vermişlerdir. Jericho, ayrıca sayısız teşevizyon programlarında yer almıştır. 2011 yılındaki "Dancing With the Stars" programında altıncı haftaya kadar kalmıştır. Bundan önce ABC oyun programı "Downfall" ve Revolver Golden Gods Awards programlarında sunuculuk yapmıştır. Christopher Keith Irvine, 9 Kasım 1970 tarihinde Manhasset, New York'ta doğdu. Babası Ted Irvine, New York Rangers adlı bir takımda oynayan buz hokeyi oyuncusuydu. Babası emekli olunca Winnipeg, Manitoba'ya taşındılar. Irvine'in baba tarafı İskoç kökenliydi. Winnipeg Arena'da yerel bir federasyon olan AWA etkinliğini izlerken profesyonel güreşe ilgi duymaya başladı ve profesyonel güreşçi olma arzusu, o zaman Owen Hart'ın çekimlerini gördüğü zaman başladı. Irvine, ayrıca Hart'ın dışında Ricky "The Dragon" Steamboat ve Shawn Michaels'tan ilham aldı. Yeni açılan Keystone Wrestling Alliance federasyonunda ring ekibinde yer alarak profesyonel güreşteki ilk tecrübesini yaşadı. Bağımsız güreşçiler Catfish Charlie ve Caveman Broda'dan iş hakkında püf noktalarını öğrendi. Ayrıca Winnipeg'deki Red River Community College'daki yaratıcı iletişim kursu aldı ve en üst dereceyle mezun oldu. Jericho, 19 yaşında Hart Brothers School of Wrestling'e girdi ve ilk gününde Lance Storm ile tanıştı. Ed Langley ve Calgary'den güreşçi olan Brad Young tarafından çalıştırıldı. İki ay sonra bapımsız federasyonarda güreşmeye hazır hâle geldi ve 2 Ekim 1990 tarihinde Ponoka, Alberta'daki Moose Hall'da yapılan on dakikalık zaman sırının olduğu bir maçta "Cowboy" Chris Jericho olarak debut yaptı ve maçta Storm ile berabere kaldı. İkili daha sonra takım olarak çalışmaya başladı ve kendilerini Sudden Impact olarak adlandırdı. Jericho, adını Alman power metal grubu Helloween'ın "Walls of Jericho" albümünden aldı. Jericho ve Storm; Adam Copeland (Edge), Jason Reso (Christian) ve Terry Gerin (Rhino) ile Kuzey Manitoba turunda Tony Condello için çalıştı. İkili, Calgary'nin Canadian National Wrestling Alliance (CNWA) ve Canadian Rocky Mountain Wrestling (CRMW) federasyonlarında güreşti. 1991 yılında Frontier Martial-Arts Wrestling için Sudden Impact adıyla Japonya turuna başladı. Ricky Fuji ile arkadaş olurken Stu Hart ile antrenmanlar yaptı. 1992 kışında Meksika'da bulundu. Leon D'Oro ("Altın Aslan", taraftarların kendisi için oy kullandığı "He-Man", "Chris Power" ve kendi seçtiği Leon D'Oro isminden biri) ve daha sonra Corazón de León ("Aslan yürekli") ring adıyla bazı küçük federasyonlarda ve şehrin en büyük federasyonu olan Consejo Mundial de Lucha Libre'de (CMLL) güreşti. CMLL'de Aralık 1993 itibarıyla yaptığı on bir aylık NWA Ortasiklet Şampiyonluğu saltanatı boyunca Silver King, Negro Casas ve Último Dragón ile güreşti. Meksika'dan ayrıldıktan sonra altı ay Rene Lasartesse ile çalışırken Hamburg, Almanya'da bir turnuvada güreşti. 1994 yılında Storm ile tekrar bir araya gelen Jericho, The Thrillseekers adını kullanarak Jim Cornette'in Appalachia bölgesindeki Smoky Mountain Wrestling (SMW) federasyonunda güreşti. İkili; Well Dunn, The Rock 'n' Roll Express ve The Heavenly Bodies gibi takımlarla rekabete girdi. 1994 yılının sonlarında Jericho, Japonya'da düzenli olarak The Lion Heart ring adıyla Genichiro Tenryu'nun Wrestling and Romance (sonraki adı Wrestle Association "R") (WAR) federasyonunda güreşmeye başladı. Kasım 1994'te Último Dragón'a yenilerek meksika'da kazanmış olduğu NWA Dünya Ortasiklet Şampiyonluğu kemerini kaybetti. Mart 1995'te ilk WAR Uluslararası Alt Ağırsiklet Şampiyonunu belirlemek için yapılan turnuvanın finalinde Gedo'ye yenildi. Haziran 1995'te Gedo'yu yenip aldığı bu kemeri sonraki ay Último Dragón'a kaybetti. Aralık 1995'te Super J-Cup turnuvasında yer alsa da ikinci turda Wild Pegasus'a yenildi. 1996 yılında Jericho; Hiromichi Fuyuki, Gedo ve Jado'nun bulunduğu kötü karakterli bir grup olan Fuyuki-Gun'a ("Fuyuki Ordusu") katıldı ve adını Lion Do olarak değiştirdi. Üyelerin küstahça davranışlarından dolayı grubun takma adı "Team No Respect" ("Saygısız Takım") oldu. Şubat 1996'da Jericho ve Gedo, yeni tasarlanan Uluslararası Alt Ağırsiklet Takım Şampiyonluğu kemeri için bir turnuvaya katıldı. Turnuvanın finalinde ikili Lance Storm ve Yuji Yasuraoka'yı yenerek kemerleri kazandı. Sonraki ay kemerleri Storm ve Yasuraoka'ya kaybetti. Jericho, WAR'da son kez 1996 yılının ortalarında görünürken bu şirkette toplam yirmi dört turda yer almış oldu. 1995 yılında kısmen Benoit, Dave Meltzer ve Perry Saturn'ün tavsiyeleriyle beraber Mick Foley, Jericho'nun Temmuz 1995'teki WAR Uluslararası Alt Ağırsiklet Şampiyonluğu kemeri için Último Dragón'la yaptığı maçı izledi ve maçın kasedini Heyman'a verdi. Böylelikle Jericho, Philadelphia merkezli Extreme Championship Wrestling (ECW) federasyonunda güreşe başladı. Haziran 1996'da Pitbull #2'den ECW Dünya Televizyon Şampiyonluğu kemerini kazandı. ECW'da Jericho; Taz, Sabu, Rob Van Dam, Foley (Cactus Jack olarak), Shane Douglas ve 2 Cold Scorpio ile maçlara çıktı. Bu süre boyunca World Championship Wrestling'in (WCW) dikkatini çekti. 26 Ağustos 1996 tarihinde Jericho, ilk kez WCW'da "Monday Nitro" programında Alex Wright'a karşı göründü. 15 Eylül'de kendisinin ilk izle ve öde etkinliği olan Fall Brawl'a katıldı ve Chris Benoit ile karşılaştı. Ocak 1997'de Jericho, WCW ile anlaşmalı olarak New Japan Pro-Wrestling'de (NJPW) Super Liger olarak debut yaptı. Jericho'ya göre Super Liger'ın ilk maçı Wrestling World 1997 etkinliğinde Koji Kanemoto'ya karşıydı. Maçta birçok hata yapan Jericho maske yüzünden zorlandığını söyledi ve karakterden şikayetçiydi. Altı ay sonra New Japan'de maskesiz çalışmaya başladı ve daha sonra WCW'ya geri çağrıldı. 28 Haziran 1997 tarihinde Los Angeles'ta Syxx'i yenerek ilk kez WCW Yarıağırsiklet Şampiyonu oldu. 12 Ağustos 1997 tarihinde Alex Wright'ı yenerek bir kez daha kemeri aldı. Kötü karaktere dönüşen Jericho, Souled Out etkinliğinde Rey Mysterio Jr.'ı "Liontamer" hareketiyle pes ettirerek üçüncü kez kemerin sahibi oldu. Maçtan sonra Mysterio'nun dizine bir araç kutusuyla vurdu. Senaryoya göre Mysterio, altı ay ringlerden uzak kaldı. Daha sonra Jericho, Juventud Guerrera ile kısa bir rekabete girdi. Guerrera terar tekrar Jericho'nun kemeri için maç istese de, Jericho onu sürekli reddetti. Bu rekabet, SuperBrawl VIII'de kemere karşılık maske maçıyla sonuçlandı. Maçı kaybeden Guerrera maskesini çıkarmak zorunda kaldı. Maçın ardından Jericho, koleksiyoncu bir karaktere büründü. Guerrera'nın maskesi, Prince Iaukea'nın Hawai elbisesi ve Disco Inferno'nun saç bandı gibi yendiği rakiplerin eşyasını almaya başladı. Jericho, daha sonra Dean Malenko ile uzun süren bir rekabete başladı. Sıklıkla Malenko'dan daha iyi bir güreşçi olduğunu söylese de onunla güreşmeyi reddediyordu. Teknik güreşteki ustalığından dolayı Malenko, 1000 hareketinin olduğunu gösteren bir lakap olan "The Man of 1,000 Holds" olarak biliniyordu. Bu yüzden Jericho kendisinin "The Man of 1,004 Holds" olduğunu iddia etti. Jericho, özgeçmişinde bu çizginin çocukken gördüğü bir IWA röportajından kaynaklandığını belirtiyordu. Floyd Creatchman, "The Man of 1,000 Holds" olarak bilinen ilk profesyonel güreşçi Leo Burke'un şu anda "The Man of 1,002 Holds" olduğunu, yani "iki daha fazla öğrendiğini" söylemişti. 30 Mart 1998 "Nitro" programında Marty Jannetty'yi yendikten sonra Jericho, bildiği 1004 hareketin her birini listeyen uzun bir kâğıt çıkardı ve onları izleyiciye aktardı. Hareketlerin adlarını çoğu kurgusaldı ve hemen hemen her hareket armbar idi. 12 Mart 1998 "Thunder" programında Malenko, Juventud Guerrera maskesi giyen bir güreşçiyi yendi ve daha sonra o güreşçinin Jericho olduğu göründü. Ancak maskeli güreşçi aslında Jericho'dan rüşvet alan Lenny Lane'di. Jericho, Lane'e ödeme yapmayı reddedince ikisi arasında küçük bir rekabet başladı. Uncensored'da Jericho, sonunda Malenko ile güreşti ve onu yendi. Ardından Malenko güreşten izinli olarak ayrıldı. Jericho, daha sonra hakaret ettiği ve aşağıladığı Malenko'nun bir portresini yanında getirmeye başladı. Slamboree'da J.J. Dillon (Jericho tarafından "Jo Jo" olarak anıldı), yarıağırsikletler arasında bir Battle Royal maçı ayarladı ve kazananın aynı gece Jericho ile Yarıağırsiklet Şampiyonluğu kemer maçına çıkacağını söyledi. Jericho, kimle karşılaşırsa karşılaşsın ikinci maçta onun yorgun düşeceğini düşünerek bunu kabul etti. Slamboree'da maç başlamadan önce rakiplerini hakaret edici bir tarzda tanıtmak için ringe çıktı ve daha sonra arka alana kahve içmeye gitti. Ciclope olarak görünen bir kişi, Juventud Guerrera'nın elini sıktıktan sonra onu eledi ve maçı kazandı. Ancak kazananın geri dönüş yapan Malenko olduğu anlaşıldı. WCW tarihinde görülen en büyük seyirci tepkisinden sonra Malenko, Jericho'yu yenerek kemeri kazandı. Jericho, kemerinin alınması için kendisine bir komplo kurulduğunu söyleyerek mağdur olduğunu söyledi. İlk önce WCW güreşçilerini suçladı; sonra Dillon ve Ted Turner'ı ekledi. Sonra bir videoda "komplo kurbanı" işaretiyle Washington'a doğru yürüdü ve Başkan Bill Clinton'ı bir toplantıdan reddedildikten sonra komploculardan biri olarak suçladı. Sonunda Malenko, kemeri boşa aldı. Jericho, The Great American Bash'te Malenko'dan aldığı sandalye darbesinden sonra diskalifiye ile maçı kazandı ve boştaki kemerin sahibi oldu. Ertesi gece Malenko, davranışlarından ötürü uzaklaştırma cezası aldı. Bash at the Beach'te kısa süre önce dönüş yapan Rey Mysterio Jr., diskalifiyesiz maçta hâlâ cezalı olan Malenko'nun maça karışmasıyla Jericho'yu yenerek kemeri aldı. Ertesi gece J.J. Dillon, kemeri Mysterio'ya verirken Jericho geldi ve kemeri Mysterio'nun elinden aldı. Etkinlikte yaşananlardan dolayı kemerin tekrar Jericho'ya verilmesi uygun görüldü. Jericho, sonunda Road Wild'da Malenko'nun özel konuk hakem olduğu bir maçta Juventud Guerrera'ya kemeri kaybetti. 10 Ağustos'ta Jericho, Stevie Ray'i (şampiyon Booker T'nin yerine maçta yer aldı) yenerek Dünya Televşzyon Şampiyonluğu kemerini kazandı. Kısa bir süre sonra Jericho, tekrar tekrar Dünya Ağırsiklet Şampiyonu Goldberg'ü rekabete çağırdı, ama onunla güreşemedi. 30 Kasım'da kemerini Konnan'a kaybetti. 1999 yılının başlarında Perry Saturn ile rekabete başladı. Jericho ve Saturn arasında olan rekabette Souled Out'ta olduğu gibi maçlara "kaybedenin kadın kıyafeti giyeceği" gibi kurallar kondu. Souled Out'taki maçı Jericho kazandı. SuperBrawl IX'da Jericho ve Saturn, "kıyafet" maçında güreşti ve Jericho yine maçı kazandı. Saturn, sonunda Jericho'ya karşı Uncensored'da yapılan Köpek Tasması maçında galip geldi. Jericho, dönüşümlü olarak WCW ve Japonya turlarında yer aldıktan sonra 30 Haziran'da World Wrestling Federation (WWF) ile sözleşme imzaladı. Jericho'nun son WCW maçı 21 Temmuz'da Peoria, Illinois'te yapılan canlı bir etkinlikle gerçekleşti. Eddie Guerrero ile takım olarak Billy Kidman ve Rey Mysterio Jr.'a yenildi. Jericho'nun şirkette en tanınan giriş müizği olan "One Crazed Anarchist", WCW'dan ayrılmasından on beş yıl sonra Fozzy'nin 2014 albümü olan "Do You Wanna Start a War"un ikinci single'ı oldu. Jericho'nun debut'undan önceki haftlarda WWF programlarında "yeni milenyuma geri sayım" etiketli bir saat gösterildi. Ev yapımı videoda "Break Down the Walls" temasıyla Jericho, postane içinde benzer bir saat gördüğünde bunu girişinde yapmaktan esinlendiğini ve Vince McMahon'ın WWF'te Jerico'ya ringe girerken kullanımı onayladığını söyledi. Saat, 9 Ağustos 1999 tarihinde Chicago, Illinois'ta yapılan "Raw" programında The Rock, Big Show hakkında promo keserken durdu. Jericho, arenaya girdi. ""Raw" Is Jericho" ("Jericho Raw'dır") dedi ve "World Wrestling Federation'ı kurtarmaya geldiğini" söyledi. "Y2J" (Y2K problemine gönderme) lakabını kullanmaya başlamıştı. The Rock, sözünü kesip ringe giren Jericho'nun taklidini yaptı. 26 Ağustos'ta "SmackDown!" programının ilk bölümünde Jericho, kötü karakterli olarak ring içi debutunu yaptı. Road Dogg'a masaya doğru powerbomb yaptıktan sonra ona diskalifiye olarak yenildi. Vince McMahon felt that by introducing him as "born in Manhasset, New York", American fans would more easily get behind him. Jericho'nun ilk uzun soluklu rekabeti Kıtalararası Şampiyonluğu için Chyna ile oldu. Survivor Series'te Chyna'ya yenildikten sonra, Armageddon'da onu yenerek ilk kez Kıtalararası Şampiyonu oldu. 3 Ocak 2000 tarihinde yayınlanan "SmackDown" programında yapıılan rövanş maçında iki hakem arasında maçın galibiyle ilgili anlaşmazlık çıktı. Maçın hakemleri iki güreşçiyi de galip ilan etti ve ikisi de kemerin ortak sahibi oldu. Bu süre içerisinde iyi karaktere dönüşen Jericho, Royal Rumble'da kemerin tek sahibi oldu. Jericho, No Way Out etkinliğinde Kıtalararası kemerini Avrupa Şampiyonu Kurt Angle'a kaybetti. WrestleMania 2000'de iki tur yapılan üçlü tehdit maçında Chris Benoit ve Angle ile, Angle'ın kemerleri için karşılaştı. Jericho, Benoit'i tuşlayarak Avrupa Şampiyonluğu kemerini alırken, Benoit da Jericho'yu tuşladı ve Kıtalararası Şampiyonluğu kemerini aldı. Bu etkinlik, on iki ay içinde ikisinin de maçlarda yer aldığı altı etkinliğin ilkiydi. Jericho'nun başlangıçta WrestleMania ana etkinliğinde olması gerekiyordu, ancak onun yerine ilk başta yazarların maça çağırdığı Mick Foley yer aldı. Hatta Jericho, ana etkinlikte olması beklendiğinden posterde yerini almıştı. Ertesi gece "Raw" programında Jericho, kemerini Eddie Guerrero'ya kaybetti. Maçta Chyna, Guerrero'nun tarafına geçip kötü karaktere dönüştü. 17 Nisan "Raw" programında Jericho, beklenmedik bir şekilde Triple H'i WWF Şampiyonluğu maçında yendi. Hakem Jericho, Triple H'i tuşlarken Earl Hebner'in hızlı saymasıyla Jericho kemeri kazandı. Hebner, daha sonra Triple H'in baskısıyla kararını değiştirdi ve WWE, Jericho'nun şampiyonluk saltanatını tanımadı. 4 Mayıs "SmackDown!" programında Jericho, Benoit'i yenerek üçüncü kez Kıtalararası Şampiyonluğu kemerini alsa da, dört gün sonra "Raw" programında kemeri tekrar Benoit'e kaptırdı. Jericho'nun Triple H ile olan rekabeti Fully Loaded'da yapılan Son Kalan Adam maçında sona erdi. İki güreşçi yerdeyken Triple H, eşi Stephanie'nin yardımıyla Jericho'yu yalnızca bir saniye farkla yendi. 2001 Royal Rumble'da Jericho, Chris Benoit'i merdiven maçında yenerek dördüncü kez Kıtalararası Şampiyonu oldu. WrestleMania X-Seven'da kemerini William Regal'a karşı başarıyla savundu. Ancak dört gün sonra kemeri Triple H'e kaybetti. Judgment Day'de Jericho ve Benoit takım karmaşa maçını kazandı. Böylelikle ikili ertesi gece "Raw" programında Stone Cold Steve Austin ve Triple H'e karşı WWF Takım Şampiyonluğu maçına çıkmaya hak kazandı. İkili kemeri kazanırken, kuadriseps kasından sakatlanan Triple H yılın geri kalanını sakat geçirdi. Benoit ve Jericho ilk kez WWF Takım Şampiyonu olmuştu. Takım, kemerlerini ilk kez yapılan ölümcül dört yönlü TLC maçında savundu. Benoit, maçta masaya doğru daha sonra bir yıl sürecek sakatlığa neden olan diving headbutt hareketini yaptı. Sedyeyle arka alana taşınmasına rağmen maça döndü ve merdivene tırmanarak kemerleri korudu. 19 Haziran 2011 tarihinde kemerleri The Dudley Boyz'a kaybettiler. King of the Ring'de ikisi de Austin'in WWF Şampiyonluğu için üçlü tehdit maçında yer aldı. Booker T, The Invasion için maça karışsa da Austin kemerini korumayı başardı. Sonraki aylarda Jericho, The Invasion hikâyesinde yer aldı. WCW ve ECW, WWF'i geçmek için birleşti. Jericho, daha önce WCW ve ECW'da çalışmasına rağmen WWF'in tarafında kaldı. Ancak, bir diğer WWF üyesi olan The Rock'ı kıskanan Jericho yavaş yavaş kötü karaktere dönüşmeye başladı. Jericho, Rob Van Dam'i yenip WCW Şampiyonluğuna bir numaralı aday olunca Rock'la No Mercy'de kemer için karşılaştı. Jericho, The Rock'a çelik sandalyeye doğru "Breakdown" adlı yeni bitirici hareketini yaptıktan sonra onu tuşladı ve WCW Şampiyonluğu kemerini kazandı. Böylelikle ilk kez bir dünya kemeri kazandı. Bir gece sonra ikisi farklılıklarını bir kenara koyarak Dudley Boyz'dan WWF Takım kemerlerini kazandı. Kemerleri Test ve Booker T'ye kaybettikten sonra, aralarındaki rekabet kaldığı yerden devam etti. 5 Kasım "Raw"programında The Rock, Jericho'yu yenerek WCW Şampiyonluğu kemerini geri aldı. Maçın ardından Jericho, The Rock'a çelik sandalye ile saldırdı. Survivor Series'te Jericho, WWF adına takım arkadaşı The Rock'a saldırdı ve az kalsın takımının mağlup olmasına neden olacaktı. Vengeance'ta Jericho, WCW Şampiyonluğu (hiçbir brand'e bağlı değil ve Survivor Series'in ardından Dünya Şampiyonluğu olarak adlandırıldı) için The Rock'u ve ilk kez WWF Şampiyonu olmak için Stone Cold Steve Austin'i üçlü tehdit maçında yenerek iki kemeri de elinde tutan ilk güreşçi oldu. Böylelikle Tartışmasız WWF Şampiyonu olan Jericho, ilk formata göre dördüncü Grand Slam kazananı oldu. Royal Rumble'da kemerini The Rock'a, No Way Out'ta Austin'e karşı korudu. Daha sonra WrestleMania X8 ana etkinliğinde Triple H'e kaybetti. Kemeri kaybettikten sonra SmackDown! kadrosuna geçti ve Triple H ile rekabete devam etti. Rekabet, Judgment Day etkinliğinde Jericho'nun Triple H'e Hell in a Cell maçında yenilmesiyle sona erdi. Jericho, daha sonra Genel Müdür Stephanie McMahon ile beraber çalışmak istemeyerek Raw'a geçti. Döndükten kısa bir süre sonra Rob Van Dam'i yenerek beşinci kez Kıtalararası Şampiyonu oldu. Sonra Christian ile takım oldu ve ikili 14 Ekim 2002 tarihinde Dünya Takım Şampiyonluğu kemerlerini aldı. Armageddon'da yapılan ölümcül dört yönlü elemeli takım maçında The Dudley Boyz, Booker T ve Goldust, William Regal ve Lance Storm'un yer aldığı maçta kemerlerini kaybetti. 13 Ocak 2003 tarihinde Jericho, Royal Rumble maçında numara almak için Kane, Van Dam ve Batista ile eleme maçına çıktı ve maçı kazandı. Shawn Michaels'tan daha iyi olduğunu söyleyen Jericho, bunu kanıtlamak ve Michaels'la maça başlamak için iki numarayı seçti. Royal Rumble'da Michaels ringe girdikten sonra Jericho'nun kıyafetleriyle Christian göründü. Ardından ikinci sırada giriş yapan Jericho, arkadan Michaels'a saldırdı. Kısa süre sonra Michaels'ı elese de Jericho, sonunda Test'e elendi. Ayrıca 2003 Royal Rumble maçında en uzun süre kalan güreşçi oldu. Jericho, daha sonra eş zamanlı olarak Test, Michaels ve Jeff Hardy ile rekabete girdi. Jericho ve Michaels, tekrar WrestleMania XIX'da güreşti ve maçı kazanan Michaels oldu. Ancak Jericho, maçın hemen ardından Michaels'a alttan darbe vurdu. Michaels ile olan maçında sonra Jericho, Goldberg ile düşmanlığa başladı. Daha önce WCW'da kendisiyle dövüşmek istemeyen Goldberg'e kızgındı. Jericho'nun "Highlight Reel" adlı segmentinin ilk bölümüne Goldberg konuk oldu. Jericho, Goldberg'e WWE'de kimsenin kendisini istemediğini söyledi ve ilerleyen haftalarda ona hakaret etmeye devam etti. 12 Mayıs "Raw" programında gizemli bir saldırgan, limuzinle Goldberg'ü ezmeye çalıştı. Bir hafta sonra Genel Müdür Stone Cold Steve Austin, arabayı kimin sürdüğünü bulmak için birkaç "Raw" süperstarını sorguladı. Sorgulananlardan biri olan Lance Storm, kendisinin o saldırgan olduğunu itiraf etti.Bunun üzerine Austin, Storm'u Goldberg ile maça koydu ve Goldberg, Storm'u yendi. Maçtan sonra Goldberg, Storm'u zorlayarak Jericho için çalıştığını itiraf ettirdi. 26 Mayıs'ta Goldberg yine "Highlight Reel" programına konuk oldu. Jericho, Goldberg'ün WCW'daki başarılarını kıskandığın dile getirdi. WWE'ye katıldığından beri kariyeri boyunca istediği her şeye ulaştığını ve geriye kalan tek şeyin Goldberg'i yenmek olduğunu söyledi ve ona bir maç için meydan okudu. Sonunda Bad Blood'da yapılan maçta Goldberg, Jericho'yu yendi. Daha sonra 2003 yılında Jericho, yavaş yavaş iyi karaktere dönüşmeye başladı. Kendisi Trish Stratus ile bir aşk hikâyesine başlarken, takım arkadaşı Christian da Lita ile aşk hikâyesine başladı. Ancak bu, hangisinin kendi aşıklarıyla daha önce yatabileceği hakkında Kanada Doları üzerine bir bahisti. Bunu öğrenen Stratus, görünüşte Stratus'ı kullanmaktan dolayı kötü hisseden Jericho ile ilişkisini bitirdi. Stratus, kendisini Kane'i saldırısından kurtaran Jericho'nun sadece "arkadaş" kalmaları teklifini kabul etti. Böylelikle Jericho iyi karakter oldu. Christian, Stratus ile olan maçında onu Jericho'nun hareketi olan "Walls of Jericho" ile pes ettirdi. Jericho, WrestleMania XX'de yapılacak maçta Christian'dan intikam almak istedi. WrestleMania'daki maçta Stratus, "yanlışlıkla" Jericho'ya (Christian olduğunu düşünüyordu) vurdu ve Christian, roll-up ile Jericho'yu tuşladı. Maçtan sonra Stratus, Jericho'ya ihanet etti ve Christian ile çift olduğunu açıkladı. Bunun sonucunda Jericho, Backlash'te ikisine karşı yaptığı handikap maçını kazandı. Unforgiven'da Christian'a karşı yaptığı merdiven maçını kazanarak yedinci kez Kıtalararası Şampiyonu olan Jericho, daha önce 1999'da bu başarıya ulaşan Jeff Jarrett'ın rekorunu kırdı. Jericho'nun yedinci saltanatı, Taboo Tuesday'de Shelton Benjamin'e yenilmesiyle kısa sürdü. Jericho, Survivor Series'te Randy Orton, Chris Benoit ve Maven ile takım olarak Triple H, Batista, Edge ve Snitsky dörtlüsünü yendi. Kurallara göre maçın kazanan takımının her üyesi sonraki dört haftada Raw Genel Müdürü olacaktı. Jericho'nun takımı kazanınca Genel Müdür olma hakkı Jericho'nun takımında oldu. Jericho, Genel Müdür olduğu sırada, Triple H'in önceki hafta kendi Dünya Ağırsiklet Şampiyonluğu kemeri için yapılan üçlü tehdit maçının berabere bitmesi dolayısıyla kemerini elinden aldı. New Year's Revolution'da Jericho; Triple H, Chris Benoit, Batista, Randy Orton ve Edge'e karşı boştaki Dünya Ağırsiklet Şampiyonluğu kemeri için Elimination Chamber maçında yer aldı. Jericho, Benoit ile maça başladı ancak daha sonra Batista'ya elendi. WrestleMania 21'de ilk kez yapılan Money in the Bank merdiven maçında yer aldı. Jericho, bu maç türünü kendisi önermişti ve maçta Benjamin, Benoit, Kane, Christian ve Edge'le karşılaştı. Çantayı alıp maçı kazanan Edge oldu. Backlash'te Jericho, Kıtalarası Şampiyonluğu için Shelton Benjamin'e meydan okudu ancak maçı kaybetti. ECW One Night Stand'de Lance Storm'a yenildi. En çok bilinen "Y2J" karakterinin yerine eski "aslan yürek" karakterini kullanmaya başlamıştı. Ertesi gece "Raw" programında Jericho, WWE Şampiyonu John Cena ile takım olarak Christian ve Tyson Tomko'yu yendikten sonra Cena'ya ihanet etti ve tekrar kötü adam oldu. Vengeance etkinliğinde WWE Şampiyonluğu için yapılan üçlü tehdit maçını kaybetti. Christian ve Cena'nın da yer aldığı maçta Cena kemerini korudu. Yaza doğru rekabet sürerken Jericho, SummerSlam'de yapılan WWE Şampiyonluğu maçında Cena'ya yenildi. Ertesi gece 22 Ağustos "Raw" programında son kez görünen Jericho, Cena ile rövanş maçına çıktı ancak bu maç bu sefer "Kovuldun" maçıydı. Cena tekrar kazanınca Jericho, Raw Genel Müdürü Eric Bischoff tarafından kovuldu. Kovulmamak için yalvaran Jericho'yu güvenlik arenanın dışına taşıdı. Ardından Kurt Angle, Cena'ya saldırdı. 25 Ağustos 2005 tarihinde Jericho'nun WWE ile olan sözleşmesi feshedildi. İki yıllık aradan sonra WWE, 24 Eylül 2007 tarihinde Jericho'nun dönüşüyle ilgili videolar yayınlamaya başladı. 15 saniyelik videolarda "Matrix" serisinde kullanılan matrix kodlarına benzer şifreli ikili kodlar yer alıyordu. Videolar, Jericho ile ilgili gizli mesajlar içeriyordu. Jericho, 19 Kasım 2007 "Raw" programında iyi karakter olarak geri döndü ve Randy Orton'ın "meşaleden geçme töreni"ni kesti. Jericho, WWE Şampiyonluğu kemerini alıp WWE hayranlarını Orton'dan "kurtarmak" istediğini söyledi. 26 Kasım "Raw" programında Jericho, Santino Marella'yı yenerken yeni bitirici hareketi olan "Codebreaker" hareketini kullandı. Armageddon'da WWE kemeri için Orton'la karşılaştı. SmackDown'sın yardımcı yorumcusu John "Bradshaw" Layfield'ın müdahalesiyle Orton'ı diskalifiye ile yendi, ancak Orton kemerini korumuş oldu. Jericho, bu olaydan sonra JBL ile rekabete başlddı ve onunla Royal Rumble etkinliğinde maça çıktı. JBL'e çelik sandalye ile vurarak diskalifiye oldu. 10 Mart "Raw" programında Jeff Hardy'yi yenerek Kıtalararası Şampiyonluğu kemerini aldı ve sekiz kezle bu kemeri en çok kazanan güreşçi oldu. Nisan 2008'de Jericho, Shawn Michaels ve Batista arasında devam eden rekabete karıştı. Michaels'ın Ric Flair'ı emekli etmek ve ona saldırmak istediğini söyledi. Jericho, Batista ve Michaels'ın Backlash'teki maçına eklenmek istedi ancak bunun yerine özel konuk olarak atandı. Backlash'teki maç sırasında Michaels, dizinden sakatlanır gibi yaptı. Jericho ona toparlanması için zaman verirken Michaels, Batista'ya Sweet Chin Music yaptı ve maçı kazandı. Maçtan sonra Jericho, Michaels'a hile yaptığını söylerken o sakat rolü oynmaya deva etti. Jericho, sonunda ikna olduğunda Michaels'tan özür diledi. Ardından Michaels sakatlığın sahte olduğunu itiraf etti ve Jericho'ya Sweet Chin Music yaptı. Michaels, Judgment Day'de Jericho'yu yendikten sonra el sıkıştılar. 9 Haziran "Raw" programında Jericho, "The Highlight Reel" segmentinde Michaels ile röportaj yaptı. Jericho, Michaels'ın hilelerine ve hatta geçen ay kendisine saldırmasına rağmen hâlâ hayranlar tarafından sevildiğini, ama kendisi doğru olanı yapmaya çalışsa da yuhalandığını söyledi. Ardından, Michaels'a alttan vurdu ve onun yüzüne doğru "Jeritron 6000" televizyonunu tutarak Michaels'ın gözüne zarar verdi. Bu sonuçla 2005 yılından sonra ilk kez kötü karakter oldu. Bu şekilde başlayan rekabet, Pro Wrestling Illustrated ve Wrestling Observer Newsletter tarafından "Yılın Rekabeti" olarak adlandırıldı. Night of Champions'ta Jericho, Kofi Kingston'la kemerinin ortada olduğu bir maça çıktı. Michaels, Jericho'nun dikkatini dağıtarak kemeri kaybetmesine neden oldu. Haziran ayında Jericho, Lance Cade'i yardımcısı olara tuttu. Jericho, takım elbise giyerek "İhtiyarlara Yer Yok" filmindeki Anton Chigurh'dan (Javier Bardem) esinlendiği "kendini beğenmiş dürüst adam" karakterini kullanmaya başladı. Bunu yaparken Jericho, kendisini ünlü yapan "Y2J" karakteriyle ilgili her karakteristik özelliği ve birçok markayı kendisinden uzaklaştırdı. Yeni karakterle AWA efsanesi Nick Bockwinkel ile karşılaştırılarak hayranlar ve eleştirmenlerden övgü aldı. Jericho ve Michaels, The Great American Bash'te karşılaştı ve Jericho, Michaels'ın gözüne zarar verdikten sonra maçı kazandı. SummerSlam'de Michaels, eşi Rebecca yanındayken bu göz sakatlığının kendisini emekliliğe zorladığını, Jericho'nun ise asla kendi başarılarına ulaşamayacağını söyledi. Ardından Jericho, Michaesl'a saldırmaya çalıştı ancak Michaels eğilince yanlışlıkla Rebecca'ya yumruk attı. Bu olaydan sonra ikisi, Unforgiven'da onaylanmayan maçta karşı karşıya geldi. Jericho, maçı kaybederken hakem maçı durdurmak zorunda kaldı. Unforgiven ana etkinliğinde Jericho, kemerini savunacak olan CM Punk'ın yerine Şampiyona Mücadelesi maçına girdi ve Dünya Ağırsiklet Şampiyonluğu kemerini kazandı. Jericho, daha sonra No Mercy'deki merdiven maçında Lance Cade'in müdahalesiyle Michaels'a karşı kemerini korudu. Cyber Sunday'de, Stone Cold Steve Austin'in özel konuk hakem olduğu maçta kemerini Batista'ya kaptırdı. Sekiz gün sonra üstü açık kafes maçında Batista'yı yenerek kemerini geri aldı. 10 Kasım "Raw" programında yapılan Son Kalan Adam maçında Michaels ile karşılaştı. John "Bradshaw" Layfield maça karıştıktan sonra Michaels'ı yendi. Survivor Series'te geri dönüş yapan John Cena'ya Dünya Ağırsiklet Şampiyonluğu kemerini kaybetti. 12 Ocak 2009 "Raw" programında WWE Genel Müdür Yardımcısı Stephanie McMahon, Jericho'yu kovdu ama ertesi hafta ona zorla özür dileterek tekrar işe aldı. 15 Şubat No Way Out etkinliğinde Dünya Ağırsiklet Şampiyonluğu için yapılan Elimination Chamber maçında Cena, Rey Mysterio, Edge, Kane ve Mike Knox'a karşı mücadele etti ancak kemeri alamadı. Jericho, "Şampiyon" filminin yıldızı Mickey Rourke ve dört WWE Hall of Famerı ile rekabete girdi. WrestleMania XXV'e doğru ilerlerken "Raw" programlarında Ric Flair, Roddy Piper, Jimmy Snuka ve Ricky Steamboat'a meydan okuyup onlara saldırdı. WrestleMania'da Snuka, Steamboat ve Piper'a karşı bire üç eleme maçını kazandı. Galibiyetinden sonra Jericho, ringin dışında duran Rourke'a meydan okudu. Hikâyenin parçası olarak Rourke, Jericho'yu bir yumrukla yere indirdi. Jericho, 13 Nisan "Raw" programında yapılan 2009 WWE seçmelerinde SmackDown brand'ine seçildi. Ricky Steamboat, Jericho'nun Raw'a vedasında sözünü kesti ve ikisinin Backlash'te karşılaştığı maçı Jericho kazandı. SmackDown'a dönüşünde Jericho; Kane, Jeff Hardy ve Rey Mysterio'ya karşı ölümcül dört yönlü eleme maçına çıktı. Mysterio, Jericho'ya 619 yaptıktan sonra onu seated senton ile tuşlamaya çalıştı. Ancak Jericho ona sandalye attı ve diskalifiye oldu. Bu hareketi, ikisi arasında rekabet başlattı. Judgment Day'de Mysterio, 619 yaptıktan sonra Jericho'yu tuşlayarak Kıtalararası Şampiyonluğu kemerini korudu. Jericho, Extreme Rules'ta Mysterio'yu No Holds Barred maçında yenerek dokuzuncu kez Kıtalararası Şampiyonu oldu ve kendi rekorunu tekrar kırdı. The Bash'te kemerini tekrar Mysterio'ya kaybetti. The Bash'te kemerini Mysterio'ya kaybettikten sonra Jericho, Teddy Long'u değişikliğe ikna ederek Edge ile takım oldu ve aynı gece ikili Birleştirilmiş WWE Takım Şampiyonu oldu. Jericho, kazandığı bu kemerle Grand Slam için mümkün olan tüm kemerleri kazanan ilk güreşçi oldu. Kısa bir süre sonra Edge sakatlandı ve Jericho, Edge'in sözleşmesindeki bir maddeyi açıklayarak onun yerine takım arkadaşı seçebileceğini ve saltanatını devam ettirebileceğini açıkladı. Night of Champions'ta Jericho, yeni takım arkadaşının Big Show olduğunu açıkladı ve adlarını Jeri-Show yapan ikili, Cody Rhodes ve Ted DiBiase'yi yenerek kemerleri korudu. Jeri-Show; SummerSlam Cryme Tyme'a, Breaking Point'te MVP ve Mark Henry'ye, Hell in a Cell'de Rey Mysterio ve Batista'ya kemerlerini başarıyla savundu. Survivor Series'te Jericho ve Big Show, Dünya Ağırsiklet Şampiyonluğu için üçlü tehdit maçında yer aldı ancak The Undertaker kemerini korudu. 2010 Royal Rumble'da Jericho, maçı kazanacak olan eski takım arkadaşı Edge tarafından elendi. Elimination Chamber'da Dünya Ağırsiklet Şampiyonluğu için yapılan Elimination Chamber maçını kazandı. Shawn Michaels'ın müdahalesiyle The Undertaker'ı yendi. Ertesi gece "Raw" programında Edge, Royal Rumble galibi olduğundan Jericho'ya WrestleMania XXVI'da kemer maçı için meydan okudu. Ancak 2 Nisan "SmackDown!" programında Jericho, Edge'i yendikten sonra Jack Swagger, Money in the Bank sözleşmesini yatırdı ve Jericho'yu tuşlayarak kemeri kazandı. Ardından Edge, Swagger'a spear yaptı. Daha sonra Swagger, Jericho ve Edge'e karşı kemerini korudu. Edge, Jericho'yu Extreme Rules'ta üstü açık kafes maçında yendi ve rekabeti bitirdi. Jericho, Mayıs ayında yapılan 2010 WWE seçmelerinde Raw'a geri döndü. Kısa süre The Miz ile takım kurdu ama Over the Limit'te Birleştirilmiş Takım Şampiyonluğu için meydan okudukları The Hart Dynasty'ye yenildi. Bir ay sonra WWE Fatal 4-Way'de Evan Bourne'a yenildi ve ertesi gece kendi kariyerini ortaya koyduğu rövanş maçını kazandı. 19 Temmuz "Raw" programında The Nexus'un saldırısına uğradıktan sonra Jericho, iyi karaktere dönüş yapmaya başladı ve eski takım arkadaşı ve düşmanı Edge, John Morrison, R-Truth, Daniel Bryan ve Bret Hart ile takım olarak John Cena liderliğinde SummerSlam'de The Nexus ile yüzleşti. Takım liderliği konusunda Jericho ve Cena atıştıktan sonra, kazandıkları SummerSlam maçında Edge ile beraber Cena'ya saldırdı. Jericho ve Edge'e göre asıl plan Barrett'ı elemeleriydi. Ancak Jericho ve Edge, The Nexus'a elendi. En son Cena, DDT'yi geri çevirerek Barrett ve Gabriel'ı eledi. Jericho, daha sonra senaryo dışında Cena'nın bu kararının kötü olduğunu ve Barrett'ın maçı kazanmasının daha iyi olabileceğini açıkladı. Jericho, Nexus'a karşı dayanışma göstermediği için WWE Night of Champions'taki Sheamus'ın WWE Şampiyonluğu kemer için yapılacak six-pack challenge'dan çıkarıldı. Buna rağmen, Hart Dynasty'i 2'ye 1 handikap maçında yenerek maçtaki konumunu geri aldı. Ancak Night of Champions etkinliğinde ilk elenen o oldu. 27 Eylül "Raw" programında Jericho, Randy Orton ile karşılaştı. Maçta Orton, Jericho'nun kafasına vurduktan sonra Jericho senaryoya göre hastanelik oldu ve şirketten ayrılmasının açıklaması bu şekilde yapıldı. Jericho, daha sonra WWE.com'da güreş kariyeri ile Fozzy grubundaki programı çakıştığı için tekrar tam zamanlı süperstar olamayacağını açıkladı. Kasım 2011'in başında WWE, şifreli videolar yayınlayarak 2 Ocak 2012 "Raw" programında bir güreşçinin döneceğini açıkladı. Dönüşünde kalabalığın yoğun tezahüratlarıyla karşılaşan Jericho, sözlü olarak dönüşüne değinmeden oradan ayrıldı. Sonraki iki haftada da benzer tavırlar sergiledikten sonra 23 Ocak "Raw" programında "Bildiğiniz gibi pazar günü Royal Rumble'da dünyanın sonu geliyor" dedi. Royal Rumble maçında finale kalsa da, maçı kazanan Sheamus tarafından elendi. 30 Ocak "Raw" programında Jericho, WWE Şampiyonu CM Punk'a Daniel Bryan ile olan maçı sırasında saldırdı ve kötü karaktere dönüşerek onunla rekabete başladı. WWE'deki diğer güreşçilerin kendisini taklit ettiğini iddia ederek kendi davranışlarını açıkladı ve CM Punk'ı en kötü suçlu olarak nitelendirdi. Elimination Chamber etkinliğinde Jericho, etkinliğin adını taşıyan maçta yer aldı. En son sırada girdiği maçta Dolph Ziggler ve Kofi Kingston'ı eledikten sonra Punk'ın saldırısına uğradı ve sakatlanarak maça devam edemedi. Ertesi gece "Raw" programında on kişilik battle royal maçını kazanarak WrestleMania XXVIII'de CM Punk'ın WWE Şampiyonluğu kemerine bir numaralı aday oldu. Daha sonra Jericho, Punk'ı psikolojik olarak rahatsız etmek için herkese Punk'ın babasının bir alkolik olduğunu ve Punk'ın kız kardeşinin uyuşturucu kullandığını, bu yüzden Punk'ın straight edge kültürünü benimseyip alkol ve uyuşturuyuca karşı olduğunu açıkladı. Ancak Punk'ı yenip onun kemerini aldıktan sonra Punk'ın alkoliğe dönüşeceğini söyledi. WrestleMania'daki kemer maçına konan şartta eğer Punk diskalifiye olursa WWE Şampiyonluğu kemerini kaybedeceği söylendi. Maç sırasında Jericho, Punk'ı kışkırtarak diskalifiye olmaya zorladı ancak başaramadı ve maçı Punk kazandı. Jericho, maçtan sonra da Punk ile rekabetine devam etti ve onun maçlarından sonra ona saldırarak üzerine alkol döktü. Extreme Rules'ta Punk ile WWE Şampiyonluğu için Şikago Sokak Kavgası maçına çıksa da kemeri yine alamadı. Over the Limit etkinliğinde bu sefer Dünya Ağırsiklet Şampiyonluğu için Randy Orton, Alberto Del Rio ve şampiyon Sheamus ile karşılaştı ancak Sheamus kemerini korudu. Jericho, 24 Mayıs'ta Brezilya'da yapılan canlı bir etkinlikte CM Punk'la maç yaparken, Brezilya bayrağını yere atıp tekmelemesi üzerine yerel polis olaya müdahale etti ve Jericho'yu tutuklayacağını söyledi. Jericho, seyirciden özür ileyerek etkinliğin devam etmesini sağladı. Ertesi gece WWE, Brezilya hükûmeti ve halkından özür dileyerek Jericho'yu 30 gün şirketten uzaklaştırdı. 25 Haziran "Raw" programında geri dönen Jericho, yokluğunda Fozzy grubuyla Avrupa turuna çıktığını açıkladı. Money in the Bank'te Jericho WWE Şampiyonluğu için Money in the Bank merdiven maçında yer aldı ancak maçı kazanamadı. Ertesi gece "Raw" programında Jericho, çantanın sahibi olan Dolph Ziggler ile rekabete girdi. Ziggler'a "Codebreaker" ile saldırarak 2008 yılından bu yana ilk kez iyi karakter oldu. SummerSlam'de Ziggler'ı yendi. Ancak ertesi gece "Raw" programında rövanş maçı ayarlandı. Ziggler'ın Money in the Bank sözleşmesi ortaya konarken Raw Genel Müdürü AJ Lee, Jericho'nun WWE sözleşmesini ortaya koydu. Ziggler'ın maçı kazanmasıyla Ziggler çantasını korurken Jericho ayrılmak zorunda kaldı. Bu senaryo, Jericho'nun yılın geri kalanını Fozzy turunda geçirebilmesi için gerçekleştirildi. 27 Ocak 2013 tarihinde Jericho, beş aylık aradan sonra şirkete geri döndü ve Royal Rumble maçında ikinci sıradan girdi. Maçta 47 dakika boyunca kaldı ve Dolph Ziggler'a elendi. Ertesi gace "Raw" programında Jericho, Ziggler'a "Raw"daki yönetim değişikliği nedeniyle Vickie Guerrero tarafından yeniden işe alındığını ve Ziggler ile olan rekabetinde yeniden başladığını söyledi. Guerrero, daha sonra ikisini takım yaparak WWE Takım Şamiyonluğu Team Hell No'nun (Daniel Bryan ve Kane) karşısına çıkardı. Maçta Jericho, Kane'i arkadan itti ancak hemen oradan uzaklaştı ve Kane, bunu Ziggler'ın yaptığını düşündü. Sonra Ziggler'a Chokeslam yaptı ve onu tuşladı. 11 Şubat "Raw" programında Daniel Bryan'ı yendikten sonra Jericho, Dünya Ağırsiklet Şampiyonluğu için Elimination Chamber etkinliğinde Elimination Chamber maçına çıkma hakkı kazandı. Maçta elenen dördüncü adam oldu. 11 Mart "Raw" programında Wade Barrett'ın Kıtalararası Şampiyonluğu kemerine bir numaralı aday olmak için The Miz ile maça çıktı. Ancak Barrett maça müdahale etti ve ikisine de saldırınca maç sonuçsuz bitti. Ertesi hafta "Raw" programında ikisi kemer için Barrett'la karşılştı ve Barrett kemerini korudu. programın erken saatlerinde Fandango, Jack Swagger ile olan maçına girerken Jericho, Fandango'ya saldırmış ve onun maçı kaybetmesine neden olmuştu. Dört gün sonra "SmackDown" programında Fandango'ya yine saldırdı. WrestleMania 29'da ikisi arasında yapılan maçı Fandango kazandı. Sonraki haftalarda aralarındaki rekabet, Jericho, Fandango'yu Extreme Rules'ta yenene kadar devam etti. Daha sonra geri dönüş yapan CM Punk ile Payback'te karşılaştı ve ona yenildi. Ryback'le başladığı rekabet, 14 Temmuz Money in the Bank etkinliğinde Ryback'in galibiyetiyle sona erdi. 19 Temmuz "SmackDown" programında Curtis Axel'a Kıtalararası Şampiyonluğu için meydan okudu ancak kemeri alamadı. Maçın ardından Ryback'in saldırısına uğradı. Bu senaryo, yılın geri kalanı ve muhtemelen Ocak ve Şubat aylarında Jericho'nun Fozzy ile turu olduğu için yazıldı. WWE.com'da bir röportajda Jericho, müzikal ve oyunculuk girişimlerinden dolayı tam zamanlı güreşemeyeceğini söyledi. Bir yıl aradan sonra Jericho, 30 Haziran 2014 tarihinde "Raw" programında dönüş yaptı. Sonra dakikalar önce geri dönüş yapan The Miz'e saldırdı. Ardından The Wyatt Family geldi ve Jericho'ya saldırdı. Jericho, Battleground'da karşılaştığı Bray Wyatt'ı yendi. SummerSlam'de yapılan maçta ise Wyatt Family üyeleri Luke Harper ve Erick Rowan'ın ringin dışından yasaklandı. Bu maçı Wyatt kazandı. 8 Eylül "Raw", programında yapılan üstü açık kafes maçında yine Wyatt kazandı ve rekabet sona erdi. Jericho, daha sonra Wyatt'la yaptığı maçtan bir hafta önce antrenör odasında saldırısına uğradığı Randy Orton ğile rekabete başladı. Orton, Night of Champions'ta Jericho'yu yendi. Ekim ayını geri kalanı ve Kasım ayı boyunca özellikle canlı etkinliklerde güreşen Jericho, Wyatt'ı yendi. 15 Aralık "Raw" programında WWE televizyonuna konuk genel müdür olarak geri döndü. Jericho, kendisine Paul Heyman ile ana etkinlikte sokak kavgası maçı ayarladı ve Brock Lesnar'ın dönüşüne zemin hazırladı. Maç başlamadan hemen önce Lesnar geldi ve Jericho'ya F-5 yaptı. Ocak 2015'te Jericho'nun WWE ile sözleşmesine göre yalnızca 16 canlı etkinlikte yer alabileceği ortaya çıktı. Daha sonra benzer bir sözleşme imzaladı ve eski sözleşmenin geçerlilik süresi bitti. 2015 yılının geri kalanını canlı etkinliklerde geçirdi. Bu süre içerisinde canlı etkinliklerde Luke Harper, Kevin Owens ve King Barrett gibi güreşçilere karşı galibiyetler aldı. Mayıs 2015'te yapılan "Tough Enough" programının altıncı sezonunda sunuculardan biri oldu. Jericho, ayrıca 2015 yılında WWE Network'te yayınlanan iki "Live! With Chris Jericho" programında sunuculuk yaptı. programın konukları John Cena ve Stephanie McMahon oldu. Televizyonda güreşe The Beast in the East etkinliğinde döndü ve Neville'ı yendi. Night of Champions'te Roman Reigns ve Dean Ambrose'un sonradan açıklanan gizemli takım arkadaşı olarak The Wyatt Family'yle karşılaştı ancak maçı kaybettiler. 3 Ekim'de Kıtalararası Şampiyonluğu için Kevin Owens'a meydan okudu ama Live from Madison Square Garden'da kemeri kazanamadı. Bu maç, Jericho'nun ECW şirketinde yaptığı debuttan 20 yıl sonraydı ve ayrıca profesyonel güreşçi olarak 25. yılını kutladı. 4 Ocak 2016 "Raw" programında Jericho, tam zamanlı olarak ring içi programına geri döndü ve The New Day ile yüz yüze geldikten sonra 2016 Royal Rumble maçına katıldığını duyurdu. Etkinlikte altıncı sıradan giriş yapan Jericho, 50 dakika ringde kaldı ve Dean Ambrose'a elendi. 25 Ocak "Raw" programında, geçenlerde debut yapan AJ Styles'a yenildi. Maçtan sonra Jericho, saygı göstererek Styles ile el sıkıştı. 11 Şubat "SmackDown" programında Styles'ı yendi. Fastlane'de yapılan üçüncü maçı Styles kazandı. 22 Şubat "Raw" programında Jericho ve Styles Y2AJ adında takım kurdu. Ancak 7 Mart "Raw" programında New Day'e kaybettikleri maçtan sonra Jericho, Styles'a saldırdı ve arkadaşlıklarını bitirdi. Jericho, bunun nedeninin hayranların Styles tezahüratlarına sinir olduğunu söyledi ve 2012 yılından sonra ilk kez kötü karaktere dönüştü. Rekabetleri kıvılcamlanan iki güreşçi WrestleMania 32'de karşı karşıya geldi ve bu maçı Jericho kazandı. 4 Nisan "Raw" programında WWE Dünya Ağırsiklet Şampiyonluğu kemerine bir numaralı aday olmak için yapılan maçta Styles, Kevin Owens ve Cesaro'ya karşı yer aldı. Maçta Styles, Jericho'yu tuşlayarak kemere bir numaralı aday olurken Jericho ile aralarındaki rekabeti bitirdi. 9 Mayıs "Raw" programında Dean Ambrose, Jericho'nun "The Highlight Reel" programını böldü ve Jericho'ya Shane McMahon'dan "The Highlight Reel" yerine "The Ambrose Asylum" programının yapılacağını söyleyen bir not verdi. Bu durum ikisi arasında bir rekabet başlamasına neden oldu. Bu süre içerisinde Jericho karakter değişimine gitti. Kendini beğenmiş bir tavır takınarak pahalı atkılar takmaya başladı ve herkese "stupid idiot" ("aptal salak") demeye başladı. Payback'te Ambrose'a yenildi. Birbirlerine saldırdıktan sonra Ambrose, Jericho'nun ışıklı ceketini mahvetti. Daha sonra Jericho'ya Extreme Rules'ta tımarhane maçı için meydan okudu. Etkinlikte Ambrose, yine Jericho'yu yenerken ona raptiyelerle dolu olan yere "Dirty Deeds" yaptı. 23 Mayıs "Raw" programında Jericho, Apollo Crews'u yenerek Money in the Bank etkinliğindeki Money in the Bank merdiven maçına karılmaya hak kazandı. Ancak bu maçı Ambrose kazandı. 19 Temmuz'da yapılan 2016 WWE seçmelerinde Raw'a seçildi. Battleground'da yaptığı "Highlight Reel" segmentine geri dönüş yapan Randy Orton konuk oldu. Orton, en son Jericho'ya "RKO" yaptı. Ertesi gece "Raw" programında Jericho, SummerSlam'de yeni tasarlanan WWE Evrensel Şampiyonluğu kemerine bir numaralı aday olmak için ölümcül dört yönlü maçta yer alsa da maçı kazanamadı. Jericho, Enzo ve Cass ile rekabete girdi ve 1 Ağustos "Raw" programında Charlotte ile takım olarak, Enzo Amore ve WWE Kadınlar Şampiyonu Sasha Banks'le karışık takım maçına çıktı ve galibiyet aldı. Maçtan sonra Jericho, Amore'ye saldırmaya devam etti ve Big Cass, Amore'yi kurtardı. Ertesi hafta "Raw" programında Jericho, Kevin Owens ile ittifak kurdu ve daha sonra Amore'yi Cass'in saldırısına uğrayarak diskalifiye ile yendi. Bunun sonucunda SummerSlam'de Owens ile takım olarak Enzo ve Cass ile karşılaştı. Maçın galibi Owens ve Jericho oldu. 22 Ağustos "Raw" programında Jericho, Owens'ın Neville ile olan maçına müdahale ederek, onun yeni WWE Evrensel Şampiyonunu belirlemek için 29 Ağustos "Raw" programında yapılacak olan ölümcül dört yönlü maça çıkabilmesini sağladı. Owens, bu maçı kazanarak Evrensel Şampiyonluğu kemerinin sahibi oldu. 12 Eylül "Raw" programında Jericho, "The Highlight Reel" segmentinde Sami Zayn'i konuk etti. Zayn, Jericho'ya Owens hakkında uyarılarda buluncu ve Owens'ı savunan Jericho, Zayn'e saldırdı. 19 Eylül "Raw" programında Jericho, diğer güreşçilerden de rahatsız olmaya başladığı gibi Genel Müdür Mick Foley'nin de ona haksızlık ettiğini düşündü. Bu yüzden Jericho, "The List of Jericho" ("Jericho'nun Listesi") adını verdiği bir liste yapmaya başladı ve kendisini rahatsız eden kişileri ve nedenini listeye yazmaya başladı. Kim Jericho'yu kızdırırsa o, "you know what happens?" ("ne olur biliyor musun?") diye başladığı repliği "you just made the list!" ("listeye alınırsın!") diyerek bitirip o kişinin adını listesine yazıyordu. Yakın zamanda Jericho'nun Listesi hayranlar arasında popüler oldu ve birçok eleştirmenden olumlu yorumlar aldı. ""Raw" programının rahatlıkla en iyi anlarından birisi" olarak gösterildi. 25 Eylül'de Clash of Champions'ta Zayn'i yendikten sonra Owens'ın Seth Rollins'e karşı galibiyetine yardımcı oldu. 30 Ekim'de Hell in a Cell'de Jericho, Owens'ın yine Rollins'le karşılaştığı Hell in a Cell maçında yine Owens'ın kemerini kroumasına yardım etti. Owens, hakeme yangın söndürücü sıkarak Jericho'nun kafese girmesine izin verdi. 20 Kasım'da yapılan Survivor Series'te Jericho; Owens, Braun Strowman, Roman Reigns ve Seth Rollins ile takım olarak Team Raw'ın parçası oldu. Raw takımı etkinlikte bu maçı kaybetti. Ertesi gece "Raw" programında Rollins ve Owens arasında kemer maçı ayarlandı ve Jericho ringin kenarından yasaklandı. Ancak buna rağmen Jericho, Sin Cara maskesiyle Rollins'e saldırdı ve yine Owens'ın kemerini korumasını sağladı. 28 Kasım "Raw" programında Jericho ve Owens arasında birbirlerine ihtiyacının olup olmaması hakkında