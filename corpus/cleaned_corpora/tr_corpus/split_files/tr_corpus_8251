albümü için kaydedilen bir şarkıdır. Albümün üçüncü ve son teklisi olarak piyasaya sürülmüştür. ABD "Billboard" Hot 100'de 33 ve İngiltere'de 9 numaraya yükselmiştir. Şarkı, Avustralya'da 35,000 kopya satarak 25 numara olmuş ve altın plak kazanmıştır. Şarkının video klibi 2000 yılı sonunda, Pink'in Avustralya ziyaretinden bir hafta önce çekilmiştir. Yönetmenliğini Dave Meyers yapmıştır. M!ssundaztood M!ssundaztood, Amerikalı şarkıcı Pink'in ikinci stüdyo albümüdür. Albüm 2 Nisan 2000 tarihinde Arista Records tarafından yayınlandı. "Can't Take Me Home" adlı önceki albümden sonra tarz değişikliğine giden Pink, ünlü yapımcı Linda Perry ile anlaşarak ikinci albümü üzerinde çalışmalara başladı. Dört teklinin yayınlandığı albüm, dünya çapında büyük ilgi gördü ve uluslararası bir başarı elde etti. Pink, bir yorumunda albümün "ilham verici, inanılmaz ve özgür" olduğunu beyan etti. Amerikan müzik listelerinde 6 numaraya oturan albüm, İngiltere'de 2 numaraya kadar yükseldi. Albüm günümüze kadar 16 milyondan fazla bir satış elde etti. Albümde yer alan Family Portrait ve My Vietnam gibi şarkılar, kendi deyimiyle Pink'in kendi aile yaşantısından izler taşımaktadır. Were You Thinking of Me Were You Thinking of Me, rock ve trip-hop tarzında, László Fogarasi ve Imre Poniklo tarafından Yonderboi'nin üçüncü stüdyo albümü Splendid Isolation için yazılan ve kaydedilen şarkıdır. Parçanın yapımcılığını László Fogarasi yapmıştır. Albümün altıncı teklisi olarak yayımlanmıştır. Parçayı Imre Poniklo seslendirmiştir. Şarkı, tekli olarak ayrı bir CD olarak çıkarılmıştır. Albümde bu parçanın düzenleme sürümü de yer almıştır. Kentron Kentron (Ermenice: Կենտրոն), Ermenistan'ın başkenti Erivan'ın merkezî ilçesidir. Yönetmensel, siyasî ve ticarî merkezleri içermektedir. Ek olarak, şehirdeki hoteller, restoranlar, barlar, kulüpler ve müzelerin çoğu burada bulundukları nedeniyle şehrin en turistik alanıdır. İlçenin ismi "merkez" anlamına gelir. 1.420 hektarlık yüzölçümlü olan Kentron, aglomerasyonun ortasında bulunmaktadır. 129.700 kişi nüfusu var. Kentron ilçesi 5 tane mahalleye bölündürülmektedir: Pokr Kentron, Noragyuğ, Nor Kilikya, Aygestan ve Kond. 2002'den beri Kentron'un başkanı Gagik Beglarian'dır (d. 1964; Ermenice: Գագիկ Բեգլարյան). Shallow and Profound Shallow and Profound, Macar müzisyen Yonderboi tarafından 2000 yılında çıkarmış oldugu ilk stüdyo albümü 'dür. Albüm 1999'da kaydedilmiştir. Prodüktörü Laszlo Fogarasi'dir. Mole Listening Pearls etiketiyle piyasaya sunulmuş ve iki CD olarak yayınlanmıştır. Albüm, çoğu melodik parçalar olmak üzere toplam 17 parçadan oluşmuştur. Albümün bazı çıkış parçaları "100% Trevira", "Pabadam" ve "Road Movie" gibi şarkılardır. ToÅŸkan Nehri Toşkan Nehri (Kırgızca: Таушкандарья, "Tauškandar’ja"; Uygurca: توشقان ده‌رياسى, "Toxkan däryasi"; Rusça: Тошкан; Çince: 托什干河, "Toxkan hé"), Tanrı Dağları'nda Çin ile Kırgızistan sınır bölgesinde bir nehir. Toşkan sözünün kökeni Hakaniye Türkçesinde "toşgur" (بشغر) anlamı da "taşarak doldurmak" demektir, Doğu Türkistan lehçesinde karşıtı "toşkar", "toşkaz" olan sözün günümüze ulaşmış şeklidir. Türk Dili'nin en eski ve değerli sözlüklerinden Divânu Lügati't-Türk'te; "تڤشغان اكز tawuşgan öküz" “"Uç şehrinde akan bir derenin adı"”. şeklinde tanımladığı bu nehirdir. Toşkan Nehri'nin geçtiği Uç şehri'de günümüzdeki Uçturfan nahiyesidir. "Tawuşgan öküz" günümüz Kırgız lehçesinde değişerek "Tauškandar’ja" olarak ulaşmıştır. Kırgızistan'da Narin şehrinin güneyinde Tanrı Dağları'ndan doğan Ak-Say Nehri sınırın öbür Çin tarafında Toşkan ismi verilir, doğuya doğru Sincan Uygur Özerk Bölgesi'ne akar. Tanrı Dağları'na paralel olarak doğuya devam eder, ve sonra Aksu Nehri ile birleşir. Toşkan, Aksu nehrine karışan ana koldur. Try This Try This, Amerikalı şarkıcı Pink'in üçüncü stüdyo albümüdür. Albüm 10 Kasım 2003 tarihinde Arista Records tarafından yayınlandı. Önceki albüm M!ssundaztood'daki gibi Linda Perry ve buna ek olarak Madonna'nın yapımcısı olarak bilinen Willam Orbit ile çalışan Pink, üçüncü stüdyo albümünü 2003 sonlarında yayınladı. Albümdeki gitar soloları Rancid grubunun gitaristi Tim Armstrong tarafından kaydedildi. Plak şirketi olan Arista, albümün yayınlanmasından önce Pink'e, albümün önceki albüm gibi bir temaya sahip olması için baskı yapmaktaydı. Ancak Pink, tüm bu baskılara rağmen albümü tümüyle kendi istediği biçimde kaydetti. İlk tekli Feel Good Time, ABD'de düşük bir başarı gösterdi, ancak yine de sonrasında "Charlie's Angels: Full Throttle" adlı filmin film müzikleri albümünde yer aldı. Albümden toplam altı şarkı yayınlandı ancak hiçbiri Amerikan listelerinde üst sırada yer almadı. Ancak buna rağmen albüm Billboard 200 listesinde 9 numaraya kadar çıktı. Hacıhamzalar, Bergama Hacıhamzalar, İzmir'in Bergama ilçesine bağlı bir mahalle. Dünyaların Savaşı Dünyaların Savaşı (özgün adıyla "The War of the Worlds"), İngiliz yazar H. G. Wells tarafından yazılmış, Marslıların Dünya'yı işgalini anlatan bilimkurgu romanı. Roman, Dünya'nın uzaylılar tarafından istilasını tasvir eden öncül ve en iyi bilinen eserlerden biridir. Konusu ile birçok kitaba, filme, çizgi roman uyarlamasına, radyo dramasına ve televizyon dizisine ilham kaynağı olmuştur. Kitap kaynak alınarak yazılan ve 1938 yılında, Mercury Tiyatrosu Yayında (orijinal adıyla Mercury Theatre on the Air) tiyatro serisi kapsamında, Orson Welles tarafınca bir haber bülteni şeklinde anlatımı gerçekleştirilen oyun, Amerika'da birçok radyo dinleyicisinin Dünya'nın gerçek bir Marslı istilası tehdidiyle karşı karşıya olduğuna inanmasına yol açmıştır. Kitap, Mars yüzeyinde gaz patlaması benzeri olayların gözlenmesinin ardından, Londra yakınlarına meteor benzeri nesnelerin düşmesi ile başlar. Silindir biçimindeki kapsüllerin içinden çıkan Marslılar, inşa ettikleri üç ayaklı devasa savaş makineleri ve ellerinde bulunan ısı ışını ile kara duman gibi teknolojik silahlarla kısa sürede insanları öldürmeye ve dehşet saçmaya başlarlar. Avan (ilÃ§e) Avan (Ermenice: Ավան), Ermenistan'ın başkenti Erivan'ın on iki tane ilçesinden birisidir. 837 hektarlık yüzölçümlü olan Avan, şehrin kuzeydoğusundaki sınırında bulunmaktadır. 50.500 kişi nüfusu var. Avan ilçesi iki tane mahalleye bölündürülmektedir: Avan ve Avan Areş 1 ve 2. 2005'ten beri Avan'ın başkanı Taron Margarian'dır (d. 17 Nisan 1978; Ermenice: Տարոն Մարգարյան). People always talk about the weather People Always Talk About The Weather, László Fogarasi'nin, Splendid Isolation için yazıp ve bestelediği şarkısıdır. "Splendid Isolation" albümünün yedinci şarkısıdır. "People Always Talk About The Weather" şarkısı, Were You Thinking of Me'de olduğu gibi ayrı bir tekli CD'si olarak çıkarılıp "Mole Listening Pearls" etiketiyle satışa sunulmuştur. Bu teklide şarkının düzenleme sürümü de yer almıştır. Rough and Rare Rough and Rare Bu albüm László Fogarasi'nin ikinci albümüdür.Bu albüm sanat sergisi için Hazırlanmıştır.2001 yılında Kaydedilip yayımlanmıştır.Prodüktörlüğü'nü László Fogarasi ve Zsolt Palotai yapmıştır.Albümde iki CD 17 Müzikal parça bulunmaktadır Road Movie Road movie Shallow and Profound ilk stüdyo albümü için Laszlo Fogarasi'nin bestelediği parçadır. 2000 yılında kaydedilen ve yayımlanan şarkı, albümün onüçüncü teklisi olarak yayımlanmıştır. Yapımcılığını László Fogarasi yapmıştır. Pabadam Pabadam Yonderboi 'nin 2000 yılında çıkarmış olduğu Shallow and Profound birinci stüdyo albümü için hazırladığı şarkısıdır. Yapımcılığını László Fogarasi yapmıştır. Aynı yıl içinde Pabadam tekli olarak, içinde düzenleme sürümünün de bulunduğu dört parçadan oluşan bir albüm daha çıkarmıştır ve "Mole Listening Pearls" etiketiyle satışa sunulmuştur. Atila Turan Atila Turan (d. 10 Nisan 1992, Cheny, Fransa), Ankaragücü'nde forma giyen Türk millî futbolcudur. 3 Şubat 2010'da altyapsısında bulunduğu Grenoble kulübüyle 3 yıllık profesyonel sözleşme imzalayan Atila, ilk maçına Coupe de la Ligue'de Guingamp karşısında çıkmıştır. Ligdeki ilk maçına ise bir hafta sonra Le Havre karşısında çıkmıştır. Atila, 29 Temmuz 2011'de Lizbon kulübü Sporting ile beş yıllık sözleşme imzalamıştır. 31 Ağustos 2011'de Atila, kulübü Sporting tarafından sezon sonuna kadar SC Beira-Mar'a kiralanmıştır. Böylece Atila, Sporting ile hiç resmî maça çıkmadan başka bir kulübe geçmiş oldu. Atila Turan 2012-13 sezonunda Orduspor tekik direktör Héctor Cúper tarafından kiralık Orduspor'a transfer olmuştur. Lig de 21 maç Kupa da da 3 maçta forma giyen Turan 24 maçta 1 gol 1 asistle oynamıştır. Atila Turan 2013-14 sezonu öncesinde birçok Süper Lig ekibi ile anılsa da Ligue 1 ekibi Reims'e transfer olmuş ve 18 müsabakada mücadele etmiştir. 2014-15 transfer döneminde ise Fransız kaynaklarına göre Kardemir Karabükspor için Türkiye'ye geleceği iddia edilen Atila Turan, Kasımpaşa SK ile 1 yıllık kiralık sözleşme imzaladı. İlk maçında İstanbul Başakşehir FK karşısında 30 Ağustos 2014 günü oyuna sonradan girerek çıktı. Atila, Fransa ve Türkiye'nin çeşitli seviyelerdeki genç millî takımlarında birçok kez forma giymiştir. Çift pasaport sahibi olan Atila, Türkiye ya da Fransa millî takımlarından birini seçme hakkına sahiptir. Ä°syan (film, 2002) İsyan (İngilizce özgün adı: Equilibrium) 2002 yılında, Kurt Wimmer tarafından kaleme alınmış ve yönetilmiş bir bilimkurgu-distopik filmidir. Filmde baş rolde Christian Bale ve Sean Bean, yan rollerde ise Taye Diggs, Angus MacFadyen, Sean Pertwee, Emily Watson ve David Hemmings yer almaktadır. Film, konusu itibarı ile Matrix ve Fahrenheit 451'e benzerlik göstermektedir. Film Internet Movie Database sitesindeki oylamada 10,0 üzerinden 7,5 puan almıştır. ""Matrix'i sevdiyseniz İsyan'ı kesinlikle seyretmelisiniz!"" - Sunday Magazine Üçüncü Dünya Savaşı sona ermiştir. Libria şehrinde faşistler otoriteye hakim olmuşlardır. Savaş travmasını üzerinden atamayan rejim, barışı korumak adına insan duygularını Prozium adlı bir ilaç vesilesiyle kontrol altında tutmaktadır. Bu ilacın denetiminden John Preston (Christian Bale) adlı bir ajan sorumludur. Bu rejim duygularla birlikte sanatın da düşmanıdır. Savaş öncesinden kalma tüm sanat eserleri yok edilmektedir (Örnek: Mona Lisa tablosu ajanlar tarafından yok edilmektedir.). John Preston, bir gün Prozium adlı ilacı kullanmayı unutmuş ve duygularının farkına varmıştır. Geçmişte yaşadığı anılar tazelenince çalıştığı rejime karşı "isyan" başlatmıştır. Film ABD'de 6 Aralık 2002'de gösterime girerken, Türkiye sinemalarında 2 Nisan 2004 tarihinde gösterime girdi. Jajá Jakson Avelino Coelho (d. 28 Şubat 1986; Ipatinga) Brezilyalı futbolcudur. Jajá veya Jajá Coelho olarak da bilinen Brezilyalı forvet ve ortasaha oyuncusudur. Pro League ekiplerinden Lokeren'de forma giymektedir. Brezilya kulübü olan América-MG'nin alt yapısında yetişen Jajá, Kasım 2004'te Hollanda kulübü Feyenoord'a transfer olmuştur. Fakat, Rotterdam'a varışından hemen sonra Belçika'nın Westerlo takımına kiraya verilmiştir. Jajá burada 1 yıl kiralık oynadıktan sonra, Ocak 2006'da İspanyol Kulübü Getafe'ye transfer olmuştur. Getafe'de 2005-06 sezonunun ikinci yarısında sadece iki maça çıkabilmiştir ve ardından Brezilya kulübü Flamengo'ya kiralık olarak gönderilmiştir. Daha sonra 2006-07 sezonunun ikinci yarısında tekrar bir Belçika kulübü olan Racing Genk takımına kiralık olarak gitmiştir. Ve 2007-08 sezonunda tekrar Westerlo kulübüne kiralanmıştır.2008 yılında Ukrayna'da yılın futbolcusu seçilmiştir. Jajá Şubat 2008'de Ukrayna kulübü olan Metalist Kharkiv ile 3 yllık anlaşma imzalamıştır. Ayrıca 2008-2010 yılları arasında bu takım formasıyla çıktığı toplam 76 maçta 40 gol kaydetmiş, aynı yıllar arasında Premyer-Liha'da oynadığı 61 maçta 30 gol, 11 asist yapmıştır. 2008 yılında Ukrayna'nın "Komanda" spor gazetesi League MVP ödülünü kazanan iki yabancı futbolcudan birisi olmuştur. Jaja , 7 Ağustos 2010 tarihinde Trabzonspor ile sözleşme imzaladı. Trabzonspor, 11 Haziran 2011 tarihinde ise Jaja'nın transferi için Al-Ahli takımı ile anlaşmaya vardı. Al Ahli'de yarım dönem geçiren Jaja, burada 5 maçta oynadı ve 1 gol attı. Beklediği kadar şans bulamayan Jaja, ara transfer döneminde Brezilya'nın köklü kulüplerinden Internacional takımına transfer oldu. 2012-2013 Futbol Sezonu ligin 2. yarısı için Kayserispor ile anlaşma yapmıştır. Ancak kulübü ile anlaşamayan Jaja'nın Kayserispor'a transferi gerçekleşmemiştir.Eski takımı Metalist Kharkiv ile 1.5 yıllığına anlaşmıştır. Kayserispor ile ilk idmanına çıkan Jaja Kayserispor'a transfer oldu denirken bir anda karar değiştirip eski takımı Metalist Kharkiv'le 1,5 yıllık sözleşme imzaladı. Jaja oynadığı Metalist Kharkiv takımı tarafından Kayserispor takımına 1 yıllığına kiralandı. Kayserisporda 6 maça çıkıp 3 gol atmıştır. Jaja Kayserispor'dan sonra takımı Metalist Kharkiv'e geri dönmüştür. Burada 1 sezon boyunca futbol oynamaya devam etmiştir. Sezon bitiminde Metalist Kharkiv takımda küçülmeye gideceğini açıklamıştır. Bunun üzerine Jaja Çin Süper Ligi ekiplerinden Chongqing Lifan FC takımına transfer olmuştur. Jaja Chongqing Lifan ile 1 yıllık sözleşme imzalamıştır. Burada 6 maça çıkıp 1 gol atmıştır. Jaja, 5 Ekim 2015 tarihinde KSC Lokeren ile 2 yıllık sözleşme imzaladı. Acapnyak Acapnyak (Ermenice: Աջափնյակ), Ermenistan'ın başkenti Erivan'ın ilçelerinden birisidir. "Sağ kıyı" anlamına gelen "Acapnyak" ismi, Hrazdan Nehri'nin sağ kıyısında bulunmasını kastediyor. 2.568 hektarlık yüzölçümlü olan Acapnyak, şehrin kuzeybatısında bulunmaktadır. 106.800 kişi nüfusu var. Acapnyak ilçesi yedi tane mahalleye bölündürülmektedir: Acapnyak, Noraşen, Nazarbekian, Silikian, Lukaşin, Hağtanak ve Vahakni. Acapnyak'ın başkanı Arzrun Haçatriyan'dır (Ermenice: Արծրուն Խաչատրյան). Åžengavit Şengavit (Ermenice: Շենգավիթ), Ermenistan'ın başkenti Erivan'ın ilçelerinden birisidir. 405 hektarlık yüzölçümlü olan Şengavit, şehrin güneybatısında bulunmaktadır. 142.800 kişi nüfusa sahiptir. Şehirde en büyük nüfus yoğunluğuna sahip olan ilçelerinden birisidir. Şengavit ilçesi altı tane mahalleye bölündürülmektedir: Nerkin Şengavit, Verin Şengavit, Koğb, Nerkin Çarbah, Verin Çarbah ve Noragavit. İlçenin başkanı Martin Sargsian'dır. Venance Zézé Venance Zézé (d. 17 Temmuz 1981, Abidjan), Fildişi Sahilli futbolcudur. En son Finlandiya'nın FF Jaro takımında oynamıştır. Şu anda boştadır. Kariyerine ASEC Mimosas'ın altyapısında başladı. 2001'de Belçika'nın KSK Beveren takımına transfer oldu. 2003-2005 yılları arasında KAA Gent'te oynadıktan sonra bir sezonluğuna eski kulübü Beveren'e döndü. 2006'da FC Metalurh Donetsk'e giden futbolcu 3 yıl boyunca 2007'de transfer olduğu Metalist Harkiv'in kadrosunda yer aldı. 2010'da FF Jaro'ya kiralık olarak verildi. Ertesi sezon FF Jaro tarafından bonservisiyle transfer edildi. Sezon sonunda serbest kaldı. Palin Gürcistan'daki Kürtler Gürcistan'daki Kürtler, büyük bir bölümü I. Dünya Savaşı esnasında Kars ve Ardahan'dan Gürcistan'a göç eden Yezidilerden oluşur. Diğer kısmı ise daha önce 18. yüzyılda Gürcistan'a yerleşmiş Yezîdîlerdir. Gürcistan'daki yerleşik Kürt nüfusu Türkiye sınırında yaşamaktadır. Gürcistan'daki Kürtlerin büyük bir bölümü doksanlı yıllarda Avrupa'ya ve SSCB'nin dağılmasıyla bağımsız olan ülkelere yerleşmişlerdir. Kafkasya'da birçok farklı kültürü bir arada yaşatan Gürcistan, Yezidi Kürtlere de ev sahipliği yapmaktadır. Gürcistan'ın 1991'de bağımsız olmasının ardından Yezidiler, hiçbir ayrımcılığa maruz kalmamıştır. Yezidiler, diğer devletlerdeki soydaşlarından daha yüksek bir yaşam standardına sahiptir. Gürcistan Cumhurbaşkanlığı Resmi Sitesi'nde, Yezidiler etnik unsur olarak belirtilmiştir; Gürcistan nüfusuna oranla, Yezidi nüfus oranı %0.4 olarak belirtilmiştir. Ayrıca Gürcistan'da yaşayan Yezidiler için, başkent Tiflis'e ibadethane inşa edilmiştir. 1926-2002 yılları arasındaki Yezîdî ve Müslüman Kürtlerin toplam nüfusu: 1939 yılında yapılan nüfus sayımına göre Gürcistan'da 12,915 Müslüman ve Yezidi Kürt yaşıyordu. 13 bin civarında Kürd'ün yaklaşık 4,000'ni Mesheti-Cavaheti bölgesinde, 3,000'ni Batum ve Acara Özerk Sovyet Sosyalist Cumhuriyeti'nde, 6,000 kişi ise diğer büyük sanayi merkezlerine yerleşmişti. Sovyetler Birliği Komünist Partisi Genel Sekreteri Josef Stalin'in emriyle 1944 yılında Gürcistan'ın Türkiye sınırı boyunca yerleşmiş yaklaşık 100,000 Müslüman (Ahıska Türkleri, Kürtler ve Müslüman Hemşinliler) nüfusu genellikle Kazakistan, kısmen Kırgızistan, Türkmenistan ve Özbekistan'a sürülmüşlerdir. Sürgün edilenlerin yaklaşık 9,000 kişisini Müslüman Kürtler oluşturmaktadır. Hughes-Ryan YasasÄ± Hughes-Ryan Yasası ABD'nin 1961 tarihli Dış Yardım Yasası'na 1974 yılında konulan bir ek maddedir. Yasa, adını hazırlayıcıları Demokrat Senatör Harold E. Hughes ve Temsilciler Meclisi üyesi Leo Ryan'dan almaktadır. Yasa, Amerika Birleşik Devletleri başkanı'nın Merkezi Haber Alma Teşkilatı tarafından kendisine verilen tüm gizli eylem planlarını Kongre'nin öntanımlı kurullarıyla belirli bir süre içerisinde paylaşmasını öngörmekteydi. Ek madde, CIA ve Savunma Bakanlığı'nca kullanılan ödenekleri hedef almış ve bunların kullanımını Başkan'ın ulusal güvenlik açısından risk oluşturduğunu düşündüğü durumlarla kısıtlamıştır. Başkan, risk unsurlarını Kongre'nin gerekli görülen kurullarına da sunmak zorundadır. Başlangıçta altı olan kurul sayısı Parlamento ve Senato "seçici kurulları"nın da katılımıyla sekize ulaşmıştır. Yasanın ana amacı Kongre'nin CIA'in gizli görevleri hakkında bilgi edinmesini sağlamaktır. Senatör Hughes, yasanın tanıtım konuşmasında düzenlemenin Başkan'ın haberi olmaksızın sürdürülen askerî ve istihbari gizli eylemleri kısıtlamaya da yardımcı olacağını söylemiştir. 1970'lerin başında Güneydoğu Asya'da patlak veren savaş ve Watergate skandalı daha uzun süre sessiz kalmayı olanaksız kılıyordu. Kongre, Nixon yönetimini benimsiyor ve ulusal istihbarat kuruluşlarının hangi gizli eylemlere ne ölçüde katıldığını tümüyle bilmek istiyordu. İlk adım, Askeri Hizmetler Kurulu üyesi Senatör Hughes'ün 1972 ve 1973 oturumlarından sonra Kamboçya, Laos ve Kuzey Vietnam'a yapılan gizli askerî operasyonların araştırılması konusunda verdiği yasa teklifiydi. Kurul, Hava ve Deniz Kuvvetleri'nin gizli hava saldırıları düzenlediğini ve bu eylemlerin resmî raporlara yansıtılmadığını açığa çıkardı. Bu, Pasifik ve Vietnam'daki askerin doğrudan Beyaz Saray'dan yönetildiği anlamına geliyordu. Medya, istihbarat kuruluşlarının eylemleri hakkında kafa karıştırıcı yayınlar yapmaya başlamıştı. New York Times yazarı Seymour Hersh tarafından yazılan ve CIA'in geçmiş yıllara ait eylemlerini öne çıkaran uzun makale bardağı taşıran son damla oldu. Böylece, yabancı önderlere karşı düzenlenen suikastler ve hükûmet devirme projeleri ilk kez açıklanmış oluyordu. Makale, istihbarat kuruluşlarının ABD yurttaşlarının politik eylemlerini öğrenme yollarını da açıklıyordu. Bu yayınlar birçok Senatör ve Temsilciler Meclisi üyesi üzerinde Kongre'nin gözetim yükümlülükleri konusunda çok gevşek davrandığı etkisi bırakmıştır. Başvurulan ilk yasal tedbir 1961 tarihli Dış Yardım Yasası'na eklenen Hughes-Ryan Ek Maddesi'nin onanması olmuştur. Hughes-Ryan Yasası'nın yaratıcılarından Leo Ryan 1978 yılında Guyana'da düzenlenen bir suikaste kurban gitmiştir. Olay, Jim Jones ve yandaşlarının Jonestown'da katledilmesinden hemen önce gerçekleşmiştir. Yasanın kabulü yönetsel güçle ilintili dört soruyu ön plana çıkarmıştır. Bunlardan ilki Başkan'ın CIA tarafından yürütülen gizli eylemler hakkında tümüyle hesap verebilir olmasıdır. Bu, Başkan'ın politik rakiplerine koz vermemek amacıyla yürüttüğü varsayılan "mantıklı ret" kuralını devre dışı bırakmıştır. Yasa, "kulağı delik" Senatörler çevresindeki çemberi genişletmiş ve Kongre'deki olası sızmaları tetiklemiştir. Yasanın Kongre'ye fiili ve hukuki bir veto gücü tanıdığı da söylenebilir. Bu anayasal güç, bir bölgeye yönelik gizli eylem için ayrılan ödeneği engellemek ya da olayı basına sızdırmak biçiminde kullanılabilecekti. Bengal Bengal (), Güney Asya'daki bir tarihi ve coğrafi bölge. Kurt Wimmer Kurt Wimmer (d. 1964), Amerikalı senarist ve film yönetmenidir. Wimmer, Güney Florida Üniversitesi'nde Sanat tarihi bölümünü bitirdi. Daha sonra Los Angeles'e taşınan Wimmer burada on iki yıl boyunca senarist olarak çalıştı. 2002 yılında bir bilimkurgu filmi olan İsyan'ı yönetti. Bu filmde kullanılan Gun Kata dövüş tekniğini 2008 yılında yönettiği Ultraviolet filminde tekrarladı. Film listesi seÃ§melidir. Hüseyin Şadi Karagözoğlu Hüseyin Şadi Karagözoğlu , (Bilinen adı; Fikret Şadi Karagözoğlu), (d. 1890, İstanbul - ö. 29 Aralık 1941 - İstanbul), Türk oyuncu, senarist ve yönetmen. Galatasaray Lisesi'nden mezun olan Fikret Şadi Karagözoğlu, sanat yaşamına tiyatro oyunculuğu ile başladı. Sonradan aktör olan Muvahhit (Bedia Muvahhit'in eşi), yazar olan Refik Halit (Karay) ve Refi' Cevat (Ulunay)la birlikte, daha okuldayken sahneye çıktı. İkinci Meşrutiyet'in ilanından sonra Reşat Rıdvan Bey'le tiyatro yazarı İbnürrefik Ahmet Nuri (Sekizinci)'nin kurdukları profesyonel topluluğa girdi. Daha sonra Paris'ten "Sylvain'in şâkird ma'rifeti" diye reklâm edilerek dönen büyük tragedyalarda gürültülü rollerle şöhret yapan Burhanettin Bey'le (Tepsi) birlikte çalıştı. 1910'da Rumeli turnesinden döndükten sonra kumpanyadan ayrıldı. Donanma Cemiyeti tiyatro heyetinde çalıştı. I. Dünya Savaşı'nda asker oldu. Mütarekeden sonra, İbnürrefik Ahmet Nuri'nin "Hisse-i şâyia" komedisini sahneye koydu. Bu eserde Bican Efendi rolünü o kadar iyi başardı ki, bu isim ona lâkap oldu. Şadi, bundan yararlanarak Malûl Gaziler Cemiyeti hesabına 1918'de Bican Efendi makiyajiyle, Şarlo'nun ilk filmlerini hatırlatan kısa komediler çevirdi. Bunlar arasında "Bican Efendi mektep hocası", "Bican Efendi'nin rüyası", "Bican Efendi vekilharç" en çok beğenilenlerdendi. Ama Fazlı Necip stüdyo işlerine karışmaya başlayınca işler bozuldu. Malûl Gazilere verilen sinema malzemesi de Ordu Film Merkezi tarafından geri alındı. İstanbul Şehir Tiyatroları'nda çeşitli roller üstlendi. 1921 yılında sinemaya geçerek, 1923'te Darülbedayi'de ""Milli Sahne""`nin kuruluşunda önemli yer aldı. 1917 yılında ilk filminde rol almasının yanı sıra, senaryo yazdı, yönetmenlik yaptı. Kendisi gibi oyuncu olan Şehper Karagözoğlu ile evlendi. Başrolünü oynadığı "Bican Efendi" serisi Türk sinema tarihinin ilk gülmece filmlerinden kabul edildi. 1927 yılından sonra sinema işletmeciliğiyle ilgilendi. Balkon (tablo) Balkon (Fransızca:"Le Balcon"), Fransız ressam Édouard Manet'nin 1868 - 1869 yıllarında yaptığı yağlı boya tablosu. Eser, şu anda Paris'teki Musée d'Orsay'da sergilenmektedir. Ressam, tabloyu ilk olarak 1869'daki Paris Salonu'nda sergilendi. "Balkon" o sene Salon'da sergilenen iki Manet tablosundan biriydi. Manet'nin sergilenmek üzere seçilen diğer resmi "Atölyede Öğle Yemeği" olmuştu. Tablonun sol tarafında oturarak poz vermiş olan model, ressam Berthe Morisot idi. Morisot daha sonraki yıllarda Manet'nin erkek kardeşi ile evlenerek aileye girdi. Manet, bu tablosunu İspanyol ressam Francisco Goya'nın "Balkondaki Mayalar" tablosundan esinlenerek çizdi. Üç model de ressamın arkadaşlarıydı ve kompozisyonda birbirleriyle ilişkisi olmayan kişiler gibi göründüler. Solda koyu renkli bir taburenin üzerinde oturmakta olan Berthe Morisot beyaz bir kıyafet giymişti. Genç kadın romantik ve ulaşılmaz bir kahraman gibiydi. Sağ tarafta ayakta poz vermiş model ise kemanist Fanny Claus idi. Onun da kıyafetleri beyazdı. Aksesuarları ise yeşil tonlarındaydı. İki kadının arkasında duran adam ise ressam Antoine Guillemet idi. Guilemet bir elinde sigara tutuyordu ve menekşe rengi bir kravat takmıştı. Üçlü başka bir dünyada yaşıyor gibiydi. Arkada, odanın içinde ise ufak bir çocuk belirsiz bir şekilde çizilmişti. Bu çocuk, Manet'nin eşi Suzanne Leenhoff'un oğlu Koelin-Leenhoff Leon'du. Resimde, Morisot'nun ayaklarının dibinde bir köpek durmaktadır. Sergilendiği sene köpek izleyenlerin aklına, ressamın bir diğer tablosu olan Olympia'daki siyah kediyi getirdi. Yeşil, siyah ve beyaz renklerin kullanımı Manet'nin eski geleneksel tavrından modernliğe geçişinin simgesi oldu. Ayrıca, ressamın atölyesi yerine açık havada çizdiği bir eser oldu. Ressam bu tabloyu İspanya'yı ziyaretinden birkaç sene sonra çizdi. Tablonun arka planında Goya'nın karanlık modernliğinin izlerine rastlanır. Berthe Morisot da "mayaların" modern Parisli bir kadına dönüşmüş hali gibidir. Manet ile Morisot, bu tablonun yapılışı sırasında tanıştılar. Bu çalışmadan sonra Manet, kadının beyaz ve siyah kıyafetlerle betimlediği pek çok portresini yaptı. 1860'lı yıllar boyunca model olarak Victorine Meurent'i kullanan ressamın Berthe'ye geçişi de "Balkon" ile oldu. Morisot, tabloyu Paris Salonu'nun o seneki resepsiyonunda gördüğünde "Çirkin değil fakat acayip görünüyorum. "femme fatale"'e övgü bir tuhaflık tarafından çevrelenmiş gibi..." yorumunu yaptı. 1870 ve 1873 Salon'larına Manet Morisot'nun rakibi Eva Gonzalès'nin portreleri ile katıldı. Türkiye Anayasa Mahkemesi başkan vekilleri listesi Bu sayfa Türkiye Anayasa Mahkemesi başkan vekilleri listesini içermektedir. Ahmet Cevat Emre Ahmet Cevat Emre (d. 1878, Resmo, Girit - ö. 10 Aralık 1961), Türk siyasetçi, dilbilimci, çevirmen ve yazar. Girit fatihlerinden Veliyeddin Paşanın, Resmo şehri dışında, manastırdan çevirmiş olduğu Kadiri tekkesinde doğdu. İdadi mezunudur. Trablusgarp Valisi Ahmet Rasim Paşa'nın çiftlik yöneticiliği, Ticaret, Trablusgarp İstinaf Mahkemesi Zabıt Kâtipliği, Resmo Vakıf İdaresi Memurluğu, Yeni Asır, İkdam, Şurayı Ümmet, Sabah, İfham, Aksam ve Vakit gazeteleri Yazarlıkları, Daru'l- Muallimîn Fransızca Öğretmenliği, Fransızca, Türkçe Sarf ve Nahiv Ögretmenlikleri, Husûsi Daru'l-Mürebbiyât Okulu Kuruculuğu ve Ögretmenliği, Darülfünun Edebiyat Şubesi ve Ural-Altay Dilleri Öğretmenliği, Türk Dil Encümeni Azalığı, Muhit Dergisi sahipliği, Türk Dili Tetkik Cemiyeti Kurucu Üyeliği ve 1-6. Kurultaylarda Merkez Kurulu Üyeliği ve Kolbaşkanlığı, TBMM IV. (Ara Seçim)ve V. Dönem Çanakkale Milletvekilliği yapmıştır. Evli ve dört çocuk babasıdır. Sacit Adalı Sacit Adalı (d.5 Mart 1945, Eğirdir, Isparta), Türk hukukçu, Türkiye Cumhuriyeti Anayasa Mahkemesi emekli üyesi İstanbul Saraçhanebaşı İlkokulunu bitiren Adalı,ortaöğrenimini Vefa Lisesi'nde, gördü. Ardından Ankara Üniversitesi Siyasal Bilgiler Fakültesi'nde yüksek öğrenimini tamamladı. 6 Temmuz 1966'da başladığı İçişleri Bakanlığı İstanbul Maiyet Memurluğu'nda çalışmaya başladı. 21 Nisan 1967'de bu görevinden ayrılarak Türkiye Cumhuriyeti Millî Eğitim Bakanlığı hesabına doktora yapmak üzere Fransa'ya gitti. Rennes Üniversitesi'nde 16 Ocak 1971'de Yönetim Bilimleri Dalı'nda ihtisas doktorasını bitirerek Türkiye'ye döndü. Kısa bir müddet MEB Yükseköğrenim Genel Müdürlüğü'nde uzman olarak çalıştı. 30 Kasım 1971'de Erzurum Atatürk Üniversitesi İşletme Fakültesi Kamu Yönetimi Bölümü'nde çalışmaya başladı. 1978 yılında Sakarya DMM Akademisi İşletme Mühendisliği Bölümü'ne, 1981'de Kocaeli DMM Akademisi Endüstri Mühendisliği Bölümü'ne, 1985 yılında ise M.Ü. İktisadi ve İdari Bilimler Fakültesi Kamu Yönetimi Bölümü - Yönetim Bilimleri Anabilim Dalı'na geçti. 1976'da doçentliğe , 1983'te profesörlüğe yükselen Sacit Adalı yaklaşık 150 yüksek lisans, doktora, yardımcı doçentlik, doçentlik, profesörlük sınavında jüri üyeliği yaptı; 13 doktora, 22 yüksek lisans tezi yönetti. Kamu Yönetimi, Personel Yönetimi -, Yönetim ve Organizasyon, Spor Yönetimi, İdare Hukuku, Mahallî İdâreler, Ergonomi derslerini üstlendi; bu alanlarda 6 kitap, 120'yi aşkın makale yazdı. 1 Kasım 1992'de Bakü'de açılan Türk Dünyası İşletme Fakültesi'nin Dekanlığı görevini üstlendi. Bu görevini sürdürürken dönemin cumhurbaşkanı Turgut Özal tarafından YÖK'ün gösterdiği adaylar arasındanAnayasa Mahkemesi asil üyeliğine seçildi. 9 Mart 1993 tarihinden itibaren sürdürdüğü bu görevi 5 Mart 2010'da yaş haddinden emekli olması sebebiyle son bulmuştur. 4 Kasım 2010'da YÖK tarafından Turgut Özal Üniversitesi Hukuk Fakültesi dekanlığına atandı. Breithorn Breithorn (Almanca: "breit" = geniş + "Horn" = tepe) çok dağların adıdır: Muammer Aydın (1945 doğumlu hukukçu) Muammer Aydın, (d. 13 Nisan 1945, Gülşehir), Türk hukukçu. Yükseköğrenimini İstanbul Üniversitesi Hukuk Fakültesi'nde tamamladıktan sonra İstanbul Hakim Adayı olarak mesleğe başladı. Özalp, Doğanşehir, Vezirköprü, Kırşehir ve Ankara'da hakimlik görevinde bulunan Aydın, 8 Mayıs 2001 tarihinde Yargıtay 5. Hukuk Dairesi üyeliğine seçildi. 2007 Ocak ayında Yargıtay kontenjanından Yüksek Seçim Kurulu üyeliğine seçilen Muammer Aydın, kurulun yeni üyeleriyle birlikte yapılan seçimde başkanlığa getirildi. Ocak 2010 tarihine kadar YSK başkanlığı görevini sürdürmüştür. Yargıtay 5. Hukuk Dairesi üyesiyken 13 Nisan 2010'da yaş haddinden emekli olmuştur. I'm Not Dead I'm Not Dead, Amerikalı şarkıcı Pink'in dördüncü stüdyo albümüdür. Albüm 31 Mart 2006 tarihinde LaFace Records tarafından yayınlandı. Pink'in kendi yorumuna göre yeniden uyanışı simgeleyen "I'm Not Dead", yeni yapımcıların imzasıyla beraber, 2006 yılının ilk aylarında satışa sunuldu. Albümden yedi tekli yayımlandı ve bu teklilerden Stupid Girls, Who Knew ve U + Ur Hand, Amerikan müzik listelerinde ilk 20'de yer aldı. Albümdeki şarkıların birçoğu, uyuşturucu, cinsel suçlar, tiki kızlar ve siyasî tepkiler üzerine kuruludur. Stupid Girls adlı ilk tekli ile Hollywood yıldızlarıyla dalga geçen Pink, aynı şekilde Dear Mr. President ile Amerikan başkanı George W. Bush'a açık mektup yazmaktadır. Albüm listelere bakıldığında yüksek bir başarı elde etti. Albüm, ilk hafta 126,000'lik bir satış elde ederek, Amerikan albüm listelerinde 6 numaraya oturdu. Uluslararası birçok listede ilk 10'da yer alan albüm, Avustralya, Avusturya, Yeni Zelanda, İsviçre ve Almanya'da zirveye oturdu. Albüm günümüze kadar toplam 6 milyonluk bir satış elde etti. Albümün ilk teklisi olarak Stupid Girls seçildi. Şarkı, ABD'de 13 numaraya erişerek Pink'in 2002'den beri en başarılı şarkısı oldu. Şarkıda geçen "aptal kızlar salgını" konsepti kısa sürede ilgi uyandırdı ve Pink'in katıldığı birçok programda özellikle bu şarkının konusu üzerinde duruldu. Şarkı, 2007 yılında Grammy adayı gösterildi fakat ödülü kazanamadı. İkinci tekli Who Knew, ilk yayınlandığı sırada birçok listede yer almadı. Ancak şarkı Temmuz 2007'de tekrar satışa sunuldu ve Eylül 2007'de 9 numaraya kadar çıktı. Şarkı İngiltere ve Avustralya'da da ilk 10'a girdi. Sonraki tekli U + Ur Hand, büyük bir başarı gösterdi ve Who Knew gibi Amerika'da 9 numaraya çıktı. Şarkı listede 3 ay kaldı. Dördüncü tekli olarak Nobody Knows seçildi ve Amerika dışında yayınlandı. Şarkı Avustralya ve İngiltere'de ilk 40'a girmeyi başardı. Sonraki tekli olan Dear Mr. President, Amerikan başkanı George W. Bush'a açık mektup niteliğindeydi ve sadece Pink'in politik bir tepkisi olarak yayımlandı. Şarkı birçok Avrupa listesinde zirvede yer aldı. Sonraki tekli olan Leave Me Alone (I'm Lonely) ise Avustralya'da 5 numaraya çıkarak başarı gösterdi. Yedinci ve son tekli Cuz I Can, sadece dijital yükleme olarak yayınlandı ve Avustralya'da ilk 20'ye girebildi. TRT FM TRT FM ya da TRT Radyo 2, ilk yayınını 1964 yılında yapan Türkiye Radyo Televizyon Kurumu'nun popüler müzik ile Ankara, İstanbul ve İzmir stüdyolarından dönüşümlü olarak gerçekleştirilen programları yayınlayan radyosu. Türkiye'nin en çok dinlenen radyolarından biri olan "TRT FM" tüm il ve ilçelerde dinlenebilen tek radyo kanalıdır. 1960'lı yıllarda Türkiye'deki toplumsal gelişmelere paralel olarak, radyoculuğun da yeniden yapılanmış ve 1961 Anayasası'nın 121. maddesinde «radyo ve televizyon yayınlarının özerk ve tarafsız bir kurum tarafından yapılacağı» hükmüne yer verilmiş, bunun bir sonucu olarak 1 Mayıs 1964'te çıkarılan 359 sayılı yasayla TRT radyolarını tek çatı toplamak için altında; "Türkiye Radyo Televizyon Kurumu" kuruldu. Sonraki on yıllar için teknik altyapının yenilenmesi, radyo kanallarının yeniden yapılanması, bölge radyolarının kurulması ve program planlamasının merkezi sisteme bağlanması sonucu tarza ve kesimlere hitap eden birden fazla TRT radyo istasyonu yayına geçmiştir. Yayınları içerisinde haber, söyleşi, reklam ve radyo programlarına yer veren "TRT FM"de ünlü bir konuk almak suretiyle canlı programın gerçekleştirildiği Tanıdınız mı? ilk bilinen programdır. 2010'larda eski Türkçe aranjmanların yayınlandığı Hakan Eren tarafından sunulan "Bir Zamanlar" programına yer verilmiştir. Radyo yayınlarını merkezi Ankara olan radyo İstanbul ve İzmir stüdyolarından da yayınlar yapmaktadır. Songun Songun veya Sŏn'gun (Korece: 선군정치, Hanja: 先軍政治, 2000 sistemi: Seongun jeongchi / McCune-Reischauer: Sŏn'gun chŏngch'i, "Önce ordu" anlamına gelir), Kuzey Kore’nin "önce ordu" siyasetinin ismidir. Buna göre Kore Halk Ordusu'nun devlet işlerinde ve ülke kaynaklarının kullanımında önceliği bulunmaktadır. Bu siyasetin birçok alanda farklı yansımaları olup siyasi ve ekonomik alanda ordunun önceliği mevcuttur. Bu siyasetin Kuzey Kore yeni devlet ideolojisinde önemli bir yeri vardır. Songun, Kore Halk Ordusu'nu Kuzey Kore içerisinde kurum ve devlet organı olarak yükselterek ülkedeki sistem ve toplum nezdinde en önemli konuma yükseltmektedir. Ordu, iç siyasette ve uluslararası ilişkilerde belirleyicidir. Hükümetin yapısını tayin etmekte ve iktidarın şekillendiği yer olarak orduya vurgu yapılmaktadır. Kuzey Kore hükümeti orduya ekonomik alanda en yüksek önemi vermekte, kaynak kullanımında öncelik tanımakta ve topluma örnek bir hiyerarşi olarak gösterilmektedir. Songun, 1994 yılından itibaren askeri yapılanmaya kamusal ve toplumsal alanda verilen önemin ideolojik olarak teorileştirilmiş halidir. Songun, 1994 yılında Kim Il-sung’un ölümünden sonra resmi devlet ideolojisi olarak ortaya çıkmaya başlayacaktır. 1995 yılında songun politikaları, “orduya büyük önem atfeden devrimci bir fikir” olarak tanıtılmış ve “parti, ordu ve halk arasındaki tek yürek halindeki birlikteliğin öncüsü” olarak gösterilmiştir. Bu siyaset Kim Il-sung’un juche yani kendi kendine yetebilme siyasetinden belirli bir oranda sapma anlamına gelmektedir. Kore İşçi Partisi Merkez Komitesinin yayın organı olan "Rodong Sinmun"’un (İşçilerin Gazetesi) 1997 yılında yayınladığı bir başyazıda; Halkın Ordusunun yeri ve görevinin hiç olmadığı kadar önemli olduğu ve yoldaş başkomutanın önderliğinde enerjik bir şekilde yönetildiğinden bahsedilmiştir. Yazıya göre bu aşamada artık ordu; halk, devlet ve partiyle özdeş olmaktadır. 1998 yılından itibaren bu terim önce ordu devrimci fikri, önce ordu devrimci liderlik ve önce ordu siyaseti gibi tanımlamalarla kullanılmaya başlanmıştır. 1999 Ocak ayında ise songun ile birçok Kuzey Kore gazetesinde yazılara çıkmış ve yazılarda Kim Jong-il tarafından uygulanan önce ordu siyaseti sayesinde Halkın Ordusunun halkla iç içe devrimin öncü gücü olarak görev yapmakta olduğu, sosyalizmin ise bu sayede hem korunmakta hem de geliştirilmekte olduğu belirtilmiştir. 2003 yılında ise songun, artık askeri doktrinin değişmez bir unsuru olmuştur. Aynı yıl yayınlanan yazılarda ise devrimin itici esas gücünün Kore Halk Ordusu olduğuna vurgu yapılmıştır. Bu vurgu Kuzey Kore’ye has bir vurgudur ve klasik marksizmden ayrılmaktadır. Komünist öğretide ve sosyalist ülkelerde devrimci öncü olarak işçi sınıfı gösterilmektedir. Bu değişikliğin gerekçesi olarak ise Kuzey Kore’de sadece Ordunun bazı kriterleri yerine getirdiğinden bahsedilmektedir; bu kriterler sadakat, devrimci ruh, dayanışma ve birlik ruhudur. Songun zaman içinde giderek önemini artırmış ve iki Kore’nin birleşme gündeminde bile adından söz edilir olmuştur. Ayrıca Kuzey Kore yönetimi ABD’nin ülkeye saldırmasını engelleyen tek engelin bu siyaset olduğunu da belirtmiştir. Songun, ülkede juche ideolojisinin bir parçası olmuş ve rejimin devamı için vazgeçilmez bir yere oturmuştur. Kim Il-sung’un ölümünden sonra neden Kuzey Kore’nin songun siyasetinin ön plana taşıdığına dair kimi nedenler sıralanabilir. Bunlardan bir tanesi belirsiz uluslararası durumunu sağlama almak isteyen ülkenin askeri gücünü artırma isteğidir. Bir bakıma saldırgan bir yanı olan bu siyasetin topluma kimi olumsuz etkileri de olabilmektedir. Topluma ayrılması gereken imkânların orduya yönlendirilmesi özellikle sosyalist bloğun ve Sovyetler Birliğinin dağılmasından sonra ülkeyi zor duruma sokmuştur. Ardı ardına yaşanan doğal felaketler ise durumu ağırlaştıran etkenler olmuştur. Songun siyasetinin ön plana çıkmasının bir diğer nedeni ise iç siyasi dengelerdir. Kim Il-sung öldükten sonra Kuzey Kore önderliği oğlu Kim Jong-il’e geçmiştir. Babası öldüğü sırada Kim Jong-il’in hükümetteki görevi orduydu ve kendisi ordu yönetiminde ikinci adam konumundaydı. Bu verili durumda iktidarını güçlendirmek isteyen yeni liderin ordudaki desteğini sağlamlaştırmaktan başka çaresi bulunmamaktaydı. Bu bakış açısına göre hükümette temsil edilen diğer alanların aleyhine olarak Kim Jong-il’in orduya yaptığı vurgu gözlemlenebilir. Lağvedilen Merkezi Halk komitesi, Devlet Başkanlığı gibi kurumlar, Kore Demokratik Halk Cumhuriyeti Yönetim Konseyinin rolünün azaltılması bu kapsamda düşünülebilir. Songun siyaseti hem kendi kendine yetebilme idelojisi olan juche ile uyumludur hem de onu aşarak Kim jong-il’in iktidarını sağlaştıran bir devlet siyaseti haline gelmiştir. Bazılarına göre ise bu dönüşüm çökmekte olan rejimin son çırpınışlarıdır. Kuzey ve Güney Kore devletlerinin birleşmesine yönelik görüşmelerde songun siyaseti tartışılsa da Güney Kore tarafından reddedilmiştir. Güney Kore hükümeti, bu konudaki hassasiyetini ülke dahilinde songun siyasetini irdeleyen internet sitelerini yasaklayarak göstermiştir. Songun siyaseti sürmekte olan nükleer kriz başlığında da gündemdedir. ABD’nin Kore yarımadasını nükleer silahlardan arındırmak amacıyla uyguladığı politika songun siyaseti tarafından zora girmektedir. Bu kapsamda değerlendirildiğinde songun siyaseti bir ülkenin nükleer silahlanması için uygun bir ideolojik zemin sunmaktadır. Bu yüzden Kuzey Kore’nin nükleer programını askıya alması ve durdurmasını isteyen ülkeler songun siyasetini benimsemiş bir önderliği buna ikna etmesi zor görünmektedir. Diğer taraftan bakıldığında ise ABD’nin kendi nükleer programına bu kadar müdahale ettiğini gören Kuzey Kore yönetiminin bu müdahaleleri songun ideolojisine bir müdahale olarak değerlendirip nükleer programını askıya alma görüşmelerinden çekilmesi sonucuna da yol açabilecektir. Songun siyasetine göre ekonomik krize önlem olarak ordudan her alanda olduğu gibi bu alanda da en önde olması beklenmektedir. Kim Jong-il tarafından slogan haline getirilen “Güçlü ve Zengin Ülke” (kangseong taeguk) ülküsüne ulaşmak için songun siyaseti önemli yer arz etmektedir. Kore Demokratik Halk Cumhuriyeti uzaya kendi teknolojisi sayesinde uydu gönderebilen az sayıda ülkelerden birisidir. Ancak uydu gönderilmesi için kullanılan füze sistemlerinin kıtalararası savaş başlığı taşıyabilecek olan balistik füzelerde de kullanılabileceği kaygısı özellikle ABD ve Japonya tarafından dile getirilmektedir. Funhouse (Pink albümü) Funhouse, Amerikalı şarkıcı Pink'in beşinci stüdyo albümüdür. Albüm 28 Ekim 2008 tarihinde LaFace Records tarafından yayınlandı. Kendi deyimiyle en hassas albümünün "Funhouse" olduğunu öne süren Pink, albüm için Danja gibi önemli yapımcılarla çalıştı. Albüm için 30'dan fazla şarkı kaydeden Pink, bunlardan 12'sini albüme koydu. Albümün kayıt aşaması, Pink'in Carey Hart'dan boşandığı bir sürece denk gelmektedir. İlk tekli So What'ta yer alan ""I guess I just lost my husband/I don't know where he went"" -"Sanırım kocamı kaybettim/Nereye gittiğini bilmiyorum"- tabiriyle tutumunu yansıtma yoluna giden Pink, yine So What'ın klibinde boşandığı eşini oynatarak ona karşı şiddet uygulamıştır. So What aynı şekilde, ABD'de zirveye oturarak, Pink'in ilk solo 1 numara şarkısı oldu. Albüm, İngiltere ve Avustralya başta olmak üzere birçok ülkede zirveye yerleşti ve Amerikan albüm listelerinde AC/DC grubunun hemen ardından 2 numaraya kadar çıktı. Albüm böylece listelere bakıldığında en başarılı Pink albümü oldu. Albüm şu ana kadar tüm dünyada 2,5 milyon kadar sattı. Albümün ikinci teklisi "Sober", Kasım 2008'de yayınlandı ve 16 numaraya kadar yükseldi. Kanaker-Zeytun Kanaker-Zeytun ya da Qanaqer-Zeytun (Ermenice: Քանաքեր-Զեյթուն) Ermenistan'ın başkenti Erivan'ın ilçelerinden birisidir. 810 hektarlık yüzölçümlü olan Kanaker-Zeytun, şehrin kuzeyindeki yüksek rakımlı bölgelerinde bulunmaktadır. 78.100 kişi nüfusu var. Kanaker-Zeytun ilçesinin iki tane mahallesi bulunmaktadır; Kanaker ve Nor Zeytun. Eylül 2005'ten beri Kanaker-Zeytun ilçesinin başkanı Arayik Kotanian'dır (d. 1964, Erivan; Ermenice: Արայիկ Քոթանջյան). DavtaÅŸen Davtaşen (Ermenice: Դավթաշեն), Ermenistan'ın başkenti Erivan'ın ilçelerinden birisidir. 671 hektarlık yüzölçümlü olan Davtaşen, şehrin kuzeybatısında bulunmaktadır. 40.400 kişilik nüfusu var. Davtaşen ilçesi iki tane mahalleye bölündürülmektedir: Davtaşen ve Narek. Davtaşen 1946 ve Narek 1948 yılında Suriye, Lübnan, Mısır, İran, Irak ve Yunanistan'daki Ermeni diasporasından geri dönenler tarafından kuruldu. 2005'ten beri Davtaşen ilçesinin başkanı Suren Gugassian'dır (Ermenice: Սուրեն Ղուկասյան). KumarÄ±k Nehri Kumarık Nehri, Tanrı Dağlarında Çin ile Kırgızistan sınır bölgesinde bir nehir. Kırgızistan'da Tanrı Dağları'nda Han Tengri Dağı buzullardan eriyen sulardan oluşan Kumarık, güneye doğru Sincan Uygur Özerk Bölgesi'ne akar ve Toşkan Nehri ile birleşerek Aksu Nehrini oluştururlar. NubaraÅŸen Nubaraşen ya da Sovetaşen (Ermenice: Նուբարաշեն), Ermenistan'ın başkenti Erivan'ın ilçelerinden birisidir. 1.811 hektarlık yüzölçümlü olan Nubaraşen, şehrin güneydoğusundaki sınırında bulunmaktadır. 9.500 kişi nüfusu var. Ayrıca 600 tutuklusu olan büyük bir hapishane de var. Erivan'daki diğer ilçelere karşın, Nubaraşen ilçesinin mahallesi yok. Eylül 2005'ten beri Nubaraşen ilçesinin başkanı Mher Hovhanisyan'dır (d. 2 Haziran 1979, Erivan; Ermenice: Մհեր Հովհաննիսյան). Erken Cermen YasalarÄ± Cermenlerin birçok yasası, Erken Dönem Orta Çağ içinde yazılmıştır (Ayrıca leges barbarorum "Barbarların yasaları" diye de bilinir), 5. yüzyıl ve 9. yüzyıl arasında hayatta kalmıştır. Bu yasalar Roma hukukundan, Hristiyan hukukundan ve erken dönem kabile geleneklerinden etkilenmiştir. Cermen yasaları, Roma Yasaları'ndan etkilendiği dönemde yazıya geçirilmiştir; daha önceleri ise yasaları uygulayanlar hafızalarına göre, geçmişteki emsalleri değerlendirerek karar veriyorlardı. Franklar arasında bu yasalar, "rachimburgs". "yaşam kütüphanesi, insan şeklinde olan yasalar, tahmin edilemez ve korkutucu" olarak anılıyordu. Yasalar sözlü iken, uygulamalar kişisel ve subjektif olmaktaydı. Sözlü yasalar, göçebe yaşarken kabilelere huzur getiremedi. Yazıya geçirilen yerel örnekler şöyledir: Sympathique Sympathique, Pink Martini'nin ilk albümüdür. Bu albüm, Pink Martini'nin kendi sahip olduğu plak şirketi Heinz Records tarafından 11 Kasım 1997 yılında çıkmıştır. Tüm dünyada toplam 1,3 milyondan fazla satış yapan albüm aynı zamanda Putumayo World Music "World Lounge" CD ismi ile de satışa sunulmuştur. KadÄ±rga Mesleki ve Teknik Anadolu Lisesi Kadırga Meslek Lisesi zamanın Akşam Sanat Okulu olan şimdiki Beyoğlu Öğretmenevi'nde 4 Ekim 1976'da öğretim vermeye başlamıştır. Kadırga, Kumkapı'da yeni binası tamamlandıktan sonra 1977 yılında burada eğitim ve öğretime devam edilmiştir. İlerleyen yıllarda 1988-1989 döneminde Teknik Lise, 1996-1997 döneminde Anadolu Meslek Lisesi açılarak eğitim ve öğretim sürdürülmüştür. Şu anki binası Osmanlı döneminde gemi limanı olarak kullanılan Kadırga'da bulunmaktadır. Okulun kapısında Osmanlı dönemine ait çeşme ve ayakta kalan en eski namazgah bulunmaktadır. Teknik Lise alanında Kimya ve Bilgisayar bölümleri mevcuttur. Bu bölümlere direkt kayıt alınmamaktadır. Endüstri Meslek Lisesi'nde Elektrik Bölümü ve Kimya Bölümü öğrencilerinden belli bir başarı puanını yakalayan öğrenciler, kayıt için ön başvuru yapma şansını yakalarlar. Endüstri Meslek alanında Elektrik, Kuyumculuk, Kimya, Mobilya ve Dekarasyon, Makine Ressamlığı, Tesviye bölümlerinde eğitim verilmektedir. Türkiye genelinde ilk defa Kimya alanı içerisinde İlaç üretim teknisyenliği ve proses bölümleri açılmıştır. Okula ait bir spor kulübü bulunmakta voleybol, futbol ve aikido sporlarında lisansı sporcuları bulunmaktadır. Okulun futbol takımının 5 yıl üst üste ilçe şampiyonu olmuştur. İstanbul şampiyonu ve Türkiye üçüncülüğü bulunmaktadır.aynı zamanda Türkiye genelindeki ilk havacılık kulübü okul bünyesinde kurulmuş THK işbirliği ile öğrencilerine Parşut, Planöt, Delta Kanat ve model uçak kurslarına öğrencilerin katılmaları sağlanmıştır. 2011 yılında Türkiye genelinde Milli Eğim Bakanlığı tarafından yılın en kaliteli okulu seçilmiştir.Aynı Zamanda İstanbul Ticaret Odası tarafından düzenlenen 5. Başarılı Kobi yarışmasında 2. olmuş Türkiye Cumhuriyeti Cumhurbaşkanı Recep Tayyip Erdoğan'dan ödülünü almıştır. Türkiye genelinde 5 dünya genelinde 18'in üstünde kardeş okulu bulunmakta ve bir çok uluslararası projeye imza atmaktadır. Türkiye genelinde ilk defa liselerde girişimcilik çalışmalarını başlatan okuldur.İstanbul İl Milli Eğitim Müdürülüğü, Fatih Belediyesi ve Kadırga Meslek Lisesi Girişimcilik Kulübü tarafından ortak protokol imzalanarak Türkiye genelinde lise bazındaki girişimcilik çalışmalarının temeli atılmıştır. Protokole Kurumlar Adına Dr. Muammer Yıldız (İstanbul Milli Eğitim Müdürü), Mustafa Demir (Fatih Belediye Başkanı), Bilal Bulut (Kadırga Meslek Lisesi Müdürü) ve Samed Ağırbaş (Proje Koordinatörü, Kadırga Meslek Lisesi Girişimcilik Kulübü Başkanı) imza atmıştır. Türkiye'de ilk defa lise öğrencininde imzası bulunduğu protokol imzalanmıştır. Çalışmanın amacı gençlerin geleceğe dair olan umutsuzluklarını gidermek, girişimcilik ruhunu elde edebilmelerini sağlamak ve nitelikli girişimcilerin yetişmesini sağlamaktır. Roger Gaudry Roger Gaudry (d. 15 Aralık 1913 - ö. 7 Ekim 2001) Kanadalı kimyacı, iş adamı, şirket direktörü ve Montreal Üniversitesi rektörü. Quebec city'de doğdu.1937'de kimya fakültesi mezunu oldu.1940'ta Laval Üniversitesi'nden kimya dalında doktor unvanı aldı.1937-1939 yılları arasında Oxford Üniversitesi'nde bulundu.1940'tan 1945'e kadar Laval Üniversitesi tıp fakültesi'nde profesör asistanlığı yaptı.1945'te öncül profesörlük ve 1950 yılında profesörlük unvanı aldı.1965 yılından 1975 yılına kadar Montreal Üniversitesi rektörlüğü yaptı. 2001 yılında vefat etti. "Canadian Who's Who 1997 entry" ASB Classic ASB Classic her yıl Yeni Zelanda'daki Auckland şehrinde gerçekleştirilen bir WTA turnuvasıdır. İlki 1986 yılına yapılmıştır, Tier IV turnuvalarındandır. Sert kortta oynanır. WTA sezonu açılınca ilk yapılan turnuva ASB Classic olur. CEVA Logistics CEVA Logistics (""siva""), bir lojistik şirketidir. Daha önce TNT şirketinin bir bölümü olarak TNT Lojistik ismi ile faaliyet gösteriyordu. 23 Ağustos 2006 tarihinde, TNT N.V., ABD merkezli Apollo Management isimli özel sermaye şirketi ile lojistik bölümünün satışı ile ilgili bir satış ve satınalma anlaşması imzaladığını açıkladı. 2 Ağustos 2007 tarihinde, CEVA, ABD, Houston merkezli Eagle Global Logistics isimli şirketle birleştiğini açıkladı. 30 Kasım 2007 tarihinde ise Ceva ismini kullanmaya başladı. Bu iki şirketin birleşmesi ile 2007 yılında 6,3 Milyar Euro cirolu ve 100'den daha fazla ülkede 54,000 kişiden fazla kişi ile faaliyet gösteren bir şirket ortaya çıktı. Kluni TarikatÄ± Kluni Tarikatı (Fransızca: Cluny), Fransa'nın Burgonya eyaletinin Kluni manastırında 910 yılında Auvergne Kontu Sofu Guillaume tarafından kurulan Hristiyan tarikatı. 9. yüzyılın başında Avrupa'da ortaya çıkmaya başlayan feodalite, kilisenin etkisini görece olarak kırdı ve din görevlileri yerel yöneticilere muhtaç kaldı. Kilise bunun karşılığında Kluni Tarikatı'nı kurarak örgütlendi. 910 ile 1157 arasında İspanya'dan Polonya'ya kadar 314 manastırdan oluşan bir ağ kurdular. Bu güçlenme, tarikat bünyesinden papa çıkarmaya kadar gelişti. 1088'de papa olan II. Urbanus bir Kluni Tarikatı üyesiydi Tarikat,10. yüzyılda İspanya türbelerine ziyaretler düzenlemeye başladı. Bu ziyaretler, sonrasında Kudüs'e yolculuğu da kapsadı. Ayrıca Kudüs yolunda fakir hacılar için hanlar inşa etti. Asıl hizmetlerini ise Filistin'e gidemeyen fakir hacıları küçük gruplar halinde Filistin'e gitmelerine yardım etmeleriyle gerçekleştirdiler. Tarikatın iknaları aracılığıyla 990 yılında Stavelot başrahibi; 997 yılında Verdun kontu Filistin‘i ziyaret etti. Normandiya dükleri ile Anjou kontları Kluni tarikatının sadık hamileri olmuşlardı. İlk kilise devlet ayrımı Kluni reformuyla oluşmuştur. Haçlı Seferleri döneminde Hristiyanları Müslümanlara karşı kışkırttılar. TRT Radyo 3 TRT Radyo 3, Türkiye Radyo Televizyon Kurumu'nun caz, klasik müzik, pop müzik, rock yayınlayan ve gün içinde çeşitli saatlerde haber bültenleri sunan radyosu. Yayın merkezi Ankara Radyosu'dur. 9 Eylül 1974 tarihinde TRT'nin merkez ve bölge radyolarını birleştirilmesiyle oluşturulmuştur. Türkiye'de FM yayınına geçen ilk radyo kanalıdır. Bu tarihten itibaren 104 merkezdeki vericileriyle yayınlarını sürdüren radyonun 2009-2011 yılları arasında frekanslarının önemli bir bölümü TRT Türkü, TRT Nağme, TRT Radyo Haber, TRT Radyo 6 kanallarına ayrılmıştır. Ocak 2015'te TRT Radyo Haber kapanıp yerine Kent Radyolarının yayına başlamasıyla, 3 büyük şehir dışında Radyo Haber'in frekansları Radyo 3'e (Bazı merkezlerde TRT Nağme'ye) verildi. Dalaz Dalaz, dalas veya toz şeytanı; küçük hortumdur. Meteorolojide PO sembolü ile gösterilir. Bazı diğer hortumlardan farkı bulutlardan aşağı doğru değil, yerden yukarı doğru oluşması ve bulutlarla bağlantısı olmamasıdır. Dalaz, çoğunlukla, sıcak bir bölgede serin bir rüzgâr esince meydana gelir. İnsan hayatı açısından riskli değildir. Ekilmiş alanlarda meydana geldiğinde ürünlere zarar verebilir. Get the Party Started "Get the Party Started", Amerikalı şarkıcı Pink'in "M!ssundaztood" albümünden çıkardığı ilk teklidir. Şarkı, Arista Records tarafından 16 Ekim 2001 yılında tarihinde sunuldu. Ünlü yapımcı Linda Perry tarafından bestelenen şarkı, "M!ssundaztood" albümünün ilk teklisi olarak 2001 sonlarında satışa sunuldu. Şarkı yayımlandıktan kısa süre sonra Amerikan müzik listelerinde 4 numaraya kadar çıktı. Böylece Pink'in kariyerinde, So What'tan sonra en başarılı ikinci şarkı unvanını elde etti. Şarkı Avrupa ve Okyanusya ülkelerinde büyük bir etki uyandırdı ve çoğu ülke listesinde ilk üçte yer aldı. Şarkının video klibi Dave Meyers tarafından Eylül 2001'de Los Angeles'ta çekildi. Video, 2002 yılında MTV Video Müzik Ödülleri'nde "En İyi Pop Videosu" dalında aday gösterildi. Klipte Britney Spears'ın eşi Kevin Federline da arka plan dansçısı olarak kullanıldı. Don't Let Me Get Me "Don't Let Me Get Me", Amerikalı şarkıcı Pink'in "M!ssundaztood" albümünden çıkardığı ikinci teklidir. Şarkı, Arista Records tarafından 19 Şubat 2002 tarihinde satışa sunuldu. Dallas Austin tarafından yazılıp bestelenen şarkı, "M!ssundaztood" albümünün ikinci teklisi olarak 2002 yılının başında satışa sunuldu. Şarkı, Pink'in kendiyle yüzleştiği sözlere sahip bir şarkıdır. Şarkıda her insanın sahip olduğu kusurlar üzerinde durulmakta ve sözlerinde Britney Spears'ın adı geçmektedir. Şarkıda Journey adlı grubun 1983 şarkısı Faithfully'den örnekler yer almaktadır. Şarkı yayınlanmasının hemen ardından İngiltere'de 6, ABD'de 8 ve Kanada'da 20 numaraya çıktı. Aynı şekilde çoğu listede ilk 10'da yer aldı. Şarkı için hazırlanan video klibi 2002 başında çekildi ve Mart 2002'de MTV'nin "Total Request Live" kuşağında yayınlandı. Alnıaçık, Varto Alnıaçık, Muş ilinin Varto ilçesine bağlı bir köydür. Köyün eski adı 1916 yılı kayıtlarında Serçuk olarak geçmektedir. Köy, Muş il merkezine 84 km, Varto ilçe merkezine 24 km uzaklıktadır. Ahmet Soysal Ahmet Soysal (d. 1957, İstanbul), felsefe yazarıdır. İstanbul Saint-Joseph Fransız Lisesi'nde ve İstanbul Üniversitesi Edebiyat Fakültesi Felsefe Bölümü'nde eğitim gördü. Herhangi bir üniversiteye bağlı olmadan çalışmaktadır. Metinlerini Türkçe ve Fransızca yazar. 1976'ya kadar Paris, Brüksel, Beyrut ve yeniden Brüksel'de yaşadı. 1976'dan beri İstanbul'dadır. İlk felsefe yazısını, dört arkadaşıyla birlikte kurduğu Beyaz dergisinin 1. sayısında yayımladı ("Spinoza, Kurumlar ve Özgürlük", 1982). 1983 yılında Fazıl Hüsnü Dağlarca ile tanışan Soysal, şairin üstüne denemeler yazdı, şairin eserlerinden Fransızcaya çeviriler yaptı, onun yayın işlerinin sorumluluğunu üstlendi. Ahmet Soysal, 1995'e kadar 20 sayısı çıkan Beyaz dergisinde kendi yazılarının yanı sıra Fransızcadan çevirdiği felsefe ve şiir metinleri yayımladı. Böylece Antonin Artaud (1982'den itibaren), Gilles Deleuze (1983), Jacques Derrida (1986), Maurice Blanchot (1983'ten itibaren), Emmanuel Levinas (1989) gibi yazarların ilk çevirileri ya da ilk çevirilerinden bazıları bu dergide yayımlandı. 1992-1996 arasında Paris'te Ecole Normale Supérieure'de Alter fenomenoloji dergisi çevresinde düzenlenen seminerlerde konuşmalar yaptı. 1994'ten beri İstanbul Fransız Kültür Merkezi'nde Fransa Dışişleri Bakanlığı'nın Yayına ve Çeviriye Destek programını yönetmektedir. Soysal Türkçe kitaplarında ve Fransızca makalelerinde ağırlıklı olarak zaman, vücut ve "kendilik" temalarını işlemektedir "Kendilik, "ben" sözcüğünden ya da "kavramından" önce, öznenin vücuduyla, ya da vücut olarak özneyle, ilgili bir niteliktir, daha doğrusu ona içkindir. Vücutsal birey (ya da vücut olarak özne), "kendi"dir; ancak "kendi" olarak vücutsal bireydir: ve bu "kendi" belirlenimi dilden öncedir ve her çeşit dili (daha doğrusu, dilin her çeşit öznel kullanımını) taşır. Başka deyişle, vücutsal bireyin "kendi" olabilmesi için dile ve kurumlara ihtiyacı yoktur; o, özü itibarıyla "kendi"dir, "kendilik" olarak vücutsal bireydir." "Ölüm" "Yazı" "Vücut", 2004, s. 28). Ego sorusu, çalışmalarında merkezî bir yer tutmakla birlikte, öznelerarasılık, başkalık, toplum gibi konulara da açılmaktadır ("Eğer birlikte-oluş, transendental nitelikliyse, bu birlikte-oluş'un üç temel boyutu olarak görünen başkası-ile-ihtiyaç ilişkisi (ki aynı zamanda nesneler-ile-ihtiyaç ilişkisi'dir), başkası-ile-arzu ilişkisi, başkası-ile-dilsel iletişim de, değişken bir iç içeliği kapsayarak, indirgenmez bir nitelik taşımaktadır." "Birlikte" "ve" "Başka", 1999, s. 15). Birey ile toplumu, vücut temelli fenomenolojik bakış açısında bir arada düşünen Ahmet Soysal'ın yaklaşımında siyasi bir açılım vardır. Bu açılımda, öne çıkardığı kavramlardan biri "konum" kavramıdır: "Yer'in, insan öznelerinin "karşı karşıya" ve "bir araya" gelmesiyle oluşan belirlenimine "konum" ("position") diyebiliriz. (...) Konum, sadece yer'le ilgili değil, yine temel olarak zaman'la da ilgilidir. Konum, zamansal'dır. Konum'un bir "oluş'u" ("devenir") vardır. (...) Konum, başka konumlara "değmektedir" ya da onlarla bağlantılıdır, hatta iç içe'dir. Bu çoğul-konumluluk, bütünler ve bütünlerin toplamı olarak ele alındığında (...) "konum", en genel anlamıyla, Tarih'in bir şimdiki-zamanı'nın somutluğu demektir. (Buna göre de, Tarih genel anlamıyla konumsallıktır.)" ("Devrim" "Düşüncesi", s.29) Soysal'ın çalışmalarında, düşünce tarihinde ve çağdaş felsefede değişik biçimlerde süregelen kimi karşıtlıkları ya da ayrımları diyalektik yaklaşımdan bağımsız olan özel yollarla aşma çabası göze çarpmaktadır. Buna göre, Soysal'ın öne sürdüğü "konum" kavramı, ego/toplumsal, yer/zaman ikiliklerini, onları oluşturan terimlerden her birine aynı önceliği tanıyarak bağlantı ya da birlik durumunda ele almak zorunluluğunu dile getirmektedir. "İtkisel Mantık" (2012) kitabında, Soysal, itki ve mantık kavramlarını genişleterek, "jenealojik" bir bakış açısıyla, ve en yeni bilimsel çalışmalara göndererek, temel gördüğü üç itki tipini ele almaktadır: kozmolojik itki, biyolojik itki, dilsel itki. Çalışma, üç itki tipinin birliği sorusuyla birlikte bir ontolojik düşünceye, ve buradan da yenilenmiş bir ego düşüncesine açılmaktadır. "Ekran-ego" ya da "ego'sal eşik" kavramlarıyla, artık bedenselin de berisinde bir ego söz konusu olmaktadır. Buna göre, kendiliğin içkin yaşamı, gücül ve genel bir içkinlik düzlemine "kaydolan" bir yaşamdır. Burada iki "aynı'lık" kipi bağ oluşturmaktadır: eşiğin aynı'sı ile gücülün aynı'sı. Öznenin olumsal ve sonlu yaşamı, bu iki aynı'lık "arasında" meydana gelen bir süreçtir. Ahmet Soysal'ın felsefe tarihine değinen çalışmaları da vardır (bkz. "Birlikte ve Başka I ve II"). Edebiyat ve sanatla ilgili çalışmalarında felsefi yaklaşımını korumakta, söz konusu alanların temel sorunsallarını, uç anlatımlarını ele almaktadır. Çağdaş şiir ile çağdaş görsel sanatlar bu tür yazılarının önde gelen odakları olsa da hat sanatı, klasik ve çağdaş Batı müziği de ele aldığı konular arasındadır. "Ruh Sorusu" (2013) kitabında, Ahmet Soysal, bir yandan (kitabın ilk bölümü), Ruh (pneuma), Nefs (psükhe), Akıl (nous) kavramlarının yaşamsal deneyimde ayrılmasını ve kesişmesini, diğer yandan (kitabın ikinci bölümü), bu kavramların (öncelikle Ruh kavramının) üç tektanrıcı gelenekte ve felsefe tarihinde ortaya çıkışını ele almakta. "Canlı Alev" (2015), önceki iki kitabın tema'ları olan itki ile ruh tema'larını bu kez birlikte - karmaşık bağlarında - ele alma çabası içinde. İtki ile Ruh'un birlikte sorunsallaştırılması, önceki iki kitabın yaklaşımlarını derinleştirirken, özellikle yaşam, beden gibi temel sorulara odaklanıyor. Kitap, çağdaş fiziğin keşifleriyle birlikte matematiksel aklın belirlenimini ele aldıktan sonra, sırasıyla Herakleitos, Ahmed Gazali, Mevlana, İsmail Hakkı Bursevi, Freud, San Juan de la Cruz, Tevrat, İncil, Kur'an'dan metinleri yorumluyor. Soysal, Ekim 2015'te "Yolun Farkı" "(Bir Tao Tö King Okuması)" yapıtını yayımlamıştır. Bu kitap ünlü Çin düşünürü Lao Zi'nin "Tao Tö King" (Yolun ve Erdemin Kitabı) adlı klasik yapıtının sunumunu, çevirisini ve kapsamlı bir yorumunu ortaya koymaktadır. Çalışmanın amacı, bu antik düşünceyi Batı felsefesinin kategorilerine indirgemeden kendi farkında ele almaktır. Bunu yaparken, Batı felsefesinin özellikle çağdaşlığında öne çıkan içkinlik, gücüllük, yaşam, beden kavramlarıyla ilgili ve genel olarak etika ve politika alanlarıyla ilgili yeni düşünce olanaklarının sınanması kaçınılmaz duruma gelmektedir. Böylece yorum, "Tao Tö King" metninde, çağdaş tartışmaları besleyecek kozmolojik, etik ve politik eksenleri ortaya çıkarmaktadır. 2016'da yayımlanan "Nagarjuna'nın Düşüncesi", Budizmin Mahayana öğretisine bağlı Orta'nın Sistemi'nin Hint düşünür Nagarjuna (1. - 2. yüzyıllar) tarafından yazılmış kurucu yapıtının çevirisinden ve sistematik sunumundan oluşmaktadır. Sistematik sunum sırasıyla mantıksal yöntem ve aklın statüsünü, türeyiş sorunsalını, Orta'nın fiziğini, fenomenin yapısı ve canlı öznenin fenomenolojisini, öz doğa ve bağımlı varoluş sorunsalını, etiko-mistik sorunsalı ele almaktadır. 2017'de yayımlanan "Üç Temellendirme: Aristoteles, Descartes, Kant," Batı felsefesi tarihinin üç kesin önem taşıyan an'ını ele almaktadır. Bunlar, Batı felsefesinin yazgısını belirlemiş temellendirme an'larıdır. Kitap, Aristoteles'ten Descartes'a ve ondan da Kant'a, varlık sorunsalının dönüşümlerini konu edinmekte ve bu sorunsalın nasıl tarihsel çizgide Ben ve Zaman sorunsallarıyla iç içe geçtiğini ortaya çıkarmaktadır. "Heidegger'de Zaman Üzerine", 2018'de yayımlanmıştır. Kitabın merkezinde iki uzun deneme bulunmaktadır. Bunlardan birincisi, Heidegger'in "Varlık ve Zaman" yapıtında zamanın yapısal özelliğini belirten "Ekstatikon" kavramını, ikincisi de Heidegger'in ölümünden sonra yayımlanmış "Katkılar" kitabında zaman ile uzay sorunsallarının birlikte ele alınışını konu edinmektedir. 2019'da ise "Tanık Özne, Şankara İle Diyalog" kitabı yayımlanmıştır. Yapıt, M.S. 8. yüzyılın başında yaşamış Hint düşünürü Şankara'nın öğretisine bir giriş oluşturmaktadır. Şankara'nın yorumunu yenilemiş olduğu hinduist Vedanta geleneğinin kurduğu Kendi ile Mutlak özdeşliği, bu yapıtta hem çağdaş Batı felsefesinin, özel olarak da fenomenolojinin, öznellik sorunsalına yaklaşımıyla hem de Ahmet Soysal'ın "İtkisel Mantık," "Ruh Sorusu," "Canlı Alev" üçlemesinde ele aldığı sorunsallarla karşılaştırılmaktadır. II. Thutmose II. Thutmose ("Thutmosis" veya "II. Tuthmosis" veya "anlamlı Thoth"), Mısır'ın on sekizinci hanedanının dördüncü firavunu. II. Thutmose bazı küçük anıtlar ve başlatılan en azından iki küçük kampanyayı inşa etmiştir. Onun hükümdarlığı, MÖ 1493'ten MÖ 1479'a kadar olmuştur. II. Thutmose'un vücudu, Deir'de ölümle ilgili Hatşepsut tapınağının yukarısında köprülü demiryolu Bahri zulasında bulunmuştut. Bugün Kahire'de Mısır müzesinde görülebilir. Just like a Pill "Just like a Pill", Amerikalı şarkıcı Pink'in "M!ssundaztood" albümünden çıkardığı üçüncü teklidir. Şarkı, Arista Records tarafından 10 Haziran 2002 tarihinde satışa sunuldu. Önceki tekli "Don't Let Me Get Me" gibi, Dallas Austin tarafından yazılıp bestelenen şarkı, "M!ssundaztood" albümünün üçüncü teklisi olarak 2002 yazında satışa sunuldu. Şarkıda, uyuşturucu ticaretinin üzerinde durulmaktadır. Önceki iki tekli gibi bir etki uyandıran şarkı, Avustralya'da resmi olarak satışa sunulmadı. Ancak Amerikan müzik listelerinde 8 numaraya kadar yükseldi. Aynı şekilde çoğu Avrupa ülkelerinde ilk 10'da yer aldı. Şarkının video klibi Francis Lawrence tarafından yönetildi. Videoda baştan sonra karanlık bir ortam yer almaktadır ve Pink tüm video boyunca siyah kıyafetler giymektedir. Şarkının yeni bir sürümü, dans müzik üçlüsü Cascada tarafından "Perfect Day" albümü için 2007'de tekrar kaydedildi. École Polytechnique Katliamı École Polytechnique katliamı (Fransızca: "Tuerie de l'École Polytechnique de Montréal"), 6 Aralık 1989'da Kanada'nın Quebec eyaletinin başkenti Montreal'da bulunan "École Polytechnique de Montréal" adlı üniversitenin mühendislik bölümünde yapılan bir katliam. Katliamı gerçekleştiren 25 yaşında olan Marc Lépine. Marc Lépine yasal olarak sahip olduğu silahla kendini öldürmeden önce 28 kişiye ateş edip, bunlardan On dördünü yaraladı ve On dördünü öldürdü. Saldırısına başlamadan önce sınıfta bulunan kadın ve erkek öğrencileri ayırdı. Sınıfta bulunan kadın öğrencilerini hedef almasının sebebi kendisinin feminist düşmanı olmasıydı. Sınıfta bulunan dokuz kadını öldürdükten sonra okulda öldürmek için başka kadınlar aramaya çıktı. Tam olarak öldürdüğü on dört kişiden hepsi kadındı. Yaralananlardan onu kadın ve dördü erkekti. Yirmi dakika içinde bitirdiği katliamdan sonra kendisini öldürdü. Marc Lépine bir Fransız-Kanadalı annenin ve Cezayirli bir babanın çocuğuydu. Çocukluğunda babasından fiziksel şiddet görmüş. İntihar mektubunda belirtiğine göre katliamı siyasi sebeblerden dolayı ve kendi hayatını batırmakla suçladığı feministler yüzünden yapmış. Bu mektubun içinde Quebec'de yaşayan ve feminist olduğunu düşünüp öldürmeyi dilediği on dokuz kadının ismini sıralamış. Saldırıdan sonra Kanadalılar tarafından olayla ilgili çeşitli açıklamalar ve tartışmalar çıktı. Birçok feminist grupları bu saldırıyı feministlere olan bir saldırı ve kadına şiddet uygulamanın ilerlemiş bir hâli olarak değerlendirmişti. Başkaları bu saldırının sebebinin Marc Lépine'in çocukluğunda gördüğü şiddet olduğunu düşündü. Bu saldırı için medyada yayınlanan şiddet'te sorumlu tutuldu. Bu saldırı Kanada'da silahla ilgili yasaların değişmesine sebep oldu. 16 Aralık 1989, saat 16.00'dan sonra Marc Lépine bir silah ve bir bıçakla École Polytechnique'in okul binasına girdi. Silahını 21 kasım 1989'da bir avcılık malzemeleri satan bir dükkânda, satıcıya avcılığa gideceğini söyleyerek aldı. Marc Lépine haftada en az yedi kere okulun içine girerek ve dışını gezerek katliamı planlıyordu. Gün geldiğinde bir süre okulun içinde bekledi. Görünüşe göre elindeki bir plastik çantanın içini karıştırıyordu ve hiç konuşmuyordu. Bir kadının, ona yardımcı olup olamayacağı sorusuna bile cevap vermiyordu. Saat 17.10'da ilk saldırısını yapacağı, öğrencilerin makine mühendisliği dersi gördüğü sınıfa girdi. Sınıfta 60 kişi bulunuyordu. Sınıfa girdiğinde, herkesin yaptığını bırakmasını ve erkek ve kadın öğrencilerin sınıfta ayrılmalarını istedi. Başta kimse olayı ciddiye almayarak yerinden kalkmadı, ta ki Marc Lépine havaya bir kurşun sıkana kadar. Marc Lépine dokuz kadın öğrenciyi erkeklerden ayırdıktan sonra erkeklerin sınıfı terk etmesini istedi. Fransızca konuşarak kalan kadın öğrencilere "niye sınıfta kalmalarını istediğinin sebebini biliyorlar mı" diye sordu. Öğrencilerden birisi "hayır" cevabı verdikten sonra, Marc Lépine "ben feminizme karşı savaşıyorum" diye cevap verdi. Kadın öğrencilerden Nathalie Provost Marc Lépine'e feminist olmadıklarını ve sadece mühendislik okuduklarını söyledi. Bunun üzerine Marc Lépine öğrencilerin, kadın olup mühendislik okudukları için feminist olduğunu iddia etti. "Feministlerden nefret ediyorum" diyerek soldan sağa bütün kadın öğrencilere ateş etti.Dokuz kadın öğrenciden altısı öldü ve üçü yaralandı. Yaralanan öğrenciler arasında Nathalie Provost'da bulunuyordu. Saldırısına devam etmek için sınıftan çıktı ve koridorda bulunan ikisi kadın üç öğrenciye ateş etti. Silah boş olduğundan üç öğrenci kurtuldu ve kendilerini sınıfa kilitlediler. Marc Lépine silahını doldurduktan sonra sınıfın kapı kilidine üç kurşun sıktı. Kapıyı açmayı başaramadı ve koridorda bulunan başka öğrencilere ateş etmeye başladı. Bir kadın öğrenciyi öldürdü ve bir kişiyi yaraladı. Bundan sonra binanın birinci katında bulunan kafeteryaya indi. Mutfağın yakınında bulunan bir kadını ve başka bir öğrenciyi yaraladıktan sonra kafeteryada bulunan yüze yakın öğrenci kaçmaya çalıştı. Kafeteryada saklanan iki kadını daha öldürdü. Bir masa altında saklanan bir kadın ve bir erkek öğrenciye masanın altından çıkmalarını söyledi; bunlar Marc Lépine'in dediğini yaptılar ve bu yüzden öldürülmediler. Merdivenlerden üçüncü kata çıktıktan sonra koridorda bulunan bir kadın iki erkek öğrenciye daha saldırdı. Daha sonra bir sınıfa daha girdi, sınıfın önünde bekleyen dört öğrenciden erkek öğrencilere sınıfı terk etmesini söyledi; kadın öğrenci Maryse Leclair'e ise ateş etti. Ön sıralarda oturan öğrencilere saldırmaya başladı. Öğrenciler masaları altına saklanırken, o sırada kaçmaya çalışan iki kadın öğrenci öldürüldü. Bu olaydan sonra yaralı olan Maryse Leclaire'i üç kez bıçaklıyarak öldürdü. Bunun üzerine şapkasını ve montunu çıkardı, kendini öldürmeden önce "Oh shit" diye bağırdı ve sonra başına silahı dayayıp intihar etti. Bu yirmi dakika süren saldırıda toplam on dört kişi öldü ve öndört kişi yaralandı. Olayı haber alan gazeteciler okulun dışında toplandı. Haberi alan polis Pierre Leclair okula girdi ve kendi kızı Maryse'in cesedinle karşılaşdı. Quebec ve Montreal yönetimi bunun üzerine üç günü yas tutma günü ilân etti. 11 Aralık 1989'da katliamda hayatını kaybeden dokuz kadın öğrenci için Notre-Dame kilisesinde toplu cenaze düzenlendi. Bu cenaze törenine binlerce kişi katıldı. Marc Lépine'in montunun iç cebinde arkadaşlarına yazdığı iki intihar mektubu bulundu. Her ikisi de katliam günü yazılmıştı. Olaydan iki sonra polis medyaya mektubun içeriğinden detaylar açıkladı fakat mektubun asıl içeriği gizli tutuldu. Medya mektubun yayınlanabilmesi için polise dava açtı ve başarısız oldu. Katliamdan bir sene sonra Marc Lépine'in üç sayfalık mektubu gazeteci ve feminist Francine Pelletier'in eline geçti. Mektupta Quebec'de yaşayan ve feminist olduğunu düşünüp öldürmeyi dilediği on dokuz kadının isimlerinin listesi bulunuyordu. Bu listede Pelletier'in de ismi bulunuyordu. Pelletier yazıcılık yaptığı "La Presse" gazetesinde bu mektubu ilk olarak yayınladı. Mektubunda Marc Lépine, saldırısının sebeblerinden birisi, feministlere ve feministlerin oluşturduğu sosyal değişime karşı duyduğu öfkesi olduğunu yazmıştı." Marc Lépine'in intihar mektubunun Fransızca yazılmış orijinali ve mektubun İngilizce tercümesi mevcuttur. Marc Lépine, doğum adıyla "Gamil Gharbi" 'nin annesi Fransız-Kanadalı babası ise Cezayirliydi. Gamil'in babası kadınların erkeklere eşit olabileceğini düşünmüyordu ve ailesine fiziksel şiddet uyguluyordu ve oğlunun annesiyle yakınlaşmasını engelliyordu. Gamil yedi yaşındayken annesi ve babası boşandılar ve Gamil çocukluğunun geri kalanını annesinin yanında geçirdi. 1980-1981 kışında Kanada ordusuna alınmayı denedi ve reddedildi, intihar mektubunda belirttiğine göre bunun sebebi kendisinin "anti-sosyal" olmasıydı. 1982'de mahkeme kararıyla adını Marc Lépine olarak değiştirdi. Aynı senede "CEGEP" okulunda üniversite öncesi ders gördü. Başta bir sene bilim okudu daha sonra üç senelik okulun elektronik teknoloji programında çalıştı. Bu programın son senesinde çalışmasını açıklamasız yarıda bıraktı. 1986'da École Polytechnique'e başvurdu ve "CEGEP" 'de iki kurs daha bitirme şartıyla okula alındı. Bu kurslardan birisini 1989 yılında bitirdi. École Polytechnique'de yaşanan bu katliam Kanadalıları derinden sarsmıştı. Hükûmet, feminizme karşı şiddet fikri halk arasında yaygınlaşmasından ve ailelere zarar vermesinden endişelendiği için Marc Lépine'in intihar mektubunu medyadan saklamaya karar verdi. Polis tarafından Marc Lépine ve saldırı hakkında kapsamlı bir araştırma yapıldı. Araştırmanın sonuçları yine medyadan ve halktan gizlendi. Bunun üzerine medya, akademiler, kadın dernekleri ve kurbanların aileleri yetersiz bilgilendirmeyi protesto ettiler. Marc Lépine'in kurbanlarının cinsiyetinden, kendisinin katliam sırası söylediklerinden ve intihar mektubunda yazılanlardan, olay antifeminist bir saldırı olarak yorumlandı. Katliamdan sonra Marc Lépine'in annesi, oğlunun saldırısının kendisine yönelik olabileceğini düşündü. Annesi, yalnız yaşadığı için ve parasını kendi kazandığı için oğlu tarafından bir feminist olarak göründüğünü düşünenler oldu. Bu açıklamalara karşılık olarak televizyon muhabiri Barbara Frum, olayın sadece feministlere karşı olan bir saldırı olarak yorumlanmasını eleştirdi. Bir psikiyatrist bu konuda Marc Lépine'in ailesi ve arkadaşlarıyla görüştü. Marc Lépine'in asıl amacı intihar olduğunu ve katliam kendisinin intihar için seçtiği bir yöntem olduğunu açıkladı. Başka psikiyatristler Marc Lépine'in ruh sağlığının çocuklukta aldığı psikolojik darbelerden bozulmuş olduğunu, ne yaptığının bilincinde olmadığını savundu ve bu durumda babasını hafızasından silmek istemesi, bilinçaltı babasına benzemesine yol açabilmiş olmasını savundular. Başkaları, sosyal değişiklerden kaynaklanan fakirlik, yolsuzluk ve bireysel izolasyonu sebep olarak gösterdi. Marc Lépine'in şiddet içeren aksiyon filmlerine karşı duyduğu ilgi insanların, Marc Lépine'in bu filmlerden etkilenmiş olduğunu düşünmesine ve bu yüzden medyayı suçlamasına yol açmıştır. Üniversite görevlilerinin ve öğrencilerin katliamda bulunanları ve saldırıda yaralananları, olayda fiziksel, sosyal, maddi ve psikolojik olarak zarar gördü. Bu olayın üzerine belirili bir sayıda öğrenci intihar etti ve bunlardan ikisi intihar mektuplarında okullarında yaşanan katliamı sebep olarak gösterdi. Dokuz sene sonra saldırıda yaralanmış olanlar kimisi hâlâ katliamın etkisinde yaşadıklarını, kimisi ise katliamın etkisinin azaldığını söylediler. Polisin olaya müdahalesi oldukça ağır eleştirildi. Saldırı gününde polislerin okulun etrafını sarması ve içeriye girmeden beklemesi daha fazla insan ölmesine yol açmıştı. Bu olaydan sonra acil durum müdahalesi ile ilgili protokol değişikliği yapıldı. 2006'da "Dawson College" 'e yapılan saldırıda bu değişikikler sayesinde insan kaybı daha çok engellenebildi. École Polytechnique katliamından sonra Kanada'da silah kontrolü daha da büyük bir önem kazandı. Saldırı sırasında Marc Lépine'in girmediği sınıfların birisinde bulunan Heidi Rathjen, Wendy Cukier ile beraber "Coalition for Gun Control" (Türkçede: "Silah Kontrol Koalisyonu") organize ettiler. Susan ve Jim Edwards, bu katliamda çocuğunu kaybeden anne ve baba olarak bu organizasyona katkıda bulundular. Başkalarının katkılarıyla birlikte bu organizasyon sayesinde Kanada parlamentosunda "Bill-C68" adlı silah yasasında, silah kullanımının daha sık kontrol edilmesi üzere değişiklik yapıldı. Bu değişikliğin sonucu olarak sadece tecrübesi olanların silaha sahip olabilmesi ve bütün silahların kayda geçmesi gerekliydi. Özellikle bütün silahların kayda geçmesi masraflı ve yapılması zor bir işlem olacağı için muhalefetten eleştiri topladı. Bir zaman sonra Stephen Harper iktidarında silahları kayıt altına almak için son tarih ertelendi ve kayda geçmeyen silah kullanımının cezası, bu yasanın suç amaçlı silah kullanıcılardan daha fazla avcıların kısıtlandığı gerekçesiyle, kaldırıldı. Bu karara, "Dawson College" veya "Virginia Tech" saldırısından sonra çok tepki gösterildi. Katliamı, kadına karşı şiddetin bir sembolü olarak gören birçok Kanadalı kadın bu duruma öfkelendi. Kanadalı feminist Judy Rebick, katliamda ölen kadınların ölümü boşuna olmayacağını ve tasa tutmak yerine erkeklerin kadınlara şiddet uygulamalarına bir son verilmesi gerektiğini açıkladı. Kanada parlamentosuna kadınlar için "House of Commons Sub-Committee on the Status of Women" adlı birlik hazırlandı. Bu birlik Haziran 1991'de "kadınlara karşı savaş" (İngilizcede: "The War against Women") adlı bir açıklama yaptı. Landespolizei Landespolizei (ya da LaPo), Batı Almanya'da yasalara karşı çıkan durumların giderilmesi için her "eyalette" devriye gezen birimdir. "Landespolizei" ilk olarak 19. yüzyıl, ülkede çeşitli devletçikler varken ortaya çıkmıştı. Bunlardan en önemli ikisi "Prusya Gizli Polisi" ve "Bavyera Gizli Polisi" idi. Almanya, Otto von Bismarck döneminde tek devlet haline gelince, ülkedeki eyaletler ve değişik yerleşim birimleri kendi "Landespolizei" teşkilatını kurdu. Şehirlere ve kasabalara yayılan bu teşkilatlarda, yeni yasaların uygulanması ve kent yaşamının daha iyi kontrol altına alınması amacıyla polis sayısı arttırıldı. Nazi Almanyası'nda, bütün eyalet ve şehirlerdeki polis teşkilatları "Ordnungspolizei" adı verilen ve 1936-1945 yılları arasında etkin olan teşkilata dahil edildi. II. Dünya Savaşı'ndan sonra, büyük miktardaki mülteci ve zorunlu olarak göç ettirilmiş insan; aç ve fakirdi. Bu insanlar silahlı gruplar oluşturarak; yağmacılık ve hırsızlık yapmaya başlamışlardı. Askeri Polisler, bu kişilere karşı başarılı olamadı. Bu yüzden Batı Almanya'yı işgal eden ABD, İngiltere ve Fransa, ülkede kendi polis teşkilatlarına benzeyen sivil polis teşkilatının kurulmasına izin verdi. Bu üç ülke merkezi, amiliter ve demokratik polis teşkilatını vurgulamışlardı. Daha sonraları bu merkezi güç, eyalet düzeyine indi ve hemen hemen bugünkü şeklini aldı. Doğu Almanya'da kurulan askeri polis gücü "Volkspolizei", Almanya'nın yeniden birleşmesi ile diğer polis gücüne karıştı ve bugünkü polis gücü doğdu. Eyalet polisleri, daha etkili olabilmek amacıyla alt birimlere ayrılmıştır. Bunlar: Family Portrait "Family Portrait", Amerikalı şarkıcı Pink'in "M!ssundaztood" albümünden çıkardığı dördüncü ve son teklidir. Şarkı, Arista Records tarafından Aralık 2002 tarihinde satışa sunuldu. Scott Storch tarafından yazılıp bestelenen şarkıda, bir çocuğun gözüyle ailevi sorunlar anlatılmaktadır. Şarkı "M!ssundaztood" albümünün son teklisi olarak 2002'nin sonunda yayımlandı. Şarkı yayımlandıktan bir süre sonra Amerikan müzik listelerinde 20 numaraya oturdu ve albümün tek ilk 10'da yer almayan şarkısı oldu. Bununla beraber şarkı, çoğu Avrupa ülkesinde ve Yeni Zelanda'da ilk 10'a girdi. Şarkı için çekilen video klipte Pink ailenin annesini canlandırmakta ve kendi küçüklüğünü bir başka çocukla simgelemektedir. Ailevi sorunların anlatıldığı videoda, anne ve baba kavgaları işlenmektedir. 1971 NBA All-Star Maçı 1971 NBA All-Star Maçı, 12 Ocak 1971 tarihinde San Diego'da bulunan San Diego Sports Arena'da oynanan yirmibirinci All-Star maçıdır. Seattle Supersonics takımının oyun kurucu oyuncusu Lenny Wilkens maçın MVP ödülünün sahibi oldu. Doğu takımının koçluğunu New York Knicks takımından Red Holzman yaparken, Batı'nın koçluğunu ise Milwaukee Bucks takımından Larry Costello yaptı. Maçı 14.378 biletli seyirci izledi. Thyatira Savaşı Thyateira Savaşı, Roma tahtı için ayaklanan ve emrine giren lejyonlarla saldırıya geçen Kilikya'lı komutan Procopius ile Roma İmparatoru I. Valentinianus'un kardeşi Valens'e bağlı birlikler arasında, MS 366' da Thyateira (Akhisar) şehrinde yaşanan savaştır. Savaşın sonucunda Valens lejyonları galip gelmiş, yakalanan Procopius idam edilmiştir. Etnosentrizm Etnosentrizm (Yunanca "ethnos" halk ve "centre" merkez kelimelerinden Fransızca:"éthnocentrisme") ya da Etnik merkezcilik; bir aşirete, kabileye, boya ve benzeri etnik gruba bağlılık ile tarif edilen, bir kimsenin kendi kültürünü temel olarak alması ve diğer kültürleri kendi kültürü açısından değerlendirmesi ile tarif edilen duygu. Etnosentrik bireyler diğer sosyal toplulukları kendi sahip olduğu belirli etnik grup veya kültüre göre özellikle dil, yaşayış, adet ve dine göre değerlendirmesidir. Bu etnik ayrımlar ve alt ayrıştırmalar her bir etnikliğin kendi benzersiz kültürel kimliğinin tanımlanmasına hizmet eder. Etnosentrik görüşler uç noktalarda çatışmalara neden olabilir. Siyasi bağdaşmazlıklar, savaş, terörizm ve hatta soykırımlarla sonuçlanabilir. Yugoslavya etnik bölünmeye uğramış ve iç savaşta yüzbinlerce insan hayatını kaybetmiştir. Etnosentrizm terimi William G. Sumner tarafından insanların kendi grupları ile diğerlerini ötekileştirmeleri üzerine yayınlanmıştır. Sumner, bu terimi daha çok gurur, kibir, bir grubun inançlarının diğerlerininkine üstün görme olarak kullanmıştır.. Lenny Wilkens Leonard Randolph "Lenny" Wilkens (d. 28 Ekim 1937; Brooklyn, New York, ABD) NBA'de oynamış ve takım yönetmiş Amerikalı eski profesyonel basketbolcu ve koçtur. NBA tarihinin en çok maç kazanan-kaybeden 2. koçudur. 1989 yılında oyuncu olarak, 1998 yılında ise koç olarak olmak üzere iki kez Basketball Hall of Fame'e girmiştir. 29 Kasım 2006'da Seattle SuperSonics'a yönetim kuruluna atandı. 27 Nisan 2007'de ise Sonics'e Basketbol Operasyonları Başkanı oldu 6 Temmuz 2007'de Wilkens Sonics'teki görevlerinden istifa etti. Lenny Wilkens, ilk gençlik yıllarını Brooklyn'in bir mahallesi olan Bedford-Stuyvesant'de geçirdi. Babası Afro-Amerikalı iken annesi İrlanda kökenlidir. Wilkens, Roma Katolik inancına bağlı olarak büyüdü. Boys High School'da,