da bilinirler) hemisferdeki kortekste bulunan boz maddenin hemen altında uzanırlar ve bitişik kıvrımları birbirlerine bağlarlar. Bazıları sulkusun bir duvarından diğerine geçer. Uzun birleştirme lifleri daha ayrık olan kıvrımları bağlar ve demetler halinde gruplanmıştır. Şunlardır: David Patterson (bilgisayar bilimcisi) David Andrew Patterson (d. 16 Kasım 1947), Amerikalı bilgisayar bilimcisi. 1976-2016 yılları arasında Kaliforniya Üniversitesi, Berkeley'de profesör olarak çalışmış ve ardından Google şirketiyle anlaşmıştır. Bilgisayar mimarisine yaptığı katkılardan ötürü John L. Hennessy'yle birlikte 2017 Turing Ödülü'nü almaya hak kazanmıştır. David Patterson David Patterson adlı kişiler: Anna-Lisa Anna-Lisa (d. 30 Mart 1933 -ö. 21 Mart 2018), Norveç doğumlu Amerikalı kadın oyuncudur. Amerikan yapımı film ve dizilerde boy göstermiştir. Başrollerini Peter Breck ve Russell Johnson ile paylaştığı Nora Travers karakterini canlandırdığı ABC Kanalı yapımı televizyon dizisi "Black Saddle" ile bilinir. 1954'te başladığı oyunculuk kariyerinde; "Sugarfoot", "Maverick", "Bronco" gibi western türünde yapımlar ile; "The Millionaire", "Laramie (televizyon series", "Perry Mason", "Voyage to the Bottom of the Sea" gibi yapımlarda rol aldı. Yaşamının geri kalanında anavatanı Norveç'e dönen oyuncu doğum yeri Oslo'da 21 Mart 2015'te 84 yaşında ölmüştür. Jan KantÅ¯rek Jan Kantůrek (d. 4 Mayıs 1948 –ö. 22 Mart 2018), İngilizce'den fantastik, bilimkurgu türünde çizgi roman çevirileri yapan çek çevirmen ve yazardır. Kendisi Zlín'de doğdu. En bilinen çevirileri Terry Pratchett tarafından yazılan "Discworld" ve Robert E. Howard ile onun halefleri tarafından yazılan "Barbar Conan" hakkında çıkan çizgi roman yayınlarıdır. 1995, 1996, 1997 ve 1999 yıllarında Çek Akademisi tarafından “bilimkurgu, fantazi ve korku” türünde “En İyi Çevirmen” ödülüne layık görüldü. Aynı yıllarda yine çevirmenliğini yaptığı "Discworld" adlı yayın “En İyi Kitap Dizisi” ödülüne layık görüldü. 2003 yılında Akademi tarafından bilimkurgu türünde çalışmaları için yaşam boyu onur ödülü aldı. Ünlü Çek çevirmen ve yazar Jan Kantůrek, 22 Mart 2018'de 69 yaşında, Prag'da diyabetle komplike trombozdan öldü. Gürcistan başbakanı Gürcistan başbakanı (Gürcüce: საქართველოს პრემიერ-მინისტრი), Gürcistan Parlamentosu tarafından seçilip Gürcistan devlet başkanı tarafından atanan Gürcistan Bakanlar Kurulunun en kıdemli bakanıdır. Gürcistan Hükûmeti Başkanının resmi unvanı tarih boyunca değişmiştir, ancak liderin görev ve işlevleri sadece marjinal olarak değişmiştir. Gürcistan'ın ilk başbakanı Noe Ramişvili, görevdeki başbakanı Mamuka Bakhtadze'dir. Gürcistan'da 1918 yılından beri 39 başbakan değişmiştir. Başbakanlık kurumu, 1918'de Gürcistan Demokratik Cumhuriyeti'nin bağımsızlık ilanından kısa bir süre sonra kuruldu. Gürcistan Demokratik Cumhuriyeti'nin varlığı sırasında başbakanlık görevi, hükûmet başkanı olarak adlandırıldı. Sovyet birlikleri Gürcistan'a girdikten sonra başbakanlık kaldırıldı, bunun yerine Halk Komiserleri Konseyi Başkanı (Gürcüce: სახალხო კომისართა საბჭოს თავმჯდომარე) ardından da Bakanlar Kurulu Başkanı (Gürcüce: მინისტრთა კაბინეტის თავმჯდომარე) olarak adlandırıldı. Modern bir anlayışla, başbakanlık görevi Ağustos 1991'de restore edilmiş, ancak Aralık 1995'te kaldırılmıştır. Başbakanlık görevi yerine, Devlet Bakanlığı (Gürcüce: სახელმწიფო მინისტრი) görevi getirildi. 6 Şubat 2004'te anayasa reformları gerçekleştirildi, sonuç olarak, Bakanlar Kurulu ve Başbakanlık kurumu restore edildi. Mevcut kanunlara göre cumhurbaşkanı, başbakanlık görevine gelecek olan adayı parlamentoya sunuyor. Eğer başbakanın adaylığı parlamento tarafından kabul edilirse, başbakan cumhurbaşkanı ile istişare ederek bakanlar kurulunu oluşturur. 2010 yılında anayasada yapılan değişiklikler ile 2013 yılında başkanlık sisteminden parlamenter siteme geçilmesi kararlaştırılmıştır. Bu değişiklikler ile cumhurbaşkanının yetkileri azaltılmış, hükûmet ve başbakanın yetkileri artırılmış, ülke içi ve dış siyasette belirleyici bir konuma yükselmiştir. Bahrey "Abba" Bahrey (Ge'ez ባሕርይ "bāḥriy", "inci") 16. yüzyılda yaşamış Etiyopyalı bir keşiş, tarihçi ve ethnograf. Bahrey 1593 yılında tamamladığı "Galla'nın tarihi" adlı eseri ile bilinir. Bu eserde Oromo halkını ve bu halkların 16. yüzyıldaki göçlerini konu edinir. Bahrey'in bu kısa eseri Oromo halkının tarihi açısından günümüze ulaşan tek kaynaktır. Manuel de Almeida Etiyopya tarihini yazdığı eserinde Bahrey'in aktardığı bilgilerin çok ciddi bir kısmını almıştır Keza Etiyopya tarihçisi Hiob Ludolf da Oromo halkı hakkında edindiği bilgilerin çoğunu Baltazar Téllez tarafından yayınlanan Almeida'nın eserinin kısa versiyonundan almıştır. Bahrey'in aynı zamanda İmparator Sarsa Dengel Kroniğinin yazarı olabileceği de düşünülmektedir. Manuel de Almeida Manuel de Almeida (d. 1580 – ö. 1646) erken yaşlarında cizvitlere katılıp misyoner olarak Hindistan'a gittiği bilinen, Etiyopya ve Eritre topraklarında seyahat eden ve yine Etiyopya'da bulunan Tana Gölü yakınlarında çok sayıda kilise ve manastır inşa ettiren din adamı ve gezgin. Almeida'nın kaleme aldığı Etiyopya tarihi ("Historia de Etiopía a Alta ou Abassia) "temel olarak kendi tecrübelerine dayansa da, Pedro Páez gibi kendisinden önceki misyonerlerin yazdıklarından da yararlandığı anlaşılmaktadır. Almeida'nın tarihi, yaşamı süresinde yayınlanmamış, ancak kısaltılmış bir versiyonu Baltazar Téllez tarafından 1660 yılında Coimbra'da yayınlanmıştır. 1710 yılında Tellez'in eserinin İngilizce çevirisi çıkmıştır. Almeida'nın tarihinin bazı bölümleri İngilizceye C.F. Beckingham ve G.W.B. Huntingford tarafından çevirilmiş ve "Some Records of Ethiopia, 1593-1646" (London: Hakluyt Society, 1954) adı altında yayınlanmıştır. Erotokritos Erotokritos (), Viçencos Kornaros tarafından 17. yüzyılın başlarında Girit'te üretilen romans. Girit Rumcası (Yunancanın Girit aksanıyla) yazılmış eser 10.012 tane on beş hecelik dizeden oluşur; bu dizelerin son on ikisi yazarın kendisinden bahseder. Hikâyenin merkezinde Atina kralı Herakles'in kızı Aretusa ile Erotokritos (destanda "Rotokritos" veya "Rokritos" diye geçer) arasında arasındaki aşk yer alır. Bu konu etrafında şeref, arkadaşlık, cesaret gibi temalar işlenir. Yunan Rönesans edebiyatının en önemli eserleri arasında yer alır ve Girit edebiyatının en bilindik ve en önemli eseri kabul edilir. Aliya Moldagulova Aliya Nurmuhammetkızı Moldagulova (Kazakça: Әлия Нұрмұхамедқызы Молдағұлова; d. 25 Ekim 1925, Kobda - ö. 14 Ocak 1944, Novosokolniki), 14 Ocak 1944'te savaşta aldığı yaralardan ötürü ölmesinden sonra Sovyetler Birliği Kahramanı unvanı verilen Sovyet keskin nişancı. Moldagulova, Kazakistan'ın Bulak şehrinde 25 Ekim 1925'te doğdu. Çocukluğu sırasında ailesini kaybetti ve Almatı'da amcasıyla birlikte yaşamaya başladı. 1935'te amcasının kayıtlı olduğu askeri taşımacılık akademisinden ötürü Leningrad'a taşındılar. 1939 sonbaharında, 14 yaşındayken, 1942'de savaş başladığı zaman tahliye edileceği yetimhaneye gönderildi. Vyatka ortaokulundan mezun olduktan sonra 1 Ekim'de Rybinsk Aviatechnical Okulu'na burs kazandı. Rybinsk Aviatechnical Okulu'nda üç ay boyunca eğitim gördükten sonra Kızıl Ordu'ya katılmak için bu okuldan feragat etti. Mayıs 1943'te, savaş için eğitim veren Merkezi Kadınlar Sniper Eğitim Okulu'na kaydoldu. Mezun olup askeri yemin yemin ettikten sonra Temmuz ayında 54. tüfek tugayında eğitildikleri merkezden arkadaşları ile birlikte görevlendirildi. Ocak 1944'te tugayı, Novosokolniki'de (Dno demiryolu) Almanları pusuya düşürdü. Daha sonra, komutanın kayıp olduğunu anladı ve tugayı komuta etmeye karar verdi ve bağırarak: "Kardeşler, askerler, beni takip edin!" dedi ve bütün tabur Alman siperlerine atladı. Göğüs göğüse mücadele sırasında 14 Ocak 1944'te Moldagulova kara mayınının patlamasıyla havaya uçtu ancak sadece elinde bir parçalanma oluştu. Yaraya rağmen, ölümcül savaşçılarla savaşarak ölümcül yara alıp savaşamayana kadar savaşmaya devam etti. Kız kardeşine bir mektup yazdıktan sonra o gün patlayan bir silahla öldü. 4 Haziran 1944'te Sovyetler Birliği Kahramanı ve Lenin Nişanı madalyaları verildi. Pskov'daki Monakovo'da bir toplu mezarın içine gömüldü. Toplamda 91 düşman savaşçıyı öldürdü. Toshiyuki Morikawa Toshiyuki Morikawa ( "Morikawa Toshiyuki"; 26 Ocak 1967 Tokyo, Japonya), Japon erkek seslendirme sanatçısı, şarkıcı ve oyuncu. Poly 30 Kasım 2017'de Google tarafından yayınlanan Poly, kullanıcıların 3D nesnelere göz atmaları, dağıtmaları ve indirmeleri için Google tarafından oluşturulan bir web sitesidir. Sanal gerçeklik ve artırılmış gerçeklik uygulamalarında kullanılmak üzere binlerce 3D nesne içeren ücretsiz bir kütüphaneye sahiptir. İçerik oluşturucuların 3D nesnelere kolayca erişmesi ve paylaşması amacıyla oluşturulmuştur. Android ve iOS uygulamaları için kullanılabilir. Oxo (marka) Oxo küp bulyonlar, otlar ve baharatlar, kurutulmuş sos ve maya özü de dahil olmak üzere bir gıda ürünleri markasıdır. Orijinal ürün sığır stok küpü idi, ancak Oxo şimdi tavuk ve diğer lezzet küplerini de pazarlıyor. Çin mutfağı ve Hint mutfağına ait lezzetler de sunmakdadır. Küpler parçalanır, öğün veya et suyunda lezzet verici olarak kullanılır veya kaynar suya çözülür. Birleşik Krallık'ta OXO markası Premier Foods'a aittir. Güney Afrika Cumhuriyeti'nde, Oxo markası Mars, Incorporated tarafından üretilmekte, Kanada'da Knorr tarafından sahiplenilmekte ve üretilmektedir. Yazımı, büyük harflerle ticari olarak işaretlenmiştir: OXO. Vratislav Å ustr Vratislav Šustr (d. 24 Temmuz 1959) bir Çek eski bisikletçi. 1988 Yaz Olimpiyatları'nda sprint etkinliğinde yarıştı. David Horovitch David Horovitch (11 Ağustos 1942, Londra, İngiltere), İngiliz aktör. Yaşayan kütüphane Yaşayan Kütüphane ("Living library") bir sözlü iletişimin özel bir formudur. Yaşayan kütüphane kitap ödünç alınabilecek kütüphane formunda organize edilmiştir. Okuyucunun kitapları ödünç alabileceği, önceden belirlenen bir süre kadar çalışabileceği ve eninde sonunda geri götürebileceği bir yerdir. Ancak yaşayan kütüphanenin ortamı tipik bir bilgi ağına sahip değildir. Sohbete açık insanlardan oluşur. "Yaşayan kitaplar"; önyargı, klişeleşme ve sosyal dışlanma ile karşı karşıya kalan insan gruplarına aittir. "Ödünç alanlar" başka bir yerde tanışıp iletişime geçemeyecekleri insanlarla muhabbet edebilme imkânı bulmaktadırlar. Farklı farklı insanlar önyargıyla karşılaşmaktadır ve bu önyargılar yaşayan kütüphanede tartışma konusu olabilmektedirler. Yaşayan Kütüphane sizi, zihninizde diğer kişinin diyalog biçiminden oluşturulmuş resmini oluşturmaya davet ediyor. "Kitap" sahiplerine mevcut önyargılar ile yüzleşme ve kişisel olarak kendilerini bilgilendirme fırsatı verilmelidir. Yaşayan kütüphane fikri Danimarka gençlik girişimi "Şiddeti Durdur"dan (Stop the Violence) yola çıkarak oluşturulmuştur. Girişimin amacı gençlerin şiddet ve önyargıları aktif olarak önlenmesinde yardımcı olmalarını sağlamaktı. "Şiddeti Durdur" hareketi 8. yıl dönümünden sonra faaliyetlerini 2001 yılında durdurdu ve geçici olarak 12 ile 18 yaşları arasındaki 7000 üyeyle sınırlandırıldı. Yaşayan Kütüphane ilk olarak 2000 yılında Roskilde, Danimarka Müzik Festivali'nde Şiddeti Durdur tarafından organize edilmiştir. Daha sonra yaşayan kütüphanelerin 2003 konseptinin daha geliştirilmesine kadar Avrupa Konseyi'nin sponsorlu “İnsan hakları ve sosyal uyumu güçlendirmek” programının bir parçası olarak daha geniş bir tanıtım ve teşvik edildiği bir dizi festival gerçekleştirildi. Avrupa ve ötesinde sayısız kuruluş, tipik "büyük bir olayda küçük bir olay" mottosuyla hareket ederek Yaşayan kütüphane kavramının olanaklarını ve bakış açılarını tanımış ve kendilerine göre uyarlamıştır. Böylece, "yaşayan kitaplar" kitap fuarlarına, okullara, gençlik kongrelerine, kütüphanelere hatta ve hatta müzik festivallerinde yer almaya başlamıştır. Yaşayan Kütüphane, çeşitli nedenlerle bireysel diyalog içinde olma imkânı düşük olan insanlarla arasında doğrudan iletişimi sağlar. Özellikle bu oldukça genel yaklaşım, farklı bağlamlarda kullanımı için çeşitli olanaklar sunmaktadır. Temel konsept olarak, uluslararası bir ırkçılık karşıtı hareketin "Bir yabancı henüz tanışmadığınız bir arkadaştır" sloganıyla özetlenebilir. Yaşayan Kütüphane, kişisel sohbet için insanları canlandırmak için bir yol sunmaktadır. Farklı toplumlardaki farklı insanlarla olan açık sözlülükle anlaşma bu şekilde teşvik edilebilir. Hoşgörü ve insan hakları konusunda temel bir farkındalık yaratılmasını mümkün kılar. Özellikleri ve hedefleri bağlı olarak, bir Yaşam Kütüphanesi tarafından karşılanabilecek çok sayıda öğrenme alanı vardır. Hem “borçlu” hem de “Yaşayan Kitap” ın bilgisini, ilgili kültürden bağımsız olarak, “yabancılarla” uğraşmada sosyal becerilerin kazanılmasından elde etmek. Yaşayan Kütüphane, borçlu ve "Yaşayan Kitap" arasında kesintisiz konuşmalara izin veren korunaklı bir alan gerektirir. Karşılıklı saygıyı şekillendiren kurallar olmalıdır. Mevcut herhangi bir iletişim engeli, olayın şekliyle azalacaktır. Borçluya veya "yaşayan kitaba" yönelik böyle açık bir tartışma durumuna girme riski yönetilebilir. Yeterli alanı sağlamak, bir Yaşam Kütüphanesinin kütüphanecilerinin sorumluluğundadır. Federal Polis (Almanya) Federal Polis ( (BPOL)), Almanya'nın federal polis teşkilatıdır. Federal Polis, Federal İçişleri Bakanlığı'na bağlıdır ve ülkenin genel kamu düzeninin korunmasından sorumludur. Federal Polis, 14 Mart 1951 tarihinde Federal Sınır Koruma ("Bundesgrenzschutz") birimi adıyla kurulmuş olup genel olarak Batı Almanya'nın sınırlarının korunmasından sorumluydu. 1 Temmuz 2005 tarihinde Federal Polis adını aldı. Emre Yeksan Emre Yeksan (d. 1981, İzmir), Türk yönetmen, senarist ve yapımcı. İlk gösterimi 74. Venedik Uluslararası Film Festivali kapsamında gerçekleştirilen "Körfez" filmi ile tanınmaktadır. Sırbistan cumhurbaşkanı Sırbistan cumhurbaşkanı (Sırpça: Председник Србијe / Predsednik Srbije), resmî olarak Cumhuriyet cumhurbaşkanı olarak adlandırılan Sırbistan devletinin başı. Mevcut cumhurbaşkanı 2 Nisan 2017'de seçilen ve 31 Mayıs 2017'de göreve başlayan Aleksandar Vučić'dir. Büyük ölçüde törensel bir pozisyonu vardır, Sırbistan Anayasası'nın 112. maddesi, bölüm 5'te belirtildiği gibi, cumhurbaşkanının görev ve yetkileri: Cumhurbaşkanı görevini üstlenirken, Ulusal Meclis'te aşağıdaki yemini okur: "Ben , Kosova ve Metohiya da dahil olmak üzere Sırbistan Cumhuriyeti topraklarının egemenliğini ve bütünlüğünü korumak için bütün çabamı adayacağımı ve insan ve azınlık hak ve özgürlüklerinin uygulanmasını sağlamayı, anayasanın ve yasaların korunmasını ve riayet edilmesini, Sırbistan Cumhuriyeti vatandaşlarının huzur ve refahının korunması ve tüm görevlerimi bilinçli ve sorumlu bir şekilde yerine getireceğime dair yemin ederim. Cumhurbaşkanının görev süresi beş yıldır ve Ulusal Meclis önünde yemin etmesinden itibaren başlayacaktır. Cumhuriyet Başkanının görev süresi, savaş veya olağanüstü hal süresi içinde sona ermesi halinde, savaşın sona ermesinden itibaren üç aylık sürenin sonuna kadar sürecektir. Hiç kimse iki kez cumhurbaşkanı seçilemez. Cumhurbaşkanının görev süresi, seçildiği zamanın sona ermesi, istifa etmesi veya görevden alınmasıyla sona erer. Cumhurbaşkanı, istifasını Ulusal Meclis Başkanına sunar. Cumhurbaşkanının danışmanları, Cumhurbaşkanının ihtiyaçlarının yanı sıra Cumhurbaşkanının hükûmet ve parlamento ile ilişkilerinde diğer uzmanlık görevleri için analitik, danışmanlık ve diğer ilgili görevleri yerine getirir. Grayson Grayson ilçesi veya Grayson County, Amerika Birleşik Devletleri'nin Kentucky eyaletinde yer alan bir ilçedir. İlçenin nüfusu 2010 yılı itibarıyla 25,746'dır. İlçenin merkezi Leitchfield'dir. Trabzon Kuşatması (1205-1206) Trabzon Kuşatması, 1205'ten 1206'ya kadar süren, Anadolu Selçuklu Devleti'nin Karadeniz'in kıyısındaki Trabzon şehrini ele geçirme teşebbüsüdür. William Miller bu eylemi "Aleksios'un [ I. Gıyaseddin Keyhüsrev ] emirlerine itaatsizlik" suçu olarak açıklar. Michel Kuršanskis, bu başarısız kuşatmanın, 1205'te Erzurum'u ele geçirmeye çalışan ancak başarısız olan Trabzon'un müttefiki Gürcistan Kraliçesi Tamar'a karşılık olduğunu açıklıyor. Sultan Keyhüsrev ceza seferini Trabzon'a karşı başlattığı zaman, rotasını yerel halk tarafından kuvvetlerinin taciz edildiği Kuzey Anadolu Dağları'nda birkaç boğaz ile sınırlı tuttu. Dahası, Aleksios onun saldırılarına ne Kırım'a seyahat eden ne de oradan geri dönen tüm tüccarlara "denizleri kapatarak" cevap verebildi. Ali İbnü'l-Esîr'e göre, Ortadoğu'nun dört bir yanından gelen Trabzon'un kuşatması nedeniyle ciddi bir sıkıntı yaşayan tüccarlar Sivas'taki büyük fuarda buluştuklarında, şikayetlerini Sultan'a yüksek sesle bildirdiler. Kuršanskis, bu kuşatmadaki başarısızlığın, 1214 yılında, daha sonra Selçuklu Türklerinin Karadeniz'e çıkışını sağlayan Sinop'un başarılı bir şekilde ele geçirilmesine yol açtığını savunur. Galway KÃ¶rfezi Galway Körfezi (; ), İrlanda'nın batısında bulunan bir körfezdir. Körfez, kuzeyde Galway Kontluğu'ndan güneyde Clare Kontluğu'na uzanmakta olup 50 km uzunlukta ve 10–30 km genişliktedir. Galway kenti körfezin kuzeydoğusunda ve Aran Adaları körfezin hemen batısında yer alır ve köfezde çok sayıda küçük ada bulunmaktadır. Lemnisküs Lemnisküs (Yunanca kurdele veya bant) beyinsapındaki ikincil duyu lif demeti. Medial lemnisküs ve lateral lemnisküs ara beyindeki belirli röle çekirdeklerinde sonlanır. Trigeminal lemnisküs bazen medial lemnisküsün ara beyin kısmı olarak düşünülür. Scrubbing Bubbles (marka) Scrubbing Bubbles S. C. Johnson & Son tarafından üretilen bir banyo ve tuvalet temizleyicisi markasıdır. Ürün orijinal olarak Dow Chemical Company'den sonra "Dow Banyo Temizleyicisi" adını aldı. Tüketici ürün serilerinin 1997 yılında S.C. Johnson'a satılmasından sonra, ürün yeniden markalandı ve "Ovma Kabarcıkları" (Scrubbing Bubbles) maskotlarının ismini aldı (antropomorfik sabun köpüğü alt kısımlarında fırça kılları ile gülümseyerek çok sayıda köpük yaratırtı). Bubbles maskotlarının görüntüsüne rağmen, ürün aslında bir takım sorunlara neden olabilecek kıllara sahip kabarcıklara sahip değildir. 1970'lerde, ürün için popüler reklamlarda Scrubbing Bubbles sesini Paul Winchell (Winnie the Pooh çizgi filmlerinde Kaplan Tigger sesi olarak bilinir) seslendirdi. Gelecekteki reklamlarda maskot "Scrubby" ismiyle geri döndü. Reklamların canlandırılması animasyonda bir kadın öncü olan Tissa David tarafından yapıldı. 1995 yılında, Massachusetts Teknoloji Enstitüsü, laboratuvarının onuncu yıldönümünü kutlamak için okulun MIT Media Lab binasının pencerelerinin dışına Scrubbing Bubbles karakterlerinin 3B kopyalarını yerleştirdi. Inis MÃ³r Inis Mór (), İrlanda'da Aran Adaları'nın bir parçası olan adadır. Ada, 31 km²'lik yüzölçümü ile Aran Adaları'nın en büyük adasıdır. Ada, güçlü İrlanda kültürü, İrlandaca'ya sadakati ve Dún Aengus'un da dahil olduğu Hristiyan ve Hristiyanlık öncesi antik siteleri ile ünlüdür. Aran Adaları Aran Adaları (; ), İrlanda'nın Galway Körfezi açıklarında bulunan bir adalar grubudur. Inis Mór, Inis Meáin ve Inis Oírr olmak üzere üç adadan oluşmakta olup idari olarak Galway Kontluğu'na bağlıdırlar. José Carlos Mariátegui José Carlos Mariátegui (14 Haziran 1895, Lima - 16 Nisan 1930; Lima, Peru), Perulu siyasi önder ve deneme yazarı. Ülkesinin siyasal ve kültürel sorunlarını Marksist bir anlayışla çözümlemeye çalışan ilk Perulu aydındır. Fünikülüs Fünikülüs, perinöryum tarafından hapsedilmiş küçük bir akson (sinir lifi) demetidir. Küçük bir sinir tek fünikülüsten oluşabilir, fakat büyük sinirler fasikülüs olarak bilinen, çeşitli fünikülüslerin toplanmasıyla meydana gelen yapıya sahiptirler. Fasikülüsler, epinöryum adı verilen ortak bir zarla birbirlerine tutunurlar. Omurilikte bulunan fünikülüsler beyaz maddenin bir kısmıdır. Örneğin: Sinir fasikülü Sinir fasikülü veya fasikülüs bir veya daha fazla fünikülüsten meydana gelen demet. Sinir fasikülü periferik sinir sisteminde bulunan sinirlere denmektedir; merkezi sinir sisteminde bu yapıya sinir yolu denir. Inis Meáin Inis Meáin (), İrlanda'da Aran Adaları'nın bir parçası olan adadır. Ada, Aran Adaları'nın ortadaki adası olup güçlü İrlanda kültürü ile bilinmektedir. Inis OÃ­rr Inis Oírr (), İrlanda'da Aran Adaları'nın bir parçası olan adadır. Ada, Aran Adaları'nın en küçük adasıdır. Boratav Eston Yazarlar Birliği Eston Yazarlar Birliği (, kısaltmasıyla EKL), Eston yazarlar ve edebiyat eleştirmenlerinin profesyonel meslek örgütü. Eston Yazarlar Birliği, ülkenin başkenti Tallinn'de 8 Ekim 1922'de düzenlenen 3. Eston Yazarlar Kongresi'nde "Eesti Kirjanike Liit" adıyla kuruldu. Birlik, 27 Nisan 1923'te Estonya'nın en önemli edebiyat dergilerinden biri olan aylık dergi "Looming"'i çıkarmaya başladı. 1927'de Tartu'ya açılan şubeyle organizasyon büyüdü. Estonya'nın Sovyet işgaline uğramasıyla birlikte, Yazarlar Birliği 19 Ekim 1940'ta dağıldı. İşgal güçleri 9 Ekim 1943 tarihinde Moskova'da Sovyet Eston Yazarlar Birliği'ni ("Eesti Nõukogude Kirjanike Liit") kurdu. 1958'den itibaren Estonya SSC Yazarlar Birliği ("Eesti NSV Kirjanike Liit") olarak anılan bu yapı, Sovyetler Birliği'nin yıkılışına kadar varlığını sürdürdü. II. Dünya Savaşı'nda Almanya'nın Estonya'yı işgali (1941-44) döneminde orijinal birlik faaliyetlerini gayrıresmi olarak sürdürdü. Sovyet Eston Yazarlar Birliği'nin ortaya çıkışına karşı olarak, göç etmiş Eston yazarlar tarafından 1945'te Stockholm'de Uluslararası Eston Yazarlar Birliği ("Välismaine Eesti Kirjanike Liit") kurulmuştu. Estonya'nın bağımsızlığını kazanmasının ardından 1991'de örgüt tekrar Eston Yazarlar Birliği adını aldı. Kurulmuş olan Uluslararası Yazarlar Birliği, Ekim 2000'de orijinal kuruluşla birleşti. EKL hâlen Tallinn'deki merkez ve Tartu'daki şubesinde faaliyet göstermektedir. Velebit Velebit (; ), Hırvatistan'daki en geniş sıradağdır. En yüksek noktası 1.757 m ile Vaganski vrh zirvesidir. Dinar Alpleri'nin bir parçası olan sıradağ, Adriyatik Denizi boyunca uzanır ve içeride kalan Lika bölgesini denizden ayırır. Kuzeybatıda Senj yakınlarındaki Vratnik dağ geçidinden başlar ve 145 km güneydoğuda Zrmanja nehrinin kaynağında, Knin'in kuzeydoğusunda son bulur. Velebit üzerindeki önemli dağ geçitleri Senj ile Josipdol'u "Jozefina" üzerinden bağlayan 694 rakımlı Vratnik veya diğer adıyla Senjsko bilo; Karlobag ile Gospić'i bağlayan 928 rakımlı Oštarijska vrata; ve Obrovac ile Gračac'ı bağlayan 766 rakımlı Prezid'dir. Velebit'in karakteristik özellikleri; basit ve sert yapısı, dik yamaçları ve denize bakan kısmın bitki örtüsü bakımından zayıf, Lika'ya bakan kısmın ağaçlarla kaplı oluşudur. Sıradağ, jeolojik olarak karst özelliğindeyken flora ve fauna bakımından çeşitlilik gösterir. Velebit'teki en popüler yerler; Vučjak zirvesi, Zavižan'ın yukarısı, Zavižan botanik bahçesi, Rožanski kukovi, Štirovača ve Paklenica Millî Parkı'dır. Hırvatistan Meteoroloji ve Hidroloji Servisi, Zavižan'da kalıcı bir ölçüm istasyonuna sahiptir. Velebit, 2005'te UNESCO tarafından Dünya Mirası Geçici Listesi'ne eklendi. Velebit genellikle dört bölüme ayrılır: Yaklaşık 70 zirve 1.600 metreyi aşmaktadır. Velebit'te yüzlerce "delik" mevcuttur. Hırvatistan'ın en büyük ve en derin mağaraları buradadır. Üç parçalı "Lukina jama" mağarası 1.392 m derinliğiyle güneydoğu Avrupa'nın en derin mağarası, dünyanın ise en derin mağaralarından biridir. "Slovačka jama" mağarası da 1.320 m derinliğe sahiptir. Bu mağaralar tamamen dikeydir ve dünyanın en dik mağaralarıdır. Mağaraların dibinde su vardır. Bu obruklarda "Erpobdella mestrovi" olarak adlandırılan yeni bir sülük türü keşfedilmiştir. Sigil Sigil, EPUB biçimindeki e-kitaplar için özgür, açık kaynak bir düzenleme yazılımıdır. Çok platformlu bir uygulama olan Sigil, Windows, macOS ve Linux platformları için GNU GPL lisansı altında dağıtılmaktadır. Sigil EPUB dosyaları için hem Ne Görüyorsan Onu Alırsın tarzı hem de kod tabanlı düzenlemeyi destekler, ayrıca HTML ve düz metin dosyalarını içeri aktarabilir. Sigil, Strahinja Val Marković ve diğer geliştiriciler tarafından 2009'dan bu yana geliştirilmektedir. Temmuz 2011 ila Haziran 2015 arasında ana geliştirici John Schember oldmuştur. Haziran 2015'te Sigil'in geliştirimi Kevin Hendricks ve Doug Massay tarafından devralınmıştır. Sigil'in özelliklerinden başlıcaları şunlardır: Sigil, tüm EPUB 2 özelliklerini destekler, ancak yalnızca sınırlı bir EPUB 3 desteği vardır. Ocak 2016'daki 0.9.3 sürümünden beri geliştiriciler, "Sigil'in epub3 e-kitapları düzenleme ve oluşturma yeteneklerini, hiçbir epub2 yeteneğini kaybetmeden geliştirmeye" odaklanmıştır. Arnavutluk Kadınlar Basketbol Kupası Arnavutluk Kadınlar Basketbol Kupası, Arnavutluk'taki kadın profesyonel basketbol kulüplerinin katılımıyla organize edilen ve kadın basketbol ligi Liga e Basketbollit e Shqipërisë'den sonra ülkedeki en önemli kadın basketbol organizasyonudur. Arnavutluk Basketbol Federasyonu'nca 1956 yılından itibaren organize edilmeye başlanmıştır. Organizasyonda 24 kez şampiyonluk kazanan PBC Tirana, en başarılı takım konumundadır. PBC Tirana 24 kez PBC Flamurtari 19 kez Skënderbeu Korçë 6 kez B.C Apolonia 4 kez Luftëtari 2 kez Vllaznia Shkodër 2 kez KS Elbasani 2 kez BC Teuta Durrës (kadınlar) 1 kez 1975 Burren Burren (; "büyük kaya"), İrlanda'nin Clare Kontluğu'nda bulunan bir buzullaşmış karst manzarası bölgesidir. Bölge, yaklaşık 250–560 km²'lik bir alanı kapsamaktadır ve tanım çoğunlukla bitişik sahil şeridi de dahil olmak üzere güneydoğu Galway'de, Tubber, Corofin, Kilfenora, Lisdoonvarna ve Ballyvaughan ve Kinvara köylerinin oluşturduğu daire içindeki alan için kullanılmaktadır. Burren'in bir kısmı İrlanda'nın altı millî parkından biri olan Burren Millî Parkı'nı oluşturmaktadır. 2016 Yaz OlimpiyatlarÄ±'nda Brezilya Brezilya, 5-21 Ağustos tarihleri arasında Rio de Janeiro'da düzenlenen 2016 Yaz Olimpiyatlarına ev sahibi olarak katıldı. Oyunlardaki 29 sporda 465 sporcu Brezilya adına yarıştı. 7 altın ile altışar gümüş ve bronz madalya toplamayı başaran Brezilya, madalya sıralamasında 13. sırada yer aldı. - Eleme turlarında yarışıp finaldeki bayrak yarışında yarışmayan sporcular. Aşağıda, Brezilya'yı temsilen oyunlara katılan sporcular listelenmiştir. Çim hokeyi, eskrim, futbol ve hentboldaki rezerv sporcular dahil edilmemiştir: Rezervler: AntrenÃ¶r: Sidney Rocha 31 Temmuz'da, Fernando Prass sakatlığı nedeniyle Weverton kadroya dahil edildi. Baş Antrenör: Rogério Micale ---- Teknik direktör: Vadão ---- Brezilya, ev sahibi olması sebebiyle oyunlara otomatik olarak üçer erkek ve kadın okçu gönderme hakkı elde etti. Bu okçular, 12 Temmuz günü açıklandı. Antrenör: Ratko Rudić AntrenÃ¶r: Patrick Oaten ---- Carlo Bazzi Carlo Bazzi (6 Temmuz 1875 - 7 Mayıs 1947) İtalyan ressam. Carlo Bazzi'nun eserleri çeşitli müzelerde sergilenmektedir: Tamara TansÄ±kkujina Tamara Tansıkkujina (d. 11 Aralık 1978; Yarçallı), Rus uluslararası dama oyuncusu. Kadınlar Dünya Şampiyonası'nı beş kez, Kadınlar Avrupa Şampiyonası'nı iki kez kazandı ve Rusya'da cinsiyete bakılmaksızın en iyi 20 dama oyuncusu arasında yer aldı. Tansıkkujina, Başkurdistan'da düzenlenen bir festivalde onur konuğu olarak yer aldı. 2013 Dünya Dama Şampiyonası'nın Final-B grubunda 8. oldu. 2018 Rusya devlet başkanlığı seçimi 2018 Rusya devlet başkanlığı seçimi, Rusya'da 18 Mart 2018 tarihinde devlet başkanını belirlemek için yapılan seçimdir. Vladimir Putin, seçmenlerin %77'sinin oylarını alarak yeniden ikinci dönem için seçilmiştir. Yolsuzlukla mücadele aktivisti Aleksey Navalnıy, seçimlere adaylığını koydu ancak adaylığı reddedildi. Bunun üzerine Navalnıy seçimlerin boykot edilmesini istedi. Farklı kaynaklar, Putin'in halktan daha fazla destek elde etmek için bağımsız olarak seçime girme amacı olduğunu ifade ettiler ve 2012'de olduğu gibi Birleşik Rusya Partisi tarafından aday gösterilebilmesine rağmen, Putin bağımsız olarak seçime girmeyi tercih etti. Seçimlerin nihai sonuçları 23 Mart 2018'de CEC tarafından onaylandı. Çin, seçim sonuçlarının ardından mesaj yayınlayan ilk devlet olarak, Putin'e Rusya ile ilişkileri “daha yüksek bir seviyeye” çıkaracağına dair bir kutlama mesajı gönderdi. Tebriklerini gönderen diğer ülkeler: Azerbaycan, Ermenistan, Belarus, Bolivya, Bulgaristan, Hırvatistan, Küba, Çek Cumhuriyeti, Mısır, Guatemala, Macaristan, Hindistan, İran, İsrail, Japonya, Kazakistan, Kırgızistan, Malezya, Moldova, Kuzey Kore, Suudi Arabistan, Sırbistan, Sudan, Suriye, Tacikistan, Türkiye, Türkmenistan, Özbekistan ve Venezuela. Seçim sonucuna Batı'nın tepkisi, ABD seçimlerinde iddia edilen Rus müdahalesine ilişkin devam eden ABD soruşturması ve Sergei ve Yulia Skripal'in zehirlenmesi nedeniyle Batı ve Rusya arasındaki gerginliğin arttığı bir döneme denk geldiği için Batı sessizlik içinde kaldı. Avrupa Birliği, seçimdeki ihlallerin ve eksikliklerin uluslararası standartlara uymadığını söylerken, Beyaz Saray basın sözcüsü sekreteri Hogan Gidley başlangıçta ABD başkanı Donald Trump ile Vladimir Putin arasında bir kutlama çağrısının yapılmadığını söyledi. Donald Trump, daha sonra Avrupa Komisyonu Başkanı Jean-Claude Juncker'ın, Putin'i tebrik ettiği sırada Putin'i telefonla arayarak tebrik etti. Ã–zbek Han Camii Özbek Han Camii (Ukraynaca: Мечеть хана Узбека), Eski Kırım'da yer alan tarihi cami. Özbek Han Camii, 1314 yılında Özbek Han döneminde inşa edilen Kırım'ın en eski camisidir. Altın Orda döneminde 14. yüzyıla kadar Eski Kırım, saltanat şehri Solhat olarak biliniyordu. Erken dönemde Kırım Hanları, başkentin Bahçesaray'a taşındığı 16. yüzyılın ilk bölümüne kadar başkent olarak Solhat'ı kullanıyorlardı ve zamanla Solhat yavaş yavaş kültürel ve ekonomik bir merkez olarak önemini yitirdi. 1314 yılında Özbek Han Camii inşa edilmiş ve caminin güney duvarına bitişik medrese 1332 yılında Kılburun Bey'in kızı İnci Bey Hatun tarafından yaptırılmıştır. Sadece medresenin kalıntıları bugüne gelmiştir. Cami, Selçuklular döneminde Anadolu'da bulunan eserlere benzer mimari özellikleri ortaya koyan bir kare kat planına sahiptir. Caminin yapısı basittir. Cami dikdörtgen şeklindedir. Minaresi çıkıştadır. Caminin içinde direkler vardır. Ana girişin üst kısmında Arapça yazılmış yazılar vardır. Kitabede, caminin yapım tarihi yazılıdır. Mihrap oymalar ve yazılarla dekore edilmiştir. Caminin bitişiğinde yer alan İnci Bey Hatun tarafından 1333'te yaptırılan İnci Hatun Medresesi yıkık bir vaziyettedir. Medresenin ana salonu siyah mermerlerle döşenmiştir. Sütunlar 15 metre yüksekliğindeydi ve salonda zengin bir kütüphane vardı. Burada zengin gravürlerle süslenmiş olan Kuran'ın özel bir önemi vardı. Uzmanlar, caminin en ilginç unsurunun mihrap olduğunu ifade ediyorlar. Caminin eşsiz bir özelliği oyma ahşap kapı ile anıtsal girişidir. Bugün, Eski Kırım küçük ama özverili bir Kırım Tatar nüfusuna sahiptir ve Özbek Han Camii ibadet yeri olarak işlev görmektedir. Freestyle Script Freestyle Script, script stilinde bir yazÄ± tipi. 1981 yılında; Martin Wait tasarlanmış Freestyle Script ve yayıncılar arasında Freestyle Script: Adobe, ITC ve Letraset. 1986 yılında; tasarlanmış kalın versiyon Freestyle Script. Var 4 versiyon arasÄ±nda Freestyle Script: Regular, Bold, SH Reg Alt, ve SB Reg Alt. Smilets Smilets (Bulgarca: Смилец; ö. 1298), 1292–1298 yılları arasında hüküm süren İkinci Bulgar İmparatorluğu çarı. 1284 yılından sonra, Altın Orda Devleti'nin hakimiyetini tanıyan I. Georgi Terter, 1292 yılında Nogay Han'ın güvenini kaybetmesi üzerine tahtan feragat etmek zorunda kaldı. Bunun üzerine, Nogay Han Bulgar hükümdarı olarak Smilets'i tahta çıkardı. Bizans İmparatoru II. Andronikos'un yeğeni ile evli olan Smilets, ölünce ya da öldürülünce yerine oğlu II. İvan geçti. DuShon Monique Brown DuShon Monique Brown (d. 30 Kasım 1968 - ö. 23 Mart 2018), Amerikalı oyuncudur. televizyon dizileri Fox Kanalı yapımı Hemşire Katie Welch karakterini canlandırdığı "Prison Break" ve NBC Kanalı yapımı Connie karakterini canlandırdığı "Chicago Fire" ile bilinir. Amerikalı siyahi kadın oyuncu DuShon Monique Brown 23 Mart 2018'de 49 yaşında göğüs ağrısı geçirdikten sonra 23 Mart 2018'de kaldırıldığı Olympia Fields, Illinois'deki bir hastanede ölmüştür. Boril Boril (Bulgarca: Борил), 1207-1218 yılları arasında hüküm süren İkinci Bulgar İmparatorluğu çarı. Önceki Çar Kaloyan'ın varis bırakmamasından dolayı Bulgar tahtı I. İvan Asen'in en büyük oğlu II. İvan Asen'e düşmekteydi. Ancak Kaloyan'ın yeğeni Boril, tahtı ele geçirdi ve taht iddiasını sağlamlaştırmak ya da Kumanların desteğini almak için dul kalan Kuman asıllı Prenses Kumankata ile evlendi. 1218 yılında Boril'in iktidarı zayıflayınca II. İvan Asen, Rusya topraklarından dönerek Tırnova'yı kuşattı. Sonrasında, Boril'i tahttan indirerek yerine kendisi geçti. Alberto Ongaro Alberto Ongaro (d. 22 Ağustos 1925 – ö. 23 Mart 2018), bilinen takma adıyla; Alfredo Nogara, İtalyan gazeteci, çizgi romancı ve yazardır. İtalya'nın Venedik şehrinde doğdu, 1979'da doğduğu şehre geri dönmeden önce Güney Amerika ve İngiltere'de uzun süre yaşadı. Bir arkadaşı vasıtasıyla tanıştığı Hugo Pratt ile birlikte “Il Corriere dei Piccoli” için çalıştı. Gazeteci kimliğiyle “L'Europeo” 'nun dış haberler muhabiri olarak görev yapmış ayrıca macera tarih türünde “La taverna del doge Loredan” (1980), “La partita” (1986) ve "Il ponte della solita ora" (2006) adlı kitapları yazmıştır. İtalyan gazeteci ve yazar Alberto Ongaro, 23 Mart 2018'de, 92 yaşında, Venedik'te ölmüştür. I. Kaliman I. Kaliman Asen (Bulgarca: Калиман Асен I; 1234 – Ağustos/Eylül 1246), 1241–1246 yılları arasında hüküm süren İkinci Bulgar İmparatorluğu çarı. II. İvan Asen'in yerine Bulgar tahtına henüz yedi yaşındayken oturdu ve I. Kaliman Asen adına idareyi bir veya birden daha fazla sayıda naip üstlendi. 1241 yılında Altın Orda Devleti hükümdarı Batu Han'ın orduları İkinci Bulgar İmparatorluğu'nu istila etti ve bu istila sonucunda Bulgarlar, Altın Orda Hanlığı'na yıllık haraç ödemek zorunda kaldı. Bundan sonra XIII. yüzyılın altmışlı ve yetmişli yıllarında Bulgar toprakları sürekli olarak Altın Orda Hanlığı'nın saldırılarına maruz kaldı. Ağustos ya da Eylül 1246'da I. Kaliman Asen, henüz 12 yaşındayken öldürüldü. Yerine yine kendisi gibi reşit olmayan II. Mihail Asen çıkarıldı. Onbingen Onbingen on bin kenarı ve on bin açısı olan bir iki boyutlu cisim. ancak bu ölçüde formula_2 lük bir sapma olabilir çünkü düzenli bir poligon değildir. SSL International SSL International plc İngiliz sağlık ürünleri üreticisi idi. En çok bilinen markaları Durex ve Dr. Scholl's idi; diğer önemli markalar Sauber ve Bay Baby idi. Şirketin adı, öncül işletmeleri olan Seton Scholl London International'ın bir kısaltmasıydı. Kasım 2010'dan bu yana, SSL International, Reckitt Benckiser'ın bir parçası olmuştur. Marka Chicago, Amerika Birleşik Devletleri'nde, 1906 yılında doktor William Mathias Scholl tarafından başlatıldı. 1968 yılında Schering-Plough markanı satın aldı, bu şirket de Merck & Co.'un çatısı altına geçti. 1998 yılında Dr. Scholl's ingiliz şirketi Seton Healthcare plc ile, daha sonra 1999 yılında London Rubber Company (London International Group) ile SSL International'da birleşti. London Rubber Compan, 1915 yılında ithal kondom ve berber dükkanı malzemeleri satan LA Jackson tarafından kuruldu. Daha sonra Londra International Group (LIG) plc olarak adlandırıldı. Şirket tüketici bazlı bir ürün portföyü geliştirdi, Durex dahil olmak üzere sağlık ve güzellik ürünleri, Regent cerrahi eldivenileri sundu ve Marigold Industrial Gloves ile iş yaptı. Seton Healthcare plc 1952 yılında tüplü bandajlar satan Ivor Stoller tarafından kuruldu. Şirket, 1990 yılında Londra Borsasında işlem görmeye başladı. 1992 yılında Blackburn merkezli patentli ilaç üreticisi Cupal'ı satın aldığında, kontrendeki reçetesiz ilaçları portföyüne ekledi ve bunlara Cuprofen, Full Marks Mousse ve Meltus dahil idi. Betadine antiseptiklerinin üretim ve pazarlanma hakları ile beraber 12.4 milyon dolara eşdeğer idi. Temmuz 1998'de, Scholl ve Seton şirketleri Seton Scholl plc olmak için birleşti. 1999 yılında Seton Scholl ve LIG şirketleri, SSL International'a kısaltılan "Seton Scholl London International Group plc" şirketinde birleşti. Bu iki işletmenin entegrasyonu SSL'nin ilk başkanı olan Stuart Wallis tarafından yönetildi. Kasım 2007'de şirket, podiatrist Phillip Vasyli tarafından tasarlanan ve pazarlanan bir Avustralyalı şirket Orthaheel'i satın aldı. Kasım 2008'de şirket, İsviçre merkezli bir prezervatif markası olan Crest Condoms'ı satın aldığını duyurdu. 2010 yılının başında şirket FTSE 250'de listelenmişti ve otuzdan fazla ülkede ticari bir varlığa sahipti. Birleşik Krallık, İspanya, Çin, Hindistan, Tayland ve BDT'de üretim tesisleri vardı. Temmuz 2010'da, SSL International Reckitt Benckiser tarafından 2.5 milyar sterlinlik bir anlaşma karşılığında satın alınmayı kabul etti. Devralma Kasım 2010'da tamamlandı. II. Mihail Asen II. Mihail Asen (Bulgarca: Михаил ІІ Асен; 1239 – Aralık 1256/Ocak 1257), 1246–1256/57 yılları arasında hüküm süren İkinci Bulgar İmparatorluğu çarı. Ağustos ya da Eylül 1246'da muhtemelen zehirlenerek öldürülen üvey kardeşi I. Kaliman Asen'in yerine, henüz yedi yaşındayken tahta çıkarıldı. Ülkedeki yönetim boşluğundan faydalanan İznik İmparatoru III. İoannis, Serez ve Melnik'i yerel güçlerin de desteğiyle ele geçirdi. Bununla yetinmeyerek Vardar Nehri vadisinde bulunan tüm kaleleri de egemenliği altına aldı. Epir Despotluğu hükümdarı Manuil Komnenos Dukas ise Batı Makedonya bölgesinideki Bulgar hakimiyetine son verdi. 1246'da ya da 1247 yılının başında III. İoannis'in fetihlerini yaptığı barış antlaşması ile tanıdı. Bu antlaşma kapsamında İznik İmparatoru ile müttefik olmak zorunda kalan Bulgar İmparatorluğu, Doğu Trakya'da III. İoannis'e destek vererek Latin İmparatorluğu ile savaştı. II. Mihail Asen, kuzeni II. Kaliman Asen tarafından Aralık 1256 ya da Ocak 1257 tarihinde öldürüldü. II. Kaliman II. Kaliman Asen ya da II. Koloman Asen (Bulgarca: Калиман ІІ Асен; ö. 1256), 1256 yılında kısa bir müddet hüküm süren İkinci Bulgar İmparatorluğu çarı. 1256'da kuzeni II. Mihail Asen'i düzenlediği bir av partisinde öldüren II. Kaliman Asen, Bulgar tahtına oturdu. Ancak, tahta geçen II. Kaliman'ın hükümdarlığı çok kısa sürdü ve yerine onu deviren Mitso Asen geçti. Büyük Han Camii Büyük Han Camii ( Ukraynaca: Велика ханська мечеть), Bahçesaray'da yer alan Hansaray saray kompleksinin içerisinde bulunan tarihi cami. Kırım'ın en büyük camilerinden ve Hansaray'ın ilk binalarından biridir. Cami, 1532 yılında I. Sahib Giray tarafından yaptırılmış ve 17. yüzyılda bu adını almıştır. Binanın doğu tarafından abdesthane vardır. Caminin duvarları ayetlerle süslenmiştir. Bu yazılar 18. yüzyıla aittir. Yazılar siyah renkle işlenmiştir. İki minaresi vardır, uzunlukları 28 metredir. Minareye merdivenlerden çıkmak mümkündür. Minare taş levhalarla inşa edilmiştir. Bilim adamları caminin aslında çeşitli boyutlarda kubbelerle örtüldüğünü iddia ediyorlar. 1736'da cami yangından zarar gördü ve daha sonra II. Selâmet Giray yönetiminde restore edildi. 1750'de Arslan Giray caminin yanına medrese inşa etmiştir. Medrese günümüze ulaşmamıştır. Sovyetler Birliği döneminde cami ibadete kapatılmıştır, Arkeoloji Müzesinin sergileri burada yapılmıştır. Bugün cami ibadete açıktır. Kırım Özerk Cumhuriyeti'nin 2014 yılında Rusya tarafından ilhak edilmesinden sonra Büyük Han Camii'nin dahil olduğu Hansaray'da restorasyon başlatılmıştır. Bu restorasyon çalışmalarının caminin yapısına zarar verdiği, vitrayların ve kuzey cephesinin çatladığı, Bahçesaray Tarih ve Kültür Milli Parkı’nın eski Müdürü Elmira Ablâlimova tarafından iddia edilmiştir. Ayrıca Ukrayna Bakanlar Kurulu, kirişler sökülürken 18. yüzyıldan kalma duvar resimlerinin hasar gördüğü, sıvaların döküldüğü ve duvarlarda çatlaklar oluştuğu iddiasında bulundu. Bitlis'in il yollarÄ± İl yolları, devlet yolları ve uluslararası yollar dışında kalan yollardır. Karayolları Genel Müdürlüğü desteğiyle, İl yerel yönetimleri tarafından yapılır. Bitlis'in KGM kayıtlarındaki 22 il yolunun toplam uzunluğu 432 km.dir. Bu yollardan, günlük geçen araç sayısının en fazla olduğu yol, 1.772 araçla, numaralı, 4 km uzunluğundaki Tatvan k.-Hizan yoludur. Bolu'nun il yolları İl yolları, devlet yolları ve uluslararası yollar dışında kalan yollardır. Karayolları Genel Müdürlüğü desteğiyle, İl yerel yönetimleri tarafından yapılır. Bolu'nun KGM kayıtlarındaki 13 il yolunun toplam uzunluğu 311 km.dir. Bu yollardan, günlük geçen araç sayısının en fazla olduğu yol, 3.512 araçla, numaralı, 20 km uzunluğundaki Bolu k.-Abant yoludur. Rah Digga Rashia Tashan Fisher (d. 18 Aralık 1974), bilindiği sahne adı ile Rah Digga, Amerikalı hip hop sanatçısı. Newark, New Jersey'de dünyaya gelen sanatçı, müzik hayatına Twice the Flavor grubunda başladı. Daha sonra yerel rap grubu Outsidaz'a katıldı. O dönemde Fugees'in "The Score" albümünde ve Bahamadia ile birlikte Rawkus Records derleme albümü "Lyricist Lounge, Volume One"da yer aldı. New York'ta düzenlenen Lyricist Lounge etkinliğinde sahne aldı ve burada Q-Tip'in dikkatini çekti. Bu sayede Busta Rhymes ile tanıştı ve Flipmode Squad oluşumuna katıldı. Rah Digga, 2000 yılında "Dirty Harriet" adını taşıyan ilk solo albümünü Elektra Records etiketiyle yayınladı. Albümde Busta Rhymes, Eve, DJ Premier ve Pete Rock gibi isimlerle çalıştı. 2001 yılında rol aldığı "Thirteen Ghosts" filmiyle ilk kez beyazperdede yer aldı. 2004 yılında kaydettiği ikinci albümü "Everything Is a Story", J Records tarafından yayınlanmadı ve rafa kaldırıldı. Albümde yer alması planlanan pek çok şarkı sonraki yıllarda internette paylaşıldı. Sanatçı, son olarak 2010 yılında prodüktörlüğünü Nottz'ın üstlendiği "Classic" adlı albümünü piyasaya çıkardı. MTV (anlam ayrımı) MTV, Amerika Birleşik Devletleri müzik kanalı. MTV ÅŸu anlamlara da gelebilir: Ottawa County, Oklahoma Ottawa ilçesi veya Ottawa County Amerika Birleşik Devletleri'nin Oklahoma eyaletinin kuzeydoğusunda yer alan bir ilçedir. İlçenin nüfusu 2010 yılı itibarıyla 31,848'dir. İlçenin merkezi Miami şehridir. Sırbistan başbakanı Sırbistan başbakanı, (Sırpça: Премијер Србије/Premijer Srbije), resmi olarak Sırbistan Cumhuriyeti Hükûmeti başkanı (Sırpça: Председник Владе Републике Србије/Predsednik Vlade Republike Srbije), Sırbistan Hükûmeti başkanı. Başbakan'ın görevi hükûmetin çalışmalarını yönlendirmek ve önerilen bakanların bir listesi de dahil olmak üzere Hükûmet Programını Ulusal Meclis'e sunmaktır. Başbakanın istifası Hükûmetin düşüşüne neden olur. Mevcut başbakan, 29 Haziran 2017'de Cumhurbaşkanı Aleksandar Vučić tarafından atanan bağımsız bir politikacı olan Ana Brnabić'dir. İlk modern Sırp hükûmeti 27 Ağustos 1805'te, Stragari yakınlarındaki Voljavča'da, Birinci Sırp Ayaklanması sırasında, Yönetim Konseyi (Правитељствујушчи Совјет / Praviteljstvujušči Sovjet) olarak kuruldu, hükûmet başkanının adı ise Yönetim Konseyi Başkanı oldu. Başlangıçta Konsey'in hiçbir bakanı yoktu, sadece üyeler vardı, ancak 1811'de modern bakanlıklar kuruldu. Hükûmet, 3 Ekim 1813'te Birinci Sırp Ayaklanması'nın çöküşüyle varlığını sürdürdü, ancak daha sonra 1813'ten 1814'e kadar Hotin'de sürgünde devam etti. Hükûmet, İkinci Sırp Ayaklanması'nı takiben 21 Kasım 1815'te restore edildi. Hükûmetin başı, Prens'in Temsilcisi (Књажевски представник / Knjaževski predstavnik) oldu. 1835'te anayasa hükûmetinin kurulmasından sonra bile 1861 yılına kadar bu tarz resmi olarak kalmaya devam etti. Bu tarihten önce, ofis önemli bir öneme ya da etkiye sahip değildi ve yalnızca Prens Miloš Obrenović'in iradesine bağlıydı. 1861'den 1903'e kadar hükûmet başkanı, Bakanlık Başkanı (Председник министарства / Predsednik ministarstva) olarak biçimlendirildi. 1903'ten 1 Aralık 1918'de Sırp, Hırvat ve Sloven Krallığı'nın kurulmasına kadar, hükûmet başkanı Bakanlar Kurulu Başkanı (Председник министарског савета / Predsednik ministarskog saveta) olarak düzenlenmiştir. 1945'ten sonra komünist rejim altında, Sırbistan, Eylül 1941'de Almanlar tarafından kurulmuş olan hükûmete karşı, Tito tarafından atanan ayrı hükûmet kuruldu. Hükûmet başkanı 7 Mart 1945'e kadar Yüksek Ulusal Kurtuluş Konseyi Yürütme Konseyi Başkanı oldu. Hükûmetler, 3 Şubat 1953 tarihine kadar Yönetim Kurulu Başkanı, 15 Ocak 1991 tarihine kadar İcra Kurulu Başkanı ve daha sonra da Hükûmet Başkanı olarak görevlendirilmişlerdir, ancak Başbakanlık, 1991 yılında Dragutin Zelenović hükûmetinden beri halk dilinde kullanılmıştır. Bolivar County Boliar ilçesi veya Bolivar County Amerika Birleşik Devletleri'nin Mississippi eyaletinin batısında yer alan bir ilçedir. İlçenin nüfusu 2010 yılı itibarıyla 34,145'dir. İlçenin merkezleri Rosedale ve Cleveland şehirleridir. İlçenin adı Simón Bolívar'dan gelmektedir. Azize Rahibe Teresa Katedrali Azize Rahibe Teresa Katedrali (Arnavutça: Katedralja e së Shën Nënë Tereza në Prishtinë, Sırpça: Katedrala Majke Tereze u Prištini/Катедрала Мајке Терезе у Приштини), Kosova'nın Priştine şehrinde yer alan Katolik Kilisesi katedrali. 2007 yılında, Kosova Hükûmeti tarafından bina için planlar hazırlanmıştır. Katedral Arnavut-Hint Katolik rahibe ve misyoner Rahibe Teresa'ya adanmıştır. Temel atma törenini bir Müslüman olan Kosova eski Cumhurbaşkanı Ibrahim Rugova başlatmıştır. Rugova açılışta "Katedral mimarinin bir parçası olacak. Bu kilise bizim değerlerimizi, milli kimliğimizi ve inancımızı, bizim hislerimizi özünde birleştirecektir." demiştir. İnşaat tamamlanmadan önce, Rahibe Teresa'nın doğumunun yüzüncü yıldönümü olan 26 Ağustos 2010'da açıldı. Ancak inşaat çalışmaları 2011 yılında başlamıştır. Katedralin yapılması Müslümanlar arasında sert eleştirilere ve tartışmalara sebep olmuştur. Bu tartışmaların sebebi Kosova'da Müslümanların ezici çoğunluk olmasındandır. Anlaşmazlıklardan sonra kilisede inşaat çalışmaları bir süreliğine askıya alınmıştır. Katedralin tamamlanmasının ardından, Prizren'in Apostolik Yönetimi Prizren'den Priştine'ye göç edecektir. Katedral, Priştine'nin en yüksek binalarından biridir. Ocak 2015'te katedralde Arnavutlar ile Avusturya'nın ortak tarihinin anıldığı bir sergi düzenlendi. Sergiye Kosova Cumhurbaşkanı Atifete Jahjaga ve Avusturya Dışişleri Bakanı Sebastian Kurz katılmıştır. 2018 Avustralya Grand Prix 2018 Avustralya Grand Prix (resmi adıyla 2018 Formula 1 Rolex Avustralya Grand Prix) 25 Mart 2018 tarihinde Melbourne'deki Melbourne Grand Prix Pisti'nde yapılan Formula 1 yarışı. Mücadele 1928'deki 100 Mil Yol Yarışı ile başlayan Avustralya Grand Prix tarihindeki 82. yarışı oldu. Yarışı bir önceki yılda olduğu gibi Ferrari takımı sürücüsü Sebastian Vettel kazandı. Vettel bu zafer ikisi üstüste olmak üzere üçüncü kez Avustralya'da finişi ilk sırada gördü. Yarışmada ikinciliği bir önceki yılda olduğu gibi sıralama turlarında pol pozisyonunu kazanan Mercedes'ten Lewis Hamilton alırken, üçüncülüğü ise Ferrari'den Kimi Räikkönen podyumu tamamlayan isim oldu. Rus İmparatorluğu'nun Kırım'ı ilhakı Rus İmparatorluğu'nun Kırım'ı ilhakı, öncesinde Kırım Hanlığı'na bağlı bir yarımada olan Kırım'ın, tarihinde Rus İmparatorluğu tarafından ilhak edilmesi olayıdır. İlhaktan önceki süreçte Rus İmparatorluğu Kırım'ın içişlerine müdahalelerde bulunurken Kırım'ın bağlı olduğu Osmanlı İmparatorluğu Kırım ile yeterince ilgilenememekteydi. İlhak sonrası tam 134 yıl boyunca Rus İmparatorluğu tarafından yönetilen Kırım'daki Rus egemenliği 1917 Rus Devrimi'nin hemen sonrasında kısa ömürlü Kırım Halk Cumhuriyeti'nin ilan edilmesiyle son buldu. Rus İç Savaşı döneminde sık sık el değiştiren Kırım, 1921'den 1954'e kadar Rusya Sovyet Federatif Sosyalist Cumhuriyeti'nin, daha sonra ise Ukrayna Sovyet Sosyalist Cumhuriyeti ve 1991'de bağımsılığını kazanan Ukrayna'nın egemenliğinde kaldı. 2014'te Rusya tarafından bir kez daha ilhak edilen Kırım'ın son ilhakı ise henüz uluslararası arenada resmî olarak tanınmamaktadır. Kırım'ın, Karadeniz'in kenarında olması yanında, Kafkasya'ya ilerleyen yol üzerinde bulunması Ruslar için yarımadayı stratejik açıdan önemli hâle getirmekteydi. Osmanlı İmparatorluğu ise, bu tehlikenin farkına 18. yüzyılın sonlarına doğru ancak varmıştı. Rusya'nın Karadeniz sahillerini eline geçirerek sıcak sulara açılma amacı kapsamında yaptığı savaşlardan biri olan 1735-1739 Osmanlı-Rus-Avusturya Savaşı sonucunda imzalanan Belgrad Antlaşması ile Ruslar, Kırım'ı savaş yoluyla alamayacaklarını anlayarak sınırlarını genişletme hususunda strateji değişikliğine gittiler. Kırım Hanlığı'nın içişlerinde karışıklıklar çıkarmak suretiyle hanlığı içten zayıflatmak ve Osmanlı İmparatorluğu'nun de zayıf bir anında burayı almayı tasarlayan Ruslar, bu amaçla 1740 yılında Kırım ile ilişkileri düzenlemek üzere Kiev'e bir vali tayin ettiler ve Kırım'a konsolos atadılar. Tayin edilen konsolos Kırım'ın sosyal, politik ve ekonomik durumunu, yarımadanın topografik ve stratejik şartlarını, askerî teşkilatını, demografik yapısını, halkın ve Kırım yönetici elitinin örf ve âdetleri gibi özelliklerini muntazaman Rusya'ya bildirdi. Osmanlılar, Tatarların eskisi gibi Ruslar karşısında dayanıklılık gösterememeleri sebebiyle Kırım ve Kefe seraskeri unvanıyla bir vezirin Kefe'de ikamet etmesi lüzumunu hissetmişler ve Kırım Hanlığı'nın merkezini Bahçesaray'dan muhtemel Rus hücumu karşısında jeostratejik öneme sahip Bender yakınlarındaki Kavşan'a nakletmişlerdi. Kırımlıların sosyal ve siyasî bünyelerinin eskisine göre zayıflamasını fırsat bilen Ruslar, Kırım'daki kabileler arasına nifaklar sokmaya ve halkın ileri gelenlerini kendi taraflarına çekmeye çalıştılar. Hatta hanları bile Osmanlılardan gelen emirlere riayet etmemeleri ve Osmanlı ile olan savaşlarında tarafsız kalmaları konusunda iknaya çalıştılar. Kırım içindeki propagandaları sonucu kendilerine yeterince taraf bulduklarına inanan Ruslar 1769 yılında Bucak ve Yedisan Nogayları ile dostluk ve ittifak anlaşması imzaladılar. Zira, 1768 yılında Osmanlı İmparatorluğu Rusya'ya savaş ilan etmişti. 15 Temmuz 1770'te de Rus devlet şûrası, Han'ın otoritesi altında Kırım'ın bağımsızlığını tanıyan bir karar aldı. Ruslar, savaşın cereyan ettiği bu ortamda Kırım yönetici ve elit halk tabakası üzerinde Kırım'ın Osmanlılardan ayrı, bağımsız bir devlet olarak kalmasını ve kendisinin bunun destekçisi olduğunu propagandasını yapmaya başladı. Bu sözler Kırım yöneticileri üzerinde etkili olmaktaydı. Asırlardır Osmanlı himayesinde yaşayan Kırımlılar için hiçbir siyasî gücün etkisi ve zorlaması altına girmeden devletlerini yönetmek güzel bir şey olarak görülmekteydi. Fakat Rusların iltifatları ve yumuşak sözleri onların kalplerini o kadar etkilemişti ki ister istemez Rusya tarafına meyletmekte ve tarihî düşmanları Rusların artık kuvvetli olduğunu, kendilerini kandırdığını ve Kırım'ı işgal edeceğini düşünmemekteydiler. 1770 yılına gelindiğinde Kırım'da Osmanlı'ya bağlı bir halk tabakası olmakla beraber, Rusya hayranı bey ve mirzalardan oluşan elit bir kesim vardı. Rusların 1770'te Kırım'a ilk saldırısında Kırım halkı serasker İbrahim Paşa'ya gereken yardımı göstermedi ve hatta Tatarlardan bazıları el altından Ruslara istihbarî bilgiler ulaştırdı. Prut civarında önünü kesen Ruslarla bir ay kadar süren muharebelerde mağlup olup Bender ve Akkerman'ı Ruslara kaptıran II. Kaplan Giray azledilerek yerine III. Selim Giray hanlığa getirildi. Ruslar komutasında Kırım'ı tamamen işgal etti. Temmuz 1771'de Kırım'da herhangi bir mukavemetle karşılaşmadan içeriye doğru ilerleyen Rus ordusu, Kefe, Kerç ve Yenikale gibi şehirleri de ele geçirdi. Bunun üzerine Ruslara karşı savaşıp mağlup olan Kırım Hanı III. Selim Giray kaçarak İstanbul'a geldi. Onun yerine Osmanlı İmparatorluğu Maksud Giray'ı han olarak atadı. Ancak, Rusların kuvvetli telkinleri ile Osmanlıların sözlerini dinlemeyen mirzalar bağımsızlık fikrine kapılmanın bir sonucu olarak bu atamayı tanımadı ve II. Sahib Giray'ı han olarak seçti. Sonrasında, Kırım hanzadeleri ve beyleri St. Petersburg'a giderek II. Katerina'ya sadakat yemini etti. Savaşta ölen Serasker İbrahim Paşa'nın kâtibi Necati Efendi'nin Ruslara esir edilişini anlattığı hatırata göre, Osmanlı İmparatorluğu artık Kırım halkı nezdinde ümit olmaktan çıkmış, Rus himayesinin kabulü "de facto" bir vaziyet almış, bu durum Kırım ümerasını kesin hatlarla parçalamış, hanlığın varlığının devamı imkânsız hâle gelmiştir. Osmanlı İmparatorluğu'nun karada ve denizde üst üste aldığı yenilgiler neticesinde 1774 yılında Küçük Kaynarca Antlaşması görüşmelerine başlandığında Kırım üç yıldır Rusların işgali altında bulunmaktaydı. Bu nedenle iki gün cereyan eden Küçük Kaynarca Antlaşması müzakerelerinde en çok tartışılan maddelerden birisi de Kırım meselesi oldu. 1768-1774 Osmanlı-Rus Savaşı'na nokta koyan 21 Temmuz 1774 tarihli antlaşmanın üçüncü maddesine göre Kırım'a bağımsızlık verilirken, Kırımlılar Hanlarını kendileri seçeceklerdi. Kırım yalnızca dinî yönden Osmanlılara bağlı olacaktı. Antlaşmayla beraber üç yıldır fiilen Rus işgali altında olan Kırım, müstakil bir devlet oldu. Osmanlı İmparatorluğu ise, savaştan mağlup çıkan bir devlet olarak, Kırım'ı Rus işgali altında görmektense bağımsız olmasını tercih etmekteydi. Gerek Osmanlı yöneticileri ve gerekse halk, Kırım'ı kaybetmeyi kesinlikle kabullenememekte ve Kırım'ın elden çıkışını geçici bir durum olarak görmekteydiler. Rusya içinse durum memnuniyet vericiydi. Kırım ve Rusya'nın tarih sahnesine çıkmasından sonra başlayan mücadele Rusların galibiyeti ile sonuçlanmaktaydı. Rusya için Kırım topraklarının bir kısmını işgal etmek ve kalan kısmı için bağımsızlık statüsünü güvenceye almak Kırım'ın ilhakına giden yolun önemli adımlarıydı. Kırım'ın, bağımsız bir devlet haline gelmesi, o zamana kadar dinî, tarihî ve kültürel bağlarla Osmanlı Devlet ve toplumuna bağlı olan Kırım Tatarları arasında hoşnutsuzluğa sebep oldu. Bu havanın oluşumunda, Rusların işgal öncesi propagandanın aksine üç yıllık dönemdeki farklı davranışları ve gerçek emellerinin halk ve bir kısım bey ve mirzalar tarafından anlaşılması önemli rol oynadı. Kırımlılar, eskisi gibi Osmanlı'ya bağlı kalmayı ve Osmanlı İmparatorluğu'nun himayesini istemeye başladılar. Bu maksatla daha önce Han olarak seçtikleri Sahib Giray'a baskı yaparak, bağımsızlıktan vazgeçilmesini, hanların eskiden olduğu gibi Osmanlı İmparatorluğu tarafından tayin edilmesini ve padişaha gönderilecek heyet ile teşrifat ve menşur istenmesini teklif ettiler. Bu doğrultuda İstanbul'a giden heyetin tekliflerinin kabulünün, antlaşma gereği mümkün olmadığı öne süren Osmanlılar, sadece padişahın adının zikredilmesi, sikkenin halifenin adıyla kesilmesi ve Kırım kadılarına mürâsele yollanması konusunda Kırım heyetiyle anlaştılar. Diğer taraftan Ruslar, Kırımlılar ile Osmanlılar arasında cereyan eden bu gelişmeleri uzaktan izlemekteydiler. Osmanlı yöneticilerinin, heyetin isteklerinin bir kısmını kabul ederken Rusların da görüşlerini almışlardı. Rusların olaylara olumsuz açıdan bakmamasının sebebi, gelişmelerin ileride kendileri için bir dayanak olacağını düşünmelerinden kaynaklanmaktaydı. Ruslar Sahib Giray'ın hanlığına günün şartları gereği rıza gösterirken, güttükleri esas amaç, St. Petersburg'daki imparatoriçe sarayında birkaç yıl kalarak Rus örf ve âdetlerine göre yetişen Şahin Giray'ı uygun bir zamanda hanlığa taşımaktı. Kaldı ki, Kırım'daki siyasî havanın istenilen şekilde yönlendirilmesi Rusların elindeydi. Rusya, Sahib Giray'ın hanlık makamına oturmasına itiraz etmezken, el altından bağımsızlığa karşı çıkan ve Kırım Tatarları, Çerkesler ve Nogayların duygularını okşayan politikalar güden ve bir muhalefet oluşturan IV. Devlet Giray'ı gizlice destekledi ve Kırım halkını da mevcut hana karşı ayaklanmaya teşvik etti. Kırımlılar, geri dönen heyetten bağımsızlığın kaldırılmadığını, Yenikale, Kerç ve Kırım'ın bazı yerlerinin hâlâ Ruslarda olduğunu öğrenince Sahib Giray'ın aleyhine propagandaya başladılar. Rusya'dan destek göremediğini anlayan Sahib Giray, kendine karşı gelen muhalefetin isyanına fazla dayanamadı ve Nisan 1775'te Kırım'ı terk ederek İstanbul'a geldi. Kırım halkının, Abhazlar, Çerkesler ve eski Kırım seraskeri Canikli Ali Paşa'nın desteğini alan IV. Devlet Giray da el altından Sahib Giray'ı tahtından atmak için bir süredir mücadele vermekteydi. Bu olay üzerine, IV. Devlet Giray yeni Kırım hanı oldu. IV. Devlet Giray, Kırım'ın bağımsızlığı kaldırmak, Yenikale ve Kerç'ten Rusları kovmak gibi birtakım propagandalar ile hanlık makamına gelmişse de bunu başarması mümkün değildi. Çünkü, Osmanlı İmparatorluğu ekonomik ve askeri birtakım sıkıntılarından başka dış ilişkilerinde gelişen değişik olaylar nedeniyle Kırım meselesine el atacak durumda değildi. Daha önce gelen heyetin taleplerinin aynısını dillendiren isteklerle gelen yeni Kırım heyeti bu maksatla Osmanlı yöneticilerini hayli sıkıntıya soktu. Çünkü Osmanlılar isteklerin reddi halinde Kırımlıların kendilerine yüz çevirmelerinden çekinmektelerdi. Kısa zamanda halktan bir kısmı, Şirin ve Mansur aşiretleri Şahin Giray tarafına geçtiler. Ruslar, Şahin Giray'ın lehine hareket edecek bir halk kitlesini el altından oluşturmaya çalışmakta ve bu doğrultuda aşiretlere bol miktarda para da dağıtmaktaydı. IV. Devlet Giray tahtı güvenceye almak için Osmanlı İmparatorluğu'nden hanlığın veraset yoluyla intikal etmesini kabul etmesini istedi. Antlaşma gereği Osmanlı yöneticilerinin böyle bir isteğe olumlu ya da olumsuz cevap vermesi mümkün değildi. Onun bu isteği Kırım meclisi ve aşiretlerinin de kendisinden soğumasına sebep oldu. Osmanlıların İran saldırılarıyla meşgul olmalarını da fırsat bilen Ruslar, 1775 yılından itibaren Kırım yarımadasının girişi olması hasebiyle stratejik öneme sahip "Or Kapısı"na çok sayıda asker yığarak Şahin Giray'a manevî destek verdiler. Rusya bunları yaparken Osmanlı İmparatorluğu'ni de Kırım'ın iç işlerine karışmakla suçlamaktaydı. IV. Devlet Giray, vaki müracaatlarıyla Osmanlı İmparatorluğu'ndan yardım alamaması ve Rusların aleyhte propagandası ile Kırım'daki desteğini de kaybetmesi üzerine Mart 1777'de hanlığı terk ederek İstanbul'a gitti. Yeni hükümdar Şahin Giray'ın Kırım Hanlığı'na Rusların desteğiyle getirilmesinin ne anlama geldiğini Osmanlı yöneticileri de çok iyi bilmekteydi. Haber İstanbul'a ulaştığında padişah I. Abdülhamid'in ""Şahin bir alet-i mülahazadır. Rusların meramı Kırım'ı zabteylemektir"" mealindeki tepkisi bunu göstermektedir. Yeni Han ilk iş olarak hanlığına meşruiyet kazandırmak çerçevesinde diğer hanların yaptığı gibi kendisinin halkın reyi ile Han seçildiğini bildirmek ve teşrifat istemek üzere bir heyeti İstanbul'a gönderdi. Kırımlıların ekserisi onun Han seçilme şeklini tasvip etmediklerinden ancak silah zoruyla mahzarları imzalamışlardı. Zira, Rus ordusu Şahin Giray'ın isteğiyle Akmescit'te kalmaya devam etmekteydi. Rus müdahalesiyle ortaya çıkan bu yeni durum İstanbul'daki Rus elçisi ile müzakere edildi. Ruslar, Şahin Giray'ı iktidara taşımak için yaptıkları müdahalenin antlaşmaya aykırı olmadığını iddia etmekte ve halkın davetiyle Kırım'a girdiklerini söylemekteydiler. Bunun yanında, Şahin Giray'ın hanlığı kabul edilmeden Kırım'dan askerlerini çekmeyeceklerini de vurgulamaktaydılar. Görüşmeler bu noktada tıkandı. Kırım için, İstanbul'da bu müzakereler olurken Şahin Giray ise iktidarını kalıcı kılabilmek için idarî, askerî, iktisadî birtakım reformlar yapıyordu. Şahin Giray'ın reformları halk tarafından destek bulmadı. Toprak reformu ulemanın büyük tepkisini çekerken, geleneksel Kırım Tatar askerî kıyafetlerini Rus askerî usullerine göre değiştirmesi halkı kızdırdı. Onun yemek yeme adabı, içkiye düşkünlüğü ve yaşam şekli de aşırı tepki görüyordu. Halkın nazarında o "dinsiz", "batı hayranı bir züppe" ve "Osmanlı kanına susamış bir köpek" olarak tanınmaktaydı. Hanın, bey ve mirzalardan vergi alması, onların da etrafından uzaklaşmasına sebep oldu. Şahin Giray, Kırımlıların er ya da geç etrafından uzaklaşacağını bildiği için kendisine destek sağlayacak bir kitleyi bulmakta gecikmedi. Bu kitle, 1768-1774 Savaşı yıllarında Mora'dan getirilip Kırım'a yerleştirilen "Arnavutlar" olarak tabir edilen Moralılardı. Özellikle Rusların da desteğiyle bunların kısa zamanda iktisadî hayatta etkin rol üstlenmesi için tüm imkânlar seferber edilmekteydi. Kırım'ın bu yeni sakinleri Şahin Giray reformlarına destek vermekteydi. Ruslar, Şahin Giray'ı iktidara taşıyan güç olmakla beraber, Kırım'da düzenli bir hayat olmasını da istemiyorlardı. Kendilerinin Kırım'a yerleşme konusundaki geleceklerini, buradaki iç kargaşa ve düzensizliğin artmasına bağlıyorlardı. Bu maksatla Şahin Giray'ı reformlar konusunda desteklerken el altından ajanları vasıtasıyla halkı ona karşı tahrik ediyorlardı. Diğer yandan da Hıristiyan "Arnavutlar" ile yerli halk arasında düşmanlık havası estirmeye başlamışlardı. İstanbul'da Rus elçisi ile müzakereler yapılırken, 14 Ekim 1777'de Kırım'da ayaklanma başladı. İlk önce, Hıristiyan "Arnavutlar" ile halk arasında patlak veren olaylar daha sonra Şahin Giray'ın icraatlarına umumî bir ayaklanma şekline dönüştü. Kısa zamanda Kırım halkı, Nogaylar, Kabartay'da bulunan Çerkesler, Abazalar ve Dağıstanlılar Ruslara ve Şahin Giray'a karşı savaşmak için birlik oluşturdular. Bu umumî durum karşısında Şahin Giray, Rus ordusuna sığındı. Olaylar tamamen Rusların planladığı ve arzuladığı gibi gitmekteydi. Ruslar, halkın umumî ayaklanmasını bastırmak için Kırım'ın stratejik noktalarına askerî kuvvetler sevk ettiler. Daha ilk günlerdeki çatışmalarda 8-10 bin Rus askeri öldü. Halktan da çok sayıda ölen oldu. Rus askerleri olaylara hâkim olunca Şahin Giray yıl sonuna doğru hanlıktaki kontrolü yeniden sağladı. Kırım'da, Küçük Kaynarca Antlaşması'na aykırı bir biçimde Rus desteğiyle iktidara gelen Şahin Giray konusunda İstanbul'daki görüşmelerde bir ilerleme sağlanamaması ve Ekim 1777'de başlayan olaylar üzerine, Osmanlı yönetimi Aralık 1777'de olağanüstü toplanarak bu konuda bir dizi kararlar aldı. Buna göre muhtemel Rus hücumuna karşı İsmail Kalesi'ne 45 bin asker sevk edilecek, Canikli Ali Paşa donanma ile Kırım seraskerliğine tayin edilecek ve antlaşmanın ihlali anlamına gelen Rusların müdahalesiyle Kırım'da ortaya çıkan durum Avrupa devletlerine duyurulacaktı. Ayrıca, Kırımlıların da vaki davetleriyle III. Selim Giray'ın Kırım'a gönderilmesine karar verildi. III. Selim Giray Akmescit'e çıktığı Ocak 1778'den sonra Kırım'da birisi Rusya tarafından desteklenen diğeri de halkın oyuyla seçilen iki Han bulunmaktaydı. Fakat o gelinceye kadar Şahin Giray Rusların desteğiyle hanlıktaki duruma tamamen hâkim olduğu için III. Selim Giray'ın geldikten sonraki birkaç teşebbüsü bir netice vermedi ve Şubat 1778'de Kırım'dan ayrılmak zorunda kaldı. Böylece Ruslardan destek alan Şahin Giray, Kırım tahtına yerini sağlamlaştırmış ve rakipsiz bir biçimde yeniden oturdu. İsmail Kalesi için asker toplanırken, Canikli Ali Paşa'dan beklentiler yüksekti ve onun Kırım'ı kurtaracağı düşünülmekteydi. Kırımlılardan her gün gelen yardım çağrıları da onun bir an önce Kırım'a ulaşmasını gerekli kılmaktaydı. Ali Paşa'nın Kırım'a hareket ettiği Ağustos 1778'e kadar birkaç gemi ile askerî yardım götürüldüyse de bu Kırımlıların işine yaramadı. Ali Paşa 40 bin askerle Kırım'a vardıktan sonra Rusların her tarafı askerleriyle tahkim ettiğini ve bir çıkarma yapması durumunda başarı kazanma şansının zor olduğunu gördü. Durumu rapor ettiği İstanbul'daki Osmanlı divanı da Ali Paşa'ya çıkarma için kesin emir veremedi. Donanmanın gitmesine rağmen Osmanlı İmparatorluğu, Rusya ile bir savaşı daha göze alamadı. Bu arada uluslararası siyasî hava değişmeye başlamıştı. Yapılacak bir savaşta mevcut askerî düzen ve iktisadî durumla bir başarı kazanmak hayal gibi gördüğü için Osmanlı İmparatorluğu, Kırım konusunda antlaşmanın ihlali kesin olmasına rağmen net ve kararlı bir tavır ortaya koyamıyordu. Rusları cesaretlendiren de Osmanlı yönetiminin kararsız tavrı, askerî ve ekonomik zafiyetleriydi. Bu nedenle Canikli Ali Paşa'nın bir başarı elde edemeden geri dönmek zorunda kalmas ve Osmanlı İmparatorluğu'nun Ruslara karşı bir şey yapamaması beklenti sahiplerini hayal kırıklığına uğrattı. Neticede, donanmanın başarısız bir şekilde geri dönmesi halkın infialine sebep oldu. Hatta İstanbul'daki Rus elçisine bile saldırıda bulunuldu. O zamana kadar boğazlardan yabancı gemi geçmesine alışkın olmayan halk, serbestçe gelip geçen ve Karadeniz'de mekik dokuyan Rus gemilerini görünce çileden çıkıyordu. Gelişen olaylara Rusların Eflak ve Boğdan'ın iç işlerine karışması da eklenince halkın infialini ve Kırımlıların isyanlarını dikkate alan hükümet, bir savaşı göze almak için Osmanlı limanlarındaki Rus gemilerine el koydu. Beklenmeyen bu durum Ruslarda da şok etkisi yaptı. II. Katerina askerî ve ekonomik yapısının bir savaşı kazanamayacağını biliyordu. Bu sırada Amerikan Bağımsızlık Savaşı nedeniyle Fransa Krallığı ve Büyük Britanya Krallığı'nın karşı karşıya gelmesi ve çocuğu olmayan Bavyera hükümdarının vefatıyla Avusturya ve Prusya'nın da böyle bir savaşın eşiğinde olması muhtemel Osmanlı–Rus savaşının önünde engel görünmekteydi. Çünkü Avrupa'daki bu gelişmeler kapsamında Rusya'yı kendi taraflarına çekebileceğini düşünen devletler vardı. II. Katerina yine de bir tedbir olarak Osmanlıları doğudan sıkıştırmak için İran ile bir ittifak antlaşması imzaladı. Fakat, savaşa gerek kalmadan Fransa'nın arabuluculuğunda 21 Mart 1779'da Aynalıkavak Tenkihnamesi imzalandı. Aynalıkavak Tenkihnamesi'nde, Küçük Kaynarca Antlaşması'nın Kırım ile ilgili üçüncü maddesine getirilen değişikliklere göre, Şahin Giray'ın hanlığı Osmanlılar tarafından onaylanıp Osmanlı İmparatorluğu'nun Kırım'ın iç işlerine karışmayacağı ve hanlığın boşalması durumunda yenisinin seçimle olacağı kararlaştırıldı. Rusya, bunun üzerine 1 Haziran 1779'da askerlerini Kırım'dan çekti. Kırım, 1783 yılında Rusya'nın bir vilayeti haline getirildi. 1787'de Kırım meselesi yüzünden Osmanlı-Rusya arasında bir kez daha savaş yaşandı ve Osmanlı kesin bir mağlubiyete uğradı. 1792 Yaş Antlaşması ile Kırım'ı Rusya'ya terk etti. Volodımır Bezsonov Volodimir Bezsonov ( (d. 5 Mart 1958), Ukrayna asıllı Sovyet teknik direktör ve millî futbolcudur. Sovyetler Birliği millî futbol takımında oynamıştır. Kariyerinin büyük bölümünü Dinamo Kyiv takımında geçirmiştir. Romulus Gabor Romulus Gabor (d. 14 Ekim 1961), Rumen eski futbolcudur. Romanya millî futbol takımında 35 kez kez görev aldı, 1984 Avrupa Futbol Şampiyonası kadrosunda yer aldı. 1981 FIFA 20 Yaş Altı Dünya Kupası'nda Altın Top ödülünü kazandı. Slam Slam ÅŸu anlamlara gelebilir: Orion Cinema Network Orion Cinema Network (OCN), CJ E&M tarafından sahip olunan Güney Koreli bir film kanalı. Gavril Radomir Gavril Radomir (, , Latin dillerinde "Gabriel Radomir"), Ekim 1014 ile Ağustos ya da Eylül 1015 tarihleri arası Bulgaristan çarı. Samuil'in (997–1014 arası hükümdar) oğludur. Babasının hükümdarlığı sırasında, kuzeni İvan Vladislav ve İvan'ın tüm ailesi ihanet suçuyla Samuil tarafından ölümle cezalandırılmışlardır. Gavril'in müdahalesi en azından kuzeninin canını kurtardı. Feci bir mağlubiyet ile sonuçlanan Sperkhios Muharebesi sırasında babasının hayatını kurtardığı söylenir ve cesur bir savaşçı olarak nitelendirilir. Aynı dönemde İmparator II. Basileios, Samuil'in ordusunun büyük kısmını ele geçirdi, Gavril ve kuvvetleri Theophylact Botaneiates'in ordusunu yendi. Samuil'den miras kalan Bizans İmparatorluğu ile savaşı, Bizans topraklarına baskın düzenleyerek devam etti ve Konstantinopolis'e kadar uzandı. Ancak Bizanslılar, hayatını Gavril'e borçlu olan İvan Vladislav'ın yardımını sağlamıştır. Vladislav, Ostrovo yakınlarında avlarken Gavril'i öldürdü ve sonra tahta kendisi oturdu. Bazı kaynaklar Gavril Radomir'i, onun ve babasınını hükümdarlığı sırasında Makedonya'da ortaya çıkan, halk desteği kazanmış, kafir bir ortaçağ dualist tarikat olan Bogomilizm'e bağlarlar. Gavril iki kere evlendi. Olası oğlu Peter Delyan, birkaç yıl sonra Bulgaristan için bağımsızlığı güvence altına almaya çalışan bir rol oynadı. Reiner SchÃ¶ne Reiner Schöne (d. 19 Ocak 1942, Fritzlar), Alman oyuncu. Dukhat karakterini canlandırdığı televizyon dizisi "Babylon 5", Shinnok karakterini canlandırdığı "", Esoqq karakterini canlandırdığı "", Kolitar karakterini canlandırdığı televizyon dizisi "Sliders" ve Karl Freytag karaterini canlandırdığı "The Eiger Sanction" gibi yapımlarla tanınır. Liliane Saint-Pierre Liliane Saint-Pierre (d. Liliane Louise Keuninckx, 18 Aralık 1948) Belçikalı şarkıcıdır. 1987 Eurovision Şarkı Yarışması'nda Belçika'yı "Soldiers of Love" adlı şarkıyla temsil etmiştir. Yarışmada 11. olmuştur. Tekliler: Albums: The Zen Diaries of Garry Shandling The Zen Diaries of Garry Shandling, 2018 yapımı ABD belgesel filmi. Jefferson, Pensilvanya Jefferson ilçesi veya Jefferson County Amerika Birleşik Devletleri'nin Pensilvanya eyaletinde yer alan bir ilçedir. İlçenin nüfusu 2010 yılı itibarıyla 45,200'dür. İlçenin merkezi Brookville şehridir. Bill Lucas (sporcu) William Ernest "Bill" Lucas DFC (16 Ocak 1917; - 24 Mart 2018) ,Eski İngiliz uzun mesafe koşucusu atlet. Sporcu Londra'da doğdu. Lucas 1948 Yaz Olimpiyatları'nda ülkesi İngiltere adına yarışmıştır. Lucas en eski yaşayan Olimpiyat Sporcuları'ndan birisi olarak kabul edilmekteydi. İkinci Dünya Savaşı'nda Kraliyet Hava Kuvvetleri'nde bombardıman uçağı pilotluğu yapmıştır. Lucas Ocak 2017'de 100. yaş gününü kutlamıştır. Eski İngiliz Olimpiyat uzun mesafe koşucusu atlet Bill Lucas 24 Mart 2018'de Cowfold, Batı Sussex'de 101 yaşında ölmüştür. Linda Lepomme Linda Lepomme (d. 16 Mart 1955) Belçikalı şarkıcıdır. 1985 Eurovision Şarkı Yarışması'nda Belçika'yı "Laat me nu gaan" adlı şarkıyla temsil etmiştir. Yarışmada 19. olmuştur. Demetritzes Muharebesi Demetritzes Muharebesi Bizans İmparatorluğu'nun ikinci şehri Selanik'i yağmalayan Norman Sicilya Krallığı ile Bizans ordusu arasında 1185 yılında gerçekleşen çatışmadır. Selanik'in düşmesi ve Normanların Konstantinopolis'e doğru ilerlemesi, Bizans imparatoru I. Andronikos'un çöküşünü ve II. İsaakios'un yükselişini hızlandırdı. Yeni imparatorun yükselişi, Bizans Anadolusu'ndan Normanlar ila savaşmak için gönüllülerin akınına yol açtı. İsaakios bu birliklere para ödedi ve onları silahlandırdı, Norman'ın ilerlemesini engellemek için deneyimli general Aleksios Branas'ın altında toplanmış olan saha ordusuna katılmaları için onları gönderdi. Saha ordusuna, 4.000 altın poundu hem ödeme hem de bağış olarak gönderdi. Selanik'i ele geçiren Norman ordusu üçe bölünmüştü, bir parçası Selanik'te kaldı, ana ordu Struma Nehri kenarında bulunan Amfipolis ve Serez şehirlerine yürürken, özel muhafızlar Via Egnatia üzerinden Konstantinopolis'e doğru ilerleyip Mosynopolis'i işgal ettiler. Honiatis, Normanların çok az direniş ile karşılaşmalarının, kendilerine aşırı güvenli ve pervasız yaptığını belirtir. Branas komutasında güçlendirilmiş Bizans ordusu Norman özel muhafızlarına saldırdı, bu gücün bir bölünmesini yönlendirdi ve tekrar duvarlarının dışına çıkmadan önce şehre geri götürdü. Mosynopolis kapıları yakıldı ve Bizanslılar saldırıp, savunmacıları katlettiler. Branas, ordusunu, Amfipolis ve Serez'in etrafını yakıp yıkan Normanlar'a doğru yürüttü ve onlar ile Serez'in kuzeybatısındaki Demetritzes'de (modern Sidirokastro) karşılaştı. Muharebenin ana kaynağı olan Honiatis, çatışmayı herhangi bir taktiksel detayda açıklamamaktadır. Bunun yerine, Bizanslı askerlerin Mosynopolis'teki daha önceki başarılarından kazandıkları güveni ve Normanların aynı sebepten dolayı uğradıkları moral kaybından bahseder. Normanlar başlangıçta barış için müzakere teklif ettiler. Branas bunu bir zayıflık ve korkaklık işareti olarak aldı. 7 Kasım'da Bizans ordusu Normanlar'a ani bir saldırı başlattı. Normanlar, ilk saldırıda bir miktar başarı elde ettiler, ancak değişik sebeplerden, aceleci Bizans saldırısından önce açtılar. Bazılarının kaçışı kesildi, diğerleri Strymon'a sürüklendi, çoğu da esir alındı. Bizans zaferi tamamlandı; Norman liderleri, Kont Bouadin (ya da Aldoin) ve Acerra Kontu Rikardo'nun, her ikisi de esir alındı. Bizanslılar tarafından takip edilen hayatta kalan Normanlar, savaşsız terk edilen Selanik'e kaçtı; Norman ordusunun kalıntıları, sonradan çoğu fırtınada batacak birçok gemiyle denizden kaçtı. Selanik'ten kaçmayı başaramayan Normanlar, şehir yağmalanırken öldürülen akrabalarının intikamını almak için Bizans ordusunun Alan birlikleri tarafından katledildi. Marmara Denizi'ndeki Lecce'li Tancred yönetimindeki Norman filosu da geri çekildi. Adriyatik Denizi'nde bulunan Dyrrhachium kenti, Balkanlar'da Norman elinde kalan tek parçasıydı ve bu, bir kuşatma sonrasında ertesi Bahar düştü ve Sicilyalıların İmparatorluğu ele geçirme girişimleri sonlandı. Sicilya Krallığı, öldürülen ve ele geçirilenler ile çok büyük kayıplara maruz kaldı. Konstantinopolis'e 4 binden fazla esir gönderildi. Burada II. İsaakios'un elinde çok kötü muamele gördüler. Barlen Vyapoory Paramasivum Pillay "Barlen" Vyapoory ya da kısaca Barlen Vyapoory (Tamilce; பார்லே வையாபுரி) (d. 1945), Mauritiuslu siyasetçi. Vyapoory, Afrika ada ülkesi Mauritius'ta 23 Mart 2018 ile 26 Kasım 2019 tarihleri arasında geçici görevle devlet başkanlığı makamında bulunmuştur. Ada ülkesinde 2016 yılından bu yana devlet başkanlığı yardımcılığı görevinde bulunan Vyapoory, dönemin devlet başkanı Ameenah Gurib'in istifasının ardından 23 Mart 2018 tarihinde geçici olarak görevi üstlenmiştir. Vyapoory, 26 Kasım 2019 tarihinde yaptığı açıklama ile görevinden istifa ettiğini duyurmuştur. Yaşanan bu istifanın ardından yeni devlet başkanı makama seçilene kadar başsavcı olarak görev yapan Eddy Balancy'nin geçici olarak makamı üstleneceği ifade edilmiştir. Lactalis Lactalis, Besnier ailesi tarafından sahip olunan ve Laval, Mayenne, Fransa'da yerleşik çok uluslu bir süt ürünleri şirketidir. Şirketin eski adı Besnier SA idi. Dünyanın en büyük süt ürünleri grubudur ve Fransa'nın Danone şirketinin arkasında bulunan en büyük ikinci gıda ürünleri grubudur. Galbani, Société, Bridel, Parmalat, Président peyniri, Skånemejerier, Rachel's Organic, Valmont, ve Stonyfield Farm gibi markalara sahiptir. André Besnier, 1933'te küçük bir peynir yapımı şirketini kurdu ve 1968'de Presidential markası olan Camembert'i piyasaya sundu. 1990 yılında, 60 ülkede bulunan Group Bridel'ı (2.300 çalışan, 10 fabrika ile dördüncü en büyük Fransız mandıra grubu) satın aldı. 1992'de Amerika Birleşik Devletleri peynir şirketi Sorrento'yu satın aldı. 1999 yılında, la société Besnier, Belçika merkezli holding şirketi BSA International SA'nın sahip olduğu Lactalis Group oldu. 2006 yılında İtalyan grubu Galbani'yi ve 2008'de İsviçre merkezli peynir üreticisi Baer'i satın aldılar. 2011'de İtalyan grubu Parmalat'ı iflastan satın aldılar. 2013 yılında ABD'deki Sorrento ve Precious markaları Galbani olarak değiştirildi ve Sorrento Lactalis bölümü Lactalis American Group olarak yeniden adlandırıldı. 2007 yılında Fransız gıda ürünleri için AOC (L'appellation d'origine contrôlée) tasarımlarını yöneten Appellations d'Origine Ulusal Fransız Enstitüsü, Lactalis ve süt kooperatifi, Isigny-Sainte-Mère'ye pastörize Camemberti "gerçek Camembert" olarak satabilme izni vermeyi reddetti. Bu iki şirket, 2007 itibarıyla Normandy Camembert satışlarının% 80 ile 90'ını temsil ediyor. Mayıs 2015'te Lactalis, Yıldız Holding'in bir yan kuruluşu olan Ak Gıda'da% (İçim markasının sahibi) 80 hisseye sahip oldu. 2017 yılının Temmuz ayında, Groupe Danone'un, anti-tröst iddialarından kaçınmak ve Danone'ın Amerikalı organik gıda üreticisi WhiteWave Foods'ı satın almasının önünü açmak için Stonyfield Farm'ın bağlı şirketini 875 Milyon Dolar karşılığında Lactalis'e satmayı kabul ettiği bildirildi. Aralık 2017'de Lactalis, süt şirketi Itambé'nin satın alımını açıkladı. Ocak 2018'de Lactalis, skyr (İzlanda süzme yoğurtu) üreticisi Siggi's Dairy şirketini satın almayı kabul ettiğini açıkladı. Belçika merkezli holding kuruluşu BSA International SA'nın sahip olduğu 2015 yılında Lactalis'in 16,5 milyar avroluk küresel geliri vardı. Lactalis, dünya çapında, 43 farklı ülkede 237 üretim yerinde 75.000 kişi istihdam etmektedir. Lactalis ABD bölümü, New York'ta yer almaktadır. Huntingdon County Huntingdon ilçesi veya Huntingdon County Amerika Birleşik Devletleri'nin Pensilvanya eyaletinde yer alan bir ilçedir. İlçenin nüfusu 2010 yılı itibarıyla 45,913'tür. İlçenin merkezi Huntingdon şehridir. Union County, Pensilvanya Union ilçesi veya Union County, Amerika Birleşik Devletleri'nin Pensilvanya eyaletinde yer alan bir ilçedir. İlçenin nüfusu 2010 yılı itibarıyla 44,947'dir. İlçenin merkezi Lewisburg şehridir. Dehradun Dehradun () Hindistan'ın Uttarakhand eyaletinde yer alan bir şehirdir. Şehrin nüfusu 2011 yılı itibarıyla 578,420'dir. Özyılmazel Özyılmazel, bir soyadı, şu anlamlara gelebilir: Mentorluk Mentorluk, daha deneyimli veya daha bilgili bir kişinin daha az deneyimli veya daha az bilgili bir kişiye rehberlik etmesine yardımcı olduğu bir ilişkidir. Mentor, mentor olan kişiden daha yaşlı veya daha genç olabilir, ancak belirli bir uzmanlık alanına sahip olması gerekir. Geniş deneyime sahip biriyle öğrenmek isteyen biri arasında bir öğrenme ve gelişme ortaklığıdır. Bir uzmanla etkileşime geçmek, kültürel araçlarla ve içinde uzmanlık kazanmak için de gerekli olabilir. Mentorluk tecrübesi ve ilişki yapısı “psikolojik sosyal destek, kariyer rehberliği, rol modelleme ve protégé'lerin ve mentorlerin dahil olduğu mentorluk ilişkilerinde meydana gelen iletişimi” etkilemektedir. Mentorluk, bilginin, sosyal sermayenin (sosyo-kapital) ve alıcının iş, kariyer veya mesleki gelişim ile ilgili olarak algıladığı psikososyal desteğin gayri resmi aktarımı için bir süreçtir. Mentorluk makbuzu alan kişiye protégé (erkek), protégée (kadın), çıraklık veya 2000'lerde bir mentee denebilir. Mentor vaftiz babası veya vaftiz annesi olarak adlandırılabilir. “Mentorluk” her zaman iletişimi içeren ve ilişkiye dayalı bir süreçtir, ancak kesin tanımı şu anda kullanımda olan 50'den fazla tanımıyla belirsizdir. Avrupa'daki mentorluk, en azından Antik Yunan döneminden beri var olmuştur ve kelimenin kökleri, Homeros'un Odysseia eserin'deki Alcimus'un oğlu Mentor'a gitmektedir. 1970'lerden bu yana Amerika Birleşik Devletleri'nde temel olarak eğitim bağlamlarında, kadınlar ve azınlıklar için işyeri eşitliği ilerleten hareketle önemli tarihsel bağlantılara sahip olan ve "Amerikan yönetiminde bir inovasyon" olarak tanımlandı. Çoklu mentorlar: Yeni ve yaklaşmakta olan bir trend çoklu mentorlara sahip olmaktır. Birden fazla akıl hocasına sahip olmak, akıl hocası olan kişinin bilgisini genişletir. Farklı güçleri olabilecek farklı mentorlar var. Mesleği veya ticaret mentoru: ticaret