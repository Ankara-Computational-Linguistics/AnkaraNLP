kullanılmasının yanı sıra bir enerji müzesi ve çağdaş sanat galerisi olarak da hizmet verecekti. Yapı üzerinde sözsahibi kurum olan Türkiye Cumhuriyeti Enerji ve Tabii Kaynaklar Bakanlığı Özerden'in projesini uygun görerek onay verdi. Elektrik Mühendisleri Odası yürütmeyi durdurmak için dava açtıysa da, dava Özerden'in projesi uygulamaya konulması yönünde sonuçlandı. 2005 yılında öngörülen onarımların yapılması için sunulan proje Koruma Kurulu'ndan geçti. Mali destekçilerin ve İstanbul Büyükşehir ile Eyüp belediyelerinin de katkılarıyla tesis içinde bulunan yapıların aslına uygun restorasyonuna başlandı. Bu kapsamda, Birinci Ulusal Mimarlık Akımı'nın üslubunu taşıyan santral yapıları, memur lojmanları, bir cami ve 1913 yılına ait makine donanımı restore edildi. Tesis arazisine eklenen yeni binalarda; İstanbul Bilgi Üniversitesi için derslikler, bir amfitiyatro ve sanat galerisi açıldı. Silahtarağa Elektrik Santrali, 8 Eylül 2007 tarihinde kapılarını Santralistanbul adı altında yeniden açarak bir sanayi müzesi olarak İstanbul'a kazandırıldı. Müze bölümü pazartesi günleri dışında hafta içi her gün 10.00 ile 18.00 saatleri arasında; haftasonları ise 10.00 ile 20.00 saatleri arasında ziyaret edilebilmektedir. Somnium Obmutum Somnium Obmutum, Avusturyalı metal grubu Estatic Fear'ın ilk albümüdür. Ömer Koç Ömer Mehmet Koç (24 Mart 1962, Ankara), Türk işletmeci ve Koç Holding Yönetim Kurulu Başkanıdır. Rahmi Koç'un oğlu, Mustafa Koç'un kardeşi; Ali Koç'un ağabeyi olan Ömer Koç, Robert Kolejde lise eğitimini tamamladıktan sonra Columbia Üniversitesinden diplomasını almış ayrıca işletme yüksek lisansı yapmıştır. 2008 yılından itibaren Koç Holding Yönetim Kurulu Başkanvekilliği ve TÜPRAŞ Yönetim Kurulu Başkanlığı görevlerini üstlenen Ömer Koç, ağabeyi Mustafa Koç'un 21 Ocak 2016'daki ani vefatının ardından Koç Holding Yönetim Kurulu Başkanlığı görevine getirilmiştir. Aynı zamanda Koç Üniversitesi Mütevelli Heyet üyeliğini sürdürmektedir. Vehbi Koç'un önderliğinde kurulan Türk Eğitim Vakfının mütevelli heyet başkanıdır. Ömer Koç, Forbes Türkiye'nin 2017'de hazırladığı “En Zengin 100 Türk” listesinde 750 milyon dolarlık servetiyle 46. sırada yer almaktadır. A Sombre Dance A Sombre Dance, Avusturyalı metal grubu Estatic Fear'ın ikinci albümüdür. Planking Planking, Asya ve Avustralya'da popüler olan ve alışılmadık ya da uygunsuz bir yerde yüzüstü uzanmayla oluşan bir aktivitedir. Eller, vücudun iki yanına getirilmeli ve bu pozisyondayken bir fotoğraf çekilmelidir ayrıca fotoğrafın internette yayınlanması, oyunun ayrılmaz bir parçasıdır. Oyuncular, oyundaki en ilginç ve özgün konumunda olanı bulmak için rekabet ederler. Aktivitenin yapıldığı yerin mümkün olduğunca halka açık ve kalabalık insanlarların olduğu yerler olmalıdır. Oyun, 1997 yılında Gary Clarkson ile Christian Langdon tarafından icat edildi. İlk olarak Kuzeydoğu İngiltere'de ardından 2009 yazında tüm İngiltere'de popüler oldu. 2010 yılında zirveye ulaştı. "Planking" terimi, Gladstone, Queensland, Avustralya'da ortaya çıktı, ve 2011'de bir çılgınlık haline geldi. Planking'in kökleri, Avrupa ve Japonya'da yüzüstü uzanmaya (1997 ya da 2006) gitmektedir. Ayrıca, "시체놀이" ("ölü taklidi", Güney Kore 2003), "à plat ventre" ("karın üzeri", Fransa 2004) ve "aşırı yüzüstü uzanma" (2008, Avustralya) olarak da bilinir. 2009'un eylülünde, Swindon'daki Great Western Hastanesi'nde çalışan yedi doktor ve hemşirenin görev esnasında planking yapmalarından ötürü görevden alınmasıyla oyun, haberlerde göründü." Avustralya Ulusal Rugby Ligi oyuncu David "Wolfman" Williams, 27 Mart 2011 tarihinde Manly-Warringah Sea Eagles ile Newcastle Knights arasında oynana maç esnasında "planking" yapmaya çalıştı. "The Footy Show" programına bu konuda konuşmak için katıldı ve Williams, programda oyunu "Aktif yerde yatmak çok hoş." ifadesiyle tanımladı. 13 Mayıs 2011'de, Gladstone'lu 20 yaşındaki bir adam, bir polis aracı üzerinde yüzüstü uzandığı iddiasıyla suçlandı. 15 Mayıs 2011'de, Avustralya’nın Brisbane kentinde, bir binanın yedinci katının balkonunda planking yapmaya kalkan 20 yaşındaki Acton Beale isimli genç öldü. Bu, planking çılgınlığı ile öldüğü bilinen ilk kişidir. Queensland Opposition ile devlet polisi, insanları bu çılgınlığa katılmayı bırakmaya çağırdı. 18 Mayıs 2011 tarihinde, IndyCar Serisi sürücüsü Scott Dixon, yarış arabasının lastikleri üzerinde planking yaptı ve yarışçı Tony Kanaan ile pit ekibini kendisiyle yarışması için teşvik etti. Palandöken Palandöken, Türkiye'de Doğu Anadolu Bölgesi'nde, Erzurum ilinin şehir merkezini oluşturan merkez ilçelerden biridir. İklim, karasal iklim alanında geçiş gösterir. Erzurum'un gelişmiş turizm bölgesidir.Özellikle ilçede bulunan Palandöken Dağı 2010 üniversite kış oyunları ve EYOF 2017'ye ev sahipliği yaparak buna katkı sağlamıştır. İlçeye çeşitli ülkelerden gelen turistler Erzurumluların soğuk iklime rağmen insanlarının sıcakkanlı olmasından memnun kalmaktadır. Ayrıca ilçede bulunan İbrahim Hakkı Fen Lisesi'ne çeşitli il ve ilçelerden öğrenciler gelerek şehir turizmine katkı sağlamaktadır. Tech N9ne Tech N9ne ("Tech Nine") (d. Aaron Dontez Yates, 8 Kasım 1971), Amerikalı rapçi. 1999'da Travis O'Guin ile birlikte Strange Music plak şirketini kurdu. Kariyeri boyunca bir milyondan fazla albüm sattı ve birçok kez filmlerde, televizyonda ve bilgisayar oyunlarında yer aldı. Aaron Dontez Yates, 8 Kasım 1971'de Kansas City, Missouri'de dünyaya geldi. Erken yaşta rap yapmaya başladı. Babasını hiç tanımayan Yates'in, annesi epilepsi ve lupus hastasıdır; ki bu durum Yates'in "Tanrı arayışına" ilham kaynağı olmuştur. Yates, 1991'de kurulan Black Mafia grubunun bir üyesiydi. 57th Street Rogue Dog grubuyla birlikte "Let's Get Fucked Up" şarkısı sayesinde başarıya ulaştılar. Nnutthowze grubunun bir üyesi olan Yates, 1993'te Perspective Records şirketine katıldı. Ancak şirketten ayrılan grup, kısa süre sonra dağıldı. Qwest Records'la anlaşan Yates, bir süre sonra JCOR Records'a geçti. 1997'de Yukmouth tarafından kurulan The Regime grubuna katıldı. Sonraki yıl "Gang Related" filminin müzik albümünde yer aldı. Yates 1999'da Sway & King Tech'in "The Anthem" adlı şarkısına konuk oldu. RZA, Eminem, Xzibit, Pharoahe Monch, Jayo Felony, Chino XL, KRS-One ve Kool G Rap gibi isimler de konuklar arasındaydı. O yıl Travis O'Guin ile birlikte Strange Music şirketini kurdu. 2001'de "Anghellic" adlı stüdyo albümünü JCOR Records aracılığıyla piyasaya çıkardı. Şirket kapandıktan sonra Yates, Strange Music şirketinde kalmaya karar verdi. Sonraki sene yayımladığı "Absolute Power" albümü "Billboard" 200 listesinde 79 numaraya yükseldi. 2006'da "Everready (The Religion)" albümünü yayımlayan Yates, sonraki yıl "Misery Loves Kompany" albümünü piyasaya çıkardı. Yates, bu albümünü "Tech N9ne Collabos" adını verdiği bir serinin ilk albümü olarak açıkladı. 2008'de "Killer" adlı albümü çıkaran Yates, o yıl Eylül ayında bir milyon barajını aştı. "Tech N9ne Collabos" serisinin ikinci albümü "Sickology 101", Nisan 2009'da piyasaya çıktı. Yates 2009'da Rock The Bells Festivali'nde sahne aldı. Aynı yıl Ekim ayında "K.O.D." albümü yayımlandı. King of Darkness (Karanlığın Kralı)'ın kısaltmasını isim etiketinde taşıyan albüme daha karanlık bir hava hakimdi. Bu durum, Yates'in annesinin hastalığı ve sorunlarına bağlandı. Albümde yer almayan şarkılardan oluşan "The Lost Scripts of K.O.D." adlı EP, 2010'da yayınlandı. O yıl Collabos serisinin üçüncü CD'si "The Gates Mixed Plate" piyasaya çıktı. Ekim ayında "Seepage" adlı EP ve Aralık'ta "Bad Season" adlı mixtape çıktı. Yates'in sonraki albümü "All 6's and 7's", 7 Haziran 2011'de yayımlandı. B.o.B, E-40, Snoop Dogg, Mint Condition, Hopsin, Ceza, Busta Rhymes, Twista, Yelawolf, Chino Moreno ve Deftones albümdeki konuk sanatçılar arasında yer alıyor. Albüm, ilk haftasında 55 binin üzerinde satış adedine ulaştı ve "Billboard" 200'e dördüncü sıradan giriş yaptı. "Tech N9ne Collabos" serisine Kasım 2011'de "Welcome to Strangeland" albümü ile devam etti. 2012'de üç EP yayınladı: Mart'ta "Klusterfuk", Eylül'de "E.B.A.H." ve Ekim'de "Boiling Point". "Something Else" isimli on üçüncü albümü Temmuz 2013'te yayınlandı. Albüme B.o.B, Big K.R.I.T., Cee Lo Green, The Doors, Game, Kendrick Lamar, Serj Tankian, T-Pain, Trae tha Truth ve Wiz Khalifa konuk oldu. 20 Nisan 2015'te, Eminem ve Krizz Kaliko ile düet yaptığı "Speedom (Worldwide Choppers 2)" isimli şarkısı yayınlandı. Tech N9ne, Eminem'in bu şarkı için para almadığını söyledi. 4 Mayıs 2015'te ise bu şarkının da yer aldığı "Special Effects" adlı albümü yayınlandı. Yates, dinamik kafiye düzenleri ve hızlı rap yeteneğiyle tanınmaktadır. VH1'dan Soren Baker, Yates'in tekniğini "çok çeşitli, akılları baştan alan flowlar" olarak tanımladı. Allmusic yazarı Jason Birchmeier, Yates'in tarzını "tuhaf hardcore rap" olarak tarif etti. Old school hip hop'tan etkilendiğini söyleyen Yates; Slick Rick, N.W.A, Public Enemy, Boogie Down Productions, Eric B. & Rakim, Schoolly D ve Just-Ice'ı etkilendiği sanatçılar arasında saydı. Diğer türlerde müzikle de ilgilendiğini ifade eden Yates'in The Doors, Jim Morrison, Led Zeppelin, Elton John, AC/DC, Metallica, Floetry, Outkast, Cee-Lo Green ve Gnarls Barkley gibi isimlerden de etkilendiği bilinmektedir. Yates'in şarkıları "Gang Related", "Alpha Dog", "Our Heroes: The 25 Best Black Sports Movies (Ever)" ve "The Life of Lucky Cucumber" gibi filmlerde kullanıldı. Yates, "Alpha Dog" filminde çalacak şarkıların tamamını kendi yapacaktı, ancak stüdyo, şarkılardan bazılarını daha çok bilinen popüler şarkılarla değiştirme kararı aldı. Yates ayrıca "Vengeance" ve "" filmlerinde oyuncu olarak yer aldı. "Madden NFL 2006", "", "EA Sports MMA" ve "25 To Life" oyunlarında şarkıları kullanılan Yates, aynı zamanda bahsedilen oyunlardan ikisinde karakterlerden biri olarak yer aldı. 2009'da Krizz Kaliko ile birlikte "Fight Night Round 4" oyunu için hazırlanan tanıtım videosunda yer aldı. Yates'in müziği "Dark Angel", "I'm From Rolling Stone", "My Super Sweet 16", "The Hills", "Spike Guys' Choice Awards", ve "Warren The Ape" gibi televizyon programlarında kullanıldı. "Earthquake" isimli şarkısı 2008'de MTV'nin "America's Best Dance Crew" programında çalındı. Ağustos 2009'da gerçekleşen karşılaşmasında MMA dövüşçüsü Gilbert Melendez, arenaya Yates'in "The Beast" adlı şarkısı eşliğinde girdi. "Riot Maker" adlı şarkısı Total Nonstop Action Wrestling'in "Hardcore Justice" programının resmî müziği olarak kullanıldı. Anzegem Anzegem, Batı Flanders iline bağlı bir belediyedir. 2018 yılında, nüfusu 14.609'ti. Petrof Petrof bir Çek Cumhuriyeti piano üreticisidir.Şirket 1864 yılında, Hradec Králové bölgesinde viyanada piano yapımını öğrenmiş Antonín Petrof tarafından kurulmuştur. Her yıl yaklaşık 1,750 Kuyruklu piano ve 12,000 dik piano üretimi yapar. Coca-Cola Lemon Coca-Cola with Lemon, The Coca-Cola Company'nin Pepsi Twist'e karşı rekabet amacıyla çıkardığı bir Coca-Cola içeceğidir. İlk kez 2001 yılında ABD'de tanıtılmıştır. Coca-Cola Lemon ve Diet Coke Lemon aşağıdaki ülkelerde bulunmaktadır: Coca-Cola Lemon ve Diet Coke Lemon aşağıdaki ülkelerde önceden bulunmaktaydı ancak şu anda bulunmaktadır: Edebi tarz Edebi tarzlar, edebi eserlerin bir kategorilendime biçimidir. Tarzlar edebi teknikler, ses, içerik ve kurgusal eserler söz konusu olduğunda eserin uzunluğu ile belirlenebilir. Tarzlar eserlerin yetişkin, gençlik ve çocuk olarak sınıflandırılabileceği yaş kategorileri ile karıştırılmamalıdır. Bunun yanı sıra çizgi roman gibi kategorileri kapsayan format ile de karıştırılmamalıdır. Tarzlar arasında ayrımlar genellikle esnektir ve pek çok tarzın alt tarzları bulunur. Bir eserin düz yazı veya şiir şeklinde olması onun tarzını etkilemez. Tarzların karışımlarından oluşan eserler de mevcuttur. Yazıldıkları döneme dayanılarak da bir eserin tarzı sınıflandırılabilir. "Tarz" kavramı Jacques Derrida tarafından eleştirilmiştir. Edebiyat türlerini önce ikiye ayırmak mümkündür. Birincisi nazım, ikincisi nesirdir. Nazım belli bir ölçü ve kalıp esas alınarak üretilmiş edebiyat ürünleridir. Ya da kısaca bütün şiir ve şiirsel metinlerdir. Hece vezni gibi belli bir kalıp ve ölçü kaygısı güdülerek yazılır. Nesir ise serbest, ölçüsüz düz yazıdır. Nazım genel olarak bütün şiir türlerini kapsar. Nesir ise edebiyatın şiir dışındaki tüm biçimlerini. Roman, öykü, tiyatro, deneme gibi. Koffi Ndri Romaric Christian Koffi Ndri ya da bilinen adıyla Romaric (d. 4 Haziran 1983, Abidjan, Fildişi Sahili), Fildişi Sahillli millî futbolcudur. İspanya La Liga'da Sevilla'nın ve Fildişi Sahili millî futbol takımının formalarını giymektedir. Futbol kariyerine Fildişi Sahilinde, Abidjian kulüplerinden ASEC Mimosas'da başladı. Buradan Belçika'nın KSK Beveren takımına transfer olarak Avrupa'ya adımını attı. Beveren'de 44 maça çıkıp 18 gol kaydeden Romaric, buradan Fransa'nın Le Mans ekibine gitti. Üç sezonda 89 maçta ter döktü. Sevilla FC ile 23 Haziran 2008 yılında 5 yıllık sözleşme imzalayarak La Liga maratonunu başlattı. İlk golünü Real Madrid'e karşı 4-3 kazandıkları maçta kaydetti. İkinci golünüyse 2-1 mağlup oldukları Racing de Santander takımına karşı attı. Off the record (anlam ayrımı) Off the record ÅŸu anlamalara gelebilir: Dem Dem, Yaşar'ın 12 Ekim 2008 tarihinde Seyhan Müzik etiketiyle çıkan yedinci albümüdür. Bu albümde, "Divane", "Esirinim" ve "Masal" albümlerindeki bazı şarkıların akustik versiyonları yer almaktadır. Yaşar, bu albümü yaparken Rıza Erekli, Hüsnü Şenlendirici, Tansel Doğanay ve Taylan Güçeli ile çalışmıştır. Bu albümden dört klip çekilmiştir. Stewart Copeland Stewart Armstrong Copeland (d. 16 Temmuz, 1952) Amerikalı müzisyen, daha çok The Police grubunun bateristi olarak bilinir. Klasik rock'dan çok cazdan etkilenilmiş tarzı, enerjisi, yaratıcılığı, yakaladığı reggae ritmi sayesinde en ünlü bateristlerden birine evrilmiştir. Grubun dağılmasının ardından Klark Kent ismiyle de bazı single çalışmaları olmuş, "Rumble Fish" ve "Wall Street" gibi önemli filmlerin soundtracklerini hazırlamıştır. Copeland, "Q" dergisi tarafından tarihteki en iyi ikinci , "Rolling Stone" tarafından beşinci , "Rhythm" tarafından on dördüncü, VH1 tarafından ise sekizinci en iyi baterist seçilmiştir. The Police üyesi olaraksa Rock N Roll Hall of Fame'de yer almaktadır. Avusturya Barış Hizmeti Avusturya Barış Hizmeti Avusturya Yurtdışı Hizmeti Derneğinin üç hizmet kolundan bir tanesidir ve 9 aylık zivildienste karşı 12 aylık bir alternatif sunmaktadır. 1999 Kasım ayının birinden itibaren Andreas Sami Paulhart ilk barış hizmetlisi olarak Kudüs'te hizmet vermeye başladı. Bu Hizmet 2010 itibarıyla Çin'de, Israil'de, Japonya'da ve Hollanda’da da verilmektedir. Bu hizmetin hedefi bir yıllık hörev süresinde taraflar arasındaki uyuşmazlıkları ve anlaşmazlıkları öğrenmek ve verilen bu hizmet ile olabildiğince barışa katkı sağlamaktır. Görev Yerleri geçmis savaş suçlarının ve silahlı çatışmaların sahne oldukları yerlerdir. Avusturya Savaş Mağdurları Anma Hizmeti'nin holokostla olduğu gibi direkt bir bağlantısı yoktur. 2006 yılında ilk Avusturya barış hizmetlisi Hiroşima'da görev aldı. Nankin, Çin'de 2008'den beri John-Rabe-Evi'nde 1937'deki Nankin Katliamı'le ilgili görev verilebilir. Bu fazla dillendirilmeyen Olay Çin ile Japonya arasındaki ilişkileri hâlâ olumsuz etkiliyor ve bu yüzden 2005'te Pekin'de ve birçok şehirde büyük protestolar baş gösterdi. Japon Tarih Ders Kitabı Tartışması Çin'de "tarih sahteciliğine" karşı ciddi protestolar gerçekleşti. Bu sebepten "John Rabe İletişim Merkezi" 2009'da Avusturya Barış Hizmeti ile beraber ilk kez John Rabe Ödülünü armağan etti. Coca-Cola Lime Coca-Cola with Lime, The Coca-Cola Company'nin çıkardığı misket limonu aromalı bir Coca-Cola içeceğidir. İlk kez 2005 yılının ilk çeyreğinde Kuzey Amerika'da tanıtılmıştır. Diyet olanının adı "Diet Coke with Lime'dır. Coca-Cola Lime aşağıdaki ülkelerde bulunmaktadır: Bullwinkle J. Moose Bullwinkle J. Moose, 1959–1964 tarihlerinde yayımlanan, yapımcılığını Jay Ward ve Bill Scott'ın yaptığı "Rocky and His Friends" ve "The Bullwinkle Show", sıklıkla kolektif adları "Rocky and Bullwinkle" olarak isimlendirilen animasyon televizyon dizisinde bir kurgusal karakter. Dizi ABC'den NBC'ye geçerek kanal değiştirdiğinde, dizinin adı "The Bullwinkle Show" olarak değiştirildi. Bu Bullwinkle'in popülerliğini yansıtmaktadır. Dizide Bullwinkle, en iyi arkadaşı Rocky ile kurgusal bir yerleşim yeri olan Frostbite Falls, Minnesota'da aynı evde yaşamaktadır. Bu kurgusal yerleşim yeri, gerçek bir ABD kasabası olan International Falls, Minnesota'nın bir parodisidir. Ward'ın ortağı ve dizinin baş yazarı olan Bill Scott, Bullwinkle karakterinin orijinal sesiydi. 2000 yılında Universal Studios filmi "The Adventures of Rocky and Bullwinkle"'de Bullwinkle karakterini, 1985'te kalp krizi nedeniyle ölen Bill'in yerine, Keith Scott seslendirdi. Keith'in, Bill Scott ile akrabalığı yoktur. Diğer bazı reklam ve projelerde, Bullwinkle'yi Frank Welker seslendirdi. My Little Pony (dizi) My Little Pony, Amerikan animasyon televizyon dizisidir ve Hasbro tarafından piyasaya sürülen My Little Pony oyuncaklarına dayanmaktadır. Equestria, büyülü yaratıkların her türlüsüne ev sahipliği yapan bir yerdir. Küçük Midilliler, burada barış içinde yaşarlar ve şarkı söyleyerek ve oyunlar oynayarak günlerini geçirirler. Fakat, buradaki tüm canlılar, barışçıl değildir ve Midilliler, sürekli cadılar, troller, goblinler ve kendilerini yok olmuş, köle edilmiş ya da kendilerine zarar verilmiş görmek isteyenlere karşı yaşamda kalmak için mücadele etmek zorundadırlar. Ölen Galyalı Ölen Galyalı (İtalyanca: "Galata Morente") MÖ 230-220 yılları arasında Pergamon kralı I. Attalos tarafından Anadolu’da Kelt asıllı Galatlara karşı kazandığı zaferi kutlamak amacıyla yaptırılmış olduğu düşünülen heykelin Roma döneminde yapılan mermerden kopyasına verilen isimdir. Eserin kimin tarafından yapıldığı bilinmemekle beraber Pergamon sarayının heykeltıraşı Epigonus tarafından yapılmış olma ihtimali yüksektir. Heykelde ölmekte olan bir Galyalı savaşçı olağanüstü bir gerçeklikle betimlenmiştir. Kelt asıllı Galyalı savaşçının tipik saç şekli ve bıyıkları belirleyicidir. Heykeldeki figür boyundaki metal kolye hariç çıplaktır, yenik savaşçı kalkan ve kılıcın yanında yerde yatmaktadır. Heykelin Roma’da 17.yüzyılın başlarında Ludovisi Villa bölgesinde yapılan kazı çalışmaları sırasında bulunduğu ve 1623 yılında Ludovisi ailesi adına kaydedildiği bilinir. Heykel daha sonra Papa XII. Clemens tarafından Capitol Müzesine kazandırılmıştır. Roma sanatının önde gelen eserlerinden olduğu için Birinci Fransa İmparatorluğu sırasında Napolyon Bonapart’ın dikkatini çekmiş ve Louvre Müzesinde sergilenmek üzere alınmıştır. Napolyon Savaşlarının ardından eser İtalya’ya iade edilmiştir. Heykel iki yönlü bir tasvir içermektedir. Bir yandan Galatlar özelinde Kelt kavimlerini yenen Pergamon Krallığına övgü düzülürken diğer yandan da cesur ancak mağlup düşman övülmektedir. Heykel Galyalıların genelde çok az giysi veya zırh giyerek savaşmalarına dair bilgi de vermektedir. Galyalı savaşçının çıplak tasvir edilmesinin ardında savaşçı bir kavim olan Galyalıların kahramanca ölmeyi de bilmelerinin etkisi olduğu da iddia edilir. Antik dönemden günümüze gelebilen önemli eserlerden sayılan heykel çok sayıda sanatçıya ilham vermiş, sayısız kopyası ve benzeri yapılmıştır. Heykelin ilk keşfedildiği 17.yüzyılda ölmekte olan bir gladyatörü betimlediği sanılmıştır. Ayrıca bu dönemdeki sanat eleştirmenleri heykeldeki sanat kalitesi ve ifadelerin keskinliğinden etkilenmiş ve kesinlikle görülmesi gereken bir eser olarak tanımlanmıştır. Eseri görmeye giden romantizmin ünlü ismi Byron heykelle ilgili bir şiir yazmıştır. Napolyon 1797 yılında Roma’yı işgal ettiğinde heykel Paris’e götürülmüş daha sonra halen sergilenmekte olduğu Roma’daki Capitol Müzesine geri getirilmiştir. Heykelin dünya çapında çok sayıda müzede sergilenen kopyaları bulunmaktadır. Bunlardan bazıları şunlardır: Justin Bartha Justin Bartha (d. 21 Temmuz 1978, Florida), Amerikalı oyuncu. "Büyük Hazine" filminde Riley Poole ve "Felekten Bir Gece" filminde Doug Billings karakterlerini canlandırdı. Simpsonlar'da hayvan karakterler listesi Bu, "Simpsonlar" televizyon dizisindeki hayvan karakterlerin listesidir. Amerikan animsayon dizisi "Simpsonlar"'da yer alan kurgusal bir köpektir. Simpson ailesinin evcil hayvanıdır ve türü tazıdır. 1989-2002 yılları arasında Frank Welker tarafından seslendirilirken 2002'den günümüze kadar Dan Castellaneta, karakteri seslendirmektedir. Amerikan animasyon TV dizisi "Simpsonlar"'da Simpson ailesinin sahip olduğu beş kediyi ifade eder. Blinky, üç gözlü turuncu bir balık. İlk olarak ikinci sezon dördüncü bölümü olan "Two Cars in Every Garage and Three Eyes on Every Fish"te önemli miktara görüldü. Bundan önce Blinky, "Homer's Odyssey" bölümünde kısa bir sahnede görülmüştü. Muhtemelen Springfield Nükleer Enerji Santrali'nden nehre akıtılan toksik atıklar nedeniyle mutasyona uğrayan Blinky, Bart Simpson tarafından yakalandığında büyük bir haber haline geldi. Bay Burns balığı savundu ve ekstra bir gözün evrimin bir sonraki adımı olduğunu iddia etti. Daha sonra Bay Burns, valilik adaylığı için propagandasını yapmak için Simpsonların evine gider. Burns'un rakibi Mary Bailey'in bir destekçisi olan Marge, akşam yemeğinde Blinky'i servis eder. Burns balığı tükürür ve bundan sonra seçimi kaybeder. Blinky'nin türünün diğer üyeleri, o zamandan beri çeşitli başka cameo görüntüler yapar. Aynı "Homer's Paternity Coot" bölümündeki gibi. Bu, nükleer santralin çevresel etkileri hakkında yinelenen bir şaka halini aldı. Bu doğrultuda diğer 3, 4 ve 6 gözlü balıkların görüldü. "Future-Drama" bölümünün sonunda Blinky'ye benzer şekilde 3 gözlü bir balina görüldü. "Rednecks and Broomsticks"'te birçok Blinky, Springfield Nehri'nde ay ışığı nedeniyle kör olur. Blinky ayrıca, "Simpsonlar"'ın yaratıcısı Matt Groening'in yaratıcılarından olduğu "Futurama"'nın pilot bölümünde kısa bir sahnede görüldü. Osmanlı Anonim Elektrik Şirketi Osmanlı Anonim Elektrik Şirketi ya da değişen adıyla Türk Anonim Elektrik Şirketi, Osmanlı İmparatorluğu'nda kurulan ilk elektrik üretim ve dağıtım kuruluşuydu. 1910 yılında devlet tarafından açılan ihaleyi kazanan Avusturya-Macaristan İmparatorluğu sermayeli "Ganz Electric Company" adlı şirket 1911 yılında, "Brüksel Bankası" (Fransızca: "Banque de Bruxelles") ve "Macar Kredi Genel Bankası" 'ndan (Fransızca: "Banque Générale de Credit Hongrois") aldığı finansal destekle Osmanlı Anonim Elektrik Şirketi'ni kurdu ve devletten 50 yıllık elektrik üretim imtiyazı almış oldu. Şirket yetkililerinin yaptıkları etütler sonucunda İstanbul'da hidroelektrik güç elde etmeye uygun su kaynağı bulunmadığına kanaat getirilince kömür yakıtlı bir tesis kurulması kararlaştırıldı. Şirket derhâl Silahtarağa semtinde bir termik santral kurma işlemlerine başladı. 1913 yılında tamamlanarak kullanıma girmesi planlansa da o yıl aşırı yağışlar nedeniyle bölgeyi etkileyen su baskınları ve Balkan Savaşı'nın etkileri tesisin açılmasını geciktirdi. Silahtarağa Elektrik Santrali 11 Şubat 1914'te resmen açılışını yaptı. Üretilen elektrik ilk olarak İstanbul tramvaylarına ve Osmanlı sultanının o dönemde yaşadığı Dolmabahçe Sarayı'na verildi. Böylece İstanbul'da havagazına bir alternatif enerji türü doğmuş oldu. Şirketin kurucu sahibi aynı yıl içinde şirketi Belçika menşeli "SOFINA" şirketine devretti. Santralin işletmesini yapan yabancı sermayeli şirket, Osmanlı Devleti dağıldıktan sonra kurulan cumhuriyet yönetimi süresince de faaliyetini sürdürdü. İlk olarak ülkede değişen rejim nedeniyle şirket unvan değişikliğine gitti ve adını Türk Anonim Elektrik Şirketi olarak değiştirdi. Çalışan personelin Türk vatandaşı olması ve hizmet geliştirmesi yapılması koşuluyla şirketin faaliyetine izin verildi. Şirket, 1937 yılında devlet tarafından satın alınarak kamulaştırıldı ve Nafia Vekaleti'ne bağlı Elektrik Umum Müdürlüğü'ne geçti. Böylece şirketin tüzel kişiliği sona ermiş oldu. Blinky Blinky ÅŸu anlamlara gelebilir: Karakterler: KiÅŸiler: Diğer: AmbarlÄ± Termik Santrali Ambarlı Termik Santrali, İstanbul'un Avrupa Yakası'nda Avcılar ilçesine bağlı Ambarlı mahallesi sahilinde kurulu, Türkiye'nin en büyük elektrik üretim tesislerinden biridir. Yapımına 1964 yılında başlanmıştır. İlk ünitesi 1967 yılında, diğer dört ünitesi ise 1970 ve 1971 yıllarına hizmete girmiştir. Santral tam verimli çalıştığında günde 14 milyon, yılda 4-4,5 milyar kilovatsaat elektrik enerjisi üretebilme kapasitesine sahiptir. İpraş, Ataş ve Aliağa rafinerilerinden sağlanan fuel-oil ile çalışmaktadır. İstanbul'un elektrik gereksiniminin büyük bir bölümünü karşılamakla birlikte, üretilen elektriğin bir bölümü de Trakya kentlerine dağıtılmaktadır. Hysteria (Def Leppard albümü) Hysteria, İngiliz hard rock grubu Def Leppard'ın 3 Ağustos 1987'de Mercury Records tarafından satışa sunulan dördüncü stüdyo albümüdür. Grubun ABD'de büyük başarı yakalayan 1983 tarihli "Pyromania" albümünden dört sene sonra yayınlanan ve prodüktörlüğünü Robert John "Mutt" Lange'in üstlendiği albümün yapım ve kayıt süreci, baterist Rick Allen'ın 1984 yılında geçirdiği trafik kazası sonucu sol kolunu kaybetmesi nedeniyle doğan sıkıntılı günler nedeniyle üç senede tamamlandı. Albüm 1991 yılında hayatını kaybeden grubun gitaristi Steve Clark'ın yer aldığı son Def Leppard albümüdür. Prodüktör Mutt Lange'in, her şarkısı hit olma potansiyeli taşıyan bir albüm yaparak Michael Jackson'ın efsanevi albümü "Thriller"'ın hard rock versiyonunu yaratmak amacıyla oluşturduğu konsept sonucu albüm müzik tarihinde yedi hit single çıkaran birkaç albümden biri olmayı başardı. Hysteria, tarihte üç sene boyunca hit şarkı çıkarmaya devam eden tek hard rock albümüdür. Albümden yayımlanan yedi single'dan dördü Amerikan müzik listelerinin ilk onunda yer alırken "Love Bites" bir numaraya kadar yükseldi.. Albüm hem İngiltere, hem ABD listelerinde zirveye oturdu.. 2006 yılında Robert Dimery tarafından hazırlanan "Ölmeden Önce Dinlemeniz Gereken 1001 Albüm" kitabında yer alan albüm, "Rolling Stone" dergisinin hazırladığı "Gelmiş Geçmiş En İyi 500 Albüm" listesinde yer almaktadır. "Hysteria", dünya genelinde elde ettiği 20 milyonluk satışla tüm zamanların en çok satan albümleri arasındadır. Def Leppard 1983 yılında yayımlanan Pyromania albümü ile büyük bir çıkış gerçekleştirmişti. Albüm ABD'de listelerde uzun süre Michael Jackson'ın Thriller albümünün ardından iki numarada yer almış "Photograph"'ın video klibi ise yine Michael Jackson'ın "Beat It" şarkısının video klibinin ardından MTV'de en çok istek alan ikinci şarkı konumundaydı. Pyromania sadece ABD'de 6 milyon satmıştı. Başarılı bir turnenin ardından grup 1984 yılında Pyromania'nın ardından yayımlayacakları dördüncü albümleri için çalışmaya başladı. Grup dördüncü albümleri için çalışmalara 1984 yılının Şubat ayında başladı. Başlangıçta, albümün ismi olarak "Animal Instinct"'te karar kılınmıştı ve albümün prodüktörlüğünü grubun önceki iki albümü "High 'n' Dry" ve "Pyromania"'nın da prodüktörlüğünü gerçekleştirmiş olan Mutt Lange üstlenecekti. Ancak Lange, son birkaç yıldır içinde bulunduğu yoğun tempodan dolayı yorgunluğunu gerekçe göstererek albümün prodüktörlük görevini bıraktı. Grup, Meat Loaf şarkı yazarı Jim Steinman ile anlaştı ancak Steinman ham bir rock n roll kaydı yapma taraftarı idi. Grup ise büyük ve popüler bir albüm yapmayı planlıyordu. Steinman ile yollarını ayıran grup albümün prodüktörlüğünü Mutt Lange'in ses teknisyeni Nigel Green ile beraber üstlenmeye karar verdi ancak sonuç başarısız oldu. 31 Aralık 1984 tarihinde baterist Rick Allen'ın İngiltere, Sheffield'ta geçirdiği trafik kazası sonucu sol kolunu kaybetmesi albüm çalışmalarınının yavaşlamasındaki en büyük etkendi. Özürlü olmasına rağmen Rick Allen'ın bateriye geri dönmeye karar vermesinden sonra onun için özel sol kolunun eksikliğini giderecek ilave ayak pedalları ile elektronik/akustik davul seti hazırlandı. Rick Allen yeni davul setinde ustalaşana kadar geçen bir sene sonunda Mutt Lange sürpriz bir şekilde geri döndü ve yeniden albümün prodüktörlük görevini üstlendi. Fakat kayıt sürecinin tamamlanması Mutt Lange'nin geçirdiği trafik kazası ve 1986 yılında grubun vokali Joe Elliott'ın kabakulak olması nedeniyle yine gecikti. Albümün kaydı Hollanda'da Wisseloord Stüdyoları, İrlanda, Dublin'de Windmill Lane Studio 2 ve Fransa, Paris'teki Studio Des Dames'da gerçekleştirildi. "Animal", albüm için yazılan ilk şarkı idi fakat şarkının son halini alması ve kaydının tamamlanması üç sene sürdü. "Pour Some Sugar On Me" ise albüm için yazılan son şarkı idi ve iki haftada kaydedildi. Albümün kayıt çalışmaları 1987 yılının Ocak ayında "Armagedon It" şarkısının kaydı ile tamamlandı fakat Mutt Lange albümün miksajı üzerinde üç ay daha çalıştı. "Pyromania", grubun ilk iki albümündeki geleneksel heavy metal soundunu içeren bir albüm olmasına karşın Hysteria'da o dönemin mevcut en son ses teknolojilerinden faydalanıldı. Hsyteria'da Pyromania albümünde olduğu gibi grup üyelerinin hepsinin bir arada olarak değil ayrı ayrı çalmaları sonucu kaydedildi. Birden fazla çoklu vokal armonileri Lange'in teknikleri ile oluşturuldu. Gitar kısımları ise temel ve klişeleşmiş basit hard rock rifflerinden ziyade melodi vurgusuna odaklanmış bölümlerden oluşuyordu. Grup kayıtlarda Rockman marka amfi kullandı. Hysteria, 3 Ağustos 1987 tarihinde tüm dünyada aynı anda yayınlandı. Albümden yayımlanan ilk single "Animal" İngiltere listelerinde ilk ona girmeyi başardı. Albüm de İngiltere albüm satış listelerine bir numaradan giriş yaptı. ABD'de albümden ilk single olarak "Women" yayınlanmıştı. Şarkı Amerikan müzik listelerinde sadece 80 numaraya kadar yükselebildi. "Women"'ın ardından yayınlanan "Animal" ilk yirmiye ve ardından yayımlanan "Hysteria" ise ilk ona girdi. Ancak albüm ABD'de yayımlanışının üzerinden neredeyse bir yıl geçtikten sonra dördüncü single "Pour Some Sugar On Me"'nin yayınlanışı ile birlikte 23 Temmuz 1988 tarihinde Billboard 200 albüm satış listesinde 1 numaraya yükseldi. Pour Some Sugar On Me Amerikan müzik listelerinde iki numaraya kadar yükseldi ve albüm üç ay içinde ABD'de dört buçuk milyon sattı. Ardından yayımlanan beşinci single "Love Bites" Billboard Hot 100 single listesinde 1 numaraya yükseldi ve 8 Ekim 1988 tarihinde Def Leppard ABD'de Hysteria albümü ve Love Bites single'ı ile hem albüm hem single listelerinde aynı anda bir numarada idi. Albüm toplamda altı hafta bir numarada yer aldı. Albümden yayımlanan altıncı single Armagedon It üç numaraya kadar yükseldi. 1989 yılının Şubat ayında albümden yayınlanan son single "Rocket"'in de ilk yirmiye girmesi ile Hysteria'nın, dördü ilk ona olmak üzere altı şarkısı Amerikan müzik listelerinin ilk yirmisine girmeyi başarmış oldu. Hysteria, 1989 yılının Ocak ayında ABD'de 9 milyonluk satışa ulaştı. Albüm ABD'de doksan altı hafta ilk kırkta olmak üzere 131 hafta Billboard 200 albüm satış listesinde yer aldı. İngiltere albüm satış listelerinde ise 101 hafta ilk 75 albüm içerisinde yer aldı. Hysteria, 1999 yılında, RIAA tarafından ABD'de 10 milyonun üzerinde satan albümlere verilen bir ödül olan "Elmas Plaket" ile ödüllendirildi. Günümüze kadar sadece ABD'de 12 milyon dünya genelinde ise 20 milyon satan Hysteria, hem Def Leppard'ın kariyerinin en fazla satan albümüdür hem de ABD'de tüm zamanların en çok satan albümlerinden biridir. Bütün şarkılar Steve Clark, Phil Collen, Joe Elliott, Mutt Lange ve Rick Savage tarafından yazılmıştır. Haliç-Karadeniz sahra hattı Haliç-Karadeniz sahra hattı, 1914 yılında İstanbul'da faaliyet gösteren Silahtarağa Elektrik Santrali'yle, şehrin kuzeyindeki linyit ocakları arasında kurulan demiryolu hattıdır. Faaliyete geçtiği ilk dönemlerde Zonguldak'tan çıkartılarak denizyoluyla İstanbul'a getirilen kömürü kullanan Silahtarağa Santrali, I. Dünya Savaşı yıllarında kömür temininde sıkıntı yaşamaya başladı. Zonguldak'tan kalkan Şirket-i Hayriye gemileri Karadeniz'de Rus donanması tarafından batırılıyordu. Şehirde elektrik üretilen tek tesisin kömür sıkıntısı yaşaması nedeniyle tüm şehrin elektriksiz kalması söz konusuydu. Bu yüzden işletmeci kuruluş olan Osmanlı Anonim Elektrik Şirketi en ucuz ve kısa yoldan kömür bulmak için birtakım çareler aramaya başladı. Sonuç olarak günümüzde Eyüpsultan ilçesi sınırları içinde kalan Ağaçlı köyündeki linyit ocaklarından çıkartılan kömürün yeni ihdas edilecek bir dekovil hattıyla santrale getirilmesi yönünde karar alındı. Dönemin etkili isimlerinden Enver Paşa bu işle bizzat ilgilendi. 1 Şubat 1915 tarihinde hattın ilk ayağı olan Silahtarağa-Ağaçlı arası dekovil hattının inşasına başlandı. Hattın yapımını "Ayastefanos Şimendifer Alayı" ve "Çorlu Amele Taburu" üstlendi. Hattın ilk ayağı kısa bir sürede bitirilip temmuz ayı içinde hizmete alındı. Ağaçlı kömürleri giderek katlanan elektrik gereksinimine yanıt veremez hâle gelince Çiftalan köyündeki ocaklarla da demiryolu bağlantısı kurulması kararlaştırıldı. Hattın ikinci ayağı için 30 Haziran 1916 tarihinde çalışmalara başlandı. Burası da 20 Aralık 1916 günü hizmete girdi. Hattın günlük kapasitesi sekizer vagonlu yirmidört çift katardı. Hat üzerinde günde ortalama 960 ton kömür taşınıyordu. Demiryolu hattı, Silahtarağa'daki santralden başlayarak Kâğıthane Deresi'nin batı kıyısını izleyerek kuzeye doğru ilerliyordu. Göktürk ve Kemerburgaz'dan geçen hat, Kemerburgaz'da 19 + 500 kilometrede iki kola ayrılıyordu. Bir kol yine Kâğıthane Deresi'ni izleyerek Uzunkemer'in altından geçerek Ağaçlı köyünde Karadeniz'le buluşuyordu. Silahtarağa-Ağaçlı bölümünün uzunluğu 43 kilometreydi. Diğer kol ise Belgrad Ormanı'nın içinden geçerek Çiftalan köyünde Karadeniz'e ulaşıyordu. Kemerburgaz'da çatallandığı yerle Çiftalan köyünde son bulduğu noktanın arası 14 kilometreydi. Hattın Karadeniz kıyısına ulaşan her iki ucu da 5 kilometrelik bir ilaveyle birbirine bağlanarak Kemerburgaz'ın kuzeyinde bir ring meydana getiriyordu. Bu hâliyle hattın toplam uzunluğu 62 kilometreydi. Her bir kilometre üçgen biçimli, iki yüzünde rakam bulunan taşlarla; her yüz metre ise tek yüzünde rakam bulunan küçük taşlarla işaretlenmişti. Bu taşlar günümüzde hâlen hattın geçtiği belirli yerlerde görülebilir. Hatta 4 ana istasyonu vardı. Şehre en yakın istasyon 3 + 200 kilometredeki Kâğıthane İstasyonu'ydu. Burada hattın yapılmasından ve işletilmesinden sorumlu komutanlığın merkez binası bulunmaktaydı. Bir diğer istasyon, 19 + 500 kilometredeki Kemerburgaz (o zamanlar Pirgos) istasyonuydu. Kalan iki istasyon ise kömürün çıkartılıp katarlara yüklendiği Çiftalan ve Ağaçlı köylerindeydi. Karadeniz sahra hattı tek yönlü olarak inşa edilmiş olduğundan karşılıklı yönlerden gelen trenlerin tıkanma yaşanmadan geçiş yapabilmesi için kimi bölgelerde ara istasyonlar yapılmıştı. Bu istasyonlar Ağaçlı hattında Cendere, Azizpaşa, Karabayır, Kısırmandıra ve Kömürcüpınar; Kemerburgaz-Çiftalan bölgesinde ise Ortadere ve Yovankoru idi. Hattın Silahtarağa-Kemerburgaz arasındaki bölümü Kâğıthane Deresi kıyısındaki düzlüğü izleyerek ilerlediği için bölge coğrafyası büyük bir sorun teşkil etmemişti. Ancak Kemerburgaz'dan sonra ayrılan Çiftalan ve Ağaçlı kollarının izlediği yol, pek çok yerde dolgu, kazı, düzleme yapmayı gerektiriyordu. Arazi koşulları çok sayıda köprü yapılmasını gerektirmişti. Bu köprülerin tümü ahşap oldukları için günümüze hiçbiri ulaşamamıştır. I. Dünya Savaşı bitip kömür sevkiyatı olağan düzenine kavuşunca İstanbul'un kuzeyindeki kömür ocakları eski önemlerini yitirmiştir. Hat 1922'de Ticaret Nezareti'ne; Cumhuriyet'in ilanından sonra ise İktisat Vekaleti'ne devredildi. Vekalet hattın işletmesini iki kez ihaleye çıkardıysa da taliplisi çıkmadığı için hattın Ağaçlı ve Çiftalan köylerindeki istasyonları kapanmış ve trenler artık buraya uğramaz olmuştur. Kâğıthane ve Kemerburgaz istasyonları arasındaki bölüm ise askeriyeye tahsis edilmiş; 1956 yılına değin aralıksız kullanılmıştır. Nihayetinde Silahlı Kuvvetler'in de elde kalan son lokomotif ve vagonları hurdaya çıkarmasıyla hat tümüyle ıskat edilmiş oldu. Kaderine terk edilmiş raylar zamanla toprağa gömüldü. Açıkta kalan bölümler ise hurdacılar tarafından söküldü. Öyle ki, ormanın deriniklerinde bile toprağa gömülmeden kalan raylar sökülmüştür. Hattın geçiş güzergâhı bugün şehirdışında kalan bölgelerde rahatlıkla fark edilebilmektedir. Kilometre taşlarının pek çoğu iyi durumda günümüze ulaşmıştır. Hattın belirli mesafelerinde, ilk koyuldukları yerde hâlen durmaktadırlar. Hatta kullanılan Alman üretimi lokomotiflerden dünya da yalnızca bir örnek kalmıştır. Bu da Amasya Valiliği İl Özel İdaresi'ne bağlı Eski Çeltek Kömür Madeni bünyesinde sergilenme amaçlı tutulmaktadır. Yakın geçmişte gazetelerde çıkan haberlere göre üretici Alman firması, lokomotifi satın alarak kendi müzesinde sergilemek istedimiş; karşılığında da İl Özel İdaresi'ne iş makinaları hibe etmeyi önermiştir. Arşivlerde bulunan fotoğraflarla yeniden hatırlanan Haliç-Karadeniz dekovil hattının tümüyle günyüzüne çıkarılması için Kâğıthane Belediyesi çalışmalar başlattı. İstanbul Büyükşehir Belediyesi'nin de konunun üzerine eğilmesiyle işler hız kazandı. Hattın tescillenmesi için Anıtlar Kurulu'na başvuru yapıldı. Önçalışmalar yapan görevli grup, hattın aslına uygun olarak yeniden inşa edilmesinin mümkün olduğunu saptadı. Oluşturulan projeye göre tren yolu boyunca su kemerleri, köprüler, köyler, ormanlar ve çiftlikler içinden geçilecek. Bölgedeki Bizans ve Osmanlı kalıntıları yerinde görülebilecek. Hattın ilk inşa edildiği yol hâlen açık olduğu için hattın yapımında yeni ağaç kesilmesine gerek kalmayacak. Şehirdışındaki kısımlardan doğa ve kültür turizmi bakımından yararlanılırken; şehiriçinde kalan kısım toplu taşıma amacıyla da kullanılabilecek. Yağan, Köprüköy Yağan, Doğu Anadolu Bölgesinde Erzurum' ili'nin Köprüköy ilçesine bağlı bir mahalledir. Yağan, Pasinler ilçesine bağlı bir köy iken, 27 Şubat 1976'da İçişleri Bakanlığı kararıyla belde belediyesi haline getirildi. Köprüköy'ün 3 km güneydoğusunda bulunan Yağan mahallesi ise işlek bir konuma sahiptir. Yağan, küçük yerleşimli ve temel geçim kaynağı besicilik tarım ve hayvancılığı olan bir mahalledir. Mahalle iç ve dış göçler sayesinde çeşitli etnik kimlikler kazanmış çevre köylerin merkezi bir yeridir ilçeden nüfus bakımından ve işleyiş bakımından çok ileride bir yerleşim yeridir başta Türk boyları ve Kürtler mahalle sakini olmuştur. Çamlıkaya, İspir Çamlıkaya, Erzurum ili'nin İspir ilçesine bağlı bir mahalledir. 1642 tarihli avarız defterinde İspir kazasına bağlı "Hunud" köyü olarak bahsedilen ve çeşitli devlet görevlilerinin bağları olduğu belirtilen yerleşimde, 18 Müslüman ve 23 Hristiyan hane ile 4 askeri görevli bulunmaktaydı.. 1835 yılında erkek nüfusun belirlenmesi için yapılan nüfus sayımında 648'i Müslüman, 78'i Hristiyan olmak üzere toplam 726, 1896 yılında Ahmed Şakir Paşa' nın gerçekleştirdiği ıslahat çalışmaları çerçevesinde yaptırılan nüfus sayımında ise köyde 803'ü Müslüman olmak üzere 900 erkek nüfus bulunmaktaydı. 1893 yılı Osmanlı kaynaklarında yerleşimden İspir kazasının 12 nahiyesinden biri olarak bahsedilmiştir.. Çamlıkaya'da kurulan belde belediye teşkilatı 6360 sayılı kanun uyarınca kapatılmıştır. Erzurum iline 174 km, İspir ilçesine 31 km uzaklıktadır. Madenköprübaşı, İspir Madenköprübaşı, Erzurum'un İspir ilçesine bağlı bir mahalledir. 19. yüzyıl kaynaklarında yerleşimden "Semehrek" adıyla bahsedilmiştir. Yerleşimin 2 km doğusunda, karayolunun kuzeyindeki kayalık yamaçta Ortaçağ'da inşa edildiği düşünülen bir kale kalıntısı bulunmaktadır. 1980'lerin ortasında kurulan belde teşkilatı, 6360 Sayılı Kanun uyarınca 2014 yılında kapanmıştır. Erzurum iline 129 km, İspir ilçesine 20 km uzaklıktadır. Kopal, Karaçoban Kopal, Erzurum'un Karaçoban ilçesine bağlı bir mahalledir. Camsı geçiş sıcaklığı Camsı Geçiş Sıcaklığı,"Tg" polimerik malzemelerin temel ayırt edici özelliklerinden birisi. Maddenin camsı özelliklerini kaybedip viskoz özellikler kazanmaya başladığı sıcaklık sınırıdır. Erime sıcaklığından her zaman daha düşüktür. Camsı geçiş sıcaklığını etkileyen faktörler; dallanma ve çapraz bağ. Çapraz bağ varsa bağ dönmesi zorlaşır ve Tg artar. Dallanma varsa hacim artar,yoğunluk azalır ve Tg azalır. Gerilim (tÃ¼r) Gerilim, edebiyat, film, video oyunu ve televizyon türü. Endişe, gerilim ve ajitasyon duyguları bu türün ana öğeleridir. Bu türün ana alt türü psikolojik gerilim türüdür. John F. Kennedy Suikastı sonrası politik gerilim ve paranoya gerilim türleri aşırı popülerlik kazanmıştır. Gerilim filminin en iyi örneklerinden bazılarını gerilim öğesini ustaca kullanan Alfred Hitchcock vermiştir. Gerilim tarzı seyirciyi bazı ruh hallerine girmeye teşvik eder. Bunlar; yüksek seviyede beklenti veya ümit etme, kararsızlık, anksiyete, endişe, heyecan, gerginlik ve dehşet gibi duygulardır. Red herring ve Cliffhanger gibi edebi teknikler sıklıkla kullanılır. En önemli bilgiyi seyirciden gizlemek, dövüş ve takip sahneleri tüm gerilim alt türlerinde sıklıkla kullanılan metotlardır. Buna rağmen her alt kategori kendi karakteristiğine ve metotlarına da sahiptir. Suç gerilim alt türünde genellikle; fidye, rehine, silahlı soygun, intikam ve adam kaçırmak gibi metotlar kullanılır. Gizem gerilim alt türünde ise genellikle soruşturma ve polisiye gibi öğeler kullanılır. Psikolojik gerilimlerde; akıl oyunları, psikolojik temalar, sinsice yaklaşmak, hapsedilme/ölüm tuzağı, takıntı ve dehşet saçan kişilik gibi metotlar vardır. Paranoya, işlenmeyen suçtan cezalandırma gibi öğeler ise paranoya gerilim alt türünde kullanım görürler. Batı dünyasının en eski hikâyelerinden biri Homeros'un "Odysseia" eseri ilk gerilim türünün ilk örneklerinden biridir. Bu kahramanın, kötü adamın hareketlerinin üstesinden gelmesi gerektiğine dair bir gerilimdir. Yaftali Sufla Yaftali Sufla, Afganistan'ın Badahşan Vilayeti'ne bağlı olan 28 ilçeden birisidir. İlçenin 2005 yılı toplam nüfusu yaklaşık olarak 39.000'dir. 2005 yılında yapılan idari değişiklikle, Feyzabad ilçesi'nden ayrılarak ilçe olmuştur. Yemgan Yemgan (Farsça: یمگان), Afganistan'ın Bedehşan Vilayeti'ne bağlı olan 28 ilçeden birisidir. İlçenin 2005 yılı toplam nüfusu yaklaşık olarak 20.000'dir. 2005 yılında yapılan idari değişiklikle, Baharak ilçesi'nden ayrılarak ilçe olmuştur. Yavan Yavan "(Farsça:" یاوان ), Afganistan'ın Badahşan Vilayeti'ne bağlı olan 28 ilçeden birisidir. İlçenin 2005 yılı toplam nüfusu yaklaşık olarak 20.000'dir. 2005 yılında yapılan idari değişiklikle, Rag ilçesi'nden ayrılarak ilçe olmuştur. Ab Kameri ilçesi Ab Kameri ilçesi "(Farsça:" آبکمري ), Afganistan'ın Badgis Vilayeti'ne bağlı olan 7 ilçeden birisidir. İlçenin 2002 yılı toplam nüfusu yaklaşık olarak 36,300'dir. Nüfusunun % 80'ni Tacikler oluşturur. Yönetim merkezi Sang Ateş olan ilçenin antep fıstığı bahçeleri meşhurdur. Gormaç ilçesi Gormaç ilçesi "(Farsça:" غورمچ ), Afganistan'ın Badgis Vilayeti'ne bağlı olan 7 ilçeden birisidir. İlçenin 2003 yılı toplam nüfusu 52,566'dir. Afganistan Kırsal Rehabilitasyon ve Kalkınma Bakanlığı verilerine göre, bu nüfusun %97'sini Peştunlar, % 2'sini Tacikler, % 1'lik kısmını ise Beluciler oluşturmaktadır. İlçenin yönetim merkezi aynı isimli Gormaç şehridir. Cavand ilÃ§esi Cavand ilçesi "(Farsça:" جوند ), Afganistan'ın Badgis Vilayeti'ne bağlı olan 7 ilçeden birisidir. İlçe, bağlı olduğu Badgis Vilayeti'nin güneydoğusunda yer ailır. 2002 yılı toplam nüfusu yaklaşık olarak 186.000'dir. Badgis Vilayeti'nin hem alan hem de nüfus açısından en büyük ilçesi olan Cavand'ın yönetim merkezi aynı isimli Cavand şehridir. İlçeye bağlı olan 380 köy bulunmaktadır. Bu köyler ulaşım, eğitim, sağlık, beslenme, barınma ile genel ve çevre hijyeni açısından oldukça kötü durumdadır. Mukur ilÃ§esi Mukur ilçesi "(Farsça:" مقر ), Afganistan'ın Badgis Vilayeti'ne bağlı olan 7 ilçeden birisidir. Mukur ilçesi, Taliban örgütü'nün Barış Gücü'ne şiddetli direniş gösterdiği bölgelerden birisidir. Afganistan'Ä±n illeri Afganistan, idari olarak 34 il (ولايت) adı verilen yönetim bölgesine ayrılmıştır. Bir vali tarafından yönetilen bu illerin federal bir yapısı bulunmaz. İller, daha alt yönetim birimleri olan ilçelere ayrılmıştır. Ejder YÃ¼rek Ejder Yurek (orijinal adı: DragonHeart) Rob Cohen tarafından yönetilen bir 1996 fantastik macera filmi. O Dennis Quaid, David Thewlis, Pete Postlethwaite, Dina Meyer, ve Sean Connery sesini yıldız. Bu filmin 8 ödül için aday gösterildi ve 2 tanesi kazandı. 2000 yılında, o DVD Sequel Doğrudan döndü. 984 İngiltere'de, knight Bowen (Dennis Quaid) rehberlere Saxon prens Einon (Lee Oakes) onun despot babası daha iyi bir kral olacağını umut şövalyelik idealleri içinde. bastırarak bir köylü isyan, Einon ve onun taç iddia için acele ederken ölümcül bir köylü kız Kara (Sandra Kovacicova) savaşırken yaralı kral öldürüldüğü zaman. Einon annesi Kraliçe Aislinn (Julie Christie), ona onun hayatını kurtarmak için implores bir ejderha önce almıştır. Ejderha Einon adalet ve erdem ile kural olacağı sözü kendisine ait bir parça ile Einon's hasarlı kalp yerini alır. Ancak, Einon yakında eski isyancılar kölelik ve onları bir Roma kalesi yeniden zorlayarak, babası gibi zalim olur. Bowen, ejderha kalbinin Einon bükülmüş inanıyor ve tüm ejderhalar intikam yemin ediyor. On iki yıl sonra, Einon's (David Thewlis) kale inşa edilmiş ve Bowen bir ejderha avcısı haline gelmiştir. Kardeşim Gilbert (Pete Postlethwaite), bir keşiş ve hevesli şair, bir ejderha Bowen cinayetin gözlemler ve onun patlatır kaydetmek için onu takip eder. Bowen, ama onun mağara başka bir ejderha saplarını çatışma bir çıkmaz içinde sona eriyor. Bu türünün, ve böylece Bowen onu öldürürse o bir iş çıkacak son olduğunu ejderha (Sean Connery tarafından seslendirildi) devletler. Iki form bir ortaklık sahnelenen ejderha-cinayetleri ile yöre köylüleri aldatmak için. Bowen yıldız takımyıldızı sonra ejderha Draco çağırır. Habersizce Bowen için, Draco ve Einon ile kalbi paylaştı ejderha herhangi bir ağrı biri üzerine verdirdi bu bağlantı üzerinden de diğer tarafından hissedilir. Bu arada, Kara (Dina Meyer) ve babası öldürmekten Einon intikam istiyor hapsedilir. Einon biri onun yakın ölümünden sorumlu olarak onu tanımış ve onu baştan çıkarmaya çalışır. Oğlunun ne hale geldiğini tarafından bıkkın Aislinn, onun kaçmasına yardımcı olur. Kara Einon karşı köylüleri ralli çalışır, ama yerine onun inine onu alır Draco, bir kurban olarak onu sunuyoruz. Einon o şeref şövalye kod asla inanmadım açıklayan Bowen onu ve kavgalar yeniden ele geçirmek için geldi. Draco müdahale Einon kaçar. Kara, ama Bowen Einon devirmek yardım etmek ister hayal kırıklığına şövalye reddediyor. Bowen ve Draco bir sonraki sahneye ejderha-cinayetin ve kötü gider onların con maruz kalmaktadır. Draco onlar Yuvarlak Masa Şövalyeleri mezarlar arasında sığınmak Avalon, için Bowen, Kara, ve Gilbert alır. Draco onun kalbinin bir parçası Einon doğa değiştirmek istiyorsunuz ve Man ve Dragon yarışları araya prens veren ümit ettiklerini belirterek, kendisi ve Einon arasındaki bağlantıyı ortaya koymaktadır. Bu eylem sayesinde Draco onların değer kanıtlamak ejderha için bir cennet onun adaşı takımyıldızında, bir yer kazanmak için umuyordu. O, onun başarısızlığı onun ruhunu mal olacak korkuları ve Einon karşı Kara ve Gilbert yardım etmeyi kabul eder. onun knightly kod onu hatırlatıyor Kral Arthur bir vizyon yaşadıktan sonra, Bowen de yardım etmeyi kabul eder. Bowen ve Draco kendi taraflarında olan köylüler müthiş bir savaş gücü şeklinde düzenlenir. Aislinn gizlice öldürme Draco Einon de ölmesine neden bilerek dragon-Slayers bir grup ile Einon sunuyor. Köylüler Gilbert okla Einon grev Einon süvari karşı zaferinin eşiğinde bulunmaktadır. Draco, aynı zamanda ağrı hisseder gökten düşer ve yakalanır. Einon, Draco sürece hayatta kalır gibi o etkili ölümsüz olduğunu fark eder ve hapse ejderha tutmak belirler. Aislinn, ama gece boyunca Draco öldürmeye çalışır Einon cinayetler onu. Isyancılar Einon kalesini işgal ve Draco o Einon saltanatının sonuna kadar tek yolu olarak Bowen onu öldürmek için yalvarır. Bir hançer ile Bowen, ancak Bowen de Einon ücretleri isteksizce Draco'nun maruz kalbine bir balta atar. ruhunu takımyıldızında yeni bir yıldız haline gelir olarak Draco ve Einon hem ölmek, ve Draco vücuduna dağılır. Bowen ve Kara adalet ve kardeşlik bir dönemin içine krallık kurşun geçin. Seniha Sultan Seniha Sultan (d. 12 Kasım 1852, İstanbul - ö. 15 Eylül 1931, Nice), Osmanlı padişahı Abdülmecid’in kızı, ilk Türk sosyologlardan Prens Sabahaddin'in annesidir. 1852'de dünyaya geldi. Babası Sultan Abdülmecit, annesi Nalandil Kadınefendi idi. 1861’de babasının ölümü üzerine Osmanlı tahtına amcası Sultan Abdülaziz çıktı. Sultan Abdülaziz’in padişahlığı sırasında Mahmud Celaleddin Paşa'yla evlendirildi. Bu evlilikten ""Mehmed Sabahaddin"" ve ""Ahmed Lütfullâh"" adında iki oğlu dünyaya geldi. Abdülaziz’in 1876'da tahtan indirilmesinden sonra tahta ağabeylerinden Murat, onun 93 gün süren kısa saltanatının ardından da bir diğer ağabeyi Abdülhamit çıktı. II. Abdülhamit, kızkardeşlerinden Refia Sultan için yaptırılan Çamlıca Sarayı’nı Refia Sultan’ın bir hastalık sonucu erken yaşta ölümü üzerine Seniha Hanım’a tahsis etti. Seniha Sultan, uzun süre eşi Mahmut Celaleddin Paşa ile bu sarayda oturdu. 1895'te, sarayın alt kısmına oğulları Sabahattin ve Lütfullâh için bir de mektep inşa ettirdi. II. Abdülhamit'e muhalefeti nedeniyle bir suikasta kurban gitmekten korkan eşi 1899 yılında oğullarını da alarak yurt dışına gitti ve ayrıldılar. İstanbul'da kalan Seniha Sultan'ın V. Murad'ın yeniden tahta geçirme girişimlerine destek olduğu iddia edilir. 1924 yılında çıkan ve hanedan mensuplarının Türkiye Cumhuriyeti sınırlarında yaşamasını yasaklayan kanun gereği 72 yaşında iken sürgün hayatı başladı. Sürgüne gönderilen hanedan mensuplarının en yaşlısı idi. Birçok hanedan mensubu gibi son halife Abdülmecit Efendi’nin ardından Fransa’nın Nice kentine yerleşti. 15 Eylül 1931’de bu şehirde hayatını kaybetti. TRT 1'de 2017'de yayın hayatına başlayan dizisinde Selen Öztürk tarafından canlandırılmaktadır. Ã–mer Kulga Ömer Kulga, (d. 8 Ocak 1989, Belçika) Belçika'da yetişmiş Türk futbolcudur. Süper Lig ekiplerinden Osmanlıspor'da oynamaktadır. 2008 yılında MVV Maastricht takımında profesyonel futbola başlamıştır. İlk maçına 28 Ağustos 2008'de MVV Maastricht'nin Helmond Sport'u 3-1 yendiği maçta çıkmıştır. 3 Haziran 2011'de Kayserispor ile 3 yıllık sözleşme imzalamış daha sonra 19 Aralık 2011'de sözleşmesi karşılıklı olarak feshedilmiş ve 09 Ocak 2012'de başlayan resmi sözleşmesi ile Orduspor'a transfer olmuştur. Defans'ta stoper olarak 11 lig maçına çıkan oyuncu 2012 yılında Mersin İdman Yurdu'na transfer olmuş 2013'e kadar ise sadece 3 maça çıkınca sözleşmesini feshedip Denizlispor ile 2014 sonuna kadar sözleşme imzalamıştır. 2015 yılında,Osmanlıspor ile 3 yıllık sözleşme imzalamıştır. Samsun 19 MayÄ±s Stadyumu Samsun 19 Mayıs Stadyumu, Samsun'un Tekkeköy ilçesinde bulunan akıllı çok amaçlı stadyumdur. 33.919 koltuk kapasitesiyle Samsunspor'un iç saha maçlarına ev sahipliği yapmaktadır. Toplu Konut İdaresi tarafından yaptırılan ve 2017'de tamamlanan stadyum adını Mustafa Kemal'in Samsun'a çıktığı gün olan 19 Mayıs'tan almaktadır. İlk olarak Nisan 2011'de duyurulan proje 3 Aralık 2012'de Toplu Konut İdaresince yapılan ve Ali Acar İnşaat'ın kazandığı ihale ile resmiyete dökülmüş, 4 Ağustos 2013 tarihindeki temel atma töreni ile de inşa aşamasına geçilmiştir. İnşaatın başlangıç tarihinden itibaren en geç 800 gün içerisinde tamamlanması taahhüt edilse de UEFA'nın standartlarına uyum sağlamak için projede yenileme yapılması, çatının inşasıyla sorumlu şirketin iflas etmesi gibi sebeplerle tamamlanma süresi birkaç kez sarkmıştır. Bu bağlamda, ilk etapta 2014-15 sezonunda hazır hâle geleceği açıklanan stadyumun açılışı önce 2015-16, daha sonra 2016-17 sezonu başına ertelense de bu hedefler de yakalanamamıştır. 2017 Temmuz'unda işler hâle getirilebilen stadyumun inşası 1400 günden fazla sürmüştür. Stadyumda gerçekleştirilen ilk etkinlik 18 Temmuz 2017 tarihindeki 2017 Yaz İşitme Engelliler Olimpiyat Oyunlarının açılış töreni olmuş, resmî açılışsa bundan on bir gün sonra Samsunspor ile MKE Ankaragücü arasındaki dostluk karşılaşmasıyla yapılmıştır. İlk resmî maç ise Beşiktaş ile Konyaspor arasındaki 2017 Süper Kupa mücadelesi olmuştur. 137.700 m alan üzerinde kurulu olan stadyum kompleksinin 50.000 mlik kısmı tribünlerle birlikte oyun alanını teşkil ediyor olup geri kalan kısmı otopark, yeşil alan ve alışveriş merkezlerinden oluşmaktadır. ₺145 milyonluk maliyetiyle 1988-2018 yılları arasında Avrupa'da inşa edilen stadyumlar arasındaki en ekonomik stadyum olarak kayda geçen yapının konumu ise sanayi kuruluşlarına yakın bir noktada bulunması sebebiyle sporcu sağlığı ekseninde tartışmalara neden olmaktadır. Tekkeköy'ü batı yönünde Yakakent'e, doğu yönünde Terme'ye kadar bağlayan D 010 karayolunun üzerinde bulunan stadyuma ilçelerarası otobüs ve şehiriçi minibüs hatlarıyla ulaşım mümkündür. Karayolunun haricinde Atakum, Canik ve İlkadım ilçelerinde hizmet veren tramvay hattının stadyum durağı bulunmakta olup bu yolla da ulaşım imkânı bulunmaktadır. Stadyuma dair ilk açıklama Gençlik ve Spor Bakanı Suat Kılıç tarafından Nisan 2011'de "Samsun Spor Magazin"e yapılmış, 1975 yılında kullanıma açılan 19 Mayıs Stadyumu'nun artık eskidiği ve şehrin talebini karşılayamadığı, yeni bir stat projesi hazırlandığı belirtilmiştir. 33.000 kapasiteli olarak inşa edilmesi düşünülen stadyumun henüz fikir aşamasında olduğu; yer temini, proje gibi çalışmalarının sürdüğü de açıklanmıştır. Kılıç, bu yeni stadyumun yalnızca lig maçlarına ev sahipliği yapmayacağını, UEFA standartlarında inşa edilerek hem millî maçların oynanabileceği hem de uluslararası organizasyonlarda yer alabilecek düzeyde olacağını eklemiştir. 3 Haziran 2011 tarihinde proje, Başbakan Recep Tayyip Erdoğan tarafından Stadyum Samsun adıyla tanıtılmıştır. Buna ek olarak Bayındırlık ve İskan Bakanı Mustafa Demir stadyumun son teknoloji ile donatılacağını, tükettiği enerjinin bir kısmını kendisinin üreteceğini ve 2014 yılında hazır hâle geleceğini açıklamıştır. 10 Mayıs 2012 tarihinde Anadolu Ajansı tarafından geçilen haberde, stadyumda on iki ayrı spor branşında kullanılabilecek on iki ayrı spor salonunun yer alacağı, stadyumun alt bölümünde 7.500 kişilik fuar ve sergi alanının yer alacağı belirtilmiştir. "Stadyum Samsun" adıyla tanıtılan proje zaman zaman "Samsun Arena" adıyla da anılmış ancak Samsunspor taraftarlarının eski stadyumun adının kullanılmasına yönelik istek ve protestoları sonucunda resmî adın yapılacak bir anket sonucu halk tarafından seçileceği de haberlerde yer almıştır. Stadyumun TOKİ tarafından açık usulde yapılan ihalesi 3 Aralık 2012 tarihinde gerçekleşmiş ve ihaleye dokuz firma katılmıştır. Ali Acar İnşaat, Arıkan İnşaat, Alver İnşaat, Egemen İnşaat, Ender Mühendislik İnşaat, Gürtaş Yapı Endüstri, Mustafa Ekşi İnşaat, Özülke İnşaat ve Özyurt Madencilik İnşaat firmalarının katıldığı ihaleyi ₺125 milyonluk teklifiyle Ali Acar İnşaat kazanmış; stadyumu en geç 800 gün içerisinde teslim etmeyi taahhüt etmiştir. 4 Ağustos 2013'te, Suat Kılıç'ın katılımıyla temel atma töreni yapılan stadyumun inşaatının 600 günde bitirileceği açıklanmıştır. Törende, daha önce açıklandığı üzere stadyumun UEFA kriterlerine uyacak şekilde ve yalnızca futbol değil, on iki spor branşının yapılabileceği bir spor kompleksi şeklinde inşa edileceği taahhütleri tekrarlanmıştır. Mustafa Kemal'in Samsun'a çıkışıyla ilintili olarak Samsun'un "19 Mayıs Kenti" olarak anılması, 1919'un 919'unun daha önce düşünülen 33.000'e eklenmesi ile stadyumun 33.919 kişi kapasiteli olacağı belirtilmiştir. Mimarlığını Bahadır Kul'un, proje müdürlüğünü Halil Çalışaner'in, şantiye şefliğini Özlem Demir'in üstlendiği projenin 25 Ağustos 2014'e kadar %42'lik bölümünün tamamlandığı açıklanmış, inşaat sürerken planlar revize edilerek stadyumun tamamlanma süresi sarkmıştır. En başta 2014-15 sezonunda hizmete gireceğini belirtilen stadyumun açılışı 2015-16 sezonu başına uzatılmış, yine 19 Mayıs'ın sembolik anlamından dolayı 19 Mayıs 2015'e yetiştirilmeye çalışılsa da stadyumun çatısını inşa edecek olan şirketin iflas etmesi, buna bağlı olarak yeniden yapılan ihale aşamasının uzaması nedeniyle bu hedef de gerçekleşmemiştir. Nisan 2016'da %77'lik kısmının tamamlandığı belirtilen stadyumun inşasının Ağustos 2016'da bitirilerek açılması düşünülmüş, ay sonuna kadar inşaatın %83,5'i, dış kaplamalarının ise %75'inin yetiştirilebildiği açıklanmıştır. Kasım 2016'da çim serilme işlemi başlamış, önce 2016-17 sezonunun ikinci yarısının başı olarak revize edilen açılış tarihi son olarak 2017-18 sezonu başına ertelenmiştir. İlk planlandığında UEFA'nın 2016 standartlarına göre hazırlanan proje, inşa sürerken UEFA standartlarında yapılan değişikliklere uyum sağlamak için sürekli olarak revize edilmiş ve hava şartlarına bağlı nedenlerden dolayı tamamlanması planlanandan daha uzun sürmüştür. Stadyumun inşası temel atma töreninden 3 yıl 11 ay sonra ancak 2017 Temmuz'unda tamamlanmıştır. İhale bedeli ₺125 milyon olan stadyumun maliyeti tahminlerin üzerine çıkarak tamamlandığında ₺145 milyonu bulmuştur. İnşa süresince toplam 300 bin metreküp dağ malzemesi ile dolgu, 90 bin metreküp hazır beton, 8 bin metreküp inşaat demiri ve 4 bin 500 ton çelik kullanılmış; günlük ortalama 380 personel çalışmıştır. KPMG Football Benchmark tarafından yapılan araştırmaya göre euro kuruyla toplam 34.830.000'e denk gelen ve koltuk başına €1.027 maliyetiyle Samsun 19 Mayıs Stadyumu, Avrupa'da son 30 yıl içerisinde inşa edilen en ekonomik stadyum olmuştur. İnşa süreci devam ederken daha öncesinde stadyumun adını belirlemeye yönelik olarak yapılacağı duyurulan anket yapılmamış, Stadyum Samsun ve Samsun Arena gibi adlarla anılan stadyumun resmî adı Samsunspor taraftarlarının isteği doğrultusunda eski stadyumun da adı olan Samsun 19 Mayıs Stadyumu olarak belirlenmiştir. Stadyumda gerçekleştirilen ilk etkinlik 18 Temmuz 2017'deki 2017 Yaz İşitme Engelliler Olimpiyat Oyunlarının açılış töreni olmuştur. Olimpiyat ateşinin yakılması seremonisi, katılımcı ülkelerin geçiş töreni, ışık şovu ve Murat Boz konseriyle geçen açılışa 5 binden fazla kişi katılmıştır. Stadyumun resmî açılışı ise 29 Temmuz 2017'de yapılan törenle olmuştur. 18.30'da eski Samsunsporlu futbolculardan oluşan şöhretler karması maçıyla başlayan tören 19.15'te Derya Uluğ konseri ile devam etmiştir. 20.00'de mevcut Samsunspor futbolcuları ile teknik ekibinin taraftara takdimi ve ışık gösterisinin gerçekleştirildiği açılış töreni Samsunspor ile MKE Ankaragücü arasındaki dostluk karşılaşmasıyla sonlanmıştır. Stadyumda oynanan bu ilk karşılaşma 1-0 sonlanmış, John Chibuike'nin attığı gol stadyumda atılan ilk gol olmuştur. Stadyum, yaklaşık 79.000 m otopark ve yeşil alan, 11.000 m alışveriş merkezi ve 50.000 m stadyum olmak üzere toplam 137.700 m alanda 33.939 kişilik koltuk kapasitesiyle FIFA, UEFA ve TFF'nin belirlediği standartlara uygun olarak inşa edilmiştir. Dikdörtgen tasarıma ve oval kesim köşelere sahip olan stadyumun boylamı kuzey-güney yönünde uzanmakta olup, kuzeydoğu ve güneybatı köşelerinden güneydoğu köşesine uzanan çıkıntılar bulunmaktadır. Stadyumun seyir alanı maraton olarak da anılan doğu tribünü, kuzey ile güney kale arkaları ve aile tribünü de denilen batı tribününden oluşmaktadır. 110×74 m boyutunda olan ve 8.400 mlik alanı kaplayan oyun sahası, 228 aydınlatma lambası ile aydınlatılmaktadır. Doğu ile güney tribünlerinin kesiştiği ve batı ile kuzey tribünlerinin kesiştiği üst kat köşelerinde iki dijital skor tabelası olup taç çizgileri ile tribünler arasındaki en yakın mesafe 3 m'dir. Sporculara ve spor paydaşlarına yönelik dört soyunma odası, iki hakem odası, bir revir odası, bir doping kontrol odası, stadyum yönetim odası, UEFA kulüp ağırlama alanı, kurumsal misafir alanı, basın ve konferans odaları bulunmakta; seyircilere yönelik olarak ise batı tribünü içerisinde yer alan 300 kapasiteli VIP ve protokol alanları, 54 loca, UEFA kriterlerine uygun sayıda erkek, kadın ve engelli tuvaletleri, restoran ve food court, polis merkezi, sağlık merkezi, alışveriş mağazaları, çoklu bilet satış gişeleri bulunmaktadır. Bunların hâricinde iki enerji hattı birden bulunan statta jeneratör desteği, 19 asansör, açık ve kapalı otopark alanları ile VIP, protokol ve kafile otobüslerine özel park alanları yer almaktadır. Kilit geçme sisteminin kullanıldığı dört profilli çelik çatısının Karadeniz'den esinlenilerek dalgalı bir tasarımla ve tezahüratların tüm sahaya yayılarak ambiyans oluşturması amacıyla eğimli bir şekilde hazırlandığı stadyumun cephesinde perfore, modüler, membran ve LED olmak üzere dört farklı malzeme kullanılmış; rüzgârlı havalarda sporcuların bundan etkilenmeyeceği şekilde kanallar oluşturularak monte edilmişlerdir. Sahanın güney zemin tarafı diğer kısımlarına göre biraz daha alçakta kalmakta olup böylelikle çimlerin doğru açıyla daha uzun süre güneş görmesi sağlanmıştır. İç tasarım, Üniversiteli Samsunsporluların başlattığı koltukların kırmızı olmasına yönelik kampanya sonrası kulübün resmî sitesinde yapılan anketle belirlenmiştir. Yalnızca kırmızı koltuk seçeneği; kırmızı-beyaz şelale ve aralıklı kırmızı-beyaz koltuk tasarımlarından daha fazla oy almış, buna göre stadyuma kırmızı renkte koltuklar döşenmiştir. VIP ve batı tribünlerinde Türk Standardları Enstitüsünün belirlediği kurallara uygun kalitede travers şişme, diğer kısımlarda ise kırılmaya dayanıklı koltuklar kullanılmıştır. Tüm koltukları kırmızı olan stadyumun yalnızca doğu tribününde beyaz koltuklar bulunmakta olup bu koltuklar "Samsunspor" kelimesini oluşturacak şekilde konumlandırılmışlardır. Güvenlik ve teknoloji standartlarında özellikle UEFA'nın 2020 Avrupa Futbol Şampiyonası için belirlediği kriterlere uygun olması için çalışılan stadyum güncel güvenlik teknolojilerine uygun olarak IP kamera kayıt sistemi, tribün izleme sistemi, elektronik bilet sistemi ve diğer kameralarla donatılmış olup 450'den fazla kamera ile izlenebilmektedir. Bütün güvenlik teknolojilerinin birbiriyle iletişim içerisinde olduğu akıllı stadyum konseptine sahip olan Samsun 19 Mayıs Stadyumu olası acil durumlarda 15 dakika içerisinde tahliye edilebilmektedir. Elektromekanik sistemlere öğretilen yangın gibi senaryolarda sisteme bağlı olan söndürme sistemleri otomatik olarak devreye girmekte, turnikeler kendiliğinden açılarak stadyumun tahliyesi insan müdahalesine gerek duyulmadan sağlanabilmektedir. Stadyum, sahip olduğu özellikleriyle çevrimiçi stadyum veritabanı StadiumDB'nin 2017 Yılın Stadyumu yarışmasına dâhil edilmiş; mimari tasarım, işlevsellik ve yenilikçilik kıstasları üzerinden yapılan çevrimiçi oylamada 27 stadyum arasında 8. sırada yer alarak oylamanın ilk etabını geçmiştir. Seçilen ilk 10 stadyumu değerlendiren beş mimardan oluşan jürinin oylamasındaysa 10 üzerinden 4,68 puan alan Samsun 19 Mayıs Stadyumu, StadiumDB tarafından 2017 yılında yapımı tamamlanan en iyi 10. stadyum olarak belirlenmiştir. Stadyum, açılış tarihinin daha da gecikmemesi adına tamamen tamamlanmadan ve tüm özellikleri işlevsel hâle gelmeden açılmıştır. Farklı hava koşullarına göre seyircilere konfor sağlamak amacıyla radyant ısıtma ve soğutma sisteminin kullanılarak stadyumun içi ile dışarısı arasında 10 °C'lik ısı farkı sağlanabilmesi amaçlanmaktaydı. Ancak inşaatın ilerleyen aşamalarında ısıtma ve soğutma sistemlerinin altyapısı projeden çıkarılmıştır. Çimlerinin bakımı için alttan ve üstten hem ısıtma hem soğutma sistemi kurulması, drenaj ve havalandırma sistemlerinin eklenmesi düşünülürken bu sistemler de eksik kurulmuştur. Bunlara ilave olarak güvenlik sistemleri, engelli tribünleri, elektronik cihazları ve asansörlerinde ciddi eksikleri bulunan stadyumun alışveriş alanlarının işlevsel hâle getirilememesi, belirli bölümlerde rutubete bağlı olarak duvarların deforme olması ve batı tribün tavanlarının su kaçırması yerel basında eleştiri konusu olmuştur. Bu eksiklerin giderilmesi adına Spor Genel Müdürlüğü ile Gençlik ve Spor Bakanlığı nezdinde temaslarda bulunularak inceleme yapılmıştır. Temasların ardından çimler yenilemeye alınarak alttan ve üstten ısıtma-soğutma sistemleri eklenmiş, saha kenarı reklam tabelaları LED panolar ile değiştirilmiş, engelli tribünü genişletilmiş, rutubetli bölgeler rehabile edilmiştir. Ayrıca stadyumun güney cephesine Samsunspor arması işlenmiş, Store 55 şubesi açılmıştır. Stadyumdaki çim yapısı için 4 cm'lik doğal çim tercih edilmiş, FIFA standartlarına uygun olarak vejetasyon tabakasına sahip olması nedeniyle bozulma olmayacağı düşünülse de zemin bakım sistemlerinin eksik olması nedeniyle 2017 Yaz İşitme Engelliler Olimpiyat Oyunlarının açılış töreni ve sonrasında yapılan beş maç sonucu bazı bölgeler zarar görmüştür. Mantar hastalığı görülen zeminin üçte birlik kısmı yenilenmiş ve yapılan bakım ile dinlenerek iyileşen zemin daha iyi bir hâle kavuşmuştur. 2018-19 sezon başında yaz sıcağı ve nemine bağlı olarak kapanan ve bu nedenle beslenemeyen zemin oynanan hazırlık maçında yeniden hasar görmüş, yer yer kopmalar olmuştur. Ertesi gün zemin bakımına başlanmış olup tamamen iyileşmesi için iki ay geçmesi gerektiği belirtilmiş ancak sezon başlamadan zeminin hasar görmesi hem kulüp yönetiminin hem de basının tepkisini çekmiştir. Kulüp, çimlerin incelenmesi adına federasyondan da yetkili talep etmiş olup sezonun devamında yapılan bakımlarla zemin iyileştirilmiştir. 2017-18 ve 2018-19 sezonlarında çim sorununun çözülememesi nedeniyle 2019-20 sezonu başında stadyumun bakımından sorumlu firma ile sözleşme feshedilerek yeni bir firma ile anlaşılmıştır. Yapılan bakımlar sonucu orijinal çimler zemine tamamen uyum sağlasa da yenilenen kısımdaki çimlerde köklerin zemine tam olarak oturmaması nedeniyle tekrar sorun yaşanmıştır. Çimler üç yıl boyunca yapılan tüm iyileştirmelere karşın istenen düzeye ulaşamayınca SISGrass serimine başlanmış ve 15-24 Ocak 2020 tarihleri arasında tamamlanan çalışmalar neticesinde doğal çimden hibrit çime geçilmiştir. Kulübe maliyeti yaklaşık olarak ₺2 milyon olan bu işlemin ardından zemin arzu edilen hâle gelmiştir. Projenin duyurulmasından itibaren inşa edileceği yer üzerine farklı tahminler yapılan stadyumun konumuna dair resmî açıklama Ağustos 2011'de yapılarak Tekkeköy ilçesine inşa edileceği kesinleşmiştir. Samsunspor taraftarları yeni stadyumun şehir dışı olarak niteledikleri noktada inşa edilecek olmasına tepki gösterseler de durum değişmemiş ve planlanan yerde inşa tamamlanmıştır. Stadyum, Tekkeköy'ün Sanayi Mahallesi'nde tam olarak 41 derece 13 dakika boylamı ile 36 derece 27 dakika enleminde yer almaktadır. Tekkeköy, kabul edilebilir sınırların üzerinde hava kirlilik oranına sahip olmakla birlikte stadyum konumu itibarıyla işleme fabrikaları ve kömür depolarına yakın bir noktada bulunmakta, bu nedenle hava kirliliğinden birinci derecede etkilenmektedir. Buna mukabil stadın 15 m yakınına SAMULAŞ araçlarının ikmal yapması için akaryakıt istasyonu kurulması da hava kirliliğine ek olarak oluşturulan güvenlik zafiyeti nedeniyle ayrı bir eleştiri konusu olmaktadır. Stadyumun diğer kriterleri sağlamasına rağmen bulunduğu bölgenin yüksek hava kirlilik oranının sporcu sağlığını tehdit ettiği gerekçesiyle uluslararası organizasyonlar tarafından burada maç oynanmasına izin verilmeyeceği konusunda çekinceler bulunmaktadır. Stadyum, Türkiye'nin 2024 Avrupa Futbol Şampiyonası adaylığında da ev sahipleri arasında yer almamış, 47 numaralı kamp merkezi olarak adaylık dosyasına eklenmiştir. Stadyum, Tekkeköy'ü batı yönünde Yakakent, Bafra, 19 Mayıs, Atakum, İlkadım ve Canik; doğu yönünde ise Çarşamba ve Terme ilçelerine bağlayan D 010 karayolunun üzerinde bulunmaktadır. Henüz inşa aşamasındayken maç günleri stadyuma giden yolun oluşacak trafik yoğunluğunu kaldırması için altyapı düzenlemeleri yapılmış, iyileştirmelerin yanı sıra farklı seviyeli kavşaklarla trafik yükü tali yollara dağıtılmış ve otoparklar inşa edilerek özel araçlarıyla stadyuma gelecek seyirciler için gerekli olanaklar sağlanmıştır. Stadyumun kendi otopark alanı yetersiz kaldığındaysa D 010 karayolunun karşı tarafında bulunan Tekkeköy Belediyesi hizmet binasının ve stadyumun yanındaki TÜYAP Samsun Fuar Merkezi'nin otoparkı seyircilere açılmaktadır. Toplu ulaşım olanakları arasında ilçelerarası otobüs ve şehiriçi minibüs hatları olan stadyuma ayrıca 12/17, 25, 26/17, 43 numaralı halk otobüsleri ile de ulaşmak mümkündür. Karayolunun dışında Samsun tramvay hattı ile de stadyuma ulaşım sağlanabilmektedir. 2010 yılında Atakum ve İlkadım ilçeleri arasında kullanıma açılan hattın stadyuma ulaşımın kolaylaşması adına Tekkeköy'e uzatılması düşünülmüş ve iki yıl süren çalışmalar Ekim 2016'da sonlanmıştır. Atakum, Canik, İlkadım ve Tekkeköy'de hizmet veren tramvay hattını kullanarak stadyuma ulaşım mümkün olup maç günleri biniş ücretsizdir. Ankara, Antalya, İstanbul ve İzmir'in yanı sıra dönemsel olarak Berlin, Düsseldorf, Frankfurt, Hannover, Münih, Stuttgart, Viyana ve Kuveyt şehirlerinden havayolu ile ulaşılabilinen Samsun Çarşamba Havalimanı'ndan stadyuma BAFAŞ araçları ile direkt olarak ulaşım mümkündür. Stadyumda oynanan ilk maç Samsunspor-MKE Ankaragücü maçı, ilk resmî karşılaşma ise Beşiktaş ile Konyaspor arasındaki 2017 Süper Kupa maçı olmuştur. Stadyumdaki ilk resmî maçı Samsunspor'un oynamayacak olması taraftarların tepkisini çekse ve maçın başka bir yerde oynanmasına dair imza kampanyası düzenlense de maç oynanmış, 1-2 sonlanan karşılaşmanın ilk golünü atan Abdou Razack Traoré stadyumdaki resmî kayıtlara geçen ilk golü kaydetmiştir. Aynı maçta gol kaydeden Cenk Tosun stadyumda gol atan ilk Türk futbolcu olurken Nejc Skubic'in golü stattaki ilk penaltı golü olmuştur. Buna mukabil stadyumun ev sahibi olan Samsunspor'un ilk resmî maçı 13 Ağustos 2017 tarihinde Gazişehir Gaziantep'e karşı oynanan 1. Lig mücadelesi, ilk resmî golü atan Samsunsporlu futbolcu ise yine 1. Lig karşılaşmasında 16 Eylül 2017'de Altınordu filelerini havalandıran Muhammet Beşir olmuştur. 20 Eylül 2017 tarihindeki Türkiye Kupası maçında Ankara Demirspor'a gol atan John Chibuike ise resmî kayıtlara stadyumda gol atan ilk Samsunsporlu yabancı futbolcu olarak geçmiştir. Statta kendi kalesine gol atan ilk isim 8 Nisan 2019'daki Sarıyer maçında Samsunsporlu Aytaç Sulu olurken 30 Eylül 2018 tarihinde Ankara Demirspor'a karşı üç gol bulan Bahattin Köse ise hat trick yapan ilk futbolcudur. Statta gösterilen ilk ceza kartı 13 Ağustos 2017 tarihindeki Gazişehir Gaziantep maçında 45. dakikada Samsunsporlu Alperen Pak'a gösterilen sarı kart olmuştur. İlk kırmızı kart ise 1 Ekim 2017 tarihinde oynanan maçta Balıkesirspor adına oynayan Nizamettin Çalışkan tarafından çift sarı kart nedeniyle görülmüştür. Kullanıma açıldığı 2017-18 sezonunda 4.662 taraftar ortalamasıyla maçların oynandığı stadyumda ev sahibi Samsunspor küme düşerek tarihinde ilk kez 2. Lig'de yer almıştır. Samsunspor'un 2 Eylül 2018 tarihinde Amed'e karşı oynadığı 2. Lig maçı da kulüp ve stadyum tarihinin ilk 2. Lig maçı olmuştur. Stadyumun seyirci rekoru ise 13 Mayıs 2019 tarihinde Sakaryaspor'a karşı oynanan 2. Lig play-off çeyrek final maçını takip eden yaklaşık 30 bin taraftarla kırılmıştır. Stadyumdaki en gollü maçlar 20 Eylül 2017 tarihinde 3-3 sonuçlanan Ankara Demirspor ve 5 Mayıs 2018 tarihinde 3-3 sonuçlanan Ümraniyespor karşılaşmaları olurken en farklı maçlar ise Samsunspor'un 21 Eylül 2019'da Tarsus İdman Yurdu'nu ve 24 Kasım 2019'da Şanlıurfaspor'u 5-0 mağlup ettiği müsabakalar olmuştur. Stadyumda oynanan ve uzatmalara giden ilk maç yine 3-3 sonuçlanan Ankara Demirspor maçıyken seyirci cezalı ilk maç ise 3-3 biten Ümraniyespor karşılaşmasıdır. Deplasman tribününe bitişik batı üst tribünün 220. bloku ve kuzey üst tribünün 224. bloku Samsun Emniyet Müdürlüğünün güvenlik tedbirleri nedeniyle satışa kapalı tutulan stadın mülkiyeti Samsun Gençlik Hizmetleri ve Spor İl Müdürlüğüne ait olup kullanım hakkı Samsunspor tarafından maç başı usulü ile ortalama ₺34 bin karşılığında kiralanmakta; ısıtma, çim bakımı, ekipmanlar, elektrik ve personel giderleri de dâhil olmak üzere aylık masrafı ₺200 bin civarında olmaktadır. Kaptan (yazılım) Kaptan, Pardus tasarısı kapsamında yazılmış bir ilk ayar sihirbazıdır. Kaptan, işletim sisteminin kurulumu sonrasında kullanıcıyı masaüstünde karşılayarak kullanıcının masaüstünü daha rahat kullanabilmesi için ihtiyaç duyabileceği bazı kişiselleştirme ayarlarını (duvar kağıdı, simge seti vb. seçmek gibi) ve temel yapılandırma seçeneklerini (ağ balantısı yapılması, otomatik güncelleme ayarının yapılması gibi) sunar. Padus 2011.2'nin devamı olan Pisi Linux tarafından kullanılmaktadır. "Chakra Linux" dağıtımı, Kaptan kodlarını temel alarak, "Kapudan" adında bir başlangıç sihirbazını 2012.07 sürümünde sisteme eklemiştir. Georg von Bismarck George von Bismarck (15 Şubat 1891 - 31 Ağustos 1942) Alman asker. II. Dünya Savaşı'nda Nazilerin Panzer tümen komutanlığını yürüttü. 1910 yılında bir askeri öğrenci olarak 2. Silezya Hussar Alayı "Graf Goetzen" e katıldı. I. Dünya Savaşı sırasında başlangıçta bir üsteğmen olarak görev yaptı ve 1916 yılının temmuz ayınz kadar batı cephesinin ön saflarda emir subayı olarak görev yaptı. Daha sonra güney cephesinde Isonzo'ya gönderildi. Batı Cephesi'nde tekrar hizmet verirken savaş bitmişti. İki savaş arası yıllarda Reichswehr'de subay olarak görev yaptı. 1938'de albaylığa yükseldi ve Süvari Tüfek Alayı 7'ye komuta etti. İkinci Dünya Savaşı'nda başlangıçta tekrar cephe hizmetinde görev yaptı. Eylül 1939'da Polonya seferinde yer aldı ve 1940 yılında Fransa'nın işgali sırasında, Erwin Rommel'in 7. Panzer Tümeni 7. Schützen-Alayına (motorlu piyade alayı) komuta etti. 1941'de tugay komutanı yardımcısı ve daha sonra yeni kurulan 20. Panzer Tümenine komuta etti. Merkez Ordu Grubunun bir parçası olarak Doğu Cephesi'nde Barbarosa harekatında yer aldı. Ocak 1942'de 21. Panzer Tümeni komutanı olarak Afrika Korps'a hizmet için Afrika'ya transfer edildi. Eski tümen komutanı Erwin Rommel komutasında görev yaptı. 1 Nisan 1942 tarihinde, Tümgeneralliğe terfi etti. 31 Ağustos 1942 tarihinde El Alamein'de bir havan mermisiyle vurularak öldü. Ölümünden hemen sonra Generalleutnant rütbesine terfi edildi. Hamit Akbay Hamit Akbay, (d. 1900) Türk futbolcudur. Kaleci mevkiinde oynadı ve Anadolu takımında dikkatleri çekti. Süleymaniye, (askerliğini yaparken) Muhafızgücü (1924-25) ve Fenerbahçe'de (1925-26) forma giydi. Fenerbahçe'nin İstanbul Futbol Ligi ikincisi olduğu 1925-26 sezonunda 15 maçta sarı-lacivertli takımın kalesini korudu . 19 Haziran 1924'te oynanan ve Türkiye'nin Estonya'yı Tallinn'de 4-1 yendiği maçta ilk kez A millî oldu . Biri Fenerbahçe forması altındayken olmak üzere toplam 6 kez A millî oldu. Fenerbahçe'de Haysiyet Divanı üyeliği yaptı . Yandı Yürekler Yandı Yandı Yürekler Yandı, 1997 çıkışlı Mustafa Yıldızdoğan'ın dördüncü albümüdür. Yapımını Akbaş Müzik'in üstlendiği albüm 10 parçadan oluşmaktadır. Albümdeki tüm şarkıların müzikleri sanatçının kendisine aittir. Ayrıca albümdeki 6 şarkının sözleride yine sanatçının kendisine aittir. Mustafa Yıldızdoğan, ilk defa bu albümle Akbaş Müzik ile çalışmaya başlamıştır. Mustafa Yıldızdoğan bu albümde "Yandı Yürekler Yandı" ile "Böyle Değildik" ve "Bizim Memleket" adlı şarkıya klip çekmiştir. Duy Sesimi (Uğur Işılak albümü) Duy Sesimi (albüm), Uğur Işılak'ın 1996 yılında piyasaya sürülen ve Türkiye'de dinleyicilerin beğenisine sunduğu altıncı albümdür. Yapımı Raks Müzik tarafından üstlenilen eserdeki parçaların söz ve müzikleri Uğur Işılak'a aittir. Sayısal Loto Sayısal Loto, ilk olarak Lothar Lammers tarafından yaratılan, 49 sayı içerisinde seçilecek 6 sayıyı bilme üzerine dayalı şans oyunudur. 9 Ekim 1955 tarihinde ""Loto-49’dan 6"" ismiyle Almanya'da oynanmaya başlanmıştır. Kısa sürede dünyaya yayılan şans oyunu, ilk adımda Kanada, Yunanistan, Finlandiya, İrlanda, Avustralya ve ABD’nin birçok eyaletinde kurulan teşkilatlarıyla başlamıştır. Türkiye'de ise, 1996 yılında "Sayısal Loto" ismiyle oynanmaya başlamıştır. 16 Kasım 1996 yılında ilk talihlisine 50.000.00 TL kazandırmıştır. Loto'nun kurucusu, Lothar Lammers 10 Temmuz 2012 tarihinde vefat etmiştir. Milli Piyango İdaresi tarafından cumartesi ve çarşamba günleri çekilişi yapılmaktadır. Aynı kolonda 1'den 49'a kadar olan rakamların arasından altı rakam seçilerek oynanır. Sayısal Loto'dan ikramiye kazanabilmek için aynı kolon içerisinden en az üç rakamın çekiliş sonuçları ile uyuşması gerekir. Altı rakam da tutturulduğunda o hafta belirlenen ikramiyenin hak sahibi olunmuş olur. Milli Piyango İdaresi tarafından belirlenen fiyatı kolon 1.5 TL'dir.