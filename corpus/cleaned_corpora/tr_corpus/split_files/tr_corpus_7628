sistemler birbirlerine dokundurulduklarında ısı alışverişi yapıp yapmayacaklarını test edebileceğimiz, termometre adı verilen deneme sistemlerine temel sağlar. Böyle bir M termometresi şu iki kurala uymalıdır. Sonuçta A ve B sistemleriyle sırasıyla dengeye gelmeye bırakılan M sistemi (termometresi) A ve B için formula_6 büyüklüğünü belirler. Buna göre A ve B'nin birbirlerine dokundurulduklarında enerji alışverişi yapıp yapmayacağı anlaşılır. Burada konu edilen sıcaklık M sisteminin kendisine bağlı olduğu için oldukça rastgeledir. Bu kavramı mutlak duruma getirmek için formula_8 kavramını anlamak gerekir. Bir M termometresinde, formula_8 büyüklüğü, formula_6 termometrik büyüklüğünün bir fonksiyonu olsun. Bu termometrenin bir A sistemiyle ısısal dengede ise, denge durumunda formula_11 olur. formula_12 sistemin toplam enerjisi ve formula_13 girilebilir durumlarının sayısı olmak üzere, formula_14 termometre, A sisteminin temel özelliği olan enerji ile girilebilir durumlarının parçalı artışını ölçer. Başka bir N termometresi formula_15 termometrik büyüklüğünün ve formula_16 büyüklüğünün fonksiyonu olsun. N termometresi A sistemine dokundurulduğunda denge durumunda formula_17 olur. formula_8 büyüklüğü, bir termometrenin "termometrik büyüklüğü" ise, aynı formula_8'yla verilen her termometre aynı A sisteminin sıcaklığını eşit değerde gösterir. Termometrenin gösterdiği sıcaklık değeri aynı zamanda üzerinde ölçüm yapılan sistemin "girilebilir durumlarının sayısı"nı verir. Bu sonuca bağlı olarak formula_8'nın bir fonksiyonu olarak "tanımlanan" formula_21 büyüklüğüne mutlak sıcaklık denir. formula_14 denklemine göre, mutlak sıcaklık, formula_23 Boltzmann sabiti ve formula_24 sistemin formula_12 ile formula_26 enerji aralığındaki girilebilir durumlarının sayısı olmak üzere, formula_27 tanımıyla verilir. formula_24 herhangi bir sistemde E enerjisinin hızlı artan bir fonksiyonu olduğu için yukarıdaki denklemde formula_29 , (formula_30) olmasını gerektirir. Gelişigüzel bir sistemde formula_24'nin, E enerjisinin hızlı artan bir fonksiyonu olması yaklaşık olarak, formula_32 sistemin serbestlik derecesi ve formula_33 taban durumu enerjisi olmak üzere, formula_34 olmalıdır. SonuÃ§ olarak formula_35 formula_36 olup, ve de T'nin büyüklüğü serbestlik derecesi başına düşen ortalama enerjiye eşit alınabildiğinden, formula_37 bulunur. Isısal etkileşmede bulunan sistemlerin dengede olma koşulu sistemlerin mutlak sıcaklık büyüklüklerinin eşit olmasıdır. Buna göre, etkileşen sistemlerin toplam enerjileri, sistemlerin serbestlik dereceleri başına düşen enerjiler her biri için eşit olacak şekilde paylaşılır. T büyüklüğü, sistemin E enerjisiyle değişir. Çünkü, formula_8 büyüklüğü formula_40 - formula_12 uzayında çizilen fonksiyonun eğimidir. Bunu tanımlayan matematiksel bağıntı formula_42 şeklindedir. Aynı sonuç formula_8'nın matematiksel tanımından da çıkarılabilir. İlk üç özelliğin sonucu olarak 1971-72 NBA sezonu 1971-72 NBA sezonu profesyonel basketbol ligi NBA'in 26. sezonudur. Sezon sonunda Los Angeles Lakers takımı, New York Knicks'i 1972 NBA Finalleri'nde 4-1 ile geçerek lig şampiyonluğunu kazanmıştır. Modern NBA'in kurulmasının 25. yılı anısına, lig ABD Ulusal Beyzbol Ligi'nin logosundan esinlenerek oluşturulan yeni bir logo ile açıldı. Logo mavi ve kırmızı fon üzerine dribling yapan bir basketbolcunun beyaz siluetinden oluşmaktaydı. Logoda Lakers'in Jerry West'in silüeti kullanılmuştır. Tesadüfen, Jerry West bu sezon kariyerindeki tek NBA şampiyonluğunu kazandı. Ş - NBA Şampiyonu "Not: Tüm bilgiler NBA.com sitesinde tarih sayfalarından derlenmiştir." Emmiler (anlam ayrımı) Yarkand Hanlığı Yarkand Hanlığı (Arapça: ماَملاَكاَتي ياَركَند, "mamlakati Yarkand", "mamlakati Moghuliya", "mamlakati Saidiya" veya Seidiye Hanlığı) de denilen Doğu Türkistan'da 1514 ile 1680 yılları arasında Altışehir ("Altıshahr") olarak bilinen Hotan, Yarkent, Yengihisar, Kaşgar, Aksu, ve Uçturfan gibi şehirleri içine alan bölgede egemenlik sürmüş bir hanlıktır. Yarkent Hanlığı'na önceleri tarihi Kaşgar şehri, daha sonra da Yarkent şehri başkentlik yapmıştır. Hanlığın genel ruhani havası "felsefeye bağlı", "gizemci bir özel inanış" ve "anlayış" egemen olduğu için, hanların ve devlet adamlarının askeri ve siyasi fikirleri sınırlı kalır. Dünyada ve komşularında oluşan değişiklikleri izleyemezler. Bu yüzden Seidiye Hanlığı siyasi ve askeri bakımından komşuları ile yarışa bilecek düzeye ulaşmamışlardır. Çağatay (Moğolca: Цагадай, Tsagaday, Farsça: چغتاى خان "Chaghatāī khān") Han’ın on üçüncü kuşaktan torunu aynı zamanda büyük Timur'un beşinci kuşaktan torunu Babür’ün dayısı olan Ahmet Alca Han’ın oğlu Said Han (1484-1533), uzun bir müddet Babür ile kader birliği yaptıktan sonra halkın da yardımı ile Kaşgar, Yarkent, Hotan şehirlerini ele geçirir ve 1514’te Yarkand Hanlığını kurar. Said Han devletini güçlendirmek amacıyla birtakım düzeltme girişimlerinde bulunur. Aksu gibi verimli topraklara göç girişiminde bulunur. Hazineden halka mülk dağıtır. En önemlisi halkın iktisadi durumunu düzeltmek için on yıl kadar süre bir zaman içinde, halk vergiden özgür tutulur. Aksu’nun kuzey doğusu ile Bay’ın batısındaki Arbat (Aravan) denilen yerde, 1516 yılında Said Han abisi Mansur Han ile görüşür ve aralarında Altı Şehir’deki bu hanlığı beraber yönetmek için bir antlaşma yapılır, bu görüşmede tarihçi Mirza Muhammet Haydar Duğlat’da bulunur. Sultan Said Han Tibet Budistlerine karşı İslam dini uğruna savaş yolculuğuna çıktığı zaman, Astım hastalığından 2 Temmuz 1533 günü 48 yaşında ölür. Bu Hanlık önce Kaşgar’ı sonra Yarkent’i başkent edinir. Başkentinin adıyla ""Yarkand Hanlığı"" veya kurucusunun adıyla ""Seidiye Hanlığı"" olarak bilinen bu hanlık, gerçi kurucusu Moğol - Çağatay soyundan olsa bile Hanlık tamamen Türk-İslam geleneğine göre yaşatıldığı için hanlığa Çağatay hanlığı denilmemektedir. Eğer bu hanlığı kendine özgü bir yönü ile açıklamak gerekirse, en çarpıcı özgü bir yönü, hanlığın kuruluşundan başlayarak "hocaların" kuvvetli etkisi altında kalmasıdır. Said Han’ın yerine geçen oğlu Reşidi Han (1533-1559) babasının bu parlak önemini devam ettirememiştir. Bu devrin en büyük rahatsızlığı ülkenin Uyguristan olarak bilinen doğu şehirleri ile Altışehir olarak bilinen Hotan, Yarkent, Yengihisar, Kaşgar, Aksu, ve Uçturfan gibi batı şehirleri arasındaki arasında sürdürülen üstün olma mücadelenin büyüyerek düşmanlığa dönüşmesidir. Bu durumdan istifade eden ve Moğolistan’da egemenliği ellerine geçirerek hem Çin istikametinde hem de Doğu Türkistan yönünde ilerlemek isteyen Kalmuklar ("Jungarlar") sık sık Doğu Türkistan’ın doğu şehirlerine akınlar yapmaya başlamışlardır. Mirza Muhammet Haydar Duğlat yazdığı esere devrin Yarkand Hanlığı'nın hükümdarı Sultan Said Han’ın yerine geçen oğlu Reşidi Han'ın adını vererek "Tarih-i Reşidi" onun adına sunnan Mirza Muhammet Haydar Duğlat bu devir olaylarını etraflı bir şekilde anlatır. Reşidi Han’ın 1559’da ölümü üzerine onüç oğullarından biri olan Abdülkerim Han (1559-1591), kardeşlerinin desteği ile tahta çıkmıştır. Ne var ki, Abdülkerim Han bütün gayretine rağmen ülkenin yeniden şehir devletleri haline gelmesine ve birbiri ile uğraşarak hem memleketin hem de halkın zarar görmesine engel olamamıştır. Ülkesinin ve halkının bütünlüğünü sağlama ümidi ile Batı Türkistan’da yetişmiş büyük din alimlerinden Ahmet Kazani ("Mahdum-ı Azam")'nin oğullarından Hoca İshak Veli’yi Doğu Türkistan’a çağırmıştır. Hoca İshak Veli, bütün Doğu Türkistan’ı dolaşarak Müslümanların kardeş olduğunu birbirlerine yardım ederek ülkenin ve insanların birlik ve beraberliğini korumaları gerektiğini anlatmaya çalışmıştır. Hoca İshak Veli bu çalışmalarında bazı yönden başarılı olmuş ve ülkenin parçalanmaya gitmesine engel olmuştur. Fakat Hoca İshak Veli’nin bu etkinlikleri ülkenin doğu illerinin hakimi olan Abdüllatif Han (1614-1624) tarafından, Abdülkerim Han’ın yerine geçen oğulları Muhammet Han ile Şecaeddin Ahmet Han ve Abdullah Hanlara egemenlik yönünden yarar sağlayacağı düşüncesiyle Ahmet Kazani ("Mahmud-ı Azam")'nin ilk hanımından olan büyük oğlu Hoca Kalan (Muhammet Emin)’ı Yarkent'e çağırması Doğu Türkistan'ın yazgısına etki edecek olayların gelişmesine neden olmuştur. Çünkü bu iki kardeş Hocanın ölümünden sonra oğulları büyük bir çekişmeye girerek ülkeye fayda yerine zarar getirmişlerdir. Hoca İshak Veli’nin oğulları "İshakiyye" veya Karatağlık adıyla, kardeşi Hoca Kalan’ın oğulları da "Afakiyye" veya Aktağlık adıyla ayrı görüşleri savunan iki dini grup olarak kıyasıya savaşıma girmeleri ülkeyi yeni bir döneme sürüklemiştir ki bu döneme ""Hocalar Devri"" denmiştir. Ülkeyi kendi egemenliğinde tutmak için Hoca İshak Veli'yi Doğu Türkistan'a yardıma çağıran Abdülkerim Han’ın bu hareketi yalnız dini konularda değil, aynı zamanda siyasi alanda da olayların hızla gelişmesine neden oldu. Ülkenin doğu illeri ile batı illeri arasında bozulan birliği yeniden kurmak mümkün olmadı. Abdülkerim Han 1591’de öldüğü zaman ülkenin durumu bu birlikten oldukça uzaktı. Abdülkerim Han'ın ölümünden sonra sıra ile yerine geçen oğulları önce Muhammet Han, sonra Şecaeddin Ahmet Han ve en son Abdullah Han, Yarkand Hanlığını yönetmişlerdir. Abdülkerim Han’ın vefatından sonra yerine geçen, oğlu Muhammed Han (1591-1609), yeğeni Abdürrahim Han’ı Çalış- Kaşgar - Turfan yörelerine genel vali olarak gönderir. Bu arada Abdürreşid Han’ın torunlarından Hudanbende Sultan’ın, Kazak Türklerinin lideri Teveke Han’ın yardımıyla Çalış ve Turfan'ı işgal etmesi ülkede var olan siyasi huzursuzluğu daha da artırmıştır. Güç duruma düşen Abdürrahim Han, amcası Muhammed handan yardım isteyince, Kalmuklara müracaat ederek Hudabende Sultan’ın ülkeden çıkarılmasını istedi. Kalmukların bir ricaya isteğe uyması üzerine Hudabende Sultan geçici bir süre için ele geçirdiği Çalış ve Turfan'dan çıkarıldığı gibi kendisi de yakalanarak Abdürrahim Han’a teslim edildi. Sonunda din bilgininin ricası ile Hudabende serbest bırakılmış ve Yarkent yöresine gönderilmiştir. Bu arada Kalmuklarla dostluğu ilerleten Abdürrahim Han, Kalmuk önderi Düreng Tayşi’nin kızı ile evlenerek onlarla akrabalık kurmuştur. Abdürrahim Han’ın Kalmuklu Hanımından doğan oğlu Abdullah ilerde Doğu Türkistan'a son parlak devrini yaşatacaktır. Abdullah Han döneminde (1638-1668) kuzey komşuları olan Kalmuklar (Kalmıkça: Хальмгуд)’ın büyük bir askeri güce sahip olduğu bilinmektedir. Buna karşı önlem alınırsa da iş işten geçmiş, her şey Abdullah Han’ın aleyhine, genel olarak Seidiye Hanlığı’nın aleyhine işlemiştir. Abdullah Han’nın kardeşi Karatağlık hocalarını destekleyen İsmail Han tahta çıktıktan sonra, Aktağlık hocaların önderi Afak Hoca ile anlaşamaz, onun nüfuzunu kırmak için sınır dışı eder, Hoca Batı Türkistan şehirlerinden ve küçük yerleşim yerlerinden geçerek uzun bir seyahatten sonra Keşmir yoluyla Çin’e ulaşmıştır. Appak Hoca Kaşgar’dan sürüldükten sonra Galdan Kuntaycı’ya sığınmış, Galdan 1679’da Appak Hocayla beraber 60 000 askeri alarak Altışehre hareket etmiştir. Appak Hoca müridlerinin de yardımıyla Doğu Türkistan’ı Galdan’ın yardımıyla Yedişehri ele geçirmiştir. Appak Hoca, Kalmukların askerleriyle Yarkent Hanlığına gelerek Aktağlık hocaların da yardımıyla tahtı ele geçirmiş, böylece Yarkent Hanlığı fiilen yıkılmıştır. Yarkent Hanlığı zamanında devletin başında Han bulunmakta, kendilerine bağlı olan toprakları ikta olarak Handan sonra en yetkili yönetici sultan ("handan sonra tahta geçecek oğlu")'lara verilirdi. Kanunlara göre hüküm vermeye salahiyeti bulunan yöneticidir. Bir vilâyetin en yüksek memuru olan Hâkim’lere, halktan vergi toplamak ve hazineye teslim etme görevide verilmiştir. Saray muhafız ordusunun başında bulunan kişi, Yarkent Hanlığı devrinde merkez teşkilâtının en önemli makamlarından biridir. İslâm ülkelerinde yaygın olan Kadılık, Yarkent Hanlığında da Kadılar davalara bakmakla yükümlüydü. Mirab ("Mīrāb"), suyla ilgili işlerden sorumlu (buna kariz de dahildir) yöneticidir. Suyun dağıtımı, depolanması ve su ücretinin toplanması gibi görevleri bulunmaktaydı. Yarkent Hanlığında nakıbın görevi hakkında fazla bilgi bulunmamaktadır. Bu makama getirilen kişi peygamber soyundan olurdu. Ahmet Han zamanında, Hoca Abdurezak, Nakıb olarak görev yapmıştır. Vakıf mülklerinden sorumlu, aynı zamanda arazi ve gayrı menkullerin alım-satımı, vergisi ve bunlarla ilgili çıkan anlaşmazlıkları takip etmek ve neticeye bağlamakla sorumlu yöneticidir. Abdullah Han zamanında Tulak Bek, Muhammed Mümin Sultan ve Tengrikulu Bekler mütevelli görevinde bulundular. Han ve ailesinin zarurî ihtiyaçları, yiyecek ve giyecek gibi temel malzemeleri temin eden, aynı zamanda, vilâyet ve bölgelerden ordu için silâh, yiyecek ve yem gibi gerekli erzak ve teçhizatın toplanmasından sorumlu kişidir. Bu "dārūḡa" kelimesi Moğolca olup "vilayet hakimi" anlamındadır. Yarkent Hanlığında daruga fazla yüksek bir makam olmayıp, hanın veya ileri gelenlerin malikânesinde bulunan kâhya tanımı, yapmış olduğu göreve en uygun düşen açıklamadır. Ahmet Bukan Ahmet Bukan, (d. 10 Ocak 1952, Çankırı, Türkiye), Türk siyasetçi. Elazığ Devlet Mühendislik ve Mimarlık Akademisi İnşaat Bölümü'nden mezun oldu. 1978 yılında Çankırı'da Ülkücü Teknik Elemanlar Derneği Başkanlığı yaptı. 1980 yılında Bukan Akaryakıt Limited Şirketini kurdu ve şirket Yönetim Kurulu Başkanı oldu. Petrol Ürünleri İşverenler Sendikası Ankara Şubesi Yönetim Kurulu Üyeliği, Çankırıspor Yönetim Kurulu Başkanlığı, 1994 - 2002 arası iki dönem Çankırı Belediye Başkanlığı, 1995 - 1999 Yerel-Bir Genel Başkanlığı, 1999 - 2002 MİS Genel Başkanlığı görevlerinde bulundu. XXIII.dönem Çankırı milletvekilidir. Evli ve bir çocuk babasıdır. Gülay Aslıtürk Gülay Aslıtürk (Çokay, Atığ), (d. 3 Nisan 1964, Çatalca, İstanbul, Türkiye), Türk siyasetçi. Boğaziçi Üniversitesi Mühendislik Fakültesi Bilgisayar Bölümü'nü bitirdikten sonra İngiltere'de şehir planlamacılığı üzerine eğitim gördü. 1991 seçimlerinde Çatalca belediye başkanı seçildi. 1994 yerel seçimlerinde Şişli Belediye Başkanı seçildi. 3 Nisan 1964'te Çatalca'da doğdu. Boğaziçi Üniversitesi Bilgisayar Bölümü'nü bitirdikten sonra İngiltere'de şehir planlamacılığı üzerine eğitim gören Aslıtürk, ilk evliliğini üniversitede tanıştığı Ünal Ercan'la yaptı. Birkaç ay sonra boşanan Aslıtürk, ikinci evliliğini iki çocuğunun babası Sadrettin Atığ ile yaptı. Politikaya, henüz 25 yaşında iken, Demokrat Merkez Partisi'nin, Çatalca İlçesi kurucusu ve başkanı olarak başladı. 1989'da DYP genel başkanlığı görevini yürüten Süleyman Demirel'in daveti üzerine Doğru Yol Partisi'ne (DYP) giren Gülay Aslıtürk, 1991 seçimlerinde Çatalca belediye başkanı seçildi. Başkanlığı sırasında Genel Başkanı Tansu Çiller ile Büyükşehir Belediye başkan adaylığı konusunda ters düştü ve DYP'den istifa ederek Anavatan Partisi'ne (ANAP) katıldı. 1994 yerel seçimlerinde Şişli Belediye başkanı seçildi. Kasım 1997'de hakkındaki yolsuzluk iddiaları üzerine görevinden ve partisinden istifa eden Aslıtürk, yurt dışına kaçtı. Halen yurt dışında yaşamakta olan Çokay, güzellik merkezi işletmektedir. 25 Haziran 2007'de yaklaşık 9 yıl süre ile yargılandığı davada beraat etti. Gülay Aslıtürk'ün soyadı görevi esnasında iki kez değişti. Seçildiği zaman Atığ soyadını kullanan Aslıtürk, eylül 1997'de boşanmasının ardından eski soyadı Çokay'ı kullandı. Birkaç gün sonra ise Orhan Aslıtürk ile evlenmesinin ardından Aslıtürk soyadını aldı. Elmas Hırsızları Elmas Hırsızları 1950 ABD yapımı kara filmdir. Özgün adı The Asphalt Jungle olan film Türkiye'de sinemalarda "Elmas Hırsızları" adı ile gösterilmişken, yıllar sonra TRT Televizyonunda Soygun ve Vahşi Yol adlarıyla da gösterime verilmişti. John Huston'un yönettiği film, yönetmenin başyapıtlarından biri sayılmaktadır. Üretken bir yazar olan W.R. Burnett'in 1949 tarihli aynı adlı romanından uyarlanan filmin senaryosunu da W.R. Burnett, Ben Maddow'la birlikte yazmıştır. John Huston da senaryonun yazılmasında onlara yardımcı olmuştu. Ünlülerden oluşan geniş bir oyuncu kadrosu olan bu siyah beyaz filmde Sterling Hayden, Louis Calhern, Sam Jaffe, Jean Hagen, James Whitmore ve John McIntire'dan başka Marilyn Monroe'nun da ikinci dereceden bir rolü vardır. Filmin özgün müziği Miklós Rózsa'ya aittir. Siyah beyaz görüntülerini Harold Rosson'un çektiği, filmin 1980'li yıllarda elektronik ortamda renklendirilmiş bir video versiyonu da mevcuttur. Bir grup eski suçlunun bir elmas soygununu tasarlayıp gerçekleştirmelerinin ayrıntılı öyküsünü onların bakış açısından anlatan bu gerilim filmi çevrildiği yıl için çok yenilikçi ögeler barındırıyordu ve kendisinden sonra gelen birçok filme de ilham kaynağı olmuştu. Huston o zamana kadar hep yapıldığı gibi ahlakçı ve mesafeli bir "Suç cezasız kalmaz" hikâyesi anlatmak istememişti, ve ortaya bir aksiyon filminden ziyade karakter tahlilleri yapan bir kara film çıkmıştı. Film "en iyi yönetmen", "en iyi senaryo", "en iyi görüntü" ve "en iyi yardımcı erkek oyuncu" (Sam Jaffe) olmak üzere tam 4 dalda Oscar ödülüne aday gösterildi. Bir BAFTA ve üç Altın Küre adaylığından sonra Venedik Film Festivali'nde oyuncu Sam Jaffe'ye Volpi Kupası verildi. "The Asphalt Jungle" ABD'de "kültürel, tarihi ve estetik olarak önemli" filmler arasına seçilerek Kongre Kütüphanesi'nin "Ulusal Film Arşivi"nde muhafaza edilmesine karar verilmiştir. Hapisten yeni salıverilmiş ünlü soyguncu, Alman asıllı (ve Alman aksanlı) suç üstadı Doc Erwin Riedenschneider (Sam Jaffe) Cincinnati'ye gelerek vakit kaybetmeden yeni bir soygunun hazırlıklarına başlar. 'İçerde'yken bir mücevher şirketini soymak için kusursuz bir plan yapmıştır, ama bunun için bir ekip toplaması ve para kaynağı bulması gerekir. Para kaynağı için düzenbaz avukat Alonzo D. Emmerich'e (Louis Calhern) başvurur. Ekibin diğer elemanları ise at çiftliği alma hayalleri kuran İrlanda asıllı meteliksiz kabadayı Dix (Sterling Hayden), soygunda şoförlük yapacak olan kafe sahibi kambur Gus (James Whitmore) ve kasa açma uzmanı Louis'dir (Anthony Caruso). Bir de bu kişiler arasında arabuluculuk yapan at yarışı oynatan kumarhane sahibi Cobby (Marc Lawrence) vardır. Soygun planlandığı gibi kusursuz bir şekilde gerçekleşse de, kasanın patlatılması alarm zillerini harekete geçirir ve karşılarına çıkan gece bekçisi ile yapılan kısa boğuşma sırasında bekçinin ateş alan tabancasından çıkan kurşun kasacı Louis'i ağır yaralar ve bu andan itibaren işler ters gitmeye başlar. Zaten aslında kendisi de meteliksiz kalmış olan üçkâğıtçı avukatın planı ortaklarına kazık atarak elmasları alıp yurt dışına kaçmaktır, ama bu planı suya düşer. Polisin sıkı bir çalışması sonucunda ekibin elemanları teker teker safdışı bırakılırlar veya yakalanırlar. Bu siyah beyaz filmin bir de elektronik ortamda renklendirilmiş versiyonu mevcut bulunmaktadır. Paris'te bir mahkeme sanatçıların haklarının korunması çerçevesinde renkli versiyonların televizyonlarda gösterilmesini yasaklamıştı, bunu yaparken de yönetmen John Huston'un bu konuda söylediği bir cümleye atıfta bulunmuştu: "Nasıl bir heykeltıraş heykelini yontarken bronz, mermer veya kil arasında kendi değiştirilemez seçimini yapıyorsa, ben de aynı şekilde bu filmi siyah beyaz olarak çektim, ve bu şekliyle kalmalıdır.(Huston, bir başka önemli filmi Malta Şahini de (The Maltese Falcon) aynı yöntemle renklendirildiği zaman bu sözleri sarfetmişti)" Bu suni renklendirme işlemini yapan şirket "Turner Entertainment Group", 1980'li yıllarda Malta Şahini (The Maltese Falcon) ve Elmas Hırsızları (The Asphalt Jungle)'nın haricinde "The Seventh Cross", Kahraman Şerif (High Noon) ve İnsanlar Yaşadıkça (From Here to Eternity) gibi daha birçok siyah beyaz klasiği elektronik ortamda renklendirmiş ama bunların orijinalliklerini bozdukları iddiasıyla da hepsi için mahkemelik olmuşlar ve davaları kaybetmişlerdi. W.R. Burnett'in romanı "The Asphalt Jungle" sonraki yıllarda 3 kez daha sinemaya uyarlandı. Bunlar: Austrogomphus Austrogomphus, Gomphidae ailesi içinde sınıflandırılan bir yusufçuk cinsidir. "Austrogomphus atratus" türü iyi bilinir Mamurra Mamurra, MÖ 1. yüzyılda yaşamış ve Jül Sezar'ım emrinde görev yapmış asker. Mamurra, İtalyanın Formiae kentinden gelen bir Equestriandı.Horace bu şehri "Mamurrae şehri" olarak adlandırdığı için ailesinin şehrin ileri gelenlerinden olduğu kabul edilir. Sezar'ın ordusunda bulunduğu Galyada "praefectus fabrum" (Mühendislerin prefect'i) olarak görev yapmıştır. Catullus tarafından yazılmış bir şiirden anlaşıldığına göre Büyük Britanya, Pontus ve Hispania, ve ilave olarak iç savaşta da görev yapmıştır. Bu sırada Sezar'ın ordusu tarafından tutulan kayıtlara göre MÖ 55 yılında Ren nehri üzerine hızla inşa edilen bir köprünün, MÖ 54 yılında Britanya'nın işgali sırasından tasarlanan ve inşa edilen yeni tip gemilerin yapımında, ve MÖ 52 yılında Alesia'nın tahkim edilmesi görevlerinde bulunmuş olmalıdır. Mamurra, ordudaki görevi ve Sezar'ın himayesi sayesinde hatırı sayılır bir servet sahibi oldu. Cornelius Nepos'a göre Caelian tepesindeki evini mermerle kaplatan ve yine mermerden yekpare sütunlar yaptıran ilk kişiydi. Catullus, onun kadın düşkünü tabiatını ve skandallarla dolu hayatını ona Latince penis anlamında kullanılan bir argo sözcük olan ""mentula"" takma adını takarak eleştirmiş ve dahası Sezar ile eşcinsel ilişkiye girmekle suçlamıştır. Bu iddia daha sonraki yıllarda Sezar'ın karakterin bir parçası haline gelmiş ancak Catullus Sezar'dan özür dilemiş ve akabinde Sezar tarafından yemeğe davet edilmiştir. Gaius Memmius (ÅŸair) Gaius Memmius (hatalı olarak Gemellus yani "İkiz" olarak adlandırılır), Romalı hatip, şair, MÖ 66 yılında halk tribünü ve Lucretius ve Catullus'un arkadaşı antik kişilik. Başlangıçta Pompey'in destekçisi iken zamanla araları bozulmuş ve daha önce eleştirdiği Jül Sezar'ın tarafına geçmiştir. Seçimlere hile karıştırıdığı iddiasıyla mahkûm edilince önce Atina'ya ardından da Midilli'ye gitti ve MÖ 49 yılında öldü. Batman (film serisi) "Batman" film serisi, DC Comics şirketinin kurgusal bir karakterinin uyarlandığı altı filmden oluşur. Bu filmlerin yapımcılığını ve dağıtımcılığını Warner Bros. Pictures yaptı. İlk Batman filminin hazırlıkları 1979 yılında başladı. Benjamin Melniker ve Michael Uslan filmi teklif ettikleri ilk üç stüdyodan (Columbia Pictures, United Artist ve Universal Pictures) olumsuz yanıt aldı. 1981'de Warner Bros. şirketi filmi çekmeyi kabul etti. İlk çekilen "Batman" filmini Tim Burton yönetti. Devam filmi "Batman Dönüyor"u da yöneten Burton, "Batman Daima"da yerini Joel Schumacher'e bıraktı. Schumacher'in yönettiği devam filmi "Batman & Robin"'in başarısızlığından sonra, beşinci bir film daha çekmeyi planlayan Warner Bros. şirketi seriyi bitirme kararı aldı. Yedi yıl sonra yeni bir film için hazırlıklara başlandı ve yönetmenliğe Christopher Nolan getirildi. "Batman Başlıyor" filmi finansal ve eleştirel olarak başarılı olunca Nolan'ın yönettiği "Kara Şövalye" adlı devam filmi çekildi. Filmlerde Batman'i Michael Keaton ("Batman", "Batman Dönüyor"), Val Kilmer ("Batman Daima"), George Clooney ("Batman & Robin"), Christian Bale ("Batman Başlıyor," "Kara Şövalye" ve "Kara Şövalye Yükseliyor") ve Ben Affleck ("", "Adalet Birliği Bölüm 1" ve "Bölüm 2") canlandırdı. 1970'li yıllarda Batman'in popüleritesi azalmaya başlamıştı. CBS de ""Batman in Outer Space"" adlı bir filmi çekmeyi tasarlıyordu. 1979 yılının nisan ayında film haklarını DC Comics'ten satın alan yapımcılar Benjamin Melniker ve Michael Uslan, hazırlıklara başladılar. Uslan'ın dileği "Bob Kane ve Bill Finger'ın eserine sadık kalarak ciddi ve karanlık olan kesin bir uyarlama" yapmaktı." Senaryoyu yazması için Richard Maibaum, filmi yönetmesi için de Guy Hamilton ile anlaşılmasına rağmen, ikili sonradan teklifi reddetti. Uslan en başta stüdyo bulmakta zorlandı. Columbia Pictures ve United Artist filmi reddeden firmalar arasındaydı. Üzülen Uslan, kendi yazdığı "Return of the Batman" adlı senaryo taslağını film endüstrisinde gezdirmeye başladı. Uslan sonra kendi metnini "The Dark Knight Returns" adlı eserle kıyasladı. 1979 yılının Kasım ayında yapımcılar Jon Peters ve Peter Guber proje ile ilgilenmeye başladılar. Dört yapımcı Superman (1978) filminin kazandığı başarının ardından proje için tam doğru zaman olduğunu hissetiler. Uslan, Melniker ve Guber film için çizdikleri resimleri Universal Pictures'e gösterdiler fakat stüdyo tekliflerini geri çevirdi. Hiçbir stüdyonun istemediği filmi kabul eden Warner Bros. Pictures, 1981 yılında filmin bütçesini 15 milyon dolar olarak açıklamasına rağmen film oldukça gecikti. Tom Mankiewicz, 1983 yılının haziran ayında ""The Batman""in senaryosunu tamamladı. Batman'e odaklı öyküde Dick Grayson'un doğuş öyküsü ile birlikte Joker ve Rupert Thorne düşman, Silver St. Cloud da romantik bağ olarak yer alacaktı. Mankiewicz, Steve Englehart'ın sınırlı serisi ""Batman: Strange Apparitions"" (ISBN 1-56389-500-5) adlı eseri örnek aldı. Englehart ile "Strange Apparitions" 'da çalışan Marshall Rogers konsept resimlerini çizdi. 20 milyon dolar bütçeli olduğu söylenen "The Batman" filminin gösterim tarihi 1983 yılının ortasında 1985 olarak ilan edildi. Uslan, Batman rolüyle bilinmeyen bir aktörü, James Gordon rolüyle William Holden'ı, ve Alfred Pennyworth rolüyle David Niven'ı istedi. Joe Dante ve Ivan Reitman'a Mankiewicz'in senaryosunu yönetmeleri için teklif götürüldü. Dokuz yazarla dokuz farklı senaryo yazıldı. Çoğu "Strange Apparitions"'ı temel alıyordu. Yine de Mankiewicz'in senaryosu projeye rehberlik etti. Tim Burton filmi yönetme görevini 1986 yılında aldı. Steve Englehart ve Julie Hickson, Sam Hamm senaryoyu yazmadan önce filmin atmosferini belirledi. A-listesindeki pek çok aktörün adının (Mel Gibson, Pierce Brosnan, Kevin Costner, Charlie Sheen, Tom Selleck ve Bill Murray) Batman rolü için geçmesine rağmen Tim Burton'un seçimi Michael Keaton oldu. Keaton'ın rol için seçilmesi tartışmalara neden oldu. 1988 yılında, birçok gözlemci daha çok komedi filmlerinde yer alan Michael Keaton'ın bu rolün altından kalkabileceğinden şüphe etti. Jack Nicholson da filmin karının belli bir kısmını alabileceği cömert tekliften sonra Joker'i canlandırmayı kabul etti. Nicholson film gösterimden çıktıktan sonra 50 milyon dolar ücret aldı. Çekimler Pinewood Studios'da Ekim 1988'de başlayıp Ocak 1989'da bitirildi. Bütçesi için verilen rakamlar 30 milyon ve 48 milyon arasında değişmekte. Warren Skaaren, Charles McKeown ve Jonathan Gems de senaryoya katkı da bulundular fakat adları geçmedi. "Batman" birçok olumlu eleştiri aldı ve o zamanki gişe hasılatı rekorlarını kırdı. Film 400 milyon doların üstünde hasılat yaptı. "Batman" kendisinden sonraki birçok çizgi roman uyarlamasının önünü açtı. Burton en başta devam filmini yönetmeyi istemedi.Sam Hamm filmin hikâyesine Penguen Adam ve Kedi Kadın'ı dahil etti. Burton, Daniel Waters kendisine sağlam bir senaryo verince devam filmini çekmeyi kabul etti. Wesley Strick'in kullanılmayan senaryosunda ise Robin ve Harvey Dent'in ortaya çıkışları anlatılıyordu. Kedi Kadın rolünü Michelle Pfeiffer almadan önce Annette Bening yapımcılar ile anlaşmıştı. Fakat Bening hamile kalınca kadrodan çıkarıldı. Sonra ilk filmde Vicki Vale'i de canlandırması gündeme gelen Sean Young rolü çok istemesine rağmen Tim Burton tarafından istenmedi. En sonunda Pfeiffer de karar kılındı. Penguen Adam rolü içinse Danny DeVito ile anlaşıldı. Filmin çekimleri Haziran 1991 tarihinde Burbank, Kaliforniya'daki Warner Bros. stüdyolarında Alican ile başladı. Warner Bros. şirketi "Batman Dönüyor" filminden büyük bir gişe başarısı beklese de yapım selefinden daha az para kazandı. Film içindeki cinsellik, şiddet ve gotik Penguen Adam tasarımı yüzünden "Batman Dönüyor" gişede istenilen başarıyı sağlamadıysa da olumlu eleştiriler aldı. McDonald's firması "Batman Dönüyor" filmi için hazırlanmış promosyonları Happy Meal ile birlikte vermeyi durdurdu Catwoman filmi de filmin bıraktığı miraslardandı. "Batman Dönüyor" filminin uğradığı mali başarısızlıktan sonra Warner Bros. şirketi baskılarını arttırmaya başladı. Stüdyo filmin genel izleyiciye hitap etmesini kararlaştırdı. Tim Burton yapımcı olmayı karar verirken onun yerine Joel Schumacher geçti. Buna rağmen filmin gidişatını beğenmeyen Michael Keaton, Batman rolünü tekrar oynamak istemedi. Yapımın çekimleri 1994 yılının Kasım ayında başladı. Val Kilmer burada Michael Keaton'ın yerini alırken, Robin'i Chris O'Donnell oynadı. Robin rolü için Leonardo DiCaprio'nun da adı geçmişti. Nicole Kidman'ın canlandırdığı Dr. Chase Meridian'ı oynamaları için Robin Wright Penn, Jeanne Tripplehorn ve Linda Hamilton ile görüşüldü. Yapımcıların favorisi Penn'di. Fakat rolü Kidman aldı. Joel Schumacher de Riddler rolünü Michael Jackson veya Robin Williams'ın oynamasını istiyordu. Fakat isteği gerçekleşemedi ve rolü Jim Carrey aldı. Bob Kane'nin eşi Elizabeth Sanders da yapımda küçük bir rol aldı. İlk filmde Harvey Dent'i oynayan Billy Dee Williams bu filmde yer almadığı için tazminat aldı. "Batman Daima", 16 Haziran 1995'te vizyona girdi ve toplamda 350 milyon dolar kazandı. Fakat film olumsuz eleştiriler ile karşılaştı. Warner Bros. Pictures 1997 yılında serinin yeni filminin gösterime girmesini kararlaştırdı. Filmin çekimleri Eylül 1996'da başlayıp Ekim 1997'de bitti. Önceki film "Batman Daima" 'da yarasa adamı oynayan Val Kilmer'ın yerine George Clooney geldi. Arnold Schwarzenegger Mr. Freeze, Uma Thurman Poison Ivy, Alicia Silverstone da Batgirl karakterleri ile filmin oyuncu kadrosuna katıldı. Mr. Freeze için ilk düşünülen isimler Sylvester Stallone ve Patrick Stewart'tı. Schwarzenegger film için 25 milyon dolar ücter aldı. Uma Thurman rolü almadan önce Poison Ivy'yi canlandırması için de Demi Moore isteniyordu. Ama Moore teklifi reddetti. "Batman & Robin", 20 Haziran 1997 tarihinde gösterime girdi ve yine olumsuz eleştiriler aldı. Film az bir mali başarı elde ederken Schumacher'in filminde yer alan homoseksüellik imaları sert eleştiriler aldı. "Batman & Robin", Altın Ahududu Ödülleri'nde birçok dalda yer aldı ve tüm zamanların en kötü çizgi roman uyarlamalarından biri oldu. Warner Bros. şirketi seriyi düzlüğe çıkarmanını yollarını arıyordu. Yeni devam filmini yönetmesi için de Joel Schumacher düşünülüyordu. Fakat Schumacher ile "Batman Daima" ve "Batman & Robin" filmlerinde çalışan Akiva Goldsman geri dönmek istemedi. 1996 yılında Warner Bros. ve Schumacher beşinci "Batman" filmini yazması için Mark Protosevich'i kiraladılar. Projenin 1999'da gösterime gireceği ilan edildi. Adı "Batman Triumphant" olan senaryonun kötü adamı Scarecrow'du. Bazı toksinler kullanan Scarecrow Joker'i diriltiyordu. Harley Quinn de Joker'in kız kardeşi olarak destekleyici bir rolde yer alıyordu. George Clooney ve Chris O'Donnell da "Batman & Robin" filmindeki rollerini tekrar edeceklerdi. Jack Nicholson'un Joker olarak geri dönmesi bekleniyordu. Steve Buscemi, Jeff Goldblum, Christopher Lloyd, Jeremy Irons ve Brad Dourif, Scarecrow rolü için gündeme geldiler. Harley Quinn rolü içinse Madonna ve Jennifer Tilly düşünülüyordu. Sonra film Andrew Davis'in eline geçti. Batman'i güreşçi Bret Hart, Robin'i Vincent Kartheiser, Scarecrow'u da Crispin Glover canlandıracaktı. Ama "Batman & Robin" filminin hem eleştirel ve de finansal açıdan istenilen başarının çok altında kalması yüzünde Warner Bros. "Batman Triumphant" projesinden vazgeçti. Stüdyo "Batman Beyond"'u gerçek filme dönüştürme ve Frank Miller'ın "" isimli çizgi romanın uyarlamasına önem verdi. Çoğu yönetici bu fikre yeşil ışık yaktı. Schumacher "kendimi sinema kültürüne iyi bir Batman filmi veremediğim için borçlu hissediyorum. Eğer filmi çekebilseydim filmin temellerini kaynak alacak ve Kara Şövalye'yi daha iyi karanlık bir şekilde çizecektim." dedi. Warner Bros. Pictures 1998 yılında "Batman: Year One" filmini duyurdu. Warner Bros. ve Joel Schumacher "Year One" projesiyle ilgilenmesine karşın Batman fanatiği Lee Shapiro ve Stephen Wise 1998 yılında "Batman: DarKnight" projesini stüdyoya önerdiler. "DarKnight" hikâyesinde Bruce Wayne ortağı Dick Grayson'ın okuduğu Gotham üniversitesinde garip kavgalar yaşanıyordu. Dr. Jonathan Crane, Gotham Üniversitesi'nde bazı deneyler yapıyordu. Dr. Kirk Langstrom, Crane yüzünden Man-Bat isimli yaratığa dönüşür. Gotham şehrinin vatandaşları Man-Bat'in kana susamış Batman olduğunun zannederler. Bruce Wayne de Man-bat'in gizli kimliğini bulmaya çalışır. Man-Bat kendi içinde "insan-canavar" çatışması yaşarken Dr. Crane de Gotham üniversitesinden kovulmasının intikamını almaya çalışır. Warner Bros. bu hikâyeyi fazla düşünmeden reddetti ve "Batman: Year One" isimli hikâyeye odaklandı. Aralık 2000'de Scott Rosenberg "Batman: Year One" 'nın senaryosunun yazmaya başladı. 2000 yılında Paul Dini, Neal Stephenson ave Boaz Yakin "Batman Beyond" 'un senaryosunun yazmaları için ayrıca Yakin, yönetmesi için de tutuldular. Film Warner Bros.'un TV'da yayınlanan animasyon filmini temel alacaktı. Fakat Warner Bros. "Batman Beyond" projesinden vazgeçerek "Batman: Year One" 'a yöneldi. Yapımcılar görevi Joel Schumacher'den devralıp filmi yönetmesi için Darren Aronofsky ile ilgileniyorlardı. Aronofsky filmin uyarlanacağı romanda ve "Ronin" 'de Frank Miller ile çalışmıştı. Yeni bir seriye başlanacak seride bu romandan ilham alacak olan Aronofsky "Batman için hayal ettiğim her şeyi hayata geçireceğim! Her şeyi! Biz tamamen yeni bir seriye başlıyoruz" dedi. Matthew Libatique ile setleri düzenlemeye başlayan Aronofsky, Batman'i canlandırması içinse bu rolü "Batman Başlıyor" filminde oynayan Christian Bale'i düşünüyordu. Aronofsky ayrıca, Frank Miller'ın "The Dark Knight Returns" adlı çizgi romanının uyarlamasını Clint Eastwood veya Paul Newman ile Tokyo'da çekmeyi tecih ettiği yönünde şakalar yapıyordu. Warner Bros. aynı zamanda Catwoman filmi için de çalışmalar yapıyordu. Fakat stüdyo 2002 yılında "Batman: Year One" 'dan vazgeçip "Batman vs. Superman" projesine döndü. Warner Bros. Pictures, J. J. Abrams'ın "Superman: Flyby" adlı senaryosunu yönetmesi için McG'yi düşünüyordu. Ama McG projeden ayrılarak "Charlie'nin Melekleri: Tam Gaz" adlı filme yöneldi. Sonra da yönetilmesi için Wolfgang Petersen ile anlaşılan filmin yerine Ağustos 2001'de Andrew Kevin Walker'ın "Batman vs. Superman" isimli senaryosundan hareketle çekilecek proje geldi. Bu film için de Wolfgang Petersen düşünülüyordu. Bilinmeyen sebeplerden dolayı "Batman vs. Superman" filminin senaryosunu tekrar yazması için Akiva Goldsman kiralandı. Goldsman'ın 21 Haziran 2001'de biten taslağı şöyleydi; Bruce Wayne yaşadığı zorluklardan dolayı suç ile mücadeleden ayrılmayı düşünür. Ölen Dick Grayson, Alfred Pennyworth ve James Gordon'un yokluğunda depresyonda olan Bruce, Elizabeth Miller'dan destek alır. Bu arada da Clark Kent de Lois Lane ile boşanma sürecindedir. Clark ve Bruce yakın arkadaşlardır. Balayından sonra Joker, Elizabeth'i öldürür ve Bruce Wayne intikam çalışmalarına başlar. Bruce onun ölümü için Clark'ı suçlar ve birbirleriyle savaşmaya başlarlar. Lex Luthor da ikisinin bu durumunu fırsat bilerek kendi planlarını uygulamaya çalışır. İkisi güçlerini birleştirir ve Luthor'u durdurur. Christian Bale ve Josh Hartnett, Batman ve Superman rolleri için düşünülüyordu. Bale daha sonra "Batman Başlıyor" adlı filmde yer aldı. Filmin yapımına 2003 yılında başlanacaktı ve gösterim tarihi de 2004 yazı olacaktı. Warner Bros. projeye yeşil ışık yakmasına rağmen Wolfgang Petersen "Truva" (2004) filmini yönetmek için projeden ayrıldı. Warner Bros. şirketi de "Superman: Flyby" filmine ve yeni Batman serisine ağırlık verdi. Kasım 2002'de çizgi roman yazarı Joss Whedon'ın projesi Warner'dan geri döndü. Aralık 2003'te yeni Batman serisinin ilk filmini yönetmesi için Christopher Nolan ile anlaşıldı ve ortaya "Batman Başlıyor" filmi çıktı. Nolan'ın Batman üçlemesinin "Kara Şövalye Yükseliyor" filmiyle bitmesinin ardından, Haziran 2013'te Warner Bros. yönetmen Zack Snyder ve senarist David S. Goyer'in "Çelik Adam" filminin devamı için geri döneceklerini açıkladı. Filmin yayını için 2014 düşünülüyordu. Diğer ay Snyder, San Diego Comic-Con International'a "Çelik Adam" filminin devamını doğruladı. Artık yeni yayın tarihi 2015 olarak ayarlanmıştı ve Superman ve Batman ilk defa sinematik biçimde tanışacaklardı. Goyer ve Snyder hikâyeyi ortak yazarken, Goyer senaryoyu tek başına yazdı. Christopher Nolan'da yönetici yapımcı oldu. "" filmi 25 Mart 2016 tarihinde gösterime girdi. İlk başta filmi David Fincher yönetecekti. Sonradan teklifi reddetti. Onun yerine seçilen yönetmen Christopher Nolan ve yardımcı senarist David S. Goyer 2003 yılında "Batman Başlıyor" filmini yazmaya başlarken karakterin gerçek kişiliğine sadık kalıp ortaya humanizm ve realizmden beslenen bir film çıkarmaya çalıştılar. Çekimleri İngiltere ve Chicago'da gerçekleştirilen filmde bilgisayar desteğinden çok az faydalanıldı. Film için yeni Batmobile ve yarasa mağarası yaratıldı. "Batman Başlıyor" finansal ve eleştirel açıdan başarılı oldu. Film 15 Haziran 2005 günü ABD ve Kanada'da 3,858 sinema salonunda gösterime girdi. Açılış haftasında 48 milyon dolar kazanan yapım toplamda 370 milyon dolar gişe hasılatı elde etti. Rotten Tomatoes sitesinde yapılan yorumların %84'ü olumlu yöndeydi. Eleştirmenler bu filmin öncekilere oranla çizgi romandaki karakterlerin dünyası ile daha çok benzediğini ve karanlık olduğunu söyledi. "Batman Begins" karakterin Hollywood'taki popüleritesini arttırdı. Devam filminde tekrar yönetmenlik koltuğuna oturan Christopher Nolan bu filmde yardımcı yazar olarak yanına kardeşi Jonathan'ı aldı. Heath Ledger'in canlandırdığı Joker ve Aaron Eckhart'ın hayat verdiği İki Yüz gibi yeni karakterlerin eklendiği filmin çekimleri 2007 Nisan'ında Chicago şehrinde başladı. Diğer çekimler Pinewood Stüdyoları'nda ve Hong Kong'da yapıldı. 22 Aralık'ta filmin oyuncularından Heath Ledger, dairesinde aşırı dozda aldığı ilaç yüzünden ölü olarak bulundu. Filmin ilk çıkan afişlerinde ve fragmanlarında Heath Ledger'in Joker'ine odaklanan Warner Bros. oyuncunun ölümünden sonra karaktere tekrar ağırlık verdi. Filmin galası 16 Temmuz'da yapıldı ve ilk haftasında rekor sayıda bilet sattı. Çok olumlu eleştiriler alan film önceki filmin gişe hasılatı geçerek Amerika'da 500 milyon dolar kazandı ve haftalarca box office listesinin zirvesinde yer aldı. Sekiz dalda Akademi Ödülü'ne aday oldu. En İyi Yardımcı Aktör ve En İyi Ses Kurgusu ödüllerini kazandı. Warner Bros. Pictures yöneticilerinden Jeff Robinov üçüncü filmin 2011 yılında gösterime gireceğini açıkladı. Devam filmini çekmek istemeyen Nolan ""Hikâye beni çekebilecek mi? En önemli soru bu. Kendime şunu soruyorum: Kaç tane iyi bir üçüncü devam filmi var ki"?". Gary Oldman, Nolan'ın döneceğinden emin olduğunu, Bale de Nolan geri dönerse kendisinin de geri döneceğini söyledi. Oldman üçüncü filmde Gordon ve Batman'in daha çok yakınlaşacağını belirtti. Ayrıca filmin kötüsünün Riddler olacağını da ekledi. Nolan da eğer filmi yönetirse Robin'in olmayacağını açıkladı. Christian Bale de devam filminde Robin'in olması durumunda asla oynamayacağını belirtti. Ayrıca Nolan Penguen'in filmde yer almasının zor olacağını söyleyerek "Filmin içine onu koymak zor olacaktır" dedi. 27 Temmuz 2012 tarihinde vizyona giren filmde Bruce Wayne rolünü tekrar Christian Bale üstlenirken Kedi Kadın rolünü Anne Hathaway oynadı ve film olumlu eleştiriler aldı. Filmde diğer roller ise Lucius Fox'u Morgan Freeman Miranda rolünü Marion Cotillard ve Alfred rolünde ise isim değişmedi ve rolü Michael Caine üstlendi. Yönetmen koltuğunda ise 3. kez Christopher Nolan oturdu. Filmin senaristliğinde yine Christopher Nolan'ın kardeşi Jonathan Nolan'a David S. Goyer ve Bob Kane eşlik etti. 250 milyon dolar bütçeli film açılış haftasında ABD'de 160 Milyon dolar kazandırdı. Filmin sadece ABD'deki gösterimlerinde 4404 salonda 422 Milyon dolar dolar kazandırdığı tahmin ediliyor. Filmin resmi ismi "" Mayıs 2014 yılında ortaya çıktı. Snyder "vs" yerine "v" kullanıldığını belirtti. Snyder'a göre film "Kara Şövalye Dönüyor" adlı çizgi romandan esinlendi. Kasım 2013'te ancak Snyder filmin çizgi romandan uyarlanmayacağını söyledi. Film "Çelik Adam" filmine takiben tasarlandı. Filmin oyuncu kadrosunda Superman rolünde Henry Cavill yer alırken Batman rolünde ise Ben Affleck yer aldı. Filmde aynı zamanda Wonder Woman (Gal Gadot), Aquaman (Jason Momoa), Cyborg (Ray Fisher) ve Flash (Ezra Miller) karakterleri de yer aldı. Lois Lane rolünü "Çelik Adam" filminden Amy Adams oynarken, Lex Luthor rolünü Jesse Eisenberg oynadı. Alfred Pennyworth rolünü ise Jeremy Irons oynadı. 25 Mart 2016'da gösterime giren film eleştirmenlerden olumsuz yorumlar aldı. Şubat 2007'de Warner Bros. karı koca olan Michele ve Kieran Mulroney'i "Adalet Birliği" filminin senaryosunu yazması için tuttuğunu açıkladı. Michele ve Kiernan Mulroney resmi olarak "Adalet Birliği: Ölümlü" isimli senaryolarını Warner Bros.'a sundular. George Miller Eylül 2007'de yönetmenlik için imzayı attı. Warner Bros. ve Miller çekimlere derhal başlamak istedi fakat yapım üç ay ileri atıldı. "Adalet Birliği: Ölümlü" aslında Sydney'de çekilecekti. Fakat Avustralya hükümeti, yeterince Avustralyalı oyuncuya yer vermediklerini hissettiklerinden dolayı Warner Bros.'un %40'lık vergi indirimini reddetti. Yapımın gecikmeye devam etmesi ve Temmuz 2008'de "Kara Şövalye"'nin başarısıyla Warner Bros. ana kahramanın bireysel filminin gelişimine odaklandı ve Batman üçlemesini 2012'de "Kara Şövalye Yükseliyor" filmiyle bitirmesi için Christopher Nolan'a izin verdi. 2013'te "Çelik Adam" filminin yayınlanmasıyla birlikte Goyer devam filmi yanı sıra Beall'in taslağının hurdaya dönmesiyle "Adalet Birliği" filminin de senaryosunu yazmak için tutuldu. Daha sonra devam filmi "" olarak açıklandı. Nisan 2014'te Zack Snyder'ın, Goyer'in "Adalet Birliği" senaryosuna yönetmenlik edeceği açıklandı. 1989 yılında çekilen "Batman" filminde suçla mücadele eden zengin işadamını Michael Keaton canlandırdı. Keaton, Frank Miller'ın "The Dark Knight Returns" adlı eserini görene kadar, Adam West'in 1960'larda yayınlanan dizideki Batman portresinden kaynak almayı planlıyordu. İlk başta rolün altından kalkabileceği şüpheler doğuran Michael Keaton, hakkında yapılan eleştirileri haksız çıkararak yarasa adam rolünde beğeni topladı. Birçok yerde Batman'i canlandıran en iyi aktör olarak kabul gördü. Keaton, Tim Burton'ın yönetmenlik görevini bırakıp yapımcı olmasından sonra Batman Daima filminde rol alması için gelen teklifi reddetti. Alec Baldwin ve Kurt Russell'ın adlarının geçtiği role Val Kilmer seçildi. Roger Ebert, Kilmer'ın performansının Keaton kadar olmasa da iyi olduğunu yazdı. "Batman Daima" filmiden sonra devam filminde yer almak istemeyen Kilmer'ın yerine bu sefer George Clooney geldi. O sıralarda yıldızı yeni yeni parlamış olan Clooney için genel görüş, rolde başarılı olmadığıydı. Homoseksüellik imalarının bulunduğu filmde Clooney karakteri bir eşcinsel gibi oynadığını söyledi. "Batman: Year One" ve "Batman vs. Superman" adlı gerçekleşmeyen projelerde Batman'i oynaması düşünülen Christian Bale, 2005 yılında gösterime giren "Batman Başlıyor" ve onun 2008 yapımı devam filmi "Kara Şövalye"de karaktere hayat verdi. Daha önce oynadığı "Makinist" filminde rolü gereği kilo verip zayıflayan Bale "Batman Başlıyor" için kilo aldı ve ağırlık çalıştı. Bale performansı genel olarak olumlu eleştiriler aldı. "" filmi için Batman rolüne Ben Affleck seçildi. Affleck başlangıçta Batman rolü için isteksizdi. "Kendimi geleneksel kalıpta zinde hissetmiyordum. Fakat sonra Zack bana fikri gösterdi ve bu Nolan ve Bale'ın yaptığı harika filmlerden farklı olacaktı. Heyecanlanmıştım" diyen Affleck, kadroya girmesi yüzünden çizgi roman hayranları tarafından önemli tepkiler aldı. Rolden alınması için birçok çevrimiçi dilekçe talep edildi. Affleck, önceki Batman oyuncularının aksine rol için protestocular tarafından gözünün yeterince korkutulduğunu düşünmedi. 1989 yılında çekilen "Batman" filminin müziklerini ilk defa bir aksiyon filminde çalışan Danny Elfman besteledi. Yapım için çıkarılan soundtrack albümü ise Prince tarafından hazırlandı. "Batman Returns" 'te de çalışan Elfman "Batman Daima" 'da yerini Elliot Goldenthal'a bıraktı. Goldenthal, "Batman & Robin" filminde de besteci olarak yer aldı. Christopher Nolan'ın ""Batman Begins"" ve ""Kara Şövalye"" filmlerinin müziklerini ise Hans Zimmer ve James Newton Howard besteledi. "Kara Şövalye" filminde Joker'in tema müziğini Zimmer, İki Yüz'ün tema müziğini Howard hazırladı. Howard ve Zimmer'in eseri olan parçaların yer aldığı iki filmin soundtrack albümü de iyi satış oranları yakaldı. Chtistopher Nolan'ın Batman üçlemesinin ve gene "Çelik Adam" filminin müziklerini besteleyen Hans Zimmer, """" filminin müziklerini de besteledi. Nolan'ın Batman karakterinden kurulmuş aynı temayı işledi, yeni bir tema kullanmadı. Ayrıca Junkie XL'de beste için iş birliği yaptı ve Batman içinde beste yaptı. Jean Vigo Jean Vigo, (26 Nisan 1905 - 5 Ekim 1934) Fransız yönetmen. 1930'ların sinemasının realist dilini geliştirmesine büyük katkısı oldu. 1950'lerin sonu ve 1960'larda Fransız sinemasında gelişen Yeni Dalga hareketine esin verdi. Jean Vigo, 26 Nisan 1905'te Emily Clero adıyla Katalan asıllı İspanyalı anarşist bir militan olan Eugene Bonaventure de Vigo' nun (takma adıyla "Miguel Almereyda") oğlu olarak Paris'te "Rue Polonceau" 'da dünyaya geldi. Annesi Emily Clero'ydu. Çocukluğu ailesi ile birlikte sürekli yer değiştirerek geçti. Babası 13 Ağustos 1917 gecesi hapishanedeyken öldürülecekti. İddialara göre bundan cezaevi yönetimi sorumluydu. Bu olayın ardından annesi onunla pek fazla ilgilenmedi ve onu yatılı bir okula gönderildi. Bu esnada güvenliği için gerçek adı gizlendiğinden, ismi "Jean Sales" olarak değiştirilmişti. Vigo, yaşamı boyunca babasının gizemli ölümü ve yalnız başına yatılı okula gönderilmesinin olumsuz etkilerinin üstesinden tam olarak gelemeyecekti. 1922'de yeniden Paris'e döndü ve Chartres yakınlarında bulunan Lycee Marceau'ya devam etti. 1925'te Sorbonne yazıldı. 1929 yılında evlendiği Elizabeth Lezinska bir sanayicinin kızıydı. Ondan 1931 yılında -daha sonra sinema eleştirmeni olacak olan-Luce Vigo adlı bir kızı oldu. Çocukluğundan beri oldukça sağlıksız olan Jean Vigo, henüz 29 yaşındayken tüberküloza bağlı septisemi nedeniyle Paris'te yaşamını yitirdi. 23 yaşından sonra Jean Vigo' nun sinemaya duyduğu ilgi arttı ve satın aldığı kamerayla tedavi olmak amacıyla gittiği Nice' te, kısa bir belgesel olan ilk filmi À propos de Nice'i ("Nice Hakkında") (1930) çekti. İki yıl sonra yüzücü Jean Taris' in yaşamın anlattığı Taris, roi de l'eau filmini yaptı. 1933' te daha sonra başyapıtı sayılacak olan Zéro de conduite' yi çekti. Bu film Vigo'nun kendi yatılı okul yaşamından izler taşıyan ve otoriteyi sert bir şekilde eleştiren, oldukça kişisel ve başarılı bir filmdi. Film, "Fransız ruhuna aykırı öğler taşıdığı" gerekçesiyle Fransız hükûmeti tarafından derhal sansürlendi. Bu durumun getirdiğu umutsuzluğa rağmen 1934 yılında, bir mavnada birlikte yaşamaya çalışan genç bir çiftin öyküsünü romantik ve realist öğelerle harmanlayarak anlattığı filmi L'Atalante' yi çekti. Vigo bu filmin çekimlerinden kısa bir süre sonra, filmin montajını yapamadan yaşamını yitirecekti. Yapımcılar Vigo'nun burjuvaziyi eleştiren ilk filmi À propos de Nice gibi, bu filmin anlatımını da sert bulduklar ve filmi keserek değiştirdiler. Tüm filmlerinin toplamı süresi ancak üç saat tutan Vigo' nun filmleri, günümüzde sinemada şiirsel realizmin en güzel örnekleri arasında gösterilmektedir. Yaşadığı dönemde çok fazla eleştirilen ve sansüre uğrayan Vigo, 1945' ten sonra yeniden keşfedildi. Özellikle de Fransa'da 1950'lerin sonunda başlayan ve 1960'larda etkili olan Fransız Yeni Dalga hareketindeki genç yönetmenlere esin vererek unutulmazlar arasına girdi. Prix Jean Vigo, Fransa' da Jean Vigo adına düzenlenen ve yıllık olarak verilen önemli bir sinema ödülüdür. Gazi Gazi (Arapça: غازى‎), İslamiyet'te gazaya veya gazveye katılan kişilere verilen unvan. İslamiyet'e göre gazi için gazada elde edilen ganimet dini bir mükafattır. Ganimetin beşte dördünün bilfiil harbe girmiş olsun veya olmasın, muharebede hazır olan askerler arasında taksim edilmesi icap eder. Günümüz Türkçesinde anlam değişmesine uğramış olup "savaşa katılmış kişi" anlamında kullanılmaktadır. Drakula Frankenştayn'a Karşı Drakula Frankenştayn'a Karşı, Al Adamson'ın yönetmenliğini üstlendiği 1971 tarihli trash yani çöp korku filmidir. Filmde J. Carrol Naish, tekerlekli sandalyeye bağlı Dr. Frankenştayn'nın bir uyarlaması olan Dr. Duryea rolünde ve Lon Chaney Jr. onun dilsin asistanı rolündedir. Film Troma Entertainment tarafından yayına sunulmuştur. Lon Chaney Jr.'nin ve J. Caroll Naish'ın son filmidir. 1120'ler Hasan Tahsin Abakan Hasan Tahsin Abakan (1920, Üsküp - 24 Eylül 2019), Türk öğretmen. Abakan'ın yaşamı Yücel İzmirli ve Zühal İzmirli tarafından 2008'de yazılan "Makedonya'dan Esen İmbat" kitabına konu olmuştur. Yüzyıllardır Üsküp'te yaşayan bir ailenin kızı olan Kamile Hanım ile yine Üsküp yakınlarında Pagaruşa köyünden, Torbeş (Türkbaş) kökenli, tüccar Salih Ömer Bey'in oğlu olarak 1920'de Üsküp'te doğdu. Balkan Savaşları sırasında, Osmanlı Devleti idaresi altındaki Üsküp'e giren Sırplardan kaçan aile, geçici olarak Selanik'e göç etmişti. II. Balkan Savaşı sonrasında ise Üsküp'e dönmek zorunda kalmışlardı. I. Dünya Savaşı'nı da burada yaşayan aile, Almanlar ve yanlarında savaşa katılan devletlerin yenilmesi sonucu Sırpların tekrar Üsküp'e girmesiyle Sırbistan'da, Sırp, Hırvat ve Sloven Krallığı (Yugoslavya Krallığı) şeklinde ortaya çıkan yeni oluşumun yönetimi altında yaşamaya başlamışlardı. Hasan Tahsin Abakan sekiz yaşındayken Türkiye'ye göçmeye karar veren aile, Kütahya'ya yerleşip burada tuhafiye dükkânı açtı. Hasan Tahsin Abakan, ilkokulu Kütahya’daki "Gazi Mustafa Kemal İlkokulu"nda okumuş, Kütahya Ortaokulu’na devam etmiş, orta son sınıfta, okulu Kütahya Lisesi olmuştu. Bu okulda, Eflatun Cem Güney onun Türkçe öğretmeni olmuştu. Babasının işleri dolayısıyla bir süre Eskişehir’de okuyan Hasan Tahsin Abakan, ailesinin İzmir’e yerleşmesiyle Buca Ortaokulu ve 1934-1935 öğretim yılından itibaren de İzmir Erkek Lisesi’ne (Şimdiki İzmir Atatürk Lisesi) devam ederek buradan mezun oldu. Öğretmenleri arasında sonradan milletvekilliği yapan; Sait Odyak, Nazmi İlker, Esat Çınar, Behzat Bilgin gibi isimler yer aldı. Hasan Tahsin Abakan, Mustafa Kemal Atatürk’ü, hem Kütahya Ortaokulu’na geldiğinde hem de 1934 baharında, İran Şahı ile İzmir’e gelişinde çok yakından gördü. 1928'de Latin alfabesinin kabul edilmesi ile başlatılan eğitim seferberliği içinde, öğretmen ihtiyacını sadece Gazi Eğitim Enstitüsü ve Yüksek Öğretmen Okulu gibi az sayıda kurumla karşılamakta güçlük çekilmekteydi. 1930'lu yıllarda Türkiye Cumhuriyeti Millî Eğitim Bakanlığı çareyi, ortaokul mezunlarına ilkokullarda, lise mezunlarına da ortaokullarda yardımcı öğretmenlik yapabilme imkânı tanımakta bulmuştu. Hasan Tahsin Abakan bu kapsamda 1938 Eylül'ünde tavsiye yolu ile başvurduğu Karşıyaka Ortaokulu'nda yardımcı matematik öğretmeni olarak kariyerine ilk adımını attı. Daha sonra 1940 yılı yazında, İstanbul Üniversitesi Fen Fakültesi’nde, orta dereceli okullar matematik öğretmenliği yeterlilik sınavında, Profesör Kerim Erim ve Cahit Arf’ın da yer aldığı imtihan komisyonundan geçerek matematik öğretmeni oldu. 1941 yılının Ocak ayında, Vodina, İştip kökenli bir Türk ailesinin kızı olan Müşerref Hanım’la evlendi. Öğretmenlik stajını tamamlayan Hasan Tahsin Abakan, 1942 yılının Eylül’ünde Ankara’daki Yedek Subay Okulu’na gitti ve Nisan 1943'te kurasının İstanbul Hadımköy Trakya Tahkim Komutanlığı’na çıkmasıyla, Babanakkaş köyünde yerleşik Merkez İstihkam İnşaat Taburu’na levazım subayı olarak tayin edildi. II. Dünya Savaşı şartlarında askerliğini tamamladıktan sonra Nisan 1945'te terhis oldu ve aynı yıl Karşıyaka Lisesi adını alan okulunda döndü. 1974'ten emekliye ayrılışına kadar ders verdiği bu okulda, idarecilik görevlerinde de bulundu. 1952-1957 yılları arasında, Karşıyaka’da ilklerden sayılabilecek bir anaokulunun kuruluşunda rol oynadı. 1958’de arkadaşlarıyla beraber Numune Kız Koleji’ni kurdular. 1963’te açtığı Karşıyaka’nın ilk dershanesi olan Ulus Dershanesi’nin fikir babası ve kurucularındandı. Yazlarını ailecek 1953 yılından beri Ödemiş-Bozdağ’da geçiren aile, Karşıyaka’da bir ev sahibi olduktan sonra 1967 yılında Urla Zeytinalanı’nda bir ev yaptırıp yaz-kış vakitlerinin çoğunu burada geçirmeye başladılar. Tam otuz altı yıla yakın aynı okulda görev yapan Hasan Tahsin Abakan, 1974'te emekli olduktan sonra 1984’ten bu yana yirmi dört yıldır karşılıksız matematik dersleri vermeye devam etti. Hasan Tahsin Abakan’ın oğlu Tankut Abakan, özel bir fabrikada yöneticilik yaparak emekli olmuştur. Kızı Ayça Abakan da BBC’de çalışmaya başlayarak Londra’ya yerleşmiştir. Hasan Tahsin Abakan, altmış yedi yıllık hayat arkadaşı Müşerref Hanım’ı, 19 Eylül 2007'de kaybetti. Karşıyaka Lisesi ve öğrencileri, onun adına her yıl "Cevdet Bilsay ve Hasan Tahsin Abakan Matematik Yarışması"nı düzenlemektedirler. Ayrıca, Ocak 2011'de adının Karşıyaka ilçesinde uygun bir sokak veya parka verilmesi Karşıyaka Belediye Meclisi tarafından kararlaştırıldı. Alessio Cerci Alessio Cerci (d. 23 Temmuz 1987; Velletri, İtalya), Süper Lig takımlarından Ankaragücü'nde forma giyen ve sağ açık mevkisinde görev yapan İtalyan futbolcudur. 23 Temmuz 1987'de İtalya'da doğdu. Velletri'de doğdu ama Roma'da büyüdü. Roma Gençlik Takımı'nda Campianato Primavera'yı kazandı. Oyun stili sebebiyle lakabı "Valmontone'deki Henry" oldu. Altyapı kariyeri Roma'da geçti. 16 Mayıs 2004'te ilk kez Roma formasıyla Sampdoria'ya karşı forma giymiştir. 2006-2007 sezonunda Brescia'ya kiralık verilmiştir ve burada 21 maçta görev almıştır. 2007-2008 sezonunda ise yine SERIE B takımlarından Pisa'ya kiralık gitmiştir. Bu sezonda 26 maçta görev alıp 10 gole imza atmıştır. 2008-2009 sezonunda SERIE A takımlarında Atalanta'ya kiralık gitmiştir. Bu sezonda 13 maçta görev alabilmiştir.Sezon bitiminde Roma kulübüne geri dönmüştür. 6 kez U-21 millî takımının formasını giymiştir. Millî takımdaki ilk golü 2007 Avrupa 21 Yaş Altı Futbol Şampiyonası turnuvasında Azerbaycan'a attığı goldür. Claude Chabrol Claude Chabrol , (d. 24 Haziran 1930 - ö. 12 Eylül 2010), Paris doğumlu Fransız yönetmen, oyuncu, yapımcı ve senarist. Fransız Yeni Dalga hareketinin üyelerinden biridir. Çektiği ilk film olan "Le Beau Serge" "(Yakışıklı Serge)" (1958) itibarıyla tanınmış bir yönetmen haline gelen Chabrol, "Le Boucher" (1970) de dahil olmak üzere çektiği macera ve gerilim filmleriyle tanınır. Chabrol ve "Yeni Dalga" üyelerinden Éric Rohmer, birlikte yaptıkları bir çalışmada "The Wrong Man" (1957) adlı filmi üzerinden Alfred Hitchcock'un filmleri üzerine bir çalışma yayınlamışlardır. (Paris: Éditions Universitaires, 1957) Chabrol ilk karısı Agnès'ten boşandıktan sonra aktris Stéphane Audran ile evlenmiş ve ondan bir aktör olan Thomas Chabrol adlı bir oğlu olmuştur. Üçüncü eşi ise Aurore Paquiss' tir. Yönetmen hastalanarak Pariste ölmüş Montparnase mezarlığına gömülmüştür. Trakai Trakai ( Karayca: "Troch", okunuşu Troh/Trok) Litvanya'da bulunan tarihi ve turistik bir şehirdir. Litvanya'nın başkenti Vilnius'un 28 km batısında yer alır. 11.52 km alan üzerine kurulu şehrn nüfusu 2007 sayımına göre 5.357 kişidir. Trakai'nin tarihi boyunca şehirde Karaylar, Tatarlar, Litvanyalılar, Ruslar, Yahudiler ve Polonyalılar yaşamıştır. Trakai Tarihi Millî Parkı en önemli turistik alanıdır. Trakai'nin kardeş şehirleri: Amerika Birleşik Devletleri tarihi ABD tarihi üzerinde Amerika Birleşik Devletleri'nin kurulduğu Kuzey Amerika topraklarının tarih öncesi dönemlerden günümüze kadar uzanan tarihidir. Amerika'nın 15. yüzyılın sonlarında Kristof Kolomb tarafından keşfedilmesinden önce bu topraklarda yüzyıllardır sadece Kızılderililer yaşamaktaydı. Keşiften sonra başta İspanya, Fransa ve Büyük Britanya olmak üzere aralarında Hollanda, İsveç ve Portekiz'in de dahil olduğu birçok Avrupa ülkesi buralarda sömürgeler kurdular. Bu sömürgeler arasında Britanya'ya ait On Üç Koloni de vardı. Günümüzdeki ABD 18. yüzyılda Britanya İmparatorluğu'na ait bu sömürgelerin bağımsızlıklarını kazanması sonucu oluşmuştur. ABD doğal kaynaklarının zenginliği, genç ve dinamik bir insan gücüne sahip olması nedeniyle 19. yüzyıl boyunca hızla sanayileşti. Ancak 1861-1865 yılları arasında çıkan Amerikan İç Savaşı ülkeyi parçalanma tehdidi altına soktu. Savaş kuzeydeki eyaletlerin başarısıyla sonuçlandı ve ABD tekrar hızlı bir gelişme dönemine girdi. 20. yüzyıl başlarında çıkan I. Dünya Savaşı'nın İtilaf Devletleri tarafından kazanılmasında önemli bir rol oynadı. II. Dünya Savaşı'nda da Almanya, İtalya ve Japonya'ya karşı büyük bir başarı kazanan ABD artık bir süpergüç haline gelmişti. Bu iki dünya savaşından sonra dünya ülkeleri iki kutuba ayrıldılar. Soğuk Savaş adıyla anılan bu dönemde ABD NATO örgütü çatısı altında Batı Bloğunun liderliğini üstlenirken, Sovyetler Birliği Doğu Bloğunun (Varşova Paktı) lideri durumundaydı. Soğuk Savaş yılları boyunca ABD başta Kore Savaşı ve Vietnam Savaşı olmak üzere birçok savaşlara katıldı. 1989 yılında Berlin Duvarı'nın yıkılışı ardında Soğuk Savaş sona erdi. 1990 yılında Irak'ın Kuveyt'i işgal etmesi üzerine çıkan I. Körfez Savaşı'nda ABD, Irak ordusunu yendi. ABD 1995 ve 1999 yıllarında NATO ülkelerinin yardımıyla Bosna Savaşı'na ve Kosova Savaşı'na müdahale etti. 2001 yılında New York ve Washington, DC gibi büyük ABD kentleri 11 Eylül saldırılarına sahne oldu. Bu saldırılara yanıt olarak ABD 2001 yılında Afganistan Savaşı ve 2003 yılında da Irak Savaşı'nı başlattı. Bu savaşlar hâlen sonuçsuz bir şekilde devam etmektedir. ABD topraklarında bulunan en eski insan izi 14.000-30.000 yıl öncesine dayanmaktadır. Bu insanların son Buzul Çağı sırasında Bering Boğazı'nın sularının donarak bir köprü oluşturması sonucu Doğu Sibirya'dan Alaska'ya yürüyerek geçtikleri sanılmaktadır. Bu insanlar ABD'nin yerlileri (kızılderililer) olarak bildiğimiz insanların atalarıdır. Göçebe olan bu yerliler Apaçi, Mohawk, Cheyenne, Navaho, Cherokee gibi birçok kabile oluşturdular. Günümüzdeki ABD topraklarına ilk ayak basan Avrupalı Kristof Kolomb'dur. Amerika'ya yaptığı ikinci yolculuğunda 19 Kasım 1493 günü günümüzde ABD'nin bir parçası olan Porto Riko'ya ayak basmıştır. 16. yüzyıl boyunca İspanya, Hollanda, İngiltere, Fransa, İsveç ve Portekiz ülkelerine ait kaşifler ABD topraklarına girerek koloniler kurdular. İspanyol kâşif Juan Ponce de León 1513 yılında ABD'nin güneydoğu sahillerine ulaşarak bölgeye Florida adını verdi. Fransız kâşif Jacques Cartier sadece Kanada değil Hudson Körfezi'nden Kayalık Dağlar'a kadar uzanan ve günümüzde ABD'ye ait olan Louisiana dahil birçok bölgeyi Fransa'nın kolonisi haline getirmiştir. İngiltere'nin ABD topraklarındaki varlığı İspanya ve Fransa'ya göre çok daha yenidir. 14 Mayıs 1607 tarihinde İngilizlerin Jamestown, Virjinya'da kurduğu koloni İngiltere'nin Amerika'daki en eski kolonisi olarak kabul edilmektedir. Bu koloni kısa zamanda dağılmış ve yok olmuştur. Ancak 1620 yılında Mayflower adlı bir gemiyle İngiltere'nin Plymouth limanından yola çıkan bir grup İngiliz yurttaşı günümüzdeki ABD'nin Massachusetts eyaleti sınırları içinde yer alan bir sahile ulaşmış ve burada Plymouth Bay Colony adı verilen koloniyi kurmuştur. 17. yüzyıl boyunca ABD'nin doğu kıyısında İngilizler başka koloniler de kurdular. 1733 yılına gelindiğinde bu koloniler On Üç Koloni adı altında Britanya İmparatorluğuna bağlı bir sömürge haline geldiler. Avrupa'nın büyük güçleri arasında 1756-1763 yılları arasında süren Yedi Yıl Savaşları Birleşik Krallık'ın zaferiyle sonuçlandı. Ancak savaşın borçlarını ödeyebilmek için Birleşik Krallık Kuzey Amerika'daki kolonilerine ağır vergiler yüklemeye karar verdi. Bu vergiler kolonilerde büyük bir sıkıntı yarattı. Çaya yüklenen vergileri protesto etmek amacıyla Boston kentinin halkı 1773 yılında Boston Çay Partisi adı verilen olayda İngiliz gemilerine yüklü çay balyalarını denize attılar. Önceleri dar amaçlı olan bu eylemler kısa zamanda bağımsızlık taleplerine dönüştü. 19 Nisan 1775'te Boston'a 20 km uzaklıktaki Lexington ve Concord kasabalarında çarpışmalar başladı. Ayaklanmacılar Boston'u kuşattılar. Kuşatma 1 yıl kadar sürdü. Sonunda Amerikan generali Henry Knox Ticonderoga Kalesi'nden ele geçirdiği toplarla ayaklanmacıların yardımına yetişti. Kuzey Amerika'daki İngiliz kuvvetlerinin komutanı General William Howe'u kenti boşaltmaya zorladı. Böylece 17 Mart 1776'da kuşatma sona erdi ve kent Amerikalıların eline geçti. 4 Temmuz 1776'da Amerikalılar bağımsızlıklarını ilan ettiler. Kurulan bu devlete Amerika Birleşik Devletleri (ABD) adı verildi. Bağımsızlık savaşı 1776 yılı sonlarında zor günlere girdi. 27 Ağustos'ta Amerikan ordusunun başkomutanı General George Washington Birleşik Krallık güçlerine yenilerek Manhattan içlerine çekildi. Amerikalılara 1776'dan başlayarak el altından para ve malzeme yardımı yapan Fransa, 1778'de filolarını ve ordularını hazırlamaya başladı ve sonunda Haziran 1778'de İngiltere'ye savaş ilan etti. Kuzeyde durumun büyük ölçüde sürüncemede kalmış olmasına karşılık Fransızlar güneyde, İngilizlerin elindeki Savannah'ı ve büyük önemi olan Yorktown'ı kuşattılar. 1780'den sonra deniz savaşı daha çok İngilizlerle Amerikalıların Avrupalı müttefikleri arasında geçti. Britanya Adaları çevresinde toplanan Amerikalılara ait gemiler ve komutanları John Paul Jones, savaş boyunca 1.500 İngiliz ticaret gemisiyle 12.000 İngiliz denizcisini ele geçirdiler. 1780'den sonra İspanya ve Hollanda, Britanya Adaları'nı çevreleyen sularda büyük ölçüde denetim kurarak İngiliz deniz gücünün açık denize çıkamaz hale gelmesine yol açtılar. Sonunda 3 Eylül 1783 tarihinde imzalanan Paris Antlaşması ile İngiltere, batıda Mississippi Nehrini de içine alan geniş sınırlarla, Amerika'nın bağımsızlığını tanıdı. Kanada İngiltere'nin elinde kaldı. Florida İspanya'ya verildi. Antlaşmanın imzalanmasından 3 ay sonra 25 Kasım 1783 tarihinde en son İngiliz askeri New York kentini terketti. 1787 yılında ABD Anayasası kabul edildi. 1789 yılında yapılan ilk başkanlık seçimlerinde başkomutan George Washington ABD'nin ilk başkanı seçildi. ABD'nin bağımsızlığını kazandığı andaki toprakları Atlas Okyanusu kıyısında günümüzdeki yüzölçümünün üçte biri civarında bir alandan oluşuyordu. Batısındaki topraklar Fransa'ya aitti. ABD'nin 3. başkanı Thomas Jefferson bu toprakların ABD için gelecekteki önemini anlamıştı. Fransa'nın başındaki Napolyon Bonapart yönetimine bu toprakları para karşılığı ABD'ye satma teklifini getirdi. 2.147.000 km²lik bu alan 1803 yılında 78 milyon Fransız Frankı (15 milyon Amerikan doları) karşılığında ABD'ye satıldı. Satın alınan Louisiana toprakları günümüzde kısmen veya tamamen ABD'nin 15 eyaletini kapsamaktadır (Arkansas, Missouri, Iowa, Oklahoma, Kansas, Nebraska, Minnesota, Kuzey Dakota, Güney Dakota, Meksiko, Teksas, Montana, Wyoming, Colorado ve Louisiana). 1812 yılında ABD başkanı James Madison Birleşik Krallık'a savaş açtı ama savaş sınırları değiştirmedi. 1823 yılında başkan James Monroe ABD Kongresi'nde bir konuşma yaparak Avrupa ülkelerinin Amerika'ya müdahele etmelerini yasaklayan Monroe Doktrinini açıkladı. 1830 yılında başkan Andrew Jackson Mississipi Nehri'nin doğusunda kalan yerlilerin yurtlarından çıkarılarak zorla batıdaki Yerli Topraklarına göç ettirilmesini amaçlayan Yerli İskân Yasasını imzaladı. Gözyaşı Yolu olarak tarihe geçen bu zorunlu göç sırasında çoğu kelepçeli olan Choctaw ve Cherokee yerlilerinin dörtte biri yolda öldü. 1845 yılında o zamana kadar bağımsız bir ülke olan Teksas Cumhuriyeti başkan John Tyler tarafından ABD topraklarına katıldı. Bunu kabul edemeyen Meksika Teksas'a müdahele edince Meksika-Amerika Savaşı patlak verdi. Amerikalı General Winfield Scott Veracruz üzerinden Meksiko'ya yürüdü. Meksiko'nun 14 Eylül 1847'de düşmesiyle savaşın askeri aşaması sona erdi. 2 Şubat 1848'de Guadalupe Hidalgo Antlaşması imzalandı. Antlaşmayla bugünkü New Mexico, Nevada, Arizona ve Kaliforniya eyaletlerini oluşturan topraklar 15 milyon Amerikan doları karşılığında ABD'ye bırakıldı. 1848 yılında Kaliforniya'da altın keşfedilmesi üzerine çok sayıda Amerikalı Kaliforniya'ya akın etti. Altına hücum adı verilen bu göç olayı ABD'nin sınırlarının Pasifik Okyanusu'na kadar genişlemesine neden oldu. 1867 yılında Alaska Rus İmparatorluğundan 7,2 milyon Amerikan doları karşılığı satın alındı. 1898 yılında Hawaii işgal edilerek ABD topraklarına katıldı. Böylece ABD aşağı yukarı günümüzdeki sınırlarına ulaşmış oldu. 19. yüzyılın ortalarına gelindiğinde ABD'nin güney bölgelerinde büyük çiftliklerin ağırlıkta olduğu ve tarıma dayanan bir ekonomi yerleşmişti. Bu çiftliklerde özellikle pamuk, tütün ve şeker kamışı yetiştirilmekte ve gereken işgücü Afrika'dan getirilen siyahi kölelerden sağlanmaktaydı. Köleliği kaldırmaya söz vererek seçime katılan başkan adayı Abraham Lincoln seçimi kazanınca güneyli 7 eyalet (South Carolina, Mississippi, Florida, Alabama, Teksas, Georgia ve Louisiana) ABD'den bağımsızlıklarını ilan ettiler. Bu eyaletler Jefferson Davis'in başkanlığı altında Amerika Konfedere Devletleri adı altında yeni bir devlet kurdular. Kısa bir süre sonra buna 4 eyalet daha (Virginia, Arkansas, North Carolina ve Tennessee) katıldı. 1861'in Nisan ayında Amerikan İç Savaşı patlak verdi. ayında Amerika Konfedere Devletleri'ne ait güneyli 11 eyalet ülkenin geri kalan kısmındaki kuzeyli eyaletlere saldırdılar. İç savaşın ilk yıllarında hiçbir taraf üstünlük sağlayamadı. Ancak 1863 yılının Temmuz ayında gerçekleşen Gettysburg Savaşı önemli bir dönüm noktası oldu. Bu kanlı savaşta her iki taraf da askerlerinin yaklaşık üçte birini kaybettiler ama kuzeyliler tartışmasız bir üstünlük sağladı. En sonunda 9 Nisan 1865 tarihinde kuzey orduları güneyli ünlü komutan Robert Edward Lee'nin ordularını birkaç koldan sardılar ve teslim olmaya mecbur bıraktılar. Aynı yılın Haziran ayında geri kalan bütün güneyli askerler de silahlarını bırakarak teslim oldular ve Amerikan İç Savaşı kuzeyin zaferiyle sona erdi. Savaşın bitiminde güneydeki bütün kölelere özgürlük hakları verildi. Ancak iç savaş ekonomik açıdan güney-kuzey dengesini bozdu. Savaştan önce ABD'nin güney ve kuzey tarafları eşit zenginlikteyken, savaştan sonra güney ekonomik yıkıma uğradı ve kuzey öne geçti. I. Dünya Savaşı başladığında ABD büyük ölçüde sanayileşmiş ve ekonomik açıdan yüksek bir refah düzeyine ulaşmıştı. 1898 yılında Porto Riko, Guam ve Filipinler'i İspanya'nın elinden almıştı. Ancak o zamana kadar genelde Avrupa'nın içişlerine karışmamayı tercih ediyordu. Başkan Woodrow Wilson ABD'yi I. Dünya Savaşı'a sokarak savaşın sonucunu İtilaf Devletleri'nin lehine değiştirdi. ABD Senatosu Versailles Barış Antlaşması'nı onaylamayarak bağımsız bir dış politika izlemeyi tercih etti. ABD 1920'lerde hızla gelişti. Ancak bu gelişme ABD tarihindeki en büyük ekonomik bunalım olan 1929 Dünya Ekonomik Bunalımına yol açtı. Başkan Franklin Roosevelt mali sistemde ve sosyal sigorta sisteminde birçok reformlar yaparak ABD ekonomisini eski gücüne kavuşturmayı başardı. ABD başlangıçta II. Dünya Savaşı'na katılmamayı tercih etti. Ancak 7 Aralık 1941 tarihinde Japonya'nın ABD'ye ait Hawaii adalarından biri olan Oahu adasındaki askeri tesislere karşı gerçekleştirdiği Pearl Harbor Saldırısı üzerine savaşa girdi. 3 gün sonra Nazi Almanyası da ABD'ye savaş ilan etti. Böylece ABD kendini hem Pasifik Okyanusunda hem de Avrupa'da iki cepheli bir savaşın içinde buldu. ABD ordusu 6 Haziran 1944 günü Almanya'ya karşı Fransa sahillerine yaptığı Normandiya Çıkarmasını izleyen büyük bir taarruzu başlattı. Sovyet ve ABD orduları tarafından kıskaca alınan Almanya 8 Mayıs 1945 tarihinde teslim oldu. Ancak Japonya savaşa devam etti. Başkan Roosevelt'in ölümü üzerine yerine geçen Harry Truman 6 Ağustos 1945 tarihinde Hiroşima ve 9 Ağustos 1945'te Nagasaki'ye atom bombası atılmasını onayladı. Bu iki şehirde yüzbinlerce Japon'un ölümüne yolaçan bu atom bombası saldırısından sonra 15 Ağustos 1945'te Japonya teslim oldu ve II. Dünya Savaşı sona erdi. II. Dünya Savaşı'ndan sonra ABD ve Sovyetler Birliği dünyanın iki büyük süpergücü haline geldiler. Dünya ülkeleri bu iki süpergücün etrafında kamplaşmaya başladılar. Kore Savaşı Soğuk Savaşın ilk büyük çatışmasıydı. Türkiye'nin de ABD'nin yanında katıldığı bu savaşta Sovyetler Birliği ve Çin Kuzey Kore'yi destekleyerek ABD'nin himayesindeki Güney Kore'ye saldırdılar. 3 yıl süren bu savaş hiçbir taraf üstünlüğü kazanamadan sona erdi. Bu savaştan sonra ABD tarafında olan ülkeler NATO örgütü çatısı birleşerek Batı Bloğunu oluştururken, Sovyetler Birliği'nin yanındaki (çoğu Doğu Avrupa'da olan) ülkeler Varşova Paktını kurarak Doğu Bloğunu oluşturdular. 1961 yılında Almanya'nın başkenti Berlin'de inşa edilen Berlin Duvarı Batı Almanya'yı Doğu Almanya'dan ayırarak Soğuk Savaş'ın simgesi haline geldi. Soğuk Savaş döneminde ABD'de komünizm korkusu o denli arttı ki birçok sanatçı ve aydın kendilerini McCarthycilik denilen baskı ortamının içinde buldular. 1960'ta başkan seçilen John F. Kennedy'nin ilk yıllarında Türkiye'yi de etkileyen Küba Füze Krizi yaşandı. ABD 1963 yılında Kennedy'nin suikast sonucu yaşamını kaybetmesiyle yeni bir krize girdi. Kore gibi ikiye ayrılmış olan Vietnam'ın kuzey ve güney kısımları arasında çıkan Vietnam Savaşı 1960'larda şiddetlendi. Sovyetler Birliği'nin Vietnam'da başarılı olması halinde dünyaya egemen olacağından korkan ABD Vietnam'a yüzbinlerce asker gönderdi. 50.000'i aşkın ABD askerinin öldüğü bu savaş 1975 yılında ABD'nin Saygon'u boşaltmaları ile sona erdi. Böylece Vietnam komünist yanlısı Kuzey Vietnamlıların eline geçti. 1980 yılında Ronald Reagan ABD'ye başkan seçildi. ABD'nin askeri harcamalarını büyük miktarda arttırmayı başaran Reagan Stratejik Savunma Girişimi adı altında Sovyetler Birliği'yle büyük bir silah yarışını başlattı. Bu sırada Sovyetler Birliği'ne lider seçilen Mihail Gorbaçov 1987 yılında ABD ile bir silahsızlandırma anlaşması imzaladı. Gorbaçov ayrıca Glasnost ve Perestroyka denilen reform programlarını başlattı. Bu programlar SSCB ve diğer Doğu Bloğu ülkelerinde kişisel özgürlükleri arttırdıysa da Doğu Bloğu çatlamaya başladı. İlk olarak Polonya'da başlayan 1989 Devrimleri Doğu Almanya, Çekoslovakya, Macaristan ve Bulgaristan'da devam etti. Romanya hariç diğer Doğu Bloğu ülkelerinde kansız olarak gerçekleşen bu devrimler sonucu Doğu Avrupa'daki komünist rejimler sona erdi. 1991 yılında Sovyetler Birliği de dağıldı. Böylece Soğuk Savaş son buldu. 1990'larda başkanlık görevini üstlenen Bill Clinton döneminde ABD'nin katıldığı askeri harekatlar daha çok sadece insancıl amaçlı ve kısa dönemli harekatlardı. Kararlı Güç Harekatı ve Müttefik Gücü Harekatı bunlar arasında sayılabilir. ABD bu dönemde bir barış ve refah ortamını yaşadı. Ancak yeni milenyumun başlamasından kısa bir süre sonra ABD 11 Eylül saldırılarıyla karşılaştı. Ortadoğu kökenli bir silahlı örgütü olan El-Kaide 11 Eylül 2001 günü düzenlediği terör eyleminde çeşitli havayollarına ait yolcu uçaklarını eşzamanlı bir şekilde kaçırarak New York'taki Dünya Ticaret Merkezi ve Washington, DC yakınlarındaki Pentagon binası dahil bazı binalara çarptırdı. Dünya Ticaret Merkezi'nin iki binasının çökmesi sonucu 3000'i aşkın ABD yurttaşı öldü. Dünya tarihindeki en büyük terör eylemi sayılabilecek bu olay sırasında ABD'nin başkanı olan George W. Bush 11 Eylül 2001 Saldırılarından sorumlu olan kişileri cezalandırmak amacıyla Terörizmle Savaş adını verdiği bir dizi askeri harekata girişti. Bu askeri harekatlardan ilki olan Afganistan Savaşı 7 Ekim 2001 günü başladı. El-Kaide örgütüne Afganistan'da yataklık yapmakla suçlanan Taliban rejimi yönetimden indirildi ama tamamen ortadan kaldırılamadı. Gene El-Kaide'ye yataklık yapmakla ve Kitle imha silahları geliştirme suçlanan Irak'taki Saddam Hüseyin rejimine karşı da 2003 yılının Mart ayında başka bir harekat başlatıldı. Saddam Hüseyin yönetimi ortadan kaldırıldı ama kısa bir zaman içinde Irak'ta özellikle Iraklı Sünniler arasında ABD'ye karşı kanlı bir direniş hareketi başladı. Bu direnişi bastırmak için 2003 yılında ABD ordusunun işkence yöntemleri kullandığı ortaya çıktı. Irak Savaşı yüzbinlerce Iraklının ve binlerce Amerikalı askerin ölümüne neden oldu. Bunun yanı sıra Sünni ve Şii kökenli Iraklılar arasında bir iç savaş patlak verdi. Saddam Hüseyin 30 Aralık 2006 tarihinde idam edildi. Irak büyük bir kaos ortamına sürüklendi. Ancak 2007 yılının sonlarında ABD'nin yeni bir strateji uygulayarak Sünnilerle anlaşmaya varması sonucu çatışmalar bir ölçüde azaldı ama savaş bir sonuca ulaşamadı. George W. Bush'un Afganistan ve Irak Savaşlarındaki başarısızlığı ve 2005 yılındaki Katrina Kasırgasındaki beceriksizliği ABD kamuoyunda şiddetle eleştirildi. 2008 ABD başkanlık seçimlerinde Bush'un partisi olan Cumhuriyetçi Parti büyük bir kayıp verdi. ABD tarihinde ilk defa Afrikalı-Amerikalı bir siyasetçi olan Barack Obama ABD'nin 44. devlet başkanı seçildi. Güldünya Şarkıları Güldünya Şarkıları, Aile İçi Şiddet Acil Yardım Hattı'na gelir elde etme amacıyla pop ve rock şarkıcılarının çeşitli şarkıları yeniden seslendirdikleri ve Kasım 2008 tarihinde Doğan Music Company tarafından piyasaya sunulan müzik albümüdür. Danışmanlığını Naim Dilmener ve Hülya Demir'in yaptığı albüm, "Dünya Kadına Yönelik Şiddete Son" gününde piyasaya çıktı ve 80'li yıllarda kadın mücadelesini anlatan "Kadınlar Vardır" şarkısı Nazan Öncel, Aylin Aslım, Aynur Doğan, Nilüfer, Zuhal Olcay, Sezen Aksu ve Rojin tarafından koro halinde söylendi. Albüme verilen Güldünya ismi, genç yaşında aile içi şiddete kurban edilen Güldünya Tören'den gelmektedir. İki kez töre cinayetinden kurtulan Güldünya, tam güvenliği sağlanmadığından kardeşi tarafından öldürüldü. 30 Nisan 2005 tarihinde "Gülyabani" adlı albümünde Aylin Aslım, "Güldünya" isminde bir şarkı yazdı. Aylin Aslım’ın yazdığı, bestelediği ve ağıt olduğu kadar bir isyanı dile getiren şarkısı, bu albümde Sezen Aksu tarafından okundu. Necla Arat Necla Arat, (d. 5 Ocak 1940, İstanbul, Türkiye), Türk siyasetçi, akademisyen. İstanbul Üniversitesi Edebiyat Fakültesi Felsefe-Sosyoloji Bölümü'nü bitirdi. Doktorasını aynı fakültenin Felsefe Bölümü'nde tamamladı. İstanbul Üniversitesi Edebiyat Fakültesi'nde doçent ve profesör olarak öğretim üyeliği yaptı. Sistematik Felsefe Anabilim Dalı Başkanlığı görevini yürüttü. Kurucusu olduğu Kadın Sorunları Araştırma ve Uygulama Merkezi'nin Müdürlüğü ile Kadın Çalışmaları Kürsüsünün Başkanlığı görevlerinde bulundu. Çağdaş Yaşamı Destekleme Derneği, Çağdaş Eğitim Vakfı, ANAÇEV, Türk Kadınlar Konseyi, Felsefe Derneği, Öğretim Üyeleri Derneği ve Kadın Araştırmaları Derneği gibi kuruluşlarda kurucu üye oldu. İstanbul Kadın Kuruluşları Birliği'nin kurucu başkanı olup, koordinatörlüğünü üstlendi. Kadın Araştırmaları dergisinin editörlüğünü yaptı. Basılı 14 kitabının yanı sıra, çevirileri ve birçok bilimsel makalesi yurt içi ve dışı yayınlarda yer aldı. 23.Dönem İstanbul milletvekili ve 23. Dönem'de APA Türk Grubu Üyesidir. Evli ve 3 çocuk annesidir. Alain Resnais Alain Resnais, 3 Haziran 1922 doğumlu Fransız yönetmen. Fransız Yeni Dalga hareketinin üyelerinden biridir. Oldukça uzun ve verimli geçen sinema yaşamında genellikle "Gece ve Sis" ("Nuit et Brouillard", 1955), "Hiroşima Sevgilim" ("Hiroshima Mon Amor", 1959) ve "Geçen Yıl Marienbad'da" ("L'Année Dernière à Marienbad", 1961) gibi erken dönem çalışmalarıyla tanınmaktadır. 1 Mart 2014 tarihinde ölmüştür. Reha Çamuroğlu Reha Çamuroğlu, (d. 20 Ağustos 1958, İstanbul, Türkiye) Türk tarihçi, yazar, eski milletvekili. Boğaziçi Üniversitesi Fen-Edebiyat Fakültesi tarih bölümünü bitirdi. Büyük Larousse ve AnaBritannica ansiklopedilerinde tarih yazarlığı ve redaktörlük, "Cem" ve "Nefes" dergilerinin ise yazı işleri müdürlüklerini yaptı. Almanya'da bir dizi üniversitede konuk olarak ders ve konferanslar verdi. 12 telif ve 2 tercüme eseri yayımlandı. TYB tarafından "2001'in en iyi romanı ödülü"ne layık görüldü. Aynı yıl "Hacı Bektaş Barış ve Dostluk Ödülü"nü aldı. Evli ve bir çocuk babasıdır. Başbakan Recep Tayyip Erdoğan'ın da katıldığı 11 Ocak 2008 tarihinde ""Alevî iftarı"" diye ifade edilebilecek bir buluşma düzenledi. MÃ¼r Mür (Arapça: مر "murr"),