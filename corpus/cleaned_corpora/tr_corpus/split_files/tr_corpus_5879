SCHMİDT (mandolin,banço) George SCHWİNDT (bateri perküsyon) Rosalyn Sussman Yalow Rosalyn Sussman Yalow (19 Temmuz 1921 - 30 Mayıs 2011) Amerikalı hekim ve 1977 Nobel Fizyoloji veya Tıp Ödülü (Roger Guillemin ve Andrew Schally ile birlikte) sahibi bilim insanı. Radioimmunoassay (RIA) tekniğini geliştirmesiyle bu ödülü kazanmıştır. Gerty Cori'den sonra Nobel Fizyoloji veya Tıp Ödülü kazanan ikinci kadın Amerikalı bilim insanıdır. Rif Cumhuriyeti Rif Cumhuriyeti; Afrika kıtasının kuzeyinde 18 Eylül 1921'den 27 Mayıs 1926 yılında kadar bağımsız kalan bir devlet. Rif Cumhuriyeti, Fas'ın bağımsızlığı için savaşan Rif Berberiler'inin Rif bölgesinin topraklarını elinde bulunduran İspanyol işgalinden ve Fas Sultanlığı'na bağımlılığından kurtarıp bağımsız bir devlet olarak yer alma isteğiyle 1921 ilan edilmiş, başkent ise Ajdir olarak belirlenmiştir. Emirliğini Abdülkerim Hattabi'nin üstlendiği yeni ülkenin para birimi Riffan olmuş; ülke yönetimi ve kadroları, 1 Şubat 1923'te resmi olarak da ülkenin Rif Cumhuriyeti adını almasıyla göreve başlamıştır. 1925 yılında Fransa ve İspanya ortak askeri güçlerin 250.000 asker ile Rif Cumhuriyeti'nin mevcudiyetine son vermek adına başlattıkları saldırı, bir yıl boyunca sürmüş ve 27 Mayıs 1926 yılında ülkenin varlığına son verilmiştir. Bu savaş esnasında Fransa ve İspanya askeri güçleri 1925 yılında Cenevre Protokolü ile yasaklanmış olmasına rağmen Almanya üretimi hardal gazı kullanmıştır. Emir Abdülkerim Hattabi bu olaylar neticesinde önce Réunion'a buradan da Mısır'a kaçmış, 6 Şubat 1963 tarihinde de Mısır'da hayatını kaybetmiştir. The Creepy Candy Coating Corollary Raj, Sheldon'dan çizgi roman dükkanında yapılacak olan bir kart yarışması için ekip olmak ister. Bu arada Howard, Leonard ile eskiden yaptıkları bir anlaşmayı hatırlar. Eğer ikisinde biri bir kız arkadaş bulursa, bulan kişinin kız arkadaşının arkadaşını bulamayan kişiye ayarlayacaktır ancak Penny bu işten hoşlanmaz. Raj, Sheldon'ı başta ikna edemez ancak Sheldon'ın düşman listesinde 6. sırada olan Wil Wheaton'ın da yarışmaya katılacağını öğrenince yarışmaya katılmaya karar verir. İntikam almaya kararlı olan Sheldon tüm rakiplerini alaşağı eder. Sonunda Weaton ile karşılaşan Sheldon'ın kazanacağı kesindir ancak Wil Weaton Sheldon'ı kandırır ve oyunu kazanır. Bu arada Penny arkadaşı Bernadette'yı Howard'a ayarlamaya razı olur. Başta anlaşamayan ikili iyi bir çift olacaklarının sinyalini verir. The Cornhusker Vortex Grup uçurtma uçurtmak için toplanır. Penny ile konuşan Leonard, onun arkadaşları ile futbol maçı izleyeceğini duyunca işler karışır. Penny'nin Leonard'ı maç izlemeye çağırmaz,Leonard, Penny'ı utandırdığını düşünmeye başlar. Penny onu bir sonraki futbol maçını izlemeye çağırır, bu Leonard'ın pek hoşuna gitmez. Howard uçurtma savaşında Raj'ı bırakıp bir kızın peşinden koşmaya başlar, kaybettikleri için uçurtmasını Sheldon'a veren Raj Howard'a küser. Bu arada futbol(amerikan futbolu)dan anlamayan Leonard, Texas'ta babası tarafından zorla futbol öğretilmiş Sheldon'dan yardım ister. The Guitarist Amplification Sheldon, Leonard ve Penny, Sheldon'ın yarattığı oyunu oynar. Oyun sırasında Leonard ve Penny kavga eder. YerleÅŸim birimleri listeleri Bu madde, dünya ülkelerindeki yerleşim birimlerine dair listeleri toplu bir halde sunmaktadır. Pyra Labs Pyra Labs, 1999'da Blogger servisini oluşturulan şirkettir. 2003'te Google tarafından satın alındı​​. Şirket, Ocak 1999'da Evan Williams ve Meg Hourihan tarafından kurulmuştur. 1984'te TÃ¼rkiye 1984'te Türkiye olayları. Razavi Horasan Eyaleti'ndeki yerleÅŸim birimleri listesi Yontukyazı, Beşiri Yontukyazı, Batman ilinin Beşiri ilçesine bağlı bir köydür. Köyün eski adı "Cinasker" olup, Cumhuriyet döneminde günümüzde kullanılan Yontukyazı adını almıştır. Köy okulu vardır. Köyün içme suyu şebekesi vardır, kanalizasyon şebekesi yoktur. PTT şubesi ve PTT acentesi yoktur. Sağlık ocağı ve sağlık evi yoktur. Köye ulaşımı sağlayan yol asfalt olup köyde elektrik ve sabit telefon vardır. Çakırpınar, Sason Çakırpınar, Batman ilinin Sason ilçesine bağlı bir köydür. Çakırpınar köyü, Sason ilçesine , Batman’a km. uzaklıktadır. Meşeli, Sason Meşeli, Batman ilinin Sason ilçesine bağlı bir köydür. Meşeli köyü, Sason ilçesine , Batman’a km. uzaklıktadır. DerekÃ¶y, Sason Dereköy, Batman ilinin Sason ilçesine bağlı bir köydür. Dereköy, Sason ilçesine , Batman’a km. uzaklıktadır. Yiğitler, Sason Yiğitler, Batman ilinin Sason ilçesine bağlı bir köydür. Yiğitler köyü, Sason ilçesine , Batman’a km. uzaklıktadır. Yücebağ, Sason Yücebağ, Batman ilinin Sason ilçesine bağlı bir köydür. İlk yerleşimleri Cumhuriyet dömeni öncesine dayanmaktadır. Yücebağ köyü, Sason ilçesine , Batman’a km. uzaklıktadır. 3500 kiÅŸidir. Köy okulu vardır. Köyün içme suyu şebekesi ve kanalizasyon şebekesi yoktur. PTT şubesi ve PTT acentesi yoktur. Sağlık ocağı ve sağlık evi yoktur. Köye ulaşımı sağlayan yol asfalt olup köyde elektrik ve sabit telefon vardır. Dikbayır, Sason Dikbayır, Batman ilinin Sason ilçesine bağlı bir köydür. Dikbayır köyü, Sason ilçesine , Batman’a km. uzaklıktadır. Dağçatı, Sason Dağçatı, Batman ilinin Sason ilçesine bağlı bir köydür. Dağçatı köyü, Sason ilçesine , Batman’a km. uzaklıktadır. AltÄ±dere, Sason Altıdere, Batman ilinin Sason ilçesine bağlı bir köydür. Altıdere köyü, Sason ilçesine , Batman’a km. uzaklıktadır. Mutludere Mutludere (Rezve Deresi), Türkiye'nin en kuzeybatısı ve Bulgaristan'ın en güneydoğusunda konumlanan ırmaktır. Istranca Dağları'nın Türkiye kesimindeki uzantısı olan Mahya Tepesi'nden doğan Velika Deresi ile Kocadere ile bir çok küçük akarsuyun birleşmesinden doğar. Mutludere'nin başlangıç noktası Çukurpınar (Sazara) , Armutveren (Paspala) ve Karanlık Köylerinin kesişme noktası olan Karanlık Vadi'dir. Mutludere'nin sınırı çizen bölümü uzunca yıllar askeri koruma altında olmasından dolayı bölge insanı sınır öncesi bölümüne Velika Deresi dese de Karanlık Vadi'den başlayıp sınıra kadar ulaşan akarsu da Mutludere'ye aittir. Bulgaristan ve Türkiye'nin diğer ortak ırmağı Değirmendere (Veleka) Nehri'ne oranla daha hızlı akar ve çok daha soğuktur. Irmak bolca alabalığa ve yayın balığına ev sahipliği eder. Irmak, Uzunbucak rezervi yanında halkça 'bucak' diye adlandırılan menderesler oluşturur. Mutludere'ye bakan yamaçlar yoğun meşe ve kayın ormanlarıyla kaplıdır. Kayalık yamaçlarda makiler, ender orkide türleri, sarmaşık, meryemana asması, saparna, kuşkonmaz, yunan ipekotu, şerbetçiotu ve yabani asma türleri izlenir. Irmak kıyısına özgü sürüngenler oluklu kertenkele, çukurbaşlı yılan ve ev yılanıdır. Mutludere ağzında bulunan sınır, Bulgaristan ve Türkiye arasında toprak anlaşmazlığına yol açtı, ancak durum 6 Mayıs 1992 tarihinde (Bulgaristan 1998'de imzalamıştır) iki ülke arasında yapılan anlaşmaya göre Bulgaristan'ın Rezovo Körfezi'nden birkaç kilometre toprak ve Türkiye'nin kıta sahanlığından su alanı almalarıyla çözüme erdirilmiştir. Rezve, Velika ve Kocadere üzerinde üzerinde DSİ 11. Bölge Müdürlüğü tarafından Karanlık Vadi'yi de yok edecek olan Balaban baraj projesi planlanmaktadır. Ayrıca yine Rezve üzerinde İSKİ tarafından İstanbul'a içme suyu temini için su nakil projesi yapılmaktadır. Şeyhler, Hisarcık Şeyhler Köyü, Kütahya'nın Hisarcık ilçesine bağlı 1998 yılında belediye olma hakkını kazanan ancak 2012 yılı itibarı ile ortalama 750 nüfusa sahip bir yerleşim yeridir. Karasal İklimin etkili olduğu bölgede tarım ve hayvancılık başlıca geçim kaynağıdır. Köy halkı alevi inanışına sahiptir. Almanya'nın dış temsilcilikleri Almanya Federal Cumhuriyeti'nin dış temsilciliklerinin listesi; Kırıcı Kırıcı, madenlerde ortaya çıkan ürünün işlenmesinde ilk aşama sayılır. Açık maden işletmeciliğinde alınan taşlar belli oranlarda küçültülmek için kullanılır. Çeneli kırıcı, paletli kırıcı, çekiçli kırıcı gibi modelleri vardır. Madencilikte ve inşaatlarda beton kırma amaçlı kullanılmaktadır. Pittsburgh'daki en yÃ¼ksek binalar listesi Pittsburgh'daki en yüksek binalar listesi ABD'nin Pensilvanya eyaletinde yer alan Pittsburgh şehrindeki en yüksek binaların listesidir. Theo Janssen Theo Janssen (d.7 Temmuz 1981) Arnhem Hollanda doÄŸumlu eski futbolcudur. Kariyerine Hollanda'nın Vitesse takımında başlamıştır 1996-1998 yılları arasında B takımda oynarken dikkatleri çekmiş ve A takıma yükselmiştir 1998 yılında takımıyla profesyonel olarak maçlara çıkmaya başlamış ve tam 10 yıl SBV Vitesse'de forma gimiştir. 2003-2004 sezonu için Belçika'nın Genk takımına kiralanmıştır.Genk takımıyla çıktığı 15 maçta 2 gol atan Janssen 2004 sezonundan itibaren 2008 yılına kadar aralıksız SBV Vitesse takımının formasını giymiştir. Vitesse ile sözleşmesinin bitmesine bir yıl kala FC Twente tarafında 1.5 Milyon Avro bonservis bedeli ödenerek transfer edildi.FC Twente'de oldukça parlak 3 sezon geçirdi ve bu süre içerisinde Twente'nin kazandığı şampiyonlukta çok büyük bir pay sahibi oldu ve bu başarılarıyla Ajax'ın dikkatini çekti. Ajax takımı sözleşmesinin bitmesine 1 yıl kala FC Twente'den 3.2 Milyon Avro ödenerek transfer edildi.Janssen, Ajax takımına geldiği ilk sezonda takımın Eriksen ile önemli oyuncularından biri oldu ve Luis Suárez'in Liverpool'a, Maarten Stekelenburg'un da AS Roma'ya gitmesinin ardından 2.kaptanlık görevine getirildi. Bekir Dınkırcı Bekir Dınkırcı, (5 Nisan 1965, İskilip), Türk bürokrat. Ankara Üniversitesi Siyasal Bilgiler Fakültesi İktisat bölümünden 1987 yılında mezun olmuştur. Karpuzlu kurucu kaymakamlığı, Karayazı, Çerkeş Kaymakamlıkları, Erzincan Vali Yardımcılığı, Akçaabat, Bafra, Gönen, Keşan Kaymakamlıkları, Sakarya Vali Yardımcılığı görevlerinde bulunmuştur. 31 Aralık 2018 tarihinden itibaren de Sakarya İli Arifiye İlçesi Kaymakamı olarak görev yapmaktadır. Kaymakam Bekir DINKIRCI çalışma prensibi olarak ‘Yarınlar yorgun ve bezgin kimselere değil, rahatını terk edebilen gayretli insanlara aittir.’ felsefesini benimsemektedir. Borgia ailesi Borgia ailesi, aynı zamanda "Borja", "Borjia" veya "Borges" olarak da bilinen Rönesans döneminde öne çıkan İtalya ve İspanya asıllı Papalık Devleti ailesi. Borgia ailesi 15. yüzyıl dini ve siyasi arenasında etkili olmuştur. Bu dönemde aile iki papa çıkartmıştır. Alfonso 1455-1458 yılları arasında Papa III. Callistus, Rodrigo ise 1492-1503 arasında ise Papa VI. Alexander olarak iktidara gelecektir. Özellikle Papa VI. Alexander dönemindeki saltanat yoğun yolsuzluk, cinayet, adam kayırma, hırsızlık, tecavüz, ensest ve zehirleme iddialarıyla gündeme gelecektir. Aile iktidar yolunda çok sayıda güçlü aileyle ittifak yaparken, Medici, Sforza ve Savanarola gibi önemli ailelerle de düşman olmuşlardır. Borgia ailesi İspanya'daki Aragon Krallığı'na bağlı Valensiya kenti kökenlidir. daha sonraları Papa III. Callistus olarak anılacak olan Alfons de Borja La Torreta'da dünyaya gelmiş ve Valencia'da büyümüştür. Kökenlerine dair derin tartışmalar bulunan Alfons de Borja Lleida Üniversitesi'nde hukuk profesörü olarak görev yapar. Sonraları Aragon hanedanı için diplomatlığın ardından kardinal olur. 1455 yılında ileri yaşında papa seçilir ve ancak 3 yıl görev yapabilir. Alfonso'nun yeğenlerinden birisi olan Rodrigo Borgia (1431-1503) Valencia'da dünyaya gelir. Babası Jofré Llançol i Escrivà, annesi ise Isabel de Borja y Cavanilles'dir. Rodrigo, 1492 yılında Papa VI. Alexander olacaktır. Kardinalken Vanozza dei Cattanei'den dört çocuğu olur. Bunlar Giovanni, Cesare, Lucrezia ve Gioffre'dir. Papalığı sırasında ilişkide bulunduğu Giulia Farnese'den bir kızı olduğu bilinmektedir. Papa olduktan sonra uyguladığı siyasetle çok iyi bir devlet adamı ve diplomat olduğu ortaya çıkmaktadır. Ancak papalığı sırasında aşırı harcamalar, dinsel görevlerin satın alınması, şehvet düşkünlüğü ve adam kayırma gibi eleştirilere maruz kalmıştır. Hükümranlığı dönemince ailesinin üyelerinin güçlenmesine ve zenginleşmesine çalışmıştır. Oğullarından Giovanni Papalık Ordusunun başkomutanı olarak atanırken diğer oğlu Cesare ise 18 yaşında kardinal yapılmış, ileride papa olmasının yolları açılmıştır. Rodrigo, İtalya ve İspanya'daki güçlü asil ailelerle güçbirliği yapabilmek için çocukları vasıtasıyla evlilik bağını kullanmaya gayret göstermiştir. Milano bölgesindeki güçlü Sforza ailesi ile iş birliği için kızı Lucrezia'yı Giovanni Sforza ile evlendirir. En küçük oğlu Gioffre ise Aragon Hanedanından Sancha ile evlenir. Papa VI. Alexander, 1503 yılında Roma'da hayatını kaybetmiştir. Cesare'nin eğitimi tamamen babası tarafından planlanmıştır. 12 yaşına kadar Roma'da özel öğretmenlerden ders görür. Perugia Üniversitesi'nde hukuk okuduktan sonra Pisa Üniversitesi'nde teoloji eğitimi görür. Üniversiteden mezun olur olmaz babası tarafından kardinal yapılır. Kardeşi Giovanni öldükten sonra devlet adamlığı alanında önü açıldığından dolayı kardeşini öldürdüğü iddia edildiyse de buna dair herhangi bir kanıt bulunmamaktadır. Kardeşinin ölümünün ardından din adamlığını bırakan Cesare condottiero olacak ve Fransız prenses Charlotte d'Albret ile evlenecektir. Babasının ölümünden sonraki papa seçimlerinde belirleyici olmuş, hakimiyetindeki bölgelere ve iktidarına sorun çıkartmayacak bir aday arayışına girmiştir. Cesare'nin adayı Papa III. Pius papa olsa da kısa süre sonra hayatını kaybedecektir. Ondan sonra papa adayı olan Papa II. Julius'u desteklemek durumunda kaldı. Yeni papa Cesare'yi destekleme sözü verse de iktidara gelince en büyük düşmanı olacaktır. Yeni papa tarafından tutuklandıktan sonra kaçarak ülkeyi terk etmek durumunda Cesare 1507 yılında Navarre bölgesindeki Viana Kalesi kuşatması sırasında hayatını kaybeder. Kral III. Juan'a sığınan Cesare isyancı Louis de Beaumont kuvvetlerine saldırırken başarısız olacak ve öldürülecektir. Lucrezia, babası tarafından Giovanni Sforza ile 1493 yılında evlendirildiğinde 13 yaşındadır. Evliliği tipik bir siyasi evliliktir. Babası Papa VI. Alexander, artık güçlü Sforza ailesiyle işbirliği yapma zorunluluğu kalmayınca 4 yıl sonra evliliği geçersiz kılmış, kilisenin onayıyla evliliğin iptal edilme şartları pazarlık edlmiştir. Boşanmanın gerçekleşmesi için bakire olduğu belirtilmiş, hamile olmasına rağmen boşanmasına izin verilmiştir. Gizlice doğurduğu çocuğu ise bakıcı ailelerin yanında büyüdükten sonra Lucrezia'nın üvey kardeşi olarak tanıtılmıştır. Lucrezia'nın ikinci evliliği genç ve zengin asilzade olan Aragon Prensi Alfonso ile olur. Ancak bu evlilik de uzun sürmez. Fransa ile ilişkilerini güçlendirmek isteyen Cesare'nin etkisiyle genç Alfonso öldürülecektir. Lucrezia üçüncü evliliğini Alfonso d'Este ile yapar. İlk kez evlendiği kişiyle duygusal bir bağ kuran Lucrezia bazı yasak ilişkilerine rağmen evliliğini sürdürür. Çok sayıda çocuğu olmasına rağmen büyük çoğunluğu küçük yaşlarda hayatını kaybeder. 1519 yılında doğum sonrası rahatsızlıklarından dolayı hayatını kaybeder. Borgia ailesi en çok etkili olduğu 16. yüzyıl boyunca Rönesans hareketini olumlu olarak etkilemiştir. Özellikle yoğun olarak coğrafi keşiflerin yaşandığı bu dönemde Borgia ailesinin sürece etkisi olmuştur. Rodrigo'nun oğullarından Gioffre Borgia (1482-1516) yaptığı evlilikle Squillace Prensi ve Alvito Dükü olmuştur. Eşinin 1506 yılında ölümünden sonra Alvito'da hak iddia edemese de Squillace'yi elde tutar. Bu topraklar ve beraberindeki unvanlar ölümünden sonra oğlu Francesco Borgia'ya geçer. Tüm Borgia ailesi mensuplarına yolsuzluk ve cinayet suçlamaları yöneltilmemiştir. Rodrigo'nun torunu Francesco Borgia, eşine sadık kalacak ve çok sayıda çocuğunun iyi bir şekilde yetişmesini sağlayacaktır. Eşinin vefatının ardından yeni kurulmuş bir tarikat olan Cizvitlere katılır ve tarikata yaptığı katkılardan dolayı 20 Haziran 1670 tarihinde aziz ilan edilir. 1574-1655 yılları arasında yaşayan ve 1644-1655 yılları arasında papa olan Papa X. Innocentius Rodrigo'nun büyük-büyük-büyük torunudur. Borgia döneminin ardından 1580-1645 yılları arasında yaşayan din adamı ve devlet yöneticisi Gaspar de Borja y Velasco soyadının İspanyolca söylenişini tercih etmiştir. Rodrigo ile çok sayıda suçlama iddiası bulunmaktadır. Buna göre dinsel görevlerin satın alınması ve adam kayırmanın yanı sıra kızı ve oğluyla beraber sefahat alemlerine katıldığı öne sürülmektedir. Buna dair en önemli kanıt olarak 30 Ekim 1501 tarihindeki "Kestane Ziyafeti" olarak adlandırılan yemekli eğlence verilir. Rodrigo ayrıca işkence ve adam öldürme gibi suçlarla da itham edilir. Floransalı din adamı Savonarola papayı yolsuzluk yapmakla suçlayınca işkence görmüş, asılmış ve halka açık bir yerde yakılmıştır. Nikahsız olarak birlikte yaşadığı Vanozza Cattanei ile papalık makamında bulunmuş, sonradan kendisinden çok küçük olan Giulia Farnese ile ilişki yaşamıştır. Cesare Fransa kralı XII. Louis'nin önde gelen komutanlarından birisi olarak fethedilen bölgelerden gelirken güçlü bir aile olan Sforza ailesine mensup Caterina Sforza'yı adi bir mahkûm gibi zincire vurulmuş şekilde Roma'ya getirdiğinde büyük tepki görmüştür. Kardeşi Lucrezia'nın siyasi ittifak için evlendiği ikinci eşi Alfonso ile stratejik işbirliği tamamlandığında Cesare'nin bizzat kendisi veya adamları Alfonso'yu öldürecektir. Cesare 1501-1503 yılları arasında ünlü bilim adamı Leonardo da Vinci'yi askeri mühendislik ve silah tasarımı görevleriyle maaşa bağlayarak çalıştırdığı bilinir. Da Vinci Cesare ile işlerini tamamlayınca İtalya'da sığınacak bir zengin asilzade bulamamış, Fransa kralı I. Francis'in sarayına gitmiştir. Bazı iddialara göre Cesare'nin kardeşi Giovanni'yi öldürmüş olduğu iddia edilse de buna dair bir kanıt sunulamamktadır. Lucrezia'nın birinci evliliği sonrasındaki dönemde Perotto adlı genç bir seyisten hamile kaldığını öğrenince çılgına döndüğü ve doğan çocuğun babasının cesedinin Tiber Nehri'nden çıkartıldığı belirtilir. Lucrezia'nın çok iyi bir zehir uzmanı olduğu ve siyasi entrikalara meyilli olduğu öne sürülür. Ancak ailesindeki suça eğilim ve kötü şöhret yüzünden taraflı bir bakış açısıyla değerlendirilmiş olması da muhtemeldir. Suçlamaların başında ağabeyi Cesare ile ensest ilişkide oldukları da vardır. Borgia ailesinin kötü şöhreti kendi dönemlerinde ve sonrasında da popüler kültüre etki etmiştir. Aileyi doğrudan veya dolaylı olarak içeren kitap, tiyatro oyunu, opera, çizgi roman, sinema filmi, televizyon filmi ve video oyunları bulunmaktadır. Bunlardan bazıları şu şekilde listelenmiştir: Crin Antonescu George Crin Laurențiu Antonescu (d. 21 Eylül 1959), Tulcea), Ulusal Liberal Parti (PNL) Başkanı olarak hizmet veren, bir Rumen politikacı. 1996 ve 2008 yılları arasında Temsilciler Meclisi üyesi oldu. Eski lideri Vasile Blaga görevden sonra 3 Temmuz 2012'de Senato Başkanı seçildi. Parlamento 6 Temmuz 2012 ikinci kez görevi askıya alınan Traian Băsescu'nun yerine 10 Temmuz 2012 tarihinde Romanya Cumhurbaşkanı Vekili oldu. 27 Ağustos 2012 tarihinde Traian Băsescu'nun görevine iade edilmesi sonucu bu makamdan ayrıldı. Tarih öğretmeni olmak için Bükreş Üniversitesi'nde Tarih ve Felsefe Fakültesi'ne katılması için babası tarafından teşvik edildi. 1985 yılında mezun olduktan sonra, Vaslui'de, Soleşti köyünde bir tarih öğretmeni olarak çalıştı. Daha sonra, Tulca'ya döndü. 1989 yılına kadar Niculiţel'de öğretim faaliyetine devam etti. Ulusal Liberal Partisine katılmasından sonra partinin Tulcea dalı organize yardımcı oldu. 1995 yılında, PNL Başkan Yardımcısı ve başkanı seçildi. Temsilciler Meclisinde yaptığı aktivite sırasında, Eğitim, Gençlik ve Spor, Dış İlişkiler Komitesi ve Kültür, Sanat ve Medya Komitesi Komitesi üyesi oldu. Crin Antonescu 1997 ile 2000 yılları arası Romanya Gençlik ve Spor Bakanı oldu. 20 Mart 2009 tarihi itibarıyla, Crin Antonescu, Romanya'da düzenlenen 2009 Cumhurbaşkanlığı Seçimlerinde partisinin adayı olmasının yanı sıra, Ulusal Liberal Parti Başkanı oldu. 2009 yılı Eylül ayında, Crin Antonescu, 2009 Cumhurbaşkanlığı seçimlerinde Rumenlerin oylama tercihlerinde üçüncü sırada yer aldı. 3 Temmuz 2012 tarihinde Cumhurbaşkanı Traian Basescu'nun cumhurbaşkanlığı görevi askıya alındıktan sonra Romanya cumhurbaşkanı seçildi ve 10 Temmuzda göreve başladı. Antonescu'nun ilk karısı Aurelia, yakalandığı kanser hastalığı nedeniyle 2004 yılında intihar etti. Çiftin 2001 yılında dünyaya gelen "Irina" adlı kızı vardır. 2009 yılı Haziran ayında, Antonescu partiden "Adina Vălean" ile tekrar evlenmek istediğini açıkladı. Çift 25 Eylül 2009 tarihinde evlendi. Houston Hayvan Koruma Polisi Houston Hayvan Koruma Polisleri (İngilizce: "Animal Cops: Houston, Houston SPCA"), Animal Planet'in 2003 yılında başlanan Amerikan belgeselidir. Program ABD'ninTeksas eyaletinde çekilir. Yardıma muhtaç ve kötü muamele görmüş hayvanları toplama ve koruma altına alma üzerine odaklanır. Houston SPCA 2005 yılında Katrina Kasırgası sonrasında New Orleans ve Louisiana'da sıkışan ve yaralanan hayvanlar için yardım koordinatörü olarak görev yaptı. New Orleans'ta kurtarılan hayvanların çoğu da Houston'a tahliye edildi, sahipleri bulununcaya kadar Houston bünyesinde barındırıldılar. Kasırgadan kurtarma çabaları üzerine 2005'te Animal Planet Kahramanları arasında "Kasırga Kurtarıcıları" olarak yer aldı. KÄ±yamet Melekleri Kıyamet Melekleri (İngilizce özgün adıyla: Legion), 2010 yılı Amerika yapımı fantastik korku filmi. Filmin yönetmeni Scott Stewart, yazarı Peter Schink ve Scott Stewart. Jeanette Miller Jeanette Miller Amerikalı oyuncu. "Cold Heaven", "The Truman Show", "Norbit", "Four Christmases" ve "Legion" oyuncuin bazı filmleridir. İrfan Şahin İrfan Şahin (d. 15 Nisan 1963, İzmit) Türk televizyoncu, Doğan TV Holding CEO’su. Türk televizyon sektöründe pek çok alanda öncü girişimlerin sahibi olan İrfan Şahin, yerli dizilerin hem yerel hem de küresel pazardaki başarısının mimarlarındandır. İlk ve orta öğrenimini İzmit’te tamamladıktan sonra girdiği Polis Koleji’nden okul birincisi olarak mezun oldu. Polis Akademisi’ne devam ederken aynı dönemde Ankara Üniversitesi Siyasal Bilgiler Fakültesi’ndeki (Mülkiye) eğitimini de tamamladı. Ankara Emniyet Müdürlüğünde iki yıl Komiser Yrd. rütbesiyle görev yaptı. İlerleyen dönemde banka müfettişliği alanına yönelerek üç yıl Yapı ve Kredi Bankası’nda daha sonra da İktisat Bankası'nda çalıştı. 1992 yılında medya kariyerine Show TV’de başlayan İrfan Şahin, 1996 yılında CINE5’te Genel Müdür Yardımcılığı ve sonrasında Genel Müdür olarak çalıştı. 1998 yılında bir yıl süreyle bankacılığa geri dönerek Bireysel Bankacılıktan sorumlu Genel Müdür Yardımcısı olarak çalıştı. 2004 yılında Doğan Grubu’na geçti ve ANS Yapım Şirketi’nin Genel Müdürü oldu. 2006 yılında Kanal D Genel Yayın Yönetmeni olan İrfan Şahin ile beraber Kanal D, büyük başarı yakalayan dizileriyle sektörde lider kanal konumuna yükseldi. 2010 yılında Türkiye’nin en büyük medya gruplarından biri olan Doğan TV Holding’in CEO’luğunu üstlenen İrfan Şahin, 2015 yılında Doğan TV grubundan ayrılmıştır ve halen kurmuş olduğu 1441 Productions yapım şirketinde yurt içinde ve yurt dışında projeler yapmaktadır. 1985 yılında Polis Akademisi’nden mezun olduktan sonra Ankara Emniyet Müdürlüğünde iki yıl Komiser Yrd. rütbesiyle görev yaptı. Ardından bankacılık sektörüne yönelen İrfan Şahin, müfettişlik sınavlarını birincilikle kazanarak bu alandaki kariyerine başarılı bir başlangıç yaptı. Üç yıl Yapı ve Kredi Bankası’nda, daha sonra da İktisat Bankası'nda çalıştı. 1992 yılında sektör değiştirerek kariyerine medyada devam etmeyi tercih etti ve Show TV’de çalışmaya başladı. 1996 yılında Türkiye’nin ilk ve tek paralı kanalı olan CINE5’te Genel Müdür Yardımcısı olarak görev yaptı. 1998 yılında bir yıl süreyle bankacılığa geri dönerek Bireysel Bankacılıktan sorumlu Genel Müdür Yardımcısı olarak çalıştı. 1999 yılında medya sektörüne geri dönerek CINE5’e Genel Müdür oldu. 2004 yılına kadar CINE5’in yanı sıra Marie Claire dergisi Genel Müdürlüğü gibi pek çok medya ve telekomünikasyon şirketinde yönetim kurulu üyeliği veya başkanlığı gibi görevlerde bulundu. 2004 yılında ANS Yapım Şirketi’nin Genel Müdürü olarak Doğan Grubu’nda çalışmaya başladı. İlk yaptığı dizilerden biri olan "Gümüş", yurt dışında en fazla yayınlanan Türk dizisi olmasının yanı sıra 2007 yılında Ortadoğu’ya satıldı ve final bölümüyle 85 milyondan fazla Arap seyirciyi ekran başına kilitleyerek bu anlamda ulaşılması zor bir başarı yakaladı. "Gümüş" dizisi dünyada 78 ülkeye satılarak yirmiden fazla farklı dilde yayınlandı ve aynı zamanda Kıvanç Tatlıtuğ ve Songül Öden gibi isimleri de sektöre kazandırdı. Ortadoğu bölgesinde daha önce hiçbir dizinin kazanmadığı bir başarıya erişen "Gümüş"’ün bu bölgede yarattığı etkiler üzerine Newyork Times İrfan Şahin ile özel bir röportaj yaptı. "Gümüş"’ün başarısının arkasındaki etmenlerin konu edildiği makaleye ek olarak uluslararası alanda birçok haber, inceleme ve çalışma yayımlandı. İrfan Şahin, "Gümüş" ile başlayan yolculuğunda Türk dizi sektörünün yurt dışına açılmasını sağlayan zemini oluşturan ve bu alanda yaptığı stratejik hamlelerle sektörün başarısında pay sahibi olan öncü isimdir. 2006 yılında Kanal D’de Genel Yayın Yönetmeni olarak göreve başlayarak Kanal D’yi Türkiye’nin 1 numaralı kanalı yapan İrfan Şahin, Türk televizyonlarında köklü bir vizyon değişikliğinin de mimarıdır. Bu amaç doğrultusunda ekibiyle beraber yaptığı ilk işlerden biri Kanal D’yi, pek çok farklı türde program yayınlayan tematik kanallardan ayırarak ulusal eğlence kanalı kulvarında konumlandırmak oldu. İrfan Şahin döneminde Kanal D ekranı, Türk ailesi; anne, baba, çocuklar ve yaşlı ebeveynden oluşan beş kişilik bir bütün kabul edilerek şekillendirildi ve tüm aile fertlerinin beraber izleyebileceği hale getirildi. Bu anlayışa uygun olarak Kanal D’nin sloganı "“Türkiye’nin Kanalı”" olarak değiştirildi. 2006 yılından itibaren Kanal D, hem izlenme performansı hem de karlılık açısından Türk özel televizyonculuk tarihinde daha önce eşine rastlanmamış bir başarı sergiledi. İrfan Şahin yönetimindeki Kanal D, 2009 yılında 365 günün 274’ünde, 2010 yılında 309’unda, 2011 yılında 237’sinde birinci olarak tüm rakiplerine kıyasla açık ara lider kanal pozisyonunu korudu. Günümüzde Türk televizyonlarının kült dizileri arasında gösterilen pek çok yapım, İrfan Şahin ve ekibi döneminde Kanal D tarafından Türk seyircisinin beğenisine sunuldu. "Binbir Gece, Yaprak Dökümü, Aşk-ı Memnu, Kuzey Güney, Öyle Bir Geçer Zaman Ki", "Fatmagül’ün Suçu Ne?" ve "Arka Sokaklar "gibi yapımlar hem yüksek izlenme oranları hem de uluslararası alandaki başarılarıyla adlarından söz ettirdiler. "Binbir Gece" yayınlandığı her ülkede büyük başarılar kazanırken, "Fatmagül’ün Suçu Ne?" toplumsal bir mesele olan kadın hakları ile ilgili yarattığı duyarlılıkla hem ülke içinde hem de Ortadoğu bölgesinde önemli sosyal dönüşümlere katkı sağlamıştır. "Aşk-ı Memnu" ise gerek proje tasarımı gerek güçlü marka değeriyle hala Türk dizi sektörünün kilometre taşlarından biri olarak gösterilmektedir. "Kuzey Güney", rekor yurt dışı satış fiyatlarıyla Hollywood içeriklerinden bile daha pahalı bir yapım olarak dış pazarda önemli başarılar kazanmıştır. İrfan Şahin aynı zamanda 2013 yılında Kanal D’de yayınlanan "Kayıp "dizisinin hikayesini yazdı. "Kayıp" dizisi Türk televizyon dizilerinin mevcut teknik alt yapısı göz önüne alındığında çıtayı oldukça yükselten bir proje olma sıfatını da taşımaktadır. Dizilere ek olarak İrfan Şahin ve ekibinin çalışmalarıyla, stüdyo formatlarında da bir dönüşüm yaşandı. "Doktorum "(979 bölüm) gibi sosyal sorumluluk bilinci yüksek yapımlar bu dönemde yayınlamış ve gündüz programcılığında milat sayılabilecek bir anlayışa öncülük etmiştir. Kanal D ekranlarında 2012 yılından beri yaklaşık 280 bölümdür yayınlanan "Ben Bilmem Eşim Bilir "adlı formatın da yaratıcısı olan İrfan Şahin, aynı zamanda bu formatın uluslararası pazarda bilinirlik kazanması konusunda pek çok hamle yaparak başarılı sonuçlar elde edilmesini sağladı. Orijinal dizi ve program formatlarının yaratılış süreçlerini yöneten İrfan Şahin döneminde aynı zamanda "“Revenge” (İntikam), “Desperate Housewives” (Umutsuz Ev Kadınları)" ve "“Monk” (Galip Derviş)" gibi Amerikan formatları Türk seyircisi için uyarlandı. Yabancı yapımların yerli uyarlamalarında büyük başarılar kazanan Kanal D’de yayınlanan "İntikam (Revenge)", Ortadoğu bölgesinde Amerikan versiyonundan çok daha yüksek fiyatlara alıcı buldu. 2011 yılında, İrfan Şahin’in girişimiyle Van depreminin hemen ardından başlatılan "Van İçin Tek Yürek "yardım kampanyasıyla tüm Türkiye Van’da yaşayan depremzedeler için kenetlendi. Sanat camiasının neredeyse tamamının destek verdiği bu kampanya Kanal D ile birlikte tüm diğer kanallarda aynı anda yayınlanarak bugüne kadar düzenlenen en başarılı yardım kampanyası olarak anıldı ve pek çok kurum ve kuruluş tarafından da ödüle layık görüldü. Doğan TV bünyesindeki D Yapım şirketini büyüterek içerik üretimi yapan öncü şirketlerden biri haline gelmesini sağladı. "Öyle Bir Geçer Zaman Ki", "Güneşi Beklerken, Küçük Kadınlar, Yalan Dünya, Geniş Aile, Ben Bilmem Eşim Bilir "ve "Evim Şahane" gibi büyük ses getiren işler, içyapım olarak D Yapım tarafından üretilen içeriklerin başında gelmektedir. D Yapım bugün hem Kanal D ekranı hem de uluslararası pazar için içerik üreten güçlü yapım şirketleri arasındadır. Televizyon sektörünün dışında dijital alanda da teşvik ettiği yatırımlarla kendisinin döneminde Dogan TV, Facebook ve Youtube’un ardından en büyük üçüncü video ağı haline gelmiştir (Comscore Video Metrics, Mart 2015). Dijital yapılanma konusunda farklı müzik temalarını bir araya toplayan internete özel bağımsız radyo portalı Radyonom.com’un gelişimine de olanak tanımıştır. Yine kendisinin döneminde, Türkiye’de dijital yayıncılık anlamında ilk kez yapılan bir uygulamanın da öncülüğü üstlenilmiştir. Bu proje kapsamında "Ulan İstanbul" dizisi, Kanal D ekranında yayınlanırken, internete özel içerik geliştirilerek dijital platforma taşınmış ve bu alanda yeni iş modellerinin mümkün olabileceği gösterilmiştir. Bunların yanı sıra, bugün başta Twitter, Instagram ve Facebook olmak üzere Dogan TV mecralarının takipçi sayısı 10 milyonu aşmaktadır ve Doğan TV sektörde sosyal medya varlığı açısından öncü konumdadır. İrfan Şahin döneminde, DMC’nin yenilikçi yaklaşımıyla bir başka platformun daha kuruluşu gerçekleşmiştir. Türkçe müziklerin dijital video telif haklarını alarak bu içeriklerin bir araya getirilmesinden oluşan "NetD Müzik" adlı platform müzik sektörü için önemli bir adım olmuştur. 2010 yılının başında Doğan TV Holding CEO'su olan İrfan Şahin halen bu görevini sürdürmektedir. Türkiye’nin en büyük medya gruplarından biri olan Doğan TV Holding çatısı altında pek çok televizyon kanalı (Kanal D, CNN Türk, Dream TV, TV2), radyo (Radyo D, Slow FM), digital platform (D-Smart), yapım şirketi (D-Production, InDhouse), müzik şirketi (DMC), pazarlama şirketi bulunmaktadır. İrfan Şahin evli ve iki çocuk sahibidir. Ä°bn Hazm İbn Hazm ( Arapça: ابن حزم; Künyesi "Ebū Muhammed Ali bin Ahmed bin Saîd ibn Hazm" أبو محمد علي بن احمد بن سعيد بن حزم; d. 7 Kasım 994, Kurtuba - ö. 16 Ağustos 1064), Huelva, Endülüslü-Arap felsefeci, tarihçi ve ilahiyatçı. Kur'ân-ı Kerîm'in "teʾvīl" (Arapça: ) ya da "Sufiliğin yorumu" olarak tanımlanabilen bâtınî tefsirini Kur'an'daki apaçık metinlerin anlaşılmasının önündeki tehlikeli bir tehdit olarak görmüştür. Davûd el-Isbehânî tarafından kurulduğu kabul edilen Zahiri mezhebi'nin ikinci imamıdır. 2001 Dünya Üniversite Yaz Oyunları 2001 Yaz Üniversite Oyunları, 21. Yaz Üniversite Oyunları'ydı ve de Çin'in Pekin şehrinde düzenlendi. İzzet Mehmed Paşa İzzet Mehmed Paşa (d. 1723, - ö. Subat 1784 Belgrad) I. Abdülhamid saltanatında, 4 Ağustos 1774 - 6 Temmuz 1775 ve 20 Şubat 1781 - 25 Ağustos 1782 tarihleri arasında toplam iki yıl beş ay altı gün sadrazamlık yapmış Osmanlı devlet adamı. Rum Mehmet Paşa torunlarından olan Hüseyin beyin oğludur. 1723'te Zonguldak nahiyelerinden Çarşamba'nın Beylik köyünde doğmuştur. I. Mahmut döneminde 1733'te, zamanına göre nispeten geç yaşında, 20 yaşında iken, İstanbul'a gelmiş ve Kızlar Ağası Hacı Beşir Ağa himayesi ile Baltacılar Ocağı'na yazılmıştır. Okuma yazma bilmesi dolayısıyla Bab-ı Ali ile saray arasında muhabereden sorumlu memur olan "kapı hasekisi" görevi verilmiştir. Sonra Kızlar Ağası yazıcı halefesi olmuş ve "Bey Halife" olarak anılmaya başlamıştır. Kasım 1757'de sadrazama ağa yazıcısı tayin olmuştur. Fakat bu görevi yapmakta iken Sadrazam Koca Ragıp Paşa tarafından hizmeti beğenilmemiş ve 25 Mart 1758'de ağa yazıcılığı görevinden atılmıştır. Bu İzzet Mehmed Bey için çok bir güç durum ortaya çıkmıştır. Daha önce bağlı olduğu Baltacılar Ocağı sultan tarafından lahvedidiği için eski işine dönmesi imkânı olmamış ve bir müddet açıkta işsiz kalmıştır. Tam bu sırada evi de yangından harap olmuş evsiz de kalmustur. Bu durumunu habver alan Sulatan III. Mustafa onun gönlünü almak için şahsen 7.500 kuruş ihsanla onu taltif etmiştir. Kendine Hacegan rütbesi de bu işsizlik sırasında verilmiştir. Fakat yine de işsizliği 5 yıl devam etmiştır. 18 Mart 1763'te Kızlar Ağası yazıcısı olan Ahmet Efendi, kayınpederi İshak Ağa'nın yerine gümrük emini olmuş ve kızlarağası yazıcılığı açılmıştır. Eskiden kızlarağası yazıcılığı yapmış olan İzzet Mehmed Efendi bu göreve ikinci defa tayin edilmiştir. Bu işde devamda iken, Mart 1766'da Raif İsmail Efendi yerine darpahane emini görevine atanmıştır. Şubat 1774'te ise şehremini görevine terfi etmiştir. 6 Temmuz 1774'te ise vezirlik rütbesi verilerek sefere çıkan Boşnak Abdullah Paşa için Rikab-ı Humayun Kaymakamı tayin edilmiştir. Küçük Kaynarca Antlaşması yapılıp barış sağlanması sonucu İstanbul'a ordu ile dönmekte iken yolda 11 Temmuz 1774'te ölen Muhsinzade Mehmed Paşa yerine Sadrazamlık görevi verilmiştir. İzzet Mehmet Paşa namuskarlığı ile bilinmekle beraber faal bir idareci değildi. İdare işlerinin hemen hepsini çok dirayetli olan kayınbiraderinin eline bırakmıştı. Sadrazamlığı sırasında Temmuz 1775'te büyük bir diplomatik olay ortaya çıkmış ve İzzet Mehmed Pasa bu olaya karışmıştır. Donanmanın Karadeniz'e çıkması ve Kırım'dan gelmiş olan Kırım Hani heyetini ağırlamak için Dolamabahe'de kurulan bir büyük çadırda bir ziyafet verilmişti. Bu ziyafetten sonra verilen istirahat sırasında Sadrazam ile Şeyhülislam olan İvazpaşazade İbrahim Bey Efendi arasında bir münakaşa çıkmıştı. Şeyhülislam babasının yakını olan Selim adında bir kişi için bir yıl öncesi rayici üzerine bir mukatta verilmesini Sadrazam'dan rica etmiş; ama sadarazam "istenilen mukataanın otuz kese zammıyla talibi var"yanıtını vermiştir. Bu yanıtı kendine bir hakaret kabul edip birden paralayan şeyhülislam, ziyafette bulunanlara ve özellikle Kırım Tatar heyetine hiç aldırmadan, gazaba gelip söylenerek ayakkabılerını bile giymeden ve hiç kimseden izin istemeden çadırdan çıkıp ve Dolmabhçe'den bir kayıkla ayrılmıştı. Bunun bir büyük protokol hatası ve Kırım heyeti bulunduğu için bir diplomasi skandalı olarak kabul edilmesi gerekmekteydi. Şeyhülislam'ın azli icap etmekteydi. Fakat padişah I. Abdülhamit olayı gereğinden ciddiye alarak (ve sadrazamının faal olmadığını ve işleri kayınbiraderine bıraktığını bilerek) İzzet Mehmet Paşa'yı ertesi gün 7 Temmuz 1775'te görevinden azletmniştir ve yerine sedaret kethüdası olan Yağlıkçızade Derviş Mehmed Paşa'yı vezirliğe terfi ettirek sadarazam tayin etmiştir. Bu kez Iİzzet Mehmet Paşa'nın sadareti bir yıldan yirmi beş gün eksik sürmüştür. Şeyhülislam İvazpaşazade İbrahim Bey Efendi halk arasında dedikodu kaynağı olduğundan, o da 22 gün sonra azledilerek yerine "Hindi Molla" denilen Salihzâde Mehmet Emin Efendi getirilmiştir. İzzet Mehmet Paşa'nın azledilmesi maslahat icabı olduğundan, padişahın kendi hakkındaki tarafından hakkındaki teveccühünün devam etmesi dolayısıyla oğlu Mehmet Said Bey kendisine Gelibolu'ya refakat etmek için mübaşir tayin edilmişti. Çok geçmeden de kendisine bir ferman gönderilerke Aydın muhasallığına tayin edildiği bildirilmiştir. İzzet Mehmet Paşa Aydın'a vardıktan az sonra Kasım 1775'te Mısır valiliğine tayin edilmiştir. Kendisini İzmir'den oraya gemi ile alıp götürmek üzere kaptan-ı derya Gazi Hasan Paşa'ya emir verilmiştir. Ekim 1778'de ise İzzet Mehmet Paşa'ya İçel sancağı verilmiş ama oraya yola çıkmadan önce görevi Sivas valiliğine naklolunmuştur. 1779 sonlarında ise Erzurum valiliğine tayin edilmiştir. Sonra Rakka valisi yapıldı 1 Eylül 1780'de ise ikinci defa Erzurum valiliğine getirildi. 20 Ocak 1781'de Sadrazam Silahdar Karavezir Seyyid Mehmed Paşa'nın ölmesi üzerine ikinci defa sadrazamlığa getirildi. Birinci defaki sadaretinden birdenbire azli padişahı üzmüş olup önceki hatayı düzeltmek için ikinci defa sadrâzam yaptığı belirtilir. İzzet Mehmet Paşa bu defa da daha önceki sedareti gibi ağır hareketi, faal olmaması, işleri yine kayın biraderinin eline bırakması ve kayınbiraderinin de rüşvetçiliği ve yolsuzlukları devlet idarecileri arasında dedikodu konuları olmuştu. 21 Ağustos 1777'de İstanbul'da sonradan "Harik-i Kebir" adı verilen çok büyük bir yangın çıktı. Bu yangın Mavnacı Ali adlı birinin Horoslu değirmeni yanındaki evinden çıkmıştı. Marmara kıyısında Narlıkapı, Samatya, Davutpaşa, Langa, Yenikapı semtlerini; sur dışından ise Topkapı, Mevlevihane kapısı, Silivri Kapısı civar semtlerini; Haliç kıyısından Aya Kapısı, Odunkapısına kadar mahalleleri; surlar içindeki Agakapısından Sultanselim'e kadar yamaçları; Hasanpaşa Hani, Sakızağacı, Emir Buharı, Koska ve Sadiler Çeşmesi cıvarlarını, Aksaray, Cerrahpaşa, Avrat Pazarı, Molla Güranı, Yüksek Kaldırım, Yeniodalar, Hekimoğlualipaşa, Kocamustafapaşa semtleri tümüyle yanıp kavruldu. Toplam ev zayiatının 20.000 haneyi geçtiği belirtilmektedir. Yüzlerce de kişi hayatlarını kaybetti. Evsizler Fatih, Laleli, Sultan Selim camilerine ve At Meydanı ve Çukur Bostan'a yerleştirildiler Bu dedikodular ve yangın üzerine ve daha önceden de sadrazamlığığa davet edilip cephede olduğu için bunu kabul etmeyen Yeğen Mehmet Paşa'nın da İstanbul'a dönmesi üzerine 24 Ağustos 1782'de İzzet Mehmet Paşa sadrazamlıktan azledildi. Bu ikinci sdramzamlığı bir buçuk yıldan biraz fazla idi. Vezrlikten de emekliliğe ayrıldı ve Filibe'ye sürgüne gönderildi. İzzet Mehmet Paşa dört buçuk ay Filibe'de oturdu. Ocak 1783'te affedildi ve yine vezirlik verilerek Semendire sancağıyla Belgrad muhafızlığına gönderildi. 1784 Ocak veya Şubat 1784'te Belgrad'da beklenmedik bir anda vefat etti. Sicill-i Osmani onu şöyle değerlendirilmektedir: Akîl; şuur ve güzel ahlak sahibi; ağzı sıkı; mazbut lisanlı olup halk kendisine müteşekkirdi. Fakat daha tenkitçi bir değerlendirmeye göre Son derece ağır, haddinden fazla derecede halim düşünceli fakat iş göremeyecek derecede tembel bir şahsiyet olup bu hali devlette ıslahat yapmak isteyen I. Abdülhamit'in hoşuna gitmemişti. 2007 Dünya Üniversiteler Kış Oyunları 2007 Kış Üniversite Oyunları, 23. Kış Üniversite Oyunları'ydı ve İtalya'nın Torino şehrinde düzenlendi. 2009 Dünya Üniversiteler Kış Oyunları 2005 Kış Üniversite Oyunları, 24. Kış Üniversite Oyunları'ydı ve Çin'in Harbin şehrinde düzenlendi. İzzet Mehmed Paşa (anlam ayrımı) Osmanlı devleti sadrazamları içinde şunlar "İzzet Mehmed Paşa" olabilir: Ahmet Melik Ahmet Melik, Türk avukat ve siyasetçi. 1977-1980 Şanlıurfa CHP milletvekili olan Melik'in 12 Eylül darbesi ile milletvekilliği düşürüldü.Döneminin en genç milletvekili olan Melik Şanlıurfa Barosu başkanlığı da yapmıştır.Ahmet Melik Ankara'da avukatlık mesleğine devam etmektedir. Melik evli ve üç çocuk babasıdır. Laik hukuk Lâik hukuk insanların bir toplum olarak birlikte yaşama ihtiyacından doğan, kaynağını doğrudan insan aklından alan, toplumsal gereksinimlere göre değişebilen, evrensel nitelikte genel geçerliliğe sahip olduğu kabul edilen hukuk anlayışıdır. Lâiklik, genel anlamda din ve devlet işlerinin birbirinden ayrılması, dinî inançların devlet yönetiminde ve siyasette rol oynamaması esasına dayanır. Lâiklik, Ahmet Taner Kışlalıya göre; toplum ve devlet düzeninin akla ve bilime dayandırılması, toplumsal yaşamın ve devletin kurum ve kurallarının dine dayalı olması zorunluluğunun bulunmamasıdır. İbni Haldun, devletin varoluşunu ve toplumların evrimini Tanrısal iradeye değil toplumsal ve ekonomik nedenlere dayandırarak açıkladı. Bir genel tanıma göre Lâiklik, devletin din ve vicdan hürriyetini tanıması demektir. Koymuş olduğu yasalarla, din ve vicdan hürriyetinin yaşanmasında yardımcı olması demektir. Lâiklik, yaygın bir tanıma göre, din ile devlet ve dünya işlerinin birbirinden ayrılmasıdır. Bu tanımdan hareket edildiğinde, din ve devletin birbirleri üzerinde hükmetme çabası içinde bulunmaması gerektiği biçiminde yorumlanır. Türkiye'de lâiklik, aynı zamanda antiemperyalist bir mücadeledir. Atatürk'e göre lâiklik, yalnız din ve dünya işlerinin ayrılması demek değildir. Tüm yurttaşların vicdan, ibadet ve din özgürlüğü de demektir. Türkiye, ulusal bir devlet olarak kurulmuştur. Yani toplum, kendi kaderi hakkında karar verebilme erkine sahiptir ki; buna “Türk Ulusu” denir. Ulus (devletin) ne bir tebaası ne bir ırk, ne de bir ümmettir. Ulus, haklarını akla göre düzenleyen toplumdur. Bu bakımdan egemenliğin kayıtsız şartsız ulusun olması demek, devletin “lâik” olması demektir. Bazı çevreler, Türk Hukuku’nda lâikliğin bir tanımının olmadığını iddia etmektedirler. Oysa Anayasanın 24. maddesi, lâikliği, rasyonalist felsefenin çözümlemesine göre tanımlamıştır: Laik ahlak, kaynağını dinsel veya dinsel olmayan inançlardan değil doğrudan insan aklından alır. Bu yönüyle bakıldığında birçok felsefi görüş ile ilgili veya bağlantılıdır. Genel anlamda doğrunun ancak akıl yolu ile bulunabileceğini öne süren Kıbrıslı Zenon'un kurucusu olduğu Stoa Okulu'nun antik dönemin lâik ahlâkını temsil ettiği düşünülmektedir. Stoacılara göre, erdem kendi başına ve kendiliğinden iyi olan şeydir. Bunun dışında kalan hiçbir şey kendiliğinden iyi olma niteliğine sahip değildir. Akla ve doğaya uygun yaşamak ve duygulanımlar karşısında özgür olmak gerekir. İyi ve kötü insanın kendi edimlerinden gelir veya insanın bir takım şeyleri öyle görmesi ve tanımlamasına bağlıdır. Kişinin bunlardan birisini seçmesi kendi elindedir. O halde akla uygun yaşamak Stoa felsefesine göre insanın içinde bulunması gereken durumdur. Stoa Okuluna göre erdemli olmak akla uygun yaşamakla, mutluluk ise erdemli olmak ile elde edilebilir. Ancak bilge olan kişi bu bilgeliği sayesinde özgür kalabilir. Stoa felsefesi, özgür insan aklını değer verdiği kavramların başlangıç noktasına yerleştirmiştir. Bilgi ve erdem arasında Epikuros'a göre de sıkı bir ilişki bulunmaktadır. Epikuros'ta doğru edim doğru bilgiden gelir. Aydınlanma Çağı filozoflarından Immanuel Kant, "Salt Aklın Sınırları İçinde Din" adlı eserinde tamamen insan aklına dayanan; dinden bağımsız bir ahlâk düzeni kurmanın mümkün olduğundan bahsetmiş, aklın etik alanında kullanılabilir olduğunu göstermiştir. Kant'ın fizik ötesi alan olan bir konuda bilimsel yöntemli çalışmalar yapılabildiğini gösterdiği öne sürülür. Maddi olmayan imgeler dünyasında değerlendirilen davranış biçimleri pratik uygulamalar olarak ortaya çıkmaktadır. İnsan davranışları bir değerlendirme sürecinin ürünüdür. Kişiler seçimlik eylemleriyle; yapma veya yapmama ya da isteme veya istememe yönünde sahip oldukları özgür irade ve istençlerinden kaynaklanan bir sonuç ortaya çıkarmaktadırlar. Kant etiği, görev ahlâkı adını alır. Kant'a göre erdem insanın içinde bulunabileceği her türlü ahlâki durum ve çeşitli ahlâki durumlar ile mücadele veren bir ahlâki niyettir. Kant, öne sürdüğü ahlâk yasasını Kesin Buyruk olarak şöyle açıklar: Lâik hukuk sistemi, Laik ahlakın bir sonucudur. Laik ahlak anlayışı beraberinde 'lâik hukuk' sistemini getirmiştir. Lâik hukuk, her çeşit dinsel veya felsefi inanç sistemlerine eşit yaklaşım göstermektedir. Bununla birlikte sahip olduğu bu nötr durumu devam ettirebilmesi için dinsel veya dinsel olmayan inanç dizgelerinden herhangi bir tanesinin mevcut hukuk sistemini etkisi altına almasına karşı çıkar. Laik ahlak kişiye özgü bir tavır olarak, lâik hukuk ise devletin tüzel kişiliğine özgü bir duruş olarak tanımlanabilir. Lâik Hukuk, din, felsefi inanç vaya inançsızlık, dil, etnik köken, mezhep veya cinsiyet gibi hiçbir fark gözetmeksizin bütün yurttaşların karşısında eşit mesafede yer almaktadır. Tarih boyunca değişik ülke ve uygarlıklardan farklı düşünürlerin etkinlikleri sonucu ortaya çıkmış olmakla birlikte Batı'da, önce Fransa'da biçimlenmiş ve oradan dünyaya yayılmış olan lâiklik, Rönesans ve Aydınlanma Çağı'nın eserlerinden birisidir. Lâik toplum ve devlet yapısına verdiği önemle Ziya Gökalp, Fuat Köprülü, Atatürkçü düşünceyi başarı ile edebiyat alanına kazandıran Falih Rıfkı Atay, Türk Hümanizmi eseri ile Suat Sinanoğlu, Atatürk döneminin efsane Millî Eğitim Bakanı olan ve Dünya Klasikleri'nin Türk diline kazandırılmasını sağlayan Hasan Âli Yücel, "Tonguç Baba" olarak anılan ve Köy Enstitüleri alanındaki üstün çalışmaları ile bilinen İsmail Hakkı Tonguç, Cumhuriyetin 50. Yılına armağan ettiği Türkiye’de Çağdaşlaşma isimli kitabı Türkiye tarihinin 75 adetlik ender kitapları arasında gösterilen Niyazi Berkes, daha gerilere gidilecek olursa Yunus Emre gibi tarihi kişilikler Türkiye'de hümanist değer yargısının gelişmesine rehberlik eden saygın düşünürler oldular. Türk Hümanizmi adlı eserinde Suat Sinanoğlu, Atatürk Devrim ve reformlarının getirdiği kurum ve kuruluşların hümanist ruhu taşıdıklarını ve bu ruhun TBMM, Medeni Kanun gibi eserleri taşıdığını belirtti. Bir "İnsani Değerler Sistemi" olarak tanımlanan Hümanizm; Cinsiyet, inanış veya başka bir fark gözetmeyen ulusçu ve eşitlikçi yapısı ile lâik Cumhuriyet'in temel felsefesi olduğu biçiminde yorumlandı. Lâiklik, T.C. Anayasasının ilk üç maddesi içinde, değiştirilmesi teklif dahi edilemeyecek maddeleri arasında sayılmıştır. Doğal Hukuk, (Latince: lex naturalis) antik çağdan beri bilinen, farklı düşünce disiplinleri içinde farklı şekillerde ifade edilen bir kavramdır. Doğal (tabî) hukuk kavramı, geçirdiği düşünsel evrimle zaman içinde hukukun lâikleşmesine hizmet etmiştir. Doğal hukuk; insanın mantıkla erişebileceği, yazılı olmayan hukuk kuralıdır. Bu kuramı destekleyenler arasında Aristoteles ve Thomas Aquinas da yer alır ki, Aquinas’ın tavrı Katolik Kilisesi tarafından da kabul edilmektedir. Doğal hukuk kuramı, gerek etik gerekse hukuk felsefesi açısından büyük önem taşımaktadır ve farklı filozofları farklı yönlerde etkilemiştir. Ayrıca insan sevgisini ve saygısını konu alan hukuk dalıdır. Doğal hukuk, etiğin konusu olan soyut adalet anlayışını hukukun nihai amacı olarak gören, insanların doğuştan bir takım hakları (özgürlük, eşitlik, yaşama hakkı..) olduğunu söyleyen ve bu hakların yer veya zamana göre değişemeyeceğini savunan hukuk anlayışıdır. Doğal hukuk, niteliği gereği hukuki pozitivizme karşıdır. Doğal yasanın, doğa tarafından belirlendiği ve bu nedenle evrensel olduğu ileri sürülür. Georges Renard'a göre tabii hukuk toplumsal yaşamın kendisidir, peşinde koşulduğu halde kendisine bir türlü tamamen erişilemeyen bir hukuki olgunluğu temsil eder: «Tabiî hukuk müspet hukuka nispetle idealdir. Fakat, terzilerin kullandığı patronlar gibi bir model değil. İdeal ancak bir gayeye doğru olan eğilimden ibarettir. Henüz tahakkuk etmemiş, hatta henüz tamamen de idrak edilmemiş ve doğrusunu söylemek lâzım gelirse her zaman belirsiz bazı şeyleri içeren bir şeydir.» Doğal hukuk dışında ve ona karşı olarak değerlendirilen hukuki pozitivizm; tabiî hukukun adalet anlayışını eleştirir ve bu kavramın; fizik ötesi bir değer olarak tanımlanamaz bir kavram olduğunu ve bu nedenle de hukuk biliminin dışına itilmesi gerektiğini savunur. Her iki teori de ortaya çıkışlarından bu yana, çağın gereklerine uygun gelişmeler göstermiştir. Hatta bu gelişmeler sonucunda artık tabii hukuk ile hukuki pozitivizm arasında kesin ayrımların kalmadığı bile iddia edilmektedir. Doğal hukuk yaklaşımının önemli görünümlerini Platon ve Cicero'da bulmak mümkündür, düşünceye sistematik biçimini veren ise Thomas Aqunias olmuştur. Doğal yasa teorileri, İngiliz Ortak Yasa'sının gelişiminden geniş bir etki görmüş olsa da büyük oranda Thomas Aquinas, Francisco Suárez, Richard Hooker, Thomas Hobbes, Hugo Grotius, Samuel von Pufendorf, John Locke, Francis Hutcheson, Jean Jacques Burlamaqui ve Emmerich de Vattel tarafından biçimlendirilmiştir. Doğal yasa ve doğal haklar arasındaki kesişim nedeniyle, Birleşik Devletler Bağımsızlık Bildirisi'nin bir öğesi olarak ve Fransa İnsan ve Yurttaş Hakları Bildirisi'nde ve 3 Mayıs 1791 tarihli Polonya Anayasasında kaynak olarak alınmıştır. Birleşik Devletler bildirge devletlerince, Doğal Yasa tabanında kurulmuştur. Eski Yunan’da bir kent devleti olan polis’in düzenini belirleyen kanunlar ilk zamanda aristokratik içerikli kanunlardı. Kökenleri bilinmeyen bu kanunlara thesmoi deniyordu. Thesmoi’den sonra ünlü yasa koyucu Solon ile birlikte nomoi adı verilen insan yapısı yasalar thesmoi’lere karşı üstünlük elde ederek ortaya çıktı. Böylece kutsal, mutlak ve değiştirilemez yasa olamayacağı düşüncesi ortaya çıktı. Solon’la aynı zamanlarda yaşayan, Antik Yunan’ın 7 bilgesinden birisi olarak kabul edilen, her şeyin Tanrılarla dolu olduğunu söyleyen Thales ile tabiat felsefecileri ortaya çıkmaya başlıyordu. Epikuros (MÖ 341-270) bütün insanlar için geçerli olacak bir doğal hukukun varlığını kabul etmez. Epikuros'a göre hukuk, toplum içinden herhangi bir zaman veya herhangi bir yerde kötülük görmemek ve kötülük yapmamak üzere verilmiş taahhütten başka bir şey değildir. Aristo, Retorik adlı eserinde, yazılı hukukla doğal hukukun birbirinden farklı olduğunu ve ikisinin çelişmesi halinde doğal hukukun üstünlüğünü kabul eder. Yazılı hukukun yasaklamasına rağmen erkek kardeşinin cesedini gömen Creon’un doğal haklar gereği yanlış bir şey yapmadığını öne sürer. Stoa Okulu ise tanrı ve doğayı birleştirdikleri panteist anlayışları ile doğa ve aklın bir olduğunu, aklın doğaya yaşamakla aynı olduğunu öne sürerler ve böylece içsel bir zorunluluk ile uyulması gereken bir hukukun varlığı söz konusu olur. Stoa okulunun kurucusu Kıbrıslı Zenon’a göre tanrı her şeydir. İnsanın Tanrısal ateşten aldığı bir parça onun görünmez özü olan ruhunu oluşturur ve böylece var olan insan ruhu akla ve bilgiye uygundur. Stoacı filozoflardan Roma’nın Cumhuriyet devri sonlarında yaşayan Cicero’ya göre, doğuştan sahip olunan bir yetenek ile doğal hukuk anlaşılabilmektedir. Sofistler, MÖ 5. ve 4. yüzyılda Atina’da, siyasi ve toplumsal koşulların değişmesinde etkili olarak doğa eksenli felsefeden insan eksenli felsefeye geçişe neden olmuştur. Protagoras (MÖ 481-420), insan her şeyin ölçüsüdür (metron antropos panton) derken doğa veya evren yerine ilk kez felsefenin merkezine insanı alıyordu. Böylece hem devlet hem de hukuk insan ürünü olarak kabul görüyordu. Cicero (MÖ 106-43), De Legibus adlı eserinde, hem adalet hem de yasanın kaynağını, insan aklının kucakladıklarından, insanın işlemlerinden ve insanlığın birleşmesine hizmet eden insanın kendine ait doğasından elde ettiğini yazmaktadır. Cicero’ya göre, doğal yasa; bize daha geniş bir toplumun genel iyisini dayatmaktadır. Kesin yasaların amacı; vatandaşların güvenliğini sağlamak, devletin korunması, ve huzuru ve insanın mutluluğunun sağlanmasıdır. Bu bakışa göre, işe yaramaz ve adil olmayan tüzükler yasa niteliği taşıyamazlar çünkü; yasa teriminin tanımı doğru ve gerçeği seçme ilke ve düşüncesi ile yapışıktır. Yasa, Cicero’ya göre, zaafın bir düzelticisi olmalı ve erdemi teşvik etmelidir. Cicero, görüşünü şöyle açıklar: İlerletmemiz gereken erdemler, daima bizim kendi mutluluğumuza yöneliktir ve onları ilerletmenin en anlamlı biçimi; insanların birlikte yaşamaları ve karşılıklı faydalar ile perçinlenmiş iyilikseverliktir. Cicero, doğal yasanın yüzyıllardan bu güne gelişine kadar süren tartışmaları etkilemiştir. Amerikan Devrimi çağında da bu etkiyi görmek mümkündür. Roma hukukunun köklerinde sıradışı bir kavrayışı bulunan Cicero yer alır. O’nun imparatorluk kurum ve yasaları hakkında bilgiler veren idealleri bir medyum gibi gelecek kuşakların zihinlerinde yer almıştır. Cicero, kendi döneminin başından itibaren Lâikleşmeye başlayan hukuk çizgisine uygun fikirler öne sürmüş ve kendisinden sonra da Roma Hukuku’nun Lâikleşmesini hızlandırmıştır. Stoisyenlere göre, devletin kanunlarının üzerinde evrensel bir "doğal yasa" bulunmaktadır. İnsanların akıl yoluyla kavradıkları ve hükmü altına girdikleri bu evrensel doğal yasa, bütün insanların birbirini sevmelerini emretmektedir. Böylece aralarında ulusal, sınıfsal ve ırksal hiçbir ayrım kalmadığı kabul edilen insanların hepsinin aynı yasaya boyun eğen kardeşler olduğu söylenebilir. Stoa düşüncesinin bu özellikleri; yani insana devlet dışında manevi bir değer tanıması, bütün insanların kardeşliğini ve eşitliğini savunması, bu öğretiyi insan hakları doktrininin en önemli kaynaklarından biri hâline getirmiştir. Hristiyanlık, Roma imparatorluğunun Stoa öğretisinin yaygın olduğu dönemlerinde ortaya çıkmıştır. Hıristiyanların başlangıçta reddettikleri panteist Stoa tabiatçılığına rağmen Roma Hukukunun Hıristiyanlarca kabul edilmesi paradoksal bir şekilde tabî hukuk anlayışının din ekseninde devamını doğurmuştur. Bununla birlikte Hristiyanlık, Stoa okulu’nun doğayla özdeş Tanrı anlayışına karşı çıkmıştır. Hıristiyanlık, Stoa felsefesinin tabiata gömülü Tanrı anlayışını reddetme sadedinde tabiatı reddetse de, aynı felsefenin işlediği tabiatın maddi düzeninin, ona sinmiş olan evrensel akıl (logos) sayesinde işlediği ve herkesin, her şeyin bu düzenden pay sahibi olduğu düşüncesini reddetmedi. Lâiklik amaç değil, bir araçtır, din ile lâiklik birbirine alternatif değildir. Lâiklik her türlü inanıştan bireylerin dinsel inançlarını kendi özgür iradeleri ile tercih etmeleri, gereklerini yerine getirme konusunda da kendi iradelerini ortaya koymalarını, bütün yurttaşların aynı yasalar önünde eşit bulunmalarını temin eden bir araçtır. Hukuk ile dinsel siyaset arasındaki temel fark, hukukun, inancı ne olursa olsun insanı kutsal ve eşit haklı kabul etmesidir. Lâiklik dini devre dışı bırakmak anlamına gelmez; din adına baskı yapmak, zor kullanmak isteyenleri devre dışı bırakmak anlamına gelir. Bu nedenle de, özgürlük ve demokrasinin ön koşulu olarak ortaya çıkar. Bugün dünyada yaklaşık 1,5 milyar Müslüman yaşıyor. Bir insanın İslam'ı din olarak benimsemesi tamamen kendi özgür iradesine bağlıdır. İslamı kabul ettikten sonra da Kur'an’da emredilen ibadetleri uygulaması ya da men edilen yasaklardan sakınması, tamamen şahsın kendi vicdanı ile ilgilidir. Din, devlet ve siyaset ilişkilerinde bir İslam devletinin varlığını savunanlar bulunduğu gibi, İslamın devletleşmeye gereksinimi olmadığını savunanlar da bulunmaktadır. 19. yüzyılın sonlarında ortaya çıkan ve İslam’ı bir bütün olarak yeniden toplumsal, siyasal ve kültürel yaşama egemen kılmak amacıyla hareket eden İslamcılık düşüncesi, I. Dünya Savaşı yıllarına kadar Osmanlı’daki en güçlü siyasal akımlardan birisi oldu. Bu bakımdan lâikliğe gelince, lâiklik, inanç anlamında dine alternatif bir ideoloji değil, ama yönetim biçimi anlamında dinsel yönetimin alternatifidir. Kur'an’da hukuksal hüküm niteliğinde sadece elli kadar ayet vardır. Şeriat adı verilen din hukuku, sadece evlenme, boşanma ve nafaka gibi konuları, yani aile hukukunu kapsıyordu. O konuda bile Kuran sadece ana hükümleri koyuyor, ayrıntı getirmiyordu. Bu nedenle fıkıh adı verilen ilim dalı, icma ve kıyas’ın daha sonradan Kur'an ve Sünnet’e ek olarak kaynak kabul edilmesiyle ortaya çıktı. Aydınlanma, Kant'ın ifadesine göre, insanın kendi suçu ile düşmüş olduğu ergin olamama durumundan kurtulmasıdır. Aydınlanma düşüncesinin temel parametreleri "akıl", "birey" ve "özgürlük"tür. John Locke, İngiltere’de Avam ve Lordlar Kamaraları teşkilat kanununun meydana gelişinde en büyük rollerden birisini oynamış, yasama ve yürütme güçlerinin ayrılığı ilkesini savunmuştur. Düşünce özgürlüğünü, eylemlerimizi akla göre düzenlemek anlayışını en geniş ölçüde yayan ilk düşünür olduğu için Avrupa’daki aydınlanma ve Akıl Çağı’nın gerçek kurucusu olduğu kabul edilir. Mutlakiyet yönetimlerini ilk sarsan kişi olup İngiliz, Amerikan ve Fransız devrimlerinin temelini oluşturan filozof olarak akıllara yer etmiştir. Locke, Montesquieu’dan önce, yönetimin mutlak gücünün liberal ve eşitlikçi bir çerçevede ele alınarak mutlaka belirli bir düzeye indirilmesi gerektiğini ve bunun ancak kuvvetler ayrılığı ilkesiyle gerçekleştirilebileceğini savunmuştur. Locke’un yasama ve yürütme güçlerinin birbirinden ayrılığı olarak açıkladığı kuvvetler ayrılığı ilkesi; Montesquieu tarafından yasama, yürütme ve yargı güçlerinin ayrılığı olarak geliştirilmiştir. Kuvvetler ayrılığı ilkesi liberal ve lâik felsefenin bir ürünü olduğu gibi bunun yanı sıra, bugün anladığımız anlamıyla "insan hakları", düşünceleriyle Aydınlanma Çağı'na damgasını vuran John Locke düşüncesinin bir ürünüdür. Hugo Grotius (1583-1645) yılları arasında yaşamış ve doğal hukuk öğretisiyle ün kazanmış olan ünlü Hollandalı düşünür, hukuk alanında, Descartes bilgi felsefesiyle modern düşünce açısından ne kadar önemliyse, o kadar önemlidir. Grotius, Descartes'ın bilgi alanında gerçekleştirdiği şeyi, hukuk alanında yapmıştır. Başka bir deyişle, nasıl ki modern felsefenin kurucusu olan Descartes, kuşku yoluyla bilgiyi teolojik-skolastik tasalluttan kurtararak özneden yola çıktıysa, aynı şekilde Grotius da hukuku, Tanrı iradesi karşısında bağımsız ve nesnel bir kurum olarak öne sürmüştür. Felsefenin ben'den, süje'den başlaması; teleolojik düşünceyi bırakıp doğayı kendisiyle kavramaya dayanan mekanizm'i savunması gerektiği düşüncesi Descartes tarafından ilk defa öne sürüldügü tarihten bu yana geçerliliğini korumuştur. "İnsan aklı hukukun kaynağıdır. İnsan, hiçbir aracıya gereksinim duymadan kendi aklıyla evrensel adalet ilkesini anlar ve içeriğini kavrayabilir. Herkes kendi aklıyla evrensel hakikatlere ulaşabilir. Herkesin eşit bir biçimde algıladığı adaletin değerinin güncelleşmesi, hukuk haline dönüştürülmesi siyasal faaliyettir. Bu çalışmayı herkes eşit bir biçimde yürütecektir, çünkü herkes akıl sahibidir ve insanlar arasında doğuştan hiçbir fark yoktur. Eşit algılama ve eşit kavrama, eşit yönetimi gerektirir. Algılama, kavrama ve yürürlüğe koyma işleminde kral ve papaza gereksinim yoktur. Krala ve aristokratlara gereksinimin olmaması demokrasi, papaza gereksinim duyulmaması ise lâikliktir." Akılcılık, bilimcilik ve gerçekçilik, ancak lâik bir hukuk düzeninde mümkündür. Türk Hukuk Devrimi birçok bakımdan övülebelir ancak onu muhteşem kılan nitelik çekirdeğini teşkil eden lâiklik düşüncesidir. Çağdaş toplumlarda adalet dağıtımı işlevi din adamlarına bırakılamaz. Devletin lâikleşmesi alanında yapılan devrim ve reformlardan bazıları: Atatürk, 1 Mart 1924 günü TBMM'nde yaptığı açılış konuşmasında adalet ve hukukun lâikleşmesini şu sözler ile anlatmaktadır: Halifeliğin kaldırılışıyla birlikte Şer'iye Vekaletinin de kaldırılmış olması, Kamu Hukuku yanında Özel Hukuk alanının ve adalet dağıtım görevinin de lâikleşeceğinin bir belirtisi idi. Nitekim, gündelik insan işlemlerine ilişkin olan hükümlerin belirlenmesi ve işletilmesi TBMM'nin yetki alanı içinde değerlendirilmiştir. Hukukun lâikleşmesi alanında yapılan devrim ve reformlardan bazıları: Eğitimin lâikleşmesi alanında yapılan devrim ve reformlardan bazıları: A. Taner Kışlalı’ya göre, lâiklik, özgürlük ve demokrasinin ön koşuludur. Emre Kongar'a göre de demokrasinin ön koşulu olan laiklik ve demokrasinin anlamı herkesin birbirinin değerlerine, kendisine istediği saygıyı göstermesi ve devletin de bunu hukuk aracılığıyla korumasıdır. Lâik bir devlet tüm yurttaşlarına kökeni, cinsiyeti veya inanışı ne olursa olsun aynı yasaları uygular. Oysa, Lâikliği kabul etmemiş devletlerde farklı inanışlara ve farklı cinsiyetlere farklı müeyyideler uygulanır. İran, Suudi Arabistan, Pakistan ve Sudan şeriat kurallara göre yönetildiğini beyan eden 4 ülkedir. İonna Kuçuradi, lâiklik ve insan hakları arasındaki zorunlu bağlantıyı görebilmek için öncelikle bu iki kavramın ne anlama geldiğinin net bir tespitinin yapılması gerektiğini öne sürer ve sonrasında ‘hata yapma hakkı’ndan bahsederek konuyu temel özgürlükler kapsamında değerlendirmeye devam eder. İnsan Hakları Evrensel Bildirisinin 4. Maddesi köleliği red ederken, 5. Maddesi ise insanlık dışı muameleleri kabul etmemektedir. Buna göre, hiç kimse esir ya da köle durumunda tutulmayacak, hiç kimseye işkence ya da acımasız, insan dışı, küçültücü muamele yapılmayacak, bu tür ceza verilmeyecektir. İnsan Hakları Evrensel Beyannamesinin bu maddelerinden çıkartılacak yoruma göre, bedensel eziyet verici muameleler temel insan haklarına aykırı olduğu gibi bir ceza yöntemi de olamaz, ancak işkence olarak tanımlanmaktadır. İslami esaslara dayalı olduğunu açıklayan din devletlerinde ise İslami olarak adlandırılan ceza yöntemlerinin dikkat çekici biçimde çoğunluğu (taşlama, kırbaç, değnek vb.) bedensel cezalara dayanmaktadır. Nelson Cuevas Nelson Cuevas (d. 10 Ocak 1980), Paraguaylı eski millî futbolcu ve şarkıcı. 2013 yılında Cuevas dizinden sakatlanması sonucunda futbolu bırakma karar aldı ve daha sonra şarkıcı olmaya karar verdi. Müzik sektöründe başarılar elde ettikten sonra Cuevas futbola geri döneceğini açıkladı. River Plate Pachuca Libertad Universidad de Chile BK Nijniy Novgorod BK Nijniy Novgorod, Nijniy Novgorod, Rusya'da yer alan profesyonel basketbol kulübü. Kulüp 2000 yılında "NBA", (), "Nijegorodiyan Basketbol Kulübü" adıyla kuruldu. Takımın ilk başkanı ve antrenörü Aleksander Hairetdinov'du. Başkanlığ sürece kulüp birçok kez isim değiştirdi. "NBA" (2001—2002), "NBA-Seti-NN" (2002—2004), "NBA-TELMA" (2004—2006), "NBA-Nijniy Novgorod" (2006—2009) adlarını kullandı. 2009'dan bu yana kulübün adı BK "Nizhny Novgorod" olarak devam etmektedir. 2006'da kulüp, ülkedeki ikinci kademe lig olan Süper Lig B'ye yükseldi. Sonraki iki sezonda sırasıyla 5. ve 6. sıralarda ligi noktaladı. 2008'de Dmitri Svatkovskiy kulübün yeni başkanı oldu. Ünlü Rus eski basketbolcu Sergei Panov gene menajer, Sırp Zoran Lukić de koç olarak görevler aldı. Aleksander Hairetdinov kulübün genel direktörü olarak görevine devam etti. Başlarda ligde ilk 3 sıra içerisinde yer almasına rağmen, yaşanılan sakatlıklar sonrasında sezon sonunda kulüp ligi 7. sırada noktaladı. 2009-10 sezonu transfer döneminde kulüp; Nikolay Sukhorukov, Dmitry Dogadin, Evgeny Chernyavsky, Aleksander Pustogvar gibi tecrübeli isimler ve 2009 Üniversite Oyunları'nda gümüş madalya kazanmış Dmitry Golovin ile 2008 FIBA Avrupa U-16 Şampiyonası'ndaki en iyi oyunculardan olan Dmitry Kulagin gibi genç yeteneklerle kadrosunu güçlendirdi. Bu sezonda takım Süper Lig B'yi ilk sırada bitirdi ve PBL'ye yükseldi. DÃ¢hi Dâhi veya deha, üstün zekânın bir üst kademesi olup, ressam, yazar ve diğer meslek gruplarından çıkacağı gibi en üst sınır kabul edilir. Bir genelleme söz konusu değildir. Aynı düzey veya üstünde kişilerin olduğu gibi, bir tanımlama da söz konusu olamaz. Podgorica Åžehir Stadyumu Podgorica Şehir Stadyumu (Karadağca : Стадион под Горицом, "Stadion pod Goricom"; İngilizce: "Podgorica City Stadium"), Podgorica'da 12.000 kapasiteli olan stadyumdur. Karadağ millî futbol takımı ve FK Budućnost Podgorica iç saha maçlarına ev sahipliği yapan stadyum çok amaçlı kullanılabilir. 1945 yılında hizmete girmiştir. Hoh Yağmur Ormanı Hoh Yagmur Ormanı ABD'nin "Kuzey-Batı" bölgesinde Washington eyaletinin batısındaki Olympic Yarımadası'da bulunan büyük bir yağmur ormanıdır. Hoh Yağmur Ormanı Olympic Ulusal Park'ının bir kısmı olup, bu ormanın ticari nedenlerle kullanılması yasaklanmıştır. Parkın sınırı ile Büyük Okyanus arasında bulunan Hoh Nehri'nin aşağı kısımları 49 km olup, nehrin bu bölgede olan yakınlarında 18. yüzyıl ve 20. yüzyıl başlarında ormanda kereste üretimi için ağaç kesimi yapılmıştır ama yine de bu bölgede de yer yer balta girmemiş orman parçaları bulunmaktadır. Park 39 km uzunlukta olan "Hoh Nehri"'nin iki kenarında olup, park arazisinin rakımı 120 metre ile 760 metre arasında değişmektedir. Bu parkta yıllık yağış 360 cm ile 420 cm arasında değişmektedir. Ormanda bulunan baskın ağaçlar şunlardır: Sitka ladini (Picea sitchensis), bazıları 95 metre yüksekliğe ve 7 m gövde çapına erişen "Douglas Cami (Pseudotsuga menziesii)"; boyu 65 m'ye kadar erişebilen Kaliforniya'ya özgü boylu mazı (Thuja plicata); yine Kaliforniya'ya özgü geniş yapraklı akçaağaç (acer macrophyllum); özel Kaliforniya türü kırmızı kızılağaç (alnus rubra); asma yapraklı akçaağaç ve Kuzey Amerika Büyük Okyanus kıyılarına özgü soyutgillerden "Kaliforniya kavagi (populus trichocarpa)". Bu ormanda yine bu yöreye özgü birçok hayvan bulunmaktadır ve bunlardan nadir ve önemlileri şunlardır: "Pasifik ağaç kurbağası (pseudacris regilla)"; doru vaşak (Lynx rufus); puma; "Amerika rakunu (procyon lotor)"; Amerikan kara ayısı ve "Roosevelt-vapiti geyuigi (Cervus canadensis roosevelti)" Hoh Yagmur Ormanı'nda Ulusal Park Hizmeti'nin bir park bekçileri karakolu bulunmaktadır. Burası merkez olarak tutulmak kaydıyla ulusal orman içine birçok yönde yürüyüş ve trekking için özel yürüyüş patikaları yapılmıştır. Bunlar arasında su yürüyüş patikaları çok ilgi çekmektedir. Ulusal Park bekçileri karakolu yanında bulunan "Ziyaretçi Merkezi"nden adı "Yosunlar Konaği Patikası (Hall of Mosses Trail)" adını taşıyan 1.4 km uzunlukta kısa bir patika uzanmaktadır. Patika, ziyaretçiler için bu yağmur ormanın yerel ekosistemi hakkında görsel bilgi sağlamakta ve özellikle ağaçların tepelerinden yerlere kadar uzanan yosunlarla kaplı "akçaagaç (maple)" koruları içinde bu ormanın ekosistemi hakkında şahsen gözlenim sağlamaktadır. Aynı mevkiden başlayan ve 1.9 km uzunlukta olan "Ladin Patikasi (Spruce Trail)" adlı diğer bir yürüyüş patikasının ilgi çeken niteliği kenarlarında bulunan her tür bitki ve ağacın açıklayıcı bilgiler ihtiva eden küçük levhalar ile işaret edilmiş olmasıdır. Aleksandrs Starkovs Aleksandrs Starkovs (26 Temmuz 1955) Leton eski futbolcu ve teknik direktör. Starkovs Skonto, Spartak Moscow, Bakü gibi takımları çalıştırdı. Uluslararası alanda ise Letonya U-21 takımı ile Letonya'yı çalıştırdı. 1973 yılında, Madona kulübünde profesyonel olarak futbola başladı. 1975 yılında Daugava Rīga'ya transfer oldu. 1978 yılında Dinamo Moscow'a transfer oldu fakat burada kısa bir süre futbol oynadı. Starkovs'un en iyi performans gösterdiği yıl 1978 yılında eski takımı Daugava Rīga'ya transfer olduktan sonraki sezonudur. Daugava Rīga'da yüzden fazla gol atmasından dolayı o zamanlar ligde en iyi golcüler arasında gelmekteydi. Bubba Sparxxx Warren Anderson Mathis (6 Mart 1977), bilinen sahne adıyla Bubba Sparxxx, Amerikalı hip hop sanatçısı. Daha çok "Deliverance", "Ugly" ve "Ms. New Booty" şarkıları ile bilinir. Yves Saint Laurent Yves Henri Donat Mathieu-Saint-Laurent, bilinen adıyla Yves Saint Laurent (; 1 Ağustos 1936 – 1 Haziran 2008), Fransız moda tasarımcısı ve moda tarihinin en önemli isimlerinden biri. Hayatının moda sektöründeki dönemini anlatan 2014 yapımlı Saint Laurent filminde kendisini Gaspard Ulliel canlandırmıştır. Ayrıca filmde Jérémie Renier, Louis Garrel, Léa Seydoux, Amira Casar, Jasmine Trinca, Valérie Donzelli, Valeria Bruni Tedeschi ve Dominique Sanda gibi oyuncularda yer almıştır. Yves Saint Laurent (anlam ayrımı) Yves Saint Laurent ÅŸu anlamlara gelebilir: Charles Lombahe-Kahudi Charles Lombahe-Kahudi (d. 19 Temmuz 1986, Kinşasa), Kongo kökenli Fransız millî profesyonel basketbol oyuncusudur. Şu anda Fransız ligi ekibi ASVEL takımında forma giymektedir. 1.99 boyunda bulunan Kahudi Şutör gard ve Kısa forvet pozisyonlarında görev almaktadır. Clubber Lang James "Clubber" Lang 1982 yapımı Rocky III filminde, Rocky Balboa'nın rakibi olarak ortaya çıkan kurgusal bir karakter ve Antagonistdir. Clubber Lang karakteri Sonny Liston, Larry Holmes ve George Foreman'ın özelliklerini bir arada bulundurmaktadır. Clubber Lang, Mr. T tarafından canlandırılmıştır. Lang, Rocky III filminde son derece kaba ve ahlak yoksunu olarak gösterilmiştir. James Lang, küçük yaşta yetim kalmış ve Chicago'nun güney tarafı sokaklarında, hem yetimhane hem de çocuk tesislerde çocukluğunu geçirmiştir. Daha sonra bir yetişkin olarak, bir suç ve / veya saldırı olaylarına karıştığı için beş yıla mahkûm olarak cezaevine gönderilmiştir. Hapishanede geçirdiği süre boyunca boksu, hayal kırıklığını ve öfkesini ortaya çıkarmanın bir yolu olarak keşfetmiş, bu da Rocky III'deki olaylarına yol açmıştır. Rocky Balboa'nın Philedelpia müzesi önünde heykelinin açılışı sırasında herkesin içinde Rocky'e meydan okumuştur ve karısı Adrian'a laf atarak Rocky'i oldukça kızdırmış ve onunla bir maç yapmayı kabul etmiştir. Rocky ile ilk maçında, Rocky'nin antrenörü Mickey, mücadelenin hemen öncesinde Clubber Lang tarafından iteklenmiş ve sonrasında bir kalp krizi geçirip, maçın sonunda hayatını kaybetmiştir. Ayrıca eski şampiyon Apollo Creed'in dövüşten önce elini sıkmayı reddederek ve onunla alay ederek öfkelendir. Creed ise Balboa'nın yanına giderek, "Hepimize bir iyilik yap ve bu adamı yumrukla" demiştir. Rocky, maçın henüz ikinci roundunda Clubber Lang'e nakavt ile unvan maçını moral bozukluğununda etkisi ile kaybettikten sonra kendi özgüvenini de kaybetmiş, babası gibi sevdiği antrönürü Mickey'ide kaybetmesi ile acısı katlanmıştır. Eski rakibi Apollo Creed tarafından Rocky Balboa tekrar morallenmiş ve Creed'in dövüş tatktikleri ile eğitim almıştır. Bundan sonra Lang ile rövanş maçına çıkması için hazırlanmıştır. İkinci maçta ile Lang tekrar Rocky'e vahşice saldırmış ve çok kuvvetli yumruklar atmıştır. Rocky ise birkaç defa yere düşsede tekrar toparlanmıştır. Lang'ın enerjisi bittiğinde, Rocky Dünya Ağır Siklet Şampiyonası'nı kazanmak için Clubber Lang'a tekrar saldırmış ve üçüncü roundda onu nakavt ile yenmiştir. Lang'ın Balboa ile yaptığı ikinci dövüşten sonraki kariyer sonuçları bilinmiyor; Rocky IV'ün başlangıcındaki son raundun tekrarının dışında, takip eden dört filmden hiçbirinde görülmemiştir ama Rocky Balboa ile yaptığı iki maçta 1 galibiyet ve 1 yenilgisi bulunmaktadır. Lang ayrıca Balboa'nın Mason "The Line" Dixon dövüşüne karşı yorumculardan biri olarak seçilmiştir. Clubber Lang'in Creed III'te yeniden ortaya çıkabileceği yönünde spekülasyonlar bulunmaktadır. Abraham LÃ¸kin Hansen Abraham Løkin (d. 16 Haziran 1959), eski Faroe Adaları millî futbolcusu ve Fuglafjørður'un eski teknik direktörü. Abraham Løkin, şimdi Fuglafjørður'da forma giyen Bogi Løkin'in babasıdır. Løkin uzun yıllar formasını giydiği Fuglafjørður'un en ünlü futbolcularından birisidir. 2009-10 sezonunda Fuglafjørður'un teknik direktörü olmuştur. Løkin Faroe Adaları ile ilk maçını 1988 Ağustos ayında İzlanda'ya karşı oynadı. Løkin, Faroe Adaları ile 22 maça çıktı. 1994 Eylül ayında Yunanistan'a karşı yapılan maçta Faroe Adaları için son kez forma giydi. Thomas Heurtel Thomas Heurtel, (d. 10 Nisan 1989, Béziers, Fransa), Fransız millî profesyonel basketbol oyuncusudur. Şu anda İspanyol ekip Barcelona takımında forma giymektedir. 1.88 boyunda bulunan Heurtel Point guard ve gerektiğinde Şutör guard pozisyonlarında görev almaktadır. Heurtel profesyonel kariyerine ülkesinin takımı Pau-Orthez'de 2007 yılında oynamaya başlamıştır. 2007-08 sezonunda gösterdiği performansıyla Fransa Basketbol Ligi yükselen yıldızı ödülüne sahip olmuştur. Fransız oyuncu 2009 yılında ASVEL Basket ile anlaşsada daha sonra Strasbourg IG ile 1 yıllık sözleşme imzalamıştır. Heurtel 2010 yazında Liga ACB ekibi CB Lucentum Alicante ile 1 yıllığına anlaşmıştır. 2011 yılında Liga ACB ve EuroLeague'de mücadele eden köklü ekip Caja Laboral'e transfer olmuştur. 2014-2015 sezonu Euroleague Top-16 öncesi Anadolu Efes ile 2,5 yıllığına antlaşmıştır. 22 Haziran 2017 tarihinde Barcelona ile anlaşmıştır. AltÄ±n Ayak Altın Ayak Ödülü (İng. Golden Foot), ulusal liglerde sezon içindeki performanslarına ve karakter özellikleri dikkate alınarak verilen ödüldür. Bu ödülün gerekliliği ise futbolcunun en az 28 yaşında olması ve bu ödülü sadece bir kere alabilmesidir. Ayrıca oylamanın puanlamasının büyük oranı da internet üzerinden goldenfoot.com'dan taraftarlar tarafından verilmektedir. Geri kalan payı ise futbol otoritelerinin oyları belirlemektedir. Dünyanın birçok ülkesinin saygın gazetecileri tarafından seçilen, en az 28 yaşında olan ve bu ödülü daha önce hiç almamış olan 10 futbolcu seçilerek internette oylama yapılır. Bu oylamaya herkes giriş yapabilir. Bu oylamanın sonucunda en çok oyu alan bu futbolcu ödülünü almak üzere Monako şehrine gelir ve "The Champions Promenade" adlı yere ayak izlerinin kopyasını bırakır. Monako krallığının deniz tarafına bakan tarafında bulunan ve "The Champions Promenade" adı verilen bu yolda Abedi Pele, Ronaldinho, Francesco Totti, Ronaldo, Zlatan Ibrahimović, Ryan Giggs, Alessandro Del Piero, Pavel Nedvěd, Roberto Baggio, Roberto Carlos, Zinedine Zidane, Didier Drogba ve Hakan Şükür gibi yıldız futbolcuların ayak izleri de bulunmaktadır. Bu ödülün ilki 2003 yılında düzenlenmiş ve Roberto Baggio'ya layık görülmüştür. Hôtel de Paris'te düzenlenen bu ödül töreninin tüm gelirleri ise AIDS vakfına verilmektedir. Strasbourg IG Strasbourg Illkirch-Graffenstaden Basket, genel olarak Strasbourg IG adıyla bilinir, Fransa Basketbol Ligi ve EuroLeague'de mücadele ede Fransız profesyonel basketbol kulübüdür. 1929 yılında kurulan kulübün merkezi Fransa'nın Strazburg şehridir. LNB Pro A'da mücadele eden kulüp iç saha karşılaşmalarını 6,200 seyirci kapasiteli Rhenus Sport salonunda oynamaktadır. Takımın forması kırmızı ve beyaz renklerinden oluşmaktadır. Koรง: Vincent Collet The Time of the Doctor The Time of the Doctor, Büyük Britanya bilimkurgu dizisi "Doctor Who"nun 2013 noel özel bölümü. Bölüm ilk kez 25 Aralık 2013 tarihinde BBC One kanalında yayınlanmıştır. Steven Moffat tarafından yazılan bölümün yönetmenliğini Jamie Payne üstlenmiştir. On Birinci Doktor olan Matt Smith'in son ve On İkinci Doktor olan Peter Capaldi'nin "The Day of the Doctor" bölümünde cameo olarak göründükten sonra ilk bölümüdür. Bölümün treylerinde Sessizlik ve Trenzalore ilgili konular gösterilmiştir. Bölümde ayrıca Doktor'un yol arkadaşı Clara Oswald rolünde Jenna Coleman yer alırken, Doktor'un düşmanlarından Siberler, Sessizlik, Dalekler ve Ağlayan Melekler geri dönmüştür. Bölüm, Smith'in görevi süresince gelişen Sessizlik kehaneti, evrendeki çatlaklar ve Doktor'un Trenzalore gezegenindeki kaderi gibi birçok olayın açıklayıcısı olmuştur. Ayrıca "The Deadly Assassin" bölümünde söylenen rejenerasyon sınırından da bahsedilmiştir. "The Time of the Doctor" adlı bölüm "Doctor Who" adlı dizinin 800. bölümüdür. 2005 yılında modern serinin başlangıcından beri dokuzuncu, Matt Smith'in On Birinci Doktor rolüyle oynadığı dördüncü ve son Noel özel Bölümüdür. Sürekli uzay ve zaman içinde yayınlanan ve kimsenin çeviremediği bir mesajın kaynağı olan bilinmeyen bir gezegenin yörüngesinde binlerce uzaylı yer almaktadır. Doktor, kişisel yardımcı olarak kullanmak için modifiyeleyip "Handles" adını verdiği bir Siber kafasının yardımıyla iki gemiyi ziyaret eder. Sonra Clara'dan telefon alır ve onun isteğiyle ailesini ziyarete gider. Dönüşte Handles Gallifrey gezegeninin varlığını tanımlar. Doktor sinirlenerek bunu reddeder. Doktor ve Clara, Doktor'un eski bir tanıdığı Baş Rahibe Tasha Lem'in yönettiği bir uzay kilisesi olan Papalık Merkezi Sistemi Kilisesi'ne gider. Kilise gezegeni kaplayan bir güç kalkanıyla korunmaktadır. Tasha, Doktor'a bazı sorular sorduktan sonra onu mesajı araştırması için Clara ile dışarı gönderir. Gezegene inen Doktor ve Clara dondurucu soğuk altında karlar arasında gizlenen Ağlayan Meleklerden kıl payı kurtulurlar. Daha sonra Doktor peruğunun altından bir anahtar çıkarır ve TARDIS'in bulundukları yere cisimlenmesini sağlar. TARDIS onları Noel adında bir kasabaya götürür. Kasabada herkesin yalan söylemesini engelleyen bir gerçeklik alanı vardır. Mesajın kökeni hızla kilise kulesinde gerçekte bir çatlak olarak tespit edilir. Bu çatlak, Doktor'un evrenin patladığı gün ("The Big Bang") onardığı gerçeklikteki yırtılmış dokudur. Handles, mesajın dilini Gallifrey dili olarak tanımlar ve Doktor'un yardımıyla mesajı çevirir. Durmadan "Doktor "kim"?" ("The Wedding of River Song" bölümündeki "ilk soru") demeye başlar. Doktor, Zaman Lordlarının çatlağı kullanarak ondan yardımını isteyeceklerini, eğer gerçek adını söylerse Zaman Lordlarının doğru evreni bulacağını ve döneceklerini söyler. Ancak, yukarıda toplanan uzaylılar onlara saldırmasıyla yeni bir Zaman Savaşı'nı tetikleyebilir. Tasha, Doktor'la bağlantı kurup buna izin vermeyeceğini