servi sayılabilir. Burada daha çok deniz kuşları ve iri balık türleri yaşar. Düşük hava sıcaklığı sebebiyle memeli hayvanlara ender rastlanır. Laguna San Rafael Milli Parkı 1959 yılında milli park olarak kabul edildi. 1979 yılında UNESCO bu parkı biyosfer rezervi olarak ilan etti. Antijen Bağıştıran ya da antijen vücuda girdiğinde bağışıklık sistemi tarafından antikor üretimine yol açan yabancı moleküllerdir. Antijenler genellikle protein ve polisakkarit yapısında canlı organizma kısımları ya da büyük moleküllü proteinler ve bunlara bağlanmış karbonhidratlar, nükleik, lipidik kısımları ya da ürünleridir. En önemli antijenler bakteri lerinin yapısına girenlerdir. Bir antijen iki elementten oluşur: Protein bir madde ve hapten. Antijen-antikor tepkimeleri vücuda zararlı mikroplarla savaş gibi birçok olayda rol alır. Bağışıklık ya da hastalığa direnç gösterme, vücuda giren antijenleri antikorlarla yokedebilme yeteneğidir. Bu madde aynı zamanda hücre zarındaki glikoproteinlerin yapısına katılır. Aort Aort, insan vücudundaki en büyük arterdir. Sol ventrikülden çıkar ve karnın aşağısına doğru uzanır ve sonra daha küçük damarlara dallanır. Aort oksijenlenmiş kanı tüm vücut parçalarına sistemik dolaşımla ulaştırır. Aort genellikle beş segment veya parçaya bölünür. Tüm amniotların bir dizi bireysel farklılıklar olsa da, insanlarla genel olarak benzer bir düzeni vardır. Balıklarda, aort diye adlandırılan ve ikiye ayrılan damarlar vardır. Ventral aort kirlenmiş kanı solungaçlara götürür. Bu damar tetrapodlarda asendan aortu oluşturur (geri kalanı pulmoner arter oluşturur). İkincisi, dorsal aort solungaçlardan temizlenmiş kanı taşır ve tetrapodlardaki desandan aortla homologtur. Bu iki aort her iki solungaç vasıtasıyla geçen bir damarla biribirine bağlanır. Amfibiyanlar beştane bağlı damarla tutunur.Bu yüzden aort iki tane paralel arka sahiptir. Memeli ve avian embriyolojik gelişimlerinde faringeal ark (aortik ark) arterlerinin normal arterlere benzer örnekleri vardır. Dördüncü aortik ark damarı aort arkı olarak bu vertebralarda hayatta kalır. Üçüncü aort ark damarı brakiosefalik arter veya internal karotid arterin kökü olarak devam eder. Altı ark ise pulmoner arterler katılır. Büyük arterin düz kası ve aortapulmoner septumdaki hücre topluluğu, kardiyak nöral krest sebebiyle aort ve pulmoner arterlere yarılırlar. Bu nöral krestin büyük artere düz kasın katılımı, birçok düz kasın mezodermin türetilmiş olarak nadirdir. Gerçekte düz kas abdominal aort ile mezodermden türetilir ve sadece semilunar valfler yukarıda ortaya çıkan, koroner arterlerin düz kasın mezodermal kökenine sahiptir. Aortikopulmoner septumun büyük damarlara bölünmesinin eksikliği persistan trunkus arteriozusa sebep olur. Mutlak nem Mutlak nem, havanın hacim birimi (m³) başına içerdiği su buharının gram cinsinden kütlesine denir. En basit ifade tarzı olmasına rağmen bağıl neme nazaran daha az kullanılır. Hacmin esas alındığı bu değerlendirmede havanın içerdiği su buharı miktarı sıcaklığa bağlıdır. Zira çevresinden hacim olarak soyutlandıktan sonra basınç değişikliklerine maruz kalsa da o hacme giren havanın miktarı değişmeyeceğinden içerisinde tutabileceği su buharı miktarı sadece sıcaklıktan etkilenecektir. Burada, 1 m³ havanın belirli bir sıcaklık derecesinde tutabileceği en yüksek su buharı miktarı "doygunluk nemi" ya da "maksimum nem" olarak da tanımlanabilir. Mutlak nem buharlaşma olanaklarına bağlıdır. Özellikle yüksek sıcaklıkta ve buharlaşmaya elverişli yüzeylerde fazla olur. Bu nedenle ekvatordan kutuplara, kıyılardan iç kısımlara ve yükseklere doğru azalır. Yazın kıştan, gündüzleri de gecelerden fazladır. Mutlak nem ile doygunluk nemi (maksimum nem) arasındaki orana "Bağıl nem" denir.Bağıl nem higrometre adı verilen aletle ölçülür. Mutlak nem, maksimum nem ve bağıl nem Coğrafya biliminin bir dalı olan Klimatoloji'de ve Meteoroloji'de kullanılan bir terimlerdir. Yüksek nem oranı insanları rahatsız edebilmektedir. İplik numaralandırma sistemi Tekstil ipliklerinin tanımlanması için kullanılan, belirli uzunluğun ağırlığı biçimindeki sınıflandırma ölçütü. "numara denye" ve "numara metrik" ve "İngiliz numarası" olarak en çok kabul gören üç farklı sınıflandırma biçemi vardır. 9000 m si 1 g gelen iplik 1 Nd â€˜ dir. 9000 m si 70 g gelen iplik 70 Nd â€˜ dir. 9000 m si 90 g gelen iplik 90 Nd â€˜ dir. 9000 m si 150 g gelen iplik 150 Nd â€˜ dir. Polyester, naylon, floş gibi iplikler genellikle Nd olarak numaralandırılır. Bir iplik örneğinin metre cinsinden uzunluğunun gram cinsinden ağırlığına bölümüdür. Nm simgesi ile gösterilir. 10.000 m si 1000 g gelen iplik 10 Nm 20.000 m si 1000 g gelen iplik 20 Nm 30.000 m si 1000 g gelen iplik 30 Nm 60.000 m si 1000 g gelen iplik 60 Nm Ştapel iplikler genellikle Nm veya Ne olarak numaralandırılır. Yani anlaşılacağı gibi Nm=uzunluk/ağırlık tır. Bir libre ağırlıktaki bir iplik örneğinin hank olarak uzunluğudur. Burada; 1 libre=453,6 gram, 1 hank ise pamuk ve ipek iplikler için 768 metredir. Ne’yi Nm’ye çevirmek için Ne x 1,693 = Nm formülü kullanılır. Bir gram ipliğin ağırlığı anlamındadır. Ã¶rnekler: a) Nm 120/1 demek 120 m iplik 1 g ağırlığındadır. b) Nm 80/2: 2 ipliğin bükümüyle oluşan ,ve her biri 80 m olan bu ipliklerin toplam ağırlığı ,2 g.dır. c) Nm 120/3: 3 ipliğin bükümüyle oluşan ,ve her biri 120 m olan bu ipliklerin toplam ağırlığı ,3 g.dır. No ya da tkt ipliğin kaç kat iplikten oluştuğuna bakmaksızın 3 ipliğin bir araya geldiğini düşünülerek hesaplanan bir sistemdir. Ã¶rnekler: No 120 demek Nm120/3 olabileceÄŸi gibi Nm80/2 de olabilir. No 100 demek Nm65/2 olabileceÄŸi gibi Nm100/3 de olabilir. No 75 demek Nm50/2 olabileceÄŸi gibi Nm75/3 de olabilir. konuyla ilgili bir örnek : 30/1 gibi 40/1 gibi numaralandırmalarda Robert Alexander Mundell Robert Alexander Mundell (d. 24 Ekim 1932, Ontario), KanadalÄ± ekonomist. Vancouver'daki British Columbia Üniversitesi mezunudur. Doktorasını Massachusetts Institute of Technology'de 1956'da tamamlamıştır. 1999'da Nobel Ekonomi Ödülü'ne layık görülmüştür. 1974'ten beri Columbia Üniversitesi Ekonomi bölümünde profesör olarak görev yapmaktadır. Elisa Toffoli Elisa Toffoli ya da Elisa, İtalyan şarkıcı ve söz yazarı. Rock, blues, soul gibi farklı müzik türlerinde şarkılar söylemektedir. Atardamar Atardamar veya diğer adıyla arter, kalpten vücuda kan taşıyan damarlardandır. Pulmoner arter ve umblikal arterler dışında oksijenlenmiş kanı taşırlar. Dolaşım sistemi hayatın devam etmesi için son derece önemli bir sistemdir. Tam olarak hücrelere oksijen ve besin taşınması fonksiyonun yanı sıra, karbondioksit ve atık ürünlerin taşınması, pH düzeyinin düzenlenmesi ve plazma, protein ve immün sistem akışkanlığının sağlanması gibi fonksiyonları da vardır. Gelişmiş ülkelerde, başlıca iki ölüm sebebinden biri miyokard infarktüs ve kardiyak arresttir. Her ikisi de damar sisteminin bozulması sonucu oluşan bir durumdur. (Bkz Arterioskleroz) Arter sistemi, dolaşım sisiteminin yüksek basınçlı kısmıdır. Arter basıncı kalp atışları sırasında değişiklik gösterir.Maksimum basınca sistolik basınç, minimum basınca ise diyastolik basınç denir. Bu basınç değişikliği herhangi bir atardamardan hissedilebilir. Arterler aynı zamanda kanın pompalanmasına yardım ederler. Arterler kanı kalpten vücuda taşırlar. Oksijenlenme için kanı akciğerlere taşıyan pulmoner arterler hariç, tüm arterler gerekli okisjeni kalpten dokulara doğru taşır. Arterlerin anatomisi makroskopik anatomide, makroskopik seviyesinde ve mikroskop yardımıyla öğretilen mikroskopik olarak ayrılabilir. İnsan vücudunun arter sistemi sistemik ve pulmoner olarak ayrılır. Sistemik arterler oksijenlenmiş kanı kalpten vücuda taşıyan ve deoksijene kanı da kalbe taşıyan, kardiyovasküler sistemin bir parçasıdır. Pulmoner arterler, kardiyovasküler sistemin bir parçası olan, deoksijene kanı kalpten alan ve oksijenlenmiş kanı kalbe geri gönderen pulmoner dolaşımın arterlerindendir. Tunica externa olarak bilinen en dış katmanı bağdokudan oluşmuştur. Bu katmanın içi, düz kastan ve elsatik dokudan oluşan tunica media'dır. En içteki tabaka endotel hücrelerinden oluşmuştur. Kanın aktığı boşluğa lümen denir. Pulmoner arterler vücuttan kalbe dönen kirli kanı oksijenlenmesi için akciğerlere taşıyan atardamarlardır. Elestik rölatif bileşenlerine göre ve müsküler doku içinde olan tunica media yanı sıra büyüklüğü ve iç ve dış elastik lamina meydana getiren sistemik arterler müsküler ve elastik olarak iki alt kısma ayrılabilirler. Daha büyük arterler (10>mm çapında) genellikle elastiktir ve( 0,1–10 mm) den küçük olanlar kas yapısında olma eğilimindedirler. Sistemik arterler kanı besin alışverişi ve gaz değişimi için arteriollere ve sonra da kaplliere gönderir. Aort temel sistemik arterdir. Valf kapağ üzerinde kalbin sol ventrikülünden direkt olarak kanı alır. Sırayla aortun dallarının ve arterlerin dallarının çapları art arda arteriollere dogru küçülür. Aortun ilk kalpalı dalları, kalp kası için kan sağlayan koroner arterlerdir. Bu aortik ark, yani brakiyosefalik atardamar, sol karotis ve sol subklavyen arterlerin kapalı dalları tarafından takip edilmektedir. Arterioller arterlerin en küçük birimidir. Kalp kasının duvarındaki değişken kasılmayla kan basıncının ayarlanmasına yardımcı olurlar ve kanı kapillere taşırlar. Kapiller dolaşım sisteminde değişimin olduğu önemli yerlerden biridir. Kapiller, gaz, şeker ve diğer besin çevre dokulara hızlı ve kolay difüzyon yardım etmek için küçük tek hücre çapındadırlar. Kapillerin etrafında düz kas yoktur ve çaplar kırmızı kan hücrelerin çaplarından daha dardır. Bir kırmızı kan hücresi yaklaşık 7 mikrometre çapındadır ve kapiller ise sadece 5 mikrometere çapındadırlar. Bu yüzden kırmızı kan hücreleri kapillerden geçebilmeleri için bükülmek zorundadırlar. Bu kapillerin küçük çapları, gaz ve besin değişimi için daha büyük yüzey alanı sağlar. Sistemik arter basıncı, kalbin sol ventrikülünün kuvvetli kasılmasıyla elde edilir. (Bkz. Kan basıncı) Sağlıklı dinlenme durumundaki kan basıncı genellikle düşüktür. Bunun anlamı sistemik basınç genellikle 100mmHg'nin altındadır. Atmosfer basıncına dayanmak ve adabte olmak için, arterler çeşitli kalınlıktaki düz kaslarla çevrelenmişlerdir. Bu kaslar uzayan elastik yapıda ve elastik olmayan bağ dokusuya çevrelenmşitir. Atım basıncı, yani Sistolik ve Diyastolik basınç arasındaki fark, öncelikle, her kalp atışı, atım hacmi, karşı hacmi ve büyük arterlerin elastikiyetini tarafından çıkarılır ve kan miktarı tarafından belirlenir. Zamanla, yüksek arteryel kan şekeri (Diabetes Mellitus), lipoprotein kolesterol ve basıncı, sigara kullanımı, ve diğer faktörler, endotel ve damar duvarları bozulmasına yol açıyor ve ateroskleroza sebep oluyor. Arter duvarındaki bir aterom ya da plak, lipit (kolesterol ve yağ asitleri), kalsiyum ve değişken miktarda lifli bağ dokusu içeren hücre enkazlarının aşırı dercede birikmesidir. Antik Yunanlar arasında, arterler trakea ya bağlı olan ve dokulara hava taşıması sorlumlulğunda olan "hava tutucular" olarak düşünülüyordu. Bu arterlerin boş bulunması ölüm sebebiydi. Ortaçağda, arterlerin "ruhani kan" veya " yaşamsal ruh" diye adlandırılan sıvı taşıdığı gözlemlenmiş ve venlerin içeriklerinden farklı olduğu düşünülmüştür. Bu teori Galen'e geri döndü Ortaçağın sonlarında, trakea ve ligamentler de "arter" olarak tanımlandı. 17. yüzyılda William Harvey dolaşım sisteminin modern konseptini, arter ve venlerin rolünü tanımladı ve basite indirgedi. 20. yüzyılın başlarında Alex Carrel ilk olarak vasküler dikiş tekniğini, anastomoz ve birçok hayvandaki başarılı organ transplantasyonunu tanımladı. Ve böylece, daha önce damarların kalıcı ligasyonu ile sınırlı olan modern vasküler cerrahiye yeni bir kapı aralardı. Gregor Samsa Gregor Samsa, Franz Kafka'nın uzun öyküsü "Dönüşüm"deki hayali karakter. Gregor Samsa bir sabah kendini dev bir böceğe dönüşmüş olarak bulur. Kafka, hamamböceği kelimesini kullanmamıştır ama genel görüşe göre dönüştüğü şey hamamböceğidir. Karakterin soyadı "Samsa"nın "Kafka"nın şifrelenmiş hali olduğu düşünülmektedir. "S" harfleri "K" ile ve "M" harfi de "F" ile yer değiştirirse ortaya yazarın soyadı çıkar. Bu hikâye genel olarak insanın kendine yabancılaşmasının modern yaşamda geldiği boyutları göstermek bakımından alegorik bir hikâye olarak değerlendirilmektedir. Tayfun Talipoğlu Tayfun Talipoğlu (1962, Kars - 21 Mart 2017, Konak), Türk gazeteci ve televizyon yapımcısıdır. İlkokulu Malatya Şeker İlkokulu ve Eskişehir Yunus Emre İlkokulu'nda okudu. Ortaokulu Eskişehir'de, liseyi Ankara Atatürk Lisesi'nde tamamladı. Ankara Üniversitesi Siyasal Bilgiler Fakültesi Kamu Yönetimi Bölümü'nden 1983 yılında mezun oldu. Siyasi görüşleri nedeniyle kaymakam yapılmadı ve bu süreçte kargoculuk, Ankara düğün salonlarında ve pavyonlarında orkestra solistliği gibi birçok değişik iş yaptı. Milliyet Gazetesi'nde muhabir olarak başladığı gazetecilik yaşamına önce Star1'de, sonra ATV'de haber muhabiri olarak devam etti. 1995 yılından itibaren önce ATV'de, 1999-2008 yılları arasında NTV'de, 2008 -2010 yılları arasında TRT'de, 2011-2012 yıllarında Tv8'de ve son olarak 2016 yılından itibarende Halk TV'de Bam Teli programı’nı hazırlayıp sunmuştur. Takvim, Yeni Yüzyıl, Cumhuriyet gazetelerinde köşe yazarlığı da yapan Talipoğlu evli ve bir çocuk babasıdır. Benim Yolum, Ne Çoktular Ne Kadar Çocuktular, Eskiyen Yüzümün Yeni Gülümseyişi, Çoluk Çocuk Yazıları, Eşekle Gelen Aydınlık yayınlanmış kitaplarıdır. Seyyah ve Bam Teli Yol Müzikleri adlı şiir ve türkü kasetleri de vardır. TRT-1 de Bam Teli programının yanı sıra Nasılsınız isimli bir tartışma programını da yönetmiştir. Aynı zamanda Ekim 2007'den beri UNICEF Türkiye İyi Niyet Elçisidir. 7 Haziran 2015 yılı seçiminden önce CHP'den Aydın ili milletvekili aday adayı oldu. Partinin ön seçimlerinde dördüncü olan ve partisince 5. sıradan milletvekili adayı gösterilen Talipoğlu meclise giremedi. 21 Mart 2017 tarihinde gece saat 02:30'da İzmir'deki evinde fenalaşıp Katip Çelebi Üniversitesi Hastanesi’ne kaldırılan gazeteci Tayfun Talipoğlu 55 yaşında yaşamını yitirmiştir. Dönüşüm (öykü) Dönüşüm, Değişim veya Metamorfoz (Almanca özgün adı: Die Verwandlung), Franz Kafka'nın uzun öyküsü. İlk olarak 1915 yılında yayımlanmıştır. Kafka'nın en popüler eseri sayılabilir. Öykü, Gregor Samsa'nın bir sabah kendini dev bir böceğe dönüşmüş bulmasıyla başlar ve hayatındaki değişiklikleri anlatarak devam eder. Gregor Samsa öykünün ana karakteridir. Ailesinin geçimi için gezici bir pazarlamacı olarak ağır bir şekilde çalışmaktadır. Bir sabah büyük bir böcek olarak uyanır. Grete, Gregor'un küçük kız kardeşi ve dönüşümden sonra bakıcısıdır. Başlarda Grete ve Gregor'un iyi bir ilişkisi vardır ancak zamanla bu ilişki azalır. En başta onu beslemek ve odasını temizlemek için Grete gönüllü olsa da öykü ilerledikçe daha sabırsız olup, inadına ve kasıtlı bir biçimde odaya pis yemekler getirir. Grete, keman çalar ve konservatuvara gitme hayalleri kurar. Gregor da, bu hayali gerçekleştirmek için çalışmaktaydı ve Noel arifesinde bunu açıklayacaktı. Gregor'un dönüşümünden önce aileye gelir sağlamak için bir dükkânda tezgahtar olarak çalışmaktadır. Öykünün başında sempatik gözüken karakter zamanla bu sempatisini kaybeder. Gregor'un babasının Gregor'un patronuna büyük bir borcu vardır. Bu yüzden, Gregor nefret etse de işinden ayrılamaz. Bay Samsa, Gregor'un çalıştığı zamanlarda tembel ve yaşlıdır. Ancak dönüşümden sonra Gregor para kazanamadığı için Bay Samsa çalışmaya başlar. Samsalar gelir elde etmek için birlikte yaşamak üzere üç kiracıyla anlaşırlar. Kiracılar çok huysuzdur ve evdeki kirliliğe dayanamamaktadırlar. Gregor'u fark edip olağanüstü büyüklükte bir böcek olduğuna inanırlar ve aileyi dava açmakla tehdit ederler. Grete, Gregor'un küçük kız kardeşi ve dönüşümünden sonra bakıcısıdır. Önceleri yakın bir ilişkileri olsa Gregor'un dönüşümüyle beraber bu ilişki kaybolur. Kitabın Türkçe çevirisinde "Ungeziefer" kelimesi "Böcek" olarak çevrilmiştir, ancak bu tam olarak anlamı karşılamaz. Orta Almanya'da Ungeziefer'ın kelime anlamı "kurban edilmeye uygun olmayan kirli hayvan"dır ve bazen "haşere" anlamında kullanılır. Kafka, Gregor'u belirli bir şey olarak etiketlemek istememiş, sadece Gregor'un dönüşümünden duyduğu tiksintiyi göstermek istemiştir. Kafka'nın yayımevine 25 Ekim 1915'te gönderdiği ve ilk baskının kapak resmi ile ilgili sıkıntılarını anlattığı mektupta "Böcek" (Insekt) kelimesini kullanmış ve "Kapakta böcek olmasın. Uzaktan bile görülmesin" der. Bu Kafka'nın Gregor'un dönüştüğü yaratık hakkında belirgin bilgi vermeme isteğini gösterirken; çevirmenlerin "Böcek" kelimesini kullanmasına neden olmuştur. "Ungeziefer" bazen "hamamböceği", "bokböceği", "kınkanatlı böcek" ya da daha belirli şekilde çevrilmiştir. "Bokböceği" (Mistkäfer) öykünün sonunda temizlikçi tarafından kullanmıştır ancak anlatan kendini böyle betimlememiştir. "Ungeziefer" Samsa ve çevresi arasındaki ayrılığı simgeler; temiz değildir ve bu yüzden dışlanmalıdır. Bütün Kafka çalışmaları gibi Dönüşüm de farklı şekillerde yorumlanmıştır. Stanley Corngold, "Eleştirmenin Çaresizliği" adlı kitabında 130 farklı açıklamaya yer vermiştir. Birçoğu "toplumun farklı olana yaptığı muamele" etrafında toplanmıştır. "Yaşamdan kopmanın verdiği yalnızlık ve gelecekten herhangi bir şey ummamak" da bu açıklamalar arasındadır. Yaptığı rutin işlerden memnun olmayan, ailesinin borcu nedeniyle çalışan ve onu zamanla yarıştıran bu işten kurtulmanın yolu belki de böcek olmaktır. Bazıları da öykünün insan varlığının saçmalığının üzerinde durduğunu belirterek; varoluşçuluğa gönderme yapar. Albert Hofmann Albert Hofmann (d. 11 Ocak 1906 - ö. 29 Nisan 2008), LSD'nin (liserjik asit dietilamid) mucidi olan İsviçreli bilim insanı. 1938'de İsviçre'nin Basel kentinde Sandoz İlaç Firması'nın laboratuvarlarında şizofreni ve kan akışını hızlandırıcı için ilaç yapımı için çalışıyordu. Bunun için kır gezintilerine çıkıp çeşitli otlar topluyordu. Bu kır gezilerinden birinde Çavdar mahmuzu ile karşılaştı. Çavdar mahmuzu yani Claviceps Purpurea genel olarak arpa, buğday, çavdar ve mısır gibi tahıl ürünleri üzerinde asalak olarak yaşayan zehirli bir mantardır. Eski Roma ve Çin'de hastalıkların, özellikle yılancık hastalığının tedavisinde kullanılan bir bitkidir. Bu mantarlar çeşitli kimyasal sentezlerden sonra "asit" tabir edilen hale dönüşür. Elde edilişi bakımından sentetik, etkileri bakımından halüsinojen olarak sınıflandırılır.çalışmaları sırasında bir gün birkaç damla kendisine damlatınca etkilerini kendisi de görmüştür. Tarihe "Bisiklet Günü" olarak geçen 19 Nisan 1943 gününün öğleden sonrasında Albert Hofmann bisikletle laboratuvardan evine dönerken, çevresindeki alemin nasıl ansızın değişiverdiğini şöyle anlatıyordu: "Önümdeki her şey dalgalanıyordu, her şey içbükey bir aynadan yansıyan bozuk görüntülere dönüşüyordu. Sanki olduğum yerde pedal çeviriyor, bir türlü yol alamıyordum." 37 yaşındaki kimyager Hofmann o gün, tarihin ilk LSD yolculuğunu (trip) yaşıyordu. Evine ulaştığında öleceğini zannetti. Oda çevresinde fırıldak gibi dönüyor, duvarlar zıplıyordu. Aşina nesneler tuhaf, korkunç biçimler almaya başlamıştı. Eşyalar sürekli hareket ediyor, garip oyunlar oynuyordu. Birkaç saat sonra, "harikulade" diye tanımladığı bir tesir hissetmeye başladı. Ertesi gün ruh hali mükemmeldi, "Sanki önümde yepyeni bir hayat uzanıyordu, sanki dünya yeniden yaratılmıştı" diyordu. 1947'de CIA'in MKULTRA-LSD adını verdiği bir projeyle silah silahı olarak kullanılıp kullanılmayacağı araştırıldı. Bunun için LSD CIA eliyle halka dağıtıldı. Çiçek Çocuklar denilen 68 kuşağının ilk etapta yasal olarak kullandığı bir halüsinojendi. Gece Yarısı Operasyonu ile CIA LSD'yi fahişelere vererek deneyler yaptı. Hoffman 29 Nisan 2008 Salı günü evinde kalp krizi geçirerek 102 yaşında vefat etmiştir. Pars Tuğlacı Parseğ Tuğlacıyan () ya da bilinen adıyla Pars Tuğlacı (d. 1 Nisan 1933 - ö. 12 Aralık 2016), Türkiye Ermenisi yazar, dil ve tarih araştırmacısı. İstanbul'da doğdu. İlk öğreninimi İstanbul'da, orta öğrenimini Kıbrıs'ta, yüksek öğrenimini ABD'de, Michigan Üniversitesi'nde yaptı. 1955 yılında Türkiye'ye döndü. İstanbul'da 3 lisede ve Ankara'da Gülhane Askeri Tip Akademisi'nde İngilizce öğretmenliği yaptı. Türkçedeki ilk tıp terimleri sözlüğünü hazırladı. 3 Türkiye Cumhuriyeti cumhurbaşkanı (İsmet İnönü, Cevdet Sunay ve Fahri Korutürk) tarafından Çankaya Köşkü'ne davet edilerek Türk diline olan katkılarından dolayı kutlandı. İstanbul, Viyana, Moskova, Paris, Montreal, Toronto, Detroit, New York, Los Angeles ve San Francisco sehirlerinde dil ve tarih konulariyla ilgili konferanslar verdi. Türk ve Osmanlı tarihi, Türk diliyle ilgili birçok kitaplar, makaleler, sözlük ve ansiklopediler yayınladı. Pars Tuğlacı Türkiye Yazarlar Sendikası ile Türk Basın Birliği üyesidir. Saisiyatlar Saisiyat (ya da Saisiat) (Çince: 賽夏), Tayvan'ın yerli halklarından, 12 Tayvan aborjinleri halkı arasında sayılan bir etnik gruptur. Bugün sayıları 4.000 - 5.000 arasında olduğu tahmin edilen Saisiyat'ların 17 klanları kalmıştır; Tayvan'daki en küçük aborjin gruplarından biridir. Tayvan'ın batısında yaşayan Saisiyatlar, Güney ve Kuzey kolu olmak üzere iki kola ayrılırlar. Her birinin kendi şiveleri vardır. Güney kolu Miaoli ili Nanzhuang ve Shitan kasabalarına; Kuzey kolu ise Hsinchu ili Wufeng kasabasına yerleşmişlerdir. Saisiyatların en önemli ritüeli iki yılda bir düzenlenen Pastaai, Cüce Ruhlar Törenleridir. Senekerim Balyan Senekerim Balyan (1768-1833), Osmanlı döneminde yaşamış ünlü Balyan mimarlar ailesinden bir mimardır. Birçok projesini kardeşi Krikor Balyan'la birlikte yapmış, kendisi daha ziyada arka planda kalmıştır. Kardeşi Krikor Balyan'ın ahşap olarak inşa ettiği Bayezid Kulesini, bir yangında büyük zarar görmesi üzerine 1826 yılında betondan yeniden inşa etmiştir. Ayrıca İstanbul'un Ortaköy semtindeki Surp Asdvadzazdin Ermeni Kilisesine de imzasını atmıştır (1824). Sarkis Balyan Sarkis Balyan (, 1835-1899) Osmanlı döneminde yaşamış Ermeni Balyan mimarlar ailesinden bir mimardır. Yine bir mimar olan Garabet Amira Balyan'ın oğludur. 1843 yılında ağabeyi Nigoğos Balyan'la birlikte Paris'e gitti. Collège Sainte-Barbe de Paris'i bitirdi. Ecole des Beaux Arts'dan mezun oldu. İstanbul'a döndükten sonra babası ve ağabeyiyle birlikte çalıştı. Babası ve ağabeyi öldükten sonra kardeşi Hagop Balyan'la çalışmaya devam etti. Osmanlı padişahı II. Abdülhamid döneminde Avrupa'ya sürgüne gönderildi. Sürgünden ancak 15 yıl sonra gelebildi. Trigliserit Trigliserit (triasilgliserol veya triasilgliserit olarak da bilinir) gliserol (gliserin) ve üç yağ asidinden oluşan bir esterdir. Bitkisel ve hayvansal yağların ana bileşenidir. Trigliseritler olarak gösterildiğinde R, R', ve R" uzun alkil zincirlerdir; Trigliseriti oluşturan yağ asitleri RCOOH, R'COOH and R"COOH'nin üçü de aynı, üçü de farklı, veya yalnızca ikisi aynı olabilir. Doğal trigliseritlerde rastalanan yağ asitlerinin zincir uzunlukları 3 ila 22 karbon atomu uzunluğu arasında değişebilmekle beraber 16 ve 18 en yaygın uzunluktur. Bazı maddelerde daha kısa zincirler de olabilir (tereyağdaki 4 karbonlu butirik asit gibi). Genelde hayvan ve bitkilerdeki yağ asitleri Acetyl CoA'dan sentezlendikleri için zincir uzunlukları çift sayılıdır. Buna karşın bakteriler tek sayılı ve dallı zincirli yağ asitleri sentezleyebilirler. Dolayısıyla, geviş getiren hayvanların yağında, bu hayvanların işkembelerinde bulunan bakterilerin etkisiyle oluşan dallı zincirli yağ asitlerden önemli miktarda bulunur. Trigliseritler enerji kaynağı olarak metabolizmada önemli rol oynarlar. Karbohidratlar ve proteinlerin iki katı enerji taşırlar (9 kalori/g). İnce barsakta trigliseritler, lipaz enzimleri ve safranın etkisiyle gliserol ve yağ asitlerine ayrışırlar, bunlar da kana geçer. Kanda, gliserit ve yağ asitlerinin bir araya gelmesiyle trigliseritler yeni baştan oluşurlar ve lipoproteinlere katılırlar. Lipoproteinler, diğer işlevlerinin yanı sıra, yağ hücreleriyle diğer hücreler arasında (trigliserit moleküllerinin parçası olarak) yağ asitleri taşımaya da yararlar. Vücuttaki çoğu hücre, gereksinimlerine bağlı olarak yağ asitlerini ya salgılar veya içine alır. Yağ hücreleri ayrıca trigliseritleri sentezleyip depolama yetenegine sahiptirler. Vücut, enerji kaynağı olarak yağ asitlerine ihtiyaç duyduğunda, glukagon hormonunun verdiği işaret üzerine, hormon duyarlıklı lipaz enzimi trigliseritleri yağ asitlerine parçalar. Beyin, yağ asitlerini enerji kaynağı olarak kullanamaz, bu yüzden bu organda trigliseritler parçalandığında ortaya çıkan gliserol yakıt olmak için glikojene dönüştürülür. Beynin yakıt gereksinimi vücudun geri kalanın gereksinimini aştığı durumda aynı reaksiyon yağ hücrelerinde de gerçekleşir. İnsan vücudunda kanda yüksek trigliserit seviyesi ile kardiyovasküler hastalıklar , ateroskleroz , ve dolayısıyla koroner kalp hastalıkları ve inme arasında ilişki olduğu gösterilmiştir. Ancak bu ilişki LDL/HDL oranının olumsuz etkisi kadar yüksek değildir. HDL-kolesterol düzeyleri ile trigliserit düzeyi arasındaki ters ilişki, yüksek trigliseridin taşıdığı riski kısmen açıklar. Yüksek trigliseritin yol açtığı hastalıklar arasında pankreatit de bulunur. Amerikan Kardiyoloji Derneği ("American Heart Association") trigliserit düzeylerine değin aşağıdaki kılavuzu hazırlamıştır: Bu yorumlar,yemek yedikten 8 ila 12 saat sonra aç karnına yapılan ölçümler için geçerlidir. Yemek sonrası kandaki trigliserit düzeyleri bir süre yükselir. Trigliserit düzeylerini düşürmek için egzersiz ve temel ("essential") yağ asitleri içeren düşük karbohidrat diyet verilir. Bunların etkisiz olduğu durumlarda fibrat, niasin ve bazı statin türü ilaçların kullanımı uygun bulunmuştur. Alkol kullanımı trigliserit düzeylerini yükseltir. Biodizel imalatı sırasında trigliseritler transesterleşme tepkimesi ile parçalarına ayrışırlar. Yağ asitlerinin sonradan etanol veya metanol ile birleştirilmesi ile ortaya çıkan monoalkil esterler dizel motorlarında yakıt olarak kullanılabilir. Gliserin ise gıda ve ilaç sanayisinde kullanılır. Biyojik araştırmalarda yağ asitleri, trigliseritler, lipoproteinler ve diğer lipitler, yağda çözünebilen boyalar ile renklendirilir. Sudan IV, Oil Red O, ve Sudan Black B gibi boyalar sayesinde bir hücre veya dokudaki belli bir yağ türünün varlığı gösterilebilir. Sadettin Teksoy Sadettin Teksoy, (d. 20 Mart 1952, İstanbul), Türk sunucu, gazeteci ve program yapımcısı. Vefa Lisesi'nden mezun oldu. Gazeteciliğe, 1972 yılında Haftasonu gazetesinde magazin muhabiri olarak başladı. 2 yıl sonra aynı grubun lokomotif yayın organı Hürriyet'e geçti. Irak-İran Savaşı'nı her iki cepheden izledi. Bağdat'ta İran savaş uçaklarının bombaladığı petrol rafinerisinde sırtından yaralandı. 1980 yılında Irak Devlet Başkanı Saddam Hüseyin ile görüşen ilk gazeteci oldu. Hürriyet gazetesinin haber merkezinde 16 yıl süreyle savaş, özel haber ve polis muhabiri olarak görev yaptı. Çok sayıda yazı dizisi hazırladı. 1990 yılında televizyon haberciliğine atıldı ve Uğur Dündar'ın yapımcılığındaki Hodri Meydan programında özel haber muhabiri olarak çalıştı. İngilizce ve Arapça bilen Teksoy, 1992 yılında Hürriyet Gazetesi'nden emekli oldu. 1992 yılında, Star TV Haber Merkezi'ne transfer oldu. Bu bölümde 2 yıl süreyle, özel haber muhabirliği yaptıktan sonra, 1994'te kendisini ülke çapında ünlü bir TV yapımcısına dönüştüren, ""Teksoy Görevde"" programını hazırlamaya başladı. Yurt içinden ve dışından ilginç, sıra dışı ve gizemli kişileri ya da mekânları, kendine özgü sunumuyla izleyicilere tanıttığı bu program, Star TV'de kesintisiz olarak 5 yıl boyunca yayınlandı. Yayınlanan her programı izlenme rekorları kırdı. 1999 ile 2002 yılları arasında medyada farklı görevler alan ve bu arada da Show TV Haber Merkezi'nde çalışan Teksoy, o yıldan itibaren kendisiyle özdeşleşen programı ""Teksoy Görevde""yi bir kez daha hazırlamaya başladı. ""Teksoy Görevde"", 2002-2006 yılları arasında kısa süreli kesintilerle Star TV'de yayınlanmayı sürdürdü. ""Sırlara Yolculuk"" adlı programı da sunan Teksoy, daha sonra yapımcı ve sunuculuğunu üstlendiği ""Sırların Efendisi"" adlı büyük beğeni toplayan programı hazırladı. Evli ve Efe adlı bir erkek çocuk babası olan Sadettin Teksoy, çeşitli basın meslek ödüllerinin sahibidir. Ekip çalışması şeklinde gerçekleşen televizyon haber programcılığında, Türk medyasının oldukça deneyimli isimlerinden biri olan, Sadettin Teksoy bugüne kadar, Ali Murat Güven, Cem Sertesen, Tamer Türedi, Cengiz İzgi, Yasemin Yalçın Bozkurt ve Fatih Polat gibi genç kuşak gazetecilerle birlikte çalışmış ve bu isimler, sonraki meslek yaşamlarında, gerek yazılı basın, gerekse televizyonlarda sıra dışı projelere imza atmıştır. Teksoy Yapım şirketinin sahibi Sadettin Teksoy, halen iddialı dizi, program ve yarışma programları yapmaktadır. Ali Murat GÃ¼ven Ali Murat Güven, Türk gazeteci. Ayrıca, reklam sektöründe metin yazarı ve kreatif yönetmen. 7 Mart 1968’de, basın ve reklamcılık sektöründe faaliyet gösteren bir ailenin ilk çocuğu olarak İstanbul’da doğdu. İlkokulu 50. Yıl Ahmet Merter İlkokulu’nda, ortaokulu ise 50. Yıl Ahmet Merter Ortaokulu’nda bitirdi. Lise öğrenimine Şehremini Lisesi’nde başladı, Plevne Lisesi'nde tamamladı. 1985 yılında, üçüncülükle kazandığı İstanbul Üniversitesi İletişim Fakültesi (o dönemdeki adıyla Basın-Yayın Yüksekokulu) Radyo-TV Bölümü’nde yükseköğrenime başladı. Üniversite eğitimine paralel olarak gazeteciliğe atıldı ve basın sektöründe çalışmaya başladı. 1985-1990 yılları arasında çeşitli kültür-sanat dergileri ve gazetelerde muhabirlik ve editörlük yaptı. Bu süreçte, ağırlıklı olarak sinema ve televizyon dünyası üzerine haberler ve yorumlar kaleme alırken, sinemaya meraklı yakın arkadaşlarıyla birlikte süper 8 mm formatında bir dizi kısa film de çekti. Bunlardan 1987 yılında hazırladığı 9 dakikalık “Pasif Direniş” ile 1989-İFSAK Ulusal Kısa Film Yarışması’nda bir “özendirme ödülü” kazandı. 1989 yılında Anadolu Ajansı’na girerek, bu kurumda bir yıl süreyle polis-adliye muhabiri olarak çalıştı. Ertesi yıl, haftalık haber dergisi Yörünge’nin kuruluş çalışmalarına katıldı. Sonradan muhafazakâr kesimin önde gelen yayın organlarından birine dönüşecek olan bu dergide iki buçuk yıl süreyle muhabir, editör ve istihbarat şefi olarak görev yaptı. 1990 yılında ön lisans eğitimini tamamlayarak yükseklisans sınavına girdi. Sınavı birincilikle kazanarak İstanbul Sosyal Bilimler Enstitüsü’nde sinema konulu yükseklisans eğitimine başladı. Ancak, tezini tamamlayamadan okuldan ayrılmak zorunda kaldı ve çalışma hayatına geri döndü. 1992-1993 yılları arasında Batı Almanya’ya giderek, Stuttgart kentinde yayınlanan haftalık bir Türk gazetesinde yazı işleri müdürü olarak çalıştı. Ertesi yıl Türkiye’ye dönerek, URT (Ulusal Radyo ve Televizyon A.Ş.) adlı özel bir prodüksiyon şirketinde asistan kameraman ve set sorumlusu olarak çalışmaya başladı. 1994 yılında vatanî görevini yerine getirmek üzere çalışma hayatına ara verdi ve Van-Erciş’te kısa dönem erbaş olarak askerlik yaptı. Askerlik hizmeti sırasında, ağırlıklı olarak Doğu operasyonlarında belge-film kameramanlığı, askerî haber filmlerinin hazırlanması ve fotoğrafçılık gibi teknik hizmetler verdi. Askerlik dönüşünde Millî Gazete’de editör olarak göreve başladı. Bu gazetede dış haberler servisini yeniden yapılandırıp zengin içerikli bir dünya sayfası hazırlamasının yanı sıra, “Asabî Yazılar” ve “Ayrıntı” başlıklarını taşıyan iki ayrı köşede de yazarlık yapmaya başladı. Sert, ama akıcı bir üslûba sahip köşe yazılarıyla kısa bir süre içinde büyük beğeni topladı. Özellikle muhafazakâr sağ kesimde tabu olarak kabul edilip ele alınmaktan kaçınılan kimi hassas konulardaki keskin söylem ve eleştirileri, onu genç kuşak dindarların dikkatle takip ettikleri bir imzaya dönüştürdü. 1995 yılında, o günlerde yayın hayatına yeni başlamış olan Yeni Şafak gazetesine geçti ve bu gazetede yaklaşık bir yıl süreyle istihbarat şefi olarak görev yaptı. 1996 yılında tekrar eski görev yeri olan Millî Gazete’ye döndü ve dış haberler editörlüğü görevini bir süre daha sürdürdü. 1997 yılı başlarında, Star Televizyonu’na transfer oldu ve “Teksoy Görevde” adlı programda muhabir-editör olarak çalışmaya başladı. Bu program kapsamında yüzlerce görüntülü habere ve belgesel nitelikli bölüme muhabir, editör ve metin yazarı olarak katkıda bulundu. 1998 yılında, Teksoy Görevde”nin en popüler bölümlerinden biri olan “Soğuğun Kalbine Yolculuk” (Kuzey Kutbu Gezisi) adlı belgesel bölümün yapımındaki katkılarından dolayı, İstanbul Medya Mensupları Derneği’nden bir başarı plaketi aldı. 1999 yılında, “Teksoy Görevde” programının sona ermesiyle birlikte reklâm sektörüne yöneldi; çeşitli ajanslarda metin yazarı ve yaratıcı yönetmen olarak görev yaptı. Bu dönemde irili ufaklı ticarî kuruluşlar için hazırlanan 50’nin üzerinde reklâm ve tanıtım filminin metinlerini yazıp yönetti. Bu arada, çeşitli gazete ve dergilere de dışarıdan sinema yazıları yazdı. 2000 yılında, STV için hazırlanan 13 bölümlük “Gurbetteki Vatan” adlı haber programında şef editör ve yönetmenlik yaptı. 2002 yılında, daha önce de çalışmış olduğu Yeni Şafak gazetesine özel haber muhabiri olarak dönüş yaptı. Bu dönemde, özellikle sinema, televizyon ve dinî içerikli hurafelerin iç yüzünü ortaya seren ilginç özel haberleriyle ön plana çıktı. 2005 yılı sonbaharında, Yeni Şafak’ın yazı işleri kadrosunda gerçekleşen değişiklik sonrasında, kendisine gazetenin sinema servisini kurma görevi verildi ve her cuma (2008'den itibaren de pazar günleri) düzenli olarak yayınlanan bir sinema sayfası oluşturdu. Ayrıca, bu sayfada film eleştirilerinin yanı sıra köşe yazıları da yazmaya başladı. Sinema eleştirmenliğinde, sektöre egemen olan dil ve tavrın dışında kendine özgü yeni bir yaklaşım geliştirerek yürüttüğü bu görevinde, ilgiyle izlenen bir yazar olmasının yanı sıra, zaman zaman da -eşcinseller ve ateistler gibi- çeşitli sosyal kesimlere karşı eleştirel yazıları nedeniyle karşıt eleştiri oklarına hedef oldu. Film eleştirilerinde muhafazakâr bir duruş sergilemesi, seks ve şiddeti ön plana çıkartan yapıtları toplum açısından zararlı olarak nitelendirmesi gibi gerekçelerle sadık taraftarları oluştuğu gibi öfkeli muhalifleri de ortaya çıktı. 2007 yılında, bir eğitim kurumları zincirinin geleneksel olarak ve ülke çapında düzenlediği "medyada yılın en iyileri" başlıklı bir kamuoyu anketi kapsamında "yılın sinema yazarı" seçildi. Yine aynı yıl Feta Vakfı tarafından dağıtılan geleneksel ödüllerde, terörist bir saldırıda hayatını kaybeden ünlü Arap yönetmen Mustafa Akkad'ın anısına İstanbul'da düzenlediği anma toplantısı nedeniyle "Yılın Vefâ Ödülü"ne layık görüldü. 2010 yılı ekim ayında ise İstanbul-Galatarasaray'da "Beyaz Sinema'nın 40 Yılı" başlıklı, bir hafta süren bir film seçkisi ve söyleşiler dizisi düzenleyerek, Türkiye'de dinî ve ahlâkî duyarlılıklara sahip bir sinema anlayışının temsilcisi konumundaki bir düzine dolayında yapımcı ve yönetmeni bir araya getirdi; bu sanatçıların geçmişte pek çoğu büyük bir ilgiyle karşılanmış olan yapıtlarının, geniş kapsamlı birer dijital restorasyon sürecinden geçirilerek sinemaseverlerle yıllar sonra yeniden buluşmasını sağladı. Ali Murat Güven, 2011 Yılı Eylül ayında da bu kez Ankara'da düzenlenen bir başka özgün sinemasal etkinliğin, "Fantasturka / 1. Türk İşi Ulusal Fantastik Filmler Festivali"nin düzenlenmesine öncülük etti. 23-25 Eylül tarihleri arasında Kızılırmak Sineması'nda düzenlenen ve üç gün boyunca yaklaşık üç bin sinema meraklısını ağırlayan festival, gerek birbirinden nadide kısa ve uzun metraj örneklerle bezeli program seçkisi, gerekse kıdemli Yeşilçam yıldızlarının hatıralarını kitlelerle paylaştıkları söyleşileriyle bu kategoride Türkiye'de düzenlenen ilk organizasyon olarak sinema tarihimize geçti. Güven'in bir grup genç sinema gönüllüsüyle omuz omuza ve son derece dar bir bütçeyle organize ettiği "Fantasturka-1", sektörün kıdemli yapımcı, yönetmen ve oyuncularına karşı sergilediği vefa, yanı sıra katılımcılarına her adımda hissettirdiği samimiyet duygusuyla yalnızca izleyicilerden değil medyadan da yoğun bir saygı ve destek görürken, İstanbul'da devam organizasyonlarının düzenlenmesi yönünde ciddi talepler doğurdu. Türk sinemasına kamera önü ya da ardında emekleri geçmiş her pozisyondan kıdemli sanatçıları ve teknik elemanları gerek yazılarında, gerekse düzenlenmesine öncülük ettiği etkinliklerde mümkün olduğunca onurlandırmaya çalışan Güven, bu yöndeki bir diğer girişimini de 2011 yılı sonlarında, Türk sinemasına 1970'lerin ortalarından bu yana önemli hizmetler vermiş bir yapımcı, senarist ve yönetmen olan İsmail Güneş için ortaya koydu. Güven, "beyaz sinema akımı" olarak adlandırılan sanatsal hareketin Türkiye'deki en önemli isimlerden biri konumundaki bu sanatçı için, 25 Aralık 2011 günü İstanbul-Üsküdar Gençlik Merkezi'nde kendisinin öncülüğünde düzenlenen "İsmail Güneş: Yönetmenlikte 25 Yıl" başlıklı karma etkinlikte ustanın bir dizi önemli filminin gösterilmesine ve yine bu filmlerin setlerinde çekilmiş karelerden oluşan bir fotoğraf sergisi açılmasına aracılık etti. Aynı gün düzenlenen bir törenle Güneş'e de yönetmenlikte çeyrek yüzyılı geride bırakması nedeniyle bir "onur ödülü" sunuldu. 2012 yılı Mart ayında İstanbul-Beyoğlu Tarık Zafer Tunaya Kültür Merkezi'nde düzenlenen, kendisinin de kuratörlüğünü üstlendiği "Hollywood'da Doğulu Bir Öncü" adlı programla, Suriye asıllı Amerikalı yönetmen Mustafa Akkad'ın Türkiye'de ikinci kez geniş kapsamlı olarak anılmasına aracılık etti. 2012 yılı ekim ayında ise kamuoyuna yaptığı yazılı bir açıklamayla, hem Yeni Şafak gazetesindeki köşe yazarlığı ve editörlük görevlerini, hem de sinema yazarlığını bıraktığını duyurdu. İstifası, sinema yazarları camiasında yoğun tartışmalara yol açtı. 2013 yılı Eylül ayında İstanbul'da "Sinemerkez Akademi" adıyla, geniş bir sinema-TV profesyonelleri topluluğuyla birlikte her yaştan öğrencilere görsel sanatlar ve medya eğitimi verdiği özel bir dershane açan Güven, bu tarihten itibaren sektördeki bilgi birikimini genç kuşaklarla paylaştığı yeni bir çalışma alanına yöneldi. 2014 yılında, Siyer Araştırmaları Merkezi ile işbirliği hâlinde, Türkiye sinemacılık tarihinin "Âlemlere Rahmet" başlıklı -adı ve konu başlıklarıyla İslâm dininin peygamberi Muhammed'e ithaf edilmiş- ilk kısa film yarışmasını düzenleyerek, ülkemizde öteden beri hayli zayıf olan dinsel inanç ve görsel sanatlar ilişkisinde devrimci nitelikte bir buluşmanın da öncüsü oldu. Profesyonel meslek hayatı boyunca, aralarında Mısır, Peru, Meksika, Grönland, ABD, İngiltere, Fransa, Makedonya, Romanya, Kazakistan, Almanya, Monako,Hollanda, Bulgaristan, İran, Azerbaycan, Türkmenistan, Danimarka, Japonya, Pakistan, Hindistan, Endonezya, Singapur, KKTC, Malezya ve Suudi Arabistan’ın yer aldığı pek çok ülkede görev yapan, bu arada hazırladığı televizyon haberleri nedeniyle Türkiye’nin tamamına yakınını görme fırsatı bulan Ali Murat Güven, aktif gazetecilik hayatını noktaladıktan sonraki dönemde, kendisinin kurup yönettiği Sinemerkez Akademi'de eğitmenlik görevini yürütmekte; ayrıca sinema odaklı bazı kaynak kitapların yazımıyla uğraşmakta, yerel yönetimlerin kültür merkezleri, vakıflar, dernekler, liseler ve üniversitelerde görsel sanatlar üzerine eğitici-öğretici konuşmalar yapmakta, reklam metin yazarlığı ve yönetmenlik çalışmalarını sürdürmektedir. Evli ve iki kız çocuğu babası olan Güven, iyi düzeyde İngilizce ve orta düzeyde de Almanca bilmektedir. Yazar, 1996 yılından bu yana sarı basın kartı sahibidir. Teksoy GÃ¶revde Teksoy Görevde, 2 Haziran 1994'ten itibaren Star TV'de çeşitli aralıklarla 12 yıl boyunca yayınlanan ve Sadettin Teksoy tarafından hazırlanan TV programı. Yurt içinden ve dışından ilginç, sıradışı ve gizemli kişilerin ya da mekânların farklı bir üslupla izleyicilere tanıtıldığı bu program, gördüğü yoğun ilgiyle Türkiye'nin ilk özel TV kanalı Star'ın simge programlarından birine dönüştü ve çeşitli ödüller kazandı. Programın yapım ekibinde Ali Murat Güven, Orhan Karagöl, Gürkan Sevinç, Serkan Aslan, Cem Sertesen, Tamer Türedi, Cengiz İzgi, Yasemin Yalçın Bozkurt ve Fatih Polat gibi isimler yer aldı. Keloğlan Mağarası'ndan, Eyüp Türbesi'nin gizemine kadar birçok konuda program yapan Teksoy, malzeme bulamadığı gerekçesiyle programına son verdi. Nabi Avcı Nabi Avcı (d. 8 Ekim 1953, Pazaryeri), Türk akademisyen, yazar ve eski Kültür ve Turizm Bakanı. Kültür ve Turizm Bakanlığı görevini 2016-2017 yılları arasında sürdürmüştür. Bu görevinden önce 2013-2016 yılları arasında Recep Tayyip Erdoğan ve Ahmet Davutoğlu tarafından kurulan hükûmetlerde Millî Eğitim Bakanı olarak yer almıştır. Yeni Şafak gazetesinde yazarlık yapmış olan Avcı, İlk defa 2011 Türkiye genel seçimleri'nde Adalet ve Kalkınma Partisi Eskişehir milletvekili olarak meclise girmiştir. Ardından Haziran ve Kasım 2015 Türkiye genel seçimleri'nde de AK Parti Eskişehir milletvekili olarak meclise girmiştir. Nabi Avcı, Abdullah ve Habibe Avcı çiftinin çocuğu olarak 8 Ekim 1953 tarihinde Bilecik'in Pazaryeri ilçesinde doğdu. Orta Doğu Teknik Üniversitesi (ODTÜ) İdari Bilimler Fakültesinden mezun oldu. Doktorasını Anadolu Üniversitesi'nde İletişim Bilimleri alanında yaptı. Kültür Bakanlığında 1974 yılında memuriyete girdi. Anadolu Üniversitesi'nde ve İstanbul Bilgi Üniversitesi'nde iletişim felsefesi ve iletişim sosyolojisi üzerine dersler verdi. Türkiye Cumhuriyeti Millî Eğitim Bakanlığı Müşavirliği ve Başbakanlık Müşavirliği görevlerini sürdürdü. 1995 ve 1996 yıllarında Kanal 7 Televizyonunda 360 derece isimli program yaptı. Aynı dönemde Yeni Şafak gazetesinde yazarlık ve yöneticilik yaptı. 2000 yılında İstanbul Bilgi Üniversitesi İletişim Fakültesinde profesör oldu. 2003 yılında Başbakan Baş müşavirliği görevine getirildi. TÜBİTAK Bilim Teknoloji Yüksek Kurulu Üyeliği ve UNESCOTürkiye Millî Komisyonu Başkanlığı görevini üstlendi. Başbakanlık Başdanışmanı ve UNESCO Türkiye Millî Komisyonu Başkanlığı görevlerini yürütürken Avcı, 2011 yılında Adalet ve Kalkınma Partisi'nden milletvekili aday adaylığı için görevlerinden istifa etti. AK Parti Eskişehir milletvekili adayı oldu ve seçilerek meclise girdi. 2011 - 2013 yılları arasında TBMM Millî Eğitim, Kültür, Gençlik ve Spor Komisyonu Başkanı olarak görev yapmış, daha sonra bakan olarak hükûmetlerde yer almıştır. 2018 seçimleri ardından ise AGİT Parlamenter Asamblesi Türk Grubu Başkanı olmuştur. 25 Ocak 2013 tarihinde yapılan bir kabine değişikliği ile 3,5 yıldır Türkiye Cumhuriyeti Millî Eğitim Bakanlığı makamında bulunan Ömer Dinçer yerine Avcı getirildi. TBMM Millî Eğitim, Kültür, Gençlik ve Spor Komisyonu Başkanı, Türkiye-Kanada Parlamentolararası Dostluk Grubu başkanı, Türkiye-Brezilya Parlamentolararası Dostluk Grubu başkanvekili ve Türkiye-Almanya Parlamentolararası Dostluk Grubu üyesidir. Haziran 2015 ve Kasım 2015 Türkiye genel seçimleri'nde AK Parti Eskişehir milletvekili olarak tekrar meclise girdi. Ahmet Davutoğlu'nun istifa etmesinin ardından Binali Yıldırım tarafından 24 Mayıs 2016 tarihinde kurulan 65. Türkiye Hükûmeti'nde Kültür ve Turizm Bakanı olarak görevlendirildi. 19 Temmuz 2017 tarihinde kabineden ayrıldı. Ayrıca "Molla Kasım" takma adıyla mizah yazıları yazdı. Bunlardan bir bölümü, karikatürist Necdet Konak tarafından resimlenmiş olarak Evvel Zaman İçinde (Nehir Yayınları) adlı kitapta yayınlandı. Ayrıca çok sayıda çevirisi de vardır. Rene Guenon, Martin Lings ve Seyyid Hüseyin Nasr gibi gelenekçilerin kitaplarını Türkçeye çevirmiştir. Fosfolipit Fosfolipitler dört bileşenden oluşurlar; bir veya iki yağ asit grubu, negatif yüklü bir fosfat grubu, bir alkol grubu ve de bunları birbirine bağlayan bir omurga. Gliserol omurgalı fosfolipitlere gliserofosfolipit veya fosfogliserit denir. Sfingozin omurgalı tek bir fosfolipit vardır: sfingomiyelin. Hücre zarlarının (membranlarının) ana bileşenleri fosfolipitler, kolesterol ve glikolipitlerdir. Fosfogliseritlerde, her yağ asidinin karboksil grubu, gliserolun karbon-1 ve karbon-2'sindeki hidroksil grubuyla esterleşmiştir. Fosfat grubu ise karbon-3'e bir ester bağı ile bağlanmıştır. Fosfat grubuna ayrıca bir grup bağlı değilse bu moleküle fosfatidat denir, hücre zarlarında çok az miktarda bulunan bu molekül diğer fosfogliseritlere hammaddelik yapar. Fosfatidilkolin, lesitinin bir diğer adıdır. Fosfat grubuna kolin bağlıdır. Kolinerjik nöronlarda asetilkolin sentezinin bir kaynağıdır. Fosfat grubuna etanolamin bağlıdır. Fosfatidil etanolamin özellikle beyin ve omurilikte, ayrıca bakterilerin hücre zarlarında çok miktarda bulunur. Sefalin başlıca fosfatidil etanolamindir. Bu molekülün fosfat grubuna inositol bağlıdır. Hücre zarlarında az miktarda bulunan fosfatidil inositol hücre içi sinyalizasyonda kullanılır. Mitokondri membranlarının önemli bir bileşenidir, ayrıca bazı bakterilerde görülür. Sfingomiyelinin omurgası, palmitat ve serinden oluşmuş sfingozin adlı bir amino alkoldur. Fosfat grubuna bir kolin grubu bağlıdır. Sfingomiyelin bütün ökariyotik hücre zarlarında mevcuttur ve özellikle sinir sisteminde çok miktarda bulunur. Sinir hücrelerinin etrafına sarılı olan Schwann hücreleri ve oligodendrositlerin oluşturduğu, miyelin isimli yalıtım tabakasının en önemli bileşenidir. Fosfogliserit sentezinin ilk aşamasında fosfatidatın kimyasal olarak aktive edilmesi, yani reaksiyona girmeye eğilimli hale gelmesi gerekir. Fosfolipitlerin sentezinde ya aktive edilmiş bir diasilgliserol ya da aktive edilmiş bir alkol gerekir. Fosfatidil serin ve fosfatidil inositol oluşumunda, bir alkol (serin veya inositol) hidroksili ile sitidin difosfodiasilgliserol ("CDP-diacylglycerol") arasında bir fosfo ester bağlantısı oluşur. Fosfatidil etanolamin sentezinde, alkol önce ATP ile fosforlanır, sonra sitidin difosfat (CDP) ile reaksiyona girip aktive olur. Bu alkol ardından diasilgliserol ile reaksiyona girip son ürünü verir. Memelilerde fosfatidil kolin iki yoldan sentezlenebilir: ya fosfatidil etanolamin sentezine benzer bir seri reaksiyonla ya da fosfatidil etanolamin metil transferaz enziminin katalizlediÄŸi fosfatidil etanolaminin metilasyonu ile. Sfingomiyelinin sentezinde, sfingozinin amino ucu, uzun zimcirli acyl CoA ile birleşerek seramit oluşturur. Bunun ucundaki hidroksil grubuna fosfatidilkolin (diğer adıyla lesitin) eklenmesiyle sfingomiyelin meydana gelir. Fosfolipitlerin fosfat grubunu içeren polar başları hidrofilik (suyu seven), apolar kuyrukları ise hidrofobik (suyu sevmeyen) özelliklidir. Bu yüzden sulu ortamda fosfolipitler hidrofobik kuyruklarını yan yana ve uçuca yerleştirerek, sadece hidrofilik başların suyla temas ettigi bir çifte tabaka oluştururlar. Oluşan bu çifte tabaka esnek, bir sıvı kristal gibi akışkan, ve kısmen geçirgendir. Bu şekilde oluşan zar yapısının içinde yer alan fosfolipit ve diğer moleküller, zarın düzlemi içinde yatay olarak serbestçe hareket edebilirler. Sıvı Mozaik Modeline göre hücre zarındaki lipitler adeta bir mozaik yapı oluşturular ve bunun içinde yer alan protein ve diğer maddeler için bir çözücü olarak işlev görürler. Zarın oluşturduğu düzlemde bu moleküllerin difüzyon yoluyla yatay hareketi sayesine, hücre zarında çeşitli biyokimyasal reaksiyonlar gerçekleşir. s Laboratuvar ortamında fosfolipit kullanarak lipozom veya vesikül adı verilen, küresel şekilli, içleri boş, lipit çift tabakalı bir zarla çevrili kesecikler yapılabilir. Bu keseciklerin içine bir madde (örneğin DNA) doldurup bunların hücre içine alınmasını sağlamak mümkündür. Faerûn Wizards Of the Coast adlı firmanın sahip olduğu bir Rol yapma oyunu"()" RYO'dur. Zindanlar ve Ejderhalar adlı evrenin Unutulmuş Diyarlar kurulumunda geçen Abeir-Toril adlı gezegenin en büyük kıtasıdır. Faerûn kıtası Kara-Tur ile birlikte Toril'deki en büyük kara parçasıdır. Samurayların ve devasa imparatorlukların kıtası olan Kara-Tur'dan Hordelands ile ayrılır. Bir çeşit 1001 gece masalı olan ve Arap-bedevi benzeri bir kültürün hakim olduğu komşu Zakhara'yla arasında Büyük Deniz uzanmaktadır. Jaguar Savaşçıların ve bol bol kahve bulunduğu egzotik Maztica'dan ise Trackless Sea adlı okyanusla ayrılır. Faerûn'un en kuzeyinde Drizzt Do'urden'in memleketi olan Buzyeli Vadisi"()" bulunur. Güneye doğru indikçe Lady Alustriel'in yönettiği Silver Marches, High Forest, Elflerin kıta üzerindeki son sığınağı Everaska ve büyük şehir Waterdeep sayılabilir. Mavi Büyücüler Mavi Büyücüler, J.R.R. Tolkien tarafından yaratılmış Orta Dünya mitindeki iki istari. Sadece isimleri bilinen "Alatar" ve "Pallando", Orta Dünyanın doğusuna seyahat etmiş ve hikâyede onlardan söz edilmemiştir. Orta Dünya’da beş istari vardır: Ak Saruman, Gri Gandalf, Boz Radagast, Mavi Alatar ve Mavi Pallando. Bu kişiler Valar tarafından özel olarak seçilmişlerdir. Görevleri ise Orta Dünya’yı Sauron belasına karşı uyarmaktı. Bu beş istarinin son ikisi, deniz mavisi kıyafetler içinde orta dünyaya gelmişlerdi. Bu nedenle onlara, "Ithryn Luin" yani "Mavi Büyücüler" denmiştir. Mavi Büyücüler'e, Vala Oromë tarafından, doğuya gidip Sauron’un hükmünde olan Doğu döllerini özgür bırakma görevi verildiği söylenir. Saruman ile birlikte bu amaç doğrultusunda doğuya gittiler. Ancak Doğu döllerini özgür bırakmak zordu çünkü Sauron’dan yanaydılar. Uzun uğraşlar ardından Saruman pes ederek geri döndü ;ancak Mavi Büyücüler orada kaldılar. Bir süre sonra onlardan haber alınamaz oldu. Pallando the Blue ya da Rómestámo (Quenya; [ˌroːmesˈtaːmo]), Tolkien efsanesinde hayali bir karakter, Oromë'nin bir Maia'sı. 3. çağının 1000. yılında Orta Dünya'ya gönderildi. Rómestámo, "Doğu'nun yardımcısı" anlamını taşır. Quenya dilinde "başkaldırı, gün doğumu, doğu" anlamlarına gelen "romen" kelimesinden türetilmiştir. Pallando adı da yine Quenya dilinde "uzak, engin" anlamlarına gelen "palan" kelimesi ile ilişkilendirilebilir. Alatar the Blue ya da Morinehtar (Quenya; [moriˈneçtar]), Oromë'nin diğer istarisi. Pallando'nun arkadaşı olarak bahsedilir. Aslında valar görev için onu seçmişti ancak o yanında Pallando'yu da götürdü. Birlikte Rhûn ve Khand gibi Orta Dünya'nın uzak bölgelerine gittiler. Alatar ismi "sonradan gelen" olarak Ã§evrilebilir. Tolkien bu konuda çok az şey yazmış olduğundan pek fazla bilgi yoktur ve çoğu bilinenler söylenti veya tahmindir. "“Bu ikisi hakkında gerçekten net bir şey bilmiyorum. Güney ve Doğu’da, Númenórean sınırlarının çok uzaklarında, düşman topraklarında misyonerlik yaparak gidebildikleri kadar ilerlediklerini düşünüyorum. Ne kadar başarılı oldular, bilemiyorum. Muhakkak farklı şekilde ;ancak Saruman’ın düştüğü gibi karanlığa yenilmiş olmalarından korkuyorum. Ve Sauron’un daha uzun dayanmasını sağlayan gizli kültleri ve büyü geleneklerini başlatanlar ya da bunun kurucuları olmalarından şüpheleniyorum.”" "-J.R.R. Tolkien, Tolkien’ın Mektupları, Mektup 211 (14 Ekim 1958)"Burada Tolkien, kendinden emin olmadığı açıklamalarında Mavi Büyücüler’in başarısız olduğunu düşündüğünü yazmıştır. Ama Bitmemiş Öyküler’de net bir şekilde sadece Gandalf’ın Valinor’a döndüğünü şu şekilde belirtmiştir:""Efsaneyi öğrenecek misin uzun zamandır saklı tutulan," "Gelen beşli hakkındaki uzak bir diyardan?" "İçlerinden yalnızca biri döndü." "Diğerleriyse bir daha görülmedi.”" "“Görevleri Sauron’u alt etmekti: Melkor’la işbirliğini reddeden bazı kabilelere yardım getirmek, isyanı hareketlendirmek… ve daha sonra Sauron’un saklandığı yeri ortaya çıkarmaya çalışmaları (ki başaramadılar), karanlık Doğu boyunca anlaşmazlığa ve kargaşaya sebep oldu. 2. ve 3.Çağ’da Doğu güçlerinin zayıflamasında büyük etkileri oldu. Aksi halde 2.ve 3.Çağ’da sayıca Batı’ya ezici üstünlük kuracaklardı.”" "-J.R.R. Tolkien, “Orta Dünya Halkları” “Son Yazılar” C. Tolkien Düzenlemesi"Yani belki de Mavi Büyücü'ler olmasa idi Yüzük Savaşı kazanılamayacaktı. Bu yeni düzenlemede: artık Orta-Dünya’ya Saruman, Gandalf ve Radagast’la birlikte varmadıkları; onun yerine bundan çok daha önce -yaklaşık olarak Glorfindel’le aynı zamanda, 2.Çağ’ın 1600.yılı civarlarında geldikleri kabul edilmiş. Glorfindel, Eriador Savaşı’nda Elrond’a yardıma giderken, Pallando ve Alatar da Doğu’ya doğru yolculuğa çıkmışlardır. filminde, Bilbo Baggins ve Gri Gandalf büyücüler hakkında konuşurken Mavi Büyücüler'den de bahsederler. Bilbo kaç tane büyücü olduğunu sorduğunda Gandalf saymaya başlar: Kendisi, Saruman, iki Mavi Büyücü(isimlerini hatırlamadığını söyler) ve Radagast. Onlardan LOTR filmlerinde bahsedilmez. Sadece 3. filmin extended versiyonunda Saruman "5 büyücünün asası" diyerek gönderme yapar. Dahab Saldırısı Mısır'ın Kızıldeniz üzerindeki turistik yerleşim yeri Dahab'da 24 Nisan 2006 akşamı gerçekleştirilen bombalı saldırı. Saldırılarda 30 kişi ölürken, 150'den fazla kişi de yaralandı. Saldırılarda 3 bomba eş zamanlı olarak patlatıldı. Hiçbir grubun üstlenmediği bombalı saldırıyı BM Genel Sekreteri de dahil olmak üzere birçok ülke kınadı. Kınayan ülkeler arasında Filistin devleti ve Hamas da vardı. Kelime olarak Arapça'da 'altın' anlamına gelen 'Dehab' Avrupalı ve İsrailli turistlerin yoğun olarak tercih ettiği bir yerdi. Baykal Gölü Baykal Gölü (Türkçe: "Bay köl", Saha Türkçesi: Баай күөл , Rusça: "озеро Байкал", Buryatça: "Байгал далай"), dünyanın en derin gölü olarak anılmaktadır. Sibirya'nın güneyinde, İrkutsk Oblastı ve Buryatya arasında yer alır. İrkutsk şehrinin yakınında bulunan göl, "Sibirya'nın Mavi Gözü" diye adlandırılır. Yüzölçümü yaklaşık 31.722 km²'dir (adalar hariç). Uzunluğu 636 km, en geniş yeri 79,5 km'dir (Onguren ve Ust-Barguzin köyleri arasında). Gölün tabanı deniz seviyesinin yaklaşık 1285 m altındadır. Gölün dibindeki tortul kayaçların yaklaşık 7 km kalınlığında olduğu tahmin edilmektedir. Bu da gölün yeryüzündeki en derin yarıklardan biri olduğunu göstermektedir. Eski Türklerin yaşam alanlarından biri de Baykal gölü çevresi idi. Bazı Türk topluluklarının geçiş alanında da göl çevresi yer almıştır. Saha Türkçesinde baygal, baaygal, bayagal sözleri deniz, bolluk, su bolluğu, büyük deniz, okyanus anlamlarında kullanılmıştır. Dünyanın en yaşlı ve en derin gölü olan Baykal gölü tektonik oluşumlu bir göldür ve 25 milyon yıl yaşındadır. Oldukça aktif bir tektonik bölgede yer alan Baykal gölü yer kabuğu hareketlerinin sıkça yaşandığı, deformasyonların yıldan yıla değiştiği bir durumdadır. Bölge bir rift havzasıdır ve her sene binlerce irili ufaklı deprem yaşanmaktadır. Gölün oluşumu oligosen dönemine dayanmaktadır ve parça parça oluştuğu hipotezi ortaya atılmıştır ve bu hipoteze gölün bugünkü büyük halini almasıysa Pliocene devrinde gerçekleşmiştir. Göl bugün hala depremlerle büyümektedir. Hatta Baikal Center'da görevli jeofizikçilerin hipotezine göre Baykal gölü yeni doğmuş bir okyanustur ve kıyıları yılda 2 cm miktarında açılmaktadır, ayrıca hareket Afrika ve güney Amerika'nın birbirlerinden ayrılma hızına denktir. Baykal gölü'nün iklimi kendisini çevreleyen bölgeye nazaran oldukça ılımandır. Kışın hava sıcaklığı ortalama -6 santigrad derece iken; Ağustos ayında 11 santigrad derecedir. Göl suları ocak ayında donar, mayıs sonu gibi çözülmeye başlar, ayrıca göl suyu da çevresine görece sıcaktır. Ağustos ayında yüzey suyu sıcaklığı 12 derece iken, kıyıdan uzakta 20 dereceye yakındır. Göl suyu oldukça berraktır, ayrıca düşük tuzluluk oranına sahiptir ve suyunda mineraller vardır. Zengin bir hayvan ve bitki çeşitliliğine sahip olan Baykal gölü geniş bir doğal yaşam alanı oluşturur. Göl çok sayıda balığa ev sahipliği yapmasının yanında 320'den fazla kuş ve bir de memeli türünü barındırır. Phoca sibirica olarak adlandırılmış endemik bir fok türü bu gölde yaşar, ayrıca bölgenin bir diğer ayırıcı özelliği barındırdığı türlerin çoğunun endemik olmasıdır. Baykal gölü barındırdığı biyolojik zenginlik yanında, zengin yer altı ve yer üstü kaynaklarına da sahiptir. Mika, mermer, kağıt, balıkçılık, gemi yapımı ve kereste imalatı gibi çok farklı sektörlerde ciddi ilgi uyandırmıştır. 1966 yılında Baykal gölü'nün güney kıyılarına yapılan kağıt ve posa fabrikası ise dönemin entelektüelleri ve bilim insanlarınca tepki ciddi tepki ve baskıyla karşılanmıştır. Dönemin Sovyet hükümeti 1971'de bölgenin koruma statüsünü yükseltmiş ve kirliliği kontrol konusunda ısrar edilmiştir. Nihayet 1996 yılında bölge Unesco tarafından dünya mirası listesine alınmıştır. Ayrıca bölgede Rus Bilimler Akademisi'nin Sibirya kolunun kurduğu bir gölbilim merkezi de yer alır. 25-30 milyon yıl tahmin edilen yaşıyla jeolojik olarak en eski göllerden biri olarak kabul edilmektedir. Tarihte kullanılan adları, Lamu (deniz), Beihai (kuzey denizi), Tengis (deniz), Baigal (baygal - muren - baykal nehri), Baikal (Rus yayılmasından sonra). Dünyada sadece Ladoga Gölü ve Baykal'da tatlı su fokları yaşamaktadır. Dünyadaki içme suyunun yaklaşık %20'si buradadır. Rusya, gölün araştırılması için göle özel denizaltı yapmıştır. Derinliği 1,5 km'dir. Gölde sadece buraya özel endemik balık türleri yaşamaktadır. Göl, kendine özgü bir ekosistem oluşturmuştur. Fransız Cezayiri Fransız Cezayiri veya Fransa Cezayir Mandası (Fransızca: Algérie Française, Arapça : الاحتلال الفرنسي للجزائر)b 1830 - 1962 yılları arasında Cezayir'de varolmuş Fransız sömürgesi. Fransız yönetimi altında 1,5 milyon kişi hayatını kaybetmiş (Scotsman, 17 Nisan 2006), çok sayıda kişi de işkence ve kötü muameleden geçmiştir. 8 Mayıs 1945'te Setif şehrinde savaştan sonra vadedilen bağımsızlık için gösteri yapan halka makinalı tüfek ile ateş açılmış binlerce kişi öldürülmüştür. Fransa olaylardaki sorumluluğunu kabul etmemektedir. Cezayir devlet başkanı Abdülaziz Bouteflika ise Fransa'nın Cezayir'de sadece insanlara karşı değil, insanların kimlikleri ve kültürlerine karşı da bir soykırım uyguladığını iddia etmiştir. Cezayirli üst düzey bir idareci olan ve Mayıs 1945 Vakfı'nın Başkanı Muhammed El Korso "Fransızlar ve uluslararası kamuoyu bilmelidir ki Fransa Mayıs 1945'te gerçek bir soykırım işlemiştir" demiştir. Yine Cezayir devlet başkanı Abdülaziz Bouteflika da "Cezayir sömürgecilik ve bağımsızlık savaşı dönemlerinde işlenen tüm bu suçların Fransa tarafından kabul edilmesini beklemeyi hiçbir zaman bırakmamıştır" demiştir. İşkence tekniği uzmanı Emekli Tuğgeneral Paul Aussaresses (okunuşu: Osares), SDECE (Service de Documentation Extérieure et de Contre-Espionnage, bugünkü Direction générale de la sécurité extérieure)'e bağlı istihbarat subayı olarak 1955'te Cezayir'e tayin edilmiş ve FLN'i bastırmak için Tuğgeneral Jacques Massu (okunuşu: Masü) komutasındaki 10.Hava İndirme Tugayı'na bağlı özel timi komuta etmişti. Paul Aussaresses hatıralarında bu görevdeyken en az 1509 kişiyi yargısız infaz ettiğini itiraf etti. Simone de Beauvoir et GisÃ¨le Halimi, "Djamila Boupacha", 1962. Paul Aussaresses "Services spéciaux, Algérie 1955-1957 - Mon témoignage sur la torture", 2001. İngilizce baskısı: "The Battle of Casbah - Terrorism and Counter-Terrorism in Algeria 1955-1957", 2002. Gillo Pontecorvo, 'La Battaglia di Algeri (Cezayir Muharebesi)', 1965, Cezayir / Ä°talya Laurent Herbiet, 'Mon Colonel (Albayım)', 2006, Fransa / Belçika Coşkun Kırca Ali Coşkun Kırca, (27 Mart 1927, İstanbul, Türkiye - 24 Şubat 2005, İstanbul, Türkiye), Türk diplomat ve siyasetçi. Şişli Terakki Lisesi, Galatasaray Lisesi ve İstanbul Üniversitesi Hukuk Fakültesi'ni bitirdi. 1950'de Dışişleri Bakanlığı'na girdi. 1956'da Ankara Üniversitesi Siyasal Bilgiler Fakültesi'nde iktisat asistanı olarak dersler verdi ve aynı yıl üniversiteden istifa etti. 1956-1963 tarihleri arasında Forum dergisi, Yeni Gün, Vatan, Kim Dergisi ve Yeni Vatan Gazetelerinde yazarlık yaptı. 1960'ta 27 Mayıs Darbesi'nden sonra kurulan Temsilciler Meclisi'ne CHP kontenjanından üye oldu. 1961-1969 arası iki dönem CHP İstanbul Milletvekiliği yaptı. 1969'da tekrar Dışişleri Bakanlığı'na döndü. 1969-1985 yılları arasındaki görev süresinde çeşitli Uluslararası Örgütler ve Komisyonlarda Türkiye'yi temsil etti. 1985-1986 yıllarında yürüttüğü Ottava Büyükelçiliği sırasında 12 Mart 1985'te büyükelçilik, Ermeni Devrimci Ordusu mensubu silahlı, bombalı 3 Ermeni militan tarafından basıldı. Kanadalı koruma görevlilerinden biri vurulup öldürüldü. Büyükelçi Kırca yaralı olarak kurtuldu. 1986'da emekliye ayrıldıktan sonra Hürriyet, Milliyet ve Yeni Yüzyıl Gazetelerinde yazarlık yaptı. 1991'de DYP'den İstanbul Milletvekili seçildikten sonra 1995 yılında Tansu Çiller'in başkanlığında kurulan 51. Hükümet'te Dışişleri Bakanı olarak görev yaptı. 1990'lı yılların ikinci yarısında, Galatasaray Üniversitesi Uluslararası İlişkiler Bölümü'nde dersler verdi. 2004 yılında bazı Kuvvet Komutanlarını darbeye teşvik ettiği iddia edildi. XII., XIII. ve XIX. Dönem İstanbul Milletvekilliği yaptı. Eski Dışişleri Bakanı Fuad Köprülü'nün damadı ve 3 çocuk babası olan Coşkun Kırca, Galatasaray Üniversitesi'nin de kurucularındandı. 24 Şubat 2005 tarihinde İstanbul'da geçirdiği kalp krizi sonucu hayatını kaybetti. YÃ¶netim Bilimleri Dergisi Yönetim Bilimleri Dergisi (YBD) (İngilizce: Journal of Administration Sciences), iktisadi ve idari bilimler alanında yayın yapan uluslararası akademik ve hakemli dergidir. 17 yıldır yayımlanmaktadır. Yılda 4 kez yayınlanır. Başta uluslararası ilişkiler, işletme, kamu yönetimi, maliye, iş hukuku, uluslararası hukuk, iktisat ve çalışma ekonomisi olmak üzere sosyal bilimlerin çeşitli alanlarından Türkçe ve İngilizce araştırma makaleleri ve kitap tahlilleri yayınlar. Yönetim merkezi Çanakkale Onsekiz Mart Üniversitesi BİİBF Biga İktisadi ve İdari Bilimler Fakültesi'dir. 2020 yılı itibarıyla 18. cildindedir. Derginin kurucusu Prof. Dr. Ali Akdemir'dir. 2018 yılına kadar editörlük görevini Prof. Dr. Suat Uğur ve Doç. Dr. Özgür Topkaya yürütmüştür. Cilt 17 Sayı 33'ten itibaren editörlük görev değişikliği olmuştur. Günümüzde Doç. Dr. Mustafa Kara ve Doç. Dr. Yener Pazarcık derginin editörlüğünü yapmaktadır. Dergi imrad'a uygun makale kabul etmektedir. Dergide Türkiye'den ve dünyadan çok sayıda tanınmış siyaset bilimci, iktisatçı ve diğer bilim insanlarının yazıları yayımlanmıştır. Dergi 2020 yılından itibaren yılda dört kere olarak yayın hayatına devam etmektedir. Yönetim Bilimleri Dergisi (ISSN: 1304-5318) Şubat ve Ağustos aylarında olmak üzere 2003’ten bu yana yılda iki kez Türkçe ve İngilizce olarak yayınlanmış hakemli akademik bir dergidir. Dergi 2020 yılından itibaren yılda dört kere olarak yayın hayatına devam etmektedir (Ocak, Mart, Temmuz ve Ekim). Dergi elektronik ve basılı olarak yayınlanmakta olup, online olarak makalelere http://ybd.comu.edu.tr adresinden ulaşılabilmektedir. YBD temelde ekonomi, işletme, siyaset bilimi, uluslararası ilişkiler, çalışma ekonomisi, maliye, ekonometri ve benzeri alanlara odaklanmıştır. Gönderilen yazılar ilk olarak editörler ve yazı kurulunca bilimsel anlatım ve yazım kuralları yönünden incelenir. Daha sonra uygun bulunan yazılar alanında bilimsel çalışmaları ile tanınmış üç ayrı hakeme gönderilir. Hakemlerin kararları doğrultusunda yazı yayınlanır veya yayınlanmaz. Hakemlik süreci en fazla altı ay içerisinde tamamlanır. Hakemlerin gizli tutulan raporları dergi arşivlerinde beş yıl süre ile tutulur. Dergi çok sayıda uluslararası akademik indeks tarafından taranmaktadır. Bu indekslerden bazıları şunlardır: Sylvester II. Dünya Savaşının ardından Life With Feathers animasyon filmi olarak Amerika'da gösterime girdi. Yaratıcısı Warner Bros'tan Friz Freeleng’tir. 1945'ten 1947'ye kadar filmlerinde yalnızken 1947’de Bob Clampett'in Tweety'si ile birlikte maceralarına başladı. En çok sevilen serilerinide bu başına olmadık iş açan sarı kanarya ile yaptı. Friz Freeleng bu filmiyle Warner Brothers'ten animasyon dalında Oscar kazandı.Tweety'den sonra bu filme sevimli kuşun sahibi Granny Nine eklendi.Bundan kısa bir süre sonra Tweety'in koruyucu meleği azılı bulldog köpeği Hektor'la birlikte olan Sylvester 1964’te son kez sevdiklerinin karşısına çıktı. Bundan sonra uzun süre eski animasyonları yayınlandı yeni bölümler eklenmedi.Amerikan ABC Televizyonunu n Sylvester'ın gösterim haklarını almasıyla birlikte bu sefer Sylvester Jr. ekibe eklenmiş oldu. Aynı zamanda; ilk çıktığı andan itibaren Ördek Duffy ile aynı tonda kendisine ses veren Mel Blanc’tan kopmuştu. Esas olarak Tuxedo Cinsi olan Sylvester,akıllı bir kedi olmasına rağmen Hector tarafından her zaman için alt edilmektedir. Andrey Voznesenski Andrey Andreyeviç Voznesenski (Rusça: Андре́й Андре́евич Вознесе́нский) (d. 12 Mayıs 1933, Moskova - ö. 1 Haziran 2010, Moskova) Rus şair. Vladimir kentinde geçirdiği çocukluğu sırasında babasının 1941'de, kuşatma altındaki Leningrad'da fabrikaların sökülmesinde görev alması üzerine, annesi ve kız kardeşiyle birlikte Ural Dağlarındaki Kurgan'a gitti. Önce Güzel Sanatlar sonra Mimarlık eğitimi aldığı Moskova Mimarlık Enstitüsü'nden 1957'de mezun oldu . OZA adlı uzun şiiriyle Türkiye'de de oldukça iyi bilinen bir şairdir. Vosnesenski, Hlebnikov, Pasternak ve Mayakovski sonrası kuşağın en belirgin ve özgün Rus şairidir. Sovyet yöneticileri tarafından sık sık yeteneğini kötüye kullanmakla suçlanmış ve 1960'larda stadyumları dolduran kalabalıklar önünde kovboy çizmeleriyle yaptığı şiir gösterileri yasaklanmış olan Sovyet komünist rejiminin muhalif seslerindendir. Voznesenski ile birlikte Boris Slutski ve Bella Ahmadulina'nın katıldığı 1962 yılında Moskava'nın Luzhniki Stadyumu'nda düzenlenen şiir okumasına 14.000 kişi katılmıştır. Şiiri tarz olarak Amerikan Beat kuşağı şiirleriyle benzerlikler gösterir. Bu nedenle de o dönemin Amerika şairleriyle ve şiirseverleriyle de iyi diyaloglar kurabilmiştir. 1995 yılında verilen 1.Uluslararası Nazım Hikmet Şiir Ödülü Jürisi'nde; John Berger (İngiltere), Cevat Çapan, Memet Fuat, Selahattin Hilav, Henrik Nodbrandt (Danimarka), Titos Patrikios (Yunanistan) ile birlikte yer aldı. 30 Haziran 2004'te Rusya Devlet Başkanı Vladimir Putin, zamanında komünist otorite ile çatışan, Sovyet döneminin popüler ozanı Andray Vosnesenki’ye törenle Devlet Madalyası taktı. 1 Haziran 2010 tarihinde 77 yaşında Moskova'da yaşama veda etti. Voznesenski, Rus şiir diline yeni bir soluk, bir canlılık getirirken, bir yandan şiir dilindeki ses öğesi, anlam yakınlıklanndan yararlanıp, imgeleri kullanış biçimiyle Pasternak’a, öte yandan şiirlerindeki toplumsal içerik ve dili argoya varıncaya kadar ustaca ve gözüpek biçimde kullanışı ile Mayakovski geleneğine bağlanır. Attila JÃ³zsef Attila József , (11 Nisan 1905 - 3 Aralık 1937) Macar, toplumcu gerçekçi şair. Budapeşte'de doğan Jozsef, zor bir çocukluk ve ilkgençlik geçirdi.Fakir bir ailenin üç çocuğundan biriydi. Babası bir sabuncu, annesi ise hizmetçiydi. Babası, şair üç yaşındayken evi terk etti ve Amerika'ya kaçtı.Diğer iki kardeşiyle birlikte,annelerinin çocuklarına bakmak için insanüstü bir çabayla çalışmasına ve sonunda yorgunluktan hasta düşmesine şahit oldu. Annesinin hastalanması üzerine Macar Çocuk Esirgeme Derneği tarafından Ocsöd köyünden bir aileye evlatlık verildi.Evlatlık verildiği aile ona domuz çobanlığı yaptırdı ve ona "Pista" adını verdi. Orada 7 yaşına kadar yaşadı.Daha sonra annesinin sağlığına kavuşması ile tekrar onun yanına döndü ve onun ölümüne kadar eve katkı sağlamak için çeşitli işlerde çalıştı.Örneğin;sinemalar da su sattı. 14 yaşında annesini kaybetti. Attila József,bir şizofrendi ve ömrü boyunca pek çok kez ölmeyi denemişti.İlk intihar girişimini 9 yaşında yapmıştır. Bu dönemle birlikte kendini okumaya ve yazmaya veren Jozsef'in ilk şiirleri yerel gazetelerde görünmeye başladı.O dönem ülkenin en önemli edebiyat dergisi olan 'Nyugat' da şiirleri çıktı.17 yaşında ilk şiir kitabı olan "Güzellik Dilencisi"ni yayımladi.Bu kitapta yer alan 'Baş Kaldıran İsa' şiiri ile Tanrı'ya hakaret ettiği gerekçesiyle hakkında dava açıldı. Liseyi dışarıdan bitirerek, üniversitede edebiyat ve felsefe derslerine devam etmeye başladı. İkinci şiir kitabı "Haykıran Ben Değilim" 20 yaşında yayımlandı. Kitapta yer alan bir şiir yüzünden okuldan uzaklaştırıldı.Okuldan uzaklaştırılmasının sebebi ise faşizmin revaçta olduğu ülkede bu kitap devrimci olarak değerlendirilmiş olmasıydı bir profesör tarafından Önce Viyana Üniversitesi'ne, daha sonra Paris'te Sorbonne'a devam etti.Her iki üniversiteyi de bitiremedi ve sonunda ülkesine döndü ve Budapeşte Üniversitesi'ne devam etti.Üniversitede Marto Vago adlı kadınla tanıştı ve ona aşık oldu.Çok zengin bir ailenin kızı olan bu kadınla,aralarındaki sınıfsal farklılığa rağmen aşk yaşadılar.Ruhsal durumu pek iyi olmayan Jozsef bu aşkın sanrılarıyla mücadelede zorlandı ve sonunda uzun bir süre hastanede gözetim altına alındı. 1930 yılında Macaristan Komünist Partisi'ne üye oldu. Ülkede faşizmin ağırlığını hissettirdiği dönemde parti çalışmalarında aktif olarak görev aldı.Kısa süre sonra partiyle fikir ayrılığına düştü ve sık görülen nöbetleri bahane gösterilerek partiden uzaklaştırıldı. 1931'de ruhsal sorunlar yaşarken yayımlanan "Yaz Geceleri" kitabı sakıncalı bulunarak hemen toplatıldı. 1932'de "Kenar Mahallede Gece", 1936'da "Çok Acıyor" adlı kitapları çıktı.1935 yılında bir kez daha hastaneye kaldırıldı. Şizofreni teşhisi koyulan Jozsef 1937 yılında kendini bir trenin altına atarak intihar etti. Seyyit Nezir Seyyit Nezir (18 Nisan 1950, Çorlu) Türk şair, yayıncı ve öğretmen. Şair, yayımcı (Tekirdağ/Çorlu,18 Nisan 1950 -). Asıl adı Muammer Akça. Bazı yazılarında asıl adını, yanı sıra Hasan Ali Mızrap imzasını kullandı. İlkokulu İstanbul Sümer, Çorlu Aziz Günden ve Atatürk ilkokullarında okudu. Kepirtepe İlköğretmen Okulu'nu bitirince girdiği Eğitim Enstitüsü Türkçe bölümünü Bursa ve Trabzon’da tamamladı (1971). Mardin, İstanbul ve Van’da iki ayrı dönem (1971-1983 / 1994-1998) ortaokul ve liselerle Atatürk Eğitim Enstitüsü’nde Türkçe ve Edebiyat öğretmenliği yaptı. Şimdi yayıncılıkla uğraşıyor... İlk şiirleri 1968’de Yelken’de çıktı, daha sonra birçok dergide yayımlandı. Kendisi de birçok dergi yönetti. Yazko Edebiyat’ın yazı kurulunda (1982) ve Yazko Yönetim Kurulu’nda yer aldı. De Yayınevi’ni Memet Fuat’tan devralarak Düşün dergisini çıkardı (1984). Ekim 1985’te Broy Yayınevi’ni kurdu, Broy (1985) ve Şairin Atölyesi (1993) dergilerini çıkardı. 1988’de Broy dergisinde Veysel Çolak, Tuğrul Keskin, Hüseyin Haydar, Metin Cengiz ile birlikte "Yenibütün" hareketini başlattı (Broy, Ocak 1988). Broy dergisinde yayımlanan “Yenibütün Manifestosu”, “edebiyatımızın 1980’lerdeki parçalanmasına bir direnç oluşturma”yı amaçladı. Eski dergisini (Kasım 2001-Ekim 2005) yayımladı; dergi, yayınevinin kuruluşunun yirminci yılında eskiBROY adını aldı (s: 49)... Tarık Dursun K., Dağları Öylecene kitabındaki şiirler üstüne şunları yazdı: “Kuşkusuz daha önceleri de vardı Seyyit Nezir. Niye farkına varmamışım şiirinin peki? Okur, hele şiirsever okur, arayıcı bulucu olmalı. İyi şiiri, iyi şairi arayıp bulmak zordur ülkemizde, herkes şiir yazıyor, herkes şiir söylüyor. Hamurumuzda, geleneğimizde var bu. (...) Ölçülü biçili, tartılı şiir diye bir şey varsa eğer, işte o ölçülü biçili, tartılı şiire örnek. Duyarlılığı, içeriği, kelimeleri seçişiyle onları bir bir yerlerine oturtuşu, yüklediği anlam zenginliği (hamallığı değil), bir geçmiş zaman deyiş ustalığına uzanışı, yanı sıra bunu şiirine özümsetme çabası ilginç." (Eleştiri Dergisi, 1985) Seyyit Nezir, Israrla ile 1977 Lions Şiir Başarı Ödülü’nü, daha sonra İzleri Var adlı şiir kitabının bir bölümünü oluşturan Hayırlı Acılar adlı dosya ile 1982 Ömer Faruk Toprak Şiir Başarı Ödülü’nü kazandı (1982’den beri yarışmalara ürün göndermiyor). Halen Broy Yayınevi’ni yönetiyor ve Aydınlık gazetesinde Yüklem, gazetenin Kitap Eki’nde Arakablo başlığıyla edebiyat üstüne makaleler yazıyor. 30 Ekim 2013'ten beri Cemal Süreya Kültür Sanat Derneği başkanlığını yürüten şair, Haziran 2016 - Mart 2018 arasında Aydınlık Kültür Sanat sayfasını yönetti; ayrıca Kasım 2014'ten beri Üvercinka Dergisi'nin yayın yönetmenliğini sürdürüyor (Üvercinka, Kasım 2014). gisi Şiir: Şili Duyarlığı (1976), Sancıyor Sözlerim, Israrla (1977), Bütün Yarınlarda (1978), Dağları Öylecene (1981), İzleri Var (1983), İnsanın Beyaz Kokusunda (1988), Bana bir Senaryo Yaz Dediydin: Mesela Papalina (1993), Mor ve Gülistan (1998). Gerçek adı Muammer Akça olup öğretmenlikten ayrılmadır. Türk şiirine özellikle 12 eylül askeri darbesi sonrası çıkardıkları Broy Şiir Dergisi sayesinde birçok yeni şair kazandırmıştır. Türk şiirinde Yenibütüncü Şiir adıyla bilinen manifestoyu yayınlayan grubun önderlerindendir (Broy Şiir Dergisi, Ocak 1988). Yazko Edebiyat, Düşün, Broy, Şairin Atölyesi ve Papirüs dergilerinin yazı kurullarında görev almıştır. Halen 'Eski' isimli şiir dergisinin genel yayın yönetmenidir. Eserleri Kaynaklar: İbrahim Oluklu, Gerçekçilik Işığında (1990), Ahmet Necdet, Modern Türk Şiiri (1993), Leyla Şahin - Gökçen Yılmaz - Zafer Bilgin (Cumhuriyet Kitap eki, 03.08.1995), Şükran Kurdakul, Şairler ve Yazarlar Sözlüğü (1999), Behçet Necatigil, Edebiyatımızda İsimler Sözlüğü (1999), Günümüz Türkiye'sinde Kim Kimdir (2000), TBE Ansiklopedisi (2001), Mehmet Çetin, Tanzimat'tan Günümüze Türk Şiiri Ansiklopedisi (2002), İhsan Işık, Resimli Edebiyatçılar Ansiklopedisi (2002, 2004), Tanzimat'tan Bugüne Edebiyatçılar Ansiklopedisi (YKY, 2 Cilt Takım - Kutulu - 2003, 2010) Ted Hughes Edward James Hughes, genelde kısaca Ted Hughes, (17 Ağustos 1930 - 28 Ekim 1998), İngiliz yazar ve çocuk edebiyatçısıdır. Eleştirmenler kendisini kendi döneminin en iyi şairleri arasında sayarlar. Hughes 1984'ten ölümüne kadar İngiltere'nin Devlet Şairi ("Poet Laureate") olarak yazmıştır. Sylvia Plath ile evlenmiş ve 2 çocuk sahibi olmuş ama sonrasında ayrılmışlardır. Boşanmaları henüz sonuçlanmadan Sylvia Plath'ın intihar etmesi sonucu, ünlü şairin mezar taşında "Sylvia Plath" değil "Sylvia Hughes" yazılmıştır. 1998 yılında yayımladığı "Doğumgünü Mektupları" kitabı ile Sylvia Plath ile olan ilişkisini ilk defa şiirine yansıtmış oldu. Şiirin dışında çocuk yazını ile ilgili kitaplar da kaleme aldı. Langston Hughes Langston Hughes (d. 1 Şubat 1902 - ö. 22 Mayıs 1967), Amerikalı şair ve yazar. Yaşadığı dönemin önde gelen siyahi şairlerinden biri olarak kabul edilmektedir. Harlem Rönesansı'nın en önemli şairlerinden Langston Hughes 1902'de Missouri Joplin 'de doğdu. Küçük yaşta annesi ve babası ayrıldığından onu büyükannesi yetiştirdi. Büyükannesinin Frederick Douglas ve Sojourner Truth hakkında anlattığı hikâyelerden etkilendi. Onu "Crisis" dergisinin yöneticisi Web Du Bois ile tanıştıran da büyükannesiydi. "Crisis" dergisi NAACP 'nin (Siyahların İlerlemesi için Ulusal Örgüt) yasal yayın organı idi. 1921-1922 yılları arasında Hughes Colombia Üniversitesi'nde okudugu Maden Mühendisliğini bıraktı. Harlem müziği, dansı ve entelektüel yaşamı onun için her şey olmuştu. "Crisis" dergisine daha çok şiir yollamaya başladı. 1926 yılında ilk şiir kitabı "The Weary Blues" Harlem'i anlatıyordu. Hughes, şiirlerinde Harlem'deki blues barlardan etkilendiğini söylemişti. Caz'ın, blues'un ve sprituals'un ritmi yansıyor şiirlerine. 1927'de Zora Neale Hurston ve başka yazarlarla birlikte çıkardığı "Fire", Afro-Amerikan kültürünü konu alan bir dergiydi. 1920'lerde Harlem Rönasansı ile yaratıcı bir dönem başlamıştı. Harlem "siyahlar için kendileri olabilecek bir yer olarak" simgesel nitelik kazanmıştı. Bu dönemin yazarları, siyah kültürü ile insanının güzel olduğunu göstermeye çalıştılar. Arna Bontemps, Hughes için "özgün caz ozanı" diyor. 1967 yılında yaşama veda eden Hughes son yıllarında şiirlerini caz eşliğinde okumuştu. Cenaze töreni caz grubuyla yapıldı. William Butler Yeats William Butler Yeats (d. 13 Haziran 1865 – ö. 28 Ocak 1939) İrlandalı şair ve oyun yazarı. İrlanda'da yetişen en önemli lirik şairlerden biri olmanın yanı sıra, 20. yüzyıl edebiyatının esas figürlerinden biridir. İrlanda edebiyatının rönesans sürecinin öncüsü sayılmaktadır. Abbey Tiyatrosu'nun kurucularından biri olan Yeats, 1923 yılında Nobel Edebiyat Ödülü'ne layık görülmüştür. Ressam John Butler Yeats'in oğlu olan William, 1883 ve 1886 yılları arasında Dublin'de ressamlık dersleri aldı. Eğitimine daha sonra Londra'da devam etti. Tatillerini ise İrlanda'da bulunan ve şiirlerine çoğu kez mekân olan County Sligo kontluğunda geçirdi. Bu dönemde İrlanda efsanelerine ve okültizme merak saldı. İlk eseri "Mosada" (1886) büyüye olan ilgisini yansıtırken, "The Wanderings of Oisin" (1889) adlı eserinde Genç İrlanda hareketinin aşırı milliyetçiliğini dile getirdi. Ayrıca adı İngiliz Edebiyatı kitaplarında da bahsedilmektedir. 1886'dan 1900'e kadar uzanan dönemde yazdığı şiirler Shelley, Spenser ve Ön Raffaellocular'dan etkilenmiştir. İrlanda mitolojisi ve temalarına odaklanan şiirleri mistik, yavaş tempolu ve lirik dille anlatılmıştır. Bu dönemde kaleme aldığı şiirlerden en bilinenleri arasında "Falling of Leaves", "When You Are Old" ve "The Lake Isle of Innisfree" yer alır. 1893 yılında William Blake'in eserlerini düzenleyen Yeats'in toplu şiirleri 1895'te ("Poems") yayımlandı. "Those Dancing Days Are Gone" şiiri Carla Bruni'nin 2007 No Promises albümünde seslendirildi. Yazarın "The Celtic Twilight" isimli kitabı "Kelt Şafağı" ismiyle Türkçeye çevrilmiştir. Federico García Lorca Federico García Lorca (5 Haziran 1898 – 19 Ağustos 1936) İspanyol şair ve oyun yazarı, aynı zamanda ressam, piyanist ve bestecidir. "27 kuşağının" (""Generación del 27"") sembol üyelerinden birisidir. İspanya İç Savaşı'nın başlangıcında 38 yaşında iken milliyetçiler tarafından öldürülmüştür. 1898 yılında, İspanya'nın Granada bölgesindeki Fuente Vaqueros kentinde doğan İspanyol