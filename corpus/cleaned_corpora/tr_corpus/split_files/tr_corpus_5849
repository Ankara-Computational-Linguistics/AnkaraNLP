Batı Bosna Özerk Bölgesi "(Fırtına Harekâtı sonucunda yıkılmıştır.)" (27 Eylül 1993) 1999 : Birleşmiş Milletler himayesi altındaki Kosova "(NATO bombardımanı sonucunda kurulmuştur.)" (10 Haziran 1999) 2006 : KaradaÄŸ Cumhuriyeti (3 Haziran 2006) 2008 : Kosova (17 Åžubat 2008) Başkan Tito, 1980 yılında ölünce yerine Kollektif Başkanlık idaresi geldi. 1984 yılında devlet başkanlığı Veselin Djuranović'e verildi. 1989'da görülen ekonomik ve siyasal bunalım, Hırvatistan ve Slovenya cumhuriyetleri arasında ilişkilerin bozulmasına sebep oldu. Aynı yıl Doğu Bloku’nda görülen yenileşme hareketleri Yugoslavya'ya da yansıdı ve 1990'da çok partili düzene geçildi. Yugoslavya Sosyalist Federal Cumhuriyeti'nin dağılma süreci öncelikle ekonomik-politik değişimin başlangıcı ile ilintilidir. Özellikle Yugoslav resmî tezi olan Özyönetim ve bu sayede ileri bir aşamada gerçekleşmesi tasarlanan Marksizm’in ön gördüğü "özgür üreticilerin birliği" fikri, ekonomik sistemin uluslararası sermayeye açılması ile dengesini kaybetmiştir. Yugoslav siyasi yapısının "Özyönetimci Sosyalizm"den "Pazar Sosyalizmi"ne kayışı, coğrafi esasa göre oluşturulmuş Yugoslav özyönetim modelinin neo-liberal politikalar ekseni ile dönüşüm sürecine girmesini ifade etmektedir. Sosyalist federal yapının köşe taşları olan özyönetim birimleri, ekonomi-politik dönüşüm süreci ile birlikte otonom statülere açık özerk birimler durumuna gelmiştir. Yugoslavya Sosyalist Federal Cumhuriyeti, 1990’ların başıyla beraber birçok iç çatışma ve tartışmalara sahne olmuştur. Ülkenin federal yapısındaki dengesizleşme, bu ülkede kendi özerk cumhuriyetlerinde yaşayan halkların seslerini azar azar yükseltmelerine sebebiyet vermiştir. Yugoslavya’nın olumsuz gidişi ve yükselen Sırp milliyetçiliği karşısında diğer halklarda kıpırdanmalar görülmüştür. Yugoslavya Sosyalist Federal Cumhuriyeti içinde özerk cumhuriyet liderleri ve yöneticileri arasındaki anlaşmazlıklar, çeşitli bölgelerde küçüklü büyüklü çatışma ve savaşların çıkmasına sebep olmuştur. Bu çatışma ve savaşların sonrasında federal cumhuriyeti oluşturan Slovenya Sosyalist Cumhuriyeti; Hırvatistan Sosyalist Cumhuriyeti; Makedonya Sosyalist Cumhuriyeti ve Bosna-Hersek Sosyalist Cumhuriyeti (1991’den 1995 sürecine dek) bağlı oldukları Yugoslavya federasyon yapısından ayrılıp bağımsız devletler olmuşlardır. Bu ilk ayrılma dalgasında en büyük acıyı nüfusunun büyük kısmı Müslüman olan Bosna-Hersek görmüştür. Eski Yugoslav Halk Ordusu’nun (JNA) teçhizatıyla donatılmış Sırbistan ordusu ve milis güçlerinin saldırıları ve bunların yanında küçük çaplı Hırvat saldırıları ile Bosna-Hersek, insanlık dışı olaylara sahne olmuştur. 1991'de başlayan cumhuriyetler arasındaki iç savaşın neticesinde aynı senenin sonlarında Slovenya, Hırvatistan, Makedonya ve Bosna-Hersek, bağımsızlıklarını ilan ettiler. Savaşın sonunda söz konusu devletler ayrı birer siyasi yapı oldular. Karadağ ve Sırbistan birleşerek yeni Yugoslavya Federal Cumhuriyeti’ni oluşturdu. Yeni federasyon, Sırbistan ve Karadağ özerk cumhuriyetleri ve Sırbistan’a bağlı Kosova ve Voyvodina özerk bölgelerinin bütünlüğüyle oluşmuştur. Söz konusu devlet zamanla “Sırbistan-Karadağ” adını aldı. Böylece “Yugoslavya” adı tarihe karışmış oldu. 3 Haziran 2006’da Karadağ’ın referandum sonucunda bağımsızlık ilan etmesiyle bu son federatif devlet de dağılmıştır. Eski Yugoslavya topraklarındaki son parçalanma ise Kosova’nın Sırbistan’dan kopması ile gerçekleşmiştir. 1998-1999 Kosova Savaşı, Yugoslavya Federal Cumhuriyeti ordusunun, bağımsızlık isteyen Kosova Kurtuluş Ordusu’na ve bu örgüt yanında yer alan milis güçlerine karşı yürüttüğü operasyona karşı NATO, Yugoslavya Federal Cumhuriyeti’ndeki bazı stratejik, askerî mevzilere ve ordu birliklerine karşı askerî müdahalede bulunmuştur. Kosovalı Müslümanlara (Arnavut, Türk vb.) yapılan baskının devam etmesi üzerine, NATO, Kosova ve Sırbistan'da bulunan hedeflere Mart 1999 tarihinde hava operasyonlarına başladı. Aynı zamanda, Kosovalılara karşı, Sırp güçleri tarafından etnik temizliğe başlandı. Yüz binlerce mülteci Arnavutluk, Makedonya, Türkiye ve Karadağ'a kaçmaya başladı. Uluslararası Lahey Adalet Divanı araştırmalarında en az 2.000 cesede ulaştığını açıkladı. 11 haftalık NATO bombardımanından sonra, Miloşeviç birliklerini ve polislerini geri çekmeye zorlandı. 750.000 Kosovalı mülteci evlerine geri döndü. Bu bölgedeki Sırp nüfusun yarısına tekabül eden 100.000 Sırp evlerini terk etti. Birleşmiş Milletler, Kosova'nın bağımsızlık ya da Sırp egemenliğinden birine dönene kadar bölgeyi kontrolü altına aldı. Mayıs 1999 tarihinde, bombalama hâlâ devam ediyordu. Miloşeviç, insanlığa karşı suç işlediği için Uluslararası Lahey Adalet Divanı'na verilen görev başındaki ilk devlet başkanı oldu. 20. yüzyılda Balkanlar’daki devletlerin gelişimleri kısım kısım farklı bir süreç izlemiştir. Yunanistan, 1952’den beri NATO’nun ve 1981’den beri de Avrupa Birliği’nin üyesidir. Yunanistan ayrıca, Eurozone ve Batı Avrupa Birliği’nin de üyesidir. Slovenya 2004’ten beri Avrupa Birliği’ne üyedir. Bulgaristan ve Romanya da 2007’de Avrupa Birliği bünyesine katılmışlardır. Türkiye, 1963’te Avrupa Birliği üyeliği için başvurmuş, 2005’te de üyelik görüşmelerine başlama hakkı elde etmiştir. Hırvatistan ve Makedonya, 2005 yılında Avrupa Birliği üyeliğine adaylık statüsü kazanmıştır. Karadağ ve Sırbistan da Avrupa Birliği üyeliği konusunda girişimleri olan diğer Balkan ülkelerinden biridir. Genel olarak Balkanlar’da, devlet yönetimlerinin niyetleri Avrupa Birliği’nden yana imiş gibi görünmektedir. 17 Ekim 2007 tarihinde Hırvatistan, 2008-2009 süreci için Birleşmiş Milletler Güvenlik Konseyi geçici üyeliğine kabul edilmiştir. 2004 yılında Bulgaristan, Romanya ve Slovenya devletleri NATO’ya üye olmuşlardır. 2006 yılında Karadağ, Sırbistan-Karadağ federasyonundan ayrılmıştır. Bu ayrılık, birçok dünya devletinde Balkanlar’da yeni siyasi ve sosyal sıkıntıların sebebi olarak düşünülmüş olsa da herhangi bir sıkıntı yaratmamıştır. Kosova, 17 Şubat 2008 tarihinde tek taraflı olarak Sırbistan’dan bağımsızlığını ilan etmiştir. Bağımsızlık ilanı sonrasında, en son Afrika ülkesi olan Çad 2 Haziran 2012 tarihinde Kosova'nın 17 Şubat 2008’de tek taraflı olarak ilan ettiği bağımsızlığını resmen tanıyan 91. ülke olmuştur. 2 Haziran 2012 itibarıyla, Kosova Cumhuriyeti, 91 ülke tarafından tanınan bir cumhuriyettir. Bu tanıma süreci sürekli gelişerek devam edecek bir seyir izlemektedir. Arnavutluk ve Hırvatistan, 1 Nisan 2009 tarihinde NATO’ya katılmışlardır. Balkanlar’ın 19. yüzyıldaki son dalgalanmalar devrine girmesi, Birinci ve İkinci Balkan Savaşı’nı hazırlamış ve bu savaşlar sonucunda, Osmanlı İmparatorluğu’nun egemenliği ortadan kalkmış, Balkanlar için günümüze dek süren gelişmeler yaşanmıştır. Bu süreçlerde en büyük zararlardan birini Balkan Türkleri yaşamışlardır. Balkan Savaşları’nın 100 yılı civarında, Balkanlar’daki Türk nüfusu çok ciddi bir kayba uğramış, Türkleri azınlık hâline getiren süreçler yaşanmıştır. Bugün Türkler Balkanlar’da (Türkiye toprakları hariç tutulursa); Sırbistan’da % 0,26; Kosova’da %4,5; Makedonya’da %3,9 ila % 9,8; Yunanistan’da (Batı Trakya ve Ege Adaları’nda) % 2 dolayında; Bulgaristan’da alt sınır olarak % 9,5; Balkanlar’ın uçlarındaki Romanya’da % 1 dolayına civarlarında bir nüfus oranlarındadırlar. Osmanlı devrinde birçok bölgede nüfus oranı olarak üstün olan Türk nüfusunun büyük kısmı, 1912 yılı civarıyla beraber hızla Türkiye’ye akmıştır. Bosna-Hersek, Osmanlı Devleti’nden 19. yüzyıl sonlarında ani bir ilhakla koparılıp Avusturya-Macaristan’a dâhil edilmişti. Bu süreçten günümüze dek Bosna-Hersek ve Boşnaklar, oturmuş bir sisteme ve düzene sahip olamamışlardır. Son Yugoslavya savaşındaki katliamların yaralarını bugün bile sarmaya çalışan ülke, yasal olarak iki; fiilen üç parçalı bir idari yapıdadır. Sırbistan, Yugoslavya kurulana dek, Osmanlı devrinden beri büyüyegelen bir devlet yapısı hâlinde olmuştu. Yugoslavya’nın parçalanması ile yaşanan süreçler sonucunda kendi içinde yaşanan son çatışmalar ve savaşlarla şu an, en küçük sınırlarına yaklaşmıştır. Kuzeyindeki Voyvodina özerk bölgesi de bağımsız olur ise Sırbistan, Osmanlı İmparatorluğu’nda bağımsızlığını ilan ettiği dönemdeki sınırlarına çekilmiş, ilk sınırlarına geri dönmüş olacaktır. Karadağ, Yugoslavya’nın parçalanması akabinde Sırbistan ile hareket etmişti. Son süreçte bağımsızlığına kavuşarak yeni bir devlet oldu. Hâlihazırda, ülke olarak oturma evresindedir. Son bağımsız ülke Kosova, dünya siyaset arenasında lobiler arası çalışmalarla kalıcı bir konum elde etme çabasındadır. Bu son süreçte Sırbistan ve onun ardındaki Ortodoks camia ile Batı dünyası ve Türkiye, iki ayrı kutup gibidirler. Yunanistan, kuzeybatı kısımlarındaki "Arnavut azınlık" ve kuzeydoğusuyla adalarındaki "Türk azınlık" ile, kuruluşundan itibaren mücadele içindedir. Kuruluşundan itibaren Türkleri sürekli kontrol altında tutmakta ve anayasal olarak da kabul etmemektedir (Türk yerine Müslüman Helen tabiri). Batı Trakya'nın Lozan Antlaşması ile resmen Yunanistan'a bırakıldığı günden beri Batı Trakya Türk Azınlığı (BTTA)’nı Türkiye'nin Yunan topraklarındaki doğal uzantısı olarak gören Yunan yönetimleri Azınlık’ı potansiyel bir tehdit ve tehlike olarak değerlendirmişler; bu çerçevede şekillendirdikleri Azınlık politikalarıyla da BTTA’nı göçe zorlamak, bu mümkün olmadığı takdirde de Türk toplumunu asimile etmek hedeflerini gütmüşlerdir. Batı Trakya Türk Azınlığı 1920'li yıllarda Batı Trakya nüfusunun %65’ini oluştururken, günümüzde bu oran %30'lara gerilemiştir. Ülkedeki çeşitli olumsuz politik çalışmalar yurt dışına göçe sebep olmuş, Yunanistan’daki Türk nüfusu azalmıştır. Aynı şekilde, Kuzeybatıda Arnavutluk sınırlarındaki Arnavut nüfus konusunda da bazı politik sıkıntılar vardır. Bulgaristan yönetimi, 1980’lerde ülkede azımsanmayacak bir nüfus oranına sahip Türklerle şiddet, asimilasyon gibi yöntemlerle uğraşmış, bu nüfusun haklardan mahrumiyetine veya göç etmesine (Türkiye’ye) sebep olmuştur. Avrupa Birliği tam üyeliği gibi 2000'li yılların süreciyle beraber, ülkedeki Türk nüfus biraz rahatlamış gibidir. 2011 yılında başlayan ve günümüzde (2012) de etkisi devam eden, Yunanistan'da olan ekonomik derin kriz; Yunan hükümetinin borç krizidir. Yunanistan'da hükümetin borçlanması ve bu borçları ödeyememesinden kaynaklanmıştır. Kriz sırasında eski başbakan Yorgo Papandreu görevden ayrılmış ve yeni bir hükûmet kurulmuştur. Ülke, IMF'den ve Avrupa Birliği'nden yardım istenmiştir. 2010-2012 Yunanistan protestoları başlamıştır. Ülkede işsiz sayısı rekor düzeye çıkmış, geçinememe yüzünden ırkçılık artmıştır. Turist Ã–mer (film) Turist Ömer, Hulki Saner'in yönettiği, başrolde Sadri Alışık'ın oynadığı 1964 yılı yapımı güldürü, siyah-beyaz, Türk filmi. Film, "Turist Ömer" karakterinin başrolde yer aldığı ilk filmdir. Daha önce ilk olarak 1963 yılı yapımı Helal Olsun Ali Abi filminde görünen "Turist Ömer" karakterinin ilgi görmesi sonucu bu film çekilmiştir. Bu karakterin göründüğü 9 film arasında ikincisidir. "Turist Ömer" karakteri bu filmle aymı yıl Ayşecik Cimcime Hanım filminde görünecektir. "Turist Ömer", avare, dertsiz tasasız yaşayan, fakir bir kişidir. Hiçbir işte sürekli çalışmamış, hep çalıştığı işten kovulmuştur. En yakın dostu "Ruknettin"dir. "Turist Ömer", son olarak bir bankanın reklam paralarını dağıtma işine girer. Reklam paralarını almak için bankaya gittiğinde yanlışlıkla bankayı soyan hırsızların çaldığı bir bavul dolusu gerçek paraları alır. Bu sırada sahilde "Mine" adında kör bir genç kızın intihara kalkıştığını görür ve kızın çaresiz durumuna acıyarak paranın bir kısmını genç kızın yurt dışında ameliyat edilmesi için harcar. Paranın diğer kısmını ise "Bedia"nın evini hacizden kurtarmak için Ruknettin ile evlenmesi şartıyla "Bedia"ya verecektir ancak bu sırada banka soyguncuları da paranın peşindedir. Daha sonra "Bedia" ile "Ruknettin" evlenirler ve soygunculardan kurtulurlar. Filmin son sahnesinde hem "Turist Ömer" hem de "Sadri Alışık" karakterleri yan yana görünür. Gözleri açılmış olan "Mine", avare "Turist Ömer" yerine düzgün giyimli Sadri Alışık'a koşarak sarılır ve Sadri Alışık şunları söyler: ""Bu kız turist murist diye bir şeyler söylüyor, anlamıyorum. Kimdir bu Turist Ömer, tanımıyorum, bilmiyorum ama böyle güzel bir kız için Turist Ömer bile olunur."" Ä°stanbul'daki ormanlar İstanbul ormanları, yerleşim alanlarının çevresine ve dışına yayılan ağaçlık alanlardan oluşmaktadır. İstanbul ilinin, coğrafi konumu, topografik yapısı, yükseltili arazisi, toprak ve iklim özelliklerinin etkisiyle doğal orman oluşumuna elverişli bir konumda bulunmaktadır. İklim ve toprak koşulları arasında büyük farklılıklar gözlemlenmediği için ormanların doğal yetişme alanı ilin hemen her yanına dağılsa da, yağışın daha bol görüldüğü Karadeniz kıyılarında, güney kıyıları ve iç bölgelere oranla daha yoğun ormanlar barındırmaktadır. Çarpık kentleşme ve nüfus artışı gibi toplumsal sorunlar, İstanbul'da orman alanlarının özellikle 1950'lerden sonra hızla gerilemesine yol açmıştır. İstanbul ilinin toplam alanı 537.917,7 hektar olup; günümüzde bunun 238.710,4 hektarını ormanlık alanlar, 299.207,3 hektarını açık alanlar oluşturmaktadır. İstanbul'un kuzey ormanları, Karadeniz ikliminin etkisinde biçimlenmiştir. Kuzey kesimlerde Karadeniz iklim özellikleri gözlemlenmekte; buna bağlı olarak sıcaklık ve yağış miktarı ilin güneyine göre değişiklikler göstermektedir. Kuzeyde yağışın fazlalığı ve sıcaklığın daha elverişli olması, toprakta bol miktarda humus oluşumuna olanak sağlamıştır. Güney kesimlerdeyse kurak dönemin uzunluğu ve don döneminin kısalığı humus oluşumunu azaltmıştır. Bu nedenle kuzeyde nemcil karakterde ormanlar oluşurken, güneyde kuraklığa dayanıklı türlerden oluşan ormanlar gelişmiştir. Nemcil ormanlar, en kuzeyde Karadeniz kıyılarından başlayarak içlere kadar sokulurlar. Vadi içlerinde ve yükseltilerin kuzeye bakan yamaçlarında ormanlar en gür ve gelişkin hâllerinde bulunurlar. Bu orman özellikleri, ilin her iki yakasında da hemen hemen aynıdır. Çatalca Yarımadası'nda da Kocaeli Yarımadası'nda da kuzey yamaçlar nemcil ormanlarla, güney yamaçlar kuraklığa dayanıklı türlerle kaplıdır. İç kesimlerde Karadeniz etkisinin kaybolduğu bölgelerde çeşitlilik büyük ölçüde azalır ve tekdüze bitki yayılımları başlar. İstanbul'un kuzey ormanları insan etkisiyle bozulmaya başladığında, yerlerini maki elemanları almaya başlar. Bu makilik alanlar, türce daha az olsa da, iklim ve toprak yapısı nedeniyle daha gürbüz bir yapıda görülürler. Çoğu yerde maki elemanları, kocayemiş, defne ve akçakesmelerden oluşur. Kuzeyde yetişen türlere göre daha gür ve boylu olduklarından birer ağaç görünümü alabilirler. İstanbul'un kuzey ormanlarında görülen türler arasında sapsız meşe, saplı meşe, doğu kayını, Anadolu kestanesi, adi gürgen, gümüşi ıhlamur, adi kızılağaç, ova karaağacı, ova akçaağacı ve titrek kavak sayılabilir. Bunlar içinde sapsız meşe, kuzey ormanları içinde toplamda %75'lik bir paya sahiptir. Bunu Balkanlara özgü Macar meşesi izler. İstanbul'da sapsız meşenin ardından en çok görülen ağaç türü kestane idi. Ancak 1950-1960'lardan sonra "Phytophthora cambivora" adlı bir patojenin neden olduğu mürekkep hastalığının tüm İstanbul ormanlarına yayılması sonucu kestaneler bugün hemen hemen İstanbul ormanlarından silinmişlerdir. İstanbul ormanları, insan müdahalesi nedeniyle büyük oranda daralmış ve daralmayı sürdürmektedir. Örneğin Belgrad Ormanları 17'nci yüzyıl sonlarında 13 bin hektarlık bir alana yayılıyor ve Levent-Beşiktaş bölgesine kadar uzanıyordu. Ancak bu oran gittikçe azalarak günümüzde 5,442 hektara kadar gerilemiştir. Orman alanlarının büyük bölümü yakın zamana kadar kente yakacak odun sağlamak amacıyla baltalık olarak değerlendirilmekteydi. Geçmişte baltalık olarak kullanılan ormanların büyük bölümü günümüzde bozulmuş ormanlara dönüşmüşlerdir. Orman alanlarının büyük bir bölümü ise şehirleşme nedeniyle yok olmuştur. İstanbul'un güneyinde yayılım gösteren ormanların karakterleri, kuzey bölgelerle karşılaştırıldığında büyük farklılıklar göstermektedir. Güney ormanlarında görülen ağaç ve çalıların genelini kuraklığa dayanıklı türler oluşturur. Güney ve kuzey ormanlarının kesişim noktasında nemcil türlerle kuraklığa dayanıklı türler bir arada bulunur. Bu alanlar Kuzey Marmara'da Karadeniz iklimiyle Akdeniz ikliminin geçiş alanını oluşturmaktadır. Güney ormanları, genel olarak insan kaynaklı bozulmanın en yoğun görüldüğü alanlardır. Bu ormanların büyük bölümü hızla artan nüfusa yeni yerleşim alanları açmak amacıyla yok edilmiştir. Şehir içinde yer yer çevresi yerleşim alanlarıyla sarılmış dar orman parçaları görülmesi, bu tahribatın en önemli göstergelerindendir. Bu tür daha çok Anadolu Yakası'nda görülür. Daha küçük çaplı ağaçlık alanlar ise günümüzde çevreleri kapatılmak suretiyle korunmaktadırlar. Bu alanlar, koru olarak adlandırılmakta ve ziyarete açık park olarak kullanılmaktadır. İstanbul'un güney ormanlarını oluşturan kuraklığa dayanıklı ağaç türleri arasında Türk meşesi, mazı meşesi, doğu gürgeni, geyik dikeni, kuş üvezi, çiçekli dişbudak, çakal eriği, muşmula; çalı ve maki elemanı olaraksa kocayemiş, akçakesme, ateş dikeni, İspanyol katırtırnağı, boyacı katırtırnağı, katran ardıcı görülebilir. İstanbul Orman Bölge Müdürlüğü, Marmara Bölgesi'nin kuzeyinde yer alan ormanların korunması, genişletilmesi, orman köylülerinin kalkındırılması ve ormancılığın geliştirimesi gibi amaçlarla 7 Şubat 1951 yılında kurulmuştur. Başlangıçta İstanbul, Kocaeli, Sakarya, Kırklareli, Tekirdağ ve Edirne illerini kapsarken, 9 Ocak 1958 tarihinde Adapazarı, 21 Ağustos 1697 tarihinde Çanakkale Orman Bölge Müdürlüklerinin kurulması ve 14 Aralık 1983 tarihinde Yalova'nın Bursa Bölge Müdürlüğüne bağlanmasıyla sınırları büyük oranda daralmıştır. 28 Kasım 1988 tarihinde Edirne ve Tekirdağ İşletme Müdürlükleri kurulmuş İstanbul Orman Bölge Müdürlüğü sınırları yeniden değişmiştir. Tekirdağ İşletme Müdürlüğü 11 Şubet 2004 tarihinde kapatılmış, Edirne ve Lalapaşa Orman İşletme Müdürlükleri Kırklareli Orman İşletme Müdürlüğü'ne bağlanarak bölge müdürlüğü sınırları yine değişikliğe uğramıştır. Bilim ve Sanat VakfÄ± Bilim ve Sanat Vakfı (BİSAV), 1986 yılında kurulmuş, kurucuları arasında Mustafa Özel ve Ahmet Davutoğlu gibi isimlerin bulunduğu vakıftır. Vakıf binası İstanbul'un Vefa semtindedir. Siyaset, tarih, ekonomi, edebiyat konularında akademisyenlerin katıldığı seminer ve araştırma çalışmaları yapılmaktadır. İstanbul Şehir Üniversitesinin kurucu vakfıdır. Aynı üniversite işbirliği ile sözlü tarih veritabanı da oluşturulmuştur. Vakıf bünyesinde dört araştırma çalışması yürütülmektedir: Gazi Ãœniversitesi SK Gazi Üniversitesi Spor Kulübü 1985 yılında kurulmuştur. İlk adı Gazi Üniversitesi Tıp Fakültesi Spor Kulübü olan kulübün adı daha sonra Gazi Üniversitesi Spor Kulübü olarak değiştirilmiştir. Kulübün renkleri; mavi-lacivert, beyazdır. Kulübün merkezi Ankara’dadır. Milli takıma her daldan sporcu yetiştiren kulüp yurt içi ve yurt dışında birçok başarılara imza atmıştır. Gazi Üniversitesi Spor Kulübü 1 spor dalında profesyonel, 12 spor dalında ise amatör olmak üzere toplam 13 spor dalında faaliyet göstermektedir. Bünyesinde amatör ve profesyonel olarak tüm spor branşlarında toplam 1016 sporcu ile faaliyet göstermektedir. Kellogg Brown & Root Kellogg Brown & Root (KBR), Houston merkezli ABD kökenli mühendislik, inşaat ve güvenlik şirketi. Halliburton’a bağlı bir M. W. Kellogg Co olarak varlığını sürdüren şirket Brown & Root ile birleşerek KBR adını almıştır. Vietnam Savaşı ve Irak Savaşı sırasında ABD Silahlı Kuvvetlerinin önemli ihalelerini almıştır. ABD’de bünyesinde sendika örgütlü olmayan en büyük inşaat şirketidir. Şirket özellikle Irak’ın işgali süresince ABD Başkan Yardımcısı Dick Cheney ile doğrudan ilişkisi ve ABD Silahlı Kuvvetlerine verdiği destek ile bayan personellerine yönelik taciz ve tecavüz şikayetleriyle gündeme gelmiştir. 1901 yılında Morris Kellogg, M. W. Kellogg adlı şirketi New York şehrinde kurdu. Şirketin 1905 yılında New Jersey’e taşınır. İlk başlarda şirketin faaliyet alanı enerji santral kurulumu ve yedek parça tedariki üzerinedir. Yeni bilimsel gelişmelerin gerçekleşmesi üzerine şirket petrol sektörüne de girmeye başlar.1920’li yıllarda Texaco ve Standard Oil Company ile İndiana’da ortak iş yapmaya başlar. 1926 yılında ilk petrol laboratuvarını açar. Laboratuvarın lisansını alan kurum ülke içinde ve dışında çok sayıda laboratuvar inşa edecektir. 1930 ve 40’lı yıllarda gelişen teknolojinin petrol sektörüne aktarılmasında katkıda bulunur ve savaşın yaklaşmasıyla birlikte rafineri inşaatları hızlanır. Özellikle kriyojenik alanındaki yapılanlar şirketin önünü açar. 1950’li yıllarda geliştirilen sentetik yakıt teknolojileri ve 1960’lı yıllardaki helyum ve etilen alanlarında yetkinleşir. 1970 yılında şirket merkezi Houston’a taşınır. Bu dönemde Çin’de iş alan ilk ABD şirketi olur. Çin, Meksika ve Endonezya’da amonyak işleme tesisleri, Kuveyt’de LPG ve Cezayir’de LNG tesisleri kurar. 1980’li yıllarla beraber LNG sektöründe gelişme görülür. Brown & Root, 1919 yılında iki kardeş George R. Brown ve Herman Brown tarafından kurulur. Sermayenin çoğu kayın biraderleri Daniel Root’dan alındığı için şirketin adı bu şekilde konulur. Şirket Teksas'ta yol yapımı işlerine girer. Şirketin büyük ölçekli ilk işi bunalım yıllarında Colorado Nehri önüne baraj inşa edilmesidir. Federal yönetimle ilgili sıkıntıları aşmak için şirket yerel siyasetçi Lyndon B. Johnson ile yakın ilişki kurmaya başlar. Johnson’un ihale ve yasal işlemler alanındaki yardımlarının karşılığında şirket de Johnson’un 1937 yılında Kongreye seçilmesi için düzenlediği kampanyaya destek sağlar. Devlete yapılan çok kârlı birkaç büyük projeden sonra artık şirket Johnson’un yükselişinin tamamen arkasındadır. Şirketin bağışları soruşturma komitelerinin dikkatini çekse de araştırma yapılması bizzat Başkan Theodore Roosevelt tarafından engellenir. II. Dünya Savaşı sırasında şirket Corpus Christi’deki deniz üssünün inşası ve ABD için savaş gemisi üretimi işine girer. 1947 yılında Brown & Root dünyanın ilk açık deniz petrol platformunu inşa eder. Şirketin kurucularından Herman Brown ölünce Halliburton şirketi Aralık 1962 tarihinde Brown & Root firmasını satın alır. Yeni ortaya çıkan kurumsal yapı Vietnam Savaşı sırasında ABD Deniz Kuvvetleri tarafından talep edilen altyapının %85’ini yapmaktaydı. 1960’lı yıllarda savaş karşıtları şirketi hedef alacak ve Brown & Root adından hareketle Burn & Loot şeklinde hitap edilerek eleştirilecektir. 1995-2002 yılları arasında Halliburton KBR 2.5 milyar dolar değerinde, bazıları gizli yerlerde olmak üzere çeşitli askeri üsleri inşa etmek ve işletme işini alır. Şirkete verilen işlerden bazıları tanım gereği ordunun işleri olması tartışılmıştır. 2005 yılı Eylül ayında Katrina Kasırgasının ardından hasar gören deniz kuvvetlerine ait tesislerin onarım işlerini ihale sonucu kazanır. Halliburton tarafından 5 Nisan 2007 tarihinde yapılan açıklamaya göre KBR ile tüm ilişkilerin kesildiği belirtilir. 1996 yılında Brown & Root, Balkanlarda görev yapan ABD ve NATO kuvvetlerine destek vermeyi içeren ihaleyi kazanır. Şirketin görevi Kosova bölgesindeki harekatı da içerecek şekilde 1999 yılından itibaren uzatılır. Kosova’daki "Camp Bondsteel" askeri üssü inşa edilir. Kampın işletmesi de KBR şirketine verilir. KBR 2002 yılında aldığı 100 milyon dolar değerindeki ihaleyle Afganistan’ın başkenti Kâbil’de yeni bir ABD Elçiliği binası inşa eder. Ayrıca Afganistan’da bulunan Gürcü askerlerinin eğitimini üstlenen firma Kandahar ve Bagram’daki hava üslerinde inşaat işleri de alır. KBR, ABD’nin Küba topraklarındaki kötü şöhretli Guantanamo Kampında da faaliyet göstermiş, yeni tutuklular için yapılan yüksek güvenlikli "Camp 6" adlı kısmı inşa etmiştir. Irak Savaşının ardından ülkede en çok personeli bulunan şirket KBR’dir. Yaklaşık 14 bin şirket personeli ABD Silahlı Kuvvetlerine lojistik destek sağlamaktadır. Brown & Root döneminden beri şirketin ABD Başkanı Lyndon Johnson ile kayıt altına alınmış çok iyi ilişkileri bulunmaktadır. Texas eyaletinden kongre üyesi olduğu dönemde şirketin baraj inşaatlarını alması için çaba sarfettiği bilinmektedir. Bunun karşılığında şirket 1948 yılı Senato seçimlerinde Johnson’u rakibi Coke R. Stevenson’a karşı desteklemiştir. İlişki uzun yıllar boyu sürmüş, şirkete inşaatın yanı sıra askeri ihaleleler de verilmiştir. Körfez Savaşının ardından Savunma Bakanı Dick Cheney önderliğinde Pentagon Halliburton ve Brown & Root şirketine 8.5 milyon dolar ödeyerek bölgede ABD askerlerinin yanında savaşabilecek özel şirket elemanı savaşçıların durumunun araştırılmasını istemiştir. 1999 yılı Şubat ayında KBR şirketine Balkanlarda sürmekte olan ABD harekâtlarında destek olmak için ihale verilir. DynCorp ile birlikte özel bir şirketin uluslararası askeri bir harekâta ihale kazanarak girmesi tartışma yaratmıştır. Restore Iraqi Oil adlı program kapsamındaki işler ihaleye çıkılmaksızın Savunma Bakanlığı tarafından KBR şirketine verilmiş, bu durum “programın derhal yerine getirilmesini sağlayan tek şirket” olmasıyla açıklanmıştı. 2008 yılı Haziran ayında Savunma Bakanlığı uzmanlarından Charles M. Smith, Irak Savaşının ilk dönemlerinde KBR şirketinin 1 milyar dolarlık harcamalarını sorguladığı için 2004 yılında görevinden ayrılmaya zorlandığını belirtecektir. 2010 yılı Mayıs ayında KBR yine ihaleye çıkılmadan verilen bir görevlendirme sonucunda 2011 yılı içinde Irak’da görev yapan silahlı kuvvetler personeli için yapacağı hizmetler için 568 milyon dolarlık bir ödeme almıştır. 6 Mart 2008 tarihli Boston Globe haberine göre KBR, kanunlara göre bünyesinde çalıştırdığı işçiler için zorunlu olan ve ödemesi gereken sosyal güvenlik ve sağlık giderlerini ödememek için kendi işçilerini Shell tarafından kiralanmış vergi cenneti Cayman Adaları kaynaklı işçiler olarak göstermiştir. Bu şekilde 21 bin KBR çalışanının sosyal güvenlik ve sağlık teminatları yatırılmamıştır ve ilgili gelir ABD devletinden kaçırılmıştır. 6 Şubat 2009 tarihinde Adalet Bakanlığından yapılan açıklamaya göre KBR ihale almak için Nijerya devlet görevlilerine rüşvet vermekten suçlu bulunur. Bonny Island bölgesine kurulacak olan 7.5 milyar dolar değerindeki doğal gaz santrali işini almak için KBR yetkililerinin büyük miktarda rüşvet verdikleri iddia edilir. KBR yorum yapmaz ve ABD yasalarında göre suçlu bulunarak 420 milyon dolar ceza ödemeye mahkûm edilir. Cezanın tamamı Halliburton tarafından ödenir. Ayrıca dönemin şirket sorumlusu Albert Jackson Stanley ise suçlu bulunarak 7 yıl hapis cezasına çarptırılır. Irak Savaşının ardından ülkenin işgal edilmesiyle beraber ABD Silahlı Kuvvetlerinin özel şirketlerle ilişkisi mercek altına alınmıştır. Kaliforniya Kongre üyesi Henry Waxman ve Michigan Kongre üyesi John Dingell, George W. Bush hükümetine yakınlığıyla bilinen şirketlere kolaylık tanındığı ve ihale şartlarının ihlal edildiğini iddia ederek soruşturma önerisi vermişlerdir. Ayrıca Irak’da ithal edilen yakıt fiyatlarını şişirmekten dolayı KBR şirketini suçlarlar. KBR tarafından yapılan mühendislik işleri de oldukça eleştirilmiştir. Özellikle Irak’da askeri konutların ıslak hacimlerinde çok sayıda elektrik çarpılması sonucu ölüm gerçekleşmiştir. KBR tarafından denetlenen ve elektrik uygulama hatası bulunduğu rapor edilen bir geçici yapıda 2 Ocak 2008 günü duş alan Özel Kuvvetler üyesi Astsubay Ryan Maseth elektrik çarpması sonucu hayatını kaybetmiştir. Konuyla ilgili çok sayıda dava açılmasına rağmen KBR benzer ihaleleri almaya devam etmiştir. Irak ve Afganistan başta olmak üzere ABD dışında görev yapan 81 KBR personeli hayatını kaybetmiş, en az 380 personel de ağır yaralanmıştır.Özellikle 2004 yılında yaşanan konvoy pususu sonucu hayatını kaybedenlerin aileleri KBR şirketine dava açarak şoförlerin bilinçli bir şekilde ateş hattına atıldığını öne sürmüşlerdir. ABD Kongresi önünde ifade veren eski KBR çalışanı bayan Jamie Leigh Jones 2005 yılında görev yaptığı Irak’da yine KBR çalışanı 7 kişi tarafından toplu tecavüze uğradığını, sonrasında ise bir gemi yük konteynerine kapatılıp 24 saat yiyeceksiz ve susuz bırakıldığını belirtir. Benzer bir durum KBR şoförü Mary Beth Kineston tarafından dile getirilmiş, olayda KBR şoförlerinin toplu cinsel tacizine uğradığını ifade etmiştir. Firmaya aynı gerekçeyle şikayet bildiren Jo Frederiksen daha kötü bir görev yerine sürülmüş ve istifaya zorlanmıştır. KBR personeli tarafından işletilen yasadışı genelevlerin de varlığı bilinmektedir. 28 Ağustos 2008 tarihinde Los Angeles mahkemesinde açılan bir davayla bazı KBR çalışanlarının insan kaçakçılığı yaptığı ortaya çıkar. Buna göre Ürdün’de çalışmak üzere Daoud & Partners şirketi tarafından ülkelerinden getirilen 13 Nepalli işçi bu ülkeye adım atar atmaz pasaportlarına el konmuş ve doğrudan Irak’taki ABD denetimindeki Al-Asad Hava Üssüne götürülmüştür. Bu işçileri askeri üsse götüren konvoy Irak Direnişine bağlı direnişçilerce saldırıya uğramış ve işçilerden 12 tanesi esir edilmiş, sonrasında da idam edilmiştir. Son işçi Buddi Prasad Gurung zorla getirildiği üste 15 ay çalışmak zorunda bırakılır. 2008 ve 2009 yıllarında KBR aleyhine çok sayıda açılan davanın konusu ise Irak ve Afganistan’daki ABD askeri üslerindeki yakma kuyularıdır. Üssün temizliğinden ve çöp toplanması hizmetinden sorumlu olan KBR yetkilileri üsteki her türlü atığı hiçbir ayrım yapmadan kuyulara doldurarak yakmakla suçlanırlar. İçinde zehirli maddelerin, pillerin, asbest içeren malzemelerin, lastiklerin, yağların, biyolojik tehlike içeren maddelerin hayvan ve insan ölülerinin, plastik boruların ve plastik su şişelerinin de bulunduğu türlü atık bu kuyularda yakılmıştır. Ortaya çıkan zehirli gazdan rahatsız olan çok sayıda asker şirkete dava açmıştır. Canik Başarı Üniversitesi Canik Başarı Üniversitesi, Canik'te faaliyet göstermiş vakıf üniversitesi. Başarı Eğitim Kültür ve Sağlık Vakfı ile Tanrıverdi Eğitim Kültür ve Yardımlaşma Vakfı güç birliği yaparak 10 Haziran 2009 tarihinde Canik Başarı Üniversitesi'nin kuruluş çalışmalarına başlamışlardır. Üniversite 2012 - 2013 akademik eğitim-öğretime başladı. 23 Temmuz 2016 tarihinde, Olağanüstü Hal (OHAL) Kapsamında Alınan Tedbirlere İlişkin Kanun Hükmünde Kararname'yle üniversite kapatılmıştır. Canik Başarı Üniversitesi, 15 Temmuz 2016'da gerçekleştirilen askerî darbe girişimi sonrasında kararlaştırılan 667 Sayılı Kanun Hükmünde Kararname doğrultusunda, "milli güvenliğe tehdit oluşturduğu tespit edilen Fethullahçı Terör Örgütüne (FETÖ/PDY) aidiyeti, iltisakı veya irtibatı belirlenen" kurumlar arasında yer aldığı gerekçesiyle kapatıldı. Öğrencilerinin Ondokuz Mayıs Üniversitesi'ne yerleştirilmesine karar verildi. Yerine 18 Mayıs 2018 tarihinde Samsun Üniversitesi kurulmuştur. Yavuz Sultan Selim Köprüsü Yavuz Sultan Selim Köprüsü ya da Üçüncü Boğaz Köprüsü, İstanbul Boğazı'nın Karadeniz'e bakan kuzey tarafında inşa edilen bir köprü. İsmi dokuzuncu Osmanlı padişahı ve ilk Osmanlı halifesi I. Selim'e ithafen verildi. Köprü güzergâhı, Avrupa Yakası'nda Sarıyer'in Garipçe mahallesi ile Anadolu Yakasında Beykoz'un Poyrazköy semtinde yer almaktadır. Köprü 59 metre genişliği ile dünyanın en geniş, 322 metre kule yüksekliği ile eğik askılı köprü sınıfında dünyanın en yüksek, tüm köprü sınıflarında ikinci en yüksek kulesine sahip asma köprüsü ve 1.408 metrelik ana açıklığı ile üzerinde raylı sistem bulunan en uzun, tüm asma köprüler arasında dokuzuncu en uzun orta açıklığa sahip asma köprüsüdür. Temeli Mayıs 2013'te atılmıştır ve 27 ayda 8,5 milyar lira harcanarak inşa edildikten sonra Ağustos 2016'da trafiğe açılmıştır. İhalede Köprü ve Kuzey Marmara Otoyolu Projesi Odayeri-Paşaköy'ün yap-işlet-devret modeli ile ve Kuzey Marmara Otoyolu'nun kalan kısımlarının da öz kaynakla inşa edilmesi şeklinde planlanmıştır. Yatırımın KDV'den istisna tutulması sebebiyle ihalesi 15 gün ertelenmiştir. 20 Nisan'da yeniden ihalesi yapılmıştır. 11 firmanın şartname aldığı ihalede 5 firma teklif vermiştir. İhaleyi 29 Mayıs 2012'de, 10 yıl 2 ay 20 gün ile en kısa yapım ve işletim süresini veren İçtaş-Astaldi (İtalyan) ortaklığı kazanmıştır. Yüklenici firma, yedi bankadan 2,3 milyar dolarlık kredi çekti. Köprünün temelleri dönemin cumhurbaşkanı Abdullah Gül ve dönemin başbakanı Recep Tayyip Erdoğan'ın da katılımı ile 29 Mayıs 2013'te atılmıştır 6 Mart 2016 tarihinde Cumhurbaşkanı Recep Tayyip Erdoğan, dönemin başbakanı Ahmet Davutoğlu ve dönemin Ulaştırma Bakanı Binali Yıldırım'ın katılımıyla köprüdeki son tabliyenin montajı ile iki kıta üçüncü kez birleşmiştir. Hâlihazırda İstanbul Boğazı üzerinde bulunan 2 köprünün özellikle günün belirli saatlerinde yaşanan aşırı yoğunluk nedeniyle tam anlamıyla işlevini yerine getiremediği düşünülerek Boğaz'a üçüncü bir köprünün yapılması 2000'li yıllardan itibaren dile getirilmeye başlanmıştır.İlk somut adım, 2009 yılında 60. hükûmet döneminde atıldı. Dönemin başbakanı Recep Tayyip Erdoğan ve dönemin Ulaştırma Bakanı Binali Yıldırım, üçüncü köprünün gerekli olduğunu ve kısa bir sürede yapılması gerektiğini savunarak, helikopterle köprünün güzergâhını belirlemek için keşif gezileri yaptı. Köprünün yeri uzun süre belirsiz kaldı ve güzergâh konusunda çeşitli iddialar ortaya atıldı, ancak özellikle şehrin ormanlarla kaplı kuzey kesimleri iddialar arasında öne çıktı. Dönemin Cumhuriyet Halk Partisi İstanbul il başkanı Gürsel Tekin ise Erdoğan'ın bilgisiyle hazırladığını öne sürdüğü belgelerle bir basın açıklaması yaparak üçüncü köprünün Beykoz ile Tarabya arasında yapılacağını iddia etti. Köprü için inşa edilecek otoyolun Silivri'nin ormanlık bölgelerinden başladığını ve otoyolun İstanbul'un ormanlarına ve su havzalarına zarar vereceğini belirtti. Otoyolun geçeceği güzergâh üzerinde on binlerce dönüm arazinin el değiştirdiğini, iddialarının yalanlanması hâlinde paylaşmak üzere başka belgelere de sahip olduğunu söyledi. Gürsel Tekin'in iddiaları hükûmet tarafından yalanlanmadı ancak kesin güzergâhın hâlâ belli olmadığının altı çizildi. Dönemin Ulaştırma Bakanı Binali Yıldırım yaptığı basın açıklamasında üçüncü köprünün diğer iki köprünün kuzeyinde yapılacağının kesin olduğunu, uçlarının ise Tarabya-Beykoz ya da Sarıyer-Beykoz arasında olacağını, kesin karara varılmadığını söyledi. Köprü ve köprü ile birlikte yapılacak olan otoyolun ayrıntıları 25 bin ölçekli imar planlarına işlendi. Bununla birlikte Çorlu-Çerkezköy bölgesine üçüncü bir havaalanı yapılması, Anadolu Yakası'nın kuzey bölümünde Riva çevresinin turizme açılması, İzmit yakınlarına büyük bir teknopark yapılması da planlandı. Köprünün kuzeydeki orman arazilerine ve içme suyu havzalarına zarar vermemesi için tünel ve viyadük ağırlıklı olacağı söylendi. Ayrıca köprünün öncüllerinin aksine devlet eliyle değil, "yap-işlet-devret" modeliyle özel sektöre yaptırılacağı bildirildi. 29 Nisan 2010 tarihinde dönemin Ulaştırma Bakanı Binali Yıldırım tarafından yapılan basın açıklamasında üçüncü köprünün kesin güzergâhının Garipçe-Poyrazköy arası olduğu belirtildi. Köprünün maliyetinin kamulaştırma bedelleri ve yapım harcamalarla birlikte 6 milyar dolardan fazla olacağı bildirildi. Temel atma töreni sırasında dönemin Cumhurbaşkanı Abdullah Gül, köprünün adının Osmanlı İmparatorluğu'nun dokuzuncu padişahı I. Selim'e (1470-1520) ithafen "Yavuz Sultan Selim Köprüsü" olacağını duyurdu. 1512-1520 yıllarında hüküm süren I. Selim, imparatorluğun yükselme döneminde sınırları Orta Doğu ve Kuzey Afrika'yı ele geçirerek genişletmiş ve 1517'de Mısır'ı fethederek halifelik makamını Osmanlı Hanedanı'na geçirmişti. Takma adı olan Yavuz, Osmanlıca ve Türkçe tarih kitaplarında yaygın şekilde kullanılarak benimsenmiştir. Köprünün adı, Türkiye'de yaşayan Alevilerin tepkilerine yol açtı. Aleviler, şiddet içeren sert yönetimi yüzünden kendisine Yavuz denen I. Selim'in, Osmanlı'da kendilerine yapılan zulmün simgesi olduğunu belirterek adın değiştirilmesini istediler. Anadolu'daki Şahkulu İsyanı (1511) ve Kuzeybatı İran'daki Çaldıran Muharebesi (1514) sırasında Alevi Kızılbaş savaşçılar, kendileri gibi İslam'ın Şii mezhebinden olan Safevî şahı I. İsmail'den yana tavır almış ve çeşitli kaynaklara göre bu yüzden I. Selim, Osmanlı üstünlüğüyle sonuçlanan bu olayların ardından hain ve kâfir ilan ettiği Kızılbaşların katledilmesini emretmişti (ayrıca bkz. Osmanlı-İran Savaşları). Köprü adının Yavuz Sultan Selim oluşuna dair tartışmalar açılıştan sonra da devam etti. 2017'de Cumhurbaşkanı Recep Tayyip Erdoğan, adlandırma konusunda bizzat kendisine yöneltilen eleştirilere cevap olarak "Köprünün adını Tayyip Erdoğan koymadım, ne kadar mütevazıyım görüyorsunuz." dedi ve I. Selim'in döneminde geniş sınırları yöneten önemli bir padişah olduğunu dile getirdi. Yavuz Sultan Selim Köprüsü'nün inşaatı, köprünün her iki ayağının oturduğu Garipçe ve Poyrazköy mevkilerinde eş zamanlı olarak yapılmaya başlandı. 29 Mayıs 2013 tarihinde temeli atılan köprü ayaklarının inşaatı 24 Ekim 2014 tarihinde tamamlanmıştır. Köprü ayakları deniz seviyesinden 330 metre, zemin başlangıcından 322 ve 320 metre uzunluğundadır. Projede 700'ü mühendis, toplam 8000'den fazla kişi çalışmıştır. Projede 22 metrelik çap ile Avrupa'nın en geniş tüneli de inşa edilmektedir. Projede en ağırı 923 tonluk olan 53 çelik tabliye kullanılmıştır. Bu tabliyeler için Güney Kore'den gelen çelik saçlar Türkiye'de işlenmiştir. Yaklaşık 4.000 led armatürün köprüye yerleştirmesini 11 kişilik dağcı ekibi gerçekleştirmiştir. 16 milyon renkli armatürler köprü üzerinde ışık oyunları gerçekleştirecek. Bu kısmın maliyeti yaklaşık 5 milyon dolardır. Köprünün yapımı sürecinde, viyadük inşaatında, gelişigüzel kurulmuş olmasına rağmen bir gün öncesinde uygundur raporu verilmiş olan iskelenin çökmesiyle 3 işçi, 5 Nisan 2014 tarihinde hayatını kaybetmiştir. Hükûmet, proje kapsamında kesilen her bir ağaç için dört ağaç dikmeyi planlamıştır. Proje güzergahında bulunan 300.000 ağaç başka yerlere aktarılmıştır. Proje kapsamında 1400 hektar alanın ağaçlandırılması kararlaştırılmış olup bu plan kapsamında yaklaşık 1100 hektar alan için taahhüt yerine getirilmiştir. Kalan 300 hektar alana ilave olarak ek yollar sebebi ile 1000 hektar alan daha ağaçlandırılmasına karar verilmiştir. Ağaçlandırma taahhütlerinin yerine getirilmesi durumunda, 2400 hektar alan ağaçlandırılacaktır. Resmî rakamlara göre günümüzde bu projede şu an 2,5 milyon ağaç dikilmiştir. Proje kapsamında dikilecek toplam ağaç sayısı 5,1 milyondur. Orman ve Su İşleri Bakanlığı Orman Genel Müdürlüğü ile yapılan anlaşmalara göre ICA, Yavuz Sultan Selim Köprüsü ve Kuzey Marmara Otoyolu Proje güzergâhına 604 bin fidan dikecek. Köprü 26 Ağustos 2016'da gerçekleştirilen resmî tören ile hizmete açıldı. Törene Türkiye Cumhurbaşkanı Recep Tayyip Erdoğan, Bahreyn Kralı Hamad Bin İsa El Halife, Bosna Hersek Başkanlık Konseyi Başkanı Bakir Izetbegović, Makedonya Cumhurbaşkanı Corge İvanov, KKTC Cumhurbaşkanı Mustafa Akıncı, 11. Türkiye Cumhurbaşkanı Abdullah Gül, eski başbakanlardan Ahmet Davutoğlu, TBMM Başkanı İsmail Kahraman, Türkiye Başbakanı Binali Yıldırım, Genelkurmay Başkanı Hulusi Akar'ın yanı sıra Bulgaristan Başbakanı Boyko Borisov, Pakistan Pencap Eyaleti Başbakanı Şahbaz Şerif, Sırbistan Başbakan Yardımcısı Rasim Ljajic, Gürcistan Başbakan Birinci Yardımcısı Dimitri Kumsisihvili ile birlikte birçok bakan, milletvekili ve halk katıldı. 27 Ağustos 2016 saat 00:00'da köprü araç trafiğine açıldı. Ayrıca 31 Ağustos 2016'ya kadar geçişlerin ücretsiz olacağı açıklandı. İhaleyi kazanan yatırımcıya, günlük 135 bin otomobil eşdeğeri geçiş güvencesi verildi. Devlet, öngörülen sayıda aracın geçmemesi halinde, aradaki farkı yatırımcıya ödeyecek. İstanbul'da boğazı geçecek tüm ağır vasıtaların Yavuz Sultan Selim köprüsünü kullanması zorunlu kılındı. 2016 yılı sonuna kadar köprüden geçen her otomobil 9.90, ağır vasıtalar ise 21.29 Türk lirası geçiş ücreti ödeyecek. İlk beş gün köprü geçişlerinden ücret alınmamıştır. Yavuz Sultan Selim Köprüsü'nün bağlantı yollarının yapımı için Kuzey Ormanları'ndaki yüz binlerce ağacın kesilmesi Türkiye'deki çevreci sivil toplum kuruluşlarının tepkisine ve beraberinde protestolarına yol açtı. Kesilen ağaç sayısı Orman ve Su İşleri Bakanlığına göre 245 binin üzerindeyken Yeşiller Partisine göre bu rakam 896 binin üzerindedir. Köprünün bağlantı yollarının Anadolu yakasında tamamlanması, herhangi bir otoyol ya da şehirlerarası yolda son bulmaması sebebiyle köprüyü kullanma zorunluluğu bulunan ağır vasıta sürücüleri tarafından eleştirildi. Ağır vasıtalar Fatih Sultan Mehmet köprüsünü kullanıyorken sadece Avrupa yakasından Anadolu yakasına geçerken ücret ödüyordu ancak Yavuz Sultan Selim köprüsünde her iki yönlü geçişte de ayrı ayrı ücret ödemek zorunda kaldı. Şarkıcı Edis, "Dudak" isimli şarkısının klibini Yavuz Sultan Selim Köprüsü'nde çekti. Umberto Giordano Umberto Menotti Maria Giordano (d. 28 Ağustos 1867 Foggia, Puglia, İtalya – 12 Kasım 1948 Milano), özellikle opera besteleri ile tanınmış bir İtalyan besteci. Umberto Giardino güney İtalya'da Puglia bölgesinde Foggia şehrinde doğdu. Yüksek müzik eğitimini Napoli Konservatuvarı'nda yaptı. Hazırladığı ilk opera eseri "Marina" adlı bir perdelik eser olup "Casa Sonzongo" adlı İtalyan müzik yayımevi tarafından organize edilen genç opera bestecileri için bir perdelik opera eseri yarışmasına katılmak üzere hazırlanmıştır. Bu yarışmayı Mascagni "Cavalleria rusticana" eseri ile kazanmıştır ve bu yarışmadaki eserler İtalyan operasında verismo akımının başlangıcı olarak kabul edilmektedir. "Marina" ile katılan Umberto Giardino katılanlar arasında en genci olup bu eseri ile altıncı sırayı almıştır. Bununla beraber Sonzogno müzik yayımevi Giardano'nun eserini çok etkin bularak ona 1891-92 sezonunda sahnelenmek için yeni bir opera siparişi vermiştir. Bunun sonucu Umberto Giardino "Mala Vita" adlı bir "verismo" opera besteledi. Bu operanın konusu bir işçinin eğer yakalanmış olduğu veremden kendini kurtarabilirse, bir hayat kadınını sokaktan kurtarmak için verdiği yemindi. Bu eserin prömiyer temsili Şubat 1892'de Roma'da "Teatro Argentina"'da yapıldı. Konusu ile eser bir skandal yarattıysa da müziği beğenildi. Viyana, Prag ve Berlin'de başarı ile yapımlandı. Giordana bundan sonra biraz geriye dönerek romantik opera akımına uyan ve librettosu "Giovanni Targioni-Tozzetti" ve "Guido Menasci" tarafından hazırlanmış "Regina Diaz" adlı bir opera besteledi. Bu eserin prömiyer temsili 5 Mart 1894'te, Teatro Mercadante, Napoli'de yapıldı ve eser başarısız olup iki temsilden sonra sahneden indirildi. Giardano bundan sonra Milano'ya yerleşti. Orada iken Fransiz sair Andre Chenier'in yaşamını konu alan, librettosu "Luigi Illica" tarafından hazırlanan ve "verismo" akımına uygun olarak Andre Chenier adındaki opera eserini besteledi. Bu eserin 28 Mart 1896'da La Scala Tiyatrosu, Milano'da prömiyer temsili yapılıp eser çok başarılı oldu. Günümüz dünya operaevleri repertuvarlarında da bulunmaktadır. 1896da ise librettosu Fransız Victorien Sardou'nun dramatik oyunundan liberetto yazarı "Arturo Colautti" tarafından uyarlanan ve zamanın ünlü şarkıcısı "Gemma Bellincioni"'ye platform salayan Fedora adlı operayı hazırlamayı başladı. Bu eserin 17 Kasım 1898'de Teatro Lirico, Milano'daki prömiyer olarak sahnelenmesiyle ikinci büyük başarısını kazandı. Bu eserin 1906'da New York'ta Metropolitan Opera'da sahnelenmesi genç tenor Enrico Caruso'ya bir başarılı kariyer girişi sağlamıştır. Bu eser de günümüz operaevleri repertuvarlarında olarak zaman zaman yapımlanmaktadır. Bundan sonraki eserler, 3 perdelik "Siberia" (1903), 3 perdelik "Marcella" (1907), 1 perdelik "Mese Mariano" (1910), bestecinin dramatik yeteneklerinin azalmasını göstermiş ve pek başarılı olmamışlardır. 1915'te Giardano yön değiştirmeyi denemiş ve Sardou'nun komedisinden liberettocu "Renato Simone" tarafından uyarlanan "Madame Sans-Gene" adlı opera-komik janrında eserini hazırlamıştır. Bu eserin prömiyeri 25 Ocak 1915'e New York'ta Metropolitan Opera'da verilmiştir. Daha sonraki hazırladığı "Giove Pompei" adlı bir operet 1921'de Roma'da yapımlanmıştır. 1924'e Milano'da prömiyeri sahnelenen 4 perdelik "La Cene delle beffe" ile tekrar lirik operaya dönmüştür. En son eseri 1 perdelik "Il Re" 10 Ocak 1929'da Milano La Scala Tiyatrosu'nda sahnelenmiştir. Opera eserleri yanında Giardino "Astro Magico" adlı bir bale eseri, piyano parçaları, şarkılar, ve "Piedgrott" adlı bir senfonik şiir de bestelemiştir. Umberto Guardano, 81 yaşındayken 1948'de Milano'da ölmüştür. Foggia şehrinde birçok anısına bina, meydan ve kendinin ve opera eserleri şahıslarının heykelleri bulunmaktadır. Şehirdeki en önemli tiyatroya "Umeberto Giordano Tiyatrosu" ismi verilmiştir. 2010 FIFA Dünya Kupası eleme aşaması 2010 FIFA Dünya Kupası eleme aşaması 2010 FIFA Dünya Kupası'nda, grup maçlarının ardından gelen ikinci aşama. Gruplarını ilk iki sırada bitiren takımların, tek maçlı eleme sistemiyle mücadele ettiği aşamada toplamda 16 maç oynandı. 26 Haziran'da başlayan maçlar, 11 Temmuz'daki final maçıyla son buldu. Yarı finalde kaybeden takımlar ise, finalden bir gün önce karşı karşıya geldi. 90 dakika boyunca oynanan maçlarda eşitliğin bozulmadığı durumlarda on beşer dakikalık iki devre şeklinde uzatmalar oynandı. Uzatmalarda da beraberliğin sürdüğü durumlarda maçın galibini seri penaltı atışları belirledi. 2. Tur maçları, Uruguay - Güney Kore maçıyla başladı. Port Elizabeth'deki Nelson Mandela Bay Stadyumu'nda oynanan maçı 30.597 biletli seyirci izledi. Maçın ilk golü, 8. dakikada Luis Suárez tarafından geldi. Diego Forlán'ın sol kanattan yaptığı yerden orta Kore defansı tarafından uzaklaştırılamadı. Arka direkte topla buluşan Suárez, takımını 1-0 öne geçirdi. Golden sonra geriye çekilen Uruguay takımının üstüne gelmeye başlayan Koreliler, 68. dakikada durumu 1-1'e getirdi. Kullanılan serbest vuruşta topa yükselen Lee Chung-yong, turnuvadaki ilk golünü kaydetti. Kore'nin yakaladığı birçok gol fırsatını değerlendiremediği maçın 80. dakikasında Suárez, ceza sahası dışından yaptığı plase vuruşla kendisinin ve takımının ikinci golünü attı. Suárez'in bu golü, birçok kişi tarafından turnuvanın en güzel gollerinden biri olarak kabul edildi. Kalan dakikalardan da gol sesi çıkmayınca maçı 2-1 kazanan Uruguay, 1970'teki kupanın ardından ilk defa Çeyrek Final'e yükselmiş oldu. Uruguay teknik direktörü Óscar Tabárez, maçın ardından yaptığı açıklamada, galibiyeti, oyuncularının Avrupa kulüplerinde top koşturmalarından ötürü sahip oldukları tecrübe sayesinde maçın kazanıldığını belirtti. Güney Kore antrenörü Huh Jung-Moo ise kontrollü bir oyun oynadıklarını, Uruguay'ın, attığı gollerde ise "şanslı" olduğunu dile getirdi. ABD-Gana maçı, 26 Haziran'da Rustenburg'deki Royal Bafokeng Stadyumu'nda oynandı. ABD'de 14.863.000 kişi tarafından izlenen maç, o zamana kadarki ülkede en çok izlenen maç olarak tarihe geçse de bu rekor, Final maçında 15.545.000 kişiyle kırıldı. Normal süresi 1-1 biten maçın uzatma dakikalarında, Asamoah Gyan'ın attığı golle Gana, maçı 2-1 kazanarak Çeyrek final'e yükseldi. Maçın ilk golü, henüz 5. dakikada Kevin-Prince Boateng'den geldi. Ricardo Clark'ın kaptırdığı topla hareketlenen Boateng, ceza sahasına girdi ve sol ayağıyla yaptığı plase vuruşla kaleci Tim Howard'ı mağlup etti. Landon Donovan, 62. dakikada Jonathan Mensah'ın Clint Dempsey'i düşürerek kazanılan penaltıyı gole çevirdi ve maça eşitlik getirdi. Kalan dakikalarda gol olmayınca maç uzatmalara gitti. 93. dakikada Gyan, iki oyuncuyu çalımladıktan sonra uzaktan çektiği şutla, Gana'ya galibiyeti getiren golü attı. Maçın ardından Gana teknik direktörü Milovan Rajevac, yaptığı açıklamada takımın, dünyanın en iyi sekiz takımı arasına girdiği için mutlu olduğunu; fakat sakatlık veya kart cezaları sebebiyle, Uruguay ile oynayacakları Çeyrek Final maçında birçok oyuncudan yoksun olacaklarından dolayı üzüntü duyduğunu belirtti. ABD Futbol Federasyonu başkanı Sunil Gulati ise Çeyrek Final'e yükselemedikleri için üzüntü duyduklarını ve ilerinde, ülkelerinin daha büyük başarılar yaşayacağını dile getirdi. Almanya-İngiltere maçı, 27 Haziran 2010'da Free State Stadyumu'nda oynandı. Almanya, maçı 4-1'lik skorla kazandı. 20. dakikada, Manuel Neuer'in uzun vuruşunda, Matthew Upson ve John Terry'nin kaçırdığı Miroslav Klose, çektiği şutla kaleci David James'i mağlup ederek takımını öne geçirdi. 12 dakika sonra, Lukas Podolski durumu 2-0'a getirdi. 37. dakikada Steven Gerrard'ın ortasına yükselen Upson, yaptığı kafa vuruşuyla farkı bire indirdi. 39. dakikada maç, bir hakem hatasına sahne oldu. Frank Lampard'ın çektiği şut, direkten dönüp kale içinde sekse de, hakem Jorge Larrionda pozisyonu göremedi ve oyunu devam ettirdi. Maçın 67. ve 70. dakikalarında Thomas Müller ile iki gol bulan Almanya, adını Çeyrek Final'e yazdırdı. İlk golü Alnaya kontratağında Bastian Schweinsteiger'in asistiyle bulan Müller, Gareth Barry'den topu çalan Mesut Özil'in asistiyle de ikinci golünü kaydetti. Maçın ardından, İngiltere teknik direktörü Fabio Capello hakemi suçlasa da, takımın kaptanı Steven Gerrard, Almanların maç boyunca kendilerinden üstün olduklarını itiraf etti. Arjantin ile Meksika, 27 Haziran'da, Soccer City'de karşılaştılar. Arjantin, maçı 3-1 kazanarak, Çeyrek final'de Almanya'nın rakibi oldu. 25. dakikada, Lionel Messi'nin kafayla pasında, ofsayt pozisyonunda bulunan Carlos Tevez topu boş kaleye gönderdi. Fakat pozisyonun ofsayt olarak değerlendirmeyen hakem, golü verdi ve Arjantin 1-0 öne geçti. Pozisyonun tekrarı, stadyumdaki dev ekranda gösterilse de hakem, kararını değiştirmedi. 33. dakikada, Ricardo Osorio'nun kaleciye geri pası kısa düşünce topu kapan Gonzalo Higuaín, skoru 2-0'a taşıdı. Arjantin, maçın ikinci yarısına da golle başladı. 52. dakikada Tevez'in ceza sahası dışından golüyle durum 3-0 oldu. 71. dakikada Javier Hernández'in bulduğu golle Meksika skoru 3-1 yapsa da yenilgiden kurtulamadı. Meksika teknik direktörü Javier Aguirre, maç sonrası yaptığı açıklamayla, takımının Çeyrak Final'e yükselememesinde tüm sorumluluğun kendisinde olduğunu ve yenilgide hakemin bir suçu olmadığını belirtti. Tevez ise golün ofsayt olduğunu bildiğini; fakat o sırada hakeme bir şey dememeyi tercih ettiğini ifade etti. Hollanda ile Slovakya, 28 Haziran'da, at the Durban'daki Moses Mabhida Stadyumu'nda karşı karşıya geldi. Hollanda, maçı 2-1'lik skorla kazanarak Çeyrek final'e yükselen taraf oldu. Maçın ilk golü 18. dakikada Hollanda adına geldi. Topla hareketlenen Arjen Robben'in yaklaşık 23 metreden çektiği şut, Hollanda'yı 1-0 öne geçirdi. 84. dakikada, Dirk Kuyt'ın asistinde Wesley Sneijder, skoru 2-0'a taşıyan golü attı. Uzatmaların 4. dakikasında, ceza sahası içinde kaleci Maarten Stekelenburg tarafından düşürülen Róbert Vittek, takımına kazandırdığı penaltıyı gole çevirse de, 2-1'lik mağlubiyete engel olamadı. Brezilya, 28 Haziran'da Ellis Park Stadyumu'nda oynanan maçta, Şili'yi 3-0 mağlup ederek, Çeyrek Final'de Hollanda'nın rakibi oldu. Brezilya'nın ilk golü; 34. dakikada, Maicon'un kullandığı köşe vuruşunda, topa yükselen Juan'dan geldi. 5 dakika sonra, Robinho, Kaká ve Fabiano üçlüsünün paslaşmaları sonucunda Fabiano, farkı ikiye çıkardı. Topla hareketlenen Ramires'in pasıyla Robinho, 59. dakikada durumu 3-0'a getiren golü attı. Maçın ardından Şili teknik direktörü Marcelo Bielsa, Brezilya'nın kaliteli bir takım olduğunu ve maç boyunca kendilerinden üstün oynadıklarını belirtti. Paraguay ile Japonya, 29 Haziran'da, Loftus Versfeld Stadyumu'nda karşılaştılar. 120 dakika sonunda 0-0'lık eşitlik bozulmayınca penaltılara giden maçı Paraguay kazandı ve ilk kez bir Dünya Kupası'nda çeyrek finale yükselme başarısını gösterdi. Her iki takımın da defansif oynadığı maçta, çok az gol pozisyonu yaşandı. İlk yarıda Daisuke Matsui'nin bir şutu direkten döndü. 90 dakika ve 30 dakikalık uzatmalarda eşitlik bozulmayınca, seri penaltı atışlarına gidildi. Paraguay, kullandığı beş penaltıyı da gole çevirirken, Japonya'da Yuichi Komano bir penaltı kaçırdı. Maçın ardından Shunsuke Nakamura, millî takımı bıraktığını açıklarken, teknik direktör Takeshi Okada'nın sözleşmesi uzatıldı. 29 Haziran'da, Cape Town Stadyumunda oynanan maçta İspanya, komşusu Portekiz'i 1-0 yenerek çeyrek finalde Paraguay'ın rakibi oldu. Maçın tek golü; 63. dakikada David Villa'dan geldi. Xavi'den aldığı pasa hareketlenen Villa'nın ilk şutu kaleciden dönse de pozisyonun devamında topu ağlara göndererek maçın skorunu belirledi. Maçtan sonra yapılan yorumlar ise genellikle golün ofsayt olduğu yönündeydi. Hollanda ile Brezilya arasındaki çeyrek finalin ilk maçı; 2 Temmuz 2010'da, Nelson Mandela Bay Stadyumu'nda oynandı. 1-0 yenik duruma düşen Hollanda, maçtan 2-1'lik galibiyetle ayrılarak yarı finale yükseldi. Hollanda takımı, maçtan önce sakatlanan Joris Mathijsen'in yerine, defansta, John Heitinga'nın partneri olarak Andre Ooijer ile başladı. 10. dakikada, Ooijer'in hatasıyla topu kazanan Robinho'nun ara pasına hareketlenen Felipe Melo, takımını 1-0 öne geçirdi. Maçın ilk yarısı bu skorla sonuçlandı. İkinci yarının sekizinci dakikasında Hollanda, Wesley Sneijder'in golüyle skoru eşitledi. Topa son temas edenin Felipe melo olmasına rağmen FIFA, golü atanın Sneijder olduğunu belirledi. 68. dakikada Arjen Robben'in kullandığı köşe vuruşunda Dirk Kuyt, topu kafayla arka tarafa gönderdi. Topla buluşan Sneijder, yaptığı vuruşla skoru 2-1'e taşıdı. 73. dakikada Robben'e yaptığı müdahale yüzünden kırmızı kart gören Felipe Melo'nun oyundan çıkmasıyla on kişi kalan Brezilya, kalan dakikalarda gol bulamayınca maçı 2-1 kaybetti. Brezilya teknik direktörü Dunga, maçta sonra yaptığı açıklamada kontratının bitmek üzere olduğunu ve görevi bırakabileceğini açıklarken, mağlubiyetin sorumluluğunun kendisinde olduğunu belirtti. Hollanda teknik direktörü Bert van Marwijk ise takımının, Brezilyalı oyuncuların provokasyonuna maruz kaldığını, Melo'nun Robben'a yaptığı müdahalenin ise Brezilya futbolu için utanç verici olduğunu söylediç Uruguay ile Gana, 2 Temmuz'da, Soccer City'de karşılaştı. Bu maç, iki takım arasındaki ilk resmî maç olma özelliğini de taşımaktaydı. Normal süresi ve uzatmaları 1-1 biten maçı Uruguay, penaltı atışları sonucunda kazandı ve yarı finalde Hollanda'nın rakibi oldu. İlk yarıda rakibine göre daha baskın bir oyun sergileyen Uruguay'ın takım kaptanı Diego Lugano sakatlandı ve oyundan alınmak zorunda kalındı. Sulley Muntari'nin topu rakibinden kapıp, yaklaşık 40 metreden çektiği şutla Gana, 45+2. dakikada bulduğu golle ilk yarıyı 1-0 önde kapadı. İkinci yarıda, 55. dakikada Diego Forlán'ın serbest vuruştan bulduğu golle skora eşitlik geldi. Kalan dakikalarda gol olmayınca maçta uzatmalara gidildi. Uzatmanın son dakikasında, Dominic Adiyiah'ın yaptığı kafa vuruşunda topu, çizgiden kasıtlı olarak elle çıkaran Luis Suárez kırmızı kartla oyun dışında kalırken hakem, Gana lehine penaltı vuruşu verdi. Fakat penaltıyı kullanan Asamoah Gyan topu üst direğe atınca, maç 1-1 sona erdi ve penaltı atışlarına geçildi. Uruguay, maçı penaltılar sonucunda kazanarak bir üst tura yükseldi. Suárez, maçtan sonra yaptığı açıklamayla "Tanrı'nın Eli"'nin artık kendisinde olduğunu belirtti. Gana teknik direktörü Milovan Rajevac ise Suárez'in topa elle müdahalesine şaşırdığını ve kendilerine haksızlık yapıldığını öne sürdü." Almanya - Arjantin maçı 3 Temmuz'da, Cape Town Stadyumu'nda oynandı. Rakibini 4-0 yenen Almanya, yarı finale yükselen üçüncü takım oldu. Maç, Almanya'nın turnuva boyunca dört gol kaydettiği üçüncü maç oldu. 3. dakikada, Bastian Schweinsteiger'in kullandığı serbest vuruş sonrası topa kafayı vuran Thomas Müller, Almanya'yı 1-0 öne geçirdi. İkinci yarıya daha baskılı başlayan Arjantin, 67. dakikada Almanya'nın kontrataktan bulduğu golle 2-0 geriye düştü. Lukas Podolski'nin pasında topa vuran Miroslav Klose, takımının ikinci golünü kaydetti. Golden 7 dakika sonra Arne Friedrich'in golüyle 3-0'ı yakalayan Almanlar, Mesut Özil'in ortasında topa voleyle vuran Klose'nin golüyle maçı 4-0 kazandı. Bu mağlubiyetle Arjantin, 1974 Dünya Kupası'ndan sonraki en farklı mağlubiyetini elde etti. Almanya teknik direktörü Joachim Löw takımın mükemmel bir oyun sergilediğini belirtirken, Müller'in sonraki maçta oynayamayacak olmasını şanssızlık olarak değerlendirdi. 3 Temmuz'da, Ellis Park Stadyumu'nda oynanan maçta İspanya, Paraguay'ı 1-0 yendi ve yarı finalde Almanya'nın rakibi oldu. İspanya, 1950 Dünya Kupası'nın ardından ikinci kez yarı finale yükselerek, Paraguay ise ilk kez çeyrek finale yükselerek Dünya Kupası tarihlerinin en büyük başarılarını elde ettiler. İlk yarısı golsüz sona eren maçın ikinci yarısı, karşılıklı iki penaltıya sahne oldu. Gerard Piqué tarafından düşürülen Óscar Cardozo'nun kullandığı penaltı atışını kaleci Iker Casillas kurtardı. Birkaç dakika sonra gelişen İspanya atağında ise Antolín Alcaraz'ın müdahalesiyle yerde kalan David Villa'nın pozisyonu için hakem penaltı kararı verdi. Atışı kullanan Xabi Alonso takımını öne geçirse de hakem, İspanyol oyuncuların atıştan önce ceza sahasına girdiği gerekçesiyle atışın tekrarlanmasını istedi. Tekrar kullanılan atışı bu sefer Paraguay kalecisi Justo Villar kurtardı. 82. dakikada direkten dönen Pedro Rodríguez'in şutunu tamamlayan David Villa, takımını 1-0 öne geçirerek maçın skorunu belirledi. Maçın ardından, İspanya teknik direktörü Vicente del Bosque takımının en iyi futbolunu oynamadığını ve pozisyona girmekte zorlandıklarını belirtti. Del Bosque, yarı finaldeki rakipleri Almanya'nın ise Dünya Kupası tarihinin en iyi takımı olduğunu vurguladı. Paraguay teknik direktörü Gerardo Martino ise sözleşmesinin bitmesiyle birlikte takımdan ayrılabileceğini açıkladı. Uruguay ile Hollanda; 6 Temmuz'da Cape Town Stadyumu'nda karşı karşıya geldiler. Maçı 3-2 kazanan Hollanda, 1974 ve 1978 Dünya kupalarının ardından üçüncü kez finale yükseldi. 18. dakikada Hollanda takımının kaptanı Giovanni van Bronckhorst, defansif bir taktikle oynayan Uruguay karşısında takımının gol perdesini açtı. Yaklaşık 33 metreden çektiği şut, Uruguay kalecisi Muslera'ı mağlup etti ve skoru 1-0'a getirdi. 41. dakikada Forlán, sol ayağıyla ceza sahası dışından yaptığı vuruşla skoru eşitledi. Birçok gol pozisyonunun olduğu maçın ikinci yarısında Hollanda, 3 dakika arayla iki gol bularak 3-1 öne geçti. 70. dakikada Wesley Sneijder, 73. dakikada ise Dirk Kuyt'ın ortasında kafayla topu ağlara yollayan Arjen Robben, skoru 3-1'e taşıyan golleri kaydetti. Uzatmalarda Maxi Pereira'nın golüyle fark bire inse de, maç 3-2 Hollanda'nın galibiyetiyle sona erdi. Maçın ardından, Uruguay teknik direktörü Óscar Tabárez, yaptığı açıklamayla takımının yarı finale gelmesinden dolayı gurur duyduğunu belirtti. İspanya ile Almanya arasında, 7 Temmuz'da, Moses Mabhida Stadyumu'nda oynanan maç, 1-0 İspanya'nın galibiyetiyle sonuçlandı. Bu sonuçla İspanya, finalde Hollanda'nın rakibi oldu. İspanya, tarihi boyunca ilk kez bir Dünya Kupası'nda finale yükseldi. İspanya, maç boyunca, daha defansif oynayan Almanya'ya göre daha fazla gol pozisyonu yakaladı. Almanya ise kontrataklarla gol aramaya çalıştı. 73. dakikada, Xavi'nin kullandığı köşe vuruşuna yükselen Carles Puyol, kafa vuruşuyla maçın tek golünü kaydetti. Maçın ardından İspanya teknik direktörü Vicente del Bosque takımını, gösterdiği "mükemmel" performanstan ötürü kutlarken, Almanya teknik direktörü Joachim Löw, İspanya'nın kupayı kaldıracağını düşündüğünü söyledi. 10 Temmuz'da, Nelson Mandela Bay Stadyumu'nda oynanan üçüncülük maçında Almanya, Uruguay'ı 3-2 yenerek turnuvayı üçüncü sırada tamamladı. 19. dakikada Thomas Müller, Bastian Schweinsteiger'in uzaktan şutunu kurtaran kaleciden dönen topu tamamlayarak takımını 1-0 öne geçirdi. 28. dakikada Uruguay'ın yakaladığı kontratakta Luis Suárez'in pasına hareketlenen Edinson Cavani, yaptığı plase vuruşla skora eşitliği sağladı. 51. dakikada Egidio Arévalo'nun sağ kanattan yaptığı ortaya ceza sahası çizgisi üzerinden vole vuran Diego Forlán, takımını 2-1 öne geçirdi. Golden 5 dakika sonra sağ kanattan Jérôme Boateng'in ortasında topa kafayla kalecinin üzerinden vuran Marcell Jansen skoru 2-2'ye getirdi. 82. dakikada Mesut Özil'in kullandığı köşe vuruşunda Uruguay savunması topu uzaklaştıramadı ve Sami Khedira'nın kafa vuruşuyla Almanlar 3-2 öne geçti. 90+2. dakikada Forlán'ın kullandığı serbest vuruşun da üst direkten auta çıkmasıyla maç 3-2 Almanya'nın galibiyetiyle sonuçlandı. Maçın ardından Uruguay teknik direktörü Óscar Tabárez, mağlubiyeti haketmediklerini, Almanya gibi bir takım karşısında üstün oynayan taraf olduklarını belirtti. Radyo Gazi Radyo Gazi Gazi Üniversitesi İletişim Fakültesi içinde fm 88.3 Mhz üzerinden ve internet ortamından yayın yapan bir radyo istasyonudur. 1995'lu yıllarda deneme yayınlarına başlayan radyo 1999 yılından beri yayınlarına devam etmektedir. Radyonun merkezi Gazi Üniversitesi Emek Kampüsündedir. Mahmut TemÃ¼r Mahmut Temür, (d. 8 Ekim 1989, Köln, Almanya) Türk-Alman futbolcudur. Süper Lig ekiplerinden Mersin İdman Yurdu'nda forma giymektedir. Mahmut Temür, futbola FC 08 Düren-Niederau takımında başladı. 2005'te doğduğu şehrin takımı 1. FC Köln'e transfer oldu. 2007-08'de U-19 forması giymeye başladı. Batı liginde birinci oldular. 26 maçın 23'ünde oynayan Temür, 17 de gol kaydetti. Finallere kalan Köln'ün iki maçında da oynayan Temür, bir de gol atsa da takımını şampiyon yapamadı. 2007-08 sezonunda dördüncü ligde mücadele eden 1. FC Köln II takımında forma giymeye başladı. Kariyerinin ilk maçına 21 Ekim 2007'de Bonner SC karşısında çıktı. Bir sonraki sezon 21 maçta 3 gollük performansı ile takımının lig 3.sü olmasına yardım etti. 2009-10 sezonunda 4. olurlarken, Temür 27 maçta 5 gol kaydetti. 2010-11 sezonunda 3. lig takımlarından SSV Jahn Regensburg'a ücretsiz olarak 2 yıllığına transfer oldu. Köln kulübünün kalmasını istediği Temür, takımda gelecek görmeyince transferi onayladı ve hedefinin daha sonra Türkiye'de oynamak olduğunu söyledi İlk maçında Werder Bremen II'yi 1-0 yenerlerken, galibiyet golünü Temür kaydetti. İlk sezonunda 35 maçta oynayarak kaleci Michael Hofmann'dan sonra en çok forma giyen isim oldu. Sonraki sezon 25 maçta 3 gol 4 asist ile oynadı. Takım üçüncü olup 2. Bundesliga'ya çıkmak için Karlsruher SC ile play-off oynadı. 1-1 ve 2-2'lik sonuçlarla Regensburg ekibi 2. Lige yükselirken, Temür bu maçların ilkinde son 10 dakika oyuna girmişti. Temür, 2. Ligdeki Regensburg ekibinde forma şansı bulamadı ve eylül ayının sonlarında 3. lig ekiplerinden RW Erfurt'a transfer oldu. Burada da fazla forma şansı bulamayan futbolcu, devre arasında dördüncü lig ekibi FC 08 Homburg'a transfer oldu ve sezonu burada tamamladı. 2013-14 sezonu öncesi 1. Lig ekiplerinden Mersin İdman Yurdu'na transfer oldu. Temür 25-27 Kasım 2008'de Finlandiya ile oynanan hazırlık maçlarında U-20 takımı formasını giydi. Earl Clark Earl Rashad Clark (d. 17 Ocak 1988), Amerikalı profesyonel basketbolcudur. Louisville Üniversitesini bitirdikten sonra 2009 NBA Seçmeleri'ne girerek Phoenix Suns'ın 14. sırada seçtiği isim oldu. New Jersey'de çocukluğu geçen Clark, basketbol oynadığı Rahway Lisesinde 1,245 sayı üretti. Üçüncü yılında 25,2 sayı, 13,2 ribaund ve 5 asist ortalamalarıyla mücadele etti. 2006 yılı McDonald's All-Amerikan maçında yer aldı. Louisville Üniversitesi ile ilk resmi maçında Stanford Üniversitesine karşı 12 sayı, 4 ribaund ve 4 top çalma ile oynadı. 3 yıllık kolej kariyeri'nde 104 maça çıktı. 1104 sayı üretti. Son senesinde 14,2 sayı 8,7 ribaund ortalamaları elde etti. "All-Big East" takımında yer aldı. Son sınıfı okumaktan vazgeçip 2009 NBA Seçmeleri'ne girdi. Phoenix Suns 14.sırada kendisini seçti. NBADL takımlarından Iowa Energy'ye yollanan Clark daha sonra 15 Mart 2010'da takıma geri döndü. 51 maçta 2,7 sayı, 1,2 ribaund ortalaması ile çaylak sezonunu tamamladı. 2,18 m kanat açıklığına sahiptir. Allen Iverson'ı favori basketbolcusu olarak tanımlamıştır. Beşiktaş ile 2018 sezonu için 1 yıl daha anlaşmıştır. Austin Daye Austin Darren Daye (d. 5 Haziran 1988), son olarak Basketbol Süper Ligi'nde mücadele eden Galatasaray Odeabank'da forma giyen Amerikalı profesyonel basketbolcudur. 2009 NBA Seçmeleri'nde 15.sırada Detroit Pistons tarafından seçildi. Babası da eski NBA oyuncusu olan Daye, Woodbridge Lisesinin son senesinde 30,9 sayı, 12,4 ribaund 5,4 blok ortalaması ile oynadı. Daha sonra Gonzaga Üniversitesinde 2 yıllık kolej kariyeri boyunca 67 maçta 11,6 sayı, 5,8 ribaund ile ortalamalarını yakaladı. NBA de çaylak yılında 69 maçta yer alan Daye, 5,1 sayı 2,5 ribaund ortalaması ile oynadı. 2000 Formula 1 sezonu 2000 Formula 1 sezonu, 51. FIA Formula 1 Dünya Şampiyonası. 12 Mart 2000 tarihinde başlayan sezon, 17 yarışın ardından 22 Ekim'de sona erdi. Michael Schumacher, Ferrari'nin 21 yıl aradan sonra sürücüler klasmanında şampiyon olan ilk sürücüsü oldu. Sezonun bitiminden bir önceki yarış olan Japonya Grand Prixinde, Schumacher şampiyonluğunu ilan etti. Ferrari böylece takımlar şampiyonluğunu da kazandı. Monza'da düzenlenen 2000 İtalya Grand Prixinde yarış sorumlularından biri öldü. İki Jordan pilotu Variante della Roggia engeline yaklaşırken çarpıştı. Jordan arabalarının birinden fırlayan bir lastik yarış görevlisine çarptı. 1994'te sürücü Ayrton Senna'nın ölümünden sonraki ilk ölümün olduğu bu olayın ardından Michael Schumacher bu sporu bırakmayı düşündüğünü açıkladı. Aşağıda, 2000 FIA Formula 1 Dünya Şampiyonası'nda yarışan takımlar ve sürücüleri yer almaktadır. Ferrari takımında geçen sezon ikinci olan Eddie Irvine'nın yerine Rubens Barrichello geldi. Emekliye ayrılan eski dünya şampiyonlarından Damon Hill'in yerine ise Jarno Trulli geldi. Sezon sonunda, Schumacher 108 puanla şampiyon, Häkkinen 89 puanla ikinci, Coulthard 73 puanla üçüncü, Barrichello 62 puanla dördüncü, Ralf 24 puanla beşinci ve Fisichella 18 puanla altıncı oldu. Takımlar şampiyonasında Ferrari 170 puanla şampiynon olurken, McLaren 152 puanla ikinci ve Williams 36 puanla üçüncü oldu. 2000 FIA Formula Bir Dünya Sürücüler Şampiyonası'nda puanlama sisteminde, her yarışta ilk altıda yer alanlara sırasıyla 10-6-4-3-2-1 puan verildi. 2000 FIA Formula Bir Dünya Takımlar Şampiyonası'nda puanlama sisteminde, her yarışta ilk altıda yer alanlara sırasıyla 10-6-4-3-2-1 puan verildi. Engelbert Humperdinck Engelbert Humperdinck (d. 1 Eylül 1854, Sieburg, Almanya - ö. 27 Eylul 1921 Neustrelitz, Mecklenburg-Strelitz ) bir Alman bestecisi, müzik öğretmeni ve orkestra şefi. Geç romantik akımına dahildir. Engelbert Humperdinck 1854de Sieburg'da doğmuştur. Annesi bir koro direktörünün kızı, babası bir öğretmendi. Pederborn'da lise öğrenimini bitirdikten sonra 1872de "Köln Müzik Yüksek Okulu"'nda müzik eğitimine devam etmiştir. Kısa bir müddet için Köln'deki tiyatroda Müzik Direktörü olarak çalışmıştır. Humperdinck ilk kompozisyonunu piyano derslerini almaktayken 7 yaşında hazırlamıştır. Sahne için ilk müzik eserleri 13 yaşında iken hazırladığı iki "singspiel" eseridir. Humperdinck'in ailesi onun müzik kariyerine girme planlarından hoşlanmamaktaydılar ve onu mimarlık kariyerine girmeye teşvik etmekteydiler. Buna rağmen Humperdinck 1872 de Köln Konservatuvarında müzik dersleri almaya başladı. 1876da bir burs kazanarak müzik eğitimine Münih Konservatuvarında devam etti. 1876da Frankfurt şehrinin verdiği "Mozart Ödülü"nü kazandı. 1879da Berlin'de merkezi olan "Mendelssohn Vakıfı (Stiftung)" tarafından yeni verilmeye başlayan "Mendelssohn Ödülü"nü ve aynı yıl "Mayerbeer Ödülü"'nü de aldı. İtalya'ya gitti ve Napoli'de iken Richard Wagner ile tanıştı. Wagner onu "Bayreuth Festival Tiyatrosu"'nda birlikte çalışmaya davet etti. 1880 ve 1881de Humperdinck orada "Parsifal" operasının yapımlanması için Wagner'e asistanlık yaptı. Aynı zamanda Wagner'in oğlu "Siegfried Wagner"'e müzik dersleri verdi. 1884de Köln Konservatuvarı'nda profesörlük görevine atandı. Bu arada şair Heinrich Heine'nin "Die Wallfahrt nach Kevlaar" adlı şiiri üzerine hazırladığı bir balad kompozisyonu tarihi "Gürzenich" balo salonunda verilen bir konserde icra edildi. Sonra diğer bir müzik ödülü kazandı ve İtalya, Fransa ve İspanya'da seyahat yaptı. 1885de başlayarak iki yıl Barselona'da "Liceu Grand Tiyatrosu Konservatuvarı (Conservatori Süperior de Músıca del Liceu)"da profesörlük yaptı. 1887de Köln'e geri döndü. 1888den itibaren Mainz'da bulunan "B.Schott's Sohne" müzik yayımevi için editörlük görevine de başladı. 1890da Frankfurt'taki "Yüksek Konservatuvar"a profesör olarak atandı ve aynı zamanda "Julius Stockhausen'un San Okulu"nda dersler verdi. Bu dönemde itibarlı bir Almanca gazete olan "Frankfurter Zeitung" için müzik kritiği olarak makaleler yazmaya başladı. Aynı dönemde hazırlamış olduğu koro için birkaç kompoziyon ve orkestra için "Humoreske" eseri Almanya'nın her yanında başarı kazandı. 1879da Boppard'a yerleşti ve orada 1901 Berlin'e geçti. Berlin'de "Sternschen Konseratiuvarı (Stern'schen Konservatorium)" da profesör olarak çalışmakla birlikte 1900-1920 arasında Berlin "Güzel Sanatlar Akademisi ( Akademie der Kunste])"nde ileri kompozisyon dersleri verdi. Bu dönemde "İmparatorun Lider şarkıları (Kaiserliederbuch)" adlı popüler şarkıları besteledi ve bunları 1906da "Erkek Korosu için Popüler Şarkılar (Volksliederbuch für Männerchor)" adıyla bastırdı. 1909da resimli bir kitap olarak bestelediği çocuk şarkılarını "Sang und Klang furs Kinderherz, eine Sammlung der schönsten Kinderlieder" adı ile bastırdı. 5 ocak 1912de Humperdinck bir ciddi enfraktüs geçirdi ve ölümden kurtulmakla beraber sol eline sürekli bir inme indi. Buna rağmen müzik bestelemeye devam etti ve hazırlamakta olduğu "Gaudemaus" adlı operayı oğlu Wolfram'ın yardımı ile 1918de bitirmeyi başardı. 1921'de oğlu Wolfram'ın yeni olarak "Neustrelitz"'de tiyatro direktörü olarak yapımladığı Carl Maria von Weber'in "Der Freischutz" adlı operasının temsilini seyir için gitti. Bu eser temsil edilmekte iken bir kalp krizi geçirdi ve ertesi gün 27 Eylül 1921de geçirdiği yeni bir kalp krizi sonucu hayat gözlerini yumdu. Engelbert Humperdinck'in mezarı Berlin yakınlarında olan "Sudwestkirchhof Stahnsdorf" mezarlığındadır. F1 2000 (anlam ayrımı) F1 2000 ÅŸu anlamlara gelebilir: 2010 Avrupa Atletizm Şampiyonası'nda Türkiye Türkiye, İspanya'nın Barselona şehrinde düzenlenen 2010 Avrupa Atletizm Şampiyonası'na 8 erkek ve 13 kadın olmak üzere toplam 21 atletle katılmıştır. Kazandığı üç altın bir gümüş madalya ile 50 katılımcı ülke arasında genel sıralamada Avrupa beşincisi olarak tarihinin en büyük başarısını yaşadı. Bu şampiyonada Türk atletlerden Alemitu Bekele 5000 metre'de şampiyona rekoru ve Nevin Yanıt 100 metre engelli'de Türkiye rekoru kırdılar. Ayriyeten yüksek atlamada Burcu Ayhan 1.92 metrelik derecesiyle 23 yaş altı Türkiye rekorunu kırarak tüm atlama branşları içinde Avrupa Şampiyonası'nda finale çıkabilen ilk Türk atlet oldu . Alva Myrdal Alva Reimer Myrdal (31 Ocak 1902, Uppsala - 1 Şubat 1986, Ersta), İsveçli diplomat ve siyasetçidir. 1982 Nobel Barış Ödülü'nü Meksikalı Alfonso García Robles ile paylaşmıştır. 1949-50 arasında Birleşmiş Milletler Sosyal Refah Bölümünün müdürlüğünü yaptı. 1951'de UNESCO Sosyal Bilimler Bölümünün başkanlığına getirildi. 1955-61 yılları arasında Hindistan, Birmanya ve Seylan'da önce orta elçi, daha sonra da büyükelçi olarak görev yaptı. 1961'de İsveç dışişleri bakanına silahsızlanma konusunda danışmanlık yapmakla görevlendirildi. Ertesi yıl İsveç Sosyal Demokrat Partisi'nden parlamentoya seçildi ve Cenevre Silahsızlanma Konferansı'nda İsveç heyetine başkanlık etti. 1966'da silahsızlanma ve kilise işlerinden sorumlu devlet bakanı oldu ve 1973'e kadar bu görevde kaldı. Silahsızlanma konusunda birçok yazı yazan ve konferanslar veren Myrdal, 1982 Nobel Barış Ödülü'nün yanı sıra 1970'te eşi Gunnar Myrdal ile birlikte Batı Almanya Barış Ödülü'nü, 1980'de Albert Einstein Barış Ödülü'nü, 1981'de de Cavaharlal Nehru Ödülü'nü aldı. Myrdal'ın "The Game of Disarmament: How the United States and Russia Run the Arms Race" adlı bir kitabı vardır. Stephen Thomas Erlewine Stephen Thomas Erlewine (d. 18 Haziran 1973) allmusic sitesinin uzman yazarıdır. Birçok sanatçının sitede bulunan biyografisini ve albüm eleştirilerini Erlewine kaleme almakta ve ayrıca serbest yazarlık da yapmaktadır. Ann Arbor temelli grup Who Dat?'in baş elemanı ve gitaristidir. Erlewine, All Music Guide kurucusu müzisyen Michael Erlewine'in kuzenidir. Michigan Üniversitesi'nde okuduğu dönemde okul gazetesi "The Michigan Daily"nin bir süre (1993-94) müzik editörlüğünü ve daha sonra (1994-95) sanat editörlüğünü üstlendi. "All Music Guide to Rock: The Definitive Guide to Rock, Pop, and Soul" ve "All Music Guide to Hip-Hop: The Definitive Guide to Rap & Hip-Hop" kitapları üzerinde de katkısı bulunmaktadır. Mustafa Ã–zkafa Mustafa Özkafa (d. 1959, Konya), harita mühendisi, 1999-2004 yılları arasında Konya Büyükşehir Belediye Başkanlığı görevini yapmıştır İlkokulu Konya'da tamamladıktan sonra, yüksek öğrenimini Selçuk Üniversitesi Mühendislik ve Mimarlık Fakültesinde yaptı ve Selçuk Üniversitesinden Harita Mühendisi olarak mezun oldu. Siyasi hayatına Refah Partisi ile başlayan Özkafa, partinin değişik kademelerinde görev yaptıktan sonra, Refah Partisi Selçuklu İlçe Başkanlığı görevini üstlendi. 1989 Mahalli Seçimlerinde Refah Partisi tarafından Karatay İlçe Belediye Başkanlığı’na aday gösterilen Özkafa, yüzde 46’lık bir oy yüzdesiyle Karatay Belediye Başkanlığı’na seçildi. Özkafa, 1994 yerel seçimlerinde yüzde 65 oy oranı ile aynı göreve devam etti. 18 Nisan seçimlerinde yüzde 48 oy oranı ile Konya Büyükşehir Belediye Başkanlığı’na seçildi. En İyi Erkek Pop Vokal Performansı Grammy Ödülü Her yıl düzenlenen Grammy Ödülleri'nin En İyi Erkek Pop Vokal Performansı kategorisindeki ödülü 1966'dan 2011'e kadar verilmekteydi. 2012 yılında bu kategori kaldırılarak yerine En İyi Solo Pop Performansı ödülü verilmeye başlandı. En İyi Pop Vokal Albüm Grammy Ödülü En İyi Pop Vokal Albüm Grammy Ödülü, 1958den bu yana ilk başlarda Gramofon Ödülleri olarak da isimlendirilen Grammy Ödülleri tarafından dağıtılan bir ödüldür. Yılın en iyi pop müzik tarzını barındıran albüm kaydını yapan sanatçılarına verilir. Ödülün verileceği isim National Academy of Recording Arts and Sciences tarafından, albüm satışları ve liste konumları göz önüne alınmaksızın; sanatsal başarı, teknik yeterlilik ve albümün endüstrideki toplam mükemmelliği göz önüne alınarak belirlenir. En İyi Pop Vokal Albüm Grammy Ödülü, ilk kez 1968 yılında En İyi Modern Albüm adı kullanılarak "Sgt. Pepper's Lonely Hearts Club Band" albümünün sahibi The Beatlesa verildi. Daha sonra, kategorinin adı En İyi Pop Albümü olarak değiştirildi ve bu değişimin yapıldığı 1995 yılına kadar kategori kapsamında ödül dağıtımı kesildi. 2001de kategorinin adı En İyi Pop Vokal Albümü olarak değiştirildi. 2012 yılı itibarıyla hiçbir sanatçı, birden fazla En İyi Pop Vokal Albüm Grammy Ödülü kazanamadı. Adaylıklarda en çok adı geçen sanatçıların başında Madonna ve Sarah McLachlan gelmektedir. Ödüllerden altısı Birleşik Krallıktan, ikisi Kanadadan çıkan sanatçılara verilse de, en çok ödül kazanan sanatçılar Amerikadan çıkan sanatçılardır. Her yıl, o yıl düzenlenen Grammy Ödülleri hakkındaki maddeye bağlantılıdır. James Johnson James Patrick Johnson (d. 20 Şubat 1987), National Basketball Association (NBA) takımlarından Toronto Raptors forması giyen Amerikalı profesyonel basketbolcudur. 2009 NBA Seçmeleri'nde Chicago Bulls tarafından 16. sırada seçilmiştir. 2.06 metre boya sahip oyuncu, 112 kilogram ağırlığındadır. Johnson, 2 yıllık Wake Forest Üniversitesi kariyerinde 61 maçta yer aldı. 14,8 sayı, 8,3 ribaund ortalamaları ile oyndı. 2 kez All-ACC üçüncü takımına seçildi. 2008 yılında ACC yılın çaylağı ödülünde ikinci sırada yer aldı. 2009 NBA Seçmeleri'nde Chicago Bulls tarafından 1.tur 16.sırada seçilen Johnson, NBA yaz ligini 16 sayı ortalama ile tamamladı. Bulls ile ilk yılında 65 maçta görev aldı. Bunların sadece 11 maçında sahaya ilk beş olarak çıktı. Sezonu 3,9 sayı, 2 ribaund ortalama ile tamamladı. Beyaz Lezyonlar Oral mukozanın beyaz lezyonları multifaktoriyel grup bozukluğu olup, rengi değişmiş epitelyel yüzeyden geçen ışığın dağılmasıyla oluşur. Oral beyaz lezyonların tanısı ve ayırıcı tanısı, tıbbi özgeçmiş, klinik incelemeler ve laboratuvar testlerine dayandırılarak yapılmalıdır. André Clot André Clot (9 Kasım 1909, Grenoble - 2002), Fransız gazeteci, tarihçi ve yazar. André Clot 1936-1942 yılları arasında "Agence Havas" isimli haber ajansında, 1943-1945 yıllarında "Radio-Brazzaville" radyosunda ve 1945'ten emekliye ayrılana kadar "Agence France-Presse'de" çalışmışdır. André Clot yıllarca Türkiye'de yaşamıştır. İslam tarihi ve kültürüyle ilgili yazıları bulunur. Beni Unut/Ã‡akra Beni Unut/Çakra, Serdar Ortaç'ın 8. stüdyo albümüdür. Albümde 14 şarkı bulunmaktadır ve hepsinin sözleri Serdar Ortaç'a aittir. Albüm Emre Plak etiketiyle satışa sunulmuştur. 2002 yılının en çok satan albümü olan Çakra'daki bütün parçaların aranjesini Suat Aydoğan yapmıştır. Ayrıca albümün en önemli slow'larından biri olan "İsmi Lazım Değil" parçasının besteside Suat Aydoğan'a aittir. Albümün ilk videosu büyük ilgiyi gören "Beni Unut"a yapılırken devamında "Canıma Minnet" ve "İsmi Lazım Değil" isimli parçalarda kliplendirilmiştir. Kara Kedi (albüm) Kara Kedi, Serdar Ortaç'ın Emre Grafson Müzik etiketiyle çıkardığı 13. stüdyo albümüdür. Albümde 17 şarkı bulunmaktadır ve hepsinin sözleri Serdar Ortaç'a aittir.Albümün müzik direktörlüğünü Emre Plak yapmıştır. İlk video klip çalışması "Poşet"