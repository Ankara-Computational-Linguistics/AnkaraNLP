29 Ağustos 886) imparatorluğu gasp etmiş Ermeni asıllı bir kişi olup 867 ile 886 döneminde Bizans imparatoru olmuştur. Trakya'da bir basit köylü ailenin çocuğu olan Basileios, Konstantinopolis'e gelip çeşitli şahsi hizmetlerde bulunmuş; güreşciliği dolayısıyla imparator III. Mihail'in gözüne girip imparatorun şahsi arkadaşı ve muhafızı olmuştur. İmparator'un gözdesi ve metresi olan bir kadınla, imparatorun isteğiyle evlenmiş ve bu evlilik sırasında da imparatorun Basileios'un eşi ile olan ilişkisi kesilmemiştir. Bu ilişki nedeniyle Basileios kendine rakip olanları ortadan kaldırtmış; yüksek Sezar rütbesine erişmiş; 866'da III. Mihail'e ortak imparator olmuştur. 867de imparator III. Mihail'e karşı yaptığı başarılı bir suikast ile tam yetkili olarak imparatorluğu eline geçirmiştir. Basileios imparatorluk döneminde de üstün devlet idareciliği yeteneklerini göstermiş; hem imparatorluk siyasal gücünün tekrar zirveye erişmesine hem de Bizans sanatında "Makedon Rönesansı" adı verilen bir yenilik akımına kaynak olmuştur. Zamanında ve sonradan Bizanslılar tarafından en büyük imparatorlar listesinin başında geldiği kabul edilmiştir. Kurmuş olduğu Makedonyalılar Hanedanı saltanat döneminin Bizans için çok görkemli ve en refahlı bir çağ olduğu kabul edilmektedir. Basileios Trakya'da, o zaman Adrianopolis (Edirne) merkezli Makedonya bölgesinde doğmuştur. Ailesinin Ermeni asıllı olduğu genellikle kabul edilmektedir. Bazı tarihçiler Basileios'un ana dilinin Ermenice olduğunu ve hayatının sonuna kadar Ermenilere özel bir aksanla Rumca konuştuğunu bildirmişlerdir. Diğer tarihçiler ise, özellikle Arap tarihçiler, Basileois'un Slav asıllı olduğunu yazmaktadırlar. Ama bu iddiaya karşıt olarak Arapların Balkanlar doğumlu her kişiyi Slav asıllı gördükleri ifade edilmiştir. Bazı kaynaklar Basileois'un ailesi ile Bulgar Kralı Krum tarafından esir alınarak Bulgar topraklarına taşındıklarını, Basileois'un Bulgar idaresinde kölelik altında 836'ya kadar yaşadığını ve bu tarihte birkaç yoldaşı ile Trakya'nın Bizans idaresi altında bulunan kısmına kaçtığını yazarlar. Basilieous Konstantinoopolis'e gelip, İmparator III. Mihail'in dayısı olan "Caesar" unvanlı Bardas'ın yakın akrabası olan Theophilitzes'in hizmetine girdiği ve bir seyis olarak onun ahırında çalıştığı bildirilir. Bu işi yaparken Patras şehrini işvereni ile ziyaret etmekte iken o şehirdeki kadınların, özellikle yaşlı olan Danielis'in dikkatini çekmiş; bu kadının hizmetine girmiş ve onun vasıtası ile bir şahsi servet edinmiştir. Bu zamana kadar Basilieous'un ilgisi atlara, güçlü fiziği ile güreşçiliğe ve servetli yaşlı kadınlara dönüktü. Bu sıralarda katıldığı bir amatör güreş müsabakasında karşılaştığı her rakibini yenmekle ünü bilinen bir Bulgar şampiyon güreşçiyi yenmesi sonucu bu müsabakayı seyreden imparator III. Mihail'in gözüne girmiştir. Rezil rüsva yaşamı; etrafına topladığı serseri kişiler grubu ve devamlı sefahat alemleri yapması ile, kendine verilen "Sarhoş" unvanına çok uyan imparator III. Mihail, Basilieos'u kendine bir sefahat arkadaşı olarak seçmiş; ona kendi güreş şampiyonu ve şahsi koruyucusu ("parakoimomenos") olarak görev vermiş ve bundan sonra devamlı Basilieos imparatorun maiyetinde bulunmuş ve ilgisini siyasete yöneltmiştir. 865 civarlarında imparator III. Mihail'in emirlerine uyan Basileous, karısı olan Maria'dan boşanmış ve imparatorun uzun zamandır gözdesi ve metresi olan "Eudokia İngerina" adlı bir kadın ile evlenmiştir. Fakat Basileios ile Eudokia İngerina'nın evlenmeleri ile birlikte, imparator Mihail ile metresi Eudokia İngerina arasındaki yakın ilişki kesilmemiş ve devam etmiştir. Basileios'un bu evliliği ile Eudokia İngerina güya kocası Basileios'un yanında yaşamak üzere saraya yerleşmiş ve Mihail'in devamlı yanında olabilmiştir. Çok genel olarak, Basileios'un Eudokia İngerina'dan birinci oğlu olarak kabul ettiği; imparator olduktan sonra varis kabul ettiği ve Basileios'un imparator olup ölümünden sonra onun yerine tahta geçen VI. Leon Bilge Basileios'un oğlu değildir ve III. Mihail'in oğlu olduğu kabul edilmektedir. Basileios'un da bunu bilip kabul ettiği; Leon'u bu nedenle hiç sevmediği bilinmektedir. Împarator bu sefih hayatı yaşarken imparatorluğun gerçek idaresi Sezar unvanını taşıyan imparatorun dayısı Bardas'ın elindeydi. Basileios imparator ile yakınlığını ve onun üzerinde etkisini artırmaya başlayınca Basilieos ile Bardas arası iyice açılmaya başladı. 865'te bu rekabet o kadar fazla yüksek seviyeye erişti ki, Bardas ertesi ilkbahar için planladığı Girit adasını eline geçirip Girit Emirliği'ni kuran Araplar üzerine yapılacak seferden vazgeçtiğini açıkladı. Fakat 21 Mart 866'da Bardas ve Basileios dini bir ayinle birlikte bir dostluk anlaşması imzaladılar. Bunun üzerine Paskalya yortusundan sonra Bizans ordusu başlarında imparator, Bardas ve Basileios olmak üzere sefere çıktı ve karadan Miletus şehrine geldi. Buradan gemilerle Girit'e gidilmesi planlanmıştı. Bu ordunun deniz seferine çıkmasından bir akşam önce 21 Nisan 866'da imparator çadırında yapılan bir ziyafetten sonra Basileios kendi kılıcı ile Bardas'ı herkes önünde öldürdü. İmparator bu suikastın amcası Bardas'ın ihanet içinde olması ve imparatorluğu kendisi üzerine almak niyetinde olması nedeniyle adilce yapıldığını ilan etti. Böylece açılan Sezar görevini de Basileios üstlendi. Bu haberi alan Konstantinopolis Patriği, eski Sezar Bardas'ın bu şekilde öldürülüp ortadan kaldırılmasını kabul etti; ama ordunun Girit seferi'ne gitmeyip geri dönmesini tavsiye etti. Böylece Bizans ordusu planlanan bu seferi bırakarak başşehre döndü. Fakat Basileios'un siyasi ilerlemesi daha bitmemişti. 26 Mayıs'ta Aya Sofya'da yapılan bir törenle Basileious ortak imparator ilan edilip Patrik tarafından taç giydirildi. Bu ortak imparatorluk on sekiz ay sürdü. İki imparator bu sırada ortaya çıkan Franklar'ın kralı ile olan ilişkiler ve dinsel sorunlarla uğraştılar. Mihail gittikçe sefih hayata daha da dalmaya başladı. Ayık olduğu zamanlarda da sadece hipodromda at yarışları ile ilgileniyordu. At yarışı için özel bir takım topladı, bu takıma halkın serseri saydığı birçok genci yerleştirdi ve çok süslü ahırları ve geniş at yetiştirme pistleri olan yeni bir saray yaptırdı. O zamana kadar arkadaşı olan Basileios'un serzenişlerini dinlememeye ve at arabası yarışçılarından yeni gözde arkadaşlar bulmaya başladı. Basileios kendinin iktidar gücünü kaybedeceğinden korkmaya başladı ve III. Mihail'e karşı bir komplo hazırladı. Sonunda 23/24 Eylül'de özel at yarışı için, yeni yapılmış olan sarayda bulunan imparator, Basileios ve Evdikiya'nın katıldığı bir yemek aleminden sonra sarhoş olarak kendi odasına geçildi. Gecenin geç saatlerinde Basileios 7 kişilik bir grup başında İmparator'un yatak odasını bastı. İmparatorun önce ellerini kestiler ve sonra Basileios'un kuzeni onu öldürecek olan son kılıç darbesini vurup III. Mihail'in hayatına son verdi. Sonra Basileios Haliç'i geçerek büyük saraya gidip tam yetkili imparator olarak göreve başladı. I. Basileios ortaya çıkardığı Makedonyalılar Hanedanı adlı yeni hanedanla Bizans İmparatorluğu tarihinde yeni bir çağ açmıştır. Bu hanedanın hüküm sürdüğü dönemde Bizans İmparatorluğu arazileri genişletilmiştir ve Bizans İmparatorluğu Avrupa'da en nüfuzlu siyasi güç olmuştur. Kendi ailesinin yeni bir hanedan olarak imparatorluk tahtında devam etmesi maksadıyla I. Basileios 869'da büyük oğlu Konstantinos'u ve 870'te ise ikinci oğlu Leon'u ortak imparator ilan etti ve onlara taç giydirtti. Basileios döneminde -I. Justinianus döneminden sonra ilk defa olarak- Bizans-Roma kanunları yeniden sistematik olarak toplanıp birleştirilmiştir. Bu yeni toplanan kanunlar sistemine "Basilica" adı verilmekte ve bu sistem 60 tane kitap ile "Prochiron" ve "Epanagoge" olarak anılan daha küçük özet hukuki danışma kitaplarından oluşmaktadır. Bu temel Roma-hukuku eserleri VI. Leon Bilge döneminde tamamlanıp bitirilmiştir. Basileios devlet maliyesini çok ustalıklı şekilde kullanmış ve özel savurgan harcamalardan ve yüksek vergilendirmeden kaçınmıştır. Buna rağmen Basileios döneminde, yine I. Justinianus döneminden özenilerek, Konstantinopolis'un imarına önem verilmiş ve şehirdeki çok sayıda eski eser restore edilip güzelleştirilmiş ve yeni mimari eserler inşa ettirilmiştir. Yapılan yeni mimari eserlerden en iyi bilineni Nea Ekklisia adlı büyük basilikadır. Ne yazıktır ki Basilieos'un dönemi eserlerinden şu anda İstanbul'da hiç nişane kalmamıştır. Basilieos'un dinsel sahada politik stratejisi Roma'da bulunan papa ve idaresi ile iyi ilişkilerin kurulup devam ettirilmesi olmuştur. Basilieos tahtı eline geçir geçirmez, ilk işi Roma ile çok kötü ilişkileri olan Konstantinopolis Patriği Fotios'u yerinden uzaklaştırmak ve yerine Papa II. Adrian ile iyi ilişkisi olan İgnatios'u geçirmek olmuştur. Fakat Basileios Roma kilisesi ve Papa'ya fazla taviz vermekten kaçınmıştır. Yeni kurulan Bulgar Kilisesi'ni Papa direkt kendine bağlamak istemesine karşın, Basileios'un desteği ile Bulgar Kralı I. Boris Bulgar Kilisesi'ni Konstantinopolis Patrikliğine bağlamıştır. Fakat İgnatios öldükten sonra Konstantinopolis Patriği olarak yeniden Fotios göreve getirilmiş ve Roma-Konstantinopolis kilise ilişkileri sanki buzluğa konulmuştur. Basileios döneminde kilise ve devlet birbirini devamlı korumuştur. Örneğin Patrik Fotios tarafından hazırlanan ve içeriği çok geniş olarak yayımlanan yeni bir şecere listesi ile Basileios'un sülalesinin basit köylülerden gelmediği ama Ermenistan kralları "Arşakuni Hanedanı"ndan geldiği ilan edilmiştir. Basileios döneminde Doğu Anadolu'da Bizans Arap sınırında yerleşmiş Paulusçuluk mezhebine inananlara karşı dinsel asıllı savaşlar devam etmiş ve hatta daha şiddetlenmiştir. 856'da Divriği (o zamanki Tephrike) civarında yerleşip o kaleyi üs alan Paulusçular, Abbasi Araplarla müttefik olarak Bizans arazilerine hücumlarda bulunmaktaydılar. Başlarında bulunan Chrysoceres adlı dinsel-siyasî lider idaresindeki Paulusçu ordular bu hücumlarda İç Anadolu'da ilerlediler; birçok Bizans şehrini tahrip edip 867'de ta İznik (o zamanki Nicea) ve Efes'e kadar akıncı hücumlarını ilerlettiler. Birçok Bizans papazını esir alarak geriye kendi arazilerine köle olarak götürdüler. 868'de İmparator Basileios Petrus Siculus adlı bir elçiyi bir barış imzalamak için ve özellikle köle olarak alınmış Bizanslı papazları kurtarmak hedefiyle Paulusçuların üssü olan Divriği'ye gönderdi. Burada 9 ay kalan Petrus derin gözlemler yaptı ve dönünce de Paulusçuların hayatlarını ve tarihlerini kendi Tarihi'nde yazdı. Fakat bu müzakereler çıkmaza girerek bir barış anlaşması imzalamak imkânı olmadı. Savaş yeniden başlayıp Basileios, damadı olan general Kristof komutası altında bir Bizans ordusunu Paulusçular üzerine sevketti. Bu ordu 872'de Paulusçuların lideri Chrysoceres'i öldürmeyi başardı ve Paulusçuların askeri gücünü kırdı. Fakat diğer Paulusçular daha barışçıl olarak Bizans arazilerinde yaşamaya devam ettiler ve hatta V. Konstantinos tarafından Balkanlara göç ettirilerek Slav barbar kavimlere karşı sınır bekçileri olarak kullanıldılar. Basileios zamanında Araplarla Doğu Anadolu'da sınır hücumları karşılıklı olarak devam etmekle beraber bunlar önemli bir sonuç çıkarmadı. Ancak 280 yıldır bir Kıbrıs Arap-Bizans Kondominiyumu şeklinde idare edilen Kıbrıs adasını 868'de Bizans'lılar tekrar işgal ettiler ama bu işgal ancak 7 yıl sürüp sonunda ada yine Arapların eline geçti. Batı'da Basileios, Kutsal Roma Germen İmparatoru II. Louis ile ittifak kurarak Araplara karşı mücadeleye girişti. 870'te 139 kadar gemiden oluşan bir Bizans donanma filosu Arapların Adriyatik Denizi'nde kıyılara yaptıkları hücumları önlemek üzere bu denizde faaliyet gösteren Arap korsan gemilerine karşı gönderildi. 871'de karadan II. Louis Bari şehrini Araplardan geri aldı ve sonunda 876'da bu şehir Bizans idaresi altına geçti. Fakat Sicilya'da Bizans idaresi daha da zorlandı. 878'de önemli bir Bizans şehri olan Siraküza Arap Sicilya Emirliği eline geçti. Bunda Basileios'un bir hatası olduğu yazılmaktadır; Siraküza'yı destek için gönderileceklerine Bizans donanma gemileri İstanbul'a yeni yapılan Nea Ekklisia isimli kiliseye mermer taşımak için emir almışlardı. Fakat ana İtalya'daki Bizans generali Yaşlı Nikiforos Fokas 880 yılında Kalabriya'nin büyük bir kısmını ve Taranto'yu Araplardan almayı başardı. Böylece İtalya'da bulunan Bizans toprakları için yeni bir çığır açılmış oldu. Basileios zamanında bu başarılarla Bizanslılar Güney İtalya'da, Akdeniz'in bu kısmında ve Adriyatik Denizi'nde yeniden en önemli güç oldular. Basileios büyük oğlu olan Konstantinos'u çok beğenmekte; onun kendini takip eden imparator olacağını beklemekte ve bu nedenle bu oğluna devlet idaresinde tecrübe kazanması için çeşitli önemli görevler vermekte idi. Fakat 879'da Konstantinos hiç beklenmedik bir şekilde öldü. Basileios bu kaybını çok fena karşıladı ve etrafındakiler yaşama ve idare etme gücünü kaybettiğini yazmaktadırlar. Bu sefer ikinci oğlu olan Aleksandros'a büyük önem vermeye başladı. Buna karşılık, gerçekte III. Mihail'in oğlu olduğunu sandığı ama resmen kendi oğlu olarak görülen Leon ile geçinememekteydi. Basileios'un nasıl öldüğü de çok gizemlidir. Apamea Myrleanos (şimdiki Mudanya) yakınlarındaki av köşkünden Ağustos 886'da bir sürek avına iştirak etti. Zamanın tarihçileri bu sürek avında ortaya çıkan bir kaza sonucu öldüğünü söylemekle yetinirler. Fakat Simon Logothete ve bir diğer adı bilinmeyen tarihçi bazı ayrıntıları verirler. Bu avda kendisine refakat eden Fergana'lı Türk asıllı özel muhafızlara rağmen Basileios yalnız başına bir büyük geyiği su içerken görmüş; bu geyik kaçacağına ona hücum etmiş; Basileios'u kemerinden büyük boynuzlarına takarak atından düşürüp epeyce uzun bir mesafe (20 km kadar) onu ormanda sürüklemeye başlamış, sahipsiz kalan atının geri dönmesi ile Ferganalı Türk muhafızları onu aramaya koyulmuşlar ve bir Ferganalı muhafız geyiği kılıcıyla öldürerek imparatoru boynuzlardan kurtarmıştır. Ancak Basilieos aklı başına gelince kendini öldürme niyeti olduğu kuşkusuyla bu muhafızı hemen idam ettirmiştir. Basilieos saraya getirilerek çok ciddi mide kanaması ile 9 gün daha yaşadıktan sonra 74 yaşında 29 Ağustos 886'da gözlerini hayata kapamıştır. Bu gizemli, inanılmayacak kadar acayip olaylar sonunda ölümüne nedenin bir komplo olabileceği söylentileri tarihlere geçmiştir. Bunlara göre av sırasında kendisini aramaya koyulan Fergana'lı Türk muhafızları birliğinin komutanının, İmparatorun oğlu ve onun yerine geçen varisi Leon'un Ermeni metresi olan kızın babası "Stylian Zautes" olup; bu kişinin Leon döneminde önemli mevkilere geldiği bildirilmekte ve bu kişinin Basileios'u öldürdüğü iddia edilmektedir. I. Basileios ve birinci karısı Maria'nın birkaç çocuğu olmuştur ve bunlardan ismi bilinenleri şunlardır; İmparator III. Mihail'in gözdesi ve Basileious'un ikinci karısı olan Eudokia İngerina ile I. Basileios'un resmen üç oğlu olmuştur: Pianezza Pianezza, (Piyemonte lehcesi: "Pianëssa") kuzey-bati İtalya'nın Piyemonte bolgesinde Torino ilinde, bir kent ve bir komün. Torino şehrinin 12 km kuzeybatısında yer almaktadir. Pianezza'nın belediye sınırları içinde nüfusu (21.07.2009 itibarıyla) 13.762 kişidir. 19.yy. ve 20. yüzyılda Pianezza'nın nüfusunun komün sınırları içinde gelişmesi şu gösterimde izlenebilir: Pianezza komünü şu komünlerle sınır komşusudur: Alpignano, Collegno, Druento, Rivoli, San Gillio Salvador Novo Salvador Novo López (30 Temmuz 1904 – 13 Ocak 1974) Meksikalı yazar, şair, oyun yazarı, çevirmen, televizyon sunucusu, girişimci ve doğum yeri olan Meksika kentinin resmî tarihçisi. Tanınmış bir entelektüel olmanın yanı sıra Novo, siyaset, medya, sanat gibi alanlardan etkilendi. Novo, kendi eşcinsel kimliğini açıklamasına ortam bırakmayan ve 20. yüzyıl Meksika'sında yaygın bir durumda olan muhafazakâr Katoliklik ve maçoluk gibi akımlara baş kaldırmasıyla bilinir. Ancak yine de Meksika hükûmeti tarafından kabul edilen Novo, burada resmî kültürel yazılar yazdı ve Meksika Dil Akademisi'nde yer aldı. Ayrıca Meksika'daki bir televizyon kanalında da sunuculuk yaptı. Hayatının sonlarına doğru saçlarını parlak bir turuncuya boyayan, dikkat çeken yüzükler takan ve renkli kıyafetler giyen Novo; bu bağlamda Oscar Wilde ile sıklıkla karşılaştırıldı. Ancak Wilde'dan farklı olarak Novo, sürekli olarak dışlanmak yerine, sevilen ve kabul edilen bir sanat ve medya ismi olarak kaldı. Ancak yine de bazı sektörlerdeki belli başlı isimler, Novo gibi eşcinsel bir ismin hükûmet ve medya ile bu kadar yakın tutulmasını eleştirdi. Novo, nükteleriyle sıklıkla dikkat çekerdi. Öldükten sonra da, Meksika kentinin resmî tarihçiliğini yaptığı için, yaşadığı sokağa kendi adı verildi. Alpignano Alpignano, İtalya'nın Piyemonte bölgesinin Torino ili'ne bağlı olan bir komündür. Torino şehrinin 15 km batısında konumlanmıştır. Beldenin alanı 11,95 km²'dir. Alpignano'nin belediye sınırları içinde nüfusu (1.08.2007 itibarıyla) 17.210 kişidir. Fakat komun Torino şehrinin 15 km batisinda bulunan bir Torino varosudur. 19. ve 20. yüzyılda Alpignano'nin nüfusunun komün sınırları içinde gelişmesi şu gösterimde izlenebilir: Alpignano komünü şu komünlerle sınır komşusudur: Caselette, Collegno, Pianezza, Rivoli, San Gillio, Val della Torre Alpignano şu kentlerle kardeş belde bağlantısı kurmuştur: L'Année Sociologique L'Année Sociologique, 1898 yılında Fransız sosyolog Emile Durkheim tarafından kurulan dönemlik bir sosyoloji yayınıdır. Dergi 1925 yılına kadar yıllık bir şekilde L'Année Sociologique ismi ile, 1934 - 1942 arasında ise "Annales sociologiques" ismi ile yayına devam etmiştir. Durkheim için, bu yayın kendi düşüncelerinin ya da öğrencilerinin veya başka araştırmacıların çalışmalarının, kendisi tarafından kurulan yeni sosyolojik anlayış içerisinde yayılması için bir araçtır. Sonuç olarak, bu dergi 20. yüzyılın ilk 20 senesinde bu grubun çalışmaları ile oluşturulan kendine özgü yaklaşımın etkisi altındaydı. L'année sociologique'in katılımcıları arasında Émile Durkheim, Paul Fauconnet, Célestin Bouglé, Marcel Mauss, Henri Hubert, Robert Hertz, Maurice Halbwachs ve François Simiand'ı sayabiliriz. Shichi-Go-San "Shichi-Go-San" festivalinin, Heian Dönemi'nde saray soylularının çocuklarının orta çocukluk dönemine geçişini kutlamak için başladığı söylenir. Üç, beş ve yedi yaşları, tek rakamların şanslı olduğunu söyleyen Japon nümerolojisi ile tutarlıdır. Festival Kamakura Dönemi'nde ayın onbeşinde kutlanmaya başladı. Zamanla bu gelenek samuray sınıfına da geçti ve böylece bazi ritüeller de eklendi. Üç yaşına kadar kafaları tıraş edilen erkek çocukların saçlarını uzatmalarına izin veriliyordu. Beş yaşına gelen erkek çocuklar ilk defa hakama giyerken, yedi yaşına gelen kız çocuklar da kimonolarını bağlamak için kullandıkları basit kuşaklar yerine geleneksel obi kullanmaya başlıyorlardı. Meiji Dönemi'ne gelindiğinde festival halk arasında da kutlanmaya başlamış ve kötü ruhları uzaklaştırıp uzun ve sağlıklı bir yaşam dilemek için tapınakları ziyareti içeren günümüz ritüeli de eklenmiştir. Geleneksel uygulama Meiji Dönemi'nden sonra çok az değişmiştir. Saç ile ilgili ritüel artık göz ardı edilirken, üç ve beş yaşında erkek çocukları ile üç ve yedi yaşındaki kız çocukları tapınakları ziyarete gitmek için kimono giymeye devam ederler. Üç yaşında kızlar genelde kimonoları ile birlikte bir çeşit ceket olan "hifu" giyerler. Bazı çocuklar Batılı tarzı resmî giysiler de giyebilir. Günümüzde geçerli uygulamalardan birisi fotoğraf çekmektir ve "Shichi-Go-San" çocukların fotoğrafını çekmek için çok bilinen bir gündür. "Shichi-Go-San" festivalinde çocuklara ("bin yıl şekeri" anlamında) verilir. Chitose Ame uzun ve ince, kırmızı ve beyaz bir şekerlemedir ve sağlıklı büyüme ile uzun yaşamı sembolize eder. Üzerinde turna ve kaplumbağa resmi olan paketler içinde çocuklara verilir. Bu hayvanlar Japonya'da uzun hayatı simgeler. Chitose Ame plastiğe benzeyen ama yenebilen ince ve şeffaf pirinç kağıdı ile sarılır. Van İsyanı (1915) 1915 Van İsyanı ya da İkinci Van İsyanı (Ermenice: "Վանի Հերոսամարտ"), I. Dünya Savaşı sırasında Osmanlı İmparatorluğu'nun Van Vilayeti sınırları içindeki Ermenilerin çıkardıkları isyandır. Olayların süresi, Van Vilayeti'nin diğer bölgelerinde daha önce başlamış olmalarıyla birlikte, Van merkezine yayıldıkları süreyi esas alarak 19 Nisan-6 Mayıs 1915 arası olarak kabul edilmektedir. 1862 Osmanlı nüfus sayımına göre Van Vilayeti'ndeki toplam nüfus 418.700 iken; bu nüfusun 209.100'ü Müslüman, 209.600'ü Hıristiyandı. 1890 Osmanlı nüfus sayımı ise vilayetteki toplam nüfusu 430.000 olarak gösterirken, Ermenilerin nüfusunu 79.998 olarak vermektedir. Bu sayıma göre Ermeniler; Van şehrinin %35'ini, Erciş'in %64'ünü, Çatak'ın %37'sini, Başkale'nin %18'ini, Bahçesaray'ın %48'ünü oluşturmaktaydı. Diğer taraftan 1885 yılı sonlarında, Van'da yaşayan Ermeniler tarafından Armenakan partisi kuruldu. Bu parti, bölgedeki Ermenilerin Osmanlı İmparatorluğu'ndan bağımsızlığını kazanmasını amaçlamaktaydı. 1887'de, Cenevre'deki Marksist Ermeniler tarafından kurulan Hınçak partisinin amacı, Anadolu'daki Ermenilerin siyasî ve millî bağımsızlığını sağlamaktı. Bu parti adını, 1890 yılında İhtilâlci Hınçak Partisi olarak değiştirdi. 1890 yazında, Tiflis'te kurulan Taşnaksutyun partisinin 1892'de açıklanan programına göre; isyan çıkararak, ihtilâlci çeteler kurarak, halkı silâhlandırarak, hükûmet yetkilileri ve kurumları ile muhbir ve hainlere karşı hareketler düzenleyerek bölgedeki Ermenilere bağımsızlığını kazandırma, partinin esas ilkeleriydi. 1894-1895'te çıkan Sason İsyanı ile yaşanan olaylar, uluslararası platforma taşındı. Kurulan milletlerarası Tahkikat Komisyonu, 20 Temmuz 1895'te yayınladığı raporunda Sason olaylarında Ermenilerin masum olmadığını açıkladı. 1895 yılında, özellikle Hınçak komitesi üyelerinin kışkırtmaları sonucu İstanbul, Divriği, Trabzon, Eğin, Develi, Akhisar, Erzincan, Gümüşhane, Bitlis, Bayburt, Urfa, Erzurum, Diyarbekir, Siverek, Malatya, Harput, Arapkir, Sivas, Merzifon, Maraş, Muş, Kayseri, Yozgat ve Zeytun'da birtakım olaylar çıktı. Bu olaylarda Türklerin yanı sıra, ayaklanmalara katılmayan Ermenilere karşı da cinayetler işlendi ve kundaklama faaliyetlerinde bulunuldu. Yaşananların sonrasında Trabzon, Van, İstanbul, Sason, Harput, Adana ve Zeytun'da art arda isyanlar çıktı. Bu isyanlara karşı 1894-1896 yılları arasında yapılan müdahalelerde, isyancıların yanında sivil halk da katledildi. I. Dünya Savaşı öncesinde Van Vilayeti'ndeki etnik dağılım tartışmalı bir konudur ve değişik kaynaklara göre farklılık göstermektedir. Genel olarak 1914 yılında Ermeniler Van Gölü kıyılarında yoğunlaşmıştı. Ermenilerin yoğun olarak yaşadığı yerler Van (Havasor Gedikbulak ve Arçak olmak üzere üç alt birimde oluşuyordu), Artiş, Şatak, Başkale ve Bahçesaray idi. Ermeni Patrikliğinin 1912 sayılarına göre ise Van'da 110.897 Ermeni bulunurken, 1914 Osmanlı nüfus sayımı Ermeni nüfusunu 67.797 ve Müslümanların nüfusunu ise 179.422 olarak vermektedir. 1914 Osmanlı sayımına göre vilayetteki en yüksek Ermeni nüfus oranı %42 ile Van'dayken; hiçbir Ermeni'nin olmadığı Şemdinan, bu alanda en düşük orana sahip yerleşim birimiydi. 1 Kasım 1914 günü Ruslar, düzenledikleri taarruzla Osmanlı topraklarına girdiler. Erzurum-Sarıkamış ekseninde Osmanlı İmparatorluğu'nun 25 kilometre içlerine ilerleyen Ruslar, kasım ayının sonunda durakladılar. Osmanlı kuvvetlerinde 9.000 ölü, 3.000 tutsak ve 2.800 asker kaçağı olmak üzere yaklaşık 14.800 kayıp vardı. Osmanlı 3. ordusunun yükünü azaltmak için Rusların kuvvetlerini ana saldırı yönünden uzaklaştırmak üzere 3. Piyade Alayı bulunduğu Trakya mevkinden Çoruh'a taşınmış ve başına Alman komutan Strange getirilmişti. Ardahan Harekâtı'nın ilk amacı Rusları Batum kıyıları üzerinde tutmaktı. Bu birim Acaralılardan da yardım aldı. Daha sonra Enver Paşa Sarıkamış Savaşı'nı desteklemek için bu gücün planını değiştirecekti. 22 Aralık tarihinde 3. Ordu Rusların elindeki Kars'a yönelme emrini aldı. Bu emir Sarıkamış Harekâtı'nın başlangıcı oldu. 3. Ordunun ilerlemesi karşısında Rusya'nın Kafkasya Valisi İllarion İvanoviç Vorontsov Daşkov, Rusların Kafkasya Ordusunu geri çekmeyi planladı. Ancak General Nikolay Yudeniç, Vali Vorontsov'un çekilme emrini dinlemedi ve Sarıkamış'ı savunmak için kaldı. Enver Paşa 3. Orduyu kendi komutası altına aldı ve Rus birliklerine karşı saldırıya geçti. 6 Ocak'ta 3. Ordu karargahı ateş altında kaldı. Hafız Hakkı Paşa geri çekilme emri verdi. 7 Ocak'ta 3. Ordunun ayakta kalan güçleri Erzurum yolunda geriye dönmeye başladılar. Enver Paşa yenilgiden sonra komutanlığı bırakarak İstanbul'a döndü. Savaşın başlamasıyla Van valisi Hasan Tahsin Bey Erzuruma atandı ve onun yerine yardımcısı Cevdet Bey getirildi. Cevdet Bey Enver Paşa'nın kızkardeşinin eşiydi. Rafael de Nogales Méndez 3. Ordudaki Alman subayların tavsiyesine uyarak Cevdet Bey'in altındaki Osmanlı Jandarma birimlerinin komutanlığına atandı. Bu bölgede Ermeni liderleri arasında Aram Manukyan Ermeni Devrimci Federasyonu (EDF) nin bölgesel parti lideri, Armenakis Yekaryan Armenakan partisinden, Nikoğayos Poğos Mikaelyan (İşkan) ile EDF üst üyesi ve onun yardımcısı olarak Arşak Vramyan vardı. Arşak Vramyan ayrıca Van'dan Osmanlı Meclisi üyesiydi ve ayrıca Cevdet Bey'in sınıf arkadaşı idi. Van'da Müslüman, Ermeni, Nasturi ve Keldani Cemaati temsilcileri ve ayrıca İttihat ve Terakki Partisi, Taşnaksütyun, Ramgavar, Hınçak, Parti Serakan, Parti Karsakan da örgütlenmişti. 1914'in Temmuz ayında Arşak Vramyan ve yardımcıları Van ilini temsilen Erzurum'da toplanan bir Ermeni Kongresine katıldılar. İttihat ve Terakki Partisi de bu müzakerelere iki temsilci ile katıldı. Ermeni kaynaklarına göre Van Ermeni liderleri Aram Manukyan, Arşak Vramyan, Nikoğayos Poğos Mikaelyan (İşkhan) ve Armenak Yekaryan Ermenilere Osmanlı hükümetine karşı çıkmak değil sadık kalmalarını söylüyorlardı 1914'ün Eylül ayında 3. Ordu yaptığı arama operasyonları sonucu silah, mühimmat ve operasyonel belgeleri ele geçirdi. 20 Ekim'de 4. Rezerv Süvari Alayı devriye sırasında Hasankale'deki Ermeni evlerinde bir zula (silah deposu, tüfek) keşfetti. Bu dönemde çok sayıda Ermeni Muş, Bitlis, ve Van'da silahlanmaktaydı. Tarihçi Erikson Osmanlı yetkililerinin bu gizlenmiş bomba ve silahların bulunmasıyla şiddet olaylarına hazırlık yapıldığı sonucuna vardı. 2 Kasım 1914 tarihinde Osmanlı Devleti Rusya'ya savaş açtı. 5 Kasım'da Ruslar Van'daki 3. Ordunun savunma hattına saldırıya geçtiler. 19 Kasım'da Ruslar Saray ve Van'a doğru büyük bir operasyon başlattı. Kasım ayında Osmanlı Jandarma birimlerinin (yerel güvenlik aygıtı) komutası el değiştirdi. Yerel güvenlik birimlerinin yönetim ve kontrolü daha önce Valilerin altında iken askeri yönetime geçti. Bu değişiklikle Van Valisi tarafından komuta edilen Van Jandarma bölüğü ve yedek süvari tümeni Üçüncü Orduya bağlandı. Van Jandarma bölüğüne Binbaşı Ferit atandı. Ancak, Vali Cevdet küçük bir grup askeri elinde tuttu. 1 Aralık 1914'te Cevdet Bey Ermeni ileri gelenleriyle bir toplantı yaptı. 15 Mart'ta Van Mahmudiye kaymakamı Ermenilerin Mahmudiye'de Müslümanları toplu halde katlederek camileri kendi atları için ahıra çevirdiklerini İstanbul'a bildirmiştir. Ayrıca Van ili Saray kazası Kavlik (Keçikayası), Heretil (Kapıköy), Şezuhane, Yamanyurt, Belecek ve Özalp kazası Perâkal (Boyaldı) köylerindeki katliamlarla ilgili tutanak dökümünde öğrencilere zorla Hristiyanlık kabul ettirilmek istendiği ayrıca Perâkal’de Nezu Hatun'un gördüklerinden etkilenerek delirdiğini yazılmıştır. 25 Mart'ta, Van valisi Cevdet Bey Rusların Van'ı işgalini kolaylaştırmak için Ermeni yerli güçlerin hazırlık içinde bulunduklarını ve bunların örgütlü bir şekilde topluca isyan edeceklerini bildirmiştir. 15 Nisan'da Erciş'te Jandarma Ermenilerin alanda toplanmalarını istedi. Toplanmanın sebebi vergi defterdarlarının jandarma eşliğinde Van kuzeyindeki köylülerin koyunu saymak idi. Vergi tahsildarı vergi değerlerinin hesaplanması ile ilgili Sultan beyanını iletti. Erciş'te Ermenilerle Jandarma arasında çatışmalar başladı. Anlaşmazlık önce köylülerle vergi tahsildarları arasında çıktı. İtilaflar Vergi tahsidarı ve güvenliğini sağlayan Jandarmalardan Banat Jandarma Karakoluna, daha sonra da diğer merkezlere sıçradı. 19 Nisan'da Arnold Toynbee kırsal alandaki çatışmalarda tek bir günde 2.500 erkeğin öldürüldüğünü öne sürmüştür. Osmanlı kayıtları çatışmaları doğrulamakta fakat Jandarmanın bu ayaklanmayı bastırdığını belirtmektedir. 17 Nisan Arşak Vramyan tutuklandı. Nisan başında burada "öğretmenlik" yapan bir Ermeni Şadak ortasında tutuklandı. Şadak Ermenileri bu kişi lehine bir gösteri yürüyüşü yaptılar. Önde gelen Ermeniler Cevdet Bey'den bu sorunun çözülmesi talebiyle Nikoğayos Poğos Mikaelyan (İşkan) liderliğinde şehre gittiler. Nikoğayos Poğos Mikaelyan ve önde gelen Ermenilerin Hirj'de önleri kesilerek öldürüdüler. 17 Nisan'da ERF'nin üç liderinden geriye sadece o sırada Van şehrinde olan Aram Manukyan kaldı. 20 Nisan'da ise Van içinde Ermeni ayaklanmaları oldu. Van valisi Cevdet Bey ortaklaşa Rus-Ermeni baskısı karşısında tutunamayarak 16/17 Mayıs gecesi geri çekilmek zorunda kaldı; böylece Van, Rus ve Ermenilerin eline geçti. Ermenilerin isyanı sonrasında Mayıs ayı içinde Rus birlikleri kenti ele geçirdiler. Van ilinin Ermenilerin yardımıyla Rusların eline geçmesi yüzünden Osmanlı ordusunun ikmal yolları kesilmiş; askere yiyecek ve cephane taşıyan kollar ise Ermeniler tarafından ateş altında kalmışlardı. Bu dönemde Van çevresinde 250 bin kadar Ermeni toplandı. Ağustos ayı içinde Osmanlı ordusu Van'ı bir süreliğine ele geçirdi. Rus ve Ermeni kuvvetleri şehri tekrar geri aldılar. Van ilindeki Müslümanların % 62’si, Bitlis ilindekilerin % 42’si, Erzurum ilindekilerin % 31’i, Diyarbakır ilindekilerin ise % 26’sı ölmüştür. I. Dünya savaşı sırasında Van ilinde yaşananlar birçok defa güncel basında yer almış ve çok sayıda diplomatik yazışmaya kaynak olmuştur. Ermeni Patriği bölgedeki Ermenilerin tecavüze uğradığını Osmanlı hükümetine iletmiş, Batılı devletler bu iddiaları araştırmak için bir araştırma komisyonu kurulmuşlardır. Sivas, Van, Erzincan ve Erzurum yörelerinde incelemeler yapılmıştır. Komisyon raporunda, Sivas İsyanının ve Van İsyanının hâlâ devam ettiği ve bunlara karşı koyacak ne jandarma ne de bölgede silahlı güçler olduğu belirtilmiştir. Niles ve Sutherland Raporu ABD Kongresi tarafından 1919 yılında I. Dünya Savaşı'nın ardından Osmanlı İmparatorluğu'nun doğu illerinde koşulları araştırmak için ve ne tür yardımın gerekli olduğunu değerlendirmek için, ve Amerikanın bölgeye yardımı koordine etmesinde yardımcı olması için yapılmış, Yakın Doğu (East Relief) için Amerikan Komitesi tarafından sağlanacak kaynakları belirlemek amacını gütmektedir. Yüzbaşı Emory H. Niles ABD Ordusu ve Arthur E. Sutherland, Jr tarafından hazırlanmış ve Van kenti ve çevresi için detaylı bilgiler vermektedir.. Plácido Domingo José Plácido Domingo Embil, ya da daha yaygın bilindiği şekliyle Placido Domingo, (d. 21 Ocak 1941, Madrid, İspanya), güçlü ve dramatik sesiyle ünlenmiş İspanyol tenor. Tenorluğun yanı sıra orkestra şefi yapan ve konserlerde de yer alan Domingo, Washington Ulusal Operaevi'nin de genel direktörüdür. 24 Mart 2020 tarihinde sosyal medya hesabından yaptığı açıklamada Coronavirüs salgınına yakalandığını duyurmuştur. Heinrich Meibom (ÅŸair) Heinrich Meibom (4 Aralık 1555, Alverdissen - 20 Eylül 1625, Helmstedt), Alman tarihçi ve şair. Meibom Helmstedt Üniversitesinden mezun oldu ve 1583 yılında aynı üniversitede şiir sanatı ve tarih profesörü olarak eğitim verdi. Ölümüne kadar aynı üniversitede profesörlük yaptı. Bilimsel çalışmaları ağırlıklı olarak Braunschweig-Lüneburg Dükalığı'nın tarihi üzerineydi. Aynı zamanda Almanya'nın ortaçağ tarihinin yeniden değerlendirilmesinde etkindi. Çalışmaları özellikle Kral II. Rudolf'dan takdir ve destek gördü. "Parodiarum horatianarum libri III et sylvarum libri II" (1588) gibi Latince şiirler yazdı. "Opuscula historica ad res germanicas spectantia" adlı eseri 1660 yılında yazıldı ve Helmstedt Üniversitesinde şiir sanatı, tarih ve tıp profesörü olan torunu Heinrich Meibom (1638-1700) tarafından yayımlandı. 1688 yılında torunu "Rerum germanicarum scriptores" adlı eserinde dedesi Meibom'un çalışmalarını kendi çalışmaları ile birleştirdi. 1959-60 Kıbrıs Birinci Ligi Kıbrıs Birinci Ligi 1959-60, Kıbrıs'ın yirmi ikinci resmî futbol sezonudur. On bir takımın katıldığı sezonda Anorthosis Ammohostu şampiyonluğu kazandı. US Boulogne Union Sportive de Boulogne-sur-Mer Côte d'Opale veya kısaca US Boulogne, 2008-09 sezonunda Ligue 2'de mücadele etmiş ve 3. olarak Ligue 1'e yükselen Fransız futbol kulübüdür. 1898 yılında Fransa'nın kuzeyinde yer alan Boulogne şehrinde kurulmuştur. 1960-61 Kıbrıs Birinci Ligi Kıbrıs Birinci Ligi 1960-61, Kıbrıs'ın yirmi üçüncü resmî futbol sezonudur. On üç takımın katıldığı sezonda Omonia şampiyonluğu kazandı. 1961-62 Kıbrıs Birinci Ligi Kıbrıs Birinci Ligi 1961-62, Kıbrıs'ın yirmi dördüncü resmî futbol sezonudur. On üç takımın katıldığı sezonda Anorthosis Ammohostu şampiyonluğu kazandı. 1962-63 Kıbrıs Birinci Ligi Kıbrıs Birinci Ligi 1962-63, Kıbrıs'ın yirmi beşinci resmî futbol sezonudur. On iki takımın katıldığı sezonda Anorthosis Ammohostu şampiyonluğu kazandı. Brani Pole Brani Pole, ( Bulgarca:Брани Поле),(Türkçe:Alanova) Bulgaristan'ın en büyük ikinci şehri olan Plovdiv'in (Türkçe:Filibe) 2 kilometre güneyindeki bir köydür.Köy Plovdiv Belediyesine bağlıdır.Kuzeydeki Plovdiv dışında köyün çevresindeki diğer yerleşim yerleri güneyde Belaştitsa güneydoğuda Brestnik ve Kuklen ve güneybatıda Markovo dur.Nüfusunun yaklaşık yarısı Türk kökenlidir.Halkın büyük bir bölümü geçimini inşaat, tarım hayvancılıktan kazanmaktadır.Köy Hristiyan(çoğunlukla ortodoks) ve Müslümanların bir arada yaşadığı biryerdir.Köy merkezinde bir kilise ve bir de cami bulunmaktadır. Kempf Ordu MÃ¼frezesi Kempf Ordu Mufrezesi (Almanca: Armeeabteilung Kempf), II. Dünya Savaşı sırasında bir Wehrmacht / Ostheer (Alman Doğu Kuvvetleri) teşkilidir. Teşkil, Almanların Kursk Muharebesi’sinde muharebe etmek için oluşturulmuştu. Alman askeri geleneğinde zaman zaman askeri birimler, komutanlarının adıyla tanımlanmaktadır. Bu teşkile de Komutanı Werner Kempf olmasından hareketle bu ad verilmişti. Kempf Ordu Müfrezesi'nin tertibi şu şekildedir. Kursk Muharebesi ile uygulamaya konulmuş olan Alman planı, Kursk çıkıntısını bir kıskaç harekâtıyle kesmeyi ve Kızıl Ordu’nun burada konuşlanmış olan büyük bir kesimini imha etmeyi amaçlıyordu. Diğer yönden Kursk Muharebesi, II. Dünya Savaşı’nda yaşanmış en büyük genel taarruzdur. Kempf Ordu Müfrezesi, zırhlı taarruzunun güney kıskacı olarak geniş Kursk çıkıntısının güney kenarında savaşa katıldı. Kempf Ordusu’nun birincil taarruz unsuru olan 3. Panzer Kolordusu, 4 Temmuz 1943 gecesi, kanatları 11. Kolordu ve 42. Kolordu tarafından korunarak ileri harekâtına başladı. Plana göre Kempf Ordu Müfrezesi, taarruzun sağ kanadında görevliydi. General Werner Kemp, doğu yönünde taarruz etme ve Sovyet ihtiyatlarının önemli bölgelerde mevzi almalarını önleme emri almıştı. Kızıl Ordu’nun 7. Muhafız Ordusu, Kempf’in kuvvetlerini Donets Nehri‘ni geçtikten sonra, sağanak yağışın da yardımıyla durdurunca Alman sağ kanadı korumasız kaldı. Bunun üzerine 8 Temmuz’da Mareşal von Manstein, Kempf’in yönünü, diğer birlikleri desteklemek üzere kuzeye çevirdi. Alman askeri komutanlığı Temmuz ayının ortalarında, Hisar Harekâtı’nın başarılı olamayacağını görmüştür. Kempf Ordu Müfrezesi’nin ana zırhlı kolordusu olan 3. Panzer Kolordusu, Kursk çıkıntısının güney ve kuzey kesimlerinin tümünde Alman taarruzu bir açmaza düştüğü halde, kısmi başarılar elde ediyordu. Yıldırım Savaşı tarzı taarruzlarda sayısal üstünlükten çok hıza güvenen Wehrmacht gibi bir askeri kuvvet için, bu, savunulabilir bir durum değildi. Diğer yandan sayısal ve malzeme yönünden üstün bir duruma sahip olan Sovyetler Birliği açısından bu, ideal bir durumdu. Alman zırhlılarının, Kursk çıkıntısının güney kesimindeki taarruzlarının, sert bir direnişle durdurulmasından günler sonra, Kızıl Ordu birlikleri kütlesel bir karşı taarruza başladılar. Takviyeli Sovyet kuvvetleri, Alman birliklerini geri atmayı ve Hisar Harekâtı’nın başlangıç hatlarından geri sürmeyi başardılar. Kempf Ordu Müfrezesi, Güney Ordular Grubu’nun diğer unsurlarıyla birlikte geri çekildi. Raus Kolordusu, bu geri çekilmeyi örme görevi sırasında fazlasıyla hırpalanmıştır. Raus Kolordusu, Belgorod çevresinde mevzideyken, Stavka'nın Belgorod – Bogoduhov Taarruz Harekâtı başlamıştı. Kolordu, bir süre kent civarında Belgorod Muharebesi'nde çarpıştı. General Kempf'in ana kuvvetleri, bu geri çekilmenin ardından Harkov'u savunmala görevliydiler. Komutan Rumyantsev Harekâtı sırasında, General Vatutin'in birlikleri, Alman cephesini yarmayı başardı. Bu kuvvetler, 4. Panzer Ordusu ile Kempf arasından batı yönünde akarak ilerlediler. General Kempf, Hitler’in kesin emri üzerine, Harkov’u savunuyordu. Kuzeyden ve batıdan gelen Sovyet baskısı karşısında General Kempf, 13 Ağustos 1943 tarihinde kentin tahliyesi için ön emir verdi. Hitler bu emri iptal ederek bedeli ne olursa olsun kentin savunulmasını emretti. Bunun olanaksız olduğu ortaya çıktığında ve General Kempf’in kenti 22 Ağustos’ta tahliye etmek zorunda kaldığında Hitler, Manstein’e General Kempf’i görevden almasını ve Kermpf Ordu Müfrezesi’nin, General Otto Wöhler komutasında 6. Ordu olarak yeniden yapılandırılmasını emretti. 6. Ordu, Harkov’un batısında bir mevzi oluşturacaktı. Ä°oannis Dukas (Sezar) İoannis Dukas (ya da Ducas) (, "Iōannēs Doukas") (ö. yaklaşık 1088) Paflagonyalı asil olan ve Moesia Superior Thema'sı valisi olan Andronikos Dukas'ın oğlu, Bizans İmparatoru X. Konstantinos'un kardeşidir. İoannis Dukas, İmparator I. Aleksios'un karısı İrini Dukena'nın baba tarafından büyükbababasıdır. X. Konstantinos tarafından kendisine "Caesar" unvanı verilmiştir ve kardeşinin ölümünden I. Aleksios'a kadar sarayın en etkili üyelerinden biri olmuştur. Serveti Trakya ve Bitinya'da bulunan emlaklarından gelmekteydi. Tarihçi Mihail Psellos'un yakın arkadaşıydı. Genellikle kaynaklar tarafından saray üyesi olarak bildirilse de, kariyerine general olarak başlamıştır. Kardeşine danışman ve destekçi olarak hizmet ettikten sonra, İoannis 1067 yılında kardeşinin ölümünden sonra yeğeni VII. Mihail Dukas'ın haklarının doğal koruyucusu olarak öne çıktı. Sezar olarak pozisyonu ve ailesinin Senatodaki etkisi, Eudokia Makrembolitissa ile IV. Romanos Diogenes ile evliliğine karşı saray yetkililerinin muhalefetinin arkasında yer almasına neden oldu. Ertesi üç yıl boyunca imparatorun en keskin düşmanı oldu, Romonos'un hükümdarlığı süresince bütün entrikalarını yaparken Bitinya'da bulunan emlaklarında emeklilik yaşamı sürdürür göründü. 1071 yılında Malazgirt Meydan Muharebesi ile son bulan felakete dönüşmüş seferde oğlu Andronikos Dukas'ın katılıp imparatoru yalnız bıraktığını öğrendi. Romonos'un esir düşmesi, İoannis'e, Eudokia Makrembolitissa'nın talebi ile, saraya geri dönme şansı yakaladı. Mihail Psellos güçlerini birleştirdi, imparatoriçenin oğlu ile gücü paylaşmasını sağladı ve en sonunda ekim 1071'de imparatoriçeyi rahibe olup ve saray işlerinden emekli olmaya zorladı. VII. Mihail adına fiilen hükûmetin başı oldu. Romonos'un esaretten kurtulup, yaşadığının ortaya çıkması ile oğulları Andronikos ve Konstantinos'u onu yakalamaları için yolladı, böylece yeğeni VII. Mihail tek imparator kalmasından emin olmak istiyordu. İoannis Doukas, başlangıçta Romonos'un hükümdarlıktan istifa edip manastıra kapanması konusunda hem fikirdi. Fakat Romonos'a olan nefreti o kadar büyüktü ki anlaşmayı bozup kör edilmesi emri verip, kaptığı iltihaptan ölüm yatağında yatarken ona tebrik içeren alaycı bir mesaj gönderdi. Romonos'un ortadan kalkması ile İoannis ve Mihail Psellos, sarayda tek hakim kaldılar. Sezar, kendisinin göreve getirdiği "hadım" Nikeforitzes tarafından geri plana atılır. 1073 yılında hadım, VII. Mihail'in güvenini kazanır ve imparator amcasına karşı döner. Sezar, Boğaziçi kıyıları yakınlarında bulunan ormanlarda avlanmaktan hoşlandığı büyük emlaklarında emekliliğe zorlanır. Bu sırada Selçukluların ilerleyişi, Bizans yönetiminin İsaakios Komnenos idaresi altındaki paralı askerler ile birleşerek eyleme geçmesine neden oldu. Roussel de Bailleul idaresi altındaki Norman paralı askerleri Bizans'a isyan ettiler, imparatorluk ordusunun yendip Küçük Asya'da bağımsız bir krallık kurmaya teşebbüs ettiler. Küçük Asya'daki durum çok sıkıcıydı. 1074 yılında, VII. Mihail amcasını Normanları yenmek için ordunun başına geçmeye zorladı. İoannis karargâhını Dorylaeum (Günümüzde Eskişehir yakını) mevkiinde kurdu. İki ordu Konstantinopolis ile Küçük Asya'nın iç vilayetlerini bağlayan ana hattın geçtiği Zompi Irmağı üzerindeki köprü civarında karşı karşıya geldiler. Frank paralı askerlerin ve geleceğin hükümdarı General Nikiforos Botaneiates'ın yönetimindeki asyalı destek birliklerinin ihaneti ile İoannis yenildi ve oğlu Andronikos ile esir düştü. Zafer kazanan paralı askerler, Boğaziçi sahillerine kadar ilerlediler. İoannis'in genç oğlu Konstantinos komutasındaki ordu, Konstantinos'un ani ölümü ile dağıldı. Roussel de Bailleul, Konstantinopolis'te imparatoru atınca ne yapacağı konusunda kararsızdı, sonunda, kendi imparatorunun baş komutanı olmaya karar verdi. Esir İoannis Dukas'ı imparator ilan edip yeğenini tahtan alaşağı etmek için ikna etmesi zor olmadı, Konstantinopolis'e doğru ilerlemeye devam ettiler. VII. Mikhail ve Nikeforitzes kendi güvenlikleri için çok endişeliydiler. Anadolu Selçuklu Devleti kurucusu Kutalmışoğlu Süleyman Şah ile karşılığında sahip oldukları vilayetlere hükmetme şartı ile ittifak anlaşması imzaladılar. Türkler, Mihail'in yanında yer alması için bir ordu sağlamayı kabul ettiler ve ordu hızla İoannis Dukas ve Roussel de Bailleul'in kamp kurdukları Sofon Dağına hareket etti. Paralı askerler pusuya düşmesine rağmen Roussel de Bailleul kaçmayı başardı, İoannis Dukas esir alındı ve isyan sona erdirildi. Bir zaman sonra, yeğeni tarafından ödenen fidye ile İoannis Dukas serbest bırakıldı. Mihail, imparartorluk ile ilgili hırslarından vaz geçip keşiş olması şartıyla gözlerini kör ettirmedi. Keşiş olan Sezar, siyasi olaylar üzerinde etkisini sürdürdü. VII. Mihail'in hükümdarlığının sonlarında, General Nikeforos Botaneiates'ın 1078 yılında Konstantinopolis'i tehdit ettiği dönemde imparatorluk otoritesinin kaybolması ile yeğenine tahtan çekilmesini ve keşiş olmasını önerdi. 1081'de Konstantinopolis'e yürüyüp General Aleksios Komnenos'a katılıp, onu Nikiforos Botaneiates'a isyan edip tahta geçmesi için ikna etti. Ayrıca General Aleksios Komnenos ile torunu İrini Dukena'nın evliliğini Aleksios'un annesi Anna Dalassini'nin muhalefetine rağmen ayarladı. Şartlardaki değişimle, manastır hayatını bıraktı ve Aleksios onun eski Sezar görevine dönmesine izin verdi. Yaklaşık 1088 yılındaki ölümüne kadar, imparatora danışmanlık yaptı. İoannis ve kardeşi X. Konstantinos, eski Dukas ailesinin erkek kanadından gelmezler. VII. Konstantinos hükümdarlığının azınlığı süresince yaşanan isyandan sonra ailenin erkekleri rol olmuştur. Anne tarafından geldiği için ailesine aslen "Doukitzes" denilir, kelime bir aşağılama içerir. İrini Pegonitissa ile olan evliliğinden iki oğlu olmuştur. Her ikisi de İoannis'ten önce ölmüştür. Berk Neziroğluları Berk Neziroğluları, (1 Şubat 1991, Beyoğlu, İstanbul), Galatasaray'ın altyapısından gelen bir Türk futbolcudur. Futbola Galatasaray altyapısında başladı ve burada erken genç millî takımlar için keşfedildi. 2009 senesine kadar burada oynadıktan sonra profesyonelliğe geçiş mukavelesi Galatasaray A2 takımına yükseldi. Burada teknik direktör Frank Rijkaard ve yardımcısı Johan Neeskens tarafından izlenip bazi resmî karşılaşmalar için a takım kadrosuna dahil edildi ve neticesinde a takım için ilk Süper Lig karşılaşmasını 16 Mayıs 2010 tarihinde Gençlerbirliği'ne karşı ilk onbir'de sahaya çikarak oynadı. Bu karşlaşma dışında sadece Galatasaray A2 takımında görev aldı. 2010-12 sezonunda Galatasaray'la A2 şampiyonluğu yaşadı. 2011-12 sezonunun yaz transfer döneminin son haftalarinda 1. Lig ekiplerinden Adanaspor'a transfer oldu. Bu takımla 2013-14 sezonuna kadar yalnızca 22 maç forma giyen Berk, 2013-14 devre arasında 1461 Trabzon'a transfer oldu. Bu takımla ise ilk maçına 19 Ocak 2014'te Denizlispor karşısında çıkan Berk, kariyerinin de ilk golünü atmıştır. Sezon boyunca Trabzonspor'un pilot takımı 1461 Trabzon'da 14 maçta solbek mevkiinde mücadele eden Berk, 2 tanede gol atmıştır. 2014-15 sezonu öncesinde ise takımının küme düşmesiyle kendisi gibi sol bek olan Roberto Carlos'un çalıştırdığı Sivasspor'a transfer olmuştur. Ancak sezonun ilk yarısı sonrasında 2015 yılı Ocak ayı başında, yeni teknik direktör Sergen Yalçın'ın raporu doğrultusunda takımdan ayrıldı. Berk Neziroğlu, Sivasspor'dan ayrıldıktan sonra 2015 yılı Ocak ortalarında Manisaspor ile 1,5 yıllık sözleşme imzaladı. 49 kez millî takımlara çağrılan Berk Neziroğluları, 6 kez Türkiye U-16, 26 kez Türkiye U-17, 9 kez Türkiye U-18, 8 kez de Türkiye U-19 forması olmak üzere toplam 49 kez millî formayı giymiştir ve bu müsabakalarda 1 gol kaydetmiştir. Londra BorsasÄ± Londra Borsası, Londra, Birleşik Krallık'ta bulunan borsa'dır. Ağustos 2010 itibarı ile 2.63 trilyon dolar değerindedir. Dünyanın dördüncü, Avrupa'nın birinci en yüksek işlem hacmine sahip borsasıdır. Borsa, 1801'de Paternoster Meydanı'nda St. Paul's Katedrali'nin hemen bitişiğinde kuruldu ve London Stock Exchange Group'un bir parçasıdır. Londra'da hisse ticareti Muscovy Company adındaki şirketin Rusya'nın kuzeyindeki Beyazdeniz üzerinden Çin'e ulaşma girişimi ve East India Company (Doğu Hindistan Kumpanyası) adlı şirketin Hindistan ve Doğu girişimi ile ortaya çıkan iki finansman ihtiyacı ile başladı. East India Company şirketi hisselerinde ilk işlem 1688'de başladı. Bu pahalı yatırımlar için finansman ihtiyacı karşılanamıyordu. Firmalar sonunda hisse satarak kazanılan kardan pay hakkı vermeye başladılar. Hisse paylaşımı yöntemi kısa sürede piyasada kabul gördü. Bu işlemler 1695'te başladı ve o zaman 140 firmanın hisseleri piyasada işlem görüyordu. Bu işlemler Change Alley adındaki, "Garraway's" ve "Jonathan's" adlı iki kafenin bulunduğu bir sokakta yapılıyordu. Hisse denetlerinin değeri ve emtia fiyatları bu kafelerde iş yapan brokerlar tarafından sağlanıyordu. 1697'de broker sayısını sınırlamak ve piyasa oyunları gibi olumsuz uygulamaları engellemek için lisanslı çalışma zorunluluğu getirildi. Lisans zorunluluğu gelecekte bu işin hukuki olarak da yer bulması yolunda önemli bir adımdı. Daha önce Kural 21 uyarınca Londra Borsası'ndaki tüm üyelerin işlem yapabilmesi için İngiliz olma sorunluluğu bulunuyordu. Milliyete dair bu kural 1970'te kaldırıldı. Borsaya üye olan ilk yabancı ise Mısırlı iş adamı Prens Abbas Hilmi'dir. 1923'te borsanın arma'sı oluşturuldu. Armanın üzerinde "dictum meum pactum" yazmaktadır. 20 Temmuz 1990'da ziyaretçi galerisindeki erkekler tuvalatinde IRA tarafından bombalı saldırı düzenlendi. Bu alan daha önce tahliye edilmiş olduğu için kimse yara almadı. Galeri yeniden açılmasına rağmen 1992 yılında kalıcı olarak kapatıldı. Toba felaket teorisi Toba felaket kuramı, 69.000-77.000 yıl önce Endonezya'nın Sumatra adasındaki Toba Gölü'nde meydana gelen ve Dünya'nın 6 ila 10 yıl süren bir volkanik kışa girmesine neden olan, son 25 milyon yılın muhtemelen en büyük süper yanardağ patlamasıdır. Kurama göre, Dünya'daki insan nüfusunun 10.000 ve hatta sadece 1.000 çifte kadar azalmasıyla sonuçlanan bu olay, insan evriminde bir darboğaz() yaratmıştır. Toba olayı, bilim adamlarınca en fazla araştırılan süper patlamadır. 1993 yılında, patlama ve insan evrimindeki darboğaz arasında bir bağlantı olduğunu ileriye süren ilk kişi bilim muhabiri Ann Gibbons oldu. New York Üniversitesi'nden Michael R. Rampino ve Hawaii Üniversitesi'nden Stephen Self daha sonra bu fikre destek verdiler. Kuram, 1998 yılında Illinois Üniversitesi'nden Stanley H. Ambrose tarafından geliştirildi. Unix yaz覺l覺mlar覺n覺n listesi ABAQUS, ABAQUS genel amaçlı, doğrusal olmayan element analizi (FEA) programıdır. ABAQUS stres, ısı transferi ve yapısal, inşaat, biyomedikal, mekanik ve ilgili mühendislik uygulamalarında analiz için kullanılmaktadır. ArcGIS, Coğrafi Bilgi Sistemleri için analiz araçlarıdır. Aspell, GNU Aspell, Ispell yerine tasarlanmış ücretsiz bir açık kaynak yazım denetleyicisidir. COMSOL, COMSOL modelleme için güçlü bir interaktif ortamda ve kısmi diferansiyel denklemler (KDD) dayalı çözme bilimsel ve mühendislik problemleridir. CPLEX, CPLEX optimizasyonu için büyük ölçekli matematiksel programlama yazılım sağlayıcısıdır. CPLEX doğrusal, karışık tam sayı ve kuadratik programlama çözücüleri üstün performans ve güvenilirlik büyük, zor sorunları ile tanınırlar. EMACS, EMACS ile otomatik olarak LISP ve C MACS gibi dillerde program girintileri genişletilebilir ve özelleştirilebilir. EMACS kendini belgeleyen gerçek zamanlı bir görüntü editörüdür. FLUENT, FLUENT hızla hesaplamalı akışkanlar dinamiği veya bilgisayar programlama önceden uzmanlık gerektirmeden karmaşık akış problemleri analiz eder. GAMS, GAMS matematiksel için yüksek seviyede bir modelleme sistemi ve programlama problemleridir. Bir entegre edilmiş yüksek performanslı çözücüleri istikrarlı ve bir dili derleyici oluşur. GAMS karmaşık, büyük ölçekli modelleme uygulamaları için biçilmiş kaftandır. Gaussian, Gaussian 2003 yarı ampirik ve AB İnitio moleküler orbital hesaplamaları, çeşitli performans programları ve tüm programın yetenekleri için tam bir referans olarak tasarlanmıştır. IDL, IDL veri analizi, görselleştirme ve hızlı uygulama geliştirme için etkileşimli bir veri dilidir. IMSL C Numerical Library, IMSL C SAYISAL KÜTÜPHANE (CNL) C ve C + + programcıları kendi sayısal analiz uygulamaları doğrudan gömebilirsiniz ki C dilinde yazılmış 300'den fazla hazır matematiksel ve istatistiksel analiz fonksiyonları kapsamlı bir kümesidir. IMSL FORTRAN, IMSL FORTRAN 90 MP KÜTÜPHANE de çoklu işlemci ve diğer yüksek performanslı sistemler için optimize edilmiştir. LINDO, LINDO doğrusal, tam sayılı çözümü için bir araç, ve kuadratik programlama problemleridir. (Belirli uygulama alanları ürün dağıtımı, madde karıştırma, üretim ve personel planlaması, envanter yönetimi, vs.) LINGO, LINGO matematiksel modeller değiştirmek için bir ortam sağlayan, matematiksel modelleme dilidir. LISREL, PRELIS ham veri işleme ve LISREL için bir önişlemci, uydurma ve PRELIS tarafından üretilen özet istatistiklerine modellerinin testini yönetir. MAGMA, MAGMA cebirsel & kombinezonsal yapıları araştırmak için tasarlanmış bir programlama dilidir. MAPLE, MAPLE 7 iÃ§in bir matematiksel hesaplama sistemdir. (sembolik ve grafiksel) MATHEMATICA, grafik sayısal ve sembolik hesaplamalar yapar, 2D/3D plats, kontur plats ve renk 3D resimler üretir, postscript ve Adobe Illustrator dosya formatına grafikler dönüştürür. MATLAB, MATLAB özelleştirmek ve gerektiği gibi yeni fonksiyonlar eklemek yüksek seviyeli bir dildir ve esneklik ile önceden hazırlanmış gelişmiş matematik ve grafik fonksiyonları yüzlerce birleştiren etkileşimli, sayısal hesaplama ve görüntüleme ortamıdır. MINOS, MINOS büyük ölçekli iyileştirme programları çözmek için kullanılır. Özellikle düz bir doğrusal olmayan amaç fonksiyonu ve seyrek doğrusal kısıtlamalar ile ilgili sorunlar için etkilidir. NAG, NAG FORTRAN KÜTÜPHANE sayısal ve istatistiksel problemlerin çözümü için fortran rutinleri topluluğudur. NAG üreten ve bilim, mühendislik, mali analiz ve araştırma gibi alanlarda geniş bir uygulama yelpazesi içinde sorunların çözümü için, sembolik, istatistik sayısal ve görselleştirme yazılımları dağıtır. NCAR, NCAR Grafik görüntüleyen, bilgisayar grafik meta değiştirmek için araçlar koleksiyonudur. nedit, NEdit standart bir grafik kullanıcı arayüzü (GUI) programları ve düz metin dosyaları için bir metin editörüdür. NExS, NExS tam özellikli, motif uyumlu tablo UNIX için özel olarak geliştirilmiştir. NPSOL, NPSOL kısıtlı eniyileme problemlerinde (doğrusal olmayan programlar) çözmek için kullanılır. Sysweld, Mekanik ve Termo-metalurjik simülasyon yöntemlerini kullanarak, kaynak ve ısıl işlem mühendisliğine yönelik olarak, kaynak çarpılmaları(deformasyon), kalıntı gerilmeler, mikro yapı ve faz dönüşümleri, kaynak nüfuziyet derinliği gibi konulara yönelik problemleri çözmek için kullanılan simülasyon yazılımıdır. teTeX, teTeX bir unix TeX ve LaTeX sistemidir. (Unutmayın, teTeX tex belge düzenleme ve işleme *. için grafiksel arabirim içermiyor.) xfig, UNIX uyumlu platformlar üzerinde X Pencere Sistemi altında çalışan açık kaynak kodlu bir vektör grafik editörüdür. Ahmet Fetgeri AÅŸeni Ahmet Fetgeri Aşeni, (d. 1886, Yanık Köyü, Sapanca, Sakarya - ö. 1 Ocak 1966, Gölcük), Türk jimnastikçi, spor yöneticisi ve Beşiktaş Jimnastik Kulübü'nün 6. başkanıdır. Aşeni, Beşiktaş Jimnastik Kulübü'nün kurucularındandır. Türkiye Güreş Federasyonu'nun ve Türkiye Atletizm Federasyonu'nun başkanlığı görevlerinde bulundu. Kardeşi Mehmet Ali Fetgeri bir jimnastikçi ve halterci olan Ahmet Fetgeri'nin kızı Suat Fetgeri de eskrim sporcusu olarak yetişti. İstanbul'un Şişli ilçesine bağlı Fulya semtinde yer alan ve kendi adını taşıyan Ahmet Fetgeri Spor Salonu 1985'ten 2005 yılına kadar varlığını devam ettirdi. Formula 1 Grand Prix'ler listesi Formula 1 Grand Prix'ler listesi FIA Dünya Şampiyonası'nın başladığı 1950 yılından beri düzenlenen Grand Prix'leri göstermektedir. 2018 İtalya Grand Prix sonu itibarıyla; 1950'den 1960'a kadar Dünya Şampiyonası'nın bir parçası olan Indianapolis 500 de dahil olmak üzere, toplam 990 Grand Prix düzenlenmiştir. Büyük motor sporları mücadelelerin "Grand Prix" olarak isimlendirilmesi geleneği 20. yüzyıl başlarındaki Grand Prix motor yarışları'na dayanmaktadır. Bold isimler 2019 sezonunda yer almış olan 21 yarışı göstermektedir. Koyu isimler 2018 sezonunda yer almış olan 21 yarışı göstermektedir. Murat AkyÃ¼z Murat Akyüz (d. 13 Ağustos 1981, Bakırköy) Türk futbolcudur. Galatasaray'ın altyapısından futbola başlayan futbolcu Vefa'da forma giymektedir. Futbola Galatasaray altyapısında başladı ve 2001 senesinde buradan ayrılarak Alibeyköyspor'a profesyonel oldu. Bir sezon burada oynadıktan sonra Kartalspor, Kayseri Erciyesspor gibi takımlarda oynadı ve 2006-07 sezonunda Ankaraspor'a transfer oldu. Dört sezon burada oynadıktan sonra TFF tarafından takımın hükmen küme düşürülmesinden ötürü serbest kaldı ve 2009-10 sezonunun ikinci devresini Orduspor'da geçirdi. Kayriyerine 2010-11 sezonunda 1. Ligin iddiali ekiplerinden Denizlispor'da forma giydi. 2011-12 sezonunun yaz transfer döneminde 1. Lig ekiplerinden Karşıyaka'ya transfer oldu. Ertesi sezon ise Samsunspor'la anlaştı. Magic Ice Magic Ice İstanbul Bayrampaşa'da Forum İstanbul adlı alışveriş merkezinde yer alan, dünyada ılıman iklimli bir ülkede kurulan ilk Buz Müzesi'dir. 365 gün boyunca ziyaretçilerine kutupları yaşatmak fikrinden yola çıkılarak gerçekleştirilen proje, 1412 metrekarelik alanda, 700 metrekaresi özel soğutmalı kapalı alan olarak inşa edilmiştir. Ziyaretçilere Eskimo giysilerini andıran özel gisiler verilerek soğuktan korunmaları sağlanmaktadır. Müzenin sergi alanı -5 derece olup, buzların depolandığı bölüm ise -20 derecedir. Sadece kar ve buzdan imal edilen heykeller, duvarlar ve tünellerden oluşan müzenin buzları ise İskandinav ve Türk heykeltıraşlar tarafından gerçekleştirilmiştir. 23 Nisan 2010 ’da hizmete giren Magic Ice müze olmanın yanı sıra sinema salonu, fuayeler, hediyelik eşya mağazası ve Norveç lezzetleri Cafe’si barındırmaktadır. Bünyesinde bulunan buz dan otel odası ile konaklama, buzdan tabak, bardak, kase gibi ürünleriyle farklı deneyimler sunmaktadır. Magic Ice Buz Müzesi, ayrıca buz heykeltıraşlık kursu, fotoğraf çektirme, toplantılar, doğum günü kutlamaları, evlilik törenleri gibi özel organizasyonlara da ev sahipliği yapmaktadır. Magic Ice genel ağ sayfası TrackMania TrackMania 21 Kasımda Nadeo tarafından yapılan ve Focus Home Interactive sunulan PC için çıkan bir Araba yarışı oyunu. TrackMania Online oyun kabiliyetleri, direkt oyun içinden harita yapabilme, oyun içinden video çekebilme gibi özellikleri ile diğer yarış oyunlarından farklı olmayı başardı. TrackMania'nın değişikliğe ve modifikasyona bu kadar açık olması onu her türlü oyuncuya uygun hale getirdi. Bazı takımların Nadeo tarafından düşünülmeyen oyun tarzları yaratmış olması bunun kanıtı. Farklı oyun modları bulmak mümkün: yarış, puzzle, stunt, platform gibi. Serverlara kurulabilen programlar, harita editlerkenki bazı özellikler sayesinde fps tarzları gibi beklenmedik oyun tarzları da bulmak mümkün. Zamanla çıkan yeni TM'larla birlikte çevre miktartları artı. Şu an toplam 7 çevre var. Tüm 7 çevrenin tamamını TrackMania United Forever oyununda bulmak mümkün Cevreler: Desert (American); Alpine (Snow); Rally (Rally) Cevreler: Island (Sport); Bay (Bay); Coast(Coast) Cevreler: Desert (American); Alpine (Snow); Rally (Rally) Cevreler: Island (Sport); Bay (Bay); Coast(Coast) Bedava olması diğer TM(TrackMania)lara göre daha popüler olmasını sağladı. Başta sadece TrackMania Nations isminde olan oyunu Forever güncelleştirmesi sonrası TrackMania Nations Forever oldu. Cevreler: Stadion (Stadium) TrackMania Nations Forever ile ulaşılabilen tüm serverlara ulaşabiliyor, TMNF'ın paralı versiyonu. Ã‡evreler: Desert (American); Alpine (Snow); Rally (Rally); Island (Sport); Bay (Bay); Coast(Coast); Stadion (Stadium) 19 Eylül 2009'da Paris'te duyurulan Trackmania 2; 3 yeni çevre, gelişmiş grafikler, Split-Screen ve gelişmiş harita editörü ile geldi. Oyunun beta versiyonunun Temmuz 2011'de, tam versiyonunu ise Eylül 2011'de çıktı. Oyunda gelen yeni çevrelerin adları Valley (beta video'larında gördüğümüz), Arena, ve Canyon oldu. Eski oyunlarda bulunan çevreler ise TM2'de bulunmuyor. Trackmania'nın iyice popülerleşmesiyle Nadeo iki yeni oyunun daha yapımına başladı. Bu oyunlar FPS ve RPG türünde olacak. 1987 Federasyon KupasÄ± Finali 1987 Türkiye Kupası Finali, Türkiye Kupası'nın 25. sezonu olan 1986-87 Federasyon Kupası sezonunun şampiyonunun belirlendiği final serisi. Treska Treska (Makedonca: Треска {Treska}) Makedonya’nın batısındaki nehir. Vardar’ın sağ kollarındandır. Treska, 130 kilometrelik uzunluğu sahiptir. Havzası 2350 km²’dir. 2000 metre yükseklikte kaynak bulan nehir, Kırçova vadisinin doğusundan akar. Makedonski Brod’da kuzeye döner. En son Üsküp’ün kenar kesimi olan Gorçe Petrov’da Vardar’la birleşir. Treska üzerinde iki baraj yapılmıştır: Oytun Turfanda Oytun Turfanda (d. Manisa, Kırkağaç 1947 - ö. İstanbul, 2001) Türk balet ve bale koreografı. 1966-1979 yılları arasında Ankara Devlet Opera ve Balesi’nin başdansçı ve başkoreografı olarak görev yapmıştır. 1947’de Kırkağaç’ta dünyaya geldi. Ailesi 1957 yılında Ankara'ya taşındı. Bale eğitimini Ankara Devlet Konservatuvarı'nda aldı. Dokuz yıllık konservatuvar eğitimin ardından Ankara Devlet Opera ve Balesi'nde dansçı olarak göreve başladı. İlk defa 1966-1967 sezonunda, sakatlanan "Ferit Akın" 'ın yerine "Giselle Balesi" 'nde "Albercth" rolünü oynadı. Ardından başdansçı olarak pek çok klasik balede rol aldı. 1967-1978 arasında her sene bale sezonu dışında kalan dönemlerde Ninette de Valois'nın davetiyle İngiltere'ye giderek Kraliyet Balesi'yle (the Royal Ballet) çalışmalar yaptı. Aynı dönemde Varna Bale Yarışması için Mehmet Balkan'ı çalıştırarak, Türkiye'ye ilk bronz madalyayı kazandırdı. İlk koreografi denemesini Ninette de Valois'nın ısrarıyla 1972'de 1. Uluslararası İstanbul Festivali için Pembe Kadın Balesi ile yaptı. Koreografileri İsveç, Bulgaristan, İngiltere, Japonya, Norveç ve Danimarka'da sahnelendi. 1976 yılında Bolşoy Balesi’nin 200. yıl kutlamaları için konuk olarak SSCB'ye gitti. Aynı yıl Japonya'da “Don Kişot” balesinde, Polonya'da koreografisini yaptığı Türk yapıtlarından oluşan bir programda dansetti. 1976 yılında kurulan Kültür Bakanlığı Halk Dansları Topluluğu'nda da dans denemeleri yaptı. 1979-1983 arasında İstanbul Devlet Balesi'nde Sanat Yönetmeni olarak görev aldı. Son eseri "Piano"’yu sağlık sorunları nedeniyle tamamlayamayan Turfanda, 2001 yılında hayatını kaybetti. Pulmoner Ã¶dem Pulmoner ödem, pulmonary edema, akciğer ödemi. Çeşitli sebeplerden ötürü alveollerde transudat birikmesi ile karakterizedir. Akciğer ödemi bir hastalık değil polifaktöriyel kaynaklı bir semptomdur. Süngersi bir yapısı olan akciğeri ödem oluşmasından koruyan 3 önemli faktör vardır. Bu faktörlerin olumsuz etkilendiği her süreç akciğer ödemi ile sonlanır: Başlıca iki mekanizma üzerinden şekillenir. Basınç değişimine bağlı ödem cardiopulmoner sistemdeki dolaşıma ilişkin yetmezlikler sonucu şekillenir. Venöz hidrostatik basınç artışına bağlı sol kalp yetmezliği'nin en önemli nedenlerden biridir. Kalbin sağ ventrükülünden akciğerlere arteria pulmonalis aracılığıyla kan pompalanır. Bu kan akciğerlerdeki ventilasyon ile oksijen-karbondioksit transportu sonucu vücut için gerekli oksijen oranı ile kalbe vena pulmonalis aracılığı ile gelir. Sağ kalpten akciğerlere giden kan normal olarak sol artriuma ve sol ventriküle geçer. Fakat sol ventriküldeki stenoz, myokard yetersizliği gibi bazı sebeplerden ötürü gelen tüm kan aorta ile vücuda pompalanamaz. Bu sebeple bir kısım kan akciğerlere retansiyona uğrar. Geri dönen kan akciğerlerde mevcut arterio-venöz basıncı bozar. Durgunlaşan kandan alveollere plazma sızması (transudat) kaçınılmazdır. Bundan başka kardiomyopati'ler de akciğer ödemi ile seyreder. Sol kalp üzerinde depresif etkiye neden olan tüm etkenler akciğer ödemine neden olur. Akciğerlerde yoğun bir kapiller dolaşım vardır. Damar geçirgenliğini bozan tüm sebepler intravasküler alandan alveollere plazma sızmasına neden olur. Bu nedenler başlıca şunlardır: Akciğerler şişkin ve ağırdır. Kesitlerinden pembe renkli seröz bir sıvı akar. Mikroskopik incelemede septum kapillerleri geniştir ve kanla doludur. Alveol lümenlerini homojen, soluk eozinofil ve minik hava kabarcıkları içeren bir sıvı (transüda) doldurur. Güçlü etkiler akciğer kapillerlerindeki endotel hücrelerini bozarak damar geçirgenliğinin artmasına ve eksüdasyona neden olur. Eksüdasyon sonucunda alveol lümenlerinde fibrin, koyulaşmış proteinsi maddelerden oluşan hyalin membranlar ve hücre kalıntıları izlenir. Akciğerdeki ödem sıvısı ilk aşamada alveol septumlarındaki interstisiyel dokuda belirir ve giderek damarlar çevresinde yoğunlaşır. Yer çekiminin etkisiyle alt loblara yönelen ödem sıvısı bronkovasküler sistemde yoğunlaşmaya ve hava geçişini engellemeye başlar. Bu evredeki klinik bulgular belli belirsizdir ve iki olasılık vardır: Akciğer ödeminin tedavisinde temel prensip ventilasyon yetersizliğine bağlı hipoksi riskini ortadan kaldırmaktır. Sağaltımda temel prensip ödemin kaynağına uygun tedavi uygulanmasıdır. Ancak hastanın genel durumuna bakılarak hayatta kalmasının sağlanması öncelikli konudur. Diüretik ilaçlar böbreklerle idrar atılımını hızlandırdıkları için akciğer ödeminin çözülmesinde en çok kullanılan ilaçlardır. Alerjik kaynaklı akciğer ödemlerinde kullanılacak en önemli ilaçlar antihistaminikler veya kortikosteroidlerdir. Kapiller basınç değişimi sağlanarak alveoller'deki transudatın intravasküler alana çekilmesi de hedeflenebilir. Bunun için hipertonik solüsyonlar (%30 Dekstroz, Dekstran 40, 70 veya 75) damar içi ve hızlı uygulanmalıdır. Kalp yetmezliği kaynaklı olgularda kardiyotonik ilaçlar (Digoksin, Strophantine-G) uygulanır. Mehmet Pamak Mehmet Pamak, (d. 1950, Ezine), Türk siyasetçi. Atatürk Üniversitesi İşletme Fakültesi mezunudur. İstanbul Üniversitesi İktisat Fakültesi Doktora yapmıştır. Maliye Bakanlığı Gelirler Kontrolörlüğü, Gelirler Genel Müdür Yardımcılığı, Yazarlık, Çeşitli Yüksekokullarda Öğretim Görevliliği, Türkiye İktisadi Araştırmalar Vakfı Danışma Kurulu Üyeliği, Danışma Meclisi Çanakkale Üyeliği (15 Ekim 1981 – 6 Aralık 1983), Danışma Meclisi Başkanlık Divanı Kâtip Üyeliği yapmıştır. Evli ve üç çocuk babasıdır. 1950 yılında Ezine'de doğdu. İlk ve orta tahsilini Çanakkale'de tamamladı. 1967 yılında Ankara Siyasal Bilimler Fakültesi'nde başladığı üniversite tahsilini Erzurum İşletme Fakültesinde tamamlayarak 1971 yılında mezun oldu. 1971-1980 yılları arasında Maliye Bakanlığı'nda Gelirler Kontrolörü, 1980-1981 yılları arasında Maliye Bakanlığında Gelirler Genel Müdür Yardımcısı olarak bürokraside bulundu. Bu görevde iken 1981 yılında, Danışma Meclisine Çanakkale temsilcisi olarak girdi. Son derece aktif mücadelelerle geçen öğrenciliği sırasında Ülkü Ocaklarında yer alan Mehmet Pamak, bürokraside iken de bu ilişkisini devam ettirdi. Milliyetçi camia içinde aktif çalışmaları ile bilinen Mehmet Pamak, "Tercüman", "Hergün", "Ortadoğu", "Yeni Düşünce" gazetelerinde yazılar yazdı. Daha sonra bir grup arkadaşı ile birlikte "Ülkücü Kadro" dergisini çıkararak bu dergide yazılarına devam etti. Bu arada biri makalelerini, ikisi de yaptığı çeşitli ekonomik ve mali araştırma ve incelemelerini kapsayan 3 kitabı yayımlandı. Danışma Meclisi üyeliğinden sonra özellikle Alparslan Türkeş ve Necmettin Erbakan başta olmak üzere birtakım milliyetçi, muhafazakâr ve dindar çevrelerin teşvik ve desteğiyle 1983 yılında bugün adı MHP olan Muhafazakâr Parti'yi kurdu ve ilk genel başkanı oldu. Bilahare bu hayatı boyunca geçirdiği tecrübe ve arayışları neticesinde kendi deyimiyle "gerçek İslam'a, Kur'anî İslam'a" yönelen Mehmet Pamak, 1986 yılında ulaştığı bu konumun gerisinde kalan tüm hayatını cahili ölçülerle bezenmiş olarak niteleyip reddetmiş ve özellikle "bürokraside bulunuşu sırasında ulusal heyecana dayalı olarak bu rejime yaptığı katkılar, Türkçülük, milliyetçilik ve parlamento üyeliği gibi vasıfları başta olmak üzere tüm cahili kirliliklerden uzaklaşarak tövbe ettiğini" ilan etti. Bundan sonraki hayatında ise İslam'ı öğrenmeye ve daha önce kendi deyimiyle "yanlış"ı tebliğ ettiği bu topluma şimdi de Allah'ın yardımıyla gücü yettiğince doğruyu anlatmaya çalışacağını ifade etmektedir. Dindar olduktan sonra Mazlum-Der'in kuruluş çalışmalarını yürüten ekibin içinde yer aldı ve Mazlum-Der'in kurucu genel başkanlığını 1,5 yıl sürdürdü. Daha sonra "Selam" gazetesinde yazmaya başladı. Deney (anlam ayrımı) Deney, aşağıdaki anlamlara gelebilir: Habib Beye Habib Beye (d. 19 Ekim 1977), defans pozisyonunda görev yapmış Fransa doğumlu Senegalli eski millî futbolcudur. Profesyonel kariyerine 1997 yılında Paris Saint-Germain II kulübünde başladı. Daha sonra sırasıyla Strasbourg, Marseille, Newcastle United, Aston Villa ve Doncaster Rovers kulüplerinde oynadı. Beye Paris Saint-Germain takımına 1997 yılında katıldı ancak burada Fransa'nın 5. kademe liginde mücadele rezerv takımında yer almaktan öteye gidemedi. Sezon sonunda açıklamayan bir transfer ücreti ile Strasbourg takımına transfer oldu. Beye 1988 yazında Strasbourg takımına geçtikten sonra ilk lig maçına 8 Ağustos 1998 tarihinde sahalarında Olympique Lyonnaisile 0-0 berabere kaldıkları karşılaşmada çıktı. İlk yılında toplam 23 maçta forma giydi ve sadece beş maç kaçırdı. 2 Ekim 1999 tarihinde sahalarında Bordeaux ile oynadıkları 2-2 berabere bite karşılaşmada ilk golüne imza attı. Beye 2001 yılında finalde 3. lig ekiplerinde Amiens SC'yi penaltılarla geçerek Coupe de France'ı kazanan Strasbourg kadrosunda da yer almıştı. Bu sonuçla takımı bir sonraki sezonda UEFA Kupası elemelerine katılmaya hak kazanmıştı. Beye Marsilya'ya transfer olarak kulüpten ayrılmadan önce toplamda oynadığı 134 maçta 8 gol kaydetti. Strasbourg'da kendini ispatlamış, anahtar oyunculardan biri olarak görüldüğünden Marsilya'ya transferi birçok kişiyi şaşırttı. 2001 yılından beri Senegal millî kadrosunun düzenli oyuncusu olan Beye 43 kere forma giyip 1 gol kaydetti. 2002 FIFA Dünya Kupası'nda Danimarka, Uruguay ve İsveç ile oynanan karşılaşmalarda sonradan oyuna girdi. Beye, 2008 yılında Senegal için kötü geçen Afrika Uluslar Kupası'ndan sonra kulüp kariyerine odaklanmak istediği gerekçesiyle, millî takımı bıraktığını açıkladı. Buna rağmen 20 Ağustos 2008 tarihinde Libya ile oynanacak hazırlık maçı için kadroya çağrıldı. Dipsiz GÃ¶l Dipsiz Göl, Sivas'ın Doğanşar ilçesinde bulunan volkanik bir göldür. Dipsiz Göl, Doğanşar'a 16, Sivas'a 82 km mesafede, Doğanşar-Sivas Karayolu'nun hemen yanında bulunmaktadır ve Çatpınar köyüne çok yakındır. Gölün derinliği bilinmediğinden bu ismi almıştır. Amatörce yapılan ölçümlere göre derinliği 14 metredir. Suyun çıktığı alanın bir müddet sonra çökmesiyle Dipsiz Göl oluşmuştur. Gölün fazla sularının yol bulup akması sonucu 200 metre ileride Dipsiz Göl Şelalesi oluşmuştur. Gölün etrafında göl tabanından çıkan suyun haricinde, çok sayıda tatlı su gözesi ile dört ayrı çeşme bulunmaktadır. Atilla Koca Atilla Koca (d. 16 Temmuz 1980, Gümüşhane), Türk futbolcu. Kariyerini sonlandırmış olup, aktif olduğu dönemde kaleci pozisyonunda görev yapmaktaydı. Fenerbahçe altyapısında futbol hayatına başlamıştır. 2009-10 sezon başında Eskişehirspor'a bedelsiz olarak transfer olmuştur. Sözleşmesi 31 Mayıs 2011'de sona erdi. 2011-12 sezonunun başında eski teknik direktörü Rıza Çalımbay tarafından çalıştırılan Sivasspor'a transfer oldu. 28 Aralık 2012'de Kayseri Erciyesspor'la 1,5 yıllık sözleşme imzaladı Deney (film, 2001) Deney ya da Almanca adıyla Das Experiment, Oliver Hirschbiegel tarafından yönetilen ve Stanford hapishane deneyini konu alan 2001 yapımı Alman filmidir. Alman yazar Mario Giordano'ya ait Philip Zimbardo'nun 1971'de yaptığı Stanford hapishane deneyini anlatan "Das Experiment Black Box" adlı kitaptan esinlenmiştir. Filmin senaryo yazarlığını Mario Giordano'nun dışında Don Bohlinger ile Christoper Darnstadt da üstlenmiştir. Filmde başrolleri Moritz Bleibtreu, Christian Berkel ve Andrea Sawatzki paylaşmıştır. Film, 21 Haziran 2002'de Türkiye'de vizyona girmiştir. Bir bilim adamının düzenlediği ve tamamı erkeklerden oluşan 20 denek, bittiğinde toplamda 4000 mark alacakları bir deneye katılırlar. Hiçbiri hayatında hapishane yüzü görmemiş olan denekler, hapishane ortamına dönüştürülen deney sahasında iki hafta boyunca, "yönetenler ve yönetilenler" olarak iki gruba ayrılarak yaşamak durumunda bırakılmayı kabul ederler. Denekler, ya verilecek olan para için ya da yaşamlarına farklı bir deneyim katmak amacıyla bu deneye katılmışlardır. Başroldeki Tarek ise; bu işin iç yüzünü belgeleyip bir gazeteye satmak ve yaşanılacak olası olaylara tanıklık etmek amacıyla orada bulunmaktadır. Deneyin amacı ise; insanlara giydirilen roller ve bu rollerin, bireyi ne kadar zamanda gerçek benliğini ele geçirerek yabancılaştıracağı ve bu süreçte kişinin, bu yabancılaşmaya ve kendisine biçilen role, ne denli uyum sağlama ya da kendi benliğini muhafaza etme iradesine haiz olup almadığının belirlenmesidir. Deneyde ilk başlarda her şey yolunda gibi görünse de, Tarek'in söz dinlemez ve kışkırtıcı tavırları gardiyanların belirlenen koşulların "yönetenleri", uygulamak zorunluluğuyla yükümlü kıldığı yaklaşımsal koşutların hayata geçirmesine mecbur bırakınca hapishane içerisinde güç çatışmaları yaşanır. Bireyler kendilerine verilen rollere düşünülenden önce yatkınlık gösterip, o rollerin gerektirdiği davranışsal yönlenmeleri benimseyerek açığa çıkarırlar. İlk zamanlardan itibaren kontrol altında olan deney, belirlenen sınırların yıkılarak; adaletin ve bireyin yaşam hakkının olmadığı bir anarşi ortamına ve çıldırışsal davranışın açığa çıkarıldığı kontrolsüz bir yapıya dönüşmesiyle kontrolden çıkar ve sonlara doğru, insanların canını kurtarmak için verdiği yaşam mücadelesi şekline dönüşür. Bu mücadele, şiddetli ve bir o kadar da kanlı bir sonla noktalanarak, sonu trajedi olan bir deneyi sonuçlandırır. Film, "The Experiment" adıyla 2010'da Paul Scheuring tarafından yeniden çekilmiştir. Filmin başrollerinde Adrien Brody, Forest Whitaker, Maggie Grace, Cam Gigandet ve Fisher Stevens oynamıştır. Konu 2015 yılında bu sefer de yönetmen-yapımcı Kyle Patrick Alvarez tarafından 'The Stanford Prison Experiment' adıyla sinemaya 3. kez aktarılmıştır. Kavaklıdere, Alaşehir Kavaklıdere, Manisa'ın Alaşehir ilçesine bağlı bir mahalledir. Manisa ili Alaşehir ilçesine bağlıdır. Kasaba Alaşehir'e 17 km Salihli'ye 22 km uzaklıktadır. 1963 Türkiye Kupası Finali 1963 Türkiye Kupası Finali, Türkiye Kupası'nın ilk sezonu olan Türkiye Kupası 1962-63 sezonunun şampiyonunun belirlendiği final serisi. Tekeli Dağı Tekeli Dağı. Sivas'ın Doğanşar ile Tokat'ın Almus ilçesi arasında bulunan bir dağdır. Tekeli Dağı'nın yüksekliği 2624 metredir. Hubyar Köyü sınırları içinde yer almaktadır. Hubyar Köyü Yaylası Tekeli Dağının eteklerinde kurulmuştur. (Şu sıralar Yayla'da kalmaya Jandarma tarafından izin verilmemektedir) Hubyar Köylüleri yatırımcılarından Mahmut Coşkun tarafından Tekeli Dağı ZİRVESİNE kadar yol yaptırılmıştır. Daha önceleri yalnızca gençlerin çıkabildiği Tekeli Dağına bu sayede yaşlılar ve hastalar da arazi araçları ve minibüslerle çıkabilmektedirler. Tekeli Dağı eteklerinde bulunan 100'den fazla su gözesi hem Hubyar Köyü'nün hem de Doğanşar'ın bazı köylerinin içme suyunu karşılamaktadır. Tekeli Dağından Hubyar Yaylasına doğru inerken karşınıza çıkan düzlükte Hubyar Derviş'in eşi Gönül Ana'nın yatırı vardır. Bu yatır yeri belli olması için Hubyar Köylüsü Ahmet Kantekin tarafından yaptırılmıştır. Tekeli Dağına çıkan her köylü önce Gönül Ana türbesini ziyaret edip dualarını okuduktan sonra Tekeli Dağına çıkarlar. Gönül Ana türbesine giderken yol kenarında taşlarla yazılmış BERDEM ismi bulunmaktadır. Tekeli Dağı ayrıca Doğanşar'ın batısında yer almaktadır. Doğanşar'ın içme suyu bu bölgeden karşılanır. Dağın başında Ağustos bazen Eylül ayına kadar kar vardır. Zirveye yakın yerde Asa Pınarı denilen kutsal sayılan bir su vardır. Cumhuriyet Üniversitesi'nden de Tekeli Dağı'na yoğun bir ziyaret vardır. Tekeli dağının eteklerinde Kıpçak, İçrede ve Başekin köyleri bulunmaktadır. Her yıl Türkiye'nin çeşitli kentlerinden çok sayıda insan burayı ziyaret etmeye gelmektedir. Ayrıca Dağcılık Federasyonu'nun Sivas İl Temsilciliği tarafından her kış dağ tırmanışı yapılmaktadır. www.hubyar.org Deney (film, 2009) Splice, Vincenzo Natali tarafından yönetilen 2009 yapımı bilimkurgu-korku filmi. Filmin senaryo yazarlığını Vincenzo Natali, Doug Taylor ve Antoinette Terry Bryant üstlenmiştir. Filmde genç bilim insanları olarak başrolleri Adrien Brody ile Sarah Polley paylaşmıştır. İnsan DNA'nın geliştirilip çeşitli hayvan genleriyle birleştirilmesi ve sonucunda da gerekli proteinlerin sentezlenmesi için çalışılmasını konu alan film, 23 Temmuz 2010'da Türkiye'de vizyona girmiştir. Umut vadeden bilim insanları olan Clive Nicoli (Adrien Brody) ile Elsa Kast (Sarah Polley), insan DNA'sını çeşitli hayvan genleriyle birleştirmek suretiyle proteinlerini sentezleyip "hybrid" yaratıklar yaratmaya uğraşmaktadırlar. Belli bir başarı noktasına ulaşan bilimciler, çalışmalarını artık bir adım daha ileriye taşıyıp insan DNA'sını kopyalamak isterler. Fakat yürüttükleri projenin finansörleri bu aşamaya gelindiğinde insan DNA'sı ile deneyler yapılmasına karşı çıkar ve bundan dolayı Clive ile Elsa projeyi gizlice yürütme kararı alırlar. Clive'nin sonradan tereddütleri başgösterecek olsa da, Dren adını verdikleri bir hybrid yaratığı yapay yollarla doğurturlar. Dren, normal insan bebeklerinden çok daha hızlı gelişmeye başlar ve birkaç ay içinde bir yetişkin haline gelir. Clive ve Elsa bir deney ürünü olan ve ne tam anlamıyla insan, ne tamamen hayvan olan Dren'i finansörlerden ve diğer bilimcilerden saklamaya çalışırken bu ilginç yaratıkla aralarında bilimin ötesinde duygusal bağlar da oluşmasına engel olamazlar. Ancak, zaman geçtikçe olaylar daha karmaşık bir hâl almaya başlar. Kayıp Çocuk Masalları Kayıp Çocuk Masalları, Cem Adrian'ın 2010 yılında çıkarmış olduğu, prodüktörlüğünü ve yapımcılığını kendisinin üstlendiği albüm. Şarkı sözlerinin, müziklerinin,aranjelerin ve düzenlemelerinin kendisine ait olduğu beşinci albümüdür. Tehlikeli Oyun (film, 2008) Tehlikeli Oyun ya da Almanca adıyla Die Welle, Dennis Gansel tarafından yönetilen 2008 yapımı Alman filmi. Sosyal bir deneyimi konu alan film, Üçüncü Hare adlı yaşanmış bir deneyi anlatan "Die Welle" adlı kitaptan uyarlanmıştır. Filmin yapımcılığını Christian Becker, senaryo yazarlığını da yönetmen Dennis Gansel ile Peter Thorwarth üstlenmiştir. Filmde baş rolleri Jürgen Vogel, Max Riemelt, Jennifer Ulrich, Jacob Matschenz ve Frederick Lau paylaşmıştır. Film, vizyona girdikten sonraki 10 haftada 2.3 milyon izleyici çekmiştir. Dennis Gansel, bu filmle İstanbul Uluslararası Film Festivali'nde "jüri özel ödülü"ne layık görülmüştür. Film, 9 Mayıs 2008'de Türkiye'de vizyona girmiştir. 1967 yılında Kaliforniya'da yaşanmış gerçek bir olayı günümüz Almanya'sına uyarlayan film, faşizmin köklerine dair trajik bir hikâye olarak bir toplumda, özellikle de toplumun dinamiğini oluşturan ergenler üzerinde, her zaman otokratik bir sosyal grubun yaratılabileceğini göstermektedir. Almanya'da bir okulda öğretmen olan Rainer Wenger (Jürgen Vogel), bir hafta süren proje haftasında "Anarşi" dersine girmek istemesine rağmen, kendisine "Otokrasi" verilir. Derste, günümüz Almanya'sında otokrasi yönetiminin Hitler ardından bir daha söz konusu dahi olmayacağını düşünen öğrencileriyle farklı bir ders işleyip, derse olan ilgilerini arttırmak için onlara farklı bir tecrübe yaşatmayı amaçlayan öğretmen, onları sosyal bir gruba dönüştürmeye başlar. Kendisini lider ilan eden Wenger, önce birey olarak değil, grup olarak hareket etmeyi öğretir. Bunu haddinden fazla benimseyen öğrenciler, bir gruba ait olmanın sevinciyle farklı bir oluşuma dönüşmeye başlarlar: herkesin beyaz gömlek giymesi, grubun bir logosunun olması, hatta bir çeşit selamlaşmanın bile bulunmasıyla Dalga üyeleri arasındaki tüm farklar neredeyse yok olur. Ergenlik çağlarında olmanın verdiği hormon dengesizliği ve aile düzensizliğinden dolayı çoğu öğrenci için oluşturdukları "Dalga" (Die Welle) adı verilen sosyal grup ellerindeki tek varlık olur. Birbirlerinin arkasını kollayıp kendi düşüncelerini paylaşmayanlarla karşı çatışmalara girmeye başlayan gençler, gitgide yayılmayı amaç edinirler. Öyle ki, okulda Dalga grubuna üye olmak artık popüler bir hâl almaya başlar. Daha önce otokrasi dersine kısa süreliğine katılan ancak,