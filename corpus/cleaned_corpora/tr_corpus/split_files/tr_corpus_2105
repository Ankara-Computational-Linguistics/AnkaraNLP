içerlerdi Piyale Paşa, Ahmed Paşa ve birçok başka vezir afyon tutkunuydular174 . Aynı zamanda daha sonra Türklerin millî içeceği hâline gelen afyonlu kara su , kahve denilen bir bitkiden hazırlanan ve uykuyu dağıtacak güçte olduğu söylenen kaynak suyla hazırlanmış siyah su hızlı bir şekilde yaygınlaşmaya başladı175 . İmparatorluğun tüm kesimlerindeki insanların bir araya geldiği ve birbirleri üzerinde etki bıraktığı başkentteki dindarlık ister istemez azalıyordu. Yarı Hristiyan batıl bir inanç yaygınlaşmaya başladı ve çok kısa bir sürede idama mahkum olan kâhinler yarattı176 . Özellikle kadınlar arasında çocuk vaftizleri, mucizeler yaratan yerlere ve azizlerin resimlerini ziyaret ve papazların takdisleri çok yaygındı177 . Yalan yere yeminler etmek, İstanbul'daki avare takımının gelir kaynağı hâline gelmişti178 . Halkın kanını emen subaşılarından biri Benim adım Allah'tan korkmazdır 179 . demişti bir seferinde. Aynı subaşıların uyguladıkları işkenceler ve diğer gaddarlıklara ve aynı mahallede oturanların aralarındaki dayanışmaya rağmen 180 , asayiş eskisi kadar düzgün değildi181 . Âlimler, 1592 yılında sultanın sarayını ateşe verdiler182 ve daha sonra da gösterileceği gibi, askerler huzursuzluk çıkarıyorlardı. Koca Sinan Paşa zamanında İstanbul'un erzak temini hususunda henüz sıkıntı yaşanmıyordu, ama ondan sonra gelen vezirler bu önemli görevi iyice ihmal ettiler sahtekâr fırıncılar hakkında şikâyetler görülmeye başladı yüzlerce, binlerce insan fırınların önlerinde toplanır ve bir parça ekmek alabilmek için fırıncılara ve kalfalarına beyim ve sultanım diye hitap ederlerdi183 . Başkentin kötü yönetimi, vezirlerden ve hocalardan tutun da, en fakir sarhoşuna kadar gittikçe yaygınlaşan rüşvet, afyon tutkunları ve kahvehanelerin ziyaretçileri yetmezmiş gibi, ordunun ileriki bölümlerinde ele alınacak disiplinsizliğin imparatorluk için belki de en büyük tehlikenin özü yatıyordu. Ama o dönemin Türk ordusundan hor görerek bahsetmek çok aşırı olabileceği gibi, yine de birkaç 10 yıl önce büyük saygı gören bu fetih ve ilhak aracının yavaş yavaş zayıflamakta olduğuna dair işaretler görülüyordu. Kanunî Sultan Süleyman'ın ölümünden sonra Rumeli Beylerbeyi'nin emrinde 33 sancakbeyi ve 20 bin savaşçı varken, Budin Beylerbeyi'nin emrinde 12 bin asker vardı3 . 1583 yılına doğru Avrupa'da üç beylerbeylik daha oluşturuldu Almanlara karşı Bosna Beylerbeyliği, Lehlere ve Ruslara karşı Kefe Beylerbeyliği ve İranlılara karşı Demirkapı Beylerbeyliği4 . Daha sonraki sayılara göre Avrupa kısmındaki sipahiler 60-80 bin kişiden oluşuyordu 5 . Tuna boylarında Sofya'ya kadar ve Selanik dolaylarında her zaman 30-50 bin akıncı hazır bulunduruluyordu 6 . Anadolu birlikleri 14 beylerbeyi ve 150 sancakbeyinin emrinde olup 1590 yılında 100 bin sipahiden oluşuyorlardı, ama değerleri açısından Avrupa kısmındaki sipahilerle kıyaslanamazlardı7 . Sultan Süleyman Venedik Balyosu zamanında yaşamış bir toplam 300 bin sipahi olduğunu hesaplamıştı8 . 1592 yılında ise sadece 200 bin 9 , 1581 yılında 150 bin 10 ve 1573-1576 yılları arasında sadece 130-140 bin sipahiden bahsedilmektedir11 . İran savaşından dolayı sipahilerin sayısı artırılmıştı12 . Timarlı sipahiler köylerde yaşıyorlardı ve köylüleri normal mahsul vergisinden daha fazla vergi alarak baskı altında tutuyorlardı. Fetihlerden önceki Rum, Slav ve Latin zamanlarındaki gibi toprak sahipleri olmuşlardı. Efendilerinin açgözlülüğü ve gaddarlığından sadece tek bir köylü değil, bütün bir köy bile kaçıyordu 13 . Timarın ilk defa verildiği döneminin değerlerine göre hesaplanmış14 olarak, yılda 10 bin akçe kadar geliri olanlar, bir cebelü ile birlikte bizzat görev yapmak zorunda idi. Sonraki her bir 4-5 bin akçe için bir cebelü hazır tutuluyordu 15 . Bazılarının üç cebelü ve bir kölesi, bazılarının dört cebelü ve iki kölesi ve daha zengin zaimlerin altı cebelü ve dört kölesi vardı16 . Artık zaman zaman sipahilerin belirlenen günde gelmediği ve yeniçeriler ile elit birliklerden oluşan ordunun eski hızla bir araya toplanmadığı oluyordu. Sultanın bizzat katılımını talep ediyorlar17 , Kıbrıs savaşında olduğu gibi görevden para ile kaçmaya çalışıyor18 , veya askerlik hizmetinden kaytarmak için kadınların ve musahiblerin 19 nüfuzunu kullanıyorlardı. İran savaşı sırasında, Müslüman hükümdarlar arasında bir savaşın dine aykırı olduğunu iddia ettiler20 . Karargâha yine de gelenler eski Osmanlı süvarilerin iyi özelliklerini taşımıyorlardı. Aralarında sadece 30 bin iyi atlı vardı diğerlerinin giysileri kötü idi, atları cılız ve yorgundu ve silahları bile zor taşıyorlardı21 . Dinî şevkleri kaybolmuştu. Bu büyük insan topluluğunun ilahi korumaya olan inancı iyice zayıflamıştı22 . Timarlar artık sarayın musahiblerine, ilmiye sınıfına, herhangi bir himayeye nail olan yaşlı insanlara ve kadınlara ve yasal cebelü ve köle çıkartamadıkları gibi, bu onları savaşa götürebilecek kapasitede de olmayan feodal beylere verildiğinden, asker sayısı gitgide azalmakta idi23 . Sultanın timarları yeniden belirlenen değerlerine göre yoklamaya tâbi tutup, çıkaracakları cebelu sayısı esas olmak üzere timar sahiplerinden timarlarının bir kısmını azaltması, mevcut memnuniyetsizliği daha da artırıp, askerî timar sisteminde önemli bir aksaklığa sebep oldu 24 . Bunun aksine padişahın artık sürekli İstanbul'da bulunan ve sipahioğlanları, silahdarlar, ulûfeciler, çakırcılar veya müteferrikalar olarak ortaya çıkan sayısız sipahiden oluşan bir saray muhafız birliği vardı. Bunlar bir çeşit imtiyazlı askerlerdi. Savaş çıktığında her birine 20 altın ödeniyordu 25 . Parasını kendine saklamak isteyen padişah, bu kadar adamı beslemeyi gereksiz gördüğünden sayıları 1590 yılında 20 bin kişiye kadar düşürüldü 26 . Önceleri panter ve leopar postlar ve uzun kurt derileri giyerken – vaiz Gerlach onları bu şekilde gördü 27 - birkaç yıl sonra iyice fakirleştiler28 . Ordunun çekirdeği hâlâ yeniçerilerden oluşuyordu. Sultanın bu çocukları, Enderun mektebinin bu talebeleri, bir zamanlar padişaha eşlik ediyor ve onu koruyordular. Gözlerinin önünde cesaretlerini kanıtlamışlar ve teveccühüne ve adaletine inanarak ödül olarak zengin bir timara sahip olmayı ummuşlardı. Şimdi ise tembel, hasta, eğlenceye düşkün sultanların hareketsizliği yiğitliklerini de alıp götürmüştü. 1579 yılında bir yeniçeri ağası* Vezir Sinan Paşa'ya eşlik etmeyeceğini açıkça beyan etmişti29 . Yeniçerilerin sayısı, özellikle İran savaşı sırasında yükseltildi. 1573 yılında Sultan Selim zamanında her iki ayda bir ödenen günlük 4 akçe ulûfe alan demir gibi sert yeniçerilerin sayısı 12-14 bin kişiden oluşuyordu. Her birinin elinde silah vardı ve birkaç bin topçu deposu Saraybosna'da bulunan topları kullanıyorlardı30 . 1576-1581 yılları arasında sadece 12 bin yeniçeri vardı, zira görünürde herhangi bir savaş olmadığından sayıları azaltılmıştı31 . Kısa bir süre sonra doğudaki sınırı korumak üzere yeni yeniçeriler hizmete alındı. 1583-1585 yılında yeniçeri birliği 16-19 bin kişiden oluşurken, 1590-1592 yılları arasında 24-25 bin kişiden oluşuyordu 32 . Ancak parasızlıktan dolayı bazı subaylar ordudan ihraç edilmişti33 . Yeniçerilerin çoğu artık günde 8 akçe alıyorlardı34 . Eskiden de olduğu gibi yine her dört yılda bir köylerin kocabaşları aracılığıyla köylerden daha sonra yeniçeri olarak hizmet verecek acemioğlanlarını hizmete almak üzere köylere memurlar gönderiliyordu. Genelde ailenin tek erkek çocuğu, gençliğini imparatorluğun önemli yolları üzerindeki yerleşim yerlerinde geçiren ve evli, ya da nişanlı olan gençler hizmete alınmıyordular. Bu yüzden Arnavutlar ve Bulgarlar, henüz büyüme çağında olan çocuklarını bir an önce evlendiriyorlardı. Yine de bazen 20-24 yaşlarında, kendi hanesi olan, hatta kiliselerin hizmetinde bulunan gençlerin de götürüldüğü oluyordu. Divân-ı Hümâyûn memurlarında rüşvet önemli bir rol oynuyordu. Bu yüzden fakir köylüler acımasız sertliklerinden kaçmak zorunda kalıyorlardı. Bu yüzden yetmişli yıllarda Parga'nın tüm sakinleri başka bir yere taşınmışlardı35 . Diğer taraftan bazı Hristiyanlar fakirliklerinden dolayı çocuklarını, devletin önemli makamlarına gelmelerini umarak gönüllü olarak veriyorlardı36 . Rüşvet, bazı bölgelerin ıssızlaşması ve bahtsız İran savaşı sebebi ile yeniçeri ocağında açılan boşluğu doldurmak için daha Kanunî Sultan Süleyman zamanında, 1560 dolaylarında37 ve daha sonra özellikle Sultan II. Murad zamanında ailelerinin onlara başka bir kariyer şansı tanıyamayacağı genç Türkler ve İstanbul'un yeniçeri börkü altında ulûfelerini ve tayınlarını alıp, dilencilik ve soygun yapabilecek ve kavga çıkartabilecek serseri takımına başvuruluyordu. 1573 yılında bir Venedik Balyosu disiplini bozacak eğitimsiz ve itaat etmeyen böyle bir takımın toplandığını haber veriyor38 . Artık bu ünlü ve zafer dolu birliklere katılmak için para verenler bile vardı39 . 1586 yılında başka bir Venedikli temsilci de eski sistemin artık çöktüğünü onaylamış ve sitemde bulunmuştu 40 . 1590 yılından sonra Müslüman devşirmelerin evinde veya gerçek Türklerin yanında yetiştirilen acemioğlanlarının sayısı sarı başlıklar ve mavi giysiler içinde memurların yönetimi altında eyaletlerden getirtilen acemioğlanların sayısından daha büyüktü. Ayrıca artık belirli bir tazminat karşılığında çocuklarına parlak bir gelecek sağlamak için Hristiyan çocukların yerine kendi çocuklarını veren Türkler vardı 41 . Yeniçeriler ise eskiden tamamen devşirmelerden oluşan yeniçeri ocağına girmelerini sağlamak için kendi oğullarını, kardeşlerini ve başka akrabalarını, hatta para karşılığında arkadaşlarını seçiyorlardı42 . Ayrıca evli yeniçerilerin özel izinle artık sınır boylarında, uzaktaki herhangi bir köyde değil, İstanbul'da bulunmaları da istisna değildi43 . Yeniçerilerin önemli bir bölümü çeşitli garnizonlara dağıtılmıştı örneğin tehlike altındaki Garb Ocaklarında 7 bin yeniçeri bulunuyordu 44 . Yeniçerilerin üçte biri genelde tahkim edilmiş şehirlerde, diğer üçte biri ise varsa savaşta oluyordu. Bazıları, üstlerinin haberi olmadan da olsa köylerde hiçbir iş yapmadan yatıyorlardı45 . Kalan üçte birisini oluşturan yaklaşık 10 bin yeniçeri ve 600 acemioğlanı padişahın muhafız kıtası olarak sürekli İstanbul'da kalıyordu 46 . İstanbul'da bulunan yeniçeriler genelde kırmızı kumaşlara47 bürünmüş muhafızlar olarak ortaya çıkıyorlardı. Alınlarında üzeri değerli taşlarla bezenmiş yaldızlanmış gümüşten uzun bir bant taşıyorlardı. Silahları kadife kaplı ve ipek püsküllerle bezenmiş hançerler ve Hristiyanlardan aldıkları değişik tüfekler ve mızraklardı48 . Bazılarının güzel işlemeli kılıçları da vardı49 . Delilerin ise leopar derileri ve kartal kanatları vardı50 . Artık çıplak yerde yatmıyorlardı, aksine karargâhları değerli samur kürkleri ile döşenmişti51 . Kışlalarda ocağın kurallarına göre yoldaşça yaşayıp, kendilerini cezalandırmak için vuranın elini öperken, sokaklarda herkes onların huzursuzluk çıkarmalarından korkuyordu 52 . Büyük bir gürültü ile yangınları söndürmek üzere dolaşıyorlar ve bu esnada ellerine geçen herşeyi soyuyorlardı53 . Israrla bahşiş istiyor, hiç çekinmeden hırsızlık yapıyor ve sarhoş bir şekilde sokaklarda dolaşıyorlardı54 . Yeniçeri ağası içki içmelerini yasakladığında ona itaat etmeyi reddettiler ve yeniçeri ağası sancakbeyi olarak Anadolu'ya tayin edildi 55 . Öfkelerinden kimse kaçamıyordu. Ulûfelerinin artırılmasını sağlamak için bir Anadolu seferinde Vezir Özdemiroğlu Osman Paşa'nın çadırının iplerini kestiler56 . Kanunî bile onlardan çekiniyordu ve birçok sultanı yerlerine Osmanlı hanedanından başka bir veliaht getirmekle tehdit ediyorlardı57 . Sultan II. Selim'in tahta çıkışı sırasında cülûs bahşişi istedikleri için üzerine ateş ettiler58 . Murad, iktidarının ilk yıllarında sarhoş acemioğlanlarının hakaretine maruz kaldı. Penceresinin altına geldiler ve sokaklarda efendilerinin şerefine içki içtiler. Subaşılara sarhoşları toplama emri verildiğinde yeniçeriler ve sipahiler arasında açık bir isyan başladı. Sokollu Mehmed Paşa'ya bağırarak uzun kaltak diye seslendiler ve bir çoğu bir sonraki savaşta veziriazamı ve padişahı öldüreceklerini haykırarak kabadayılık yapıyorlardı. Sonunda meyhanelere gitme izni verildi59 . Murad, Rumeli Beylerbeyi'ni ve defterdarı kurban etmek ve 500 bin skudi ödemek zorunda kaldı60 . Yeniçeriler, Diyarbakır'da paşa olduğu zamanlarda yeniçerilere karşı çok acımasızca davrandığı için yaşlandığında Canfeda Hatun'un ağabeyi ve sultanın musahibi olan [Deli/Divâne] İbrahim [Paşa]'nın evine saldırdılar61 . Ayrıca kendilerine iyi para vaat eden bir adayın Boğdan veya Eflak Prensliği'ne atanması talebinde bulundular62 . Ayaklanmaları sırasında kurban ettikleri düşmanlarının kesik başları sokaklarda yuvarlanıyordu 63 . Suçlular sadece bazen gizlice denize atılıyorlardı meydanlarda idam artık imkânsız hâle gelmişti64 . Sultanların ağırlığı işte böyle sadece savaş, onur ve ganimet peşinde olan iyi eğitilmiş bir orduyu yabancılardan oluşan, gerek devlet ileri gelenlerinin, gerekse sultanın bizzat çekindiği bir zavallılar sınıfı hâline getirmişti65 . Osmanlı donanması Kıbrıs Savaşı'ndan ve Tunus'un tekrar fethinden birkaç yıl sonra da değişik yerlerde görülüyordu ve önemsiz herhangi bir İspanyol Kalesi'nin ele geçirilmesinden veya bir kalenin kurulmasından sonra top ateşleri altında İstanbul'a geri dönüyordu 66 . Yine de bu zamanlarda San Stefan tarikatının Toskana Dükü'ne ait kadırgaları İyonyen Denizi'nde ve Takımadalar sularında rahatça dolaşıp, ganimet toplayabiliyordu 67 . 1581 yılında Fas'a yapılan bir sefer, Cezayir'deki yeniçerilerin isyanı ve sıkışık durumdaki Fas Şerifi'nin etrafa para dökmesi sebebi ile gerçekleştirilemedi68 . Donanma 1590 yılında 300 büyük ve 100 daha küçük gemiden oluşmakta olup, gemilerde kürekçi olarak 10 bin esir çalışıyordu 69 . Azaplara savaş ve ganimet yeterliydi. Avarız vergileri ile de kadırgalar donatılıyordu. Kenevir elyafı Marsilya'dan geliyordu gıda gibi diğer malzemeler çeşitli eyaletlerden temin ediliyordu. Ücret karşılığında çalışan reisler gemilerin yapımından mürettebatın seçimine kadar herşeyle ilgileniyorlardı. Osmanlı İmparatorluğu'nun ileri gelenleri ve zengin Rumlar sultana gemi hediye etmek zorundaydılar70 . İnebahtı Muharebesi'nden sonra hızlı bir biçimde tekrar oluşturulan bu donanma aslında Ali Paşa'nın yerine getirilen Uluç Ali Reis'in (ölümü Haziran 1587) eseri idi. Uluç Ali Reis, Li Castelil'de doğmuş kaba, ama hizmet konusunda demir gibi bir karaktere sahip bir devşirme idi. Kaptan-ı Derya olarak İstanbul, Basra, Süveyş tersaneleri dışında Pera, Gelibolu, İnebahtı şehirlerini ve Rodos, Midilli, Sakız ve Eğriboz adalarını yönetiyordu. Ayrıca donanmaya yararlı hizmetlerde bulunan korsanlar da onun yönetimi altında idi. Yetiştirmesi Hasan Reis, Cezayir Beylerbeyi idi71 . Kaptan-ı Derya'nın emrinde şahsen 2.500-3 bin köle vardı. Gelirleri o kadar yüksekti ki, Tophane'de yeni bir cami yaptırabildi. Hristiyanlara karşı genelde kaba olan bu adam Venedik Balyosu'nun iltifatlarına karşı bir seferinde padişahının kulu olarak böyle iltifatlara ihtiyaç duymadığı cevabını vermişti72 . Uluç Ali Reis, daha önce tersaneler Rum ve Gianfrancesco Giustiniani gibi İtalyan ustaların elinde iken, Türkleri gerçek deniz savaşı ve gemi yapım sanatına alıştırdığı için övülmektedir73 . Her gemiye bir büyük ve dört küçük topun sayesindedir74 . yerleştirilmesi de onun Uluç Ali Reis, Müslüman işçileri, geldiği yere uygun olarak Yeni Kalabriya adını verdiği bir köye yerleştirmişti75 . Etrafına topladığı yine İtalyan asıllı mühtedilerin arasında Osmanlı donanması tarafından 1563 yılında esir alınıp, Kaptan-ı Deryalığa kadar yükselen (1587-1589) ve aslen fakir bir Venedikli olan Cezayirli Hasan gibi en yetenekli son reisleri çıkmıştır76 . Murad, Hasan Reis'e büyük bir muhabbet besliyordu ve onun yönetiminde Haliç gezileri yapıyordu 77 . Osmanlı İmparatorluğu'nda artık paranın satın alamayacağı hiçbir şey yoktu. Askerler para hediyeleri ve fidye bedelleri alıyordu. Osmanlı Devleti'nde sürekli gelişen bir şey varsa o da ordu, mülki idare ve devlet saygınlığının temeli olan Hazine idi. Uluç Ali Reis 78 zamanlarında ve öncesinde Venedik'e ait topraklardan, Girit'ten ve İyonyen adalarından gelen Rumlar Türk kadırgalarında çalıştırılıyorlardı79 . Bir süre sonra Venedik'in aldığı tedbirler80 ve işsizlik, yani talan ve soygun fırsatının çıkması sebebiyle Hristiyan denizcilerin sayısı gittikçe azalmaya başladı ve savaşlar sona erdiği ve devam etmediği için Macaristan'dan, Rusya'dan vs. gelen esirlerin sayısı da 3-4 bin 81 kişiye kadar düştü. 1580 yılından önce bunların disiplinsizliği endişe yaratmaya başlamıştı82 . Kaptan-ı Derya, zorunlu askerlik sayesinde bazı Türk bölgelerinde83 , yetenekli ve denizlere aşina seleflerini çok aratan Türk kaptanları ve Rum köylüler bulmaktan bile memnun kalmak zorunda kaldı84 . Artık açgözlü reisler85 de makamlarını kötüye ve ticaret için kullanmaya başlamışlardı. Askerlik hizmetinden kaçmak isteyenlerden para alıyorlar malzemelerin yarısını kendileri için kullanıyorlar veya satıyorlar gemi yapımı için yaş odun kullanıyorlar ve böylece gemilerin en fazla bir yıl dayanmalarına sebep oluyorlar ve temin edilen erzakları kendi zimmetlerine geçirerek zenginleşiyorlardı86 . 1590 yılına doğru İstanbul'da 200, İskenderiye'de 104 ve Dimyat'ta, Rodos, Anadolu limanlarında, Takımadalar'da ve Kıbrıs'taki diğer kadırgalar için 360 reis, 3 bin sipahi, 4 bin topçu, 4 bin cebeci ve 600 kalafatçı hizmet veriyordu 87 . Devletin gelirleri tür olarak aynı kalmıştı. On iki yaşından büyük Hristiyan tebaanın Cizye vergisi özellikle camiler için kullanılıyordu. İstanbul'da oturan Hristiyanlar, İstanbul dışında oturanlardan alınan 40 veya 70 akçeden – eski değeriyle 40 akçe = 1 duka altın - daha fazlasını ödüyor ve ayrıca vergi memuruna 4 akçe veriyorlardı. Vergi payları her bireyin varlığına göre hesaplanıyor ve 48 ile 200 akçe arasında değişiyordu. Aileleri olan yabancılar ve takiplerden kurtulmak isteyenler de vergiye tabiydiler88 . Fatih Cami imamlarının ve talebelerinin geçimi, camiyi yaptıran padişahın fetihleri oldukları için, İstanbul ve Pera, Kefe, Eğriboz Adası ve Takımadalar'dan gelen cizye vergilerinden sağlanıyordu. Buna uygun olarak Bâyezid Cami'inin imam ve talebelerinin geçimi de Koron, Modon, İnebahtı ve Draç'tan gelen cizye vergilerinden karşılanıyordu 89 . Murad, bu gelirlerin büyük bir kısmını kendi iç hazinesine aktarmakta hiçbir sakınca görmüyordu 92 . Ayrıca hayvanlar için yüzde onluk âşâr vergisi alınıyordu. 1558 yılında buradan 2 milyon altın, daha sonraları biraz daha az gelir sağlanıyordu 93 . fermânların hazırlanması için alınan harçlar 1553-1558 yılları arasında 100 bin altın gelir getiriyordu. Gümrükler94 Hazine'ye oldukça büyük meblağlar kazandırıyordu Örneğin 1.200.000 (1553) ile 2 milyon 95 altın arası. Bunların yarısı hediye olarak Mekke'ye gönderiliyordu 96 . İcarların getirdiği gelir ise 400 bin altındı. Vasallardan alınan vergiler ise 1558 yılında şöyle idi Boğdan ve Eflak 20 bin 97 Macaristan 30 bin Erdel 10 bin Nakşa 6-8 bin 98 Sakız Adası 10-12 bin Zenta 500 Kıbrıs 8 bin Ragusa 12.000-12.500 99 altın. Sultan II. Selim zamanında ise Boğdan 35 bin 100 - daha sonraları sadece 26-29 bin 101 Eflak 55-60 bin 102 Erdel 1575 yılına kadar aynı tutarı, daha sonra 15 bin 103 ve Macaristan yine 30 bin altın ödüyordu. Zenta, Takımadalar ve Ragusa da yine aynı meblağları ödüyorlardı. Sakız Adası ve Kıbrıs fethedildikten sonra vergiden muaf oldular104 . Neticede bu vergiler Hazine'ye beklenenden daha az, 500 bin altın civarında bir gelir getiriyordu 105 . Defterdar, timarlardan gelen yıllık 18 milyon altına dokunmaya çekiniyordu 106 . Bazı eyaletlerin gelirleri ise bizzat padişahın kendisine aitti örneğin Mısır – ki oradaki gelirlerden Memlüklere ödeme yapılıyordu – Arabistan, Suriye ve Mezopotamya – ki bu son iki eyalette de askerlerin parası yine padişah tarafından ödeniyordu – ve Sultan II. Selim'in fethettiği yerler 1558 yılında Kahire 500-700 bin, hatta 1 milyon altın ödüyordu 107 . Arabistan 500 bin 108 , Halep 300 bin, Bağdat 250 bin 109 altın ödüyorlardı. Ayrıca tüm tayinlerde iç hazineye oldukça büyük meblağlar akıyordu 110 Bir Eflak veya Boğdan Prenslikleri tahtının fiyatı 1590 yılından sonra 400 bin altındı111 . 16. yüzyılın sonlarına doğru Osmanlı İmparatorluğu'nun gelirleri toplam 9-10 milyon altın dolaylarında, yani Sultan II. Selim zamanından 1-2 milyon fazla idi112 . 1573 yılında, gelirlerin sadece 8 milyon altın olduğu zamanlarda hazinede her zaman 2 milyon altın fazlalık oldu 113 daha önce Kanunî Sultan Süleyman zamanında bu fazlalık 1 milyon altın dolayında idi114 . İç hazine bir zamanlar devletin işleri için kullanılırdı ve sultan, kendi hazinesinde neredeyse hiç para olmadığını söylüyordu 115 . Daha sonra ise sultanın hastalıklı açgözlülüğü sebebiyle güvensizliğe mahal vermemek için genelde116 herşey kapalı ve kilitli tutuluyordu 117 . Ancak İran savaşı çok daha fazla giderlere sebep olduğu ve Anadolu'daki gelir kaynakları bazen azaldığı için Divân-ı Hümâyûn para krizini aşmak için yeni tedbirlere başvurmak zorunda kaldı. Sultan, Hristiyan tebaa ve farklı dinlere mensup herkesin mallarını istediği gibi kullanma hakkına sahip olduğu gerekçesi ile genelde sadece deniz savaşları sırasında toplanan avarız vergilerini her yıl tahsil ettirmeye başladı ve vasal devletlerden de yardım paraları talep etmeye başladı118 . Ölen memurların ve yüksek makamlara kadar gelmiş kulların mirasları da oldukça büyük bir gelir kaynağı idi Beylerbeyi Hasan Paşa'nın ölümünden sonra iç hazineye birçok değerli taşın yanı sıra nakit 40 bin altın akmıştı119 . Bunlara rağmen, askerler kimi zaman paralarını alamıyor ve bu yüzden sarayda ticaret yapan tüccarların dükkanlarını soyuyorlardı121 . Yedikule'deki hazine artık yoktu 122 . 1593 yılından sonra verginin peşin olarak neredeyse her ay tahsil edilmesi, Romen prensleri Osmanlı İmparatorluğu'ndan ayrılmalaya itti123 . Zengin Rumlardan ve Yahudilerden yüksek faizle borç almak bu gibi zorlukların henüz bilinmeyen çözümleri idi124 . Bunun yerine sultan gümüş akçelerin değerini düşürdü ve böylece bir Venedik veya Osmanlı altını 40 yerine 60 veya daha fazla akçe geliyordu. Aynı zamanda altın sikkenin değeri sultanın emri ile iki katına çıkartıldı. Birçok dalgalanmalardan sonra nihayet kesin bir kur kararlaştırıldı 80 akçe = 1 taler 120 akçe = 1 altın. Sipahilerin günlük 8 akçesi ve ulûfeleri bu yeni sikkelerle ödendi125 . Defterdarlar ise bunun karşılığında bir altına 60 akçe gelen sikkeleri kabul ediyorlardı126 . Tabii askerler bu durumda yine ayaklanıyorlardı. Murad'ın ilk hükümdarlık yıllarında yeniden başlayan İran savaşı, uzun süreden beri doğal bir liderden, adalet kaynağından, övgüden ve haklı ödüllerden mahrum kalan ordu için önemli bir meydan okuma olacaktı. Sultan II. Selim'in tahta cülûsundan iki yıl sonra1 yeni Osmanlı hükümdarı ile barışın onaylanmasını görüşmek üzere İranlı bir elçi topluluğu geldi2 . Bu topluluk, askerleri ve hizmetlileri dahil 800 kişiden oluşuyordu 3 . Şah Tahmasb'ın en büyük oğlu İsmail 4 , Erzurum Beyi'ne yaptığı bir saldırının intikamı için Osmanlılar tarafından esir tutuluyordu 5 . Yaşlı şah, Kürtler tarafından korunan sarayından çıkmıyordu, günde beş kez giysilerini değiştiriyordu, değerli taşlarının ve paralarının hesabını tutuyor, mücevherlerle spekülasyonlar yapıyordu ve üzerinde tamamen hakimiyet kuran falcılar ve kadınlarla vakit geçiriyordu. Kardeşlerini ya doğal ölüm, ya da cinayetten dolayı kaybetmişti yeğeni İndus Nehri kenarlarında bir yerlerde dolaşıyordu oğulları ise devlet işlerine karışamıyorlardı. Böylelikle halkın taparcasına saygı gösterdiği yaşlı şah, günlerini mutluluk içinde geçiriyordu. Mirasçılarının Osmanlı Sultanı ile arasını da düzeltmişti. Devletin çok az olan gelirinden – Hristiyanlardan alınan yüzde 10 vergi, vs. – yıllık 3 milyon altın dolayında geçimini sağladığı Kürtler, kendisine bağlı elli hanın her biri 300-500 dolayında atlı ve sayısız hizmetli sağlayabilecek güçte feodal birlikleri ve en iyi silahlarla donatılmış piyadeler6 , onu Osmanlılara karşı koruyordu. O dönemlerde Osmanlılar Arabistan'da yeterince meşguldüler. 1569 yılında Koca Sinan Paşa ve Özdemiroğlu Osman Paşa komutasında, yine Divân-ı Hümâyûn'un birbiri ile çelişen birçok emrinin sonucu olarak neredeyse tamamen elden çıkmış bu eyaleti tekrar geri kazanmak için Yemen'e birçok birlik gönderildi. Osmanlıları o dönemde İran'ın buradaki problemlere müdahale etmesinden daha çok korkutan bir şey yoktu 7 . Daha Arabistan'da Seydiler tarafından çıkartılan bu ayaklanmalarda, ordu yönetimindeki aksaklıklar açıkça ortaya çıkmaya başladı. Önce Lala Mustafa Paşa serasker tayin edilmişti, ama 3 bin Türk'ün hayatına ve topların kaybına mal olan bir mağlubiyetten sonra diğer vezirlerin entrikaları sebebi ile geri dönmek zorunda kaldı8 . Özdemiroğlu Osman Paşa'nın Taaz gibi önemli bir şehri ele geçirdikten sonra geri dönüp, başkentte Sokollu Mehmed Paşa'nın rekabeti ile uğraşmak zorunda kalmasının sebebi Koca Sinan Paşa idi. Osmanlı donanması Mayıs ayında Aden 9 Şehri'ni ele geçirdi ve Koca Sinan Paşa, Sanaa Şehri'ni kuşattı. Asilerin imamı ve aynı zamanda siyasi liderleri [Topal] Mutahhar ile anlaşmaya varmayı başardı ve Sultan Selim kaybettiği toprakları ve egemenlik haklarını geri aldı. Bu zorlu sefere katılan Behram Paşa, tekrar Türk olan Yemen'de sancakbeyi olarak kaldı10 . Murad'a saygı gösterisinde bulunmak üzere yine bir İran elçi topluluğu İstanbul'a geldi11 . Mayıs ayında Rumeli Beylerbeyi tarafından Üsküdar'da merasimle karşılandılar. Yeniçeri Ağası yeniçerileri ile birlikte Yahudi (Çıfıt) Kapısında bekliyordu. Uluç Ali Reis, misafirlere limana demirlemiş otuz kadırgadan birinde büyük bir ziyafet verdi. Top ateşleri eşliğinde yabancı elçiler yeniçerilerin saf tuttuğu sokaklardan geçerek şehre girdiler. Elçiler, zengin işlemeli brokar, ipek ve kadife giysileri ile sokaklardan geçiyorlardı ve arkalarından birçok atlı ve 500 deve geliyordu. Başlarında Sultan Tokmak olmak üzere kalacakları yere kadar geldiler. İstanbul'un İranlı gavurlara nefret besleyen ayaktakımı özenle uzak tutulmuştu 12 . Murad'ın 13 bulunduğu ve Osmanlı Sultanı'nın görkemine şahit olacağı 10-12 bin askerin katıldığı bir geçit merasimini izledi14 . Şah Tahmasb 85 yaşında zehirlenerek öldüğünde elçi henüz Sünnilerin İstanbul'unda idi. Şah Tahmasb'ın en genç oğlu ve halefi Haydar, tahta cülûsundan kısa bir süre sonra Şahların sarayındaki Gürcülerin yerine gözlerini diken Türkmenler tarafından öldürüldü. Bunun üzerine askerler tarafından desteklenen Deli İsmail, Haşhaşilerin eski kalesi Alamut'taki zindandan çıktı ve şah olarak ilk işi kör olduğu için tehlikeli saymadığı Muhammed Hüdavendi dışındaki tüm kardeşlerini öldürtmek oldu. Şah İsmail de yine cinayete kurban gitti. Bu cinayetin sorumlusu olan prenses, devlete çok büyük bir iyilik yapmış ve daha büyük gaddarlıklardan kurtarmıştı15 . Şah İsmail'in tahta cülûsu sırasında İstanbul'da yaşayan Gerlach İran'daki yeni kral harekete geçtiğinde sanırsın ki doğudaki tüm ülkeler İran'a dahil olmak üzere Türklerden ayrılacaklar , diye yazmıştır16 . Ancak kısa bir süre sonra Şah İsmail'in barış istediğine ve bir elçi göndereceğine dair haberler gelmeye başladı17 . Şah İsmail'in ölümünden sonra ise Şah Tahmasb'ın kör oğlu tahta cülûs ettiğinde ve devlet işlerini yönetmekteki beceriksizliğinden dolayı oğulları Hamza, Abbas ve Tahmasb arasında savaş başladığında, İran'daki Özbekler rahatça dolaşıyorlardı18 ve birçok vezir artık Doğu'daki ezeli düşmanı yok etme ve pastayı kesme zamanın geldiğine inanıyordu 19 . 1578 yılının bahar aylarında Erzurum'da savaşa girmeye çok da niyetli görünmeyen 5 bin yeniçeri, 3 bin sipahioğlanı ve 400 tüfekçiden oluşan bir ordu toplandı. Anadolu Beylerbeyliği'ne bağlı Karaman, Sivas, Karahamid ve Erzurum sancaklarından 4 bin sipahi geldi. Erzurum'dan gelen birliklerin başında Behram Paşa vardı. Diğer birlikler Suriye, Irak ve Maraş'tan çağrıldı. Mısırlı Memlüklerin de gelmesi bekleniyordu ve Koca Sinan Paşa'yı yerinden ederek doğudaki savaşın tek seraskeri ve padişahın temsilcisi hâline gelen Lala Mustafa Paşa'nın sancağı altında birçok akıncı toplanmıştı. Emrinde birçok büyük ve bazı küçük top vardı, ama Portekiz komşularından bir süre önce kendi toplarını aldıklarından ve kendi tüfeklerini de ürettiklerinden beri İranlılar artık bu silahlardan korkmuyorlardı20 . Ayrıca ellerine birkaç Osmanlı topu da geçmişti. Osmanlı ordusunun yanında 1.500 deve ve 275 bin altın değerinde bir hazine vardı21 . 13 Nisan'da yeniçerilerin öncü birlikleri Trabzon'a doğru yola çıktı ve Lala Mustafa Paşa bir süre sonra Üsküdar'daki karargâhından kalkıp, onları takip etti (5 Mayıs). Murad, başında bulunmayı reddettiği ordunun görkemli ayrılışını bizzat seyretti. Serasker Lala Mustafa Paşa Konya ve Sivas üzerinden Çermik'teki ordugahında uzun süre kalacağı Erzurum'a geldi. Birlikler, özellikle para ve erzaklar çok yavaş ilerliyorlardı. Haziran ayının sonlarına doğru Lala Mustafa Paşa henüz eski Ermeni Kalesi'nin surlarının dibinde idi. Maraş Beylerbeyi Ahmed Paşa, sultanın tüm yetkiyi verdiği serasker Lala Mustafa Paşa'ya itaat etmemiş ve öncü birliklerin lideri olarak yola çıkmamıştı. Ahmed Paşa derhal görevinden alındı, ama bu hadise, ordunun tutumunu açıkça gösteriyordu. Savaşın yapılacağı yer olarak Gürcistan toprakları belirlenmişti. Burada Dede Semid * Hatun'un Tiflis'i kazanmak isteyen oğulları İmiretya Prensi Georg Bahaçuk, Levan, Kaheti ve Minuçihr ile Gregor iktidarı bölüşüyorlardı. Tiflis'te ise Şah Tahmasb'ın, kendine han dedirten ve İran'ın çıkarlarını koruyan kayınpederi Davud hüküm sürüyordu 22 . Bu ülkeye girerken öncü birliklerin başında Karahamid Sancakbeyi bulunuyordu. 14 Ağustos'ta Çıldır Kalesi'ni ele geçirdi ve bu kalenin hemen yakınında 16 Ağustos'ta 23 kimilerine göre Tokmak 24 , kimilerine göre Muhammed Han yönetimi altında 25 bin İranlı ve 7 bin Gürcü'ye karşı büyük bir muharebe meydana geldi. Osmanlı ordusu, sert bir taarruza maruz kalan kanatlarda 13 sancakbeyini kaybetti ve ordu ancak Özdemiroğlu Osman Paşa'nın müdahelesiyle mağlubiyetten kurtuldu. İranlılardan 5 bin kişi savaş alanında hayatını kaybetti ve 3 bin esir arasında Gürcü prens de vardı. Gürcistan'a girildiğinde Prens Minuçihr'e ait bölgeler işgal edildi. Minuçihr birkaç kale ve sancakbeyi ünvanını talep etmişti. O güne kadar Hristiyanların elinde bulunan Tiflis, İran yandaşı sözde han tarafından terk edildi ve buraya 36 büyük top ile birlikte Türk müdafaa kıtaları yerleştirildi. Gürcüler bir yıllık vergiyi ödemek ve Osmanlı Sultanı'nın hakimiyetini tanımak zorunda kaldılar. Sonbaharda erzak yokluğu baş göstermeye başladı. Bataklık araziler ordunun ilerlemesini zorlaştırıyordu. Birlikler dar vadilerde atları için yem ve buğday aramaya çıktıklarında Gürcülerin ve İranlıların saldırısına uğruyorlardı. Emir Han'a karşı ikinci bir muharebenin yapılması gerekti. Kanak Nehri kenarında birçok İranlı asker ve asilzâde hayatlarını kaybederken, Türkler de 10 bin askerini kaybetti25 . Yorgun düşmüş savaşçılar açlıktan ölme tehlikesi ile karşı karşıya geldiler. Nihayet açık isyan başladı. Yeniçeriler, Nehri geçmeyi reddettiler. Memnun olmayanlar Behram Paşa ve Derviş Mehmed Paşa şahsında liderlerini bulmuşlardı. Ne kötekler ne de cezalar artık fayda ediyordu. Lala Mustafa Paşa, savaşın devam ettirilmesinde ısrar ediyordu. Dönüş yolu için 12 bin altın dağıttı ve kendisi karşı kıyıyı ele geçirmek istedi ve boğulacak olursa, cesedinin bir çuval içinde oraya gömülmesini vasiyet etti. Sultan Murad'ın ekmeğini yiyip, hizmette tereddüt edeni lanetliyorum26 , dedi. Seraskerin bu enerjisi etkisini gösterdi. Bütün askerler onu takip etti, ama nehir yatağında 5 bin asker hayatını kaybetti. Serasker tarafından ödül olarak verilen değerli onur kılıçları da kabaran sularda kayboldu. Yorgun ordunun kalanı Ereş (Araş)'e ilerledi ve burayı ele geçirerek Şemahi (Sumah)'ye doğru yol aldı ve buraya da birkaç birlik bırakıldı. Tatar Hanı'nın kardeşi Adil Giray, Kafkaslardaki ünlü Demirkapı Geçidi'ni eline geçirdi. Daha sonraları İranlıların eline düştü ve düşmanlarının kadınlarına fazla ısrarcı iltifatlarda bulunduğu için idam edildi. Lala Mustafa Paşa nihayet geri dönmeye karar verdiğinde fethedilen ve fethedilecek bölgeleri dört beylerbeyliği hâline getirdi Şirvan, Tiflis, Sohum ve Gürcistan, bir Hristiyan'ın, Levan'ın oğlu Aleksandr'ın yönetimine verildi. Beylerbeyi'nin emrinde dokuz sancakbeyi vardı. Ama bu çok ziyaret edilen, fakat hiç de korkmuş gibi görünmeyen ve tam olarak ilhak edilmemiş sınır bölgelerinde Beylerbeyi olarak kalacak kimse bulunamadı. Kürtler ve prensleri af dilemiş ve kardeşlerden Minuçihr ve Gregor seraskerin karargâhında bulunmasına rağmen Gürcüler, yeniden saldırıya geçmek için ordunun çekilmesini bekliyorlardı. Sadece Özdemiroğlu Osman Paşa burada kalma cesaretini gösterdi ve serasker vekili olarak tayin edilerek emrine 10 bin sipahi, 2 bin tüfekle donatılmış yeniçeri ve topları ile birlikte topçular verildi. Özdemiroğlu Osman Paşa, Şirvan yakınlarındaki dağ ülkesinin güçlü kralının kızı ile evlendi ve Türklere teslim olan Derbend de onun emrine verildi. Behram Paşa, Ereş bölgesindeki yönetimi teslim almayı reddedince bunu başı ile ödemek zorunda kaldı ve zar zor Haydar Paşa ile bu onurlu makamdan kaçmayan bir adam bulundu. Serasker nihayet Tiflis'e geri döndüğünde artçı birlikler bölgenin eski hükümdarının yeğeni Simon ve Ali Kuli Han'ın İranlıları tarafından sürekli olarak rahatsız edildiler (Kasım). Yağan yoğun kar, geri dönüşü daha da zor hâle getirdi. Lala Mustafa Paşa, 56 Anadolu Sancakbeyi ve Şam'dan gelen sipahiler ile güçlenmiş bir vaziyette Erzurum'da kış karargâhına çekilirken, Özdemiroğlu Osman Paşa'nın durumu kısa bir süre sonra tehlikeli bir hâl almaya başladı. İranlıların, Şirvan valisi27 komutasındaki ilk saldırıyı başarı ile geri püskürttü 28 . Ama daha sonra saldıranlar, Kör Şah'ın eşi 29 ve onun veliahtı olan Selman Han'ın 50 bin süvarisi idi. Aynı zamanda Haydar Paşa Ereş'te Emir Han tarafından öldürüldü ve kale tekrar İranlıların eline geçti. Emir Han, Özdemiroğlu Osman Paşa'yı Şemahi'de kuşattı ve yakınlara İranlı bir gözcü birlik yerleştirdi. Osman Paşa, genç Tatar Hanı [Mehmed Giray] ile birlikte bu birliği gece yapılacak bir baskında, özellikle Tatarların ani taarruzu ile yok etmeye, ya da en azından dağıtmaya, Ereş'i ele geçirmeye, kadın hanı buradan kovmaya ve kendi beyliğine birkaç kaleyi kazandırmaya çalıştı. Ama Şemahi'den ayrılmak zorunda kaldı ve ancak bir süre sonra kayınpederinin yardımı ile beyliğinin başkentini tekrar ele geçirebildi. Kayınpederinin bölgesini de kendi hakimiyeti altına alabilmek için kayınpederini sığındığı Demirkapı'da zehirleyerek öldürdü 30 . Aynı dönemde Ali Kuli Han, Tiflis önlerine geldi ve Gürcü Simon gittiği her yerde kendi soydaşları tarafından sevinçle karşılandı. Lala Mustafa Paşa, ancak 1579 yılı yazının sonlarına doğru, Tatarların da kendisine katıldığı Erzurum'daki karargâhtan ayrılabildi31 . Emri altına verilen yeniçerilerin yarısını kaybetmişti ve İstanbul'da açılan boşlukları doldurmak için yeniçeri ocağına her kesimden insan toplandı32 . Lala Mustafa Paşa, öncelikle Kars Kalesi'ni 24 gün süren bir çalışma ile tahkim etmek için ikinci seferine 1 Temmuz 1579 tarihinde çıktı 33 . Murad tarafından sefere katılmak üzere davet edilen ve emrine bir yeniçeri birliği verilen Tatar Hanı, Özdemiroğlu Osman Paşa ile birleşti ve birlikte Şirvan'ın henüz İranlılara ait bölümü ile Prens Aleksandr'ın bölgelerini talan ettiler34 . Ordunun öncü birlikleri Maraş Beylerbeyi'ni yönetimi altında Tiflis'e kadar ilerledi, ama İranlıları burada bulamadı. Şam Beylerbeyi Sokollu Hasan Paşa, Ali Kuli Hanı esir aldıktan sonra 2 bin yeniçeri ile şehre girdi. Lala Mustafa Paşa, beş günlük bir yürüyüşten sonra, İran tarafından gelen barış tekliflerine kulak asmadan Revan'a vardı. 15 Kasım'da serasker tekrar Erzurum'a döndü ve burada görevini bırakma emrini aldı35 . Sokollu Mehmed Paşa ölmüştü ve Lala Mustafa Paşa'nın de derhal hareket ettiği36 (Nisan 1580) İstanbul'da veziriazamlık başlamıştı37 . için kavgalar İstanbul'da entrikalar yumağı henüz bir çözüme ulaşmamışken, İran Şahı'nın elçisi Mesud aracılığıyla yeniden barış talebi ve Şirvan'ı teslim etmeden Tiflis ve Kars'ı teslim etmeyi vaat etmesine rağmen, Koca Sinan Paşa 700-800 top ve ocağa yeni kaydedilen yeniçeriler38 ile birlikte Anadolu'ya gönderildi39 . Yeni Serasker Koca Sinan Paşa Erzurum'dan Kars'a (15 Temmuz), oradan da beylerbeyini artık Yusuf diye çağrılan eski Gürcü Prensi Gregor ile değiştirdiği Tiflis'e geçti. İran ordusu şahın bizzat yönetimi altında Tebriz'de kalırken, Çıldır Ovası'na geldi. Herhangi bir çatışma çıkmadı. Türkler savaştan bıkmışlardı ve seraskerlerinin sert mizacı da buna katkıda bulunuyordu. Koca Sinan Paşa ise sadece daha önce de sahip olduğu veziriazamlık makamını düşünüyordu. Bu yüzden sonbahar başlarken, İranlılar ile her ne pahasına olursa olsun, gerektiğinde Şirvan'ı da boşaltarak, barış yapmaya kararlı bir vaziyette Erzurum'a döndü ve hiçbir yetki veya emir almadan İstanbul'a hareket etti. Van'a sınır nöbetçileri olarak Halep Beylerbeyi ve Lala Mustafa Paşa'nın yeğeni Mehmed Paşa ve Aleksandr'ın düşmanı olarak Minuçihr gönderildi Mehmed Paşa yenilip, bir Gürcü tarafından yaralanarak Erzurum'a kaçtı. Doğu eyaletleri artık İranlıların saldırılarına açıktı. Ama Türklerin şansına İran'da taht mücadeleleri başlamıştı. Divân-ı Hümâyûn da imparatorluğun bu bölümü ile o dönemde hiç ilgilenmediğinden, 6 Ağustos 1581 tarihinde 10 Gürcü esir ile merasimle İstanbul'a giren 40 firari Koca Sinan Paşa veziriazam olarak görevine devam edebildi41 . Ateşkes antlaşması imzalandıktan ve değersiz Rafızî42 ile daha sonraki barış görüşmeleri kesildikten sonra Koca Sinan Paşa'nın rakibi Ferhad Paşa'ya 1581 yılında Anadolu'daki karmaşaları nihayet sona erdirme görevi verildi. Gürcistan'daki ordu sürekli olarak erzak yokluğundan şikâyetçi idi. Tiflis'e erzak götürmekle görevlendirilen bir birlik saldırıya uğradı ve iki beylerbeyi ile üç sancakbeyi hayatlarını kaybetti43 . Artık şahın damadı olan Simon ile irtibata geçen 44 Minuçihr Mustafa, isyan bayrağını çekti45 . Bu başarısızlıkların ve kayıpların faturası Koca Sinan Paşa'ya asıl şimdi çıkartıldı ve veziriazamlık görevini Kanijeli Siyavuş Paşa'ya devretmek zorunda kaldı. Ferhad Paşa, aynı zamanda seraskerlik makamına getirildi46 . Ordu, Ferhad Paşa komutasında önce Kars'a ve daha sonra büyük surlarla tahkim ettirdiği ve elli üzerinde top ve bir sancakbeyi bıraktığı Revan'a doğru hareket etti47 . Osmanlı'ya ihanet cezalandırmak üzere eden birliklerin Altınkale'ye gönderildi48 . Minuçihr'i bir kısmı 1582 yılında Ferhad Paşa, Nahcivan'a saldırmak ve Tiflis'e destek kuvvetleri götürmek üzere Erzurum'daki karargâhından ayrıldı. Tomanis yeniden tahkim edildi. Gürcülerden Simon'un kardeşi Davud teslim olduğunu açıkladı ve neredeyse Simon'un kendisi de ele geçiriliyordu. Ama talihli başlayan sefer çok üzücü bir şekilde son bulacaktı Gürcü eşkıyalar Osmanlılara çok büyük zarar getirdiler Rumeli sipahileri isyan ettiler ve yeniçeriler ellerine geçen her yeri talan ettiler49 . Ferhad Paşa, kendisinden beklenenleri yerine getiremeden İstanbul'a geri çağrıldı50 . Özdemiroğlu Osman Paşa'nın, İran Şahı'nın kısa bir süre önce yaptığı barış tekliflerine rağmen 51 , Gürcülere ve İranlılara karşı dördüncü serasker olarak tayin edilmesi ile durum yine değişmedi. Doğu'da tek başına bırakıldığından, Tatarlardan beklenen yardımı da alamayınca daha da çaresiz hâle geldi. Nihayet 1582 yılında destek vermek üzere bir Türk ordusu harekete geçti ve Rumeli Beylerbeyi'nin yönetimi altında Kefe üzerinden Çerkes bozkırlarını geçerek büyük zorluklar altında Derbend Kapı'ya geldi. Serhad beylerinin görevi, 1583 yılında Ali Kuli Han'ın 50 bin İranlı askerini zararsız hâle getirmekti. Osmanlı öncü birlikleri yenildi, ama tüm güçlerini kullanan Osman Paşa 9 Mayıs'ta Derbend yakınlarındaki Beştepe'de önemli bir muharebeyi kazandı. Tataristan'da güvenli bir dosta sahip olmak için Divân-ı Hümâyûn, Mehmed Giray Han'ın yerine daha önce Mevlevi dervişi olarak yaşayan kardeşi İslâm Giray'ı getirdi ve kendisine İstanbul'da bu yöndeki onay fermânını verdi52 . Bunun üzerine yapılan merasim, beylerbeyi tayinlerinde yapılan merasime benziyordu Kırmızı sancak, hançer ve at eksik değildi. Kaptan-ı Derya yeni hana ülkesine kadar eşlik etti ve soydaşları onu nihayet kabul etmek zorunda kaldılar. Giray hanedanının şerefi o kadar düşmüştü 53 . Osman Paşa, Kastamonu'daki karargâhını bozup, Erzurum'a54 doğru hareket ederken (1 Ağustos), İran Şahı'nın oğlu 1585 yılının yaz aylarında 20 bin asker ile Tebriz'e geldi 55 . Eski ünlü Çaldıran Muharebe alanında İran şehzâdesi Hamza, Türklerin öncü birliklerini yok etti ve Van Beylerbeyi Cığalazâde Sinan Paşa'nın ve Karahamid Beylerbeyi'nin gelmesi de bu mağlubiyeti engelleyemedi56 . Ali Kuli Han'ın emrinde sadece birkaç Türkmen olduğu ve Sultan Süleyman'ın aldığı bu zengin ve ünlü şehirden ayrılmak zorunda kaldığı için Özdemiroğlu Osman Paşa Tebriz'i ele geçirebildi. Yeniçeriler tam üç gün üç gece Tebriz'de her yeri talan ettiler. Ama Ali Kuli Han kısa bir süre sonra tekrar ortaya çıktı Serasker Osman Paşa'nın bir hastalığı sırasında daha önce de yenmeyi başardığı beylerbeylerine ikinci kez darbe vurdu. Osman Paşa düşmanını 27 Eylül'de Şenb-i Gazan'da büyük bir vuruşmaya davet ettiğinde, Türkler ağır bir mağlubiyete uğradılar. Karahamid Beylerbeyi ve Trabzon Beylerbeyi hayatlarını kaybettiler ve Karaman sipahilerinin komutanı esir düştü 57 . İkinci bir mağlubiyetten sonra Özdemiroğlu Osman Paşa, hastalıktan ve üzüntüden yorgun düşmüş vaziyette hayata veda etti58 . Onun yerine Cığalazâde Sinan Paşa geçti ve seraskerliğine sonbaharda topçuların kazandıkları bir zaferle başladı59 . İstanbul'da baş gösteren karışıklıklar sayesinde Ferhad Paşa elinde serakerlik fermânıyla Erzurum'a geldi ve savaşın yönetimini devraldı. Bölgedeki gelişmeler, önderleri birbirleri ile mücadele içinde olan zor durumda kalan Türklerin yardımına yetişti. İran, Kulı Han'ın memnuniyeti için gözleri dağlanan ve zindana atılan çok sevdikleri liderleri Emir Han'ın öldürülmesinden ötürü Özbeklerle savaş hâlindeydi. Şehzâde Tahmasb'ı tahta getirecek olanlar işte bu tip askerlerdi. Türklere birçok mağlubiyet yaşatan yiğit Hamza cinayete kurban gitti. Şah Abbas'ın tahta cülûsu Türkmen beyleri arasında mücadeleye sebep olmuştu. Nihayet İran tarafından yeni barış teklifleri getirildi60 . 1587 yılının yaz aylarında Ferhad Paşa bazı İranlı sultanlara karşı zafer kazandı. Cığalazâde Sinan Paşa Bağdat'a gitti ve bu şehrin yönetimini devraldı. Ferhad Paşa 1588 yılında Karabağ'a geldi ve Gence Şehri'ni işgal etti. Bir önceki yılın sonlarından itibaren barış görüşmeleri başlatıldı Şah'ın yeğeni Hamza Mirza bu amaçla İstanbul'da idi. 1590 yılında imzalanan barış antlaşması ile Osmanlı İmparatorluğu Şirvan'ı, Gürcistan'ı, Tebriz'i ve Karabağ bölgesini kazandı61 . Gürcü prensler Simon ve Minuçihr ile Gilan Prensi Osmanlı'nın vasalları hâline geldiler62 . Yeni eyaletler çok fazla gelir getirmiyordu. Buraya yerleştirilen sipahiler, tarlada çalışacak adam bulamıyorlardı. Yeniçeriler ise eşleri ve çocukları ile ayrı bir sınıf oluşturuyorlardı. Askerlerin ayaklanması nadir görülen bir şey değildi63 . Halk, oldukça güvensizdi Anadolu'nun içlerine kadar silah taşımak yasaklandı64 . Gürcü Simon, sadece halktan korktuğu için tekrar ayaklanmaktan çekindi65 . Gelirler, idarenin karşılamıyordu 66 . Bu giderlerini bile ağır savaş, özellikle ordunun çöküşüne, devlet sisteminin gevşemesine, eyaletlerin fakirleşmesine67 ve yönetimdeki insanlar arasında yaygınlaşmasına sebep oldu 68 . rüşvetin O zaman sultanın gücünü görecekler , demişti1 . Bu tehdit sadece bir övünme idi, zira Osmanlı İmparatorluğu Avrupa'da bir savaşa hazırlıklı değildi ve sultan, ne batıda Frenklerin ülkesinde, ne de doğuda Kızılbaşların ülkesinde savaşmaya niyetli değildi. Venedikliler, Kıbrıs savaşında doğudaki ticarî menfaatleri için sultanı el üstünde tutmak zorunda olduklarını anlamışlardı2 . Koca Sinan Paşa, Korfu'ya bir saldırı düzenlemek Ferhad Paşa devlete Kotor'u diğer vezirler de önemli bir yer tutan Zara'yı veya Novigrad'ı ve Cığalazâde Sinan Paşa Takımadaların feneri olan Çuha Adası'nı kazandırmak istiyorlardı 3 . Ayrıca Uskoklar da Osmanlı toprağındaki eşkıyalıklarına devam ediyorlardı4 ve Pastroviç klanı meselesi Venedik-Türk ilişkilerinde bir krize sebep olmuştu. Yine de her iki tarafın tutumuna bakılırsa savaşın çıkması muhtemel görünmüyordu. Venedik'in doğudaki ticareti, Yahudilerin Doğu Akdeniz'deki faaliyetlerini gittikçe genişletmelerinden dolayı oldukça gerilemişti, özellikle yün ve kumaş ticareti eskisi kadar gelir getirmiyordu. Ama Venedik cam ve kâğıt ürünlerine hâlâ büyük bir talep vardı ve Venedikliler büyük ve kalabalık şehirleri için Osmanlı'ya ait yerlerden ithal edilen buğdaya ihtiyaç duyuyorlardı5 . Bu yüzden Venedik Balyosu her zamanki gibi yanında büyük bir toplulukla sultanın huzuruna çıkıyordu ve şahinler veya başka hediyeler getiriyordu. Raporlarında ise daha sonra Türklerin cüretkarlıkları hakkında şikâyette bulunuyordu, zira ölüm veya başka küçük düşürücü tehditlerle karşılaşmıştı. Balyoslar, bir süredir biraz Türkçe de anlıyorlardı ve Venedik Türkçe dersi almak üzere genç adamları hocalara gönderiyordu 6 . Kahire, Halep ve Sakız Adası'nda yine Venedik konsolosları vardı7 . En azından kısa süre için Akdeniz'de İspanyollara karşı yürütülen deniz savaşında kendini kanıtlamış olan Fransa'nın nüfuzu oldukça zayıflamıştı. Türkler , diyor bir Fransız elçi, ne düşmana, ne de dosta değer vermeyecek kadar küstah, kibirli ve kör oldular8 . Fransa'nın Doğu Akdeniz'de aktif bir ticaret yapması imkânsız hâle gelmişti. Sadece Halep'te yıllık 80-100 bin arası bir gelir elde ediliyordu. Bir mercan şirketi Cenevizli rakiplerine karşı dayanamadı ve Cezayir, Tunus ve Trablusgarb konsoloslarının fazla işi yoktu 9 . Fransa Kralı'nın temsilcileri10 şimdi de hediyeler, saatler, kadın sultanlar için makyaj malzemeleri, aynalar, yelpazeler, vs. 11 getiriyorlardı, ama talepleri çok yüksekti İstanbul'da imtiyaz hakları, doğudaki Latin kilisesi üzerinde egemenlik haklarının tanınması, elçiler tarafından tespit edilen esirlerin serbest bırakılması, buğday ihracatında öncelik hakkı ve Eflak tahtına Fransa Kralı'nın da kabul edebileceği bir adayın tayin edilmesi. Henri'nin himayesi altında uzun bir süre Paris'teki sarayda kalan Petru Cercel idi12 . Fransızlar ayrıca yüksek mevkideki Türklerle konuşurken oldukça heyecanlı, ama yine de meydan okuyarak davranıyorlardı. Sokollu Mehmed Paşa bir gün Acqs Piskoposu'nu ne ve kiminle konuştuğunu unutmaması gerektiği yönünde uyardığında, piskopos ona Bir köle ile diye cevap vermişti. Veziriazam sessiz kalmıştı, ama bu hakareti asla unutmadı13 . Fransa'nın prestijine en fazla zarar veren, sadece kralın Türk elçilerini resmen kabul etmekten çekinmesi değil – elçi Mahmud'un 1570 yılında gelmesi rahatsızlık vermişti14 - çeşitli elçilerin ve cüretkâr planlayıcıların din kavgaları sırasında dikkatli Osmanlı devlet adamlarına yapılan tuhaf tekliflerdi. Bir seferinde 200 Türk gemisinin Aigues-Mortes sularında Fransız Hugenotlar ile birleşip İspanyollara karşı savaşmaları talep edilmiş15 başka bir zaman Anjou Dükü Türk ordusunu İtalya'ya karşı savaşa götürmeyi teklif etmiş16 , ya da Valoislerin İspanyol rakibi II. Phillip'e karşı kullanılmak üzere Cezayir'de bir krallık istemişti17 . Fransa Kralı, yeni Erdel Beyi Stefan Bathori için Reiux hanedanından var olan en ahlaklı ve güzel kadınlardan biri olan Matmazel de Chasteauneuf şahsında uygun bir gelin adayı teklif etmişti18 . Eski Yagellon hanedanının yok olmaya yüz tuttuğu bu dönemlerde Lehistan'da Fransa Kralı'nın kardeşi Henri'yi tahta oturtmak için her türlü çaba gösteriliyordu ve en azında bu plan gerçekleştirilebildi19 . Kıbrıs Savaşı sırasında Uluç Ali Reis, Tunus Şehri'ni ele geçirmişti20 . Cezayir'e disiplinli birlikler yerine daha çok ele avuca sığmaz bir savaşçı sınıfı olarak hareket eden yeniçeriler yerleştirilmişti. Uluç Ali Reis'in yetiştirmesi Hasan Reis 1577 yılında bunların başına getirildi. Berberiler kaderlerine boyun eğmişlerdi. 1580 yılında son ayaklanmaları da bastırıldı21 . Kısa bir süre sonra komşu Fas'ın Şerifi de Osmanlı hakimiyetini tanıdı ve elçileri, aralarında fildişinden iskemlelerin de bulunduğu hediyelerin yanı sıra 5 bin altın vergiyi getirmek üzere İstanbul'a geldi22 . Burada İspanyolların nüfuzu tamamen yok edilmişti ve bu sayede İspanyollar ile yeni anlaşmazlıkların çıkması da engellenmişti. Kadırgalarıyla, korsanlıkta gösterdikleri başarılardan dolayı sultanın öfkesini kabartan Floransalılar, 1578 yılında barış yaptılar. Bongianni Gianfigliazzi aralarında atlar, kristal kupalar, mermer masalar, Ceneviz şekerlemeleri ve büyük, geniş ve kapsamlı bir dünya haritasının da bulunduğu birçok hediye getirdi23 . Dolaylı ticarî çıkarlardan çok, doğrudan İspanya ile ilgili anlaşmazlıklardan dolayı Osmanlı İmparatorluğu ile İngiltere arasında ilk bağlantılar bu dönemlerde başladı. Sokollu Mehmed Paşa 1579 yılında Kraliçe Elizabeth hakkında bildiği, sadece kraliçenin yaşlı ve bir Rafızî olduğu idi24 . Kraliçeyle papanın izdivacı, sadece tehdid altındaki vicdanları selâmete kavuşturabilirdi. Sadece birkaç gemi Fransa bayrağı altında Doğu Akdeniz'e geliyordu 25 . Birkaç İngiliz atı ile Eflak'tan geçiyordu ve Eflak Prensi Aksak Petru bu güne kadar görmediği bu yabancılara ülkesinde at satın alma izni verdi26 . Sokollu Mehmed Paşa ayrıca İngiltere ile 35 maddelik bir kapitülasyon imzalamak istedi, ama Ekim ayının sonunda Fransızların entrikaları sebebi ile böyle bir antlaşma gerçekleşmedi27 . Metal, demir ve değerli madenlerden hediyelerle gelen Harborne ancak uzun süren ısrarlar sonucunda 1580 yılında sürekli İngiliz temsilcisi olarak İstanbul'da kalabildi28 . Ancak 13 Mayıs 1580 tarihli onay mektupları kısa bir süre sonra Fransızların ısrarları üzerine geri alındı. Harborne tekrar İstanbul'a geldi ve bu sefer güçlü hamiler buldu. 1582 yılında İngiltere kraliçesi tarafından sultana ve Sokollu Mehmed Paşa'ya yazılmış mektuplar sundu. Yeni elçiyi taşıyan İngiliz gemisi, top ateşleri altında İstanbul'a geldi. 3 Mayıs 1583 yılında Sultan tarafından kabul edildi ve Dostluk ve Ticaret Antlaşması (kapitülasyon) yenilendi. Cığalazâde Sinan Paşa İngiliz elçi ile birbirine düşman da olsa – veziriazamın önünde birbirlerine girmişlerdi - Harborne 1588 yılına kadar İngiltere adına tanınmış temsilcisi olarak kaldı29 . Türkler 1576 yılının Mayıs ayında Lehistan Devleti'ndeki halkların, padişahın gölgesi ve koruması altında barış içinde ve düşmanlarına karşı güvende yaşadıklarını ve Leh soylularının diğer beylerden hiçbir farkı olmadığını iddia ederek, İmparatoru Lehistan tahtı ile uğraşmaktan vazgeçirdiler30 . Divân-ı Hümâyûn'un Yagellon hanedanının eskiden şanlı devletine karşı politikası bu sözlerde saklı idi. 1569 yılında Sokollu Mehmed Paşa, İran'a daha rahat geçebilmek için Volga Nehri'nin Don Nehri ile birleştirilmesi için bir proje hazırladı31 . Rus birlikleri, kanal işleri ve denetiminden sorumlu yeniçerileri ve akıncıları geri püskürttükleri için bu proje hiçbir zaman gerçekleşmedi32 ve Azak'da savaş için depolanan mühimmat ve erzaklar sonbaharda bir yangında heba oldu 33 . Kazan ve Astrahan, barış antlaşması derhal yenilenen (1570) Rus Çarı'nın elinde kaldı34 . 1572 yılında, saltanatı sırasında Osmanlıların zayıflamış Lehistan'ı rahat bıraktıkları Kral Sigismund August hayata veda etti35 . Bunun üzerine kurulan geçici hükümet sırasında zayıflayan devleti, talepler ve istekler, Leh elçilerine uygulanan tedbirler ve sultanın vasallarına gönderilen mektuplar ile küçük düşürmeye başladılar. Daha Kral Sigismund August zamanında, Aleksandru Lapuşneanu'nun küçük oğlu Boğdan, asil bir Leh hanedanından kendisine eş olarak bir prenses aramak üzere sınırı geçtiğinde ve Leh ileri gelenlerinden biri ile yaptığı kavga sırasında yaralanıp, esir alındığında Osmanlı Sultanı, kaçak Boğdan'ın yerine babası yaşlı Bogdan'ın başka bir oğlu olduğu söylenen birini tayin etti ve Aleksandru Lapuşneanu'un her iki oğlunun (1572)36 da Boğdan'ın Miliecki ve Lehlerin desteği ile Boğdan topraklarına saldırdığı gerekçesi ile teslim edilmesini talep etti37 . Boğdan meselesi Lehistan'ın olumsuz cevabı ile çözülmeden kaldı. Vezirler, İstanbul'daki Leh elçilerine aşağılayıcı bir biçimde davranırken, dost ülke Fransa'ya bir kralı tavsiye etmeye, ya da en azından Osmanlı'nın kabul edemeyeceği bir adayı tahta getirmelerini engellemeye çalışıyorlardı. Sokollu Mehmed Paşa, Ortodoks Prens Konstantin'i Ostrog Palatin'i olarak tercih ediyordu 38 . Bu prensin sultana vergi ödeyeceğini ve sürekli bir tehlike olan Tatar Hanı için 30 bin altın değerinde bir hediye umuyorlardı39 . Ancak Fransızlar Valois Dükü Henri'nin seçilmesini ısrarla istediklerinde, Divân-ı Hümâyûn Fransızların Boğdan ve Eflak'ın Lehistan ile birleşmesi, Tatarların hizmetlerinden vazgeçilmesi, vs. gibi kabul edilemez ve fantastik tekliflerini görüşmelerden çıkarttılar40 , ama Sokollu Mehmed Paşa devletin ileri gelenlerini Fransız taht varisi lehine etkilemeyi kabul etti. Murad, kendi aralarından Lehistan tacı için uygun bir aday bulamadıkları için bir Fransız adayın tahta geçirilmek üzere seçildiğini öğrenince, Leh vasallarını bu karardan dolayı tebrik etti41 . Kral Henri, ailesinin hırsları ve fantastik planlara eğilimine rağmen, Osmanlılar için çok rahat bir komşu idi. Divân-ı Hümâyûn'un yeni para taleplerinden dolayı iyice çaresiz kalan Boğdan Prensi Ioan-Cel-Cumplit, yerine getirilen Aksak Petru lehine tahttan feragat etmek istemeyip, isyan bayrağını çektiğinde Lehistan sarayında hiçbir destekçi bulamadı. Sadece Nisovyalılar, Hatman Şvirşevşi komutasında Rusça İvonia dedikleri gözüpek Boğdan Prensi'ne yardıma geldiler. Asi prens bu cüretkâr atlılar ile Bender'den Tuna Nehri'ne kadar uzanan bölgenin tamamını talan etti ve Eflak'ta Vintila adında bir prensi tahta oturttu. Nihai muharebede Türklerin karşısına kendi ülkesinin Boyarları ile çıktığında ise Boyarlar onu terk ettiler ve Roscani'de yapılan muharebeye katıldıktan sonra Osmanlılara teslim olmak zorunda kaldı ve hayatını kaybetti. Ancak eşi Maria, kayınpederi Lupea Huru ve hazinesi Lehler tarafından Osmanlılara teslim edilmedi42 (Haziran 1574). Kısa bir süre sonra Kral Henri, Fransa tahtına cülûs etmek üzere Lehistan'dan ayrıldı. Yeni bir ara hükümet dönemi Divân-ı Hümâyûn'a Lehistan'a karşı tehditkâr bir müdahalenin kapılarını tekrar açtı. Özi Nehri kenarındaki komutanlar ile Tatarlar arasındaki düşmanlıklar yeniden başlamıştı. Elçi Andreas Taranovski'nin İstanbul'da bulunduğu bir sırada Georg Jaslowiecki'nin Tatar Hanı'nın atlılarını yendiği, oğlunu esir aldığı ve birçok Tatarı öldürdüğü haberleri geldi43 . Tatarların buna cevabı hanın dört oğlunun ve birçok yeğeninin eşliğinde 1575 yılı içerisinde Lehistan'a büyük bir akın oldu 44 . Fransız Alençon Dükü'nün de katıldığı yeni taht mücadelesi sırasında Sokollu Mehmed Paşa önce son Yagellon'ın kız kardeşi ile evli bulunan İsveç Kralı'ndan yana oy kullandı. Turla Nehri'nin çizdiği Kazak-Leh sınırında Hristiyan eşkiyaların akınlarını engellemek üzere bir kale kuruldu. Tatarlar ve Lehler arasındaki çatışmalar devam ediyordu. Divân-ı Hümâyûn, daha sonra ilk adayından vazgeçti ve daha uygun görülen, 1571 yılında ikinci ve son Zapolya, zayıf Yanoş Sigismund'un yerine geçen Erdel Voyvodası Stefan (İştvan) Bathori'yi desteklemeye başladı. Murad, Lehistan'daki tüm asilzâdelere vasalını tavsiye ettiği bir mektup gönderdi45 . Yaz aylarında İstanbul'a gönderilen Kristoforos Dzierzek üzerinde aynı yönde etki yapıldı. Hatta Lehleri tavsiye ettikleri vasal tahta geçmediği takdirde, Tatar Hanı'nın büyük bir akını ile tehdit ettiler46 . Bathori, Aralık ayında gerçekten de tahta çıkarıldı, ama ondan Divân-ı Hümâyûn'a tâbi bir vasallık ilişkisi bekleyenler kısa bir süre sonra hayal kırıklığına uğrayacaklardı. Tahta henüz yabancı olduğu sürece Türklere karşı hassas davranmaya çalıştı ve 1577 yılında Danzig'e doğru hareket etti47 , ama Kazakları krala bağlı bir hatman yönetiminde yeniden organize etmesine rağmen 48 , iktidara geldikten birkaç ay sonra Boğdan'a yaptıkları bir akını engelleyemedi. Önce Tatarlar, Varşova'ya kadar her yeri talan ettiler (Mart 1577) ve İstanbul'daki köle tüccarları için çok sayıda esir aldılar49 . Murad ile yeni bir antlaşma görüşülüp karara bağlanırken, Aksak Petru'nun prensliğine akın ettiler ve yeni ortaya çıkan düzmece bir Yanoş'u tahta geçirmek için harekete geçtiler (Haziran) ve birkaç hafta sonra yine bir düzmece Yanoş şansını denedi. İkinci kez geldiğinde gerçek mirasçı olarak tahtı ele geçirmeye başardı (Kasım). Başlarında yeni Leh Kralı'nın kardeşi Erdel Voyvodası Kristoforos'un bulunduğu Eflaklar ve Erdellilerden destek alarak Aksak Petru kısa bir süre sonra Boğdan'a geri döndü (1 Ocak 1578)50 . Boğdan'a gönderilen Silistre ve İzmit sancakbeylerinin müdahalelerine gerek kalmadı51 . Stefan Bathori daha 1577 yılında Rus Çara karşı savaşmak üzere Türklerden, özellikle Tatar birlikleri olarak yardım istemişti, ama boşuna52 . Taranovski, yeni Han Mehmed Giray'ın huzuruna çıkıp, korktuğu bu komşusunun dostluğunu talep ettiğinde, zindana atıldı ve Markus Sobieski bu olayı şikâyet etmek üzere İstanbul'a gönderildi53 . Tatar Hanı 1576 yılında Moskova Knezi'ne karşı muharebede yenilmişti54 , ama şimdi Lehistan'ın bu iki baş düşmanı arasında bir antlaşma yapıldı55 . Bu antlaşmaya istinaden Tatarlar komşu Leh eyaletlerinde, özellikle Ostrog Palantini, Prens Konstantin'e ait olan Podolya'ya akın edebileceklerdi. Tatar Hanı sadece her zamanki gibi her yıl gönderilecek hediye yün giysileri değil, Sigismund August'un ölümünden sonra geriye dönük olarak yapılmayan tüm teslimatları da istiyordu 56 . Ahmed Çavuş tekrar Divân-ı Hümâyûn'a gelip, onaylanan antlaşma ile birlikte yapılan saldırı için Yanoş Podkova'nın mazeretlerini de beraberinde getirdiğinde Özi kahramanları [Kazaklar], bu sefer Aleksandru adında düzmece bir taht varisini tahta geçirmek üzere yine Boğdan'da idi. Sokollu Mehmed Paşa'nın öfkesi o kadar büyüktü ki, yabancı bir elçinin karşısında tüm nezaket kurallarını unuttu ve Tatar Hanı'na lanet olsun. Neden kralı bütün beyleri ile birlikte esir alma fırsatını kaçırdı ki.57 , dedi. Lehler, sanki iki yıl içinde 700 bin koyun çalan ve yeni sınır kalesi İslâm Kerman'ı tahrip eden Nisovyalılardan ve Boğdan'daki karışıklıklar için intikam alır gibi, savaşla tehdit edildiler58 . Lehistan'daki köle nihayet efendisinin öfkesini hissedecekti59 . Aleksandru, Erdellilere yenildi ve hainlerin çarptırıldığı ölüm cezasının infazı için İstanbul'a gönderildi. Bitmek bilmeyen para hırsı yüzünden Romen topraklarındaki karışıklıklara sebep olan Mihail Kantakuzenos boğduruldu. Bathori, Türkleri iyi niyetine ikna etmeye çalıştı Kazak Hatmanı uzaklaştırdı ve yönetimindeki bazı isyancıları idam ettirdi. Ama hem kendi onuru, hem de devletin onuru için büyük bir kurban daha vermesi gerekti 16 Haziran'da herkes tarafından sevilen ve saygı duyulan cesur Yanoş Podkova, Livov'da bir çavuşun gözleri önünde, meydanda idam edildi. Son sözleri idamı seyreden herkesin uzun süre daha hatırında kaldı Sevgili insanlar, neden başımı keseceklerini biliyor musunuz. Çünkü kılıcımı Türklerin kanı ile ıslattım ve hem sizin, hem de tüm Hristiyanların düşmanına karşı defalarca hayatımı tehlikeye attım60 . Uyarı niteliğindeki bu idama rağmen kısa bir süre sonra Boğdan'ın kardeşi Petru Lapuşneanu, Podkova'nın oğlu Konstantin ve Stefan Lacusta'nın oğlu diğer Konstantin gibi başka Boğdanlı prensler etraflarına Kazakları toplayıp, tekrar yabancıların eline düşen miraslarını geri almaya çalıştılar. Türkler, bir kez daha Lehistan'daki çaresiz vasalı tahttan indireceklerini açıkça beyan ettiler. 1579 yılının tamamı boyunca Kazaklar Boğdan'da kaldılar. Ama acilen İstanbul'a giden Taranovski bir kez daha Türklerin öfkesini dindirmeyi başardı 61 . Ayrıca 30 bin taler değerinde bir haraç almış olan Tatarların Ruslara karşı destek vereceklerini umuyordu 62 . Ama bu talebi geri çevrildi ve Aksak Petru'nun (sonbahar 1579) tahttan indirilmesi ve Petru Rareş'in gayri meşru oğlu olan Saksonyalı Yanku'nun tahta getirilmesi Özi Nehri'nin Uskokları63 olan Kazakların akınlarını sona erdirdi. Sokollu Mehmed Paşa'nın ölümü, özellikle de Koca Sinan Paşa'nın veziriazamlığa getirilmesiyle Türkler ile Lehler arasındaki anlaşmazlıklar daha da büyüdü. 1581 yılında ölen Kristoforos Bathori'nin ve yerine seçilen henüz reşit olmayan oğlu Sigismund'un yerine Erdel Prensliği'ne maceraperest Paul Markhazy'yi getirmek isteyen Erdel ileri gelenleri, Kral Stefan Bathori ve İstanbul'daki yöneticilerin arasının düzelmesine fazla katkıda bulunmadılar. Koca Sinan Paşa için Stefan Bathori Divân-ı Hümâyûn'u memnun etme çabalarına karşın, sadece ehilleştirilmesi gereken kurnaz bir itti . Tatar Hanı, Kazakların esaretinden kralın eline geçen iki aile üyesinin serbest bırakılmasını talep etti. Yeni Boğdan Prensi de komşusuna düşmanlık besliyordu ve Lehistan'ın ticaretini mümkün olduğunca engelliyordu. Bunun sonucunda sınırda bulunan Leh subaylar Boğdan'ın doğusunda çıkan bir ayaklanmaya destek verdiler ve daha sonra bu ayaklanmayı çıkartmakla suçlandılar. Leh elçi Dzierzek, Divân toplantısında Boğdan elçisi ile kavga etti. Sınır boylarına ilişkin çatışmalar, Giray hanedanından esirlerin serbest bırakılmasına rağmen devam etti, ama artık bu çatışmalar düşman akrabanın sarayına değil İstanbul'a taşınmıştı. Leh Kralı, Livov'da Divânı Hümâyûn tarafından azledilen Prens Yanku'nun başını kestirdi (Eylül 1582) ve itaatsizlik ve sadakatsizlikten dolayı teslim edilmesi istenen bu kaçağın idamının Divân-ı Hümâyûn'un öfkesini kabartmayacağından emin olabilirdi64 . 1583 yılında Bender'deki Türkler, Lehistan kıyılarında köyler kurmak için Özi Nehri'ni geçtiler. Kazaklar bu barış ihlalinin intikamını Akkirman'ı kuşatıp, oradaki beyi öldürerek ve Bender'i ele geçirmeye çalışarak aldılar. 15 bin kişiden oluşan bir Boğdan ordusu işgalcilerin karşısına çıktı ve sonbahara kadar Aksak Petru'nun askerleri muharebe için hazır beklediler. Rumeli Beylerbeyi kuzeye yöneldi ve uzun bir süre Edirne'de kaldı. Yeni Leh elçi Podlodovski'nin Edirne dolaylarında öldürüldüğü anlatılır. Podlodovski'nin ardından kısa bir süre sonra ikinci bir elçi (1584 yılı başlarında) kralının özürlerini iletmek üzere geldi. Yine bazı Kazak başları vuruldu ve 38 top bir çavuşa teslim edildi. Krakov'da ayrıca Özi kahramanlarının lideri Samuel Zborovski'nin de başı vuruldu. Tatarlar aynı dönemde yine birçok esir aldıkları akınlarına başladılar65 . Birkaç ay sonra Kazaklar hem Bender önlerinde, hem de Tatarların bölgesinde görüldüler. 1586 yılında Tatarlar intikamlarını aldılar Bender bölgesi üçüncü kez Tatarların akınına uğradı. Kral Stefan Bathori işte böyle üzücü ve karışık şartlar altında 1587 yılında hayata gözlerini yumdu Savaşı istememişti, ama barışı zorla elde etmeye de gücü yetmemişti66 . Divân-ı Hümâyûn artık her zaman huzursuz, ama korkak Lehistan'a gerçek bir vasal devlet olarak davranma zamanının geldiğine inanıyordu. Önce Erdel'deki genç vasalı Sigismund'u tercih ediyor gibi görünürken, daha sonra kuzeni Kardinal Andreas Bathori'yi, gayri meşru birkaç Yagellon'ı veya bir süre için Lehistan'ın Ortodoks Kralı olmayı umut eden yaşlı Boğdan Prensi Aksak Petru'yu onayladı. Dzierzek, bu teklifleri ısrarla geri çevirdi ve Leh asilzâdelere karşı kullandığı tonla şikâyette bulundu. Tabii bu konuşmalar vezirleri hiç etkilemiyordu ve nihai karar, Lehlerin tahta hiçbir Alman, İspanyol, İngiliz, Fransız veya Rus seçmemeleri yönünde oldu, zira aksi takdirde yine Tatarların akınına uğrayacaklardı. Kazaklar her zamanki gibi hem Boğdan Prensi'nin topraklarında, hem de Bender Sancağı'na bağlı bölgelerde akına çıkıp, her yeri talan ederlerken, Lehler 22 Ağustos 1587 tarihinde kral seçimini yaptılar ve Zborovski'nin taraftarları tarafının tercih ettikleri aday olan Avusturya Arşidükü Maksimilyan'i kral seçtiler. Üç gün sonra azınlıkta kalan İsveç Kralı Sigismund Vasa'nın taraftarları ikinci bir toplantıda Sigismund Vasa'yı kral ilan ettiler. Kazaklar, çifte seçimi Özi Nehri kenarında Özi'ye ve Bender ile Akkirman bölgelerine yaptıkları akınlar, Tatar Dobrucasında Babadağ Şehri'nin ateşe verilmesi ve Yanoş Voda adında Boğdan tahtı üzerinde hak iddia eden yeni birini getirerek kutladılar. Niğbolu Sancakbeyi bu ısrarlı eşkıyaları cezalandırmak için Doğu sınırına gelmek zorunda kaldı. Maksimilyan, bu arada Lehistan'da gücü eline geçirmeye çalıştı, ama 24 Ocak 1588 tarihinde, iyi bir komutan ve Kral Stefan'ın siyasetinin ve gelecek planlarının mirasçısı, ülkenin âlim, zengin ve güçlü adamlarından biri olan şansölye Johann Zamoyski, Maksimilyan'i Silezya'da esir almayı başardı ve Maksimilyan bir sonraki yılın Mart ayında Beuthen barış antlaşmasında tüm haklarından feragat etmek zorunda kaldı67 . Sigismund tamamen kayboldu. Zamoyski'nin yürüttüğü siyaset fetihlere doymayan Avusturya'ya direnmek, Erdel hanedanından gelen talepleri geri çevirmek, teorik olarak birer vasal devlet olan Boğdan ve Eflak prensliklerinin ilhakını mevcut tüm araçlarla sağlamak ve bu amaçla görkemli elçi toplulukları, sayısız değerli hediyeler ve nezaket ile Türklerin dostluğunu muhafaza etmekti. Bu kurnazca planlanan ve ustalıkla gerçeğe dönüştürülen siyasi sisteme tek uymayanlar Kazaklardı. Neredeyse tamamen bağımsız ve herşeyden önce ehilleştirilemeyen savaşçı halk, varlığını saldırılar, akınlar ve taht üzerinde hak iddiasıyla ortaya çıkanları desteklemeyi ticaret hâline getimekle sürdürüyordu. Bu yüzden o güne kadar yürüttükleri faaliyetlere devam ettiler ve 1588-1589 yılları arasında sınır şehirleri Özi ve Koslov'u ateşe verdiler. Türkler ise ordu komutanı ve şansölye Zamoyski'nin tüm beyanlarına ve açıklamalarından bıkmışlardı ve bu meydan okumaya hakaretler ve tehditlerle cevap veriyorlardı. 3 Temmuz 1589 tarihinde Rumeli Beylerbeyi Haydar Paşa, Tuna boylarına doğru harekete geçti. Haydar Paşa, Tatar Hanı ile birleşecekti, ama Türkler Bender'e vardıklarında han ganimet olarak aldığı binlerce esir ile birlikte dönüş yolunda idi. Bu yüzden Osmanlı ordusunun Sniatyn'e kadar ilerleyen öncü birlikleri geri dönmek zorunda kaldı. Kamaniçe'ye planlanan saldırı gerçekleşmedi ve Haydar Paşa Hotin karargâhında geri dönüş emrini verdi. Niğbolu Sancakbeyi'nin emrinde altı sancakbeyi Bender'de kaldılar. Haydar Paşa ise kış boyunca Silistre'de karargâh kurdu. 1590 yılının ilk günlerinde Paul Uchanski yeni Leh elçisi olarak İstanbul'a geldi. Türkler, 100 bin akçe vergi, Kazakların yok edilmesini ve Leh topraklarında iki sınır kalesi'nin kurulmasını talep ediyorlardı68 . Uchanski, görüşmeler sırasında öldü ve Kazakların yeni planları hakkında dedikodular ve daha sonra Kazakların yeni akınları ve verdikleri zararlar hakkındaki haberler savaşı yeniden başlatacakmış gibi görünüyordu. Ama Zamoyski, korkak Boğdanlı Petru, Rum asıllı olup, Mihail Kantakuzenos'tan çok farklı ve nüfuzlu bir adam olan Ban Yani, para alan birkaç yüksek makamlı Türk, artık Boğdan'da Boyar olarak faaliyet gösteren eski İspanya temsilcisi Bartolomeo Bruti ve ikinci İngiliz elçi Burton barışın tekrar sağlanması için ellerinden geleni yaptılar. Haziran ayında şansölyenin kuzenlerinden bir Zamoyski ve Bruti İstanbul'da görüşmeleri tekrar başlattılar. Nakit ödenecek vergi yerine Türkler şimdi Kazakların elinden ölüme giden sayısız Müslüman için tazminat olarak yüz samur kürk istiyorlardı. Bu temele dayanarak kısa bir süre içinde antlaşma sağlandı, ama Lehistan'daki iç karışıklıklar sebebi ile bu antlaşmanın onaylanması uzun sürdü. Dzierzek ve Bruti ancak Eylül ayında İstanbul'a gelebildiler ve bir sonraki yılın Ocak ayında Divân-ı Hümâyûn ile Lehistan arasındaki iyi ilişkiler nihayet tekrar kurulabildi69 . 1592 yılında Lehistan'ın vergisi 25 bin altın ve iki katı değerinde hediye olarak hesaplandı70 . En azından Tatarlar artık Lehistan yerine Rusların bölgesine akın yapmayı düşünüyorlardı71 ve Rus Çarı her zamanki haracını zamanında ödemediği takdirde anında bir akın düzenleniyordu 72 . Türkler, Lehistan ile savaşa hazırlıklı değildiler. Öncelikle Leh beylerinin birlikleri ile savaşa gitmek için yeterince tecrübeleri yoktu ve zenginliklerinden dolayı oldukça nüfuz sahibi olan Romen prensler, böyle bir savaşı hem masrafları, hem de tehlikesi sebebi ile istemiyorlardı. Rumeli Beylerbeyi Haydar Paşa'nın seferi sırasında yerlerine bir beylerbeyinin getirileceğinden endişe duymuşlardı ve sultanın, küçük oğlu Stefan'ı Müslümanlığa geçmeye zorlamaya çalışacağına inanan Aksak Petru, 1591 yılında Lehistan'a sığında ve üç yıl sonra burada öldü. Divân-ı Hümâyûn'un prensleri yeni sisteme istinaden ödedikleri altınların ağırlığına göre tayin etme alışkanlığından dolayı, prensler bu paraları Rumlardan, Ermenilerden veya zengin yeniçerilerden borç alıyorlardı73 . Bu parayı verenler, her yere ulaşabiliyordu ve her yerde dinleniyorlardı. Özellikle zengin yeniçeriler bir veziri devirebilecek, hatta sultanı bile öldürebilecek güçteydiler. Neticede parayı veren tüm bu şahıslar, serhad boylarında süregelen durumların aynen muhafaza edilmesinden yanaydılar, zira başarılı bir Türk-Leh savaşı şartları kendi aleyhlerine çevirebilirdi. Divân-ı Hümâyûn'un Avusturya hanedanı ile ilişkileri ise tamamen farklı idi. Türklerin tamamı Viyana'daki krala karşı savaş istiyorlardı. Hiç kimsenin daha zayıf olan bu komşuya karşı düşmanlıkları engellemekten bir çıkarı yoktu ve sürekli güvensiz ve huzursuz Erdel ile asıl Macaristan'daki sınır çatışmaları her zaman bir savaş ilanı için yeterince malzeme sağlıyordu. 1570 yılı başlarında nüfuzlu Gaspar Bekes, Erdel elçisi olarak Maksimilyan ve Yanoş Sigismund Zapolya arasında nihai bir barış sağlamak üzere Viyana'ya gitmişti. Zapolya, Erdel ve dış eyaletlere sahip olacak, ancak bunun karşılığında kral ünvanından vazgeçecekti. Türkler tarafından kovulduğu takdirde ayrıca Şilezya'da sığınma hakkı tanındı ve Alman Kayser'in yeğeni ile evlilik vaat edildi. Erdel'in asilzâdeleri bu gizli barışı – ki Türkler bundan tabii ki haberdar oldular ve bir çavuş aracılığıyla vasallarına bir uyarı gönderdiler74 - şüphe ile de olsa kabul ettiler. Ama kısa bir süre sonra (Mart 1571) güçsüz Jan Sigismund (Stefan Yanoş) hayata veda etti ve hiç çocuğu olmadığı için bu prensliğin taht meselesi yine çözülmeden kaldı. Hırslı Bekes'e karşılık olarak oylama başlamadan önce Osmanlı Sultanı'nın bir emrinin okunduğu meclis, Erdel tahtına daha sonra Lehistan Kralı olacak olan Stefan Bathori'yi seçti (25 Mayıs)75 . Bu boşluğu fırsat bilerek Erdel'i işgal edeceğinden şüphelenilen Divân-ı Hümâyûn 76 , vergi ödendikten sonra Boğdan ve Eflak için prenslik onuru olarak verilen kırmızı sancak ve kaftanları göndererek Bathori'yi onayladı77 . Bu onay ve onur nişaneleri 200 at ve birkaç deve ile seyahat eden görkemli bir elçi topluluğu tarafından getirildi78 . Çavuşa başka hediyelerin yanında 9 bin altın ve yanındakilere 6 bin altın bahşiş verildi79 . Yeni Erdel Prensi'ne daha sonra onay belgesi de gönderildi80 . Maksimilyan, bu arada Fogaras Kalesi'nde hadiselerin sonuçlanmasını bekleyen Bekes'i Erdel Voyvodalığı'na getirmeye çalıştı, ama Macar beyleri hiç vakit kaybetmeden sınırı geçtiler ve küçük çatışmalar meydana geldi. 1573 yılında Zigetvar Sancakbeyi, Kanije'yi ateşe verdi ve talan etti81 . Divân-ı Hümâyûn ayrıca kendisini rahatsız eden Kalo Kalesi'nin yıkılmasını talep etti82 . Herhangi bir savaş ilan edilmeden esir alınan Hristiyanların sayısı 1574 yılında 15 bin idi83 ve sınır boylarının masraflarının karşılanması için bir milyon dolayında altın harcanıyordu 84 . 1573 yılında Almanların yeni elçisi 85 David Ungnad barışın sekiz yıl daha uzatılmasını sağladı. Maksimilyan, Bekes'i desteklediğinden dolayı özürlerini iletmişti ve Budin Beylerbeyi'nin şikâyet ettiği kale komutanlarını uzaklaştırdı. 1574 yılı sonlarına doğru Tercüman Mahmud Bey barış antlaşması ile Prag'a gitti. Türk elçi, Maksimilyan'in bu başkentinde hayata veda edecekti86 . Bekes, Almanların teşviki ile Lehistan'daki ara hükümet sırasında Kosice'de birlikler topladı ve prensliği tekrar ele geçirmeyi denemek üzere Szekler'e de başvurdu. Ama Szent-Pal'de (Temmuz 1575) tamamen yenildi ve Almanların işgali altındaki Szathmar'a kaçmak zorunda kaldı87 . Türkler, barış ihlalinden dolayı şikâyette bulundular ve Almanlar yine hadiseler yüzünden İstanbul'da özür dilediler88 . Ancak aynı zamanda babasından kalan barış antlaşmasını devam ettirmek zorunda olmayan yeni bir sultan tahta cülûs ettiği için, Budin Beylerbeyi Sokollu Hasan Paşa ve Bosna Beylerbeyi Ferhad Paşa Almanların bölgelerinde istedikleri gibi akına çıktılar. Birçok köy ateşe verildi ve Macaristan'dan birçok köle alındı89 . Auersperg Dükü, oğlunun esir alındığı muharebede hayatını kaybetti. İstanbul'daki Alman temsilci, babasının başının İstanbul sokaklarında nasıl dolaştırıldığın seyretmek ve halkın sevinç nidalarını dinlemek zorunda kaldı90 . Oğul için Divân-ı Hümâyûn 80 bin altın istiyordu 91 . Macaristan'daki akınlara katılan Türklerin sayısı yaklaşık 4 bin idi92 . Murad tarafından onaylanan barış antlaşmasında Almanlar Kallo Kalesi'ni yıkma taahhüdünde bulundular93 . Her zamanki 9 bin talerin yanı sıra Sokollu Mehmed Paşa'ya bundan böyle de barışın muhafaza edilmesine yardımcı olması için ayrıca 1.200 altın verildi94 ve Sokollu Mehmed Paşa gerçekten de Macaristan'daki Habsburg hakimiyetine karşı ayaklanma çıkarma planından vazgeçti95 . Lehistan tahtı için yeni bir Alman adayının belirlenmesi barış ihlali sayılmıyordu, ama bir çavuş Viyana'ya gelerek kaysere, Lehistan'ın yaklaşık 130 yıldır Osmanlı'ya ait olduğunu ve bir Habsburglunun kral olarak kabul edilemez olduğunu hatırlattı96 . Alman temsilciden raporlarını tetkik edilmek üzere göndermesi istendi ve temsilci, bu aşağılayıcı şarta boyun eğmek zorunda kaldı97 . Sınır boylarındaki anlaşmazlıklar aynen sürüyordu 98 , ama Kayser Rudolf 1 Ocak 1577 yılında barışın yeniden onaylanmasını sağlayabildi99 . Sonraki yıllarda bu sefer Almanlar birkaç kalenin yıkılmasını ve birkaç kalenin de geri verilmesini talep ettiler. Sınır boylarındaki beyler her zamanki gibi kendi çıkarlarını düşünüyorlardı ve Eğri'de bir Alman kalesi inşa edildi100 . 1579 yılında bu güvensiz101 barışın sanki sonu gelmişti. Arşidük Karl, Boşnaklara karşı düşmanlıkları başlattı, birkaç kaleyi işgal etti ve sınırı sağlamlaştırdı. Yardıma gelen Zigetvar Beyi Ali Paşa yenildi 102 . Rumeli Beylerbeyi