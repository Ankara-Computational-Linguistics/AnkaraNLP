ile kaydetmiş iseniz aşağıdaki satırı robots.txt dosyanıza ekleyerek tam adını ve yerini belirtebilirsiniz: Bu dosyanın ana klasörünüzde olması önerilir. Eğer yeri açıkça belirtilmemişse arama motorları ilkin ana klasörünüzde sitemap.xml dosyasını ararlar. Site haritanızı sitemap.xml adıyla ana klasörünüze koyarak henüz bilmediğiniz başka arama motorlarının da sitenizi keşfetmesini kolaylaştırmış olursunuz. WordPress gibi hazır bir altyapıda barınmayan internet sitelerinde, site haritaları elle veya site haritası oluşturma siteleri yardımıyla çevrimiçi olarak oluşturulur. WordPress gibi altyapıda barınan siteler için de site haritası eklentileri bulunmaktadır. Örnek bir sitemap.xml dosyası aşağıdaki gibidir. Google, Bing, Yandex gibi profesyonel arama motorları web site sahibinin önceliklerine uymak amacıyla varsa bu dosyayı kullanır. Bu XML biçimindeki dosyada sitenizdeki her bir sayfa son değiştirilme tarihi, değişme sıklığı ve taranma önceliği bilgisi ile belirtilir. Changefreq kısmında yer alan taranma sıklığı alanına "never, yearly, monthly, weekly, daily, hourly, always" sözcüklerinden birini yazabilirsiniz. Böylece, arama motorları burada belirttiğinizden daha kısa aralıklarla sitenizi ziyaret etmeyecektir. Priority kısmına ise 0.0 ile 1.0 arası sayılar girerek sitenizin hangi sırayla taranacağını belirtebilirsiniz. Bu öncelik sıralamaları sitenizin arama motorundaki yerini etkilemez. Sadece taranıp indekslerken bazı sayfalarınızın diğer sayfalarınızdan daha önce taranmasını istiyorsanız işinize yarayacaktır. Örneğin sık güncellenen bir haber siteniz varsa ve burada belirtilen linklerdeki sayfalarınız haber sayfanızdaki değişim ile beraber değişecekse, haber sitenizdeki link başlıkları ile taranacak haber sayfalarınızın başlıkları tutması amacıyla haber linklerini belirttiğiniz sayfanıza daha yüksek bir öncelik vermelisiniz. Site haritaları arama motorlarına normal URL eklemekten farklı bir yolla bildirilir. Eğer arama motorlarının site ekleme sayfalarına sitemap.xml dosyanızı tanıtmaya çalışırsanız sadece hata mesajı alırsınız. Bu sebeple, yukarıda belirtildiği gibi robots.txt dosyanızın içine arama motorlarının bulabilmesi için Site haritası dosyanızın yerini işaret edebilirsiniz. Bunun için robots.txt dosyanıza aşağıdaki satırın eklenmesi yeterlidir: Site haritanızı robots.txt dışında bir yolla göndermek için ise aşağıdaki tabloda yer alan URL'leri son kısmına kendi sitemap.xml dosyanızın URL'sini ekleyerek oluşan URL'yi wget ya da curl ile bir program içinden çağırabilirsiniz. İsterseniz bunu sadece Firefox gibi web tarayıcınızla ziyaret ederek de bildirebilirsiniz. Aşağıdaki tüm arama motorlarına tek bir adresten, tek bir seferde site haritanızı gönderebilirsiniz: Örneğin URLlerinizin başındaki http:// gibi protokol kısmı ve sonlardaki / işareti unutulmamalıdır. Örneğin www.siteniz.com yanlış bir örnekken doğrusu http://www.siteniz.com/ ya da http://www.siteniz.com/index.html şeklindedir. Ayrıca site haritanızda sadece sitenize ait URLler bulunabilir. Diğer sitelere ait URLler barındıran site haritalarını arama motorları ya görmezden gelmekte ya da spam yaptığı için kara listeye almaktadır. Site haritalarınızın büyüklüğü ise en çok 50.000 URL ve 10MB ile sınırlandırılmıştır. Daha büyük siteler için site haritalarının birleştirildiği Site haritası dizinlerini kullanabilirsiniz. Ek olarak tüm XML dosyalarında olduğu gibi özel karakterlerin alternatif yazılışlarını kullanmalısınız: (&) yerine &amp, (') yerine ', (") yerine & quot;, () yerine & gt; gibi. Kıtalararası Kupa (futbol) Kıtalararası Kupa, Toyota Kupası olarak da bilinir, 1960 - 2004 yılları arasında Copa Libertadores (Güney Amerika) ile UEFA Şampiyonlar Ligi (Avrupa) şampiyonları arasında düzenlenen futbol turnuvası. 2005 yılında yerini FIFA Kulüpler Dünya Kupasına bırakmıştır. 1960'tan 1970'e kadar iki ayaklı olarak oynanmış, 1960'tan 1968'e kadar puanlama usulüne göre oynanan maçlar bu tarihten 1979'a kadar da gol averajına göre oynandı.1980-2004 arasındaki maçlar Japonya'da oynandı. 2017 yılında, FIFA kazananları resmî dünya şampiyonu olarak tanıdı. "pen. - penaltÄ±larla (uzatmalardan sonra)" Stop! Stop!, Sam Brown'un İngiliz müzik listelerinde dördüncü sıraya kadar çıkmış ve on iki hafta boyunca listede kalmış en başarılı şarkısı, bu şarkıyı ve "Blue Soldier" isimli şarkısını barındıran 1988 tarihli tekli ve aynı isimli albümünün adıdır. Sam Brown 1986 yılında şarkı hazırlamak üzere Los Angeles’a gitmiş ve burada New Yorklu müzisyen Gregg Sutton ile birlikte "Walking Back To Me" isimli parçasını tamamlamıştı. Gregg Sutton ile yaptığı çalışma ikisini de memnun etmiş ve birlikte çalışmaya devam etme konusunda anlaşmışlardı. Los Angeles’ta müzik çalışmalarına devam eden Sam Brown bir gün Pasifik Yakası Otoyolunda güneye doğru seyir halindeyken kafasında Stop! şekillendi. Hemen otel odasına döndü ve şarkının üzerinde çalışmaya başladı. Sam Brown, şarkının nakarat bölümünü tamamladığında bunun bir blues şarkısı olduğunun farkına varmamıştı. Sam Brown ve Gregg Sutton, şarkıyı tamamlamak üzere New Yorklu müzisyen Bruce Brody ile buluştular. Yaklaşık yarım saat sonunda Stop! hazırdı. Gregg Sutton bir ay sonra Sam Brown’ı ziyaret etmek üzere İngiltere’deki Power Plant stüdyosuna gittiğinde şarkının hazır olduğunu ve Sam Brown’un kardeşi Pete Brown ile birlikte albüm üzerinde çalıştıklarını gördü. 1988’de Stop!’un Avrupa’nın pek çok ülkesinde hit olması Sam Brown ve Pete Brown’un müzikal başarılarının kanıtıydı. İkili daha sonra Stop!’un Hollanda’da bir numaraya yükselişini kutlamak üzere Amsterdam'a gittiler. Stop!, Sam Brown’a Avrupa’da büyük bir şöhret ve beklemediği bir ilgi getirmekle birlikte promosyonu yapılmadığı için ABD’de 56. sıradan daha yükseğe çıkamadı. Stop!, 2004’te Jamelia tarafından bir kez daha yorumlandı ve şarkı Bridget Jones The Edge of Reasons filminin soundtracki olarak kullanıldı. Corrientes (eyalet) Corrientes eyaleti ("Okunuşu": "Korriyentes", İspanyolca: "Provincia de Corrientes" Arjantin'in kuzeydoğusunda, Mezopotamya bölgesinde bulunan bir eyalettir. Kuzeyden itibaren saat yönünde Paraguay, Misiones, Brezilya, Uruguay, Entre Rios, Santa Fe ve Chaco ile komşudur. Eyalet 25 ile (İspanyolca: "departamentos") bölünmüştür. Wasting Love Wasting Love Iron Maiden'ın 1992 tarihinde yayımlanan Fear of the Dark albümünün altıncı şarkısıdır. Şarkı Hollanda'da single olarak da yayımlanmış, bunun dışında yalnızca tanıtım amacıyla ABD radyolarına da gönderilmiştir. Single'daki diğer parçalar "No Prayer for the Dying" albümünün ardından çıkılan turnede Londra'daki Wembley Arena'da 17 Aralık 1990 günü verilen konserde kaydedilmiştir. Şarkının gitar solosunu Janick Gers çalmıştır. Yirminci Sanat Yılı Şan Konseri Ferdi Özbeğen'in 1982 yılında Şan Tiyatrosunda verdiği Yirminci Sanat Yılı Konseri'nin kayıtlarını içeren ve Yaşar Kekeva Plak tarafından yayımlanan, sekizinci albümü. Konserin orkestra şefliğini Osman İşmen yapmıştır. Río de la Plata Kral Vekilliği Río de la Plata Kral Vekilliği, bir zamanlar İspanya'nın Latin Amerika'daki genel valiliklerinden biriydi. Diğerleri Yeni İspanya (Meksika, Orta Amerika ve Karayipler), Yeni Granada (Kolombiya, Venezuela ve Ekvador) ve Peru Kral Vekilliği'ydi (Perú ve Şili). İsmini, bulundurduğu gümüş (İspanyolca: plata) rezervleri yüzünden "La Plata" olarak da adlandırılan ve serveti Río de la Plata'dan gemilerle taşınan Bolivya şehri Sucre'den alır. Kral Vekillik, 1776'da Perú'dan ayrılmıştır. İspanyol kolonilerinin bağımsızlığından sonra Río de la Plata Kral Vekilliği'nden Arjantin, Bolivya, Paraguay ve Uruguay ortaya çıkar. Paraguay, bağımısızlık hareketleri sonucunda 1811'de Uruguay'da 1815'de Río de la Plata Kral Vekilliği'nden ayrılırlar. Bağımsızlık mücadelesine 1810'da Provincias Unidas del Río de la Plata adıyla (o zamanlar "Banda Oriental" olarak geçer (doğu kıyısı)) Uruguay ve Bolivya'nın Departamento Tarija ile beraber başlayan Arjantin ise, kesin olarak 1816'da İspanyollar'dan bağımsızlığını kazanır. Bolivya 1825 yılında Simon Bolívar vasıtasıyla İspanyol koloni gücünden kurtarılır. Uruguay'ın bağımsızlık mücadeleleri 1816 ile 1828 yılları arasındaki Portekiz/Brezilya işgalinden ve bugünkü Arjantin'den ayrılışından sonra, 1828 yılında kesin olarak başarıya ulaşır. Filippo Brunelleschi Filippo Brunelleschi, (d. 1377 - ö. 15 Nisan 1446), Floransalı sanatçı ve İtalyan rönesans temsilcilerinden. Yapılarında Roma mimarisinde görülen kubbe, kemer, sütun gibi mimari öğeleri kullanmıştır. Yapımında çalıştığı Floransa Katedrali'nin kubbesi, Roma'daki Pantheon tapınağının kubbesinden sonra en anıtsal ve büyük kubbedir. Floransa'da San Lorenzo Kilisesi, Pitti Sarayı, Pazzi Şapeli ve Öksüzler Yurdu mimarın diğer eserlerindendir. Bizler ve Sizler / Yalvarırım Zerrin Özer'in profesyonel sanat yaşamının, 1976 tarihli, ilk 45'liği. Zerrin Özer bu 45'liğinde, sözleri kendisine ait iki aranjman ile çıkmıştır dinleyicilerinin karşısına. 45'lik Kent Plak etiketiyle piyasaya sürülmüştür. 45'likte (single) yer alan şarkılar; DÃ¼zenlemeler ve Orkestra: Esin Engin Gönül / Yaman Olurum Gönül / Yaman Olurum, 1979 tarihinde yayınlanan Zerrin Özer'in kariyerinde ikinci ve son 45'liği. Sanatçı imza atmış olduğu bu 45'likle müzik kariyerinde ilk Altın Plak Ödülü'nü de kazanmıştır. Zerrin Özer'in bu 45'liğinde seslendirmiş olduğu şarkılardan birinin sözlerinde ve müziğinde Orhan Gencebay'ın, bir diğerinin söz ve müziklerindeyse Çiğdem Talu ile Melih Kibar çiftinin imzası bulunmaktadır. Zerrin Özer'in bu 45'liği de Kent Plak'tan çıkmıştır. Geyikli, Ezine Geyikli Çanakkale'nin Ezine ilçesine bağlı bir kasaba. En önemli özelliği, eskiden Odunluk İskelesi'nden yapılmakta olan Bozcaada seferlerinin, buraya bağlı Yükyeri İskelesi'nden yapılıyor olmasıdır. Ayrıca sahil bölgesinde birçok yazlık site bulunmaktadır. "Eyyvah Eyvah", "Eyyvah Eyvah 2" ve "Eyyvah Eyvah 3" filmlerinin bir kısmı burada çekilmiştir. Sevgiler Sevgiler, Zerrin Özer, 1980 tarihli, ikinci stüdyo albümünün adı. Zerrin Özer bu albümünde; Seni Seviyorum adlı albümünde olduğu gibi, Muzaffer Uludağ, Bora Ayanoğlu, Esin Engin, Melih Kibar, Çiğdem Talu, Garo Mafyan gibi isimlerle yine çalışmış farklı olaraksa İbrahim Gökalp, Ertuğrul Güleç gibi isimlere yervermiştir. Albümde yer alan şarkılar; 4-9 DÃ¼zenlemeler: Esin Engin Down (müzik grubu) Down, 1991 de ABD nin güneyinde kurulmuş bir heavy metal grubudur. Üyeleri Phil Anselmo, Pepper Keenan, Kirk Windstein, Rex Brown ve Jimmy Bower 'dır. Down grubu 1995 yılında çıkardıkları NOLA albümüyle en büyük başarılarını yakalamıştır. Sibirya kazı Sibirya kazı ("Branta ruficollis"), ördekgiller (Anatidae) familyasına ait bir kaz türü. Arktik Avrupa'da, sık sık avcı kuşların yuvalarına yakın olarak bulunan bir kazdır. Bu kendilerini Kuzey tilkisi gibi avcılarından korumalarına yardımcı olur. Kışları güneydoğu Avrupa'da geçirirler. İngilterde'de ve diğer batı Avrupa bölgelerinde az ve dağınık olarak bulunurlar. "Branta" cinsine ait bütün türlerde olduğu gibi, genel olarak koyu renkli tüylüdürler. Mısır kazı Mısır kazı ("Alopochen aegyptiacus"), ördekgiller (Anatidae) familyasına ait bir kaz türü. "Alopochen" cinsine ait tek türdür. mtDNA sitokrom b DNA sekans çalışmaları "Tadorna" cinsiyle akraba olduklarını ileri sürmektedir. (Sraml "et al." 1996). Yaklaşık 63–73 cm boyunda, genellikle Afrika'da yerleşim gösteren kuşlardır. Çöller ve sık ormanlar hariç her yerde yaşarlar. En çok Nil Vadisi ve Sahra Çölü'nün güneyinde bulunurlar. Ayrıca 18. Yüzyıl'dan itibaren Büyük Britanya'dan Kıbrıs'a kadar olan her yerde yabancı popülasyonları vardır. Genelde parklarda ve göllerde görülürler. Bu büyük kuşlar; genelde ağaçlara ve binalara yuvalarlar. İyi yüzerler ve iri bir kaz gibi uçarlar. Adları İngilizceden çevirilrek verilmiştir. Zoomorfik kaligrafi Zoomorphic Kaligrafi — Hayvan Şeklinde Yazı - Hat Sanatı olarak çevirebilir. 15.yüzyılda özellikle Osmanlı, Hindistan ve İran’da görülen, olağanüstü incelik ve ustalık gerektiren bu sanat eserleri hayranlık verecek derecede ince ve etstetiktir. Seni Seviyorum (Zerrin Özer albümü) Seni Seviyorum, Zerrin Özer'in, imza atmış olduğu iki 45'likten sonra, profesyonel sanat yaşamının ilk albüm prodüksiyonudur. Zerrin Özer bu albümünde; Çiğdem Talu, Melih Kibar, Orhan Gencebay, Turgay Merih, Muzaffer Uludağ, Metin Bükey, Bora Ayanoğlu, Garo Mafyan, Esin Engin, Doruk Onatkut gibi dönemin önde gelen şarkı sözü yazarı, besteci ve aranjörleriyle çalışmıştır. Albümde yer alan şarkılar; 2-3-5-6-8-10 DÃ¼zenlemeler: Esin Engin Seni Seviyorum (şarkı) "Seni Seviyorum", Soner Arıca'nın 2007 yılında yayınladığı single. Jens Nowotny Jens Nowotny (d. 11 Haziran 1974, Malsch), Alman eski futbolcudur. 1979 yılında SV Spielberg klubünde 5 yaşında futbola başlayan Nowotny, profesyonel kariyerine 1991 yılında Karlsruher'de başladı. 1996 ile 2006 yılları arasında formasını giydiği Bayer 04 Leverkusen'de kaptanlığa kadar yükseldi. 2006'da oynadığı Dinamo Zagreb'de dizinden sakatlık sonrası kariyerini sonlandırdı. Dalit Dalitler (), sistemin tümüyle dışında ve altında kabul edilen 200 milyon kadar Hintli insan grubu. “Dalit” kelimesi, Hindistan'da “dokunulmaz” anlamına geliyor. Dalitlere, “dokunulmazlar” denilmesinin nedeni, tuvaletlerin (elle) temizlenmesi, ölenlerin gömülme işlemi, hayvanların bakımı gibi diğer kastlarda bulunan Hinduların iğrendiği ve aşağılayıcı bulduğu işlerin yaptırılmasıdır. Bu sebepten dokunulmayacak kadar pis olarak görülürler ve sıradan bir insanmış gibi karşılanmazlar. Küçük dalit çocukları okulda eğitim alamaz ve dalitler diğer kastlardan biriyle evlenemezler. Dünyaya gelen her altı Hint'ten biri, doğduğu andan itibaren kast sisteminin altında ezilmeye ve bu şekilde yaşamaya mahkûm oluyor. Kast sözcüğü, ırk karşılığı bulunan Portekizce deki ”casta” kelimesinden geliyor. Kast, farklılıklar ve yetkiler bakımından yukarıdan aşağıya doğru kesin çizgilerle belirlenmiş, en uygun haliyle Hindistan’da görülen toplumsal sınıflardan her biridir. Hindistan da yaklaşık 3000 yıldan beri süren kast sisteminde yer alan sınıflar ise şu şekildedir: Hindistan'ın çoğu bölgesinde “dalitler”, üst sınıflarda yer alan kişilerle karşılaşmalarını önlemek amacıyla engelleyici alanlara kapatıldılar, bazı yerlerde gündüz sokakta dolaşmaları bile yasaklandı. Dokunulmazlar’ın bırakın fiziksel temasını, gölgelerinin bile üst sınıflardaki kişiler üzerine düşmesi “kirlenme” olarak görüldü ve yasaklandı. Bu kast sistemi Hindistan'ın bağımsızlığından sonra kaldırıldı, fakat bugün bile, yoğun çabalara rağmen, ülkenin birçok kırsal bölgesinde hâlâ uygulanıyor. Ve BJP ve diğer fanatik Hindu örgütleri, Dalitlere karşı yapılan bu ayrımcılığı yaşatmaya ve kurumsallaştırmaya çalışıyor. Terlik İlk terlikler 1400′lerde Avrupa’da giyilmeye başlanan topuksuz, yanları açık ayakkabılardı. 1900′lere gelindiğinde Osmanlı saray mensupları da uzun topuklu terlikler giymeye başlamıştı. Terlik satışları temmuz ve ağustos aylarında ortalama yüzde 20 artıyor. Türkiye’de terlik pazarının büyüklüğü, kayıtdışı üretim de dahil edildiğinde yaklaşık 470 milyon ABD dolarına ulaşıyor. Türkiye'de bazı yörelerde başa giyilen kıyafetlere de terlik denmektedir. Amerika’da bir firma “fenerli terlik” üretti. Gece vakti uyku sersemi tuvalete kalkanlar için tasarlanan terliklerin ön, orta bölümlerinde fenerler bulunuyor; ayağa geçirilir geçirilmez yanıyor ve yaklaşık 25 adımlık bir mesafeyi aydınlatıyor. Ayaklarını sağa sola çarpıp incitenler için “araba modelleri” de mevcut. Çin’de üretilen “ısınan peluş terlikler”in USB giriş kablosu bulunuyor ve bilgisayara takıldığında 5 voltluk gerilimle üşüyen ayakları hemen ısıtıyor. Ayağa bir şey giyilmemiş izlenimi uyandıran “çıplak terliklerin” özelliği ise tabanının ayağa yapışması. Bir de “sallanan terlikler” var. Bu terliklerin taban kısmı gerilmiş yaya benziyor ve yukarıya doğru kıvrılan uzantısına oturulabiliyor. Dışarıdan bakıldığında sallanan koltuğa benzeyen terliklerle yürümek mümkün olmuyor tabii. Flip flop Bir elektronik devreye çalışma gerilimi uygulandığı sürece durumunu ve buna bağlı olarak çıkışındaki değeri devamlı olarak koruyan multivibratör çeşidi Flip Flop olarak isimlendirilir. FF olarak sembolize edilir. Lojik kapılar ile oluşturduğumuz flip floplar lojik devrelerde en önemli bellek elemanlarıdır. FF'ler için çift kararlı multivibratör (bistable multivibratör) terimi de kullanılır. FF'lerin tetikleme girişine uygulanan kare veya dikdörtgen şeklindeki sinyaller, tetikleme sinyali/palsi olarak adlandırılır. FF devresi tetikleme sinyalinin pozitif kenarında tetikleniyorsa pozitif kenar tetikleme negatif kenar tetiklemeli devre olarak tanımlanır. Birçok FF türü vardır. Bunlardan en çok kullanılanları: Seçim mürekkebi Seçim mürekkebi, seçimlerde hileye karşı kullanılan mürekkep için verilen isim. Türkiye’de ilk mürekkep ihalesi 28 Mart 2004 seçimleri öncesinde açıldı. İhaleye katılan şirketlerden istenen numuneleri deneyen Devlet Malzeme Ofisi çalışanları ciltleri tahriş olduğu için doktora gitmek zorunda kaldı. Bu tarihe kadar Hindistan’dan ithal edilen mürekkep kullanılıyordu. İçindeki gümüş nitratın sürüldüğü yere nüfuz etme özelliği olan mürekkepler “silinmez mürekkep” olarak biliniyor; ayrıca demir, sülfat gibi kimyasallar içeriyor. Bu mürekkep Türkiye’den başka Filipinler, Etiyopya, Uganda gibi ülkelerdeki seçmenlerin parmaklarına sürülüyor. 42 milyon 533 bin 41 kayıtlı seçmen için, 22 Temmuz seçimlerinde kullanılmak üzere toplam 180 bin şişe mürekkep sipariş edildi. 20 santilitrelik bir şişe mürekkep ortalama 236 kişinin parmağını boyayabiliyor. 2009 yerel yönetim seçimlerinde oy kullanıldıktan sonra seçim mürekkebi sürme işleminden vazgeçilmiştir. Gabar Gabar, ırmaklarda işleyen ve büyük gemileri yüklemeye veya boşaltmaya yarayan hem kürekli hem yelkenli tekne. Yelken devrinde deniz kuvvetlerinde kullanılan yük ve nakliye gemisi. Hausaca Hausa, çoğunlukla Nijer ve Nijerya'da kullanılan bir dil. Hausa Sudan, Kamerun, Gana, Çad gibi ülkelerde de konuşulan bir dildir. Arapçayla dil olarak ortaklıkları vardır. Bugün Hausa dilin çok gelişimleri var. sinema, müzik, haber gibi sektörlerde Hausa dili çok büyük dillerden biridir. Kayseri Kapalı Cezaevi Kayseri Cezaevi, Kayseri'de bulunan kapalı bir cezaevi. 27 Mayıs 1960 askeri darbesi sonrası eski cumhurbaşkanlarından Celâl Bayar ve diğer birçok bakan, şair Faruk Nafiz Çamlıbel, 1980 sonrası Yüce Divan'da yargılanıp, 36 yıl ağır hapse mahkûm olan Gümrük ve Tekel eski bakanlarından Tuncay Mataracı ve Yumurtalık hâkimini öldürmekten 19 yıl hapse mahkûm olmuş ve cezasını tamamlamadan hapisten kaçmış olan Yılmaz Güney de burada hapis yatmıştır. IlgÄ±n (bitki) Ilgın, ılgıngiller (Tamaricaceae) familyasından "Tamarix" cinsini oluşturan, tuzlu topraklarda görülen bitki türlerinin ortak adı. Avrasya'nın her yanında yetişen 90 kadar türü bulunan ılgın cinsi üyeleri, beyaz ya da pembe çiçek açarlar. Çeşitli türleri çit bitkisi olarak ya da bahçelerde süs bitkisi olarak yetiştirilir. Arturo Umberto Illia Arturo Umberto İllia, Arjantinli devlet adamı. 1900 yılında Pergamino'da doğmuştur. Fizik öğrenimi gören Arturo Umberto İllia, siyasete atılarak senatörlük, vali yardımcılığı yaptı. Cumhurbaşkanlığına seçilip (Temmuz 1963), perocuların karşı koyuşları, hükümetin çoğunluğun desteğini kazanamaması nedeniyle, istediği reformları gerçekleştiremedi. Buna iktisadi bunalım ve iç huzursuzluklar da eklenince, ordu tarafından devrildi(1966). 1983 yılında Córdoba'da öldü. Bıçak Sırtı (anlam ayrımı) Río de la Plata Birleşik Eyaletleri Río de la Plata Birleşik Eyaletleri (İspanyolca "Provincias Unidas del Río de la Plata") Mayıs Devrimi (Revolución de Mayo) 1810 ile 19. yüzyılın 30'lu yıllarının ortasına denk gelen zaman diliminde, bugünkü Arjantin, Uruguay ve Bolivya'nın bir departamentosu olan Tarija'ın egemenlik topraklarına verilen isimdi. Kısa süreli olarak (1813-1816) ülke adı "Provincias Unidas en Sud America" ("Güney Amerika Birleşik Eyaletleri") olarak geçer. Akabinde bu ismin yerini "Confederación Argentina" (Arjantin Konfederasyonu) alır. Bu tanım 1861 yılına kadar kullanılır. O zamandan beri Ülke "República Argentina" ("Arjantin Cumhuriyeti") ya da kısaca "Argentina" ("Arjantin") olarak tanımlanır. Tiyatro Anadolu Tiyatro Anadolu, Türkiye'deki ilk ve tek profesyonel üniversite tiyatrosu olarak Eskişehir'de Anadolu Üniversitesi'nde kurulan tiyatro. Temelleri 1993 yılında atılan Tiyatro Anadolu; 1999 yılından itibaren profesyonel anlamda kendi kadrosu, kendi mekanları ve zengin repertuvarıyla seyircisiyle düzenli olarak buluşan ve seyirci ilgisinin her geçen gün katlanarak arttığı genç ve dinamik bir tiyatrodur. Sezonda 3 ile 5 ayrı oyunu dönüşümlü olarak oynamakta her yıl repertuvarına en az üç yeni oyun katmaktadır. Projeler altı kadın, beş erkekten oluşan on kişilik çekirdek oyuncu kadrosunun yanı sıra misafir yönetmen, tasarımcı ve sözleşmeli oyuncular eşliğinde gerçekleştirilmektedir. Tiyatro tekniği olarak tamamen kurum bünyesindeki atölye ve diğer teknik birimlerin olanaklarından yararlanılmaktadır. Oyuncuların çoğu sanatsal çalışmalarının yanı sıra akademik çalışmalarını da sürdürmektedir. Tiyatro Anadolu 6. sezonundan itibaren haftada dört gün perde açmaya başlamış, sezonda ortalama 30.000 kişiye ulaşmayı hedefleyen bir tiyatrodur. Seyirci profili ağırlıklı olarak üniversite öğrencilerinden oluşmaktadır. Tiyatro Anadolu, kimi öğrencilerin tiyatro ile ilk kez karşılaşmasına aracı olarak sanatsal ve estetik bir kapının aralanmasına, kimi kez de sanatsal beklenti ve algılayışlarının daha üst düzeyde yöneltilmesiyle öğrencilerin düşünce üretip tartışmalar yaratmasına olanak sağlayacak düzenli gösteriler sunmaktadır. 1993’ten günümüze tiyatro tarihinin birçok önemli baş yapıtını sahnelemekle birlikte bazen varolan metinlerden yola çıkarak bazen de kendi metinlerini yaratarak durağan tiyatro yaşantısına yeni önerilerde bulunmaya çalışmaktadır. Anadolu Üniversitesi’nin ülkemizdeki sosyal yaşantıya katkı sağlama sorumluluğunun bir göstergesi olarak yapılandırdığı Tiyatro Anadolu yaşanmakta olan kültür ve sanat erozyonuna bir çözüm önerisi olarak görülmektedir. Enis Yıldız SÃ¼leyman Karaahmet Enis Yıldız Arif Pişkin Simten Demirkol Toygu Ozan Karaahmet Berk KÄ±rlak Atilla Savumlu Aylin AydoÄŸdu Arkadaşımın Evi Nerede? Arkadaşımın Evi Nerede?, (, "Khane-ye doust kodjast?", ya da "Where Is My Friend's House?"), 1987 İran yapımı Abbas Kiyarüstemi filmidir. Yönetmenin Köker Üçlemesinin ilk filmi kabul edilir. Küçük bir çocuğun komşu köyde oturan arkadaşının evini, arkadaşının kendisinde kalan defterini geri vermek için arayışını konu alır. Basit gibi görünen hikâye, insanların bireysel yükümlükleri, vicdan, sadakat ve günlük kahramanlıkları sembolize ederek anlatır. İran köylülerinin gelenekleri ve inançları da filmin pek çok yerinde görülür. Film ayrıca, İran köy manzaralarının şiirsel kullanımı, gerçekçiliği ve mizahın dokunaklı kullanımıyla da dikkat çeker. Avrupa bayrağı Avrupa Bayrağı Avrupa Birliği'nin ve Avrupa Konseyi'nin bayrağı olarak kullanılan, tüm tüzel kişilik hakları Avrupa Konseyi Genel Sekreterliği'ne ait, mavi zemin üzerindeki 12 sarı yıldızla Avrupa’nın birliğini ve bütünlüğünü temsil eden bayraktır. Zannedilenin aksine "Avrupa Birliği Bayrağı" diye bir şey olmayıp, 12 yıldızlı bayrak, Avrupa Bayrağı'dır. Aynı şekilde, bayraktaki 12 yıldızın, Avrupa Birliği kuruluşuyla, ilk üyelerinin sayısıyla, sonradan genişlemesiyle hiçbir ilgisi söz konusu değildir. Çünkü bayrağın mazisinin de Avrupa Birliği ile bir ilgisi yoktur. Zaten Avrupa Bayrağı ortaya çıkışı itibarıyla, Avrupa Birliği'nden yaşlıdır. Avrupa Parlamentosu 1985 yılında Avrupa Bayrağı'nı o zamanki Avrupa Ekonomik Topluluğu'nun resmi bayrağı olarak kullanma kararı almıştır. Bayrak 29 Mayıs 1986'da Brüksel'de göndere çekilmiştir. Douglas Haig Douglas Haig, 1. Kont Haig, (19 Haziran 1861 - 29 Ocak 1928), I. Dünya Savaşı sırasında uzun süre Fransa'daki Britanyalı kuvvetlerinin başkomutanlığını yürüten Britanyalı mareşal. "Daha çok Alman öldürmek" biçiminde özetlenen yıpratma stratejisi sonucunda 1916-1917 yıllarında hem çok sayıda Britanyalı askerinin ölmesi, hem de kısa vadede önemli kazançlar sağlanamaması yoğun eleştirilere uğramasına neden olmuştur. Sandhurst Kraliyet Askeri Okulu'nda öğrenim gördü. Sudan'da çarpıştı (1898), Güney Afrika Savaşı'na katıldı. Hindistan'da çeşitli yönetim görevlerinde bulundu. Savaş Bakanlığı'nda askeri eğitim sorumlusu olarak görev yaptığı sırada (1906-1909) Savaş Bakanı Richard Burdon Haldane'in bir genelkurmay oluşturmasına yardımcı oldu. Ayrıca Anavatan Kuvvetleri adlı yedek birliklerin ve ileride Avrupa'da çıkabilecek bir savaşta çarpışmak üzere oluşturulan İngiliz Sefer Birlikleri'nin (BEF) kuruluş çalışmalarına katıldı. Ağustos 1914'te I. Dünya Savaşı'nın başlamasının ardından 1. Kolordu'yu Fransa'nın kuzeydoğusuna götürmekle görevlendirilen Haig 1915 başlarında 1. Ordu'nun komutanı oldu. Aynı yıl 17 Aralık'ta Sir John French'in (sonradan Ypres 1. kontu) yerine İngiliz Sefer Birlikleri'nin başkomutanlığına getirildi. Temmuz-Kasım 1916'da komutasındaki çok sayıda birlikle Somme Irmağı kıyısında mevzilenmiş Alman birliklerine karşı bir saldırı sırasında İngilizler 420 bin kayıp verdi .Fransızların kısa bir süre önce savaşa giren ABD'den yeterli kuvvet gelinceye değin savunmada kalacaklarını açıklamaları üzerine, ertesi yıl Flandre bölgesinde Almanlara karşı tek başına saldırıya geçmeye karar verdi. Passchendaele Seferi olarak da bilinen II. Ypres (Ieper) Çarpışması'nda (Temmuz-Kasım 1917) İngilizlerin verdiği kayıplar, Somme çarpışması sırasında olduğu gibi İngiliz kamuoyunda büyük sarsıntı yarattı. Savaşın sonunda Belçika kıyısına ulaşmayı hedefleyen Haig bu amacını gerçekleştiremediyse de, Almanlara I. Dünya Savaşı'nı yitirmelerinde etkili olan önemli kayıplar verdirdi. 1916'nın sonlarında mareşalliğe yükseltilen Haig, Kral V. George'dan tam bir destek görmesine karşın, Aralık 1916'da başbakan olan David Lloyd George'un desteğini kazanamadı. Aralık 1916-Mayıs 1917 arasında Batı Cephesi'nde İtilaf devletleri ordularının başkomutanı Robert Nivelle'in komutası altında gönülsüzce çarpıştı. Mart 1918'de gene bir Fransız generali olan Ferdinand Foch'un Nivelle'in yerine itilaf ordularının başkomutanlığına atanmasında önemli rol oynadı. Foch'la uyumlu bir biçimde çalışan Haig, Nivelle'in komutası altında çarpıştığı dönemin tersine, Britanya Ordusunun giriştiği harekatlara tek başına komuta etti. Almanların savaştaki son saldırılarının (Mart-Temmuz 1918) durdurulmasına yardımcı olduktan sonra, İtilaf ordularının 8 Ağustos'ta başlattıkları saldırıyı yönetti. Zaferle sonuçlanan bu saldırı Haig'in askerlik yaşamının belki de en parlak başarısı oldu. Savaştan sonra Britanyalı Lejyonu'nu kuran Haig, Birleşik Krallık topraklarının dört yanını dolaşarak yoksul düşmüş eski askerler için para topladı. 1919'da kont yapıldı. Kasım Esen Kasım Esen (d. 1959, Bilecik, Türkiye), Türk bürokrat. İstanbul Üniversitesi Hukuk Fakültesi'ni bitirdi. İstanbul Üniversitesi Sosyal Bilimler Enstitüsü Kamu Hukuku bölümünde yüksek lisans yaptı. Ilgın, Kalkandere, Çay ve Sandıklı Kaymakam Vekillikleri, Dumlupınar, Ardanuç, İdil, Göle, Termal, Kadıköy Kaymakamlıkları, Erzurum, Kırklareli Vali Yardımcılıkları yaptı. 2006 - 2008 yılıarı arasında Rize Valiliğini üstlenmiş, 2.5 yılını tamamlayamadan Merkez Valiliğene atandı. Evli ve 3 çocuk babasıdır. Kahvehanelere eğitim zorunluluğu getirilmesi, her kahvehanenin bir öğretmene zimmetlenmesi, öfke kontrol yönetimi, yaz aylarında çay üreticileri için seyyar tansiyon ölçen ekipleri kurulması, eşini dövenlerin silah ruhsatlarının iptali ve eşini dövenlere silah ruhsatı verilmemesi, resmi bayram ve törenlerde konuşmaların engelli vatandaşlar için işaret dili ile tercüme edilmesi zorunluluğu, yabancı iş yeri isimlerinin Türkçe isimler ile değiştirilmesi, sarhoş eden gözlükle trafik eğitimi, Dünya Rizeliler Günü’nün kabulü ve kutlanmaya başlaması gibi birçok ilginç projeyi hayata geçirdi. Enver Salihoğlu Enver Salihoğlu (d. 1954, Akçaabat, Trabzon), Türk bürokrat. 1976 yılında Ankara Üniversitesi Siyasal Bilgiler Fakültesi’ni bitirdi. 17.03.1977-05.06.1978 İçişleri Bakanlığı Kontrolörü, Çivril ve Göle İlçelerinde Kaymakam Vekilliği, Tercan, Patnos ve Keşap İlçelerinde kaymakamlık, Mülkiye Müfettişliği, Mülkiye Başmüfettişliği, Rize Valiliği yaptı. 25 Eylül 2006 tarih ve 2006/10968 sayılı Bakanlar Kurulu Kararı ile Gümüşhane Valiliğine atanmıştır olup 17 Ağustos 2011 tarihinde Resmî Gazetede yayımlanan bakanlar kurulu kararıyla merkez valiliğine atanmıştır. 8 Ekim 2013 tarihi itibarıyla İçişleri Bakanlığı müsteşar yardımcısıdır. 16.02.2015 tarih ve 2015/7295 sayılı Bakanlar Kurulu Kararıyla Tekirdağ Valiliğine atanmıştır. 1 Haziran 2016 tarihinde Resmi Gazete'de yayımlanan valiler kararnamesi ile merkeze atanmıştır. Evli ve 2 çocuk babasıdır. Antonio Guzmán Fernández Silvestre Antonio Guzmán Fernández (12 Şubat 1911 - 4 Temmuz 1982), Dominikli iş adamı ve siyasetçi, Mayıs 1978 - Temmuz 1982 arasında Dominik Cumhuriyeti'nin devlet başkanı. Daha 15 yaşında ailesinin dokuma mağazalarında çalışmaya başladı. On yedi yaşına geldiğinde Curaçao Ticaret Şirketi'nin mağazalarını yönetiyordu. Toprağa yatırım yaparak pirinç yetiştirmeye başladı. Kısa bir süre sonra öteki tarımsal ihraç ürünlerine de el attı. 1940'ta hayvan çiftlikleriyle de büyük servet edinmişti. Diktatör Rafael Trujillo öldükten sonra (1961) sonra Guzman merkez sol eğilimli Dominik Devrimci Partisi'ne ("Partido Revolucionario Dominicano - PRD") girdi. Aralık 1962'de PRD'nin kurucusu Juan Bosch seçimi kazanınca tarım bakanlığına getirildi. Eylül 1963'te Bosch iktidardan düşürülünceye değin bu görevde kaldı. 1966'da başkan adayı Juan Bosch'un yanında başkan yardımcılığına aday olduysa da kazanamadı. PRD sonraki seçimleri boykot etti. 1978 seçimlerine gelindiğinde PRD ile Bosch'un yolları ayrılmak üzereydi. Bosch seçimlerin gene boykot edilmesini önerirken PRD üyelerinin çoğu siyasi yaşama yeniden katılmayı yeğliyordu. Bosch yeni bir parti oluşturmak üzere PRD'den ayrılınca PRD de Guzman'ı başkan adayı gösterdi. Mayıs 1978 seçimlerinde Guzman'ın kazandığı kesinleşince Joaquín Balaguer'in ordu içindeki yandaşları oy sayımının durdurulmasını istediler. Ama ABD başkanı Jimmy Carter'ın uyarılarıyla ABD'nin Balaguer yanlısı bir hükümet darbesine karşı çıkacağı anlaşıldı. Guzman'ın göreve başlama törenine katılmak üzere Carter'ın yüksek düzeyde sivil ve askeri bir heyet göndermesi bu tutumu daha da güçlendirdi. Eski yönetimdem 1 milyar $ borç devralan Guzman, dünya şeker fiyatlarındaki büyük düşüş nedeniyle daha da şiddetlenen ciddi ekonomik sorunların üstesinden gelmek amacıyla teknokratlardan bir kabine oluşturdu. Yönetimin girişken tarım politikası ilk yılında başarılı oldu; tarihte ilk kez başlıca iki ürünü olan pirinç ve fasulyede ülke kendine yeterli duruma geldi. Guzman ayrıca kırsal bölgelerde okul ve sağlık merkezi yapımına yönelik iddialı bir programa girişti, ülkenin harap durumdaki karayolu ağının onarılması için önlemler aldı. 1981'de Guzman, ülkenin kuruluşundan beri seçimle işbaşına gelen başkanlar arasında yeniden seçilmek için adaylığını koymayacağını ilan eden ilk başkan oldu. Guzman'ın önerdiği aday partinin desteğini alamadıysa da olaysız geçen Mayıs 1982 seçimini PRD'nin başkan adayı Salvador Jorge Blanco kazandı. Yeni başkanın göreve başlamasından önce Guzman kurşunlanmış halde ölü bulundu.Olay resmi kaynaklarca kaza biçiminde sunulmakla birlikte Guzman'ın intihar ettiği anlaşıldı. Yaklaşık yarım yüzyıl süren acımasız diktatörlük, dış müdahale ve baskıcı oligarşi yönetiminin ardından Dominik Cumhuriyeti'nde orduyu siyaset dışına çıkarmayı Guzman'ın başardığı söylenebilir. Çalkantılı bir siyasi ve ekonomik ortamda göreve başlayan Guzman ardında istikrarlı bir ekonomi ile insan haklarını güvence altına alan demokratik kurumlar bırakmıştır. Bayram Ali Bayramoğlu Bayram Ali Bayramoğlu (7 Eylül 1958, Rize, Türkiye), Türk siyasetçi. Orta öğrenimini Kabataş Erkek Lisesi’nde tamamladı, 1978 yılında da İstanbul Üniversitesi Tekirdağ Meslek Yüksek Okulu Pazarlama İktisat Bölümü’nü bitirdi. BJK Genel Kurul Üyeliği, Rizespor ve Kasımpaşaspor yöneticilikleri, Rizeliler Vakfı Üyeliği, İlim-Yayma Cemiyeti üyeliği, Musiad Genel Başkan Yardımcılığı yaptı. XXIII. Dönem Rize milletvekilidir. DEİK Türk-Suudi Arabistan İş Konseyi Başkanıdır. Evli ve bir çocuk babası olup, İngilizce bilmektedir. Aleksandr Morozeviç Aleksandr Morozeviç (d.18 Temmuz 1977) Rus satranç oyuncusu Kasım 2011 FIDE listesinde 2762 ELO puanına sahip olması onu dünyada 9 numara yapar. Morozevich alışılmamış açılışları kullanması ile bilinir.Vezir Gambiti'ne karşı ,örnek olarak,o sıklıkla Chigorin Savunması'nı (Chigorin Defence) (1.d4 d5 2.c4 Nc6) ve daha çok son zamanlarda Albin Counter gambitini (1.d4 d5 2.c4 e5) oynuyordu.İki sistemde üst seviyelerde hemen hemen hiç görülmedi.O ayrıca açık pozisyonlardan ziyade komplike oyunları hazırlaması ile bilinir. İlk galibiyeti 1994 yılı bir uluslararası turnuvada idi.17 yaşında olduğu zaman Londra'daki "Lloyd Bank" turnuvası'nı kazandı. Onun en dikkate değer sonuçları:7.5/10 ile satranç olimpiyadı 2000 (bronz madalya) ve 7/11 ile 2002 olimpiyadı.2002 Amber Turnuvası'nda 15/22 ile birincilik yeri,2003 yılında 13.5/22 ile ortak ikinciliği,2004 yılında 14.5/22 ile Vladimir Kramnik ile ortak birinciliği.Satranç tarihinin en popüler satranççılarındandır.Belki de ilk sıradadır.Sıkıcı oynadığı zaman daha iyi oynadığını söylemiştir.En büyük sorunu istikrarsızlıktır. Biel/Bienne'de (İsvicre'de Berne kantonunda bir şehir)üç defa birinci oluşu,8/10 ile 2003,7.5/10 ile 2004 ve 7.5/10 ile tekrar 2006. Onun san Luis sonuçları onu doğrudan doğruya 2007 Dünya Satranç Şampiyonası'na girmesini sağladı.Bu turnuvada 14 oyunda altısını kazandı.Böylece altıncı sıraya yerleşti. Aralık 2006 'da "Ciudad de pamplona" turnuvasını kuvvetli bir şekilde kazandı.7 oyunun altısını kazanarak ve ELO performansını 2951 ile hayret ettirerek. 2007 Linares Turnuvası'nda Viswanathan Anand 'ın ardından Magnus Carlsen ile ikinciliğe ortak oldu. Vladimir Kramnik onun hakkında " Morozevich parlak bir oyuncudur.onun oyununu severim.Bu aktif, hücum oyunudur.Şans bazen ondan yanadır,bazen de değildir.Onun oyununu seyretmek insanı sıkmaz." demiştir. Rafael Trujillo Rafael Leonidas Trujillo Molina (24 Ekim 1891 - 30 Mayıs 1961), 1930'dan 1961'e değin Dominik Cumhuriyeti'ni yöneten diktatör. 1918'de Dominik ordusuna girdi.Ülkenin ABD işgali altında bulunduğu 1916-1924 arasında ABD Deniz Piyadeleri tarafından eğitildi. 1919-1925 arasında orduda teğmenlik emniyet örgütünde albaylığa kadar yükseldi. 1930'da Başkan Horacio Vasquez'i bir askeri darbeyle devirerek iktidarı ele geçirdi. Bundan sonra 31 yıl boyunca Dominik Cumhuriyeti'nin mutlak egemeni oldu. Başkomutanlığı da üstlendi, yüksek makamlara yakınlarını getirdi, siyasi karşıtlarının çoğunu öldürttü. Resmi olarak 1930-1938 arasında, daha sonra da 1942-1952 arasında cumhurbaşkanı sıfatını taşıdı. Trujillo'nun iktidarını koruyabilmek için başvurduğu sert önlemlere karşın muhalefet gitgide genişledi. Ayrıca ülke dışında da Dominik'in liberalleştirilmesi yönünde yoğun baskılar geldi. Trujillo ordu içindeki desteğini de yitirmeye başladı. Sonunda, arabasıyla San Cristobal'daki çiftliğine giderken makineli tüfek ateşiyle öldürüldü. Aralarında General J.T. Diaz'ın da bulunduğu suikast sanıklarından çoğu daha sonra yakalanarak öldürüldü. Aleksandra Sokolovskaya Aleksandra L'vovna Sokolovskaya (1872 - 1938) Rus Marksist Devrimci, Troçki'nin ilk eşi. Troçki'yle 1898-1902 yılları arasında evli kalmıştır. Ekim Devrimi öncesi devrim için, Lenin'in ölümünün ardından ise partinin üstünde oluşan bürokratizme karşı mücadele etmiştir. Stalin ve yandaşları tarafından 1938 yılında başlatılan Büyük Temizlik harekâtında öldürülmüştür. Hererolar Afrika'da bir halk. Namibya, Angola ve Botsvana'da yaşayan Hererolar, Hereroca ve Nguni ya da Sotho'dan farklı bir Bantu dili konuşurlar. Namibya'da 2013 yılında tahmini 250,000 Herero insanı yaşamaktadır. Klanlar halinde yaşar, klanın önde gelenlerinden biri tarafından yönetilirler. Hem ana soylu, hem de baba soylu geleneklere bağlı oldukları için, evlilik kuralları çok karmaşıktır. Merkez, Şişli Merkez, İstanbul'un Şişli ilçesine bağlı bir mahalledir. Şişli semti ayrıca bulunduğu ilçeye de adını vermiştir. Semtin adı burada oturan ve şiş yapımıyla uğraşan bir aileden gelmektedir. Burada bir konak yapan bu aileden dolayı bölgeye önce "Şişçilerin Konağı", sonra da "Şişlilerin Konağı" denmiş ve zamanla da bu ad sadece "Şişli"ye dönüşmüştür. Halaskargazi Caddesi boyunca ve özellikle caddenin batı kesiminde, içerilere Bomonti'ye doğru uzanır. Şişli Merkez mahallesi dışında Cumhuriyet, Meşrutiyet ve 19 Mayıs mahallelerinin Halaskargazi Caddesi'ne yakın kesimleri üzerine de yayılır. Semt kuzeyde Mecidiyeköy, kuzeydoğuda Fulya, doğuda Teşvikiye-Nişantaşı, güneyde Osmanbey, Pangaltı, batıda Feriköy, Bomonti ve kuzeybatıda Okmeydanı semtleri ile sınırlıdır. Şişli semtinin bulunduğu bölgede 19. yüzyılın ortalarına kadar çok az bir yerleşim vardı. Bölgede daha çok bağlar ve bostanlar yer alıyordu. 1870 yılındaki Beyoğlu yangınında evlerini kaybeden Levantenler zamanla bu bölgeye taşınmaya başladılar. 1881 yılında atlı tramvay Şişli'nin ortalarına kadar ulaştı. 1898 yılında Sultan II. Abdülhamid tarafından Şişli'de Şişli Etfal Hastanesi yaptırıldı. Şişli semti 1913 yılında işletime giren elektrikli tramvayın en son durağı oldu. Bu tarihten sonra Şişli hızla büyümeye başladı. Halaskargazi caddesi boyunca birçok zengin aileler konaklar yaptırdı ve ayrıca ilk apartmanlar bölgede 1910'lu yıllarda belirdi. 31 Mart Vakası sırasında ölenlerin anısına Şişli'de yaptırılan Abide-i Hürriyet 23 Temmuz 1911 tarihinde törenle açıldı. Mustafa Kemal Samsun'a gidene kadar Aralık 1918'den Mayıs 1919'a kadar Şişli'de günümüzde Atatürk Müzesi olarak kullanılan bir binada yaşadı. Cumhuriyet döneminde Şişli zengin yurttaşların yaşadığı bir semt olma özelliğini korudu. 1930'lu yıllarda sahneye konan Lüküs Hayat opereti Şişli'nin bu özelliğini “Şişli'de bir apartman; yoksa eğer halin yaman” dizeleri ile ölümsüzleştirdi. Şişli semtinin merkezinde yer alan Şişli Camii 1949'da ibadete açıldı. Yine Şişli Endüstri Meslek Lisesi buradadır. Lage Lage, Almanya'da, Kuzey Ren-Vestfalya eyaletine bağlı Lippe idari bölgesinde kasaba. Detmold'un 8 km kadar kuzeybatısında bulunan Lage'nin nüfusu yaklaşık 36.000'dir. Büyük Britanya'daki Horsham'ın kardeş kentidir. Alyaksandr Hleb Alyaksandr Paulaviç Hleb (, Rusça Александр Павлович Глеб), (d. 1 Mayıs 1981, Minsk, Beyaz Rusya) Beyaz Rus eski futbolcudur. Genellikle hücuma dönük orta saha futbolcusu olarak görev yapmıştır. Minsk'te büyüyen Hleb'in annesi müteahhit, babasıysa Çernobil kazası'ndan zarar görenlere yardım eden gönüllülerden biridir. 2000 yılında Alman scoutları tarafından keşfedilen Hleb, küçük kardeşi Vyacheslav Hleb ile birlikte Stuttgart'a önerildi. Bu gelişmenin ardından Alexander, 150,000 € mikatarı karşılığı Stuttgart'a imza attı. Bundesliga'daki ilk resmi maçına deplasmanda Kaiserslautern karşısında 5 Eylül 2000 tarihinde, maçın bitimine 20 dk. kala çıktı. Bundesliga'da teknik direktör Felix Magath ile beraber özellikle 2002/03 sezonunda parlayan Hleb, 2005'e kadar Stuttgart forması giydi. 137 maçta 13 gol attı ve son sezonunda da asist kralı oldu. 28 Haziran 2005'te 15 milyon euro karşılığında Arsenal'e transfer oldu. 21 Ağustos 2005 tarihinde ilk resmi maçına Chelsea karşısında çıktı. Arsène Wenger tarafından orta sahanın her mevkiinde forma giydirilen Hleb, millî takımda dizinden geçirdiği sakatlık nedeniyle bir süre sahalardan uzak kaldı. İlk sezonunda UEFA Şampiyonlar Ligi finaline kadar yükselen takımda görev yaptı ve toplamda 40 maça çıktı. Ayrıca Arsenal FC ile final gören Hleb, UEFA Şampiyonlar Ligi tarihinde final oynamış ilk Beyaz Rus futbolcu oldu. Ancak finalde Arsenal rakibine boyun eğdi ve turnuvayı 2. tamamladı. 2006-07 sezonunda ise turnuvalarda iddiası olmayan Arsenal FC'de bir süre arka adalesinden sakatlanması nedeniyle forma giyemese de önceki sezondan daha da iyi bir performans gösterdi ve toplamda 48 maçta forma giydi. 2007-08 sezonunda ise Emmanuel Adebayor ve Eduardo gibi oyunculardan sakatlıkları nedeniyle yararlanamayan Arsenal'de, Arsène Wenger Hleb'i zaman zaman sol açık zaman zaman ise takımın Hollandalı golcüsü Robin van Persie'nin arkasında yani ikinci forvet gibi oynattı. Adebayor ve Eduardo'nun iyileşmesinin ardından ise 4-4-2 formasyonuna geri dönen Wenger, Hleb'i kenfdi mevkii olan sol kanatta görevlendirdi. FA Cup maçında ise Graeme Murty ile tarışmaya giren Hleb, bu maçta yaptığı hareketler nedeniyle 3 maç ceza aldı ve sezonu kapattı. Kısa bir süre içinde Arsenal FC taraftarlarının sevgilisi olan hatta adına besteler düzenlenen Alexander Hleb, sağlık kontrollerinin ardından 16 Haziran 2008'de FC Barcelona'ya 11.8 milyon sterlin bonsevis bedeli ile transfer oldu. Takımda Lionel Messi, Bojan Krkic, Samuel Eto'o ve Thierry Henry gibi oyuncuların olması nedeniyle forma şansı bulmakta zorlanan Hleb, Mart 2009'a kadar Barcelona ile sadece 5 maça ilk 11'de çıkmıştır. Hleb bu gelişmelerin ardından Bayern Münih tarafından teklif almış hatta bir röportajında Bayern Münih'e gitmeye sıcak baktığını açıklamıştır. Hleb röporatjda ""Kariyerimin en parlak dönemindeyim ve bu yıllarımı yedek kulübesinde geçirmek istemiyorum. Bayern Münih çok önemli bir kulüp ve bu kulübün teklifi beni gururlandırır. Bayern dünyanın en iyi kulüplerinden bir tanesi."" ifadelerinde bulunmuştur. İlk sezonunda üç kupa kazanmak isteyen Hleb, Copa del Rey finalinde oynayamasa da kadroda bulundu ve takımı ilk olarak bu kupayı müzesine götürdü. Ardından La Liga şampiyonu olan Barcelona, son olarak UEFA Şampiyonlar Ligi'nde Manchester United'ı eledi. FC Barcelona finalde Manchester United'ı elese de Hleb bu maçta şans bulamadı. Böylelikle Hleb sezonu "treble" yaparak yani üç kupa kazanarak bitirdi. Sezon sonunda kulübünde şans bulamyan Hleb, o sezon tıpkı FC Barcelona'nın 2008-09 sezonunda yaptığı gibi "treble" yapacak Internazionale'in teklifin reddetti. Bu teklifi geri çeviren Hleb, Bundesliga ekiplerinden eski takımı olan VfB Stuttgart ile kiralık sözleşme imzaladı. Temmuz 2009'da ise bir yıllık kiralık sözleşmeye imza attı. Hleb Bundesliga'da 2009-10 sezonunun ilk maçında Wolfsburg deplasmanında 55 dakika şans buldu ancak takımı 2-0 mağlup oldu. 4-2 kazanılan SC Freiburg maçında ise iyi bir performans gösteren Hleb, ilk golünü UEFA Şampiyonlar Ligi maçın 4. ön eleme turunda FC Timişoara ağlarına bıraktı ve takımının 2-0 kazanmasında büyük pay sahibi oldu. 2010-11 sezonunda da takımdaki kaliteli oyuncuların fazlalığı nedeniyle FC Barcelona'da kiralık listesine konulan Hleb, 31 Ağustos 2010'de Premier League ekiplerinde Birmingham City ile 1 yıllık kiralık sözleşme imzaladı. Millî takım kampına bileğinden sakatlanan Hleb ilk maçına çıkmak için 18 Eylül'e kadar bekledi. İlk maçına 18 Eylül'de 3-1 mağlup olunan West Bromwich Albion maçında çıktı ve 83 dakika sahada kaldı. Üç gün sonra MK Dons'u EFL Cup'ta 3-1 yendikleri karşılaşmada da kadroda olan Hleb ilk golünü bu maçta kaydetti. Sezonun sonlarında doğru sakatlanarak neredeyse sezonu kapatan Hleb, EFL Cup finalinde ise Arsenal FC karşısında sakatlığı nedeniyle forma giyemedi. Birmingham maçı kazanarak kupayı müzesine götürdü. Sezon sonlarına doğru ise Birmingham kulübünde kendi futbolunu oynayamadığını Premier League'de ancak Arsenal FC'de oynayabileceğini açıkladı. Sakatlığı nedeniyle 2010-11 sezonunda da bekleneni veremeyen Hleb hazırlık kampında düşünülse de yine FC Barcelona kadrosunda düşünülmedi ve 31 Ağustos 2011'de de Alman ekibi VfL Wolfsburg'a kiralandı. Wolfsburg'da oynadığı süre içerisinde sakatlığı tekrar nükseden Hleb, sezon boyunca sadece bir kez 11'de başladı ve üç kere sonradan oyuna dahil oldu. 31 Aralık 2011'de ise Hleb'in sözleşmesinin uzatılmayacağı açıklandı. 2011-12 sezonunun ortasında opsiyonu kullanılmayan ve FC Barcelona'ya geri dönen Hleb, Ocak 2012'de bu kulüple sözleşmesini karşılıklı olarak feshetti. Sözleşmesini fesh etmesinin üzerine Hleb, Roberto Carlos, Kevin Kuranyi ve Samuel Eto'o gibi taşı geçmiş birçok yıldızın tercih ettiği Rusya Ligi'nin Krılya Sovetov takımına sezon sonuna kadar sözleşme imzaladı. Bu takımla ilk maçına 6 Mart 2012'de Amkar karşısında çıktı. Bu takımda 13 numaralı formayı giyen Hleb, genellikle forvet arkası mevkiinde görevlendirildi. Bu takımla 8 maça çıkan Hleb, ilk ve tek asistini ise Terek Groznıy karşısında 13 Mayıs 2012'de Sergey Kornilenko'ya yaptı. Bu maç ayrıca Hleb'in bu takımdaki son maçı oldu. 26 Temmuz 2012 tarihinde Hleb eski takımı BATE Borisov ile 1,5 yıllık sözleşme imzalamıştır. İlk maçına ise 17 Ağustos 2012 tarihinde Gomel karşısında çıkmıştır. Bu takımda "15" numaralı formayı tercih eden Hleb, teknik direktör tarafından genellikle ofansif orta saha mevkiinde oynatıldı. Bu sezonda başarılı bir grafik çizen Hleb, 2012 Vışeyşaya Liha Şampiyonluğu yaşadı. Hleb ilk UEFA Şampiyonlar Ligi maçına ise 19 Eylül'de Lille karşısında çıktı. Bate Borisov bu maçta deplasmanda rakibini 3-1 yenerek büyük bir sürpriz yaparken Hleb, forvet arkasında 90 dakika sahada kaldı. Bu maçın ardından ise o sezon UEFA Şampiyonlar Ligi'ni "Şampiyon" olarak tamamlayacak Bayern Münih ile karşılaşan Bate'de Hleb yine 90 dakika sahada kaldı ve takımı rakibini 3-1 mağlup etti. Maçın ardından ise Hleb gösterdiği performansla beğeni topladı ve Bundesliga'dan bir teklif gelmesi halinde kabul edebileceğini açıkladı. Valencia, Bayern Münih ve Lille'in grubunda ilk iki maçı kazanarak büyük sürpriz yapan BATE, Bu maçların ardından bütün maçlarında mağlup oldu ve gruptan çıkamayarak UEFA Avrupa Ligi'ne düştü. UEFA Avrupa Ligi'nde Türkiye temsilcisi ve o sezonun yarı-finalisti Fenerbahçe ile eşleşen BATE, ilk maçı kendi evinde 0-0'lık beraberlikle tamamladı ve Hleb 78 dakika sahada kaldı. Bir sonraki maç ise Kadıköy'de oynandı. Bu maçı ise Fenerbahçe 1-0 kazandı ve adını bir üst tura yazdırdı. Hleb bu maçta da 90 dakika sahada kaldı. Aleksandr Hleb BATE Borisov ile ilk golünü ise Dinamo Minsk ağlarına 31 Mart 2013 tarihinde yolladı. However, he remained playing for BATE in the 2013 season. Hleb Eylül ayına kadar süren Belarus liginde 16 kez kadrodaydı ve 13 kez ilk on birde başladı. Bunun dışında ise 3 gol attı ve 4 asist yaptı. Sözleşmesini sezon sonunda bu takımla uzatmadı ve Avrupa'ya döneceğini açıkladı. Belarus Ligi'nin diğer liglere göre değişik tarihlerde oynanması nedeniyle bir süre takımsız kalan Hleb, 2014 yılının Ocak ayında Avrupa'da transfer döneminin başlamasıyla başta Süper Lig ekiplerinden Antalyaspor ve Konyaspor olmak üzere birçok takımdan teklif aldı. 2013-14 ara transfer dönemi başlamadan Antalyaspor başkanı Gültekin Gencer'in görüştüklerini açıkladığı hatta prensipte anlaştıklarını belirtmesinin ardından teknik direktör Samet Aybaba bu transfere onay vermedi ve transfer gerçekleşmedi. Bu gelişmelerin ardından diğer Lig kulüplerinin de ilgi alanına girdi. Hleb için 2014 yılında Gültekin Gencer bir teklif daha yapsa da Samet Aybaba bu transferi tekrar reddetti ve gerçekleşmedi. Bu gelişmelerin ardından Mesut Bakkal'ın "10" numara pozisyonuna ısrarla transfer etmek istediği Hleb, Ocak 2014'te Konyaspor ile anlaştı ve 4 Ocak 2014 tarihinde gece saatlerinde Konya şehrine geldi. Hleb 5 Ocak 2014 tarihinde ise Konyaspor ile 1.5 yıllık sözleşme imzalamıştır. Hleb bu takımla sözleşme imzalamasının ardından "Konya tipik bir Türk şehrine değil de Avrupa şehrine benzediği için burayı tercih ettim. Burada olmaktan dolayı çok mutluyum. Türkiye liginin önemli bir lig olduğunu biliyorum. Drogba ve Sneijder'i takip ediyordum. Gol veya asist için herhangi bir sayı vermek istemiyorum ama takıma katkı sağlamak için buradayım. Sahada konuşacağım, herkes görecek." ifadelerinde bulunmuştur. Ayrıca Hleb bu takımda "19" numaralı formayı giyeceğini açıklamıştır. Süper Lig'de ilk golünü 2-2 biten Gençlerbirliği deplasmanında atmıştır. Konyaspor'da teknik direktör Aykut Kocaman'ın gelmesinden sonra forma şansı bulamaması ve kadroya alınmaması üzerine sözleşmesi karşılıklı olarak feshedilmiştir. Torku Konyaspor'daki sözleşmesi feshedildikten sonra ara transfer döneminde Süper Lig ekiplerinden Gençlerbirliği'ne transfer olmuştur. 22 Temmuz 2016 yılında bonservissiz olarak BATE Borisov'a transfer olmuştur. Hleb, Arsenal için oynarken Kuzey Londra, Hampstead'de yaşıyordu. 2003 yılında Minsk'te bir araba kazasına karıştı. Diğer arabadaki bir yolcu öldü. Küçük kardeşi Vyacheslav Hleb'de eski bir futbolcudur. Hleb, 2008'den 2014 yılına kadar Belarus'lu pop grubu Topless'ın eski şarkıcısı Anastasia Kosenkova ile evli kaldı. Hleb, The Guardian gazetesine verdiği röportajda, hayatındaki en büyük pişmanlığın FC Barcelona için Arsenal'den ayrıldığını itiraf etti. Alexander Hleb, dört kez Beyaz Rusya'da Yılın Futbolcusu seçildi. Belarus U-21 takımında 30'dan fazla forma giydi. Beyaz Rusya millî futbol takımındaki ilk resmi maçına 2001'de Galler karşısında çıktı. BATE Stuttgart FC Barcelona Bireysel Rocko's Modern Life Rocko's Modern Life (Türkçe: Rocko'nun Modern Yaşamı), 1993'te Joe Murray tarafından Nickelodeon Nicktoons için yapılan Amerikan animasyon televizyon dizisidir. Dizi, hayalî şehir O-Town'da yaşayan Rocko adında adında bir kangurunun hayatını konu alır. Dizideki karakter Rocko, Travis adında bir çizgi romandan esinlenilmiştir. Artık Nıckelodeon kanalında yayınlanmamaktadır.Çizgi dizinin büyük bir kısmında klasik Amerikan esprileri bulunur. Alice Artık Burada Oturmuyor Alice Doesn't Live Here Anymore Akademi Ödüllü 1974 yapımı film. Ellen Burstyn, Billy Green Bush, Harvey Keitel, Diane Ladd, Vic Tayback, Valerie Curtin, Kris Kristofferson ve Jodie Foster filmde yer alırken filmin yönetmenliğini Martin Scorsese, senaryo yazarlığını ise Robert Getchell yapmıştır. Daha sonra Alice isimli bir televizyon dizisi de yayınlanmıştır. Filmin özgün kadrosundan sadece Vic Tayback bu dizide yer almış, Diane Ladd ise filmde canlandırdığından farklı bir karakterle dizide yer almıştır. Ellen Burstyn bu film ile En İyi Kadın Oyuncu Akademi Ödülü'nü kazanmıştır. Diane Ladd En İyi Yardımcı Kadın Oyuncu Akademi Ödülü'ne, Robert Getchell ise En İyi Özgün Senaryo Akademi Ödülü'ne aday gösterilmiştir. Film ayrıca BAFTA En İyi Film Ödülü'nü kazanmış, Martin Scorsese Oscar'a aday olamasa bile BAFTA'ya aday gösterilmiştir. Gözünaydın Gözünaydın (Armenaki), Ajda Pekkan tarafından seslendirilen şarkı. İstanbul şarkısıdır.1976'da Demis Roussos tarafından "Far Away" olarak seslendirildi.Sözleri Ülkü Aker'e, müziği anonimdir.Roza Eskenazi, Lefteris Menemenlis, Kiria Koula, Marika Papagika tarafından Armenaki olarak Yunanca seslendirilmiştir. Soner Arıca ve Hilmi Yarayayıcı tarafından da yorumlanan şarkı; Yunanistan'da "Armenaki" olarak bilinmektedir. Ellen Burstyn Edna Rae Gillooly (d. 7 Aralık 1932), Oscar ödüllü Amerikalı oyuncu. 6 kez Oscar'a aday gösterilmiş bunlardan birini kazanmıştır. 1972 yılında The Last Picture Show ile Yardımcı Kadın Oyuncu Oscarı'na; 1974'te The Exorcist, 1975 yılında Alice Doesn't Live Here Anymore, 1979 yılında Same Time, Next Year, 1981 yılında Resurrection ve 2001 yılında Requiem for a Dream filmleri ile En İyi Kadın Oyuncu Oscarı'na aday gösterilmiş ve Martin Scorsese'nin yönettiği Alice Doesn't Live Here Anymore filmi ile En İyi oyuncu ödülünü almayı başarmıştır. 2009 yılı ABD yapımı Greta filminde Katherine rolünü oynamıştır. Kara sinekkapan Kara sinekkapan ("Ficedula hypoleuca"), sinekkapangiller (Muscicapidae) familyasından bir sinekkapan türü. 12-13.5 cm büyüklüğündedirler. Üreyen erkek bireyin, çoğunlukla yukarı kısmı siyah ve aşağı kısmı beyaz, büyük beyaz bir kanat yaması, beyaz kuyruk kenarları ve küçük bir alın yaması vardır. İberyalı alttür "iberiae"’nin ise daha büyük bir alın yaması vardır. Gaga siyah ve geniştir. Ayrıca gaga şekil itibarıyla havayla ilgili böcekçil hayvanların tipik özelliğine uygun olarak sivri uçludur. Uçuşta yakaladıkları böceklere ek olarak, meşe yapraklarının arasında tırtılları avlar ve ayrıca küçük yumuşak meyveleri de yerler. Dökülen ormanlık bölgeler, parklar ve bahçelerin kuşlarıdırlar. Bir ağaç deliğinde açık bir yuva inşa ederler, yuvaya 4-10 yumurta bırakırlar. Avrupa ve batı Asya'nın çoğunda ürerler. Göçmendirler, çoğunlukla batı Afrika'da kışı geçirirler. Orhan BursalÄ± Orhan Bursalı Türk gazeteci, köşe yazarı. Bilim ve teknoloji politikaları, bilgi toplumu, dış politika, siyaset ve toplum konularında yazılar yazar. Berlin Özgür Üniversitesi'nde siyaset bilimi okudu. Cumhuriyet gazetesinin Cuma günleri yayınlanan "Bilim ve Teknoloji" ekini yönetmekte ve bu ekte bilimsel içerikli yazılar yazmaktadır. Aynı zamanda Pazartesi, Perşembe ve Pazar günleri Cumhuriyet gazetesindeki Bilim ve Siyaset başlıklı köşesinde yazmaktadır. Televizyonda "Bilim Dünyası", "Bilim Gündemi" ve "Bilim Dosyası" adlı 100'e yakın program hazırladı ve sundu. En Kötü Erkek Oyuncu Altın Ahududu Ödülü En Kötü Aktör Razzie Ödülü kazananların ve adayların listesi; Taş bülbülü Taş bülbülü ("Irania gutturalis"), sinekkapangiller (Muscicapidae) familyasından bir kuş türü. Türkiye'den Afganistan'a güneyde batı Asya'da üremekte olan ve doğu Afrika'da kışı geçiren göçmen böcekçil bir türdür. Avrupa'da çok nadir görülen bir türdür. Çoğunlukla bazı yükseklikte, bazı çalılıklarla kuru kayalık eğimlerde ürerler. Bir fundada yuva yaparlar, yuvaya 4-5 yumurta bırakırlar. Kızılgerdan’dan daha büyüktürler. Üreyen erkeğin, kurşuni-gri üst parçaları, beyaz bir boğaz ve kaş bölgesi, siyah bir yüzü ve portakal rengi alt parçaları vardır. Siyah bir kuyruk ile kuvvetli gagaya sahiptirler. Dişiler sadedir, daha açık renktir. Çoğunlukla siyah, dışı gri bir kuyruğa sahip, böğürleri portakal rengine çalar ve bazı beyaz boğaz çizgileri vardır. Hard Luck Kötü Şans ("özgün ad:Hard Luck") 2006 yapımlı ABD'de çekilmiş direkt piyasaya sürülmüş bir aksiyon filmidir. Mario Van Peebles'in altıncı yönettiği filmin senaryosu ve yapımcıları arasındada Mario Van Peebles vardır. Filmin başrolünde ünlü aksiyon yıldızı Wesley Snipes ve Altın Küre almış Cybill Shepherd rol almaktadır. Film farklı hikâyelerin birleşmesini konu almakta ancak filmin baş karakteri Lucky (çeviride Şanslı) karakteridir. Lucky (Wesley Snipes) gangster,dolandırıcı ve hırsızdır daha doğrusu öyleydi. Mahkûmluktan kurtulduktan sonra bir az geçmişini gözden geçirir ve ne kadar berbat bir adam olduğunun farkına varır. Bunun büyük babasının da söylediği gibi kötü şansla ilgili olduğunu düşünür. Artık sokaklarda küçük ve değersiz şeyler satmaktadır, ve bu sayede bir az para kazanmaktadır. Artık temiz adamlığa ilerlese de yine kendisine yenilir. Gelen eski arkadaşları onu bir partiye, Hurricina Kattrine isimli bir eski gangsterin partisine davet ederler. Ancak Lucky bu olaya pek sıcak bakmaz, sonuçta yine o kirli yaşamı görmek istememiştir. Ancak kötü şans hep onun peşindedir. En sonunda ikna edilen Lucky partiye gelir ve burada Kübalı olduğu iddia edilen bir dansçıyı da beğenir ancak konu bu değildir. Eski arkadaşıyla görüşür ancak aklındaki tek şey buradan çabuk gitmektir. Bir süre sonra arkadaşı bir anlaşma yapmak için yukarı kalkar ve Luckyi de yanına alır. Ancak Lucky anlaşma yapacağı adamların polis olduğunu anlar ve arkadaşını korumak için onlara saldırılır, sonuç kötüdür. Arkadaşı hayatını kaybeder, polislerin operasyonu berbat geçer. Ancak bir anda Lucky bir boşluk yakalar kimselerin olmadığı bir anda arkadaşının "satıcı" zannettiği adamlara verilecek olan para tam elinin altındadır ve onları alarak oradan uzaklaşır. Uzaklaşırken bir kadının arabasını alır tabi kadınla birlikte fakat onu da rehine olarak tutmalıdır yoksa gerçeği polise anlata bilir. Ve tesadüf eseri aynı kadın partideki dansçıdır ve yine aynı kadın Kübalı filan da değildir. Şimdi Luckynin amacı şansı iyi getirirse polislerle 500 bin dolardan fazla parayı değiş-tokuş etmektir. Bu arada bir Meksikalı adamla bir kadın (Cybill Shepherd), başı rüşvet alan ekibiyle dertte olan bir polis (Mario Van Peebles) tarafından aranılmaktadır çünkü bu ikili akıl sağlıkları yerinde değildir ve garip şekilde cinayetler işlemektedirler ve son kurbanları genç iki insandır. Ve beklenmeyen şekilde,aynı iki sevgili, iki katil, bir dansçıyla Lucky ve bir polisin yolları aynı yerde kesişir. Bu video filmi,aşırı şiddet/küfür, cinsellik, uyuşturucu ve çıplaklık içerdiğinden dolayı 15 yaş ve üzeri izleyici grubuna hitap etmektedir. Tiraj Tiraj yayıncılıkta, bir defada basılan kitap, dergi, gazete gibi basılı ürünlerin adedi. Baskı adedi hesaplanırken bir yandan talebi karşılaması diğer taraftan stoklarda aşırı birikime yol açmaması göz önünde tutulur. Birçok ülkede tiraj verileri bağımsız kurumlar tarafından saptanır. Gazete ve dergilerde ayrım basılan, satılan ve dağıtılan ürün adetlerinde yapılır. Satılan ve dağıtılan adetler arasındaki "açığı", ücretsiz numuneler kapatmaktadır. Baskı adedi yükseldikçe ürün başına maliyet de düşer. Baskı adedinin yüksekliği, ürünün yaygın dağıtımının da önünü açtığından ilan ve reklam mecrası açısından önem taşımaktadır. Baskı adedi, hatalı baskılar haricindeki baskı sayısını ifade eder. Net satış hesaplanırken abone ve bayi dağıtımları göz önünde tutulur, iadeler ve ücretsiz dağıtım kapsamındaki ürünler bu rakamdan çıkarılır. Dünya Gazeteler Birliği'nin (WAN) verilerine göre 2005 yılı itibarıyla Çin, "en çok gazete yayımlanan ülke" durumunda. Günde 93,5 milyon gazetenin yayımlandığı Çin'i, 78,8 milyonla Hindistan izliyor. Üçüncü sırada ise 70,4 milyonla Japonya yer alıyor. Sıralamadaki diğer ülkeler, ABD 48,3 milyon, Almanya 22,1 milyon. Yine WAN'ın verilerine göre en çok satan 100 gazetenin yaklaşık yüzde 75'i Asya'da çıkıyor. Bunlardan ilk 10'un 7'sini ise Japon gazeteleri meydana getiriyor. Japon "Yomiuri Shimbun", "Asahi Shimbun" ve "Mainichi Shimbun" dünyanın en yüksek tirajlı gazetelerinden. Alman "Bild" dünyanın en yüksek tirajlı ilk 10 gazetesi arasında Asya dışından tek gazete. Çin'in en çok satan gazetesi ise "Cankao Xiaoxi" (參考消息). ABD'nin en yüksek tirajlı günlük gazetesi "USA Today", dünya sıralamasında 13'ncü sırada. Guinness Rekorlar Kitabı'na göre SSCB'de yayımlanan "Trud" gazetesi 1990 yılında 21 milyon 500 bin satış rakamını aştı. Yine SSCB'de haftalık "Argumenty i fakty" 1991'de 33 milyon 500 binlik satışla rekor kırdı. 14 Mart 2016 - 20 Mart 2016 tarihleri arasındaki verilere göre Türkiye'deki en yüksek tirajlı beş gazete şu şekildedir; Hindistan'da 2006 yılında yayınlanan Ulusal Okur Araştırması'nın verilerine göre, Hindi dilinde çıkan 21 milyon 200 bin tirajlı Dainik Jagran ile 21 milyon tirajlı Rajasthan Patrika ülkenin en yüksek tirajlı gazeteleri olarak ön plana çıkıyor. Times of India, 7 milyon 900 binlik tirajıyla İngilizce yayın yapan günlük gazeteler arasında ilk sırada. Times of India'yı 4 milyon 50 bin tirajlı The Hindu izliyor. İngilizce çıkan bir başka günlük gazete, Hindustan Times da 3 milyon 850 binlik tiraja sahip. 2004 yılı verileri ve sabah baskılarına göre Japonya'nın en büyük ilk 5 gazetesi ve tirajları şöyle sıralanıyor: Yomiuri Shimbun, 10.077.410; Asahi Shimbun 8.284.513; Mainichi Shimbun, 3.957.410; Nihon Keizai Shimbun, 3.009.253; Sankei Shimbun, 2.086.391. Tiraj Denetleme Kurumu'nun 2 Haziran, 2006 tarihli rakamlarına göre, İngiliz gazetelerinin "tiraj sıralaması" şöyle: "News of the World", 3.471.415; "The Sun", 3.148.700; "The Daily Mail", 2.340.255. 1940'lı yıllarda "altın yıllar"ını yaşayan Amerikan gazeteleri, radyo ve TV rekabeti karşısında okur kaybetti. Bağımsız tiraj denetim kurumunun 30 Eylül 2006 tarihli rakamlarına göre tiraj listesinde ilk üç şöyle: "USA Today", 2.549.695; "The Wall Street Journal", 2.074.127; "The New York Times", 1.623.697. 2007 aralık ayı verilerine göre dünyada en çok satan ilk 20 gazeteden 9'u Japonya'ya ait. Beyazlar Beceremez Beyazlar Beceremez (özgün adı: "White Men Can't Jump"), 1992 yapımlı, dünya çapında olduğu gibi Türkiye'de de ilgi görmüş bir komedi filmi. Ron Shelton tarafından yazılıp yönetilen basketbol filminin başrolünde Wesley Snipes ve Woody Harrelson vardır. Filmin başarısı üzerine bir video oyunu da çıkmıştır. Aynı zaman da film Harrelson/Snipes ikilisinin birlikte ikinci filmleridir. Mafyaya borcundan dolayı para peşinde koşan fakat tek becerisi basketbol olan Billy Ho (Woody Harrelson) ve sürekli yarışmaya katılmak istediğinden aklında bir sürü bilgi olan, Billy gibi fakir sevgilisi ile yeni bir yere gelir. Billy her zamanki gibi işini yaparak bahse girer ve para kazanır. Hayatı boyunca ilk defa yenilen Sidney Deane (Wesley Snipes)'nin aklına dolandırıcılık yaparak para kazanmak gelir. İkisi bir süre dolandırıcılıkla para kazansalar da bu iş fazla sürmez. Önce Sidney Billy'yi kandırır fakat olay ortaya çıkınca ikili mecburen yarışmaya katılmak zorunda olur. Garip maceralar yaşayan ikiliden Sidney'in ise düşüncesi değişmemektedir: "Beyazlar zıplayamıyor." Bu sinema filmi kısa sevişme sahneleri, aşırı argo ve küfürler içerdiğinden dolayı 15 yaş ve üzeri yaş grubuna uygun görülmektedir. Film ABDde sinemalara girdiğinde iyi bir ilgi gördü. $14,700,000 kadar bütçesi olan film, ABD'de toplam olarak $76,253,806 kadar gişe başarısı getirdi. Tavolara Tavolara, İtalya'nın Sardunya adasının batısında yer alan küçük bir adadır. 5 kilometre uzunluğunda ve 1 kilometre genişliğinde kireç kayalıklardan oluşan bu ada, dik uçurumlarla sonlanmaktadır. Adaya en yakın büyük şehir olan Olbia ve küçük bir balıkçılık köyü olan Porto San Paolo, doğrudan küçük bir boğazla ayrılmaktadır. Molara ve Molarotto en yakın adalardır. 1962 yılında, adanın doğusunda NATO'nun radyogoniyometrik istasyonunun açılmasıyla, burada oturan birçok insan adayı terketmiştir. İstasyondaki antenler tam mesafeden gözükebiliyordu ve bunların tamamı askeri personel tarafından adanın yarısına sınırlandırıldı. Ayrıca, denizaltılarla iletişim kurma amacıyla kullanılan 20.27 ila 20.76 kiloherzle çalışan VLF vericisi de bu adada bulunmaktadır. Ayrıca sinyalleri, kişisel bilgisayarlar ile soundcard girişindeki anten gibi bobinler veya "FFT-anlaysis" yazılımı ile alınabilir, ancak deşifre edilemez. Yeşil alanlar için çevresel önlemler alınmış ve arazilerin turizm için kullanımına sınırlamalar getirilmiştir. Adanın kıyısında bulunan kayadan doğal bir sütun, insan şekline benzediğinden "Taştan Nöbetçi" olarak anılmaktadır. Bu ada, İlk Çağ'da "Hermea" olarak adlandırıldığı bilinmektedir.Aynı zamanda 235 yılında sürgün edilen Aziz Papa Pontianus'un Tavolara'da öldüğü rivayet edilmektedir. Muhtemelen ismini, 848-849 yıllarında Arapların "Tolar" olarak adlandırmasından almaktadır, ki o dönemde Arap gemileri tarafından ada, yakındaki kıyılara hücum etmek için bir üs olarak kullanılıyordu. Günümüzde İtalya'nın sınırları dışında kalan Tavolara, buna rağmen katılmamakta olup dünyadaki en küçük krallıklardan biridir. 1836 yılında adayı ziyaret eden Sardunya'nın kralı Charles Albert Giuseppe Bertoleoni'yi adanın bağımsız kralı olarak tanımıştır. 1840'lı yıllarda kendisi öldüğünde, en büyük oğlu Kral I. Paolo Tavolara Tahtı'na geçmiştir. Tavolara İtalya'nın siyasi bütünlüğüne katılmamıştır, Kral I. Paolo'nun çabaları sonucu ülkesinin bağımsızlığı İtalya tarafından tanınmıştır. Saltanatı sırasında, 1868 yılında İtalya Hükümeti tarafından adanın kuzeydoğusunda bir deniz feneri işletilmiştir. 1903 yılında İtalya'nın kralı III. Victor Emmanuel bu ülkeyle dostluk antlaşması imzalayarak, Tovalara'nın bağımsızlığı yeniden tanınmıştır. 1886 yılında Kral I. Paolo'nun ölümünden sonra kendisinin istekleri doğrultusunda, ülkede cumhuriyet ilan edildi. Cumhurbaşkanı ve meclis, kadın ve erkek seçmenlerden oluşan halk tarafından altı sene için seçilecekti. Böylece evrensel oy haklarının yerine getirildiği ilk ülke oldu. 1896 yılında üçüncü cumhurbaşkanı seçilmişti. Ne var ki 1899 yılında ülkeye monarşi geri dönmüştü. Adanın tarihindeki tüm krallar Bertoleoni Hanedanı'ndan gelmiştir ve daima Sardunya Krallığı tarafından bu adanın bağımsız yöneticileri olarak tanınmıştır. 1767 yılına dayanan belgeler, adanın eskiden Sardunya Krallığı'nın sınırları içerisinde bulunmadığını doğrulamaktadır. Ülkenin üçüncü kralı ise I. Carlo olmuştur, 1928 yılında öldükten sonra yerine oğlu Kral II. Paolo geçmiştir. Kral II. Paolo yurtdışına gidince, halası Prenses Mariangela tahta geçmiştir. Kraliçe Mariangela 1934 yılında öldükten sonra ülkesine geri dönmüştür. Ne var ki, Kral II. Paolo ülkesine sahip çıkarak 1962 yılında ölene kadar tahtta kalmıştır. Aynı yıl NATO'nun istasyonunu bu adada açmasıyla göze çarptı ve adanın tam bağımsızlığına son verildi. Bugün Tovalara'nın kralı Tonino, "Tonino Bertoleoni" adıyla bir İtalyan vatandaşı. Siyasi açıdan, dış ilişkilerde ülke, aynı zamanda Tovalara'nın tarihini yazmış olan Prens Ernesto Geremia tarafından temsil edimektedir. Kral I. Paolo'nun kraliyet mezarı adadaki mezarlıkta yer almaktadır. 18. yüzyılda, Sardunya'daki bir bilgiye göre Tavolara keçilerinin altın dişleri olduğu iddia edilmektedir. NATO'nun istasyonu kurulduğunda birçok keçi Sardunya'ya götürüldüğü için adada neredeyse hiç keçi kalmamıştır. Atlayıcı Atlayıcı veya İngilizce adıyla Jumper, 2008 yapımı bilimkurgu filmi. Steven Gould'un aynı adlı kitabından sinemaya uyarlanmıştır. Doug Liman filmi yönetirken Hayden Christensen, Samuel L. Jackson ve Rachel Bilson filmde yer almıştır. Filmin trailer'ı 10 Ekim 2007'de yayınlanmıştır. Film ABD'de 15 Şubat 2008'de Türkiye'de ise 21 Mart 2008'de gösterime girmiştir. Mutsuz bir yaşantı süren David Rice, birçoklarının hayatında sadece hayal edebildiği bir güçle büyümüştür. Uzay-zaman dokusu içindeki yırtıkları kullanarak, kendini zihninde canlandırabildiği herhangi bir yere anında ışınlanabilmektedir. Yeteneğini; göz açıp kapayıncaya kadar gezegenin bir tarafından öbür tarafına gidebilmek, duvarların içinden geçebilmek, kilitli banka kasalarına girebilmek gibi birçok işte kullanabilmektedir. David, kendisi gibi güçleri olan Griffin adındaki hırslı bir gezgin ile karşılaşır ve artık kendisi yalnız bir ucube değil, "jumperlar" ("Sıçrayanlar") denilen bir ırka mensup olduğunu anlar. Ancak, ortaya sıçrayanları ortadan kaldırmaktan başka bir şey düşünmeyen bir grup teçhizatlı insanla mücadele etmek zorunda kalır. Bayram namazı Bayram namazı (Arapça: صلاة العيد), Ramazan Bayramı veya Kurban Bayramı'nın ilk günü Güneş'in doğmasından yaklaşık 50 dakika geçtikten sonra cemaatle birlikte kılınan namaz. Bayram namazına, allahuekber "Niyet ettim Allah rızâsı için vâcib olan (Ramazan veya Kurban) Bayramı namazını kılmaya. Uydum imama." denip niyet edilir. İmam, ellerini kulaklarına kaldırıp "Allâhu Ekber" diyerek tekbîr alıp ellerini göbek altında bağlar. Cemaat de aynısını yapar ve "Sübhaneke" duasını okunur . Sonra, imam ellerini kulaklarına kaldırıp "Allahu Ekber" (1) diyerek tekbîr alır ve ellerini yana bırakır. Cemaat de aynısını yapar. Sonra, imam, ellerini kulaklarına kadar kaldırıp "Allâhu Ekber" (2) diyerek tekbîr alır ve ellerini yana bırakır. Cemaat de aynısını yapar. Sonra, imam, ellerini kulaklarına kadar kaldırıp "Allâhu Ekber" (3) diyerek tekbîr alır ve ellerini göbek altında bağlar. Cemaat de aynısını yapar ve imamın okuduğu sûre ve âyetleri dinler. Sonra, imamla birlikte rükû ve secde yapılır. Ardından 2. rek'âta kalkılıp, eller göbek altında bağlanır. İmam, sûre ve âyetleri okur, cemaat dinler. Sonra, imam ellerini kulaklarına kaldırıp "Allahu Ekber" (1) diyerek tekbîr alır ve ellerini yana bırakır. Cemaat de aynısını yapar. Sonra, imam ellerini kulaklarına kaldırıp "Allahu Ekber" (2) diyerek tekbîr alır ve ellerini yana bırakır. Cemaat de aynısını yapar. Sonra, imam ellerini kulaklarına kaldırıp "Allahu Ekber" (3) diyerek tekbîr alır ve ellerini yana bırakır. Cemaat de aynısını yapar. Sonra, imamla birlikte rükû ve secde yapılırak namaz bitirilir. Sonra, imam minber'e çıkarak "Bayram hutbesi" ni okur. Sonra, dua edilir. Bayram günü okunan tekbîr'e "Teşrik Tekbîri" denir. "Allahû Ekber, Allahû Ekber; lâ ilâhe İllAllahu v'Allâhu Ekber, Allâhu Ekber ve lillâhî-l-hamd." Kurban Bayramı'nda, Arefe günü Sabah namazından başlamak üzere, Bayram'ın 4. günü İkindi namazına kadar (İkindi de dahil) her farz namazın sonunda bir defa Teşrik Tekbîri" okunması vâcib'dir. Remix & Repent Remix & Repent endüstriyel rock grubu Marilyn Manson'ın beş şarkılık EP'si. 25 Kasım 1997'de, Antichrist Superstar döneminde yayınlanmıştır. Antichrist Superstar albümündenki şarkıların remixleri içerir, konser parçaları Dead to the World turunda kaydedilmiştir, Man That You Fear'ın akustik sürümü vardır. Martini Martini, kaliteli bir kokteyl ve vermut çeşidi. İlk kez 1847'de İtalya, Torino'da üretildi. Beyaz şaraba şeker, alkol, su, karamel, baharat ve kokulu bitkilerin eklenmesiyle hazırlanır. Altı tür Martini vardır: Martini kadehi geniş ve sığdır. Dry Martini kadehine kürdan batırılmış bir yeşilzeytin veya limon kabuğu ilave edilir. Fritz Pregl Fritz (Friderik) Pregl, (d. 3 Eylül 1869, ö. 13 Aralık 1930) Sloven bir fizikçi ve kimyacıydı. 1923 yılında organik maddelerin mikro analizi yöntemini bulması nedeniyle Nobel Kimya Ödülü'nü kazandı. Anzhela Atroshchenko Anzhela Atroshchenko (Rusça: Анжела Атрощенко, d. 14 Ekim 1970), Beyaz Rus asıllı Türk eski atlet. Fenerbahçe forması giyen sporcu yapmış olduğu derecelerle bilinmektedir. 1992 Barselona Olimpiyatları'nda heptatlon dalında 6. olmuştur. 2001'de yapılan Avrupa Atletizm Şampiyonası'nda ise 4. olmuştur. 2004 Olimpiyatlarında yarışmadan sakatlığı nedeniyle çekilen atlet, 2005 Akdeniz Oyunları'nda ise bronz madalya kazanmıştır. Türkiye'de yaşayan atlet, Beyaz Rusça, Rusça, ve Türkçe biliyor. Wildest Dreams Wildest Dreams Iron Maiden grubunun 2003 yılında yayımlanan "Dance of Death" adlı albümünden çıkmış bir single'dır. Grup şarkıyı albüm yayımlanmadan evvel konserlerinde çalmaya başlamıştır. Single'da albümün stüdyo çalışmalarından alınma doğaçlama bir kayıt ve Blood Brothers adlı parçanın orkestra ile yapılmış yeni bir kaydı bulunur. Rainmaker Rainmaker Iron Maiden grubunun "Dance of Death" albümünden çıkan ikinci single'dır. Şarkı büyük ölçüde gitarist Dave Murray tarafından yazılmıştır. Gitar solosunu Dave Murray çalmıştır. Fenerbahçe (futbol takımı) sezonları listesi Poz = Lig Pozisyonu, Maç = Maç Adedi, Gal = Galibiyet, Ber = Beraberlik , Mağ Mağlubiyet, AG = Attığı Gol, YG = Yediği Gol, Avj = Averaj Poz = Lig Pozisyonu, Maç = Maç Adedi, Gal = Galibiyet, Ber = Beraberlik , Mağ Mağlubiyet, AG = Attığı Gol, YG = Yediği Gol, Avj = Averaj Poz = Lig Pozisyonu, Maç = Maç Adedi, Gal = Galibiyet, Ber = Beraberlik , Mağ Mağlubiyet, AG = Attığı Gol, YG = Yediği Gol, Avj = Averaj Poz = Lig Pozisyonu, Maç = Maç Adedi, Gal = Galibiyet, Ber = Beraberlik , Mağ Mağlubiyet, AG = Attığı Gol, YG = Yediği Gol, Avj = Averaj Poz = Lig Pozisyonu, Maç = Maç Adedi, Gal = Galibiyet, Ber = Beraberlik , Mağ Mağlubiyet, AG = Attığı Gol, YG = Yediği Gol, Avj = Averaj Poz = Lig Pozisyonu, Maç = Maç Adedi, Gal = Galibiyet, Ber = Beraberlik , Mağ Mağlubiyet, AG = Attığı Gol, YG = Yediği Gol, Avj = Averaj Poz = Lig Pozisyonu, Maç = Maç Adedi, Gal = Galibiyet, Ber = Beraberlik , Mağ Mağlubiyet, AG = Attığı Gol, YG = Yediği Gol, Avj = Averaj Behind the Iron Curtain Behind the Iron Curtain (Türkçe: Demir Perdenin Ardında) Iron Maiden grubunun 1985'in Nisan ayında yayımladığı bir video kasettir. Grubun "World Slavery Tour" kapsamında 1984 yılında doğu Avrupa ülkelerinde (Polonya, Çekoslovakya, Macaristan) verdikleri konser, röportaj ve diğer görüntülerinden oluşur. Kasedin adı da dönemin "Demir Perde ülkelerine" atıfta bulunur. Ayrıca "Powerslave" albümünden iki single videosu da kasette yer alır. Kaset lazerdisk ve video disk formatlarında da yayımlanmıştır. Avrupa Birliği Eğitim ve Gençlik Programları Merkezi Avrupa Birliği Eğitim ve Gençlik Programları Merkezi (ABEGPM), Avrupa Komisyonu, Avrupa Parlamentosu ve Avrupa Birliği Üye Ülkeleri gençler için yaygın öğrenim faaliyetlerini desteklemek üzere yasal çerçeveyi yürürlüğe koyan Gençlik Programını oluşturmayı kararlaştırdılar. Program 2007’den 2013’ün sonuna kadar devam edecek. Gençlik Programı becerilerin edinimine önemli bir katkı sağlar ve bu nedenle genç insanlara bir Avrupa boyutu ile resmi ve gayri resmi öğrenme fırsatları sağlamada önemli bir araçtır. Program, revize edilmiş Lizbon Stratejisi1, Avrupa Gençlik Paktı2, gençlik alanında3 Avrupa İşbirliği çerçevesi ve demokrasi, diyalog ve tartışma4 için Komisyon’un D Planı içinde yer alan amaçların yerine getirilmesine katkıda bulunur ve ergenlik ve yetişkinlik arasındaki genç insanların ihtiyaçlarına Avrupa düzeyinde yanıt vermeyi amaçlar. Gençlik Programı daha önceki program olan “Avrupa için Gençlik” (1989-1999), Avrupa Gönüllü Hizmeti ve GENÇLİK Programı (2000-2006) tecrübeleri üzerinde kuruludur. Program gençlik alanında farklı paydaşlarla geniş çaplı danışmalar yapıldıktan sonra Komisyon tarafından sunulmuştur. GENÇLİK Programının bir ara değerlendirmesi programda yer alan çeşitli uzman, paydaş ve bireylerden gelen girdilerle 2003 yılında yapıldı. Gençlik Programının oluşturma sürecinde bir ön değerlendirme kullanıldı. Bu program Avrupa düzeyinde gençlik kesimindeki gelişmelere yanıttır. Gençlik alanında Avrupa İşbirliği Avrupa Çerçevesindeki son zamanlardaki gelişmelere uygundur ve bu siyasi süreci destekleyecektir. Gençlik Programının (2007-2013) toplam bütçesi 885,000,000 Euro’dur. http://www.ua.gov.tr Paleopatoloji Paleopatoloji, fosilleri ve kemik kalıntılarını inceleyerek, geçmişteki insan ve hayvan bedenlerini etkilemiş olan hastalıkları inceleyen bilim dalıdır. Hastalıkların geçmişteki seyrine bakarak gelecekte nasıl ilerleyeceğini anlamaya çalışır. Bu bilim dalında uzmanlaşan bilim insanlarına paleopatolog denir. Fenerbahçe'nin Avrupa kupaları tarihi Bu sayfada, Fenerbahçe futbol takımının UEFA bünyesindeki turnuvaların tüm maçları listelenmektedir. Meral Okay Meral Okay (20 Eylül 1959 - 9 Nisan 2012), Türk senarist, oyuncu, söz yazarı. Meral Okay, 20 Eylül 1959 tarihinde Türkan ve Ata Katı çiftinin 2. çocuğu olarak Ankara'da doğdu. Anıttepe Lisesi'nde liseyi bitirdi. Beş yıl devlet memurluğu yapan Okay, bu süreçte Toprak Mahsulleri Ofisi'nin Dünya Bankası projelerinde ve TBMM'nin Atatürk'ün 100. yaşı kutlamaları çerçevesinde kurulan bir komisyonunda yer aldı. 12 Eylül döneminde Türkiye İşçi Partisi üyesi ve işyeri temsilcisiydi. 1984 yılında sinema ve tiyatro oyuncusu Yaman Okay'la evlendi. Eşi 1993'te, 41 yaşında kanserden yaşamını yitirdi İstanbul'a taşınarak "Günaydın" gazetesinde çalışmaya başladı. Dergicilik, yayıncılık, yapımcılık, Sezen Aksu ile sahne çalışmaları yaptı, şarkı sözleri yazdı. "İkinci Bahar" dizisiyle ünlendi. DİSK'in 40. yılı kutlamalarında sahne aldı ve yine DİSK'in öncülüğünde başlayan 10 Aralık Hareketi'nin Politika Geliştirme Kurulu üyesiydi. Petrol-İş Sendikası'nın "Sendikalı Ol" kampanya filminde rol aldı. Bir filmde yapımcılık denemesinde bulundu. Son olarak Muhteşem Yüzyıl dizisinin senaristliğini yapıyordu. 9 Nisan 2012'de sabah saatlerinde evinde akciğer kanseri nedeniyle hayatını kaybetti. Zincirlikuyu Mezarlığı'nda 1993'te ölen eşi Yaman Okay'ın yanına defnedildi. Tüm mirasını Nesin Matematik Köyü'ne bağışlamıştır; ancak mirasçılarının bu tezin hukuki bir dayanağı olmadığını iddia etmesi üzerine tüm mal varlığı mirasçılarına dağıtılmıştır. Meral Okay'ın bu sözlü vasiyeti arkadaşları tarafından gerçekleştirilmiş ve "Meral Okay Matematik Köyü'nde Doğuyor" adlı bir yardım organizasyonuyla vakfa maddi destek sağlanmıştır. Joule-Thomson etkisi Fizikte Joule-Thomson etkisi, veya Joule-Kelvin etkisi, her ne kadar ideal gazlarda olmasa da gerçek gazlarda gazın sabit entalpi (bu gazın ısı transferi yapmadığını gösterir) ve sıcaklık değişimi ile haciminin serbest olarak artması veya azalması anlamına gelir. Nicky Salapu Nicky Vitolio Salapu (d. 13 Eylül 1980), Amerikan Samoası millî futbol takımının ve PanSa East takımının kalecisidir. 2001 yılında Avustralya'nın Coffs Harbour kentinde oynanan 2002 FIFA Dünya Kupası Okyanusya elemeleri maçında Avustralya ile oynadığı maçta 31 gol birden yiyerek, dünya tarihinin bir maçta en çok gol yiyen kalecisi olmuştur. Iğdır'da bulunan ortaöğretim kurumları listesi Iğdır'da bulunan Ortaöğretim Kurumları: Torku Torku, Konya Şeker tarafından üretimi yapılan ürünlerin