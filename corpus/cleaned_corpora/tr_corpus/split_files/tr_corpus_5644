Dinyeper bölgesinde Krasnodar Krayı'nda bulunan ve Kuban Kazak köyü olan Paşkovski, Dnipro ve Çernigov Guberniyası'na gitti. Döneme ait otantik eşyaların tablosunda görünmesinin son derecede önemli olduğuna inanıyordu, ancak bu konuda büyük zorluklarla karşılaştı. 1887'de eski Kazak eşyalarına sahip bir bilim adamıyla tanışınca ara vermiş olduğu tablosunu yapmaya devam etti. Repin konuyla ilgili olarak tarihçi Yavorinitski ile ayrıntılı araştırmalar yapmıştır. Tablosundaki Kazakların lideri olarak ataman İvan Sirko'yu kullanmaya karar verdi. Yavorinitski de yüz ifadelerinin eskizlerini yapması için Ukraynalı entelektüellerle onu temasa geçirdi. Repin halktan insanların eskizlerini de yapmak istiyordu ama başlangıçta buna razı olan modeller bulmakta epey zorlandı. Sonunda kırk kadar kara kalem ve bir yağlı boya eskiz yaptıktan sonra 1880'de asıl tablosu üzerinde çalışmaya başladı. Bu ön çalışmalarının çoğu hâlen Moskova'da Tretyakov Galerisi'nde bulunmaktadır. Tablosu 1891'de bitene kadar yüzden fazla karakalem ve yağlı boya eskiz yapmıştı. Zaporojya Kazakları üzerindeki araştırmaları ve eskizlerinin ardından Repin önce resmin küçük boyutlu (67 x 87 cm) tuval üzerine bir yağlı boyasını yaptı. Bununla eş zamanlı olarak 1891'e kadar sürecek olan büyük boyutlu versiyon üzerinde çalıştı. Ancak, 1880'lerde Repin tablosunu sık sık kenara koyarak başka tablolar üzerinde de çalıştı, Kursk Vilayetinde Haç Yürüyüşü (1881—83), "Korkunç İvan Oğlunu Öldürüyor" (1885) ve Aziz Nikola (1888) gibi. Resmin en meşhur versiyonu 1891'de bitmiştir ama Repin daha onu bitirmeden, 1988'de ikinci bir versiyona başlamıştır. Bunu yapmasının nedeni, asıl resimdeki bazı ayrıntıların gerçekçi olmadığına dair eleştirilmesiydi. Daha bitmeden tabloyu gören bir eleştirmen, resimdeki iki savaşçının üzerindeki beyaz cüppeleri banyo bornozuna benzetmişti. Repin araştırmalarına dayanarak bu giysilerin Zaporoyja Kazaklarında yaygın olduğunu savunmuş, buna rağmen, bu beyaz cüppelerin olmadığı yeni bir versiyon yapmaya girişmiştir. Kayıtlarda 1893 tarihli görünen bu tablo aslında bitmemiş, sadece o tarihte üzerinde çalışmayı bırakmıştır. Sanatçı tablonun bu versiyonundan memnun kalmamış olmalıydı. Bu tablo önce Tretyakov Galerisi'nde sergilenmiş, 1932'de oradan Harkiv Tarih Müzesi'ne aktarılmış, 1936'dan beri de Harkiv Sanat Müzesi'nde bulunmaktadır. Repin tablosundaki tipleri çizerken çeşitli modellerden yararlanmıştır. Ancak, bu kişileri aynen tuvaline aktarmamış, onları ön çalışmalarında belirlemiş olduğu Kazak tiplerine benzetmiştir. Repin ve Yavorinitski yıllar sonra yazdıkları anılarında tablodaki karakterler için kullanılan modellerin çoğunu hatırlamışlardır: Kasım 1891'de Repin, 298 eserini İvan Şişkin'le ortak bir sergide halka sundu. Repin'in tabloları arasında nihayet bitmiş olan "Zaporojya Kazakları Türk Sultanına Alaycı bir Mektup Yazıyor" da vardı. Bunun ardından tablo hem Rusya hem yabancı ülkelerde (Chicago, Budapeşte, Münih, Stokholm) sergilendi ve büyük beğeni kazandı. 1892'de Rus Çarı tabloyu 35.000 rubleye satın aldı. Bu, o zamana kadar hiçbir tablo için ödenmemiş bir miktardı. Tablo 1917'ye kadar Çarın özel koleksiyonunda kaldı, bunu izleyen devrimlerden sonra Sankt Petersburg'daki Rus Devlet Müzesi'ne aktarıldı. Günümüzde hâlâ orada sergilenmektedir. Tablonun bu kadar beğenilmesi hem Repin'in hem de ait olduğu Geziciler grubunun itibarını artırdı. Çar, Repin'den Çarlık Sanat Akademisi'nde reformlar yapmasını istedi. Repin bu talebi kabul etti ve çalışmalarının sonunda sanat dersleri dershane yerine stüdyoda verilmeye başlandı ve öğrenciler resim konularını seçmekte özgür oldular. Repin 1907'ye kadar Akademi'de eğitim vermeye devam etti. Rus Devriminden sonra Bolşevikler de tabloyu ve aktardığı duyguları kutlamışlar ve onu "Rus sanatının bir şaheseri" ilan etmişlerdir. Dönemin eleştirmenleri tabloyu genelde siyasî bir açıdan değerlendirdiler. Örneğin Vladimir Stasov, bu tablonun Taras Bulba'nın en güzel bölümleriyle kıyaslanabileceğini söylemiştir. Çistiakov ise "resim iyice planlanmamış olsa ve biraz kabaca boyanmış olsa da özgün bir Rus eseridir" demiştir. Herkes Repin'in cesur tekniğini beğendi ama bazı genç sanatçılar, resmi halkın beğenisini elde etmek amacıyla yapmış olması nedeniyle onu eleştirdiler. Bazıları millî bir temayı işlemesinden dolayı memnuniyetlerini ifade etmişler, bazıları ise "özgür" halkların değerlerini övmesinden dolayı mutluluklarını dile getirmişlerdir. Sonuçta, tabloda sunulan ilkel canlılık ve milliyetçi içerik tablonun resmî beğenisini sağladı ve Çar tabloyu satın alarak Repin'i ödüllendirdi. İlhamını efsanevi bir mektuplaşmadan alan bu tablonun başarısı, efsanenin daha da yayılmasını sağlamıştır. Cesur ve çılgın Kazakların tablosu ve yazdıkları efsanevi mektup Ukrayna'nın kültürel mirasının parçası sayılmaktadır. Tablonun uyandırdığı milliyetçi duygular Rusya'da hem devrim öncesi hem devrim sonrasında, devlet yöneticilerinden sade halka, askerlerden sanatçılara pek çok kişiyi etkilemiştir. "Zaporojya Kazakları"nın Stalin üzerinde de büyük etkisi olmuştur. Tablonun konusu olan mektupları ezbere bildiği rivayet olunan Stalin'in Zapojya Kazaklarının Mektubu'nun en beğendiği tablo olduğunu söylemiştir. Stalin'in daçasının yatak odasında tablonun bir kopyası bulunmaktaydı. II. Dünya Savaşı sırasında Büyük Britanyalılarla müzakereler sırasında Stalin, Kazakların mektubunun bir kopyasını cebinde taşır ve arada yardımcılarına gösterip "İngiltereyi düzdük!" derdi. Ukrayna Kazakları ile Osmanlı Sultanı arasındaki bu yazışmanın muhtemelen uydurma olması değerini eksiltmemiştir. Hurafeler toplumların inançlarını ve tutumlarını yansıtmaları bakımından bilgilendiricidir. Örneğin Stalin'in, Repin'in bu tablosunun bir kopyasını çalışma odasında bulundurması ve ziyaretçilerine söz konusu mektupları ezbere okuması, mektubun Rus kültürüne olan etkisinin bir belirtisi sayılabilir. Stalin'in gerçekten bu mektupları ezberlemiş olmasının veya sadece ezberlemiş olduğuna inanılmasının, bu etkiyi göstermek açısından aynı derecede anlamlı olduğu öne sürülmüştür. Repin'in bu tablo üzerinde 13 yıl çalışmış olması da mektupların etkisinin bir diğer belirtisi sayılabilir. Tооruktug dоlgаy tаñdım "2011 yılından beri Tıva Cumhuriyeti'nin yeni milli marşı için Men Tuva men bakınız." Tооruktug dоlgаy tаñdım (Tuvaca: Тооруктуг долгай таңдым; Türkçe: "Tayga (orman) sedir kozalakları ile dolu") Tuva Cumhuriyetinin 2011 yılından önceki ulusal marşıdır. 2011 yılından beri Men Tuva men kabul edilmiştir. At eti At eti, atların insan tüketimine uygun hale getirilmiş beden parçalarına verilen addır. Bazı Orta Asya ülkeleri dışında temel bir gıda maddesi olarak kabul edilmemesine karşın dünyanın pek çok ülkesinde sevilen bir yiyecektir. At etinin tüketilmediği belli başlı ülkeler Orta Asya dışındaki İslam ülkeleri ve İngilizce konuşulan ülkelerdir. Bazı Amerikan eyaletlerinde satışı yasaktır. Buna karşılık, Fransa, İtalya, Belçika ve Almanya başta olmak üzere çeşitli Avrupa ülkelerinde popüler bir et olup bu alanda uzmanlaşmış kasaplar ve kasaplık olarak beslenen at ırkları bulunmaktadır. At eti tüketimi özellikle ABD'de büyük tepkiyle karşılaşmaktadır. Fransız mutfağının devamcısı olarak at etine yer veren Quebecliler Kanada'nın diğer bölgeleriyle ve ABD'yle gerilime yol açmaktadırlar. Brigitte Bardot gibi isimler at eti tüketimine karşı kampanyalara öncülük etmişlerdir. Ancak, Japonya gibi geleneksel mutfağında at eti kullanmayan bazı ülkelerde de sevilen bir et konumuna gelmiştir. At eti; Ebû Hanîfe’ye göre ise tahrîmen mekruhtur. Hanefî literatüründen zâhirü’r-rivâye eserlerinde “mek-ruh”, Hasan b. Ziyâd rivayetinde “haram” nitelemesi geçmekte ise de, asıl belirtilmek istenen husus bunu yemenin helâl olmadığıdır. İmâmeyn ise (Ebû Yûsuf ve Muhammed) at eti yemeyi mekruh saymamışlardır. Fakat bazı Hanefî bilginlerin görüşü doğrultusunda olmak üzere Hanefî mezhebinde tenzîhen mekruh görüşü yaygındır. Mâlikî mezhebi içinde de at eti yemeyi haram görenler ve tenzîhen mekruh sayanlar vardır. ""Muhammed Hayber Gazası'nda eşek etini yasak etti, at etini yemeye izin verdi."" (Buhari, Zebaih, 28; Mey'azi, 38, Nikâh, 21; Müslim, Nikâh, 30; Sayd, 23, 25, 30, 37). Judith O'Dea Judith O'Dea (doğum 20 Nisan 1945) Amerikalı oyuncu. George A. Romero'nun 1968 yapımı filmi "Yaşayan Ölülerin Gecesi"nde canlandırdığı Barbara rolüyle tanınmaktadır. . "Yaşayan Ölülerin Gecesi" filminden sonra O'Dea, 1978 yılında televizyon filmi "The Pirate" ve sinema filmleri "Claustrophobia", "October Moon", ve "The Ocean"'da yer aldı. O'Dea, sözlü iletişim eğitimi veren O'Dea Communications'ın sahibi ve işletmecisidir. Yıldız Geçidi'ndeki yıldız gemileri listesi Bu madde, "Yıldız Geçidi" evrenindeki yıldız gemilerini içeren bir listedir. Kadim filosundaki eski bir gemi, milyonlarca yıl önce inşa edilmiş ve seyahatine Dünya'dan başlamıştır. Kadimler'in bu gemiyi yapma amacı, evrenin sayısız gezegenine Yıldız Geçit'lerini yaymaktı, böylelikle evrendeki tüm gezegenleri inceleme olanağı bulacaklardı. Geminin inşa süreci bittikten sonra, Kadimler gemiyi Dünya'dan gönderdi ve yeterince uzaklaşıncaya kapar beklemeye karar verdiler. Ancak, bilindiği üzere Kadimler yükseliş ile uğraşıyorlardı, zaman geçtikçe evrene gönderdikleri gemiyi unutmaya başladılar. Bu nedenle Destiny yıllarca yoluna programlandığı şekilde yalnız devam etmek zorunda kaldı. Seyahatine Samanyolu'ndan başlayarak Pegasus dahil birçok galaksiyi gerisinde bırakarak, evrenin uçsuz bucaksız köşelerine doğru ilerlemekte. Gemi yolculuğu sırasında bazen ağır hasarlar almıştır, açılan delikler sayesinde geminin bazı bölmelerinde vakum etkisine yol açıldı. Hasarlar gemiye saldıran düşmanlar tarafından açılmıştır. Açılan bu delikler geminin otomatik koruma sistemi sayesinde kapatıldı ve geminin sistemi oluşan hasarları algılayarak deliklerin olduğu bölümlerin kapısını kilitledi. Böylece geminin içindeki hava uzay boşluğuna dağılmamış oldu. Gemiye giden ekip bu bölümlerin kapısını bularak beyaz tebeşirle X şeklinde işaretler koydular. "Destiny", düz ve üçgen şeklindedir, aslında ince saplı bir yelpazeyi de andırmaktadır. Geminin kıç kısmı dışbükeysidir, sağ ve sol taraflar ise arka kısmın dışbükeyinin bittiği yerden itibaren belirgin bir şekilde içbükeysidir. Gemi çok uzundur ve dış görünüşü ince bir yaya veya kıç kısmı bir yelpazeye benzemektedir, ön tarafa gittikçe daralan bir yapısı vardır. Yüzey kısmı doku katmanlarıyla kaplıdır ve sırt kısmında en az iki üç namlulu silah kuleleri vardır. Destiny'nin bazı iç kapıları küçük bir kontrol paneli tarafından Atlantis'deki gibi kontrol edilmektedir ve bu panellerin kontrol kristalleri de mevcuttur. Kapı paneli üzerinde bulunan mavi ışık, o kapının otomatik olduğunu belirtir. Altta bulunan sarı ve kırmızı ışıklar ise kapının kilitli veya kilitsiz olduğunu gösterir. Büyük düğmenin altında ise Kadimce yazılar yazan sekiz küçük düğme daha bulunmaktadır, bu düğmeler el eli kontrolü geçersiz kılar veya kod değişikliğine izin verir. Destiny, ışıktan daha hızlı (IDH) hareket etmektedir, fakat hipersürücü motorları sayesinde değil. Hiperuzay yeteneğine sahip olup olmadığı henüz bilinmemektedir. Yine de geminin arka kısmında bir motor mekanizması görülmektedir. Daha da uzak yıllara bakacak olursak, Kadimler, Destiny'den önce de "evren"e insansız keşif gemileri göndermişlerdir. Kadimler'in niyeti diğer gökadalar hakkında bilgiler toplamaktı, ama yükselişle uğraşırken bu projelerini bırakmak zorunda kaldılar. Bununla birlikte Destiny, milyonlarca yıl gezegenden gezegene, galaksiden galaksiye dolaşarak tüm yaşanabilir gezegenlere Yıldız Geçidi kurmaya devam etti. Bazen dostane olmayan ırklar tarafından bir tehdit olduğu düşünülen gemi saldırıya uğradı ve gövdesinde delikler açıldı ama geminin yaşam destek sistemi tarafından gemideki delikler bir güç kalkanı sayesinde otomatik olarak kapatıldı. Destiny'nin ileri düzeyde bir teknolojisi vardır, bunlardan bazıları; Yıldız Geçidi kurma sistemi, çeşitli enerji silahları barındırma, IDH (İng: FTL) motoruna sahip olması ve güçlü bir enerji kalkanına sahip olması, gibi birçok teknolojik özelliği vardır. Destiny gücünü yıldızlardan alıyor, tam anlamıyla güneş enerjisi kullanma yeteneğine sahip. Geminin milyonlarca yıl ışıktan daha hızlı seyahat edebilmesinin sebebi de açıklığa kavuşmuş oluyor. Destiny kalkanlarını açarak, enerji alacağı yıldızın alt atmosferine giriyor ve yıldızdan enerji çekmeye başlıyor. Ekibin gemiye gelmesi sırasında güç seviyesi kritik düzeylere düştüğü için (SGU: "Darkness"), gemi otomatik olarak bu süreci başlatmıştır ve bir yıldızdan enerji toplamak için onun alt atmosferine girmiştir. (SGU: "Light") Destiny, zarar verilen bölümlerdeki havayı tutmak için yani havanın uzay boşluğuna dağılmaması için sarı renkli bir enerji kalkanını sistemine sahiptir. Kalkan güç seviyeleri ve lokalize kalkanın güç seviyesi hâlen aktif haldedir. Destiny'nin kalkanları şiddetli sıcaklıklara ve türbülanslara dayanıklı bir yapıya sahiptir. (SGU: "Air, Part 2") Gemi sarı enerji silahlarıyla donatılmıştır. Fakat şu an ne kadar güçlü oldukları veya hasar verme seviyeleri bilinmemektedir. Işık-Ötesi-Hız (Işıktan daha hızlı) motoru ya da IDH motoru, Hiperuzay sürücülerinde daha hızlı seyahat etmeyi mümkün kılmaktadır. Gemideki Yıldız Geçidi bir başka geçide bağlanırken gemi IDH'den çıkar, geçit faaliyeti bittikten sonra gemi otomatik olarak yeniden IDH'ye girer. Destiny gemisindedeki Yıldız Geçidi Samanyolu ve Pegasus gökadalarında görülen geçitlere hiç benzememektedir. Daha önce görülen Yıldız Geçidi tasarımlarından çok daha değişiktir ve dokuz sembol girilerek çalışmaktadır. Ayrıca bu yeni geçitler DHD kumanda paneli ile değil küçük bir el cihazı ile çalışmaktadır. Richard Matheson Richard Burton Matheson (d. 20 Şubat 1926, Allendale, New Jersey, ABD- 23 Haziran 2013; Los Angeles, Kaliforniya), Amerikalı Bilimkurgu, fantezi ve korku edebiyatı türlerinde eserler vermiş yazar ve senarist. Her ikisi de sinemaya uyarlanan "Aşkın Gücü" ve "Ben, Efsane!" adlı eserleriyle tanındı. Steven Spielberg'ün 1971 tarihli gerilim filmi Bela'nın senaryosunu, Playboy dergisinde yayınlamış olduğu kendi hikayesinden uyarladı. Matheson, Norveç göçmeni bir anne babanın oğlu olarak doğdu. Brooklyn'de büyüdü ve Brooklyn Technical High School'dan 1943'te mezun oldu. Orduya girdi ve II. Dünya Savaşı'nda piyade olarak görev aldı. 1949'da University of Missouri'de gazetecilik bölümünden mezun oldu. 1951'de Kaliforniya'ya taşındı. 1952'de evlendi ve üçü kendisi gibi yazar olan (Chris, Richard Christian ve Ali Matheson) dört çocuğu oldu. Matheson'un ilk romanı "Someone Is Bleeding" 1953'te yayımlandı. 23 Haziran 2013 tarihinde Los Angeles, Kaliforniya'ta hayatını kaybetti. Stephen King, Richard Matheson'ın ilham kaynakları arasında saydı ve "Cep" isimli romanını George A. Romero ile birlikte Matheson'a adadı. "Entertainment Weekly" dergisinin vampirlere ayrılan 7 Ağustos 2009 tarihli sayısında Anne Rice, vampirlere ve fantezi edebiyatına olan ilgisinin temel kaynaklarından birinin çocukken okuduğu Matheson öyküsü "A Dress Of White Silk" olduğunu yazdı. Don Kişot'un Yazarı Pierre Menard "Don Kişot"'un Yazarı Pierre Menard" (özgün İspanyolca adı: "Pierre Menard, autor del "Quijote") Arjantinli yazar Jorge Luis Borges'ye ait bir kısa öyküdür. İlk olarak "Sur" adlı bir Arjantin dergisinde (Mayıs 1939) yayımlanan öykü, Borges'nin 1941'de tamamladığı "El Jardín de senderos que se bifurcan" ("Yolları Çatallanan Bahçe") adlı seçkide de yer almıştır. Öykü 1944 tarihli "Ficciones"'te de bulunmaktadır. Taçküre kütle atımı Taçküre kütle atımı ((TKA), İngilizce "coronal mass ejection" (CME)), Güneş'in taçküresinde manyetik alan karışımları nedeniyle oluşan ve uzaya büyük kütlede plazma fırlatılmasına sebep olan bir Güneş patlamasıdır. Güneş'ten çok uzakta bulunan etkileri araştırıldığında bunlara "gezegenlerarası" TKA (GTKA, İng. ICME) de denir. Çıkış noktası genelde patlamalarına flare (İng. parlak, titreyerek yanan ışık) denilen Güneş lekeleridir. Fırlatılan plazma başlıca elektronlar, protonlar ve az yüzdede de Helyum, Oksijen ve Demir gibi ağır elementlerden oluşur. Muhtemelen manyetik alanların birleşimi bu tür fırlatımlara nedendir. Taçküre kütle atılımlarının sıklığı güneşsel etkinliğe bağlıdır. Güneş lekesi minimumunda maksimuma göre his edilir derecede daha enderdirler. Günlük ortalama sıklığı 0,5 olayla 6 olay arasıdır.. Sayıların dağılımı mikyas kanununa uyar. Güneş'ten bakıldığında Dünyâ, 17.6 " olan bir açıyla görülmektedir. Dünyâ'ya doğru fırlayan sayıdaki TKA'lar, "dünyâetkili" (Alm. "geoeffektiv") diye adlandırılırlar. Dünyâetkili bir TKA, Manyetosfer ve İyonosfer'imizi etkiler. Gündüz tarafında Manyetosfer sıkıştırılırken gece tarafında kuyruk şeklindeki uzantısı daha uzar. Bu sırada büyük miktarda enerji serbest bırakılmaktadır. Bu enerji bunların arasında göze çarpan kutup ışınlarını ortaya çıkarır. TKA'lar yapay uydulara zarar verebilir. Artan elektron yoğunluğundan dolayı İyonosfer'den yansıyan yayınlar etkilenir. 1859'da şiddetli bir Güneş rüzgârı, İsveç ve A.B.D.'de yangınlara yol açmıştı. Atmosfer'deki kuvvetli elektrik akımları telegraf tellerinde akımlar indüklemişti. Şimdi NASA, benzer bir durumda 1 ilâ 2 trilyon Amerikan doları tutarında bir zarar olabileceğini tahmin etmiştir. Son yıllar için yapılan tahminlere göre 2012 sonuyla 2013 başı arası Güneş rüzgârı tehlikesinin artacağı tahmin edilmişti. Broken Broken ile ilgili kullanımlar: Georges Clemenceau Georges Benjamin Clemenceau (d. 28 Eylül 1841 - ö. 24 Kasım 1929) Fransız devlet adamı, doktor ve gazeteci. 1906-1909 ve 1917-1920 yılları arasında Fransa başbakanı olarak görev yaptı. I. Dünya Savaşı'nın sonunda Versailles Antlaşması'nın imzalanmasında önemli bir rol oynadı. Jorge J. E. Gracia Jorge J. E. Gracia (d. 1942, Küba) New York Eyalet Üniversitesi'nin Felsefe ve Karşılaştırmalı Yazın bölümlerinde görevli SUNY profesörüdür. Gracia; Küba, Kanada ve Amerika Birleşik Devletleri'nde öğrenim görmüş ve Ortaçağ felsefesi alanındaki doktorasını Toronto Üniversitesi'nde tamamlamıştır. Kırkı aşkın kitaba etkin katkıda bulunmuş olan Gracia'nın uzmanlık alanları metafizik, ontoloji, dil felsefesi ve Ortaçağ felsefesidir. Önceleri Ortaçağ felsefesi ve metafizik üzerine kafa yormuş olan düşünürün yakın tarihli çalışmaları ırk, etnik köken ve kimlik konularına odaklanmaktadır. Irk ve etnik kökeni felsefi bir bakış açısı yardımıyla ele alan Gracia onu önceleyen kuramların ortada bıraktığı sorulara yanıt aramaktadır. Jules Bonnot Jules Bonnot (d. 14 Ekim 1876, Pont-de-Roide, Doubs, Fransa * ö. 28 Nisan 1912, Paris, Fransa) Fransız anarşist, profesyonel araba hırsızı. Fransız basını tarafından Bonnot Çetesi adı verilen anarşist örgüt ile bağlantısıyla tanınır. Kendisini profesyonel olarak gören Bonnot kan dökmekten kaçınmış ve hedeflerini zekâsıyla altetmeye çalışmıştır. Genellikle iş adamı kılığı ile dolaştığından ve pahalı giysilere duyduğu ilgi nedeniyle arkadaşları arasında ""Le Bourgeois"" (Burjuva) takmaadıyla tanınmıştır. NGC 2613 NGC 2613, Kumpas takımyıldızı bölgesinde yaklaşık 66 milyon ışık yılı uzaklıkta bulunan bir sarmal gökada. William Herschel tarafından 20 Kasım 1784 tarihinde keşfedilmiştir. Burlesk Burlesk (Fransızca: "Burlesque"), parodi ve bazen grotesk abartı içeren mizahi bir tiyatro türüdür. Sinemada da burlesk tarzı filmlere rastlanır. 17. yüzyılda İtalya ve Fransa'da edebiyat türü olarak kullanılan burlesk, 18. yüzyıldan itibaren ciddi ve komik içeriğin bir arada kullanıldığı müzikal gösteriler için kullanılmıştır. Vodvilden uyarlanan burlesk, sessiz film döneminin 1910 - 1930 arası tipik bir sinema tarzıdır. Şarlo, Harold Lloyd ve Buster Keaton'ın filmleri bunlar arasında sayılabilir. Düşünce deneyi Düşünce deneyi; bir deneyde, varsayım ya da kuramı aydınlatacak önermeye verilen addır. Deneyin yapısına bağlı olmak üzere bazı deneyleri uygulamak olanaksız olabilir. Deneyin gerçekte uygulanabilir olduğu durumlarda ise deneyi gerçekleştirme isteği var olmayabilir. Düşünce deneyinin asıl amacı deneyin olası sonuçlarını önceden kestirebilmektir. Schrödinger'in kedisi, Laplace'ın şeytanı ve Maxwell'in cini dünyaca ünlü düşünce deneyleri arasında gösterilebilir. NGC 6769 NGC 6769, Tavus takımyıldızı bölgesinde yaklaşık 164 milyon ışık yılı uzaklıkta bulunan bir çubuklu sarmal gökada. John Herschel tarafından 11 Ağustos 1836 tarihinde keşfedilmiştir. NGC 6769, NGC 6770 ve NGC 6771 ile birlikte NGC 6769 Grubu'nu oluşturan üçlü bir gökada grubunun içerisindedir. Komşusu NGC 6770'nin etkileşim etkileri sonucu sarmal kolları bozulmasına rağmen, kendisi oldukça sağlam görünmektedir. NGC 6770 NGC 6770, Tavus takımyıldızı bölgesinde yaklaşık 171 milyon ışık yılı uzaklıkta bulunan bir çubuklu sarmal gökada. John Herschel tarafından 11 Ağustos 1836 tarihinde keşfedilmiştir. NGC 6770, NGC 6769 ve NGC 6771 ile birlikte NGC 6769 Grubu'nu oluşturan üçlü bir gökada grubunun içerisindedir. Komşusu NGC 6769 oldukça sağlam görünmesine rağmen etkileşim etkileri sonucu kendisinin sarmal kolları oldukça bozulmuştur. NGC 6771 NGC 6771, Tavus takımyıldızı bölgesinde yaklaşık 188 milyon ışık yılı uzaklıkta bulunan bir çubuklu sarmal gökada. John Herschel tarafından 11 Ağustos 1836 tarihinde keşfedilmiştir. NGC 6771, NGC 6769 ve NGC 6770 ile birlikte NGC 6769 Grubu'nu oluşturan üçlü bir gökada grubunun içerisindedir. IV. Henry, Bölüm 2 IV. Henry, Bölüm 2 (İngilizce özgün adı: "Henry IV, Part 2"), William Shakespeare tarafından 1596–1599 yılları arasında yazıldığı düşünülen tarihsel oyundur. Yapıt; "II. Richard", "IV. Henry, Bölüm 1" ve "V. Henry"'nin oluşturduğu "Henriad" adı da verilen dörtlemenin üçüncü oyunudur. Shakespeare'in "IV. Henry, Bölüm 2"'yi yazarken yararlandığı temel kaynak Raphael Holinshed'in "Chronicles" adlı yapıtıdır. En geç 1587'de yazıldığı düşünülen bu yapıtın yanı sıra Edward Hall'un "The Union of the Two Illustrious Families of Lancaster and York" adlı çalışmasından da yararlanıldığı sanılmaktadır. Shakespeare'in Samuel Daniel'ın iç savaşlar üzerine yazdığı şiirlerle de ilgilendiği bilinmektedir. Oyun İV. Henry Birinci Bölüm'ün sona erdiği yerden başlar. Bu oyunun odaklandığı temalara Prens Hal'in krallığı doğru yönelmiş gidişatı ve sonunda "Falstaff"'i bir kenara atıp iktidar gücünden elemine etmesidir. Fakat, "Birinci Bölüm'"'e karşıt olarak bu bölümde Prens Hal ve Falstaff genellikle değişik mekanlarda bulunmaktadırlar. Bu iki karakterin hikâyesi tamamiyle ayrıdır ve bu eserde ancak çok kısa bir müddet için iki defa yüz yüze gelirler. Oyunun tonu hüzünlüdür çünkü Falsaff'in yaşlanması ve ölümüne daha da yakınlaşması üzerine dikkat çekilmektedir. Falstaff hala meyhanelerde içmekte ve Londra'nın suçlular dünyasında önemsiz suçlar ve suçlularla yakından ilişkilidir. Falstaff bu sefer yanından hiç ayrılmayan yeni bir karakterle devamlı birliktedir; Prens Hal onu kontrole almak niyetiyle ona yardım görevine bir soylu genç hizmetkar tahsis etmiştir. Falstaff doktorunun idrar analizinden sonra ne dediğini bu gence sorunca genç ona kısaca doktorun idrarın idrarı verenden daha sağlıklı olduğunu söylediğini bildirir. Falstaff bu gence çulçaput elbiseler giydirmeye söz verir ve mahalli kerhanelerde birer "kadın" bulmak üzere oradan ayrılırlar. Falsatff bir hayat kadını olan Doll Tearsheet ile ilişki kurar. Fakat tam bu sırada ikinci bir isyanın çıktığını haberi gelir ve Falstaff yeniden orduya girerek kırsal alanlara asker toplamak için görevlendirilir. Gittigi bölgede Mouldy, Bullcalf, Feeble, Shadow ve Wart adlarında saf köylüler bulup bunları hemen askere alır; ama bunlardan ikisi - Mouldy ile Bullcalf - rüşvet niyaz askerlikten hemen ayrılma yolunu bulurlar. Aynı zamanda Falstaff bu bölgede eski bir okul arkadaşını olan Master Shalow'u bulur ve ikisi gençlik budalalıklarını hatırlayarak onlar hakkında yarenliğe girişirler. Diğer taraftan Prens Hal'da Londra'nın suçlular dünyası ile ilişkilidir ve krallık yetkilerini yüklenecek yetenekleri olmadığı gibi görünmektedir. Babası "IV. Henry Birinci Bölüm"de gösterilen oğlu ile barışıp onunla iyi geçinme hakkında verdiği sözü sanki unutmuştur ve genç oğlunun geleceği hakkında tekrar yesise düşmüştür. IV. Henry aleyhine tekrar bir isyan çıkartılır. Fakat bu sefer isyan savaş alanında değil, Hal'in küçük kardeşi olan Prens John'un düzenbazlık ve siyasi entrikaları yolu ile bastırılır. Tam o sırada Kral Henry hasta olur ve sanki ölüm döşeğine gidermiş gibi yatağına düşer. Bunu gören Prens Hal Kralın öldüğüne ve kendisine krallığın geçtiğini düşünerek krallık tacını alarak oradan uzaklaşır. Kral Henry biraz kendine gelir ama tacının yerinde olmadığını görünce oğlunun sadece tacı elde etmeyi düşündüğünü ve babasının ölüp ölmemesi ile ilgilenmediğini düşünerek yeniden yatağa düşer. Hal geri gelir ve babasının yanlış düşüncelerde olduğunu ona inandırır. Bundan hemen Kral Henry yatağında hayatından tatmin olmuş bir şekilde gözlerini hayat yumar. Son sahnede oyunun iki tarafı yüz yüze gelirler. Falstaff Prens Hal'in şimdi yeni kral olduğunu duymuştur ve ondan büyük ödüller koparabileceği sanısıyla Londra'ya gelir. Fakat yeni kral Hal Falstaff'a ödül vermeyi reddeder. Onun gibi kişilerle bir kralın arkadaşlık kurmasının uygunsuz olacağını bildirerek huzurundan ayrılmasını emreder. Aynı şekilde Hal'in prensliği sırasında yakın olduğu Londra'nın ayak takımı da Hal'in krallık döneminde bir "hırsızlar cenneti" kurmasını beklemektedirler. Fakat kral onları da yerlerinden ve kirli işlerinden uzaklaştırmak için kendilerinin tutuklanıp hapse atılmaları için emniyet otoritelerine emir verir. Oyunun sonunda "Epilog" adlı bir sunucu çıkar; oyunu izleyiciler oyuncuların teşekkürlerini bildirir ve bu oyunu takip edecek olan bundan sonra temsil edilecek oyunda tekrar Sır John'un bulunacağını ilan eder. Fakat gerçekte bunu takip eden oyun olan V. Henry oyununda Falstaff bulunmamaktadır ve sadece kısa olarak Falstaff'ın ölmüş olduğu açıklanmaktadır. II. Richard, IV. Henry, Bölüm 1, IV. Henry, Bölüm 2, V. Henry ve Windsor’un Şen Kadınları oyunlarının bileşiğidir. Rastgele sayı üretimi Rastgele sayı üretici herhangi bir örüntü barındırmayan bir sayı ya da simgeler dizisi üreten berimsel ya da fiziksel aygıttır. Rastgele sayı üretiminde sıkça kullanılan donanım tabanlı sistemler genellikle beklentilerin altında kalmaktadırlar. Ne var ki, bu sistemlerin tahmin edilmesi oldukça güç sayı dizileri ortaya koydukları da açıktır. Rastgele sayı üretim yöntemleri eskiden bu yana ilgi konusu olmuştur. Rastgele sayi uretici aletleri soyle siralanabilirler: olur. Birçok rastlantısallık uygulaması rastgele veri üretimi için farklı yöntemler ortaya koymuştur. Bu yöntemler tahmin edilebilme dereceleri, istatistiksel rastlantısallıkları ve sayı üretim hızlarına göre değerlendirilmektedirler. Bir rastgele sayı üreteci (RSÜ) herhangi bir örüntüden yoksun sayılar veya semboller serisi meydana getirmek için tasarlanmış hesaplamaya dayalı veya fiziksel bir cihaz. Örneğin: rastgele görünen Rastgeleliğin çoğu uygulaması, rastgele veri üretimi için birçok farklı metodun geliştirilmesini sağlamıştır. Bunlardan; zar atma, yazı tura atma, oyun kartlarının karıştırılması, I Ching' e ait bilgelik kitabındaki kehanetlerde geçen civanperçemi saplarının kullanımının da içinde bulunduğu uygulamalar ve çok sayıda diğer teknik antik zamanlardan beri vardır. Bu tekniklerin mekanik doğası gereği, büyük miktarlarda ve yeterince rastgele sayı üretebilme (istatistikte önemli) çok iş ve/veya zaman gereksinimindedir. Böylece, sonuçlar bazen toplanıp rastgele sayılar tabloları gibi dağıtılabilir. Günümüzde hesaplamaya dayalı rastgele sayı üreteçlerinin ortaya çıkması ile devlet eli ile işletilen piyango, şans oyunları daha geleneksel metotlar yerine artarak, rastgele sayı üreteçlerini kullanmaya başladı. Rastgele sayı üreteçleri günümüzde kumar makinelerinin şansını belirlemekte de kullanılmaktadır. Birtakım hesaplamaya dayalı rastgele sayı üretme metotları vardır fakat genellikle bu metotlar gerçek rastgelelilik hedefinin gerisindedir. Bu hedefi değişen başarı ile her ne kadar gerçekletirseler de, rastgelelik için olan bazı istatistiksel testler bunların sonuçlarının ne kadar öngörülemez olduklarını ölçmeye amaçlandı(ne dereceye kadar fark edilebilir olduklarını) 1- Pratik uygulamalar ve kullanım 2-"Gerçek" rastgele sayılar rastsal sayılara karşı 3-Üretme metotları 3.1- Fiziksel metotlar 3.2-Hesaplamaya dayalÄ± metotlar 3.3-Olasılık dağılımından üretme 4-Ä°nsanlar tarafÄ±ndan 5- İşleme sonrası ve istatistiksel kontrol 6-DiÄŸer hususlar 7-Alternatif olarak, düşük tutarsızlık dizileri 8-Etkinlikler ve gÃ¶steriler 9-Ayrıca bkz 10-Referanslar 11-Daha fazla okuma 12-Dış bağlantılar 1."Introduction to Slot Machines". Retrieved 2010-05-14. 2.^ An optical ultrafast random bit generator Kanter, Ido; Aviad, Yaara; Reidler, Igor; Cohen, Elad; Rosenbluh, Michael Nature Photonics, Volume 4, Issue 1, pp. 58–61 (2010). 3.Walker, John. "HotBits: Genuine Random Numbers". Retrieved 2009-06-27. 4.Halprin, Ran; Naor, Moni (PDF). Games for Extracting Randomness. Department of Computer Science and Applied Mathematics, Weizmann Institute of Science. Retrieved 2009-06-27. Main site 5.TrueCrypt Foundation. "TrueCrypt Beginner's Tutorial, Part 3". Retrieved 2009-06-27. 6. Marsaglia, George (1999-01-12). "sci.stat.math". Retrieved 2010-02-10. 7.The MathWorks. "Common generation methods". Retrieved 2011-10-13. 8.The Numerical Algorithms Group. "G05 - Random Number Generators". NAG Library Manual, Mark 23. Retrieved 2012-02-09. 9. W. A. Wagenaar (1972). "Generation of random sequences by human subjects: a critical survey of the literature". Psychological Bulletin 77 (1): 65â€“72. doi:10.1037/h0032060. Büyük Leo ve Attila'nın Toplantısı Büyük Leo ve Attila'nın Toplantısı, İtalyan Rönesans sanatçısı Raphael ve onun yardımcı Giulio Romano tarafından yapılan bir freskdir. Eser Vatikan şehri Apostolik Sarayı'ndaki şimdi Rafael odaları olarak bilinen yeri Rafael tarafından dekore edilmesi görevinin bir parçası olarak 1514 yılında boyanarak süslenmiştir. Eser sonradan "The Expulsion of Heliodorus from the Temple" olarak adlandırılan "Stanza di Eliodoro" da bulunmaktadır. Eser Papa I. Leo ve Attila arasındaki toplantıyı göstermekte ve Aziz Peter ve Aziz Paul'un gökyüzünde kılıçları kaldırışını içermektedir. Başlangıçta, Rafael I. Leo'yu Papa II. Julius'un yüzüyle göstermişti fakat Juilus'un ölümünden sonra Rafael tabloyu yeni Papa Papa Leo X'u andıran resimle değiştirdi. 44. Türkiye Hükûmeti 44. Türkiye Cumhuriyeti Hükûmeti veya Bülend Ulusu Hükûmeti, Bülend Ulusu'nun başkanlığında, 21 Eylül 1980 tarihinde kuruldu. Hükûmet, 13 Aralık 1983 tarihine kadar görev yaptı. 12 Eylül 1980 Askerî darbesinden sonra Millî Güvenlik Konseyi tarafından hükûmeti kurmakla 1980 yılının Ağustos ayında emekli Deniz Kuvvetleri Komutanlığından emekli olan Bülend Ulusu görevlendirildi. Bülend Ulusu, yeniden serbest seçimlerin yapıldığı 1983 yılına değin başbakanlık yaptı. Kum fırtınası Kum fırtınası veya toz fırtınası, kurak ve yarı kurak bölgelerde yaygın olan meteorolojik olay. Kum fırtınası, boranın cephesinin gevşek kum ve tozun uçurulduğunda ortaya çıkar. Parçacıklar, uçurulma ve durdurulma ile nakledilir ve bir yerde toprak erozyonuna ve başka yerde depozisyona neden olur. Sahra Çölü ve Arap Yarımadası çevresindeki kurak topraklar, İran, Pakistan ve Hindistan'dan gelip Umman Denizi'nde biriktirilen bazı katkılar ile birlikte, havadan inen kum ve toz başlıca kaynaktır. Çin'deki fırtınalar ise Büyük Okyanus'a tozları yerleştirir. Sahra Çölü ve Arap Yarımadasının dışında ABD ile Kanada'da Rocky Dağları'nın doğusu boyunca uzanan Büyük Düzlüklerde, Çin'in İç Moğolistan Özerk Bölgesi'nden Moğolistan Cumhuriyeti'ne uzanan Gobi Çölünde ve Çin'in Sincan Uygur Özerk Bölgesi'nde bulunan Taklamakan Çölü'nde meydana gelen kum fırtınası bilinir. Kum fırtınası terimi çoğunlukla çöldeki kum fırtınası bağlamında kullanılır ve özellikle Sahra'da görünürlüğü düşüren ince parçacıkların yanı sıra, önemli bir miktarda daha büyük kum parçacıklarının yüzeye yakın yerlerde uçurulduğunda kullanılr. Toz fırtınası terimi ise daha ince parçacıkların uzun mesafelerde uçurulduğunda ve özellikle kentsel alanları etkilediğinde kullanılır. Kapı Kapı, bir mekâna ya da bir taşıta girip çıkarken geçilen, mafsallı (menteşe düzeneği), sürgülü ya da elektronik aksama sahip açılıp kapanabilir levha ya da bölme açıklığıdır. Kapılar, yapıların içine girmeye veya yapı içindeki odalar arasında yer değiştirebilmeye olanak sağlayan, temelde tüm dünya kültürlerinde aynı biçimde kullanılan mimari ögelerdir. Elektronik kilit bulunan otomatik kapı türü var. Kapılardan, kullanıldıkları yerlerde güvenliği ya da gizliliği sağlamak amacıyla yararlanılır. Bu nedenle kapılarda basit kilit düzeneklerinden gelişmiş elektronik güvenlik sistemlerine kadar pek çok donanım kullanılır. Mimaride kullanıldıkları yere ya da coğrafyaya göre değişik biçim, işlev ve adlar alabilirler. Birden fazla açılabilir bölüme sahip kapılarda, bu panellerin her biri "kanat" olarak adlandırılır. Kapıyı oluşturan ya da kapıyla ilişkisi bulunan bölümlere farklı adlar verilebilir. Genel olarak bir kapıda bulunabilecek parçalar; kapı kolu, kapı tokmağı, kapı deliği, eşik, sundurma, lenta ve pervazlardır. Å koda Favorit Škoda Favorit, Çekoslavakyalı binek otomobil üreticisi Škoda'nın 1988 - 1995 yılları arasında üretmiş olduğu bir küçük aile otomobili serisidir. İlk defa 1987 yılında Brno Mühendislik Fuarı'nda tanıtılmıştır. Tasarımı Bertone tarafından yapılmıştır. Skoda, Favorit modelinde Avrupa'da 20. yüzyılın otomobil konsepti olan hafif, az enerji üreten ve tüketen, önden çekişli otomobil anlayışına geçiş yapmıştır. Favorit Škoda'nın üretmiş olduğu önden çekişli ve önden yanal motorlu ilk otomobildir. Favorit modeli Škoda için bir dönüm noktası olmuştur. Çünkü bu model fiyatlarının ekonomikliği ve üretiminin kolaylığı sayesinde insanların yoğun ilgisi sonucunda üretimini hızla arttırmıştır. Toplam 783.167 adet Favorit, 219.254 adet Forman ve 60.744 adet Pick-up üretilmiştir. 1991 yılında Skoda’nın işletme kontrolünü Volkswagen almıştır. Volkswagen Skoda’yı zayıf pazarlar için ucuz arabalar imal eden bir şirket durumundan akıllı ve rahat araçlar üreten bir marka haline getirmek için uğraşmıştır. Volkswagen birleşmeden önce üretilen Favorit'in eksikliği olduğunu düşündüğü kısımlarını baştan dizayn ederek yeniden farklı modellerde piyasaya sürmüştür. Ve 1995 yılında Volkswagen Favorit modelinin üretimini tamamen durdurmuş onun yerine Favorit ile aynı motora sahip olan Felicia'nın üretimine başlamıştır. Favorit günümüzdeki otomobillerde bulunan konfor ve güvenlik özelliklerine yeterince sahip olmasa da piyasada fiyatlarının ucuzluğu, yakıt ekonomisi ve yedek parçasının bolluğu sayesinde hala geniş bir kullanıcı kitlesine hitab etmektedir. Škoda Favorit'te kapıları, bagajı ve direksiyon emniyeti tek anahtar sayesinde manuel olarak açılmaktadır. Pencereler de pencere kolundan manuel olarak açılmaktadır. Arka kapıların kilit mekanizmalarının yanında çocuk emniyet kilidi bulunmaktadır, emniyet kilidi açılarak içeriden kapının açılması önlenebilmektedir. Favorit'in gösterge panosunda 180 km/h kadar hız kadranı, 8000 rpm kadar devir saati, hararet ve benzin göstergeleri ve ayrıca çeşitli uyarı lambaları ile kilometre sayacı vardır. Motorun çalışması için ideal hararet 85-115 C'dir ve hararet kadranında beyaz dolu kısım ile uygun çalışma sıcaklığı gösterilmiştir. Otomobilin hararetine sürekli dikkat edilmeli hararet çok arttığında motor dinlendirilmelidir. Otomobilin direksiyonun solundaki kolda sinyal, klakson ve selektör gibi uyarı işaretleri, sağındaki kolda ise cam sileceği ve su püskürtme özellikleri yer almaktadır. Otomobilde torpido üzerinde çeşitli hava kanalları ve kalorifer sıcaklık ile hava yönü ayarı yer almaktadır. Otomobilin tavanında ayrıca dahili aydınlatma ampulü vardır, ayarlandığı zaman kapılardan birisi açıldığında otomatik olarak yanabilmektedir. Favorit'te yan aynalar katlanabilir özellikte olup ayarı içeriden manuel olarak bir kol sayesinde yapılabilmektedir. Ayrıca Favorit'te katlanabilen ön koltuklar arkaya yaslanarak yatak pozisyonuna gelebilmekte, öne katlanan arka koltuklar ise bagaj hacmini büyütmektedir. Favorit'in tüm koltuklarında emniyet kemeri bulunmaktadır. Otomobilin tavanı yük taşıyabilecek yapıda olup uygun techizatlarla 50 kg'a kadar yükler taşınabilmektedir. Škoda Favorit'te bulunan özelliklere ek olarak Türkiye koşullarında içeriden radyatör fanını manuel olarak çalıştırmaya yarayan bir düğme eklemekte ve termostatın derecesini küçültüp fanın daha önce çalışmasını sağlamakta otomobile yüksek hararetin verebileceği zararı önlemek için fayda sağlayacaktır. Škoda Favorit'in motoru süper veya kurşunsuz benzini kullanabilecek şekilde tasarlanmıştır. Benzin fiyatlarının yüksekliği, süper benzinin yasaklanması gibi sebepler yüzünden çoğu Favorit kullanıcısı otomobiline LPG sistemleri monte ettirmişlerdir. LPG ayarları egzoz emilsiyonuna göre doğru olarak yapılmalıdır. Favorit için uygun rölanti devri benzin ile 750 - 800 rpm, LPG ile 800 - 900 rpm'dir. LPG ve benzin birbirine geçişlerde Favorit'te problem yaratabilmektedir. Devamlı LPG ile kullanmak yerine yaklaşık 1000 km veya ayda bir benzinde kullanmak motor sağlığı için daha faydalı olacak benzin pompası gibi sistemlerin tamamen kuruyup bozulmasını önleyecektir. Škoda Favorit kullanıcısı otomobil hakkında yeterli bilgiye ve pratiğe sahip olduğu sürece yolda kalacak bir otomobil değildir. Genel olarak benimsenmiş kronik arızaları bulunmamaktadır. Fakat belli bir yaşa gelmiş otomobiller olduklarından en beklenmedik bir anda çeşitli sorunlar çıkartabilmektedir. Bu yüzden Skoda Favorit kullanıcısı otomobili hakkında yeterli bilgi ve beceriye sahip olmalıdır. Otomobilde seyahat halinde iken otomobilin stepnesi, bijon anahtarı ve krikosu dışında otomobilde ufak bir takım sandığı bulundurmakta fayda vardır. Otomobilin bağajında bunlara ek olarak 5 kg'lık su dolu bidon ve 1lt'lik motor yağı taşımakta yolda karşılaşılabilecek olası hortum yarılması, yağ sızdırma gibi sorunlarda yardımcı olacaktır. Otomobilin motor bölümünde üstübü gibi malzemeler kesinlikle bırakılmamalıdır çünkü zamanla benzin, yağ vs. bulaşıklarını üzerinde toplamakta ve motorun sıcaklığıyla yangına sebep olabilmektedir. Otomobilde olası bir yangın anında sürücü koltuğundan birkaç saniyede ulaşılabilecek mesafede yangın söndürme cihazı kesinlikle bulundurulmalıdır. Bagaja bırakılmış bir yangın söndürme cihazının olası bir yangında panik yapıp otomobilden uzaklaşılacağından hiçbir faydası olmayacaktır. Yedek parçası en ucuz otomobil markalarından birisi de Škoda Favorit'tir. Otomobilde yedek parça olarak başka otomobil markalarının benzerlerini uydurmak yerine orijinal Skoda Favorit parçalarını kullanmak uzun vadede daha yararlıdır. Škoda Favorit'in boş ağırlığı yaklaşık 850 kg civarındadır. Dolayısıyla yola tutunması ağır otomobillerden daha az olmaktadır. Bu yüzden lastik seçimi önemlidir. Özellikle kışlık kullanımlarda oldukça yumuşak lastikler tercih edilmelidir. Lastik alırken dikkat edilmesi gereken en önemli noktalardan birisi de lastiğin üretiliş tarihinin yeni olmasıdır. Çünkü lastikler hiç kullanılmasalar bile üretilmesinden sonra 5 yıl gibi bir sürede ömrünü tamamlamaktadır. Lastik değişimlerinde mümkünse 4 lastik birlikte yenisi ile değiştirilmelidir. Eğer 4 lastiği birden değiştirebilecek güç olmayıp sadece 2 tanesinin değiştirilmesi gerekiyorsa her zaman yeni olan 2 tanesi arkaya takılmalı, arkadan çıkan lastikler öne takılmalıdır. Çünkü önemli olan otomobilin kalkışlarda patinaj yapıp yapmaması değil, sert dönüşlerde arka kısmının merkez kaç kuvveti ile savrulmamasıdır. Direksiyon ani bir şekilde döndürüldüğünde merkez kaç kuvveti otomobilin arka kısmını dönülen yönün tersi yönde kaydırmaya çalışacaktır. Kayarak savrulmaların büyük çoğunluğu arka tekerleklerin kaymasından kaynaklanmaktadır. Otomobilin mekanik aksamı olarak tabir edebileceğimiz kısımı genel olarak motor bölümü ve aktarma organlarını kapsamaktadır. Bu bölümde bu organların çalışma şekillerinden ziyade nasıl kullanılması gerektiği üzerinde duracağız. Otomobilin motorunda meydana gelen en büyük aşınma marş anında ve hemen sonrasında yeterli yağlama olmadığı için gerçekleşmektedir. Özellikle soğuk havalarda motoru çalıştırdıktan sonra hareket etmeden birkaç dakika motoru çalıştırmak ve hareketten sonra beş dakika kadar motoru zorlamamak motorun fazla aşınmasının önüne geçecektir. Otomobilin sürülüşü esnasında motorun en rahat ettiği devirler 2200 - 2500 rpm aralığıdır. Otomobil bu aralıkta 5.viteste 80 – 90 km/h hızla hareket etmekte ve en düşük yakıt tüketimini sergilemektedir. Bunun haricinde 2000 rpm'nin altına düşüldüğünde vites küçültülmeli, 2700 - 3000 rpm'nin üzerine çıkıldığında vites büyütülmelidir. Kullanım esnasında çok mecbur kalınmadıkça 4000 rpm geçilmemelidir. Çünkü yüksek devirlerde hem yeterli yağlama yapılanmadığından aşınma çoğalmakta hem de yakıt tüketimi aşırı derecede artmaktadır. Çok yüksek devirlerin çalışmasının denenmesi gerekiyorsa otomobil vitesde değilken ve motor sıcaklığı uygun çalışma sıcaklığındayken sadece birkaç saniyeliğine denenmelidir. Škoda Favorit'in motorundan gelen ses desibelindeki yüksekliğin sebebi, otomobilde triger kayışı değil, triger zinciri bulunmasındandır. Buna rağmen motor sesi sanıldığı kadar yüksek değildir. Anormal ses ve titreşimin çeşitli sebepleri olabileceği için servise danışılmalıdır. Otomobilin elektrik sistemi tek fazlı sistemdir. Negatif (-) faz aracın çelik konstüriksiyonudur. Pozitif (+) faz ise otomobilin kablolarındadır. Voltaj 12 V olmasına rağmen çalışma gücü 14 V olup bu güç miktarı alternatör tarafından kontrol edilir ve yarı iletkenler tarafından ayarlanır. Eğer elektrik sisteminde bir müdahale yapmak gerekliliği doğar ise müdahaleden önce akümülatör toprak hattı sökülmelidir. Bütün sistemin temiz olması bağlantıların iyice sıkılmış olması gereklidir. Elektronik sistemin enerji kaynağı akümülatördür ve bellibaşlı şartları şunlardır; motor çalıştığı zaman akümülatörün kesinlikle çıkartılmaması, yükleme devresinde hiçbir devrenin kesinlikle kısa devre yapmaması, otomobilde kaynak yapılması gerekildiğinde kaynak işleminden önce alternatörün ve bağlantılarının sökülmesi gereklidir. Eğer alternatör uyarı ışığı yanarsa aynı güçte (1,2 W) yeni lamba ile değiştirilmesi gereklidir. Otomobilin akümülatörü motor bölümüne yerleştirilmiştir. Akümülatörün bakımı ile bütün elektrik tesisatının ve özellikle marş ve ateşleme sisteminin iyi çalışması birbiri ile bağlantılıdır. Bu yüzden akümülatöre gereken ihtimam gösterilmelidir. Akümülatör temiz ve kuru olarak korunmalıdır. Kutup başlıkları temiz tutulmalıdır. Zaman zaman kutup başlarında biriken mineraller temizlenmeli ve bir miktar vazelin sürülmelidir. Sigorta kutusu torpido panelinin alt tarafında bulunur vidası döndürülerek açılır. Sigortalar 15 A ve 8 A'dır. Yedek sigortalar kapakta bulunur. Web sitemizin dokümanlar bölümünde elektrik tesisat planı verilmiştir. Otomobille gece seyir halindeyken lambaların kendiliğinden sönmesinin nedeni sigorta paneli üzerinde meydana gelmiş çatlaklardan kaynaklanabilmektedir. Ampullerin değiştirlmesi konusuna da değinmek gerekirse farların ampullerinden, ki bunları örtü veya duylar tutmaktadır, ve iç aydınlatmadaki platfonyerde tutturulmuş ampullerden başka diğer bütün lambalar bayonetler ile tutturulmuştur. Böyle bir ampulu değiştirmek istenirse bastırarak çevirmek gereklidir. Yanmakta olan helojen (iodlu) lambanın hiçbir zaman parmaklar ile temas etmemesi gereklidir. Eğer temas söz konusu olursa alkol ile silinmelidir. Yeni lamba takma işlemi eski lambayı sökme işleminin tersidir. Lamba değişiminden sonra kontrol veya far ayarının yapılması tavsiye edilir. Skoda Favorit'te buji olarak PAL SUPER G8Y veya Bosch F6D, H6DC, F6DC, F5DC markaları tavsiye edilir. Yeni buji takılıyor ise el ile sonuna kadar sıkıldıktan sonra buji anahtarı ile 90 derece, daha önce kullanılmış bujiler kullanılacaksa 15 derece sıkılır. Otomobilde dış aksam olarak kastedilen bölge otomobilin mekanik ve elektronik aksamı dışında kalan kaporta, iç döşeme gibi bölgeleridir. Skoda Favorit'te kesin değer olmamakla birlikte tahmini 0,8mm kaporta saçı kullanılmıştır. Şasisinin altında uzunlamasına profil metal aksamlı elemanı yoktur. Yani Otomobilin kaportası aynı zamanda şasi görevini görmektedir. Skoda Favorit'in altı yerden ne kadar yüksek görünse de motorun altı yani karter bölümü yere oldukça yakındır ve alttan gelebilecek darbelerde karter büyük hasar almaktadır. Favorit'in orijinalinde bulunan motor koruyucu eleman alttan gelebilecek sert darbelerde karteri yeterince koruyamamaktadır. Bu yüzden motorun zarar görmemesi için alt tarafının daha sağlam metal malzemeler ile kapatılması gerekmektedir. Fakat bu kapatma işlemi sonucunda otomobilde bulunan bir sistem sayesinde büyük kazalarda içerideki insanlara zarar vermemesi için motorun yere düşmesini sağlayan sistem işlevini yitirmektedir. Favorit'in yolcu taşıma bölümü 90'lı yılların konfor anlayışına sahiptir. Otomobilde büyük camlar ile geniş görüş açısı, abartısız iç döşemeler ile ferah iç mekân, yumuşak koltuklari ve yumuşak amortisörleri Favorit'i diğer otomobillerden ayıran özelliklerdendir. En büyük dezantajları ise hidrolik direksiyon vb. sistemlerin bulunmaması ve freninin sert olması gibi nedenlerden dolayı kullanımının zorlayıcı olmasıdır. Bu haliyle günümüzün konfor anlayışının yani basık, sert manevra kabiliyetine sahip fakat kullanımın çok yumuşak olduğu otomobillerin tam tersidir. Škoda Favorit'in en çok benzetildiği ve karşılastırıldığı otomobil Lada Samara'dır. Esasında iki otomobil arasındaki tek benzer nokta tasarımlarının birbirine yakınlığıdır. Samara Rusya'da, Favorit Çekoslovakya'da üretimidir. İkisi arasındaki en önemli farklılık ise Samara'nın silindir hacminin 1.5 litre, Favorit'in silindir hacminin ise 1.3 litre olmasıdır. Buna bağlı olarak Samara daha çok yakıt tüketmekte fakat daha fazla güç elde edilmekte, Favorit'te ise daha az yakıt tüketilmekte ve daha az güç üretilmektedir. Bunların haricinde Favorit'in yolcu bölmesi Samara'nınkinden daha konforludur. Lada Samara'nın bagaj alanı boyunun uzunluğundan dolayı Favorit'inkinden daha büyüktür fakat bu açıdan bakıldığında Lada Samara ile Skoda Favorit'i değil Skoda Forman'ı kıyaslamak daha doğru olacaktır. İki otomobil arasındaki bir diğer farklılıksa kaporta kalınlıklarındaki farktır aslında Samara ve Favorit aynı saç kalınlığında üretimiş olmalarına rağmen Samara'nın kaportası macun kalınlığından ötürü daha kalın durmaktadır. Aracın bakımı aslında her sürüş öncesi genel olarak yapılmalıdır. Bakımı bir sıraya koymak gerekirse her 500 km'de bir motordaki yağ seviyesi, su seviyesi, fren hidroliği seviyesi ve lastiklerin havası kontrol edilmeli, her ay akümülatör suyu seviyesi, temizleyici ve püskürtücü suları seviyesi kontrol edilmeli, her 20.000 km'de ön takım geometrisi ve tekerlek balans ayarları kontrol edilmelidir. Yukarıda sayılanların dışında tecrübeliysek kendimiz değilsek serviste subap ayarı kontrolü, gaz mekanizması boşluk ayarı, buji boşluğu ve temizliği, soğutma sistemi kontrolü, debriyaj pedalı boşluğu ve kontrolü, fren kontrolü, el freni kontrolü, rot lastik körükleri ve direksiyon kontrolü, akümülatör sıvısı kontrolü, tekerlek yerleri değişimi ve havasının kontrolü, hava filtresi değişimi, benzin filtresi temizliği, buji değişimi, distiribütör yağlanması, kayış kontrolü, fren balatası kontrolü, yağ ve yağ filtresi değişimi, karburatör bakımı, kramayer boşluğunun kontrolü, toe-in kontrolü, vites kutusu ve diferansiyel yağının değişimi, kapı kaporta mekanizmasının yağlanması zamanı geldikçe yapılmalıdır. Motor yağı olarak SAE 20W/50 motor için idealdir. Vites kutusunda yıl boyu SAE 80 yağları kullanılır. Fren hidroliği olarak DOT 3 kategorisindeki hidrolik yağları kullanılır. Kapı kilitlerinde gres yağları kullanılır. bunların dışında ayrıca distiributörün de yağlanması ve temizlenmesi gerekmektedir. Distiributörü temizlemeye başlamadan önce kontak anahtarı 0 konumuna alınmalıdır. Sonra Distiributör kapağı ve tevzi bobini rulosu çıkartılmalıdır. tevzi bobini rulosunun altındaki keçeye birkaç damla yağ, ask bileziğine bir iki damla yağ, kendi ekseninde dönen plakanın dış yüzeyleri 3 damla yağ ile, merkezkaç regülatörü yaklaşık 5 damla motor yağı ile yağlanmalıdır. Distiributör kapağı ve rulonun temizliği önemlidir. Yağ ve distiributor kömürü tozundan tozlanmaması gereklidir. Eğer distiributör temizlenirken benzin kullanılırsa benzin tamamen buharlaşmadan kapak kapatılmamalıdır. Otomobili kışa hazırlamak ta bakımın önemli bir parçasıdır. Antifirizin katılaştığı nokta kontrol edilmeli gerekiyorsa üzerine ilave yapılmalıdır. Antifiriz sanılanın aksine sadece kışın değil yıl boyu kullanılmalı ve 3 yılda bir değiştirilmelidir. Benzin deposu zamanla içinde bir miktar su toplaya bilmektedir. Daha sonra bu su soğuk havalarda donabilmektedir. Bu durumu engelleyen sıvılar mevcuttur. Kullandığımız otomobiller en az 21 yaşına gelmiş oldukları için yüksek model otomobillerden çok daha fazla özen ve ilgi istemektedir. Otomobili çalıştırmaya başlamadan önce motorun yağı ve suyu kontrol edilmeli eksikse tamamlanmalıdır. Eğer otomobil uzun süre kullanılmamışsa çalıştırmadan önce benzin pompası üzerindeki küçük kol birkaç kez hareket ettirilerek karburatöre benzin gelmesi sağlanmalıdır. Eğer motor soğukta çalıştırılacaksa önce gaz pedalına sona kadar basıp yavaşça çekip sonra marşa basılmalıdır. Çünkü Piergburg karbüratörde gaz pedalına bir kez basma ile devreye giren jigle tertibatı vardır. Favorit'te elektrikli marş motoru vardır. Marş motoru 10 saniyeden fazla çalıştırılmamalıdır. Tekrar marşa basmak gerektiğinde 30 saniye beklenilmelidir. Otomobili kullanmanın standart 3 pedallı otomobillerden bir farkı yoktur. Otomobil kullanılırken stop edilmemelidir, hidrolik basıncı kaybolacağından fren verimi azalacaktır. Dik yokuşlar inilirken otomobil küçük vitese takılmalıdır böylece motor freni frene yardımcı olacaktır. Frenler çift devirli, bağımsız ve diagonaldir. Yani frenlerden birisi arıza yapsa bile diğerleri tutmaya devam eder. Eğer fren pedalı sonuna kadar basılıp sonuç alınamazsa fren pedalına sonuna kadar basmaya devam edilmelidir. Frenin tutuşunu arttırmak için freni pompalamanın hiçbir faydası yoktur. Araç güvenli bir yerde durdurulduktan sonra motor stop edilmelidir. Tekrar hareket edilmeyecekse el freni çekilmeli ve yolun eğimine göre vites 1. veya geri vitese takılarak frenleme direnci artırılmalıdır. Soğuk hava koşullarında uygun düzgünlükte bir alana otomobil park edilebiliyorsa otomobil sadece viteste bırakılmalıdır. Eğer soğutma suyu harareti 115 C'yi geçerse, zor sürme koşullarından dolayı, aracın motorunun durdurulup soğuması için beklenmesnde fayda vardır. Aracın fan motoru bağlantıları vs. kontrol edilmelidir. Otomobile eğer romörk takmak gerekiyorsa romörkun ağırlığı frenli 750 kg'ı, frensiz 400 kg'ı geçmemelidir. Ayrıca çekiş halinde 3500 devir veya 1. viteste 30 km/h, 2. viteste 50 km/h, 3. viteste 70 km/h hız sınırı aşılmamalıdır. Otomobile yapılan bir tamirat sonucu yeni bir motor yapılmış ise ilk 2500 km motora aniden gaz verilmemeli ve motor son gücüne kadar zorlanmamalıdır. Kadrandaki uyarı ışıklarına değinecek olursak; şarj lambası, kontak marştan önceki konumda yanar, motorun çalışmasından sonra gaz verince sönerse normaldir. Eğer sönmezse dinamo da arıza vardır. Elektrikli aletler kapatılarak enerji tasarrufu sağlanmalıdır. Yağlambasının motor çalışınca sönmemesi yağlamanın yetersizliğinin göstergesidir motor hemen durdurulup servis istenmelidir. Michael Jackson's Thriller Michael Jackson's Thriller ya da Thriller, Michael Jackson'ın aynı isimli şarkısına 2 Aralık 1983'te çekilen kısa film, müzikal şeklindeki video klip. Kısa filmin yönetmeni John Landis aynı zamanda Michael Jackson ile filmin senaryosunu yazmıştır. Bu video klip, 500.000 dolarlık bütçesiyle o zamanların en pahalı video klibidir. Ayrıca 2006 yılına kadar sattığı 9.000.000 kopyayla "En Başarılı Müzik Videosu" olarak Guinness Rekorlar Kitabı'na girmiştir. Thriller video klibinden önce hiçbir zaman müziklerin filmler ile özdeşleştirildiği görülmemiştir. Bu klip popüler kültüre olan derin etkisi ve müzik endüstrisinde bir dönüm noktası olması sebebiyle kayda değerdir. Bu durum 1980'lerde modaya Thriller görünümü olarak yansımıştır. Gençler Jackson'un kırmızı siyah deri pantolonu ve ceketi, bir eldiveni, güneş gözlükleri ve büklümlü saçlarından oluşan görünümünü taklit etme girişiminde idiler. Michael Jackson sayesinde ve The Lost Boys gibi filmlerle ünlü olan deri ceketler giyilmekteydi ve daha dağınık bir görünüm elde etmek üzere henüz bitirilmemiş veya sökük tarzda giyimlerde bulunulmaktaydı. Büyük beden, şişik kollarıyla omuzları açıkta bırakan Europe grubundan esinlenilen deri ceketler moda olmuştur. Zaman zaman parmaksız eldivenler bu ceketlerle beraber giyilmekteydi. Onyılın sonuna doğru, II. Dünya Savaşı savaşçı pilotlarınınkine benzer sade kahverengi havacı ceketleri yeniden ortaya çıktı. Ayrıca yine havacı tarzı güneş gözlükleri de bu zamanlarda popüler durumda bulunmuştur. Bu zamanlarda güneş gözlükleri ve göz siperlerinin geceleri giyilmeleri sanıldığı kadar sıra dışı olmamışlardır. "Michael Jackson's Thriller", sattığı 9.000.000 kopya ile tarihin en büyük rakamına ulaşırken MTV ilk kez bir siyahi sanatçının video klibini yayınlıyordu. Thriller klibi bu anlamda tabuları yıkmıştır ve birçok siyahi sanatçının önünü açmıştır. 25 Mayıs 2009'ta Miley Cyrus, Thriller'ı tekrar yorumlayacağını ve kendine uyarlayarak yeni bir klip çekeceğini internet sitesinde bir video açıklaması ile duyurmuştur ancak bu açıklamadan bir ay sonra Jackson'ın ölümü üzerine bu proje ile ilgili Miley Cyrus tarafından hâlen bir açıklama yapılmamıştır. Lang Ping Lang Ping (d. 10 Aralık 1960- Pekin) Çinli eski voleybolcu ve voleybol antrenörü. Voleybola 1973 yılında başladı. İlk kez 18 yaşındayken Çin ulusal takımına seçildi. Çin ulusal takımıyla 1981 Dünya Kupası, 1982 Dünya Şampiyonası, 1984 Los Angeles Olimpiyat Oyunları ve 1985 Dünya Kupası’nda şampiyonluk yaşadı. 1985 Dünya Kupası’nda aynı zamanda «en değerli oyuncu» seçildi. 1990 yılında oyunculuğu bıraktı. 1987-1989 ve 1992-1993 yıllarında New Mexico Üniversitesi’nde yardımcı antrenörlük yaptı. 1995 yılında Çin ulusal takımının başına getirildi. Böylece dünyada A takımlar düzeyinde bir ulusal takımın başına getirilen ilk kadın antrenör oldu. Çin ulusal takımıyla 1995 Dünya Kupası'ında bronz, 1996 Atlanta Olimpiyatları 'nda gümüş ve 1998 Dünya Şampiyonası'nda gümüş madalya kazandı. Bu görevi sağlık sorunlarıyla 1999 yılında istifa edene dek sürdürdü. Aynı yıl İtalyan Modena takımıyla anlaştı. Bu takımı 2001 yılında Avrupa Şampiyonlar Ligi, 2002 yılında Avrupa Konfederasyon Kupası şampiyonu yaptı. 2002-2004 yılları arasında yine Serie A1 takımlarından Asystel Novara’yı çalıştırdı. 2004-2005 sezonunda ise Monte Schiavo Banca Marche Jesi kulübünün başındaydı. 2005 yılında ABD ulusal takımı antrenörlüğüne getirildi. Bu takımla 2005 World Grand Champions Cup’ta gümüş ve 2007 Dünya Kupası’nda bronz madalya kazandı. Ülkesinde yapılan 2008 Pekin Olimpiyat Oyunları’nda ABD ulusal takımına final oynattı ve gümüş madalya kazandırdı. Olimpiyatlardan sonra bu takımdaki görevinden ayrılan Lang Ping, 2008 yılının aralık ayında Türk Telekom takımıyla anlaştı. Bu görevini 2009 yılının haziran ayına kadar sürdürdü. Aynı yıl Çin'in Guangdong Hengda takımı antrenörlüğüne getirildi. José Roberto Guimarães José Roberto Lages Guimarães (d. 31 Temmuz 1954-Quintana) Brezilyalı eski voleybolcu ve voleybol antrenörü. Zé Roberto olarak da tanınır. İlk kulübü 1967 yılında oynamaya başladığı Randi Esporte oldu. Daha sonra da çeşitli kulüplerde voleybol yaşamını sürdürdü. Pasör olarak oynayan Guimarães, Brezilya ulusal takımı formasını da giydi. Ancak oyuncu olarak 1973 ve 1975 yıllarında Güney Amerika Şampiyonası’ndaki iki şampiyonluk dışında önemli bir başarı göremedi. 1988 yılında oyunculuğu bıraktı. Antrenörlüğe de 1988 yılında başladı. İlk takımı Eletropaulo adlı kadın takımıydı. 1992-1996 yılları arasında Brezilya erkek millî takımını çalıştırdı. Bu takımla ilk önemli başarısını 1992 Barselona Olimpiyat Oyunları’nda altın madalya kazanarak elde etti. Daha sonra sırasıyla 1993 Dünya Ligi’nde altın, 1994 Dünya Ligi’nde bronz, 1995 Dünya Ligi’nde gümüş ve 1995 Dünya Kupası’nda bronz madalya sevinci yaşadı. 1996-2009 yılları arasında Banespa, Dayvit, BCN, Finasa/Osasco ve İtalyan Scavolini Pesaro takımlarında antrenörlük yaptı. 2003 yılında Brezilya Kadın millî takımının başına geçti. Bu takımla da 2004 World Grand Prix’de, 2005 World Grand Prix’de, 2005 World Grand Champions Cup'ta, 2006 World Grand Prix’de, 2008 World Grand Prix’de, 2008 Pekin Olimpiyat Oyunları’nda ve 2009 World Grand Prix’de altın madalya kazandı. Brezilya Kadın millî takımının yanında çalıştırdığı Serie A1 takımlarından Scavolini Pesaro ile 2008 Avrupa Konfederasyon Kupası’nda da şampiyonluk yaşadı. Halen sadece Brezilya Kadın millî takımının antrenörlüğünü yapmaktadır. 2010-2011 sezonunda Fenerbahçe Acıbadem Kadın Voleybol takımını çalıştırmıştır. Kadimler (Yıldız Geçidi) Kadimler, Yıldız Geçidi evreninde yaşayan çok gelişmiş bir insan ırkıdır. Onlar Samanyolu gökadasında "Kadimler" veya Lanteans (Lantiyalılar) olarak da bilinirlerdi. Pegasus gökadasında ise Alterans (Aleteranlar) ismiyle tanınıyorlardı, kendi dillerinde ise kendilerine Anqueetas diyorlardı. Dizinin mitolojisine göre, onlar; bugüne kadar var olmuş en gelişmiş ırklardan birisidir. Dünya'da daha insanlar ortaya çıkmadan milyonlarca yıl önce, Kadimler teknoloji alanında çok ilerlemişlerdi. Dev halka şeklindeki gezegenler yapanlar ve gökadalar arası yolculuğu mümkün kılan Yıldız Geçidi'ni icaat edenler olarak da bilinirler. Kadimler, Yıldız Geçidi serisinin önemli bir ırkı haline gelmiştir. Onlar ilk başlarda Ori'lerle aynı ırktan gelmektedirler, Yıldız Geçidi SG-1'in dokuzuncu sezonundan itibaren Ori'lerin, Kadimler'in baş düşmanı olduğu ortaya çıkmıştır. Yıldız Geçidi Atlantis'te ise Kadimler'in inşa ettiği Atlantis şehri konu alınmaktadır ve bu seride Kadimleri'in ortaya çıkarmış olduğu iki kötü düşman vardır: Wraithler ve Kopyalarlar. Milyonlarca yıl önce, ilk insan evrimleşti; Kadimler, uzak bir gökadada yaşıyorlardı ve evrimleşmenin son aşaması olan Yükselme'ye çalışıyorlardı. Kadimler, zamanında, daha sonralarda Oriler olarak isimlendirilen bu toplumla bir arada yaşıyorlardı. Ancak, felsefi bir bölünme açığa çıktı. Zaman içinde, Oriler daha çok kendi dini inanç ve hareketleriyle büyümeyi tercih ederken, Kadimler daha çok bilim ve akıl işleriyle uğraşarak yoluna devam etti. En sonunda, onların bakış açıları arasındaki fark, iki toplumun ayrılmasına ve birbirlerine düşman olmasına yol açtı. Bu arada Oriler'in Kadimler'i yok etme isteği doruğa ulaştı. Kadimler savaşmak yerine onların gökadasını terk etme kararı adı ve kendilerine yeni bir ev aramaya başladılar. Kadimler galaksilerini terk ettikten sonra kendilerine Lantea adını verdikleri bir gezegen buldular ve bundan sonra onlara Lantiyalılar (Lanteans) denildi.Kadimler Yıldız geçiti (Stargate) adı verilen geçitler yarattılar. Bu geçitlerin üzerindeki semboller takımyıldızlarını temsil eder.Stargateler yakınlarında bulanunan DHD adı verilen makinelerle kumanda edilir. Cevat Ã–nder Cevat Turan Önder (d. 1929, Oltu Erzurum) - (ö. 17 Aralık 1984, Ankara Türk siyasetçi ve hukuk adamı. 1.(XII), 2.(XIII), 3.(XIV) Dönem Erzurum, 4.(XV) Dönem Ankara Milletvekilli. Evli ve 3 çocuk babasıdır. Cevat Önder, Oltu Millî İslam Şurası Reislerinden Şakirzade Ahmet Bey'in torunu, Nazım Bey'in oğludur. Cevat Önder'in büyükbabası Ahmet Bey ve Nazım Bey, her ikisi de ayrı ayrı, Ruslara ve Ermenilere karşı savaştıkları için ( Gazi Mustafa Kemal imzalı beratla) taltif edilmişlerdir. Erzurum'un Oltu ilçesinde doğdu. İlkokulu Oltu'da, Ortaokulu Erzurum'da, Liseyi Erzurum ve İzmir'de bitirdi. Ankara Üniversitesi Hukuk Fakültesinden mezun olmuştur. Tüccarlık, Memurluk, Öğretmenlik ve Avukatlık yapmıştır. T.C. Merkez Bankası Müdürler Kurulu Üyeliği, Devlet Yatırım Bankası ve Türkiye Çimento Sanayii T.A.Ş. Yönetim Kurulu Üyeliklerinde bulunmuştur. Cevat Önder, 1961,1965, 1969 Genel Şeçimlerinde Erzurum'dan ve 1973 Genel Seçimlerinde ise Ankara'dan Milletvekili seçilmiş, 1961 ile 1977 yılları arasında dört dönem milletvekilliği yapmıştır. 1962-1969 arasında 7 yıl Adalet Partisi Genel İdare Kurulu Üyeliği, 1971-1977 arasında 6 yıl Demokratik Parti Genel Başkan Yardımcılığı, görevlerinde bulunmuştur. Cevat Önder, Erzurum milletvekili iken 1963 yılının Mart ayında, Adalet partisi Genel Merkezi'nin ve Meclisin, anarşist ve teröristler tarafından tecavüze uğraması üzerine, bu durumu protesto etmek maksadı ile, Şerefi zedelenen ve haysiyeti korunamayan bir Parlamentoda daha fazla çalışamıyacağım için Erzurumlulardan aldığım millet emanetini millete teslim ediyor ve Milletvekilliğinden istifa ediyorum şeklinde bir telgraf çekmiş ve Milletvekilliğinden istifa etmiştir. Cevat Önder bu telgraf sebebiyle, TBMM'nin manevi şahsiyetini tahkir iddiasıyla Ankara Ağır Ceza Mahkemesinde yargılanmış ve neticede beraat etmiştir. Cevat Önder, 1969 yılında Adalet Partisi'nden ihraç edilmiş ve bazı arkadaşları ile Demokratik Parti'nin kuruluşuna katılmıştır. Cevat Önder, Cumhurbaşkanı Cevdet Sunay tarafından, 13 Mayıs 1972 tarihinde onaylanmayan Ürgüplü Hükümetinde Millî Eğitim Bakanlığı'na getirilmiştir. Adalet Partisi'nin Tüzüğünün tamamını ve Programı'nın genel hükümlerini yazmıştır. Sekiz yıl, T.B.M.M. Bütçe ve Plan Komisyonunda çalışmıştır. Muhtelif yıllarda bütçe ile ilgili çalışmalar ve konuşmalar yapmıştır. Millet Meclisi Anayasa, Partilerarası Anayasa ve Seçim Komisyonlarında çalışmıştır. Ayrıca, Millî Savunma ve Millî Eğitim Komisyonlarında da çalışmıştır. Kamu İktisadi Teşebbüsleri Kanun Tasarıları Komisyonuna da başkanlık yapmıştır. Doom (2016 video oyunu) Doom, İd Software isimli oyun firmasının geliştiricisi olduğu Doom serisinin geliştirilme aşamasında olan 4.ana Doom oyunudur. Bu oyun PC, XBOX ONE ve PlayStation 4 platformlarında piyasaya çıkacaktır. Bununla beraber bu 4.ana Doom oyunu önceki oyunları gibi FPS oyunu olacak ve yaratıklı ve kanlı aksiyon sahneleri içerecektir. Bu oyunun çıkış tarihi henüz kesinleşmemiştir. Bu oyunun isminin Doom 4 olmamasının ve sadece Doom olmasının sebebi bu oyunun ilk oyun ile tamamen aynı formatta ve hikâye ile yapılıyor olmasından dolayıdır. Bu oyun 2007 yılında resmi olarak geliştirilmeye başlanmıştır. Ancak 2011 yılında, 2007 yılından itibaren elde edilen ilerlemeler iptal edilmiş ve bu oyunun yapımına 2011 tarihinde sıfırdan yeniden başlanmıştır. 2007-2011 yılları arasındaki dönem bu oyunu sinematik yönleri ağır basan ve grafikleri çok üst düzey olan bir oyun olarak yapmaya çalışmışlardır. 2011'den sonraki sıfırdan başlanan süreçte ise bu oyunu 1993'te piyasaya sürülen ilk versiyonundaki gibi bol yaratıklı, aksiyon ağırlıklı, akıcı, sürükleyici ve dinamik olarak yapmaya çalışmaktadırlar. Bununla beraber bu oyunun gelişiminde İd Software'nin en son grafik motoru olan ""İd Tech 6"" grafik motoru kullanılmaktadır. Bu oyunun yapımcıları oyunu geliştirdikleri süre boyunca dışarıya oyun hakkında neredeyse hiçbir bilgi ya da materyal vermemişlerdir. Çünkü yapımcılar bu oyunun gelişim sürecini gizli olarak devam ettirmek istemektedirler. Bu durum 2007 yılından beri bu şekilde devam etmiştir. Şimdilik bu oyun hakkında ulaşılabilir materyaller olarak video paylaşım sitelerinde resmi olan sadece 2 tane kısa video mevcuttur. Ancak 2014 yılında yapılan Quakecon turnuvasında yapımcılar turnuvaya katılan insanlara kapalı kapılar eşiğinde yani dışarıya sızdırmadan bu oyun hakkında videolar göstermişir. Videoları izleyen insanların söylemlerine göre bu oyun Doom 2 oyununda olduğu gibi açık ve geniş alanlarda geçmektedir ve bununla beraber son derece aksiyon içerikli, dinamik ve sürükleyici bir oyundur. Videoları izleyenler buna ek olarak bu oyunda Doom 3 oyununda mevcut olan korku, gerilim ve atmosfer unsurları yerine Doom 1 ve Doom 2 oyunlarında baskın olan aksiyon, sürükleyicilik ve hareketlilik unsurlarına daha çok önem verildiğini belirtmişlerdir. Doom serisinin geçmişte piyasaya sürülen her ana oyunu bulunduğu dönemde grafik, ses, atmosfer ve oynanabilirlik açısından devrim yapmış ve bu yüzden bu ana oyunlar çevreden son derece yoğun ve olumlu yankılar almışlardır. Bununla beraber serinin en son ana oyunu olan Doom 3, 2004 yılında piyasaya çıkmıştır. Dolayısıyla yeni oyun büyük bir sabırsızlıkla ve büyük beklentilerle beklenmektedir. Ancak bazı oyuncular Doom 3 oyununu tekdüze bir oyun olarak gördükleri için ve İd Software son yıllarda eskisine nazaran otoritelere göre etkinliğini kaybettiği için bu oyun hakkında fazla yüksek ve olumlu beklentilere sahip değildir. John Carmack'ın ve bazı İd Software kurucularının, İd Software'den ayrılması ve İd Software'nin Bethesda Softworks'ün kapsamı içerisine girmeside beklentileri alçaltan faktörlerden olmuştur. En güncel resmi haberlere göre bu oyun 14 Haziran 2015 tarihinde Bethesda Softworks tarafından E3 fuarında tanıtılacaktır. -- Bu oyunun resmi web sitesi -- -- Bu oyun hakkındaki resmi kısa videolardan biri ( Gamespot ) -- Madrid-Torrejón Havalimanı Madrid-Torrejón Havalimanı (IATA:TOJ, ICAO:LETO) İspanya'nın başkenti Madrid'de bulunan ve sivil ve askeri olarak hizmet veren bir havalimanıdır. 1 adet pisti vardır. Ciudad Real HavalimanÄ± Ciudad Real Havalimanı ya da önceden bilinen adıyla Don Kişot Havalimanı veya Güney Madrid Havalimanı (IATA: CQM, ICAO: LERL), İspanya'nın Ciudad Real kentindedir. İspanya'daki ilk özel uluslararası havalimanıdır. 1.1 milyar euroya mal olmuştur. Halihazırda atıl vaziyette bulunan Ciudad Real Havalanı için Çinli yatırım grubu Tzaneen tarafından 10.000 Avroluk teklif verildi. 2 milyon Avro tutarındaki teminat şartını da yerine getirerek teklif veren tek firma olan Tzaneen Grubu an itibarıyla havalanı arazisi ve binalarını satın almaya hak kazanmış durumda. (İhale terminal ve park alanlarını içermiyor.) Söz konusu havalanına verilen teklifin bu kadar düşük olması hususuna açıklık getiren firma yetkilileri satın alma işleminin gerçekleşmesi halinde lisans ve renovasyon çalışmaları için de 60-100 milyon Avro civarında harcama yapmaları gerektiğini belirttiler. Ciudad Real Havalimanı için mahkemece belirlenen değer 40 milyon Avro olup satış için bu değerin en az %70'nin verilmesi gerektiği mahkemece hükme bağlanmıştı. Öte yandan, ihale için son tarih olan 14 Eylül'e kadar 28 milyon Avroluk bir teklif gelmemesi halinde Tzaneen Grubu'na satışın gerçekleşmesi veya ihalenin iptali hakkında kararı yetkili mahkeme verecek. Havalimanına karayolu ile ulaşılabileceği gibi Madrid-Sevilla hızlı tren hattı ile de ulaşılabilir. Unas (Yıldız Geçidi) Unas, "Stargate" evreninde ana dünyaları P3X-888 adlı gezegen olan ve "Stargate SG-1" televizyon dizisinde ilk olarak "Thor's Hammer" bölümünde görülen artırabilir rejeneratif yeteneklerine sahip olan sürüngen yüzlü ırk. Eski ve ilkel bir görünüme sahip olan Unaslar, büyük fiziksel güce sahip olduklarından dolayı çoğu kez Goa'uld ve İnsanlar tarafından istismara maruz kalmıştır. Goa'uld tarafından ilk olarak simbiyotik ilişkiye girilen ırktır. Goa'uld ile olan etkileşimleri güçlerini daha da arttırmış ayrıca simbiyotik ilişkiye gerek kalmadan kendilerini iyileştirme gücüne de sahiptirler. Unaslar bölgesel yönetime sahip kabilelere ayrılmış toplumsal bir yaşama sahiptirler. Her kabile bir baskın erkek lider tarafından yönetilir. Teknolojik bakımından mızrak gibi ilkel ekipmanlar kullanırken, gelişmiş bir kültürel yapıları vardır. Yetişkinliğe geçiş türünden farklı törensel geleneklere sahiptirler. Bir Unas genellikle Goa'uld parazitinin boynundan içeriye girmesini önleyen kolye takar. Unaslar kendi aralarında anlaşabilecekleri az kelime haznesine sahip kendilerine özgü bir dili konuşmaktadır. Goa'uld konukçusu olan bir Unas ise kendi dili dışındaki başka bir dili konuşma yeteneğine sahiptir. Unas topluluğu bir baskın karakterli liderin bulunduğu farklı kabilelere bölünmüştür. Bir başka Unas'ın baskın erkek olması için kabile liderini yenmesi gerekir. Kabileler arası veya yabancı ırklarla görüşmelerde birbirlerine karşılıklı hediyeler vermek gelenektir. Goa'uld tarafından konukçu olarak kullanıldığı zaman köleleştirilerek farklı gezegenlere dağıtıldılar ve naquadah madenlerinde işçi olarak zorla çalıştırıldılar. Bu yüzden bu alanları kutsal saymaktadırlar. Kendilerine has bir dilleri olmasından dolayı farklı ırklarla iletişim olanakları kısıtlıdır. Karşılıklı anlaşmalarını tek kelime ile sağlayabilirler. Goa'uld asalağına sahip bir Unas ise farklı dillerde de konuşabilir. Kopyalar (Yıldız Geçidi) Kopyalar (Asuryalılar), bilimkurgu dizisi Yıldız Geçidi Atlantis'in insan formu şeklindeki ve birçok insan özelliği taşıyan kurgusal bir ırktır. Onlar Yıldız Geçidi Atlantis'in üçüncü sezonunda yayınlanan "Progeny" adlı bölümde tanıtılmıştır. Orijinal adları Hindu mitolojindeki iblislere dayanır. Kopyalar aslında Kadim ırkının oluşturduğu robotlardır. İlk başlarda iyi bir amaç için oluşturulan bu robotlar daha sonraları, Kadimler'i rahatsız etmeye başlayınca, Kadimler bu robotları yok etmek için, onların yaşadığı gezegeni gelişmiş uzaygemileriyle ağır ateşe tutarlar. Fakat aralarından birkaç Kopya kurtulmayı başarır. Kadimlerden öc almak için belli bir süre ses çıkarmadan yaşarlar, bu arada Kadimler'in, Wraith'ler tarafından yenilgiye uğrayıp Pegasus galaksisini terk ettiklerini de öğrenemezler. Zaman geçtikçe Kopyalar gelişir ve neredeyse Kadimler'in teknoloji düzeyine ulaşırlar. Atlantis ekibinin Kopyalar'ı keşfetmesiyle, Kopyalar Kadimler'i bulduklarını sanırlar, bir şekilde Atlantis'in yerini öğrenip yok etmek için, kendi yaptıkları Atlantis ikizi bir yıldızgemisiyle yola çıkarlar. Ancak, McKay her zaman olduğu gibi bu durumunda bir çaresini bulur ve Kopyalar'ın temel kodlarını bozmak için bir altuzay sinyali gönderir, bu sinyal Kopyalar'ın geçici bir süre donup kalmasını sağlar, daha sonra da bir şekilde kurtulmayı başarmışlardır. Kopyalar, SNM üretiminde ve neredeyse Atlantis'inkine yakın özelliklerde uzaygemileri yaratmakta, Kadimler'den oldukça üstün bilgilere sahip oldukları söylenebilir. Görünüşleri insan ırkının görünüşyle tıpa tıp aynıdır; ayrıca, insanüstü yeteneklere sahip bir ırktır, örneğin Oberoth ismindeki Kopya, McKay'i koluyla kaldırmıştı hatta küçük bir hamleyle Ronon'ı itleyerek ona şiddetli bir darbe vermişti. Birbirine bağlı bileşenleri üç milyardan fazla kimyasal kod dizininden oluşur. Kopyalar'ın Atlantis ekibini tehdit eden birçok tehlikeli silahaı vardır, ancak bir şekilde kodlarında değişiklik yapılırsa Atlantis ekibinin silahları Kopyalar üstünde işe yarıyabiliyor. Konvansiyonel silahların onların üstünde az etkisi olduğu görünüyor. Tek bir dokunuş ile Kopyalar'ın temel kodlarında yapılan değişiklik ile üstün güçleri bir süreliğine engellenebilir, çünkü artık Kopyalar'da kendi kodlarını değiştirebilmektedir. Bu şekilde yabancıların silahlarına karşı bağışıklık kazanabiliyorlar. Atlantis (Yıldız Geçidi) Atlantis şehri bilimkurgu dizisi Yıldız Geçidi Atlantis'te yer alan aynı zamanda bir yıldızgemisi olan gelişmiş bir Kadim yapısıdır. Atlantis, Yıldız Geçidini kullanarak diğer gezegenleri keşfeden ana karakterler için bir operasyon üssü olarak hizmet vermektedir. Yıldız Geçidi mitolojisine göre şehir Kadimler tarafından milyonlarca yıl önce inşa edilmiştir ve Antik Yunanların "Kayıp Şehir Atlantis" efsanesine dayanmaktadır. Atlantis ("bazıları tarafından Atlantus olarak da söylenebiliyor"), Kadimler tarafından milyonlarca yıl önce inşa edilmiştir. Şehir, beş on milyon yıl önce yeryüzünde Antarktika'da bulunuyordu, ama ortaya çıkan bir tür veba yüzünden bazı Kadimler Atlantis'le birlikte Pegasus gökadasına gitmek zorunda kaldırlar. Daha sonra Atlantis'i okyanusu olan bir gezegene indirirler. Burada da aynı işlemleri yaparlar, bilumum yaşam olan gezegene daha teknolojik Yıldız Geçitleri bırakıp bir yandan da insan ırkının gelişimini sağlıyorlar. Fakat, nasıl Samanyolu gökadasında Goa'uld türemişse, gezegenin birinde; Pegasus gökadasında bir gezegende de iratus adında hayat emiş gücüne sahip bir böcek türü gelişiyor. Bir şekilde Kadimler'in geliştirdiği insan ırkının ya da bir şekilde daha önceden gökadada varolan insan ırkının DNA'ları bu böceklerinkiyle birleşiyor ve moden zamanın vampirleri olan, hayat gücünü emerek sonsuza dek yaşama kapasitesine sahip Wraith adında yaratıklar ortaya çıkıyor. Wraithler, zaman geçtikçe gelişiyor ve Atlantis'e saldırmaya başlıyorlar, şehrin gelişmiş kalkan ve silahları bir süre idare ediyor fakat daha sonra yenildiklerini anlayan Kadimler, Atlantis şehrini suyun altına daldırdıktan sonra, tek çare olarak Yıldız Geçidi'yle Dünya'ya geri dönüyorlar. Dünya'ya dönen Kadimler, buradaki insanlarla zaman geçtikçe iç dış oluyorlar, yani topluma karışıyorlar, bu da Dünya'daki Kayıp Şehir Atlantis efsanesini doğuruyor ve Atlantis şehri, okyanusun tabanında boş bir şekilde tam on bin yıl yatmıştır. Atlantis, büyük bir kar tanesi şeklindedir; üstü gökdelenlerle kaplı, merkezinde ise sivri-uzun bir ana kule bulunmaktadır. Ana kule adı üstünde şehrin kumanda odasının bulunduğu kısımdır, ayrıca Yıldız Geçidi'de bu kulenin zemin kapında yer alıyordur. Şehrin alt kısmında ise bir karakol vardır. Ayrıca şehir alt uzay motorları sayesında bir yıldızgemisine dönüşebilmektedir. Unas (anlam ayrımı) Unas ÅŸu anlamlara gelebilir; 45. Türkiye Hükûmeti 45. Türkiye Cumhuriyeti Hükûmeti veya 1. Turgut Özal Hükûmeti, Turgut Özal'ın başkanlığında, 13 Aralık 1983 tarihinde kuruldu. Anavatan Partisi tarafından kurulan hükûmet, 21 Aralık 1987 tarihine kadar görev yaptı. Ultimate3D Ultimate 3D, oyun geliştirme yazılımı olan Game Maker üzerinden çalıştırılabilen ücretsiz bir 3 boyut motorudur. Fazla efor ve bilgi gerekmeden üst düzey 3B grafikler elde etme fikrine dayanan motor, Christoph Peters tarafından C++ ile yazılmıştır. Directx 8.1 kullanmaktadır. Ancak geliştiricisi tarafından Temmuz 2008'den beri çalışmalarına son verilmiştir. Universal 3D (U3D) üç boyutlu grafik dosya formatı ile karıştırılmamalıdır. Living with Michael Jackson Living with Michael Jackson, Michael Jackson'ın özel hayatının 8 ay boyunca (Mayıs 2002/Ocak 2003) kaydedilmesiyle oluşan görüntüler ve İngiliz gazeteci Martin Bashir'le yaptığı röportajlarla oluşturulan bir belgeseldir. İlk kez 3 Şubat 2003 tarihinde İngiliz kanalı ITV'de, üç gün sonra ise Amerikalı kanalı ABC'de Barbara Waters'ın programında yayınlanmıştır. Martin Bashir, Jackson'a "hiçbir şeyin sınırının olmaması" şartıyla bir belgesel program teklifinde bulunur. Ayrıca Jackson'ın yakın arkadaşı Uri Geller'e de program teklifinin kabulünde aracı olması için formattan bahsederler. Daha sonra ise Uri Geller'in gazeteci Louis Theroux ile başka bir program için görüştüğü ortaya çıkar. Ancak Jackson, serbestçe her konu hakkında konuşabileceği program olan "LwMJ" programının teklifini kabul eder. Program formatı olağandışıydı, Michael'ın özel hayatının görüntülenmesindeki tanıdığı aşırı serbestliğin yanı sıra travmatik çocukluk günlerini de kapsayan her konu üzerinde röportaj yapılmıştır. Ancak program boyunca Martin Bashir tarafından Jackson'a sorulan birçok sorunun içinde ön yargı ve kişisel yorum olduğu da su götürmez bir gerçektir. Bütün röportajlar incelendiğinde Bashir'in Jackson'a sorduğu sorularda aşağılama içerdiğini söylemek bile mümkündür. Bu bağlamda belgeselin objektif olduğunu söylemek çok güçtür. Programın ilk yayınlandığı gün Birleşik Krallık'ta 15.000.000, Amerika'da ise iki saat içinde 38.000.000 seyirci takip etmiştir. Marilyn Eastman Marilyn Eastman (doğum Beaver, Iowa 17 Aralık 1927), Amerikalı oyuncu. George A. Romero'nun 1968 yapımı filmi "Yaşayan Ölülerin Gecesi"nde canlandırdığı Helen Cooper rolüyle tanınmaktadır. Ayrıca "Houseguest" (1995) ve "Santa Claws" (1996) filmlerinde de rol almıştır. Eastman, Yaşayan Ölülerin Gecesi filminde kocasını canlandıran oyuncu Karl Hardman ile evlenmiştir. Ayrıca üvey kızı Kyra Schon'da bu filmde çiftin kızını canlandırmıştır. Hardman 22 Eylül 2007'de 80 yaşında pankreas kanserinden ölene kadar çift 44 yıl evli kalmıştır. Zud Zud (Moğolca: "Зуд"), Moğolistan'da çok soğuk ve yoğun kar yağışlı kış mevsimini anlatmak için kullanılan Moğolca bir terimdir. Zudların en önemli özelliği, bu dönemde hayvan sürülerinin karla kaplı toprakta ve soğuk havada yiyecek bulamayarak telef olmasıdır. Zudların görüldüğü dönemlerde 1 milyon dolaylarında havyanın telef olması sıkça rastlanan bir olaydır ve bugüne dek zud kaynaklı en büyük kayıp 1944 yılı kışında yaklaşık 7 milyon hayvanın yitirilmesiyle yaşanmıştır. Moğolistan'da 1999-2000, 2000-2001 ve 2001-2002 yıllarının soğuk dönemlerinde yaşanan üç ayrı zud olayında toplamda 11 milyon baş hayvan yitirilmiştir. Zihin teorisi Zihin teorisi (ya da Zihin Kuramı, İng. "theory of mind") diğerlerinin bilgi, duygu, inanç, niyet ve zihinsel durumlarını anlama becerisidir. Başlangıçta şempanzelerin zihinsel durumlardan çıkarım yapmaları için kullanılsa da bugün genel olarak insanlar için kullanılmaktadır. Sosyal bir varlık olan insanda bu becerinin rolü çok büyüktür. Sadece gözlenebilen yüz ifadesi, davranış ve bedensel uyaranlar değil, niyet tahmin ederek ona göre tepki verme davranışları da görülmektedir. Başkasına yapılan bu zihinsel atıf insanı diğer primatlardan ayıran ana özelliklerden biridir ve insana kandırma, yalan, empati gibi özellikler de kazandırır. Şempanze deneylerinin tam ve net sonuçlar vermemesi de bu becerinin sadece insana özgü olduğu fikrini güçlendirmiştir. Gelişim süreci normal ilerleyen