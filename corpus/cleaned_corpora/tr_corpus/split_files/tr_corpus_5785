İbn Irâk gibi meşhur âlimler ağırlandı. Gazne Devleti'nin sultanı Mahmud, kendisini yıkılmakta olan Samanilerin doğal mirasçısı saydığı için eski Samani hâkimiyetindeki Harizm'in ona biat etmesini istiyordu. 1017'de Harizm Gazne Devleti'nin hâkimiyetine girdi ve Me’mûnîler hânedanı mensupları esir olarak Horasan'a gönderildi. Gazneli Mahmud'un vali olarak atadığı "Altuntaş" 1032 yılındaki ölümüne kadar Harezm'i çok iyi yönetti. Daha sonra oğulları Harezmşah oldu. Altuntaş'ın oğlu Harun zamanında Gaznelilerle ilişkiler bozuldu. Gazne Sultanı'nın görevlendirdiği Şah Melik 12 Şubat 1041 tarihinde Harezm kuvvetlerini bozguna uğratarak başşehir Gürgenç'e girdi. Altuntaş ailesinin son temsilcisi İsmail Selçuklular'a sığındı. İki yıl sonra Tuğrul ve Çağrı beyler Şah Melik'i Harezm'den uzaklaştırdılar ve bölge bu tarihten itibaren Selçuklular tarafından tayin edilen valilerce yönetildi. 1097'de Selçuklular'ın bölgeye vali atadığı Kutbeddin Muhammed tarafından temelleri atılan Harezmşahlar Devleti, Harezm merkez olmak üzere ortaya çıkan ilk büyük devlettir. Başlangıçta Büyük Selçuklu İmparatorluğu'na bağlı olan bu devlet, Sultan Sencer'in 1157'deki ölümünden sonra bağımsızlığını kazanarak, kısa süre içinde başta Harezm olmak üzere Horasan, Maveraünnehir ve Irak-ı Acem'i de içine alan çok geniş bir sahaya hükmetti. Harezm, bu dönemde en seçkin bilim adamı ve sanatçıları cezbeden bir ilim merkezi haline geldi. 1218'de bir Moğol ticaret kafilesinin Otrar'da Vali Gayır Han İnalcık'ın emriyle öldürülmesi üzerine Moğol hükümdarı Cengiz Han 1219 yılının sonlarına doğru Harizm'i istilâ etmeye başladı. Alaaddin Muhammed Harezmşah, Harizm'den ayrılmak zorunda kaldı. Halkın başa geçirdiği "Humârtegin" adlı bir kumandan başşehir Gürgenç'i Moğol birliklerine karşı savunduysa da başarılı olamadı ve şehir birkaç ay sonra düştü. 1220'de bütün ülke Moğollar'ın istilâsına uğradı ve bu saldırı devletin sonunu getirdi. Alaaddin'in oğlu Celâleddin Harezmşah, yeni Moğol akınları karşısında Hindistan'a sığındı ve 1231'de öldü. Böylece Harizm tamamen Moğol hâkimiyetine girmiş oldu. Harezm, Cengiz Han'ın ölümünden sonra büyük oğlu Cuci'ye verildi. Cuci'nin oğulları arasındaki paylaşımda Batu Han'a verildi ve Batu Han'ın kurduğu Altın Orda Devleti'nin bir parçası oldu. Harezm'in yönetimini 14. yüzyılda Kongrat Türkleri'ne bırakıldı. Bu yüzyılda Harezm tekrar ilim ve sanat merkezi haline geldi. Çağatay Hanı adına hareket eden Timur, 1371'den başlayarak Harezm üzerine seferler yaptı. 1371–1379 arasında düzenlediği dört seferle Harezm bölgesini fiilen hakimiyeti altın aldı. Ancak bölgeye hakim olan Kongrat kabilesini kendisine bağlayamamştı; Kongratlar Altın Orda Hanı'na yakındılar. Timur, 1388'de beşinci defa Harezm'e yürüdü Harezm'i işgal edip öfke ile halkın Semerkand'a sürülmesini, Ürgenç'in de tahrip edilip yerine arpa ekilmesini emretti. Ancak üç yıl sonra şehrin yeniden imarı için emir verdi. Timur'un 1405 yılında ölümünden sonra Harezm'i Şeybaniler işgal etti. Harizm, 16. yüzyılın başlarında Özbek İlbars hanedanının egemenliği altında Hive Hanlığı'nın merkezi oldu. 1717 ve 1839'da Rus saldırılarını geri püskürten Hive Hanlığı 1873'te yenilerek Rusya'nın korumasına girdi. Sovyet Devrimi'nden sonra hanlık kaldırılarak yerine Harezm Sovyet Halk Cumhuriyeti kuruldu (1920 - 1924). Harezm daha sonra SSCB'ye katıldı. İslamiyet'in ilk zamanlarında Harezm'de konuşulan dil, aslında İrani olmakla birlikte diğer İran lehçelerinden çok farklı olan Harezm lehçesi idi. XI.. yüzyılda baş­layan Harezm'in Türkleşmesi hadisesi, XIII. yüzyıla kadar devam etmiş ve Harezm ile ona bağlı bölgelerde yeni bir yazı dilinin kuruluşu, bu Türkleşmesinden sonra gerçekleşebilmiştir. Harezm'in Türkleşmesinde özellikle Oğuzlar ve Kıpçaklar çok önemli bir rol oynamışlardır. Ayrıca Kalaçlar, Kimekler, Bayavutlar, Kangılar ve birtakım göçebe Türk aşiretleri de bu hususta etkili olmuşlardır.. Bölgenin Türkleşmesinde rol oynayan bu unsurlar, bölgenin kendine has lehçesini de oluşturmuşlardır. Bu lehçe, Karahanlı yazı dili ile bağlantılı ve Oğuz, Kıpçak, Kanglı ve diğer boyların lehçelerinin karışımı ile oluş­muş Harezm Türkçesi'dir. Mahmut Hanefi ErdoÄŸdu Mahmut Hanefi Erdoğdu, (d. 1 Haziran 1983, Karasu), Türk eski futbolcudur. 2. Lig ekiplerinden Sakaryaspor'da oynamaktadır. Defans mevkiinde oynamaktadır ve klasık bir Solbek'tir. Oynadığı mevkii, oyun tarzı ve saç şekliyle Brezilya'lı futbolcu Roberto Carlos'u andırdığı için Carlos diye anılırdı. Özellikle Fenerbahçe için forma giydiği dönemden tanınır. Futbola memleketi Sakarya'nın altyapısıyla tanınan takımı Sakaryaspor'un altyapısında başladı. Burada Tuncay Şanlı ile beraber yetiştiler ve beraber Türkiye genç millî takımlar için oynamaya başladılar. Tuncay Şanlı ile o günden bu güne devam eden sıkı bir arkadaşlık sürdürmektedir. 1999 yılında Sakaryaspor'la profesyonelliğe geçiş mukavelesi imzalayarak as takıma alındı. As takım ile sezon hazırlık kampına katılsa da henüz hazır bulunmadı ve oyun tecrübesı edinebilmesi için 1999-00 sezonunda 3. Lig ekiplerinden Ayvalıkgücü'ne kiralandı. Ayvalıkgücü için ilk resmî karşılaşmasına 3 Ekim 1999 tarihinde Simav Eynalspor'a karşı oynanan 3. Lig karşılaşmasında çıktı. Yeni sezon aynı durum tekrarlandı ve Mahmut Hanefi bu kez Mudurnuspor'a kiralandı. Burada yarım sezon ardından sözleşmesi çift taraflı feshedildi ve Mahmut Hanefi Sakaryaspor'a geri döndü. Burada sıkça oynama fırsatı bulmaya başladı ve aynı zamanda Türkiye 21 yaş altı millî futbol takımın en önemli oyuncuları arasına girmeyi başardı. Neticesinde birçok Süper Lig ekibinin transfer listesine girmeyi başardı ve 2003-04 sezonunda Fenerbahçe transfer oldu. Fenerbahçe’deki ilk maçı, 23 Temmuz 2003 tarihinde oynanan VfL Bochum-Fenerbahçe, hazırlık maçıdır. Fenerbahçe’deki ilk resmî karşılaşmasını, 15 Ağustos 2003 tarihinde oynanan Trabzonspor-Fenerbahçe Süper Lig karşılaşması oldu. Fenerbahçe'deki ilk sezonunda 12 lig karşılaşmasında görev alsa da daha sonraki iki sezonunda sadece 7 lig karşılaşmasında görev aldı. Buraya transferinden önce Türk futbolunun gelecek yıldız adayı gösterilirken burada beklenen gelişmeyi gösteremedi ve neticesinde 2006-07 sezonunda bonservisini alma opsiyonu ile kiralık olarak Gaziantepspor'a verildi. Gaziantepspor'da da istenilen performansı sergileyemedi ve Gaziantepspor bonservisini alma opsiyonunu kullanamadı. Bunun üzerine 2007-08 sezonunda 1. Lig ekiplerinden Orduspor'a transfer oldu. Burada kendini ispatlayamadı ve yarım sezon aradan sonra Sivasspor'a geçti. Sivasspor'a teknik direktör Bülent Uygun'un ısrarla istemesi üzerine geldi fakat burada'da yarım sezon tutunabildi ve 20008-09 sezonunda Diyarbakırspor'la iki sezonluğuna anlaşma imzaladı fakat bir sezon sonra takımdan ayrıldı. 2009-10 sezonundan itibaren altyapısında yetiştiği eski takımı Sakaryaspor'da oynamaktadır. Burada iki sezon boyunca sadece dört resmî karşılaşmada görev alabilmiştir. 44 kez millî takımlara çağrılan Mahmut Hanefi Erdoğdu, 2 kez Türkiye U-18, 6 kez Türkiye U-19, 5 kez Türkiye U-20 ve 27 kez de Türkiye U-21 forması olmak üzere toplam 40 kez millî formayı giymiştir ve müsabakalarda 1 gol kaydetmiştir. Özellikle ümit millî takımı için en çok (27 kez) ve en uzun süre (2001-2005) oynayan futbolcular arasındadır. Kerim Zengin Kerim Zengin (d. 13 Nisan 1985; Mersin), TÃ¼rk futbolcudur. 13 Ağustos 2003'te profesyonelliğe geçen Kerim, 2001-2002 sezonunda Mersin İdman Yurdu altyapısından Fenerbahçe PAF takımına transfer edildi. 2004-2005 sezonunda Mersin İdman Yurdu'na kiralık olarak verildi. 2005-2006 sezonu itibarıyla da Fenerbahçe A takımında yer almaya başladı. Fenerbahçe'deki ilk maçı, 30 Temmuz 2005 tarihinde Everton ile oynanan ve 5-0 kazanılan hazırlık maçıdır. Bu maçta son 2 dakikada oynamıştır. Avrupa kupalarında Dinamo Kiev'e attığı gol sonrası dikkatleri üzerine çekti. 2007-2008 sezonunda kiralık olarak İstanbul Büyükşehir Belediyespor'un formasını giydi. 2007-2008 sezonunun ilk gölünü Fenerbahçe'ye karşı atmıştır. 2008-2009 sezonunda yine Fenerbahçe'den İstanbul BB'ye kiralık gitmiştir. 2009-10 sezonunda Antalyaspor'da forma giydikten sonra 2010-2011 sezonu öncesi Kardemir Karabükspor ile 2 yıllık sözleşme imzalamıştır. 2011-12 sezonu başında Sivasspor forması giymeye başlayan Zengin'in kulübüyle olan sözleşmesi, 14 Aralık 2011'de karşılıklı olarak feshedildi. 2011-12 sezonunun ara transfer döneminde Süper Lig ekiplerinden Gaziantepspor'a transfer oldu. Fakat beklenen performansı göstermeyince sözleşme karşılıklı olarak feshedildi. Aynı sezonun devre arasında ise Gençlerbirliği'ne transfer oldu. Oynadığı 2 karşılaşmanın sadece birinde sahaya ilk onbirde çıktı. 2013-2014 sezonu öncesinde Akhisar Belediyespor ile sözleşme imzaladı. Ağustos 2015 tarihinde Kardemir Karabükspor' a transfer olmuştur. Kerim Zengin, 53 defa A genç millî takım forması giyen Kerim, A genç millî takımda 11 gol kaydetmiştir. Türkiye 19 yaş altı millî futbol takımı ile 2004 yılında düzenlenen UEFA 19 Yaş Altı Şampiyonası'na katılan Kerim, final oynayan takımın bir parçası oldu. Can Arat Can Arat (d. 21 Ocak 1984), Türk eski millî futbolcudur. Fenerbahçe altyapısında yetişmiş, 15 Şubat 2002'de profesyonelliğe geçmiştir. 30 Ocak 2002'de Fenerbahçe ile 4 yıllık profesyonel sözleşme imzalamıştır. Fenerbahçe'de ilk oynadığı maç, 2 Eylül 2001 tarihinde oynanan Fenerbahçe-Skoda Xanthi, hazırlık maçıdır. Bu maçta 44 dakika oynamıştır. Fenerbahçe'de oynadığı ilk resmi maç ise, 3 Mayıs 2003 tarihinde oynanan Bursaspor-Fenerbahçe Süper Lig maçıdır. Bu maçta son 25 dakikada oynamıştır.Bu sezondan sonra Karşıyaka'ya kiralık olarak gönderilmiştir. Karşıyaka'dan sonra asıl patlamayı yapacağı ve millî takıma kadar yükseleceği Sivasspor'a transfer edilmiştir.Sivasspor'da başarılı bir sezon geçirip o zamanki adı ile 2. Lig A Katagorisi şampiyonluğunu yaşayarak Sivasspor'u Süper Lig'e taşır.Sivasspor'da defansın değişilmezleri arasında yer alan oyuncu 31 maçta 5 gol atmıştı.Sivasspor'un bir maçında kafası bandajlı olmasına rağmen girdiği hiçbir hava topu mücadelesini vermeyecek kadar yürekli oynamasıyla Sivasspor'lu taraftarların sempatisini kazanmıştır. Haziran 2009 transfer döneminde Fenerbahçe ayrılarak İBB Spor'a transfer olmuştur. Can Arat, 2014/2015 sezonu ara transfer döneminde İstanbul Başakşehir'den ayrılarak kendisini 1.5 yıllığına Antalyaspor bağlayan sözleşmeye imza atmıştır. Georgi Jukov Georgi Jukov (Rusça: Гео́ргий Константи́нович Жу́ков / "Georgi Konstantinoviç Jukov", 19 Kasım 1896; Strelkovka, Kaluga – 18 Haziran 1974, Moskova), II. Dünya Savaşı sırasında Kızıl Ordu'nun başlıca komutanlarından biri, Sovyet Mareşal (1943), Savunma Bakanı (1955-1957). Stalingrad Muharebesi'nin kaderini değiştiren en önemli komutan olmuştur. Rokosovski ve Vasilevski ile aynı kuşaktandı. 1896’da yoksul bir köylü çocuğu olarak doğdu. Henüz çocukken Moskova’ya, amcasının yanına gönderildi. Orada günde 20 saat fabrikada çalışıp aynı fabrikanın zemininde uyuyarak büyüdü. Rokosovski gibi, o da çarlık ordusunda süvari olarak savaştı. Ekim Devrimi'nden sonra Bolşevik Partisine girdi. Yetenekleri ile Kızıl Ordu'da hızla terfi etti. 1923’te bir atlı süvari alayının komutanı oldu. Sovyet yönetimine yakın olduğu zamanlarda kararlı, çelikten bir disipline sahip, eğilmez biri, gözden düştüğünde ise zalim bir komutan olarak tanımlanan Jukov 1930’da 2. Süvari Tugayı Komutanı oldu. Bu dönemden sonra seminerler verip, askerî oyunlar ve manevralar üzerine çalıştı, çeşitli askerî konularda makaleler yazdı. Bu yıllarda tanklara özel bir ilgi gösterdi. Haziran 1939'da Moğolistan Halk Cumhuriyeti sınırına gönderildi. Japon İmparatorluğu'nun olası bir istilâsına karşı Moğolistan Halk Cumhuriyeti'ni örgütledi. Japonların Moğolistan'a saldırıya geçtiğinde, üç aşamalı bir karşı saldırı örgütledi, zayıf komutanları görevden aldı, Japonları Halhin Gol Muharebesi'nde hızlı bir harekat sonucu dağıtmayı başardı. Jukov'un ani manevra taktikleri, askerlerine de kazandırdığı disiplin ve fedakarlık duygusu, düşmanı zayıf noktalarından vuran sezgisi ve savunma durumunda bile asla saldırıdan vazgeçmeyen karakteri ile kendini ilk burada göstermiştir. Ayrıca bu yenilgi Japonya açısından çok büyük derslerle doludur. II. Dünya Savaşı boyunca Japonya Sovyetler Birliği'ne saldırmayacaktır. 1940 Aralık ayında Stalin tarafından Moskova'ya çağrıldı. Burada, Almanların muhtemel bir saldırısı üzerine çok sayıda üst rütbeli subayla birlikte düzenlenen savaş oyunlarına katıldı. Jukov’un oyunlardaki rolü, «mavi taraf» olmaktı – yani o Almanları temsil ediyordu. Tutkulu karakteri ve kişiliği ile Stalin'i etkiledi. Sovyetler Birliği Genelkurmay Başkanlığına getirildi. Alman saldırısına kadar, günde 15 saat Sovyet savunma kuvvetlerinin reorganizasyonuyla uğraştı. 29 Haziran'da Sovyet Yüksek Kumandanlığı (Stavka) karargahında Alman ilerlemesinin nasıl durdurulacağı üzerine acil bir toplantı örgütlendi. Jukov burada, Kiev’in süratle bırakılması ve daha geride savunma hatları örgütlenmesi gerektiğini söyledi – bazı kaynaklar bunun üzerine Genelkurmay Başkanlığından alındığını söyler. Ancak Stalin onu başka bir önemli cephe olan süratle kuzey cephesine, Leningrad savunmasını örgütlemeye göndererek ona güvendiğini gösterdi. Şehir 900 gün boyunca Alman kuşatmasına karşı direndi. Jukov'un daha sonra Moskova ve Stalingrad önlerinde Alman saldırısının püskürtmesinde de başarılı olmuştur. Stalingrad Kuşatması'nın kırılması için yapılan Uranüs Operasyonu'nu Vasilevski ile beraber yönetti. Sonraki en büyük başarısı da Berlin’in düşürülmesi olarak gösterilebilir. Sovyet birliklerinin Moskova'daki Kızıl Meydan'da 1945 Moskova Zafer Geçit Töreni'ninde beyaz bir atın üzerinde, en önde yürümüştür. 1945-1946'da Almanya'daki Sovyet Orduları grubunun başkomutanı ve Sovyet Askeri yönetiminin başkanı oldu. Görevi Mart 1946'da Kara Kuvvetleri Başkanlığı'na kaydırıldı. 1946'dan itibaren kişisel zenginlik nedenli soruşturmalara maruz kaldı ve Odessa Askeri bölgesine kaydırıldı. 1948'den 1953'e kadar Ural Askeri Bölgesi Şefi oldu. Haziran 1953'te Beria'nın azledilmesine katıldı ve kısa bir süre sonra SBKP Merkez Komitesi Yönetim Kurulu üyesi oldu. 1957’de, Kruşçev tarafından Savunma Bakan Yardımcılığı görevinden uzaklaştırıldı ve tüm görevlerinden alındı. Jukov, sertliğiyle, kurduğu ceza taburları ve kurşuna dizme birlikleriyle Sovyet saflarında çelik bir disiplin kurmuştu, bu özellikleri savaş sonrasında eleştirilere konu oldu. Mart 1958'de emekliye ayrıldı. Savaş sonrası onun çok kaba olduğu söylentileri yayıldı. 1965’te, zaferin 20’nci yıldönümünde eski askerleriyle buluştu. 9 Mayıs 1965'te Jukov, Lenin'in Mozolesi kürsüsüne oturmaya davet edildi ve Kızıl Meydan'daki askeri güçlerin geçit törenini gözden geçirme şerefi verildi. Kızıl Ordu askerleri, savaş boyunca öyle güvenmişlerdi ki Jukov’a, şu söz saflarda hep söylenir olmuştu: Jukov Sovyetler Birliği'nin en değerli madalyası olan Sovyet Kahramanlık Madalyası ile dört kez ödüllendirilen iki kişiden biridir. Jukov 1958'de hatıralarını yazmaya başlamıştı. İstikrarlı bir şekilde kötüye giden sağlığı ile birlikte, kalp hastalığını kötüleştirmeye devam etti. Aralık 1967'de Jukov ciddi bir kriz geçirdi. Haziran 1968'e kadar hastaneye yatırıldı ve rehabilitasyon tedavisini almaya başladı. İkinci eşi Tıp Kolordusu'ndaki eski subay Galina Semyonova'nın bakımı altında kaldı. Sol tarafına felç indi, konuşması düştü ve sadece yardımla yürüyebildi. Anıları 1969'da yayınlandı ve en çok satan kitap oldu. Anılarının yayınlandığı tarihten birkaç ay sonra Jukov, yorum yapan, şükran duyan, tavsiye veren veya kendisine övgüyle bahseden okuyuculardan 10.000'den fazla mektup aldı. Komünist Parti, Jukov'u 1971'de yapılan Sovyetler Birliği Komünist Partisi 24. Kongresine katılmaya davet etti, ancak davet iptal edildi. 18 Haziran 1974'te Jukov geçirdiği başka bir kalp krizi sonrasında öldü. Jukov'un bir Ortodoks Hristiyan cenaze töreni için son isteğinin aksine ve ailenin ülkenin üst düzey liderlerine yönelik taleplerine rağmen, cesedi yakıldı ve külleri Kremlin Duvarı Mezarlığı'na gömüldü. 1995 yılında Devlet Tarihi Müzesi önünde büyük bir Zhukov heykeli dikilmiş ve onu at üstünde tasvir etmiştir. 1996'da, Jukov'un doğumunun 100. yıldönümünde, Kremlin Duvarı Mezarlığı tarihinin ilk örneği olan mezarında panikhida Ortodoks anma töreni yapıldı. SakÄ±z Sakız, çiklet ya da ciklet, çiğnemek için tabletler veya kısa şeritler halinde hazırlanan şekerli veya şekersiz ürün. Çiklet sözcüğü Türkçeye Cadbury Adams firmasının ürettiği Chiclets marka sakızlardan dolayı yerleşmiştir. Eski Yunanların ve Kızıldereliler'in ağaçlardan elde ettikleri sakızları baharatlayarak çiğnedikleri bilinir. Manilkara zapota adlı ağaçtan elde edilen lateks, kimyasal yollarla temizlenir. Temizlenen lateks maddesine şeker, nişasta ve koku verici maddeler konularak modern usullerle sakız yapılır. Fiyatının çok ucuz oluşu bilhassa çocukların fazla kullanmasına sebep olur. Dişlerin sağlıklı kalması için şekersiz sakız çiğnenmesi önerilir. Günümüzde sakızların büyük çoğunluğu xylitol, sorbitol ve maltitol gibi maddeler ile tadlandırılır. Xylitol'un diş çürüklerini önlediği düşünülmektedir. Sigarayı bırakmak isteyen kişiler için özel nikotin içeren çikletler de piyasaya sunulmuştur. MÃ¼zikal film Müzikal film öykü biçimde birbirine karışmış karakterlerin çeşitli şarkılar söylediği bir film türüdür. Şarkılar genelde senaryoyu ilerletmek ya da filmin karakterlerini geliştirmek için kullanılır. Müzikalin alt türü müzikal komedi, müziği, dansı ve öyküsündeki gibi güçlü mizahi parçalar içerir. Müzikal film sahne müzikalinden doğup gelişmiştir. Tipik olarak film ve sahne müzikalleri arasındaki en büyük fark, uygulanması tiyatroda elverişsiz olan sahnelerin cömertçe kullanılmasıdır. Müzikal film karakteri olarak tiyatroyu hatırlatan öğeler içerir; canlandırmalar sıklıkla onların parçalarını ve dans numaralarını o anda izleyen seyirciler varmış gibi ele alır. Bir bakıma görünüm izleyiciyi işaret eden, canlandırıcının doğrudan kameraya baktığı ve onun için canlandırdığı bir hale gelir. Gürhan Gürsoy Gürhan Gürsoy (d. 24 Eylül 1987, Kırcaali), Eski Fenerbahçe li Türk futbolcudur. Futbola “Rodopi Momchilgrad” takımında başlamış daha sonra “Arda 1924” takımında futbol oynamaya devam etmiştir. Ailesiyle birlikte İsveç'e taşınınca orada Norrköping takımının formasını giymiştir. Sergilediği futbol onu önce Adanaspora daha sonra Fenerbahçe'ye taşımıştır. 2004-2005 sezonunda ilk önce Fenerbahçe takımına transfer edildi. Orta saha mevkiinde oynamıştır. Ayrıca Türkiye U-17 millî takımyla katıldığı bir turnuvada seminer dolayısıyla İzmir'de bulunan “Portekiz millî takımı” teknik direktörü Luiz Felipe Scolari'nin beğenisini kazanmıştır. Fenerbahçe’deki ilk ve aynı zamanda resmî maçı, 22 Aralık 2004 tarihinde oynanan Uşakspor-Fenerbahçe, Türkiye Kupası 2.tur maçıdır. Bu maçta son 28 dakikada oynamıştır. 11 Temmuz 2009'da Antalyaspor'a kiralık olarak transfer olmuştur. 2010 yılında Fenerbahçe oyuncu ile sözleşme yenilememiştir. Aynı yıl Bugsaşspor'a transfer olmuştur. 2011-2012 sezonunda 1. Lig'de Göztepe formasıyla mücadele edecektir. Göztepe'de 15 Kasım 2011 tarihinde Gürhan Gürsoy'la beraber kadro dışı bırakıldığı ve çalışmalarını A2 takımıyla sürdürecekleri belirtildi. 2012-2013 sezonunda TFF 2. Ligi ekiplerinden Hatayspor'a transfer olmuÅŸtur. 42 defa A Genç, 4 defa B genç millî takım forması giymiştir. A genç millî takımda 14 gol kaydetmiştir. Zerrin Ã–zer Zerrin Özer (4 Kasım 1957, Ankara), Türk şarkıcı. 1970'li yılların popüler sanatçılarından Tülay Özer'in küçük kardeşi olan Zerrin Özer ilk, orta ve lise eğitimini aynı zamanda doğum yeri de olan Ankara'da tamamladı. Anne ve babasının ayrılığı çocukluk yıllarına damga vurmuş, müziğe olan tutkusu Amerikalı şarkıcı Janis Joplin hayranlığı ile büyümüştür. 1969 yılındaki ilkokul mezuniyet töreninde ilk konserini Çankaya'da komşuları olan İsmet İnönü ile eşi Mevhibe İnönü'ye vermiş, Özer'i çok beğenen İsmet İnönü, "Aferin küçük kız, sende büyük iş var." demiştir. Kendi çalışmasıyla 1975'te katıldığı bir TRT yarışmasında birinci olmuş, müzik kariyeri yolunda ablası Tülay Özer'in büyük desteğini almış, ilk plağı olan "Bizler ve Sizler / Yalvarırım"ı 1976 yılında, uzun yıllar birlikte çalışacağı Kent Plak tarafından yayınlandı. Müzik kariyerini takip eden dönemde İstanbul Gelişim Orkestrası ile caz ve dans müziği yapan Zerrin Özer, 1979 yılında ilk dikkat çeken çalışması Esin Engin aranjeli, sözlerinde ve müziğinde Orhan Gencebay imzası bulunan "Gönül" şarkısı ile patlama yaparak, 1980 yılının en iyi 45'liği seçilen ikinci ve son çalışması "Gönül / Yaman Olurum" ile Altın Plak Ödülü almaya hak kazandı. 1980 yılında ilk stüdyo albümü "Seni Seviyorum" adıyla piyasaya çıktı, onu aynı yıl içerisinde "Sevgiler" izlemiştir. 1981 yılında "Ve Zerrin Özer" albümüyle arabeske yönelmiş, bu yöneliş sanatçının eserlerine olan ilgiyi artırmıştır. İlk yurt dışı konserlerini 1982 yılında Türkiye'yi tanıtmak için Paris'te 'Binbir Gece' adı altında vermiş, bir yıl sonra Olympia'da bir resital için sahne almış, yine aynı yıl "Gelecek Misin?" albümünü yayınlamıştır. Kariyerinde müzikal değişiminde gerçekleştiği seksenli yıllar Zerrin Özer için birçok albümün yayınlandığı on yıl kuşağı olmuş, sırası ile 1984'te "Mutluluklar Dilerim", 1985'te "Evcilik Oyunu" ve "Kırmızı" adlı albümleri yayınlanmıştır. Kırmızı albümünde değişikliğe giderek "Eminem" ve "Dom Dom Kurşunu" şarkılarını "İntuv Ene" ve "Merhaba Ya Habeyip" adlarıyla Arapça seslendirdi. 1987 yılında son LP'si "Dayanamıyorum" adlı albümü çıktı. Ertesi yıl çıkan ilk CD formatında yayınlanan "Dünya Tatlısı" albümüyle yeniden Türk pop müziğine dönüş yaptı. 1990 yılında çıkan CD ve kaset olarak yayınlanan "İşte Ben" albümüyle "En İyi Albüm Ödülü" kazanan Zerrin Özer sonraki yıl yayınladığı "Sevildiğini Bil" albümü satış rekorları kırmış ancak aynı yıl çıkan "Olay Olay" albümü beklenilen ilgiyi görmemiştir. Müzik kariyerine bir süre ara veren ve 1996 yılında "Zerrin Özer" albümüyle müziğe dönen sanatçı, ertesi yıl "Zerrin Özer 97" albümünü çıkardı. Yine 2000 yılında yaptığı "Bir Zerrin Özer Arşivi" best of/en iyiler albümüyle ikinci kez "En İyi Albüm Ödülü"nü kazandı. 2001 yılında yine eski şarkılarından oluşan best of albümü "Ben" çift CD ve MC olarak piyasaya çıktı. Peş peşe piyasaya sürülen bu iki albümüyle toplam 1,5 milyonu aşkın satış rakamına ulaştı. Ertesi yıl yaptığı "Ölürüm Ben Sana" albümü beklenilen ilgiyi görmese de, 2005 yılında yaptığı "Ve Böyle Bir Şey" türkü-caz albümüyle beklenen ilgiyi gördü. Bu albümü de "Altın Plak Ödülü" ile ödüllendirildi. Zerrin Özer 1991 yılında müzisyen Alper Önal'la evlenmiş kısa süren evliliği 1992 yılında bitmiştir. 2006 yılında ise Levent Süren ile evlenmiştir. 2006 yılında otobiyografisini kaleme aldığı "Bir Sarışın Küçük Kız" kitabı yayımlanmıştır. Bacağında bir ameliyatı sırasında neşter parçası bırakılan Özer, ardından yanlış bir ameliyat geçirmiş, neşteri çıkarmak için omuriliğe zarar verilmişti. 1,5 yıl tekerlekli sandalye kullandıktan sonra tedaviyle yeniden ayağa kalktı. 16 Haziran 2019 tarihinde, kendisinden yaşça küçük sevgilisi Murat Akınca ile evlendi. Bir gün evli kalan Zerrin Özer eşi Murat Akıncı hakkında ortaya atılan dolandırıcılık ve Adnan Oktar bağlantısı iddiaları üzerine boşanma kararı aldı. Çiftin 6 ay süren boşanma davası 30 Ocak 2020'de sonuçlandı. Serdar Kulbilge Serdar Kulbilge (d. 7 Temmuz 1980, Hayrabolu), Türk eski millî futbolcudur. Bursa Merinosspor kulübünde profesyonelliğe atım attı. 1998-1999 sezonunda 3. Lig'de forma giydikten sonra Bursaspor'a transfer oldu. Alt yapısında yetiştiği Bursaspor'da 6 sezon formasını giydi. Bursaspor'dan Fenerbahçe'ye gelmiştir. Volkan'dan kaleyi devraldıktan sonra çok başarılı maçlar çıkartarak millî takıma yükselme başarısı göstermiştir. İlk millî maçı Türkiye'nin Romanya'ya 2-0 yenildiği maçtır. Fenerbahçe'de 22 numaralı formayı taşımaktaydı. 2006-2007 sezonu 2. yarıda gösterdiği performasla göz doldurmuştur. Fenerbahçe ile mukavelesi bitmiş ve futbolcuyla anlaşılamamıştır. Kulüpten ayrıldığını açıklamıştır. Fenerbahçe ile sözleşmesi sona eren ve sarı-lacivertli kulüple anlaşamayan kaleci Serdar, "Kulübüme rest çektiğim haberleri doğru değil. Maddi anlaşmazlık nedeniyle ayrıldım" diye konuşmuştur. 2008-2009 sezonu için Süper Ligin yeni ekiplerinden Kocaelispor ile anlaşmıştır.Kocaelispor'da 19 maçta kaleyi korumuştur. Kocaelispor'un ligden düşmesiyle beraber Serdar 2009-2010 sezonundan itibaren Gençlerbirliği ile 1 yıl opsiyonlu 3 yıllık bir anlaşma yapmıştır. Gençlerbirliği'nde 64 maçta kaleyi korumuştur. 2012-2013 sezonunda Boluspor ile anlaşmıştır. Boluspor'da 24 maçta kaleyi korumuştur. 2013-2014 sezonu ara transfer döneminde Gaziantepspor'la anlaşmıştır. Burada toplam 12 maçta kaleyi korumuştur. 12 Ağustos 2014 tarihinde 1. Lig ekiplerinden Adana Demirspor ile 1 yıllık sözleşme imzalamıştır. Kayserispor'a 2014-15 dönemi ara transfer döneminde gelen oyuncu ilk kez Kayserispor formasını ise 23 Ocak 2015'te oynan 1. Lig maçında Şanlıurfaspor'a karşı giydi. Serdar Kulbilge, Eylül 2018'de futbolu bıraktığını duyurmuş, ve antrenör olarak futbola hizmet edeceğini söylemiştir. Serdar Kulbilge, şike davası kapsamında 11 Temmuz 2011 tarihinde "Şike yapmak" iddiasıyla gözaltına alındı. Daha sonra savcılık tarafından ifadesi alınan Kulbilge, tutuksuz yargılanmak üzere serbest bırakıldı. Serdar Kulbilge, İstanbul 16. Ağır Ceza Mahkemesinde görülen şike davasında beraat etmiştir. Beraat kararı Yargıtay 5. Ceza Dairesi tarafından da onanmıştır. Ayrıca Serdar Kulbilge Türkiye Futbol Federasyonu tarafından yapılan sportif yargılamada PFDK tarafından "Müsabaka sonucunu etkilemeye teşebbüs" gerekçesiyle 2 yıl müsabakalardan men cezası ile cezalandırılmıştır. Ancak Serdar Kulbilge karara itiraz etmiş; TFF Tahkim Kurulu bu cezayı kaldırmıştır. Bunun yerine "Sportmenliğe aykırı hareket" gerekçesiyle 3 maç men cezası vermiştir. Mambo (yazılım) Mambo, açık kaynak kodlu bir içerik yönetim sistemidir (CMS). GNU/GPL lisansı altında dağıtımı yapılmaktadır. 23 Kasım 2006 tarihi itibarıyla son sürüm 4.6.2'dir. Mambo Avustralya’da Miro adında bir firma tarafından 2000 yılında geliştirilmiştir. Åžu an joomla olarak devam etmektedir. UÄŸur Boral Uğur Boral (d. 14 Nisan 1982, İstanbul), Sol açık ve sol bek mevkinde forma giymiş eski Türk futbolcudur. Futbola profesyonel olarak 2001 yılında Alibeyköyspor'da başladı. 2002-03'te Kocaelispor'da oynadı. 2003-04 sezonunda Gençlerbirliği'ne transfer oldu. Gençlerbirliği'nde oynadığı ilk maç 2002-2003 Sezonu Süper Lig 24. hafta maçıdır. Devre arasında kiralık olarak Ankaraspor'da oynadı ve şampiyonluk yaşadıktan sonra Gençlerbirliği'ne döndü. Gençlerbirliği'nde 2003 ile 2006 yılları arasında toplam 63 resmi maçta 4.234 dakika forma giydi, 10 gol attı, 5 asist yapmıştır ve 14 sarı kart görmüştür. 2006-2007 sezonunun başında Fenerbahçe'ye transfer olmuştur. Sevilla maçında harika oynayan Uğur, takımı galibiyete taşıyan isimlerden biri olmuştur. 2011-12 sezonu devre arasında Fenerbahçe ile sözleşmesini karşılıklı olarak feshedip Samsunspor'la 5 aylık sözleşme imzalamıştır.Samsunspor'da ilk golünü 12 Şubat 2012'de Eskişehirspor'a atmıştır. Samsun formasıyla toplam 10 maça çıkan Boral, Samsunspor'un Sivasspor ile oynadığı kader maçında forma giymiştir. Fakat bu maçta ne kadar pozisyona girse de takımının mağlup olmasını engelleyememiş ve takımı küme düşmüştür. 2012-13 sezonu öncesinde Samsunspor'dan ayrılan millî futbolcu Uğur Boral Beşiktaş ile 3 yıllık anlaşmaya vardı. Uğur Boral Siyah-beyazlı kulüpten yıllık 700 bin Euro garanti ücret, maç başına da 10 bin Euro alacak. Uğur Boral transferinin ardından yaptığı açıklamada, İlk olarak 2006 yılında millî takıma çağrılmıştır. 2008 Avrupa Futbol Şampiyonası için millî takıma çağrılmıştır. Uğur Boral, millî takım için ilk golünü 2008 Avrupa Futbol Şampiyonası yarı finalinde Almanya'ya karşı atmıştır. Millî Güvenlik Akademisi Milli Güvenlik Akademisi (MGA), Harp Akademileri Komutanlığı bünyesinde faaliyet gösteren bir kurum. 1952 yılında ‘Milli Savunma Akademisi’ adı altında kurulan kurum yılda bir dönem olarak ve çoğunlukla 6 aylık dönemler halinde 1980 yılına kadar çalışmalarını sürdürdü. 27 Şubat 1997 tarihinden itibaren ise İstanbul’dan Ankara’ya taşınarak halen MGK Genel Sekreterliği binasında öğrenimine devam etti. Eğitim ve öğretimin amacı “öğretime katılan Silahlı Kuvvetler mensupları ile kamu yönetiminde görevli üst kademe yöneticilerine Milli Güvenlik konularında bilgi ve planlama becerisi kazandırmak; asker ve sivil müdavimler arasındaki koordinasyon ve iş birliği ruhunu pekiştirmek” şeklinde özetlenmekteydi. 2016 Türkiye askerî darbe girişiminden sonra ilan edilen OHAL kapsamındaki Kanun Hükmündeki Kararname gereğince 31 Temmuz 2016 tarihinde diğer akademilerle birlikte kapatıldı. Öğretim genel olarak konuların sempozyum metodu ile takdimi ve müteakiben seminer çalışmaları halinde yürütülmektedir. Her konferansın sonunda katılımcıların soru sormalarına imkân tanınmaktadır. Cevaplar ise takdimcinin görev yeri ve niteliğine göre farklılık arz etmektedir. 15/20’şer kişilik odalarda yapılan seminerler, konusuna göre birkaç gün devam edebiliyor ve adeta ‘beyin cimnastiği’ne dönüşür. Daha sonra burada serdedilen fikirler ‘master tezi’ niteliğinde kursiyerlerin bilgisine sunulur. Çoğunlukla siviller tarafından verilen konferanslarda konular 4 ana başlıkta toplanır; Politik Dış İlişkiler, Ekonomi, Sosyo-Kültürel, Askeri ve Askeri Politik İlişkiler. Milletvekillerinden Kamran İnan ve Bülent Akarcalı birçok dönem konferansçı parlamenterler olmuşlardı. Zebra ispinozu Zebra ispinozu ya da Hint bülbülü ("Taeniopygia guttata"), Estrildidae familyasından Avustralya'daki çalılık ve ağaçlarda doğal olarak bulunan ve son yüzyıl içerisinde tüm dünyada sevilen bir ev hayvanı olarak yayılmış olan kuş türü. Türkiye'de daha çok Hint bülbülü adı ile tanılır, ama aslında Hindistan'dan gelmez ve bülbüllerle de muhabbet kuşlarıyla da akrabalığı yoktur. Cinsiyet Ayrımı : Erkek ve dişi arasında birçok farklılıklar vardır. Erkeklerin gagaları kıpkırmızı olur,dişilerde ise bu renk turuncuya çalar. Bununla beraber erkeklerde görülen bazı karakteristik tüyler vardır (düz renkli mutasyonlar gibi bazı mutasyon erkeklerde bu tüyler olmayabilir,böyle bir durumda diğer farklılıklar gözlemlenmelidir). Yanaklarda mutasyon tipine göre turuncudan sarıya renge kadar yuvarlak yamalar, göğüs üzerinde, ortaya doğru siyah lekeler ve kuşun boğazına doğru enine zebra deseni gibi çizgiler,kanat altlarında turuncu üzerine beyaz benekli tüyler bulunur.Dişilerde bu tüy yapısına rastlayamazsınız. Ayrıca dişiler sadece basit ciklemeler halinde öterken erkeklerin kendilerine özgü gırtlaktan çıkardıkları vıcırdanmaya benzer ötüşleri vardır. Sayfanın başında bir erkek ve dişiyi birlikte görüyorsunuz. Besin olarak en çok ak darı, tohumlu bitkiler, ve böceklerle beslenirler. Kalsiyum dişiler açısısndan çok önemlidir. Zebra ispinozunun açık kahve, kestane kanatlı beyaz, gümüş ve krem rengi mutasyonları vardır. Bu kuşlar genellikle yatay olarak geniş kafeslerde ve kuşhane diye tabir edilen geniş alanlarda barındırılırlar. Çok fazla özel bakıma ihtiyaç duymayan zebra ispinozları için, sakin, günışığı alan ve cereyandan uzak bir köşe yeterlidir. Her gün taze yem ile temiz içme suyu veriniz ve yeşil yapraklı sebzeler ile kalsiyum kaynağı olan yumurta kabuğu,kalamar kemiği ve deniz kabukluları kırıklarını eksik etmeyiniz. Zebra ispinozlarının üreme güdüleri oldukça yüksektir,uygun şartlar altında üremeye oldukça hevesli ve iyi ebeveynlik yapan kuşlardır. Dişi kuş yuvaya ortalama 4-5 yumurta bırakır,kuluçka 14 gün sürer. Bu aşamada kuşlar yavruları için protein açısından yüksek gıdalara ihtiyaç duyarlar. Zebra ispinozunun iki ayrı alt türü bilinir: Jay-Jay Okocha Augustine Azuka "Jay-Jay" Okocha (d. 14 Ağustos 1973, Enugu), Nijeryalı eski millî futbolcudur. Boyu 1.74 m, ağırlığı 70 kg'dır. Türk vatandaşlığı vardır. Orta saha oyuncusudur. 72 kez Nijerya millî takımı formasını giymiştir. 1996'da Almanya'nın Eintracht Frankfurt takımından Fenerbahçe'ye transfer oldu. Türk vatandaşlığına geçen Okocha, "Muhammed Yavuz" adını almıştır. 1998 FIFA Dünya Kupası'nda Nijerya formasını giymiş ve en şovmen futbolcu seçilmiştir. 1998'de 16,5 milyon dolara Fransa'nın Paris St-Germain takımına transfer olmuştur. Oradan da İngiltere'nin Bolton takımına daha sonra da Hull City'ye transfer olup futbol hayatına burada son vermiştir. 2002 yılında düzenlenen Afrika Uluslar Kupası'nda en iyi futbolcu ödülünü kazanmıştır. 21 Şubat 2015 tarihinde Okocha, Delta Eyalet Futbol Federasyonu Başkanlığına seçildi. Nisan 2015'te Okocha, Nijerya Futbol Federasyonu başkanı olma konusundaki ilgisini dile getirdi; ve bunu şiddetle takip ediyor. Haziran 2019'da Okocha'nın İskoçya'da kara para aklama iddiasıyla suçlandığı bildirildi. Okocha, Igbo etnik türevinin bir alt grubu olan Anioma'dandır. Abisi Emmanuel Okocha'da Nijerya millî takımında oynamış eski bir futbolcudur. Yeğeni Alex Iwobi Everton ve Nijerya millî takımında oynamaktadır. Ariel Ortega Arnaldo Ariel Ortega (d. 4 Mart 1974, San Martín), Arjantinli "eski" futbolcudur. "El Burrito" yani eşek sıpası lakabını taşımaktadır. Ortega, çok hızlı ve teknik olmasından dolayı Maradona'nın veliahtı olarak tanınır. 2013 yaz ayında 39 yaşında iken kariyerini noktalamıştır. Ocak 1997'de İspanya'nın Valencia takımına gitti. Valencia'da oynadığı dönemlerde pek başarılı bir performans gösteremedi. 1996-1997 sezonunu tamamladıktan sonra 1997-1998 sezonunun ortasında transfer oldu. İspanya'da geçirdiği dönem boyunca pek etkili olamamasına karşın 1998 Dünya Kupası kadrosuna alınmasına engel olmadı. Tartışılmaz tekniği ile 5-0 biten Jamaika maçında 4 gol atarak takımının galibiyetinde büyük rol oynadı. Çeyrek finalde Hollanda ile karşılaşan Arjantin 2-1 mağlup olup kupaya veda etmiştir. Bu maçta Ortega, van der Sar'a attığı kafa ve sonucunda aldığı kırmızı kart ile şöhretini zedelemiştir. 1998 yılında beklenmedik bir karar ile İtalya liginde küme düşmekte olan Sampdoria takımı ile anlaştı. İspanya'daki kötü performansının ardından İtalya'da Sampdoria takımında tekrar yıldızının parlayacağını düşündü. Sampdoria küme düştükten sonra Parma takımına transferi gerçekleşir ve bu transferin ardından Juan Sebastián Verón Parma takımına gelir ve Ortega'ya pek ihtiyaç duyulmaz. İtalya'da işlerin iyi gitmemesinin ardından River Plate Ortegayı 2. kez kadrosuna dahil eder. River Plate takımında 2 yıl kalır ve 2002 Dünya Kupası kadrosuna dahil olur. Ortega için Fenerbahçe, River Plate takımına 5,000,000 USD, Parma'ya 2,500,000 USD ödemiştir. Ortega'ya da yıllık 2,000,000 USD vererek bonservisini almış ve transferi gerçekleştirmiştir. Fenerbahçe'de 2002-2003 sezonunun ilk yarısında 14 maça çıkmış ve 5 gol atmış bunun yanında 4 sarı, 1 de kırmızı kart görmüştür.Fenerbahçe'nin Galatasaray'a karşı kazandıgı 6-0'lık zaferin mimarlarındandır, bu maçta bir de gol atmıştır. Takımın o dönemdeki hocası Werner Lorant'la yıldızı barışmamış, Türkiye'ye uyum sağlayamamıştır. Devre arasında Arjantin'e gidip dönmeyince Fenerbahçe Nisan 2003'te, FIFA'ya başvurmuştur. Haziran 2003'te FIFA Fenerbahçe'yi haklı bulmuş ve Ariel Ortega'ya 11,000,000 USD para cezası ve 1 yıl futbol oynama yasağı getirmiştir. Ortega, Uluslararası Spor Tahkim Kuruluna başvurur ve yine haksız bulunarak FIFA'nın verdiği karar geçerli kılınır. Ortega, Newell's Old Boys ile tekrar kendi topraklarında oynama şansını yakaladı. Geldiği dönemde yıldızı parladı ve takımına turnuva kazandırdı. Daha sonra 2006 yılında üçüncü kez River Plate döndü. Ortega özel hayatında alkol ve uyuşturucu bağımlılığı sorunları ile boğuştu ve River Plate için yıkıcı bir faktör haline geldi. Sık sık skandallarla gazetelerin başlıklarında ismi geçti. 2008 yılına gelindiğinde Independiente Rivadavia takımına kiralık olarak gitti ve Batı Arjantin'in Mendoza şehrinde sözleşme imzaladı. 2009-2010 sezonunda da Arjantin de yılın en iyi futbolcusu seçildi. 2011-2012 sezonunda Arjantin'in 3. Lig takımlarından Defensores de Belgrano'ya transfer oldu. Dalian Atkinson Dalian Robert Atkinson (d. 21 Mart 1968 - Shrewsbury, İngiltere ö. 15 Ağustos 2016), forvet pozisyonunda oynamış futbolcudur. Türkiye 1. Ligi'nde Fenerbahçe'de oynayan Atkinson, Wimbledon FC, Aston Villa, Real Sociedad, Ipswich Town FC ve Sheffield Wednesday gibi takımlarda da forma giydi. Fenerbahçe'de çok fazla tutunamayan Atkinson'un, akıllarda kalan en büyük başarısı 22 Ekim 1995'te Kadıköy'de oynanan Türkiye 1. Ligi maçında Galatasaray'a 3 gol birden atmasıydı. 15 Ağustos 2016'da İngiliz polisi tarafından babasının evinde elektrikli şok silahıyla vurulup hayatını kaybetmiştir. Atkinson, futbola Ipswich Town FC kulübünde başladı. 1984-1986 yılları arasında genç takımda 14 maçta 16 gol atmıştı. 15 Mart 1986'da ilk kez Ipswich Town'da resmi maça çıktı. Newcastle United karşısındaki maçta Kevin Wilson'ın yerine oyuna dahil olmuştu. Bu maçta kendisinin Ipswich Town'daki ilk ve son Premier League maçıydı çünkü sene sonunda küme düştüler. 1987-88 sezonunda ilk golleriyle buluşan futbolcu Middlesbrough FC karşısında hat-trick yapmıştı. Atkinson, sonraki sezon ise daha başarılı bir performans gösterdi. Ligde 10, kupada da 3 gol atarak Jason Dozzell ve John Wark ile birlikte sezonun en golcü oyuncularından oldu. 1989'da teknik direktör Ron Atkinson tarafından 450,000£ ücretle Sheffield Wednesday'e transfer edildi. Norwich City FC karşısında ilk maçına çıkan 21 yaşındaki futbolcu, sezon içinde bütün maçlarda oynayıp 10 gol atmış ve David Hirst ile birlikte iyi bir ikili olmuştu. Ancak takımı küme düşmekten kurtaramadı. Sonraki sezon La Liga ekibi Real Sociedad'a 1.7 Milyon £'a transfer oldu. 2 Eylül 1990'da Real Zaragoza maçı ile İspanya serüvenine başladı. İlk golünü Real Madrid maçında atıp, beraberliği sağlayan kişi oldu. 29 lig, 1 UEFA Kupası maçında oynayan futbolcu, toplamda 12 gol atarak vatandaşı John Aldridge'ten sonra takımın en golcü ikinci ismi oldu. 1991'de Roy Atkinson, bu sefer Aston Villa FC'nin başına geçmişti ve eski futbolcusu Dalian Atkinson'ı istedi. Böylece Atkinson, bir sezon sonra 1.6 Milyon £'a İngiltere'ye geri dönmüş oldu. İlk maçına da eski takımı Sheffield Wednesday karşısında çıkmıştı. Ancak ilk sezon sadece bir kez golle buluşmuştu. Sonraki sezon İngiltere 1. Ligi, Premier Lig adını almıştı. O sezon, Liverpool FC'den gelen Dean Saunders ile iyi bir ikili oluşturdular. Saunders 13 gol, Atkinson ise 11 gol kaydetmişti. Ligi uzun süre lider götürüp ikinci olarak bitirdiler. 3 Ekim 1992'de Wimbledon FC'yi deplasmanda 3-2 yendikleri maçta, kendi sahasından alıp, çalımlarla geldiği rakip sahada ceza sahası dışından attığı aşırtma gol, BBC tarafından sezonun en iyi golü olarak adlandırıldı. Atkinson, ayrıca eski takımı Ipswich Town FC ile 1-1 berabere kaldıkları maçta attığı gol ile, Aston Villa'nın yeni formattaki ligdeki ilk golünü atmış oldu. Bir sonraki sezon İngiltere Ligi Kupası'nı kazanırlarken, Atkinson 8 maçta biri finalde Manchester United FC'ye olmak üzere attığı 6 golle önemli bir katkı yapmış, Saunders ile beraber de takımın en golcü oyuncusu olmuştu. Ancak bir sonraki sezon küme düşmekten zor kurtulunca sezon sonunda Saunders de Atkinson da Türkiye'nin yolunu tuttu. 1995-96 sezonunda Fenerbahçe'ye transfer oldu. Sezona TSYD Kupası'nı kazarak giren Fenerbahçe'de 3 Eylül 1995'te İsmail Kartal'ın jübilesinde Eskişehirspor'u yenen sarı-lacivertli takımda ilk golünü attıktan sonra, 30 Eylül 1995'te oynanan Beşiktaş derbisinde ikinci yarıda oyuna girerek ilk golünü kaydetti. 22 Ekim 1995'teki Galatasaray derbisinde ise maçın ilk 30 dakikasında attığı birbirinin neredeyse tıpatıp aynısı üç golle hat-trick yaparak tarihe geçti (35. dakikada hakem tarafından iptal edilen golünün de nizami olduğu tartışılmıştı). 9 Aralık 1995'te de Trabzonspor'a karşı alınan ve bordo-mavili takımın namağlupluğunu silen 3-1'lik galibiyette de bir gol atarak, tüm büyük maçlarda ağları buldu. Ligin ikinci yarısının ilk maçında Fenerbahçe Karşıyaka'yı deplasmanda 90. dakikada Atkinson'un attığı golle yenerken, bu gol ve galibiyet bir anlamda sezon sonunda şampiyonluğu getiren önemli dönüm noktalarından biri oldu. Ancak 25. haftada Denizlispor'a attığı golden sonra suskun kalan golcü sezon sonunda ligde şampiyonluk yaşadı, ancak bir sezon sonraki kadroda düşünülmedi ve 23 Temmuz 1996'da sözleşmesi Fenerbahçe tarafından tek taraflı olarak feshedildi. Işınsal yüzgeçliler Işınsal yüzgeçliler (Actinopterygii), yüzme keseleri oluşmuş olan bir balık sınıfı. Balık türlerinin çoğu bu sınıfa aittir. Bu kese, vücut ağırlığını hafifleterek yüzmede kolaylık sağlar ve yüzgeç hareketini rahatlatır. Işınlarla destekli ve uç kısımları deriyle kaplı olan yüzgeçler, çoğunlukla yüzmeyi yönlendirme görevindedir. Burun delikleri, birkaç tür haricinde ağız boşluğuna açılmaz. Deri mukus bezleriyle donatılmıştır ve sikloid, ktenoid veya ganoid mersin balıklarında yapıda pullar bulunur. Bakteriyoloji Mikrobiyolojinin bakterileri inceleyen bir alt dalıdır. Hollandalı Anton van Leeuwenhoek mikroskobu bularak mikrobiyolojinin temellerini atmış oldu. Pasteur'un çalışmalarıyla 19. yüzyılda başladı ve giderek gelişti. Mikroorganizmaların incelenmesi, değişik kültür ortamlarında üretilmesi ve boyanması, bakteriyolojik araştırmaların kapsamındadır. Bu alanda çalışan uzmanlara bakteriyolog denir. Organ (anlam ayrımı) TarÄ±k Akan Tarık Tahsin Üregül ya da sahne adıyla Tarık Akan (13 Aralık 1949, İstanbul - 16 Eylül 2016, İstanbul), Türk oyuncu, yapımcı ve yazar. 1970 yılında "Ses" dergisinin oyunculuk yarışmasına katılarak birinci olmuştur. 1971 yılında ilk sinema filmi "Emine" ile oyunculuk kariyeri başlamıştır. Bir anda Yeşilçam'ın en yakışıklı oyuncularından birisi haline gelmiştir. Daha sonra 1972 yılında "Suçlu" adlı filmde oynayan Akan, bu filmle 1973 yılında Altın Portakal Film Festivali'nde "En İyi Erkek Oyuncu" ödülünü almıştır. 1973 yılında Yeşilçam'ın en iyi duygusal filmlerinden birisi olarak bilinen "Canım Kardeşim" (1973) adlı filmde Halit Akçatepe ile başrol oynamıştır. 1974 yılında Ertem Eğilmez'in yönettiği Rıfat Ilgaz'ın aynı adlı eserinden uyarlanan "Hababam Sınıfı" (1975) adlı filmde Damat Ferit adlı karakteri canlandırmıştır, film 1975 yılında vizyona girmiş ve Türkiye'nin gelmiş geçmiş en iyi filmlerinden birisi olmuştur. Ardından "Hababam Sınıfı Sınıfta Kaldı" (1976) adlı, serinin ikinci filminde rol almıştır. Film Akan'ın oynadığı son Hababam Sınıfı ve serinin gelmiş geçmiş en çok hasılat yapan filmi olmuştur. Gülşen Bubikoğlu ile oynadığı her filmde büyük başarı elde eden Akan'ın, 1975 yılında yine Bubikoğlu ile birlikte oynadıkları "Ah Nerede" adlı romantik-komedi filmi büyük başarı elde eder. 1970'li yıllarda oynadığı filmlerle adından sıkça söz ettirmiştir. Boyu, giyinişi ve saç stili ile 70'li yıllara damgasını vurarak Yeşilçam'ın büyük jönleri arasına adını yazdırmıştır. Yeşilçam'ın "cici çocuğu" olarak bilinen Akan, 1977 yılında Zeki Ökten'in yönetmenliğini üstlendiği başrollerini Melike Demirağ ve Tuncel Kurtiz ile paylaştığı "Sürü" adlı filmde oynamıştır. 70'li yıllardaki tarzından uzaklaşmış, artık bıyıklı olarak film çekmeye başlamıştır. Sürü adlı film ile çok büyük başarı sağlamıştır. Ardından 1978 yılında Cüneyt Arkın ile beraber başrol oynadığı "Maden" adlı film ile artık her türlü filmde oynayabileceğini kanıtlamıştır. 1982 yılında Şerif Gören ve Yılmaz Güney'in yönettiği Altın Palmiye ödüllü "Yol" filmi ile çok büyük başarı elde etmiş ve dünyaya adını duyurmuştur. Film 1982 yılında Cannes Film Festivali'nde Altın Palmiye ödülünü alan tek film olmuştur ve Akan, "En İyi Erkek Oyuncu" kategorisinde aday olmuştur. 1990 yılında başrolünü oynadığı "Karartma Geceleri" adlı film Yeşilçam'ın klasikleri arasında yer almıştır. Tarık Akan, "Altın Portakal Film Festivali" adlı ödül yarışmasında yedi ödül alan tek erkek oyuncudur. Asıl adı, Tarık Tahsin Üregül olan oyuncu 13 Aralık 1949 tarihinde İstanbul'da bir abla ve bir ağabeyden sonra üçüncü çocuk olarak doğmuştur. Akan, bir dönem subay olan babası Yaşar Üregül'ün görevi nedeniyle Erzurum, Dumlupınar'da yaşamıştır. Babasının başka bir yere tayini üzere Kayseri'ye taşındılar ve Akan ilkokulunu da burada tamamladı. Babasının emekliliği üzerine İstanbul'a tekrar taşındılar ve Bakırköy'e yerleştiler. Bakırköy'e taşındıktan sonra ortaokul ve liseyi burada tamamlamıştır. Lise'yi bitirdikten sonra, Yıldız Teknik Üniversitesi'ne girdi ve burada makine mühendisliği bölümünü okudu. Sinemaya geçmeden önce Bakırköy'deki plajlarda can kurtaranlık yapmaya başladı. Aynı zamanda sokaklarda işportacılık da yapmaya başladı. Yıldız Teknik Üniversitesi'nde, Makina Mühendisliği okuduktan sonra Gazetecilik Yüksek Okulu'na girdi ve bu okuldan mezun oldu. 1969 yılından sonra, 1970 yılında Ses dergisinin düzenlediği "Sinema Artist Yarışması" adlı yarışmaya katılarak birinci oldu. Yarışmada birinci olduktan sonra 1971 yılında ilk kez Filiz Akın ve Ekrem Bora'nın başrol oynadığı sinema filmi "Emine" ile oyunculuk kariyeri başlamış oldu. 1979 yılında askerlik görevini yedek subay olarak Denizli'de yaptı. Sinemacılığın kötü gittiği 1978-1981 yılları arasında ticari taksi alarak kiralama sistemi ile ticaret hayatına devam etti. Tarık Akan, 1980 yılında 12 Eylül Darbesi'nde 12 yıl hapis cezası ile yargılanmış ancak 2.5 ay hücre hapsi cezası almıştır. 7 Ağustos 1986 tarihinde "Yasemin Erkut" ile evlenmiştir. Bu evlilikten 1986 yılında Barış Zeki Üregül dünyaya gelmiştir. Ardından 1988 yılında ikiz olan Yaşar Özgür ile Özlem dünyaya gelmişlerdir. 1991 yılında Bakırköy'de olan "Taş Mektep" adlı ilkokulun ortaklarından birisi olmuştur. 1995 yılında Aziz Nesin'in vefatından sonra görevini devralan oğlu Ali Nesin'den Nesin Vakfı başkanlığını devralmıştır. 2002 yılında "Anne kafamda bit var" isimli bir kitap çıkarmıştır. Kitabında 12 Eylül Darbesi'nden sonra yaşadıklarını kaleme almıştır. Yazları fırsat bulduğunda Bodrum, Akyarlar'da Manço kulüp yanında taştan bir Rum evini restore edip dostlarını da ağırladığı yazlık evinde kalmayı tercih etmiştir. Tarık Akan 1970 yılında Ses dergisinin düzenlediği "Sinema Artist Yarışması'na" katılarak birinci olmuş, daha sonra oyunculuk kariyeri başlamıştır. Tarık Akan, 1971 yılında Mehmet Dinler'in yönettiği Fatma Girik ve Münir Özkul'un başrolleri paylaştığı "Solan Bir Yaprak Gibi" adlı filmde "Murat" karakterini canlandırarak Yeşilçam'a adımını atmıştır. 1972 yılında vizyona giren diğer filmi, "Beyoğlu Güzeli" adlı filmde Hülya Koçyiğit ile başrolde oynamıştır. Ertem Eğilmez ile ilk kez çalışırken, aynı zamanda 1970'li yıllarda kendisiyle eşleşmiş olan "Ferit" adlı karakteri oynadığı ilk filmidir. 1971 yılında "Vefasız" ve "Melek mi, Şeytan mı?" adlı filmlerde yer almıştır. 1972 yılında ise ilk olarak "Sisli Hatıralar" adlı filmde Türkân Şoray ile başrol oynamıştır. Ardından "Azat Kuşu" ve "Kaderimin Oyunu" adlı filmlerde oynamıştır. Aynı yıl ilk romantik-komedi filmi olan Mehmet Dinler'in yönettiği "Suçlu" adlı filmde Fatma Belgen ile başrol oynamıştır. İlk büyük başarısı bu filmle olmuştur. Filmde oynayan Akan, 1973 yılında Altın Portakal Film Festivali'nde "En iyi Erkek Oyuncu" ödülünü almıştır. Ardından Yeşilçam'ın büyük talep gören oyuncuları arasına girmiştir. Yakışıklılığı, uzun boyu, giyim tarzı ve saç stiliyle aranan oyuncu haline gelmiş ve kısa zamanda büyük bir ilerleme kat etmiştir. Bu başarısının ardından "Para", "Aşkların En Güzeli" ve "Üç Sevgili" adlı filmlerde oymamıştır. 1972 yılında Hülya Koçyiğit, Adile Naşit, Münir Özkul ve Hulusi Kentmen gibi büyük oyuncuların yer aldığı "Sev Kardeşim" adlı filmde oynamıştır. Aynı yıl Kemal Sunal ile birlikte oynadığı ve Sunal'ın ilk filmi olan "Tatlı Dillim" adlı filmde Filiz Akın ile başrol oynamıştır. Filmde Halit Akçatepe, Metin Akpınar, Zeki Alasya ve Münir Özkul gibi oyuncular da yer almıştır. 1972 yılında oynadığı son film olan "Feryat" adlı film ise Emel Sayın ile ilk defa başrol oynadığı film olmuştur. 1973 yılına gelindiğinde ilk olarak "Yeryüzünde Bir Melek" adlı filmde oynamıştır. Ardından Necla Nazır ile birlikte başrol oynadığı "Umut Dünyası" adlı filmde yer almıştır. Daha sonra Emel Sayın ile birlikte "Yalancı Yarim" adlı filmde başrol oynamıştır. 1973 yılında Halit Akçatepe ve dönemin çocuk oyuncusu olan Kahraman Kıral ile birlikte "Canım Kardeşim" adlı filmde başrol oynamıştır. Film Yeşilçam'ın klasikleri arasına girmiş ve en iyi dram filmlerinden birisi olmuştur. 1973 yılında son olarak "Bebek Yüzlü" adlı filmde oynamıştır. 1974 yılında vizyona giren "Oh Olsun" filminde Hale Soygazi ile birlikte başrol oynamıştır. Ardından Ömer Lütfi Akad'ın yönettiği "Esir Hayat" filminde Perihan Savaş ile başrol oynamıştır. "Memleketim", "Kanlı Deniz" gibi filmlerde oynadıktan sonra, "Mahçup Delikanlı" ve "Boşver Arkadaş" adlı filmlerde boy göstermiştir. 1975 yılında Yeşilçam'ın en iyi filmlerinden birisi olarak gösterilen ve büyük oyuncu kadrosunun yer aldığı "Mavi Boncuk" adlı filmde yer almıştır. Filmdeki Emel Sayın'ı kaçırma sahnesi ise Yeşilçam'ın akılda kalan büyük sahnelerinden birisi olmuştur. Ardından Yeşilçam'ın gelmiş geçmiş en büyük komedi filmlerinden birisi olarak kabul edilen "Hababam Sınıfı" adlı filmde "Damat Ferit" adlı karakteri canlandırmıştır. Film 1975 yılında gişede hasılat rekoru kırmıştır. Film İmdb adlı internet sitesinde 9.5/10 alarak tarihin en yüksek puanlarından birini almış, büyük başarılara imza atmıştır. Filmdeki her karakter ve her sahne hafızalara kazınmıştır. Filmden Kel Mahmut, Hafize Ana, Güdük Necmi, Damat Ferit, Tulum Hayri, Hayta İsmail, Domdom Ali, Deli Bedri, Badi Ekrem ve Kemal Sunal ile özdeşleşmiş olan İnek Şaban gibi karakterler çıkmıştır. Hababam Sınıfı'nın ardından, "Ateş Böceği" adlı romantik-komedi filminde Necla Nazır ile başrol oynamış, film vizyona girdiğinde büyük başarı göstermiştir. Ardından, "Çapkın Hırsız" ve "Gece Kuşu Zehra" gibi filmlerde başrol oynamıştır. Bu filmlerin ardından 1975 yılında art arda üç romantik-komedi filminde oynamıştır. "Delisin" ve "Evcilik Oyunu" filmlerindeki büyük başarısından sonra Yeşilçam'ın bilinen en iyi romantik-komedi filmlerinden birisi olarak kabul edilen "Ah Nerede" adlı filmde Gülşen Bubikoğlu ile başrol oynamıştır. Film vizyona girdiği dönemde büyük bir hasılat elde etmiştir. 1976 yılında Yeşilçam sinemasının en kalabalık kadrolarından birisi olarak kabul edilen "Bizim Aile" adlı filmde rol almıştır. Film klasikler arasına adını yazdırmıştır ve en iyi Türk filmlerinden birisi olarak tarihe geçmiştir. Aynı yıl "Gizli Kuvvet" ve "Cani" adlı filmlerde oynamıştır. 70'li yıllarda Gülşen Bubikoğlu ile oynadığı romantik-komedi filmleri ile büyük sükse yapmıştır. Bubikoğlu ile "Kader Bağlayınca" adlı bir filmde daha oynamıştır. 1976 yılında son olarak "Öyle Olsun" ve "Aşk Dediğin Laf Değildir" adlı filmlerde rol almıştır. 1976 yılından sonra ciddi bir karar alarak değişme kararı almıştır. Oynadığı romantik-komedi filmleri ile büyük ün kazanmıştır. Romantik-komedi filmlerinin çizgisinden çıkıp daha ciddi filmlerde oynama kararı aldığında henüz 28 yaşındadır. 1977 yılından sonra bıyık bırakarak daha ağır rollerde oynamıştır. 1977 yılında az da olsa yine romantik-komedi ve komedi filmlerinde oynamıştır. Bunlardan ilki 1970'li yıllarda Gülşen Bubikoğlu ile birlikte oynadığı son romantik-komedi filmi "Bizim Kız" adlı film olmuştur. Aynı yıl Öztürk Serengil ve Robert Widmark ile bir komedi filminde rol almıştır. 1970'li yıllarda oynadığı son komedi filmi ve oynadığı son bıyıksız film "Sevgili Dayım" adlı film olmuştur. Bıyıklı olarak oynadığı ilk film "Baraj" adlı dram, gerilim filmi olmuştur. Ardından "Nehir" adlı filmde rol almıştır. 1978 yılında "Şeref Sözü" adlı Perihan Savaş ile oynadığı dram filmi vizyona girmiştir. Daha sonra "Maden" adlı filmde Cüneyt Arkın ile başrol oynamıştır. Film çok büyük başarı elde etmiştir. Yeşilçam tarihinin en iyi filmlerinden birisi olarak kabul edilmiştir. Bu büyük başarının ardından, "Seninle Son Defa" adlı filmde oynamıştır. Filmin bir bölümü Kıbrıs'ta çekilmiştir. Ardından Erden Kıral'ın ilk uzun metrajlı filmi olan "Kanal" adlı filmde oynamıştır. Filmin müzikleri, 1979 yılında Altın Portakal Film Festivali'nde En İyi Müzik Ödülü'nü almıştır. Bu filmden sonra, 1978 yılında çekimlerine başlanan ve 1979 yılında vizyona giren, Zeki Ökten'in en iyi filmlerinden birisi olarak bilinen "Sürü" adlı filmde Melike Demirağ ve Tuncel Kurtiz ile birlikte başrolleri paylaşmıştır. Film büyük yankı uyandırmış ve Yeşilçam'ın en iyi filmleri arasına girmeyi başarmıştır. Film, 12 Ekim 2011 tarihinde düzenlenen Altın Portakal Film Festivali'nde "Geç Gelen Altın Portakallar" gecesinde En İyi Film ödülünü almıştır. Ödülün filmden 31 yıl sonra alınmasının nedeni ise, 12 Eylül Darbesi'nden dolayı 1980 yılında ödül gecesinin düzenlenememesidir. 1978 yılında son olarak "Lekeli Melek" adlı filmde rol almıştır. 1979 yılına gelindiğinde, ilk olarak Atıf Yılmaz'ın yönettiği "Adak" adlı filmde Necla Nazır ile başrol oynamıştır. Ardından, "Demiryol" adlı filmde usta oyuncu Fikret Hakan ile birlikte başrol oynamıştır. Film, Altın Portakal Film Festivali'nde "En İyi Film", "En İyi Yonetmen" (Yavuz Özkan), "En İyi Yardımcı Kadın Oyuncu" (Sevda Tolga) ve "En İyi Erkek Oyuncu" (Fikret Hakan) dalında dört ödül alarak büyük başarı göstermiştir. 1980 yılında 12 Eylül Darbesi'nden dolayı Yeşilçam'da çok az film çekilmekteydi. Tarık Akan, bu nedenle bu yıl içerisinde hiçbir filmde rol almamıştır. 1981 yılında ilk olarak Müjde Ar ile başrol oynadığı "Deli Kan" adlı filmde oynamıştır. Filmin yönetmeni Atıf Yılmaz, filmi Zeyyat Selimoğlu'nun 1976 yılında yayınlanan "Deprem" adlı hikâye kitabından uyarlamıştır. Ardından, "Herhangi Bir Kadın" adlı filmde yer almıştır. Bu filmden sonra Yılmaz Güney ve Şerif Gören'in birlikte yönetmenliğini üstlendiği Yeşilçam'ın gelmiş geçmiş en iyi filmlerinden birisi olan "Yol" adlı filmde Şerif Sezer ile birlikte başrol oynamıştır. Film, senaryo aşamasındayken adı "Bayram" olarak belirlenmiş, fakat sonradan değiştirilmiştir. Film 1982 yılında dünyanın en prestijli ödül törenlerinden birisi olarak kabul edilen Cannes Film Festivali'nde en büyük ödül olan Altın Palmiye'yi alarak Türkiye'ye bir ilki yaşatmıştır. Film dünya çapında gösterime girmiştir. Tarık Akan, Cannes'a "En İyi Erkek Oyunu" dalında aday gösterilmiştir. Filmi, 1983 yılından sonra izlemek yasaklanmıştır. Fakat, 1999 yılında İmaj stüdyoları tarafından tekrar restore edilerek aynı yılın Şubat ayında gösterime girmiştir. 1982 yılında Nazmi Özer'in "Arkadaşım" adlı filminde oynamıştır. Daha sonra, Fatma Girik ile birlikte başrollerini paylaştığı "Kaçak" adlı filmde oynamıştır. Filmin ilk versiyonunu 1962 yılında Ömer Lütfi Akad, "Üç Tekerlekli Bisikler" adıyla çekmiştir. 1983 yılında ilk olarak "Derman" adlı filmde Hülya Koçyiğit ile birlikte başrol oynamıştır. Ardından, "Çocuklar Çiçektir" ve "Gecenin Sonu" gibi filmlerde rol aldıktan sonra, "Beyaz Ölüm" adlı polisiye-suç filminde Ahu Tuğba ile başrol oynamıştır. 1984 yılında ilk olarak Zeki Ökten'in yönettiği "Pehlivan" adlı filmde oynamıştır. Akan, bu filmdeki performansı ile 21. Altın Portakal Film Festivali'nde "En İyi Erkek Oyuncu" ödülünü kazanmıştır. Sonra, oyuncu kadrosunda Ahu Tuğba, Nuri Alço, Diler Saraç ve Şemsi İnkaya gibi isimlerin bulunduğu "Yosma" adlı filmde oynamıştır. Ardından, "Damga" ve "Kayıp Kızlar" adlı filmlerde oynamıştır. 1984 senesinde oynadığı son film, 70'li yıllarda oynadığı her filmle olay olduğu partneri Gülşen Bubikoğlu ile birlikte "Alev Alev" filmiyle olmuştur. Filmin bir diğer başrol oyuncusu ise usta aktör Cüneyt Arkın olmuştur. 1985 yılında Muammer Özer'in yönettiği "Bir Avuç Cennet" adlı filmde Hale Soygazi ile birlikte başrol oynamıştır. Türkiye-İsveç ortak yapımı olan film yurt içi ve yurt dışında toplam beş ödül kazanmıştır. Bunlardan birisi "İsveç Göçmen Filmleri Festivali", Özel Ödülü'dür. Filmin ardından, 1985 yılında oynadığı ikinci film "Kan" adlı filmde "Haydar Ali" rolünü canlandırmıştır. Daha sonra, Hülya Avşar'la birlikte başrol oynadığı "Tele Kızlar" adlı filmde "Şahin" karakterini canlandırmıştır. 1985 yılında son olarak "Son Darbe" ve "Paramparça" adlı filmlerde oynamıştır. 1986 yılında "Halkalı Köfte", "Adem ile Havva", "Acı Dünyalar", "Ses" ve "Kıskıvrak" gibi filmlerde oynadıktan sonra, Erdal Özyağcılar ve Oya Aydoğan ile birlikte başrol oynadığı "Beyoğlu'nun Arka Yakası" adlı filmde oynamıştır. 1987 yılı içerisinde "Yağmur Kaçakları", "Skandal", "Su Da Yanar" gibi çeşitli filmlerde oynamıştır. Fakat aynı yıl oynadığı "Çark" adlı film çok büyük bir çıkış yapmıştır. İşçi sınıfının en örgütsüz ve en çok ezilen kesimlerinin yaşantısına ışık tutan özelliğiyle dönemin en dikkat çekici filmlerinden birisi olmuştur. 1987 yılında son olarak "Kızımın Kanı" adlı filmde oynamıştır. 1988 yılında sadece üç filmde rol almıştır. Bunlar "El Kapıları", "Dönüş" ve "Üçüncü Göz" adlı filmlerdir. 1989 yılında "İkili Oyunlar", "İsa, Musa, Meryem", "Leyla ile Mecnun" ve "Kimlik" adlı filmlerde oynamıştır, bunlardan en çok ses getireni Meral Konrat ile birlikte oynadığı "İsa, Musa, Meryem" filmi olmuştur. 1990'lı yıllarda daha az sinema filmlerinde yer almıştır. 1990 yılında "Bir Küçük Bulut", "Devlerin Ölümü" ve "Berdei" gibi filmlerde oynadıktan sonra aynı yıl oynadığı son film "Karartma Geceli" adlı filmde Nurseli İdiz ile birlikte başrol oynamıştır. Rıfat Ilgaz'ın aynı adlı eserinden sinemaya uyarlanan film 1991 senesinde senesinde yut içinde ve yurt dışında birçok ödül almıştır. 1991 yılında "Bir Kadın Düşmanı" ve "Uzun İnce Bir Yol" adlı filmlerde oynadıktan sonra, aynı yıl oynadığı "Siyabend ile Heco" adlı, iki kürt gencin aşk yaşamını anlatan filmde bir kez daha dikkatleri üzerine çekmiştir. 1992 yılında hiçbir filmde oynamamış, fakat ilk kez bir televizyon dizisinde rol almıştır. "Taşların Sırrı" adlı dizide "Kuray" adlı karakteri canlandırmıştır. Dizi Star'da yayınlanmıştır. 1993 yılında ise ne TV dizisinde ne de sinema filminde oynamamıştır. 1994 yılına gelindiğinde "Yolcu" ve "Çözülmeler" adlı iki sinema filminde oynamıştır. 1995 yılında ise beş yönetmene ait beş kısa filmden oluşan "Aşk Üzerine Söylenmemiş Her Şey" adlı filmde rol almıştır. 1996 yılında hiçbir filmde rol almayan oyuncu, 1997 yılında bir yıllık bir sürenin ardından "Mektup" ve "Antika Talanı" adlı iki filmde oynamıştır. 1998 senesinde de hiçbir filmde rol almamıştır. 1999 yılında ilk olarak "Hayal Kurma Oyunları" adlı filmde Ayşegül Aldinç ile başrol oynamıştır. Ardından aynı sene oynadığı 1980 darbesinin bir aile üzerindeki etkisini anlatan "Eylül Fırtınası" adlı filmde Zara, Nejat İşler, Hazım Körmükçü, Kutay Özcan ve Deniz Türkali ile beraber oynamıştır. 2000 ve 2002 yılları arasında oyunculuğa ara veren Akan, 2002 yılında tekrar beyaz perdeye geri dönmüştür. İlk olarak "Gülüm" adlı filmde oynamış, daha sonra "Abdülhamid Düşerken" adlı, kadrosunda büyük oyuncuların yer aldığı ve Yeşilçam tarihinin 1 milyon doları aşan bütçesiyle o zamana kadar çekilmiş en pahalı filminde oynamıştır. Ardından TRT 1'de yayınlanan gençlik dizisi "Koçum Benim"de başrol oynamıştır. Koçum Benim adlı dizisi devam ederken, 2001 yılında çekilen "Vizontele" adında klasik olmuş olan filmin, 2004 yılında çekilen ikinci filmi "Vizontele Tuuba" adlı filmde "Güner Sernikli" adlı karakteri canlandırmıştır. Aynı yıl "Koçum Benim" adlı dizisi bittikten sonra "Gece Yürüyüşü" adlı televizyon dizisinde oynamış fakat dizi fazla sürmemiştir. 2006 yılında "Ankara Cinayeti" adlı filmde oynamıştır. Aynı yıl dördüncü televizyon dizisi olan "Ahh İstanbul" adlı dizide oynamıştır, fakat bu dizisi de fazla sürmemiştir. Oyunculuğa iki yıl ara veren Tarık Akan, 2009 yılında "Şerif Sezer" ile birlikte "Yol" filminin ardından "Deli Deli Olma" adlı sinema filminde oynamıştır. Film iyi bir hasılat elde etmiştir. Filmde Akan'ın gençliğini büyük oğlu Barış Zeki Üregül oynamıştır. 1986 yılında Yasemin Erkut ile evlenen oyuncunun aynı yıl Barış Zeki Üregül adlı oğlu dünyaya gelmiştir. İki yıl sonra, 1988 yılında Yaşar Özgür Üregül ve Özlem Üregül adındaki ikiz çocukları dünyaya gelmiştir. Oyuncu, evlendikten dört yıl sonra 1989 yılında boşanmıştır. 1990 yılında, Acun Günay ile birlikte yaşamaya başlamıştır ve birliktelikleri vefatına kadar devam etmiştir. Akan'ın, ilk çocuğu olan Barış Zeki Üregül 2009 yılında Tarık Akan'ın da oynadığı "Deli Deli Olma" adlı filmde babasının gençliğini oynayarak oyunculuk hayatına atılmıştır. Akciğer kanseri olan Akan, tedavisini İstanbul'da sürdürmekteyken 16 Eylül 2016 tarihinde hayatını kaybetti. Cenazesi için 18 Eylül 2016 tarihinde Muhsin Ertuğrul Tiyatrosu'nda düzenlenen anma etkinliği sonrasında, Teşvikiye Camii'nde kılınan cenaze namazının ardından Bakırköy Mezarlığı'na defnedildi. Tarık Akan, siyasi görüşünü şu ifadeler ile açıklamaktadır. "Sanatçı dediğin andan itibaren; dünyaya bakışı, yaşamı, görüşleri, her şeyi politiktir. Bu politik düşünce hiçbir zaman gerici, muhafazakâr, tutucu bir politika değildir." 1978 yılından itibaren Maden filmi ile sosyal mesaj içerikli filmlerde ağırlıklı rol almaya başladı. Özellikle, Yılmaz Güney'in projeleri olan "Sürü" ve "Yol" filmleri ile politik filmlerde oynayabileceğini göstermiştir. Türkiye Cumhuriyeti tarihinde yaşanan darbelere ilişkin "27 Mayıs ve 28 Şubat darbe değildir. Birincisi önümüzü açtı, yeni düşüncelerle tanışmamızı sağladı. Çünkü laik Cumhuriyet'ten uzaklaşmamızın önünü kapattı. 1971 darbe teşebbüsü ve 1980 Darbesi faşist darbelerdir. Türkiye'yi bugünkü noktaya taşıyan hareketler. 1980 son vuruştur emperyalizm için. TSK bu ülkenin her şeye rağmen en önemli kurumu." ifadelerinde bulunmuştur. 1979 yılında İzmir'de Nâzım Hikmet'in doğum yıl dönümüne katılmak ve Barış Derneği’ne üye olmak suçlarından yine yargılanır. Spor salonunda yapılan o doğum yıl dönümüne binlerce insan katılmışken bir tek Tarık Akan'a dava açılmıştır. 1987 yılında davadan beraat etmiştir. Tarık Akan, 1980 darbesinden sonra, Almanya'da yaptığı bir konuşma sonrası yurda dönüşünde tutuklandı ve 2,5 ay ceza evinde kaldıktan sonra 31 Mart 1982’de beraat etmiştir. 2013 yılında yapılan Gezi Parkı protestoları destek vermek için protestolara iştirak etmiştir. Tarık Akan 12 Eylül Darbesi'nin ardından Almanya'daki konuşmasından ötürü tutuklanarak cezaevinde kaldığı süreyi ve yargılama sürecini kaleme aldı. Dönemin önemli olaylarına da değindiği anı kitabı ilk kez 2002'de yayımlanmış ve daha sonra da onlarca yeni baskıları yapılmıştı. Kitabın bir bölümünde de Yol filminin yapım öyküsüne yer verilmiştir. Akan, toplam 111 filmde ve 4 televizyon dizisinde oynamıştır. Roberto Ayala Roberto Ayala (d. 14 Nisan 1973), Arjantinli eski millÃ® futbolcudur. Savunmada görev yapan Ayala en son Racing takımının formasını giydi. Ayala daha önce de Ferrocarril Oeste (1991-94), River Plate (1994-95), Napoli (1995-98), ve AC Milan (1998-2000) takımlarının formalarını giymişti. Ayala Arjantin millî futbol takımının 1998, 2002 ve 2006 FIFA Dünya Kupası kadrolarında yer aldı. Ayrıca 1996 ve 2004 Olimpiyat Oyunları'nda da kadrodaydı. Sekiz Aşamalı Asil Yol Sekiz Katlı Asil Yol (Pāli: Ariyo aṭṭhaṅgiko maggo, Sanskrit: Ārya 'ṣṭāṅga mārgaḥ (आर्याष्टाङ्गो मार्गो), Budizm'de acıları sona erdiren yol olarak kabul edilir. Gautama Buddha'ya atfedilen Dört Asil Hakikat öğretisinin dördüncüsüdür. Budist inancına göre acıdan ve ızdıraptan kurtulmak için 8 aşamalı yol izlenmelidir. Gerek Theravada okulunun Pali Derlemesi'nde, gerekse Çin Budizmin'ne ait Agama Derlemesi'nde bulunan yazmalarda Sekiz Aşamalı Asil Yolun Gotama Buda tarafından aydınlanma arayışı sırasında yeniden keşfedildiği söylenmektedir. Buna göre Sekiz Aşamalı Asil Yol, kişiyi uyanış ve özgürleşmeye götüren bir yöntem olarak daha önce gelmiş tüm Budalar tarafında uygulanmıştır. Buda daha sonra takipçilerinin de aydınlanmaları için onlara bu yolu öğretmiştir. Genel olarak Sekiz Aşamalı yol üç kümeye ayrılarak açıklanmaktadır. Buna göre ilk iki aşama, Doğru Görüş ve Doğru Niyet bilgelikle ilgili, Doğru Söz, Doğru Eylem ve Doğru Kazanç ahlakla ilgili, Doğru Çaba, Doğru Dikkat ve Doğru Konsantrasyon ise konsantrasyon ile ilgili olan aşamalar olarak sınıflandırılır. Gerçek Bilgelik; cehaletten uyanmayı öğütleyen Budizm öğretilerinin amacı niteliğindedir. Bu grupta yer alan her iki basamak da yararlı bilgi ve ruhsal davranışa gönderme yapmaktadır. Gerçek Bilgi, Dört Yüce Gerçek’ten biri olan “ıstırap” kavramını ve beraberinde bu kavramın içinde yer alan ıstırabın oluşması, nedenleri ve ıstıraptan kurtulma yolları gibi kavramların da anlaşılmasıdır. Diğer bir deyişle; gerçek bilgi tüm Budizm öğretilerinin özünü anlamaktır. Gerçek bilgi; istikrarsızlık, ıstırap ve benliğe sahip olmama gibi fiziksel ve psikolojik olan varlık özelliklerini ele alır. Aynı zamanda Gerçek Bilgi, uyanış (Nirvana) ve yeniden doğum döngüsü (Samsara) gibi Budizm Öğretilerinin nedenini açıklar. Ele aldığı diğer bir konu ise; faydalı ve faydasız kasti davranışları anlatan “Karma Prensibi”dir. “Doğru Zihniyet”; kinden arınma, zararsız olma düşüncesini benimsemektedir. “Doğru Zihniyet” anlayışı düşüncelerin hırstan, nefretten arınarak sonsuz bir açıklığa, cömertliğe sahip olmasıyla kazanılır. “Doğru Zihniyet” anlayışının diğer bir anlamı ise, Zen rahiplerinin düşünce dünyasını arındırma istekleri olarak kabul edilebilir. Bu anlayış, iyi düşüncelerin insana faydalı olacağını, kötü düşüncelerin ise, aksine acı ve olumsuzluk getireceğini savunur. “Güzel Ahlak” anlayışı, erdemli insan olma kurallarını belirler. Bu anlayış, Karma Prensibi’nden sonra benimsenen yararlı (Kusala) davranış türlerini de kapsar. Bu anlayışa göre, erdemli olmayan davranışlar zararlıdır ve ıstıraba (Dukkha) neden olur. “Doğru Söz” anlayışında anlatılmak istenen insanların yalan, iftira, hakaret ve boş konuşmadan uzak durması gerektiğidir. İnsanlar sadece yararlı diye adlandırılan eylemlerde bulunmalıdır. “Doğru Zihniyet” anlayışında olduğu gibi “Doğru Söz” anlayışında da yararlı-zararlı, gerekli-gereksiz, doğru-yanlış gibi kavramlar söz konusudur. Bu anlayışta, gerçekler doğru zamanda, doğru yerde saf bir düşünceyle söyleniyorsa iyi bir davranış sergilenmiş olur. “Doğru Davranış” anlayışı; öldürmekten, hırsızlıktan ve doğru yoldan çıkmadan uzak durmayı önerir. “Doğru Davranış” Budizm erdemlerinden biridir. Bu anlayışa göre; herhangi bir eylemde bulunurken şikayet etmekten kaçınılmalıdır. Yapılan eylemin bireyin kendine ve başkalarına mutlaka bir yararı dokunmalıdır. “Doğru Yaşam Biçimi” anlayışı, bu anlayışın dışında kalan tüm dünyevi uğraşılardan vazgeçmekle benimsenmiş olur. Söz konusu bu uğraşılar, Budist olmaya aday birinin yapamayacağı, ancak insanların yaptığı eylemlerdir. Silah, evcil hayvan, et, alkol ürünleri, uyuşturucu madde ticareti bu eylemlere örnek gösterilebilir. Başka bir deyişle, “Doğru Yaşam Biçimi” diğer canlılara zarar vermeden Sekiz Asil Yol anlayışına uygun bir biçimde hayata devam etmektir. Konsantrasyon, Sekiz Asil Yol öğretisinin amaçlarından biridir. Ruhsal eğitim ya da meditasyon olarak da adlandırılabilir. “Gerçek Çaba” kavramı bedenle ilişkilendirilir. Nefes alma, yürüme, durma v.b bedensel eylemlerde tam anlamıyla emin olma anlayışıdır. Nefse, duygulara ve tüm düşünsel eylemlere karşı emin olma söz konusudur. İnsanın kendini kontrol edebilmesi için, kendinden emin, kendine hâkim olması gerekir. İnsanın “iç” dikkati, ruhsal hareketliliği sınar. Kendine hâkim olabilme, duygularını durağan hale getirebilme ve emin olmayla gerçekleşir. İnsanın “dış” dikkati; geçmişi düşünmekte, geleceğin zevkine ve sefasına kapılmakta değil; şimdi de olmalıdır. “Doğru Konsantrasyon”; içsel huzuru bozan duygu ve düşünceleri kontrol edebilme yeteneğiyle gerçekleştirilir. Budizm’in temel parçası olan konsantrasyon ve ruhu kontrol edebilme bu anlayışı tanımlar. “Doğru Konsantrasyon”u sağlamak için Budist okulları birçok yöntem ve teknik geliştirmişlerdir. Meditasyonda konsantrasyonu sağlamanın tek yolu doğru nefes almadır. Bu şekilde insan ruhu ve düşünceleri arınır ve huzura kavuşur. “Doğru, gerçek” kavramı, her basamağın ilk kelimesi olarak kullanılan “sammā” sözcüğünün tam karşılığıdır. Karl Eugen Neumann, Nyanaponika, Kurt Schmidt, Wilhelm Geiger, Klaus Mylius, Ajahn Buddhadosa gibi çevirmenler “sammā” sözcüğünü “doğru, gerçek” olarak çevirmişlerdir. Bu kavram aslında özünde tam anlamıyla “Buda”ya olan bağlılığı taşır. Tam, eksiksiz aydınlanma kavramı, bu kelimenin anlamının altında yatmaktadır. Bu kavramla başlayan her bir basamak Budizm anlayışının özünü oluşturmaktadır. Budist rahipler ve takipçiler tarafından uygulanan beş temel ahlak kuralı şunlardır: Sekiz Asil Yol, özellikle gündelik ve mesleki davranışlar konusunda Budist olma yolunda ilerleyenler için koyulan diğer erdem kurallarına atıfta bulunmaktadır. Budist rahipler ve rahibeler, her alanda etkili olan Budizm kurallarına uymak zorundadırlar. Budizm’de önemli bir yeri olan dört yüce durum, erdemli olma konusunda uygulama niteliği taşımaktadır. Levreksiler Levreksiler (Perciformes), bütün balık türlerinin %40'ını içeren büyük bir balık takımıdır. Dünyanın her yerinde tatlı ve tuzlu suda yaşayan türleri bulunur. Kuzey yarımküre, Asya, Avrupa ve Kuzey Amerika'da yaşayan türleri bulunur. Çok yırtıcıdırlar. Bulundukları göllerde diğer balıkları kısa zamanda tüketebilirler. Etleri lezzetli ve ekonomiktir. Türkiye içsularında 8 türü bulunmaktadır. Toyota Corolla , Japon otomobil üreticisi Toyota tarafından üretilen kompakt (C segment) sınıf otomobildir. Üretilmeye başlandığı 1966 yılından günümüze kadar 11 nesildir. 32 milyonu aşkın üretim adediyle dünyanın en çok satan otomobili olma unvanını elinde tutmaktadır. 2007 yılı içerisinde 9. nesli ile yollara çıkan "Corolla"; sedan, station wagon (Corolla Family), hatchback (artık Auris adıyla) ve minivan (Corolla Verso) olmak üzere dört farklı karoser tipinde üretilmektedir. 9. neslinde sedan, station wagon ve minivan versiyonları Türkiye'de üretilip üç ve beş kapılı hatchback versiyonları Toyota'nın İngiltere'deki fabrikasında üretilen modelin 2007'de 10. nesli piyasaya çıktı. 2011 yılında 10. nesil Corolla makyajlanmıştır. 2013 yılında 11. nesil Corolla satışa sunulmuştur. Japonya'da sedan karoseri Axio ismiyle satılmaktadır. Corolla ve otomobilin hatchback modeli olan Auris'te Türkiye ve İngiltere'nin fabrikalarında üretilmektedir. 1.33 Dual VVT-i (Benzin), 1.6 Valvematic (Benzin) ve 1.4D-4D (Dizel) olmak üzere üç farklı motor seçeneği vardır. Opsiyonel olarak Life, Touch, Active, Advance ve Premium olarak 5 farklı donanım seçeneğiyle satılmaktadır. Bu sınıflar aksesuar ve ergonomi olarak içinde pek çok farklı özelliği barındırır. Düz vites seçeneğinin yanında, MultiMode vites seçeneği de mevcuttur. Böylelikle araç hem düz, hem de otomatik vitesli olarak kullanılabilir. MultiMode vites, dizel Corolla'da direksiyon arkasındaki kulaklardan da vites değişimi yapılabilmektedir. Toyota Avensis 1998'in başında Toyotayı orta sınıfta temsil eden "Avensis" modeli firmanın İngiltere'deki fabrikasında üretilmektedir."Avensis",1998-2018 yazında Türkiye'ye gelmiştir. Avrupa'da diz hava yastığına sahip ilk otomobil olma gibi ayrıcalıklı bir unvana sahiptir. 2003'ün başında araç yenilendi. Başarılı satış rakamlarına sahip olan model uluslararası geçerliliği olan Euro Ncap (European New Car Assessment Programme)'in düzenlediği çarpışma testlerinden tam puan alarak sınıfının en güvenli otomobili olduğunu kanıtlamıştır. 3.nesil Avensis Türkiye'de satışa sunulmuştur. Toyota Yaris Toyota Yaris, Japon otomobil üreticisi Toyota tarafından 1998 yılından itibaren üretilen B segmenti bir otomobildir. Japonya'da Toyota Vitz adıyla satılmaktadır. Yaris ismi "Harites" 'in tekil hali olan "Harit" kelimesinden türemiştir ve Yunan mitolojisinde güzellik ve zarafet tanrıçasından adını alır. Türkiye'de Life, Fun, Fun Special, Style, Style X-Trend, Hybrid Cool, Hybrid Spirit ve Hybrid Spirit X-Trend donanım ve motor seçenekleriyle satılmaktadır. İlk nesli 1999-2005 yılları arasında satılan pazarlara bağlı olarak "Yaris" veya "Echo" adı ile satılmıştır. İlk nesil Yaris, Avrupa'daki Toyota ED2 stüdyosunda Sotoris Kovos tarafından tasarlanmıştır. İlk olarak, 1997 yılında yapılmış olan Frankfurt Otomobil Fuarında "Funtime" (Eğlence vakti) adıyla konsept olarak sunulmuştur. 1998 yılında Yılın Japon Otomobili ödülünü almıştır. 2000 yılında çift hava yastıklı XP10 serisine Euro NCAP çarpışma testi yapıldı ve yetişkin yolcu koruma derecelendirmesinde 37 puandan 29, beş yıldız üzerinden dört yıldız aldı. 2002 öncesi modelde yaya güvenliği derecelendirmesinde dört yıldız üzerinden iki yıldız ve 13 puan aldı. Temmuz 2004'te, ANCAP XP10'u yalnızca sürücü hava yastıklı olarak denedi ve derecelendirmede 37 üzerinden 23.64 veya beş yıldız üzerinden üç yıldız verdi. Monash Üniversitesi'nin "İkinci El Araç Güvenlik Derecelendirmeleri" (UCSR)' nin 2010 baskısına göre bir kaza durumunda XP10'un yolcular için "zayıf" güvenlik koruması olduğunu ve (beş yıldız üzerinden iki yıldız) sağladığını buldu. İkinci nesil Yaris, Japonya'nın aksine, Toyota Motor Avrupa tarafından tasarlanmıştır. İkinci nesil modelleri 2005 yılından itibaren bütün dünyaya "Yaris" adıyla satılmıştır. Türkiye'de 2011 yılından itibaren üçüncü nesile geçiş yapılsa da, bazı pazarlarda 2013 yılına kadar üretimine devam edilmiştir. Üçüncü nesil Yaris, 2010 yılının ortalarında, hibrit modeli ise 2012 yılında Cenevre Otomobil Fuarında tanıtılmıştır. İç ve dış kısmı yeniden tasarlanan Yaris'in ön camında tek silecek yer almaktadır. 2014 yılında makyajlanmış ve Toyota'nın yeni tasarım diline uyum sağlamıştır. Halter Halter, iki tarafında ağırlıklar olan bir demir çubuğun (bar) koparma ve silkme hareketleri ile havaya kaldırılıp başının üstünde dirseklerini kırmadan tutarak yapılan bir spor dalıdır. Halter sporu müsabakaları koparma ve silkme olarak iki hareketten oluşur. Koparma'da sporcu halteri tek seferde kaldırır, hakem işaretine kadar başının üstünde dirseklerini kırmadan tutar. Silkme'de ise omuzları üzerinde ağırlığı kısa süre tartar ve daha sonra yukarı kaldırır. Halter de tekniğin yanı sıra özellikle hız, güç, koordinasyon ve hareketlilik başarıyı getirir. Olimpik halter bir kenar spor dalı olarak sınıflandırılabilse bile, kısa mesafe koşucuları ve gülle atıcıları gibi birçok yüksek performans sporcusu, hızlı güç yönleri sebebiyle antrenman programlarında buradaki egzersiz hareketlerini kullanmaktadırlar. Halter, 19. Yüzyılın sonlarında bir spor dalı olarak ortaya çıkmıştır. 1880 den itibaren birçok şehirde ağır atletizm spor kulüpleri açılmaya başlanmıştır. Bunun üzerine 1891 de Alman Atletizm Spor Federasyonu (AASF) kurulmuştur. 1891 den beri Dünya şampiyonaları düzenlenmektedir. O zamanlar altı ulustan yedi katılımcı ile. 1896’dan beri halter, aralar olsa da Olimpiyat oyunlarının bir parçası. 1896 ve 1904 yıllarında tek ve çift kollu silkme hareketi programa dahildi fakat herhangi bir sıklet dağılımı olmadan. 1920 de tek kollu koparma hareketi ikisi hareket ile birlikte 5 farklı sıklet kategorisinden oluşan bir üçlü yarışa(müsabaka) tamamlamıştır. 1924 olimpiyatlarında bu çift kollu baskılama, koparma, silkmeden ve tek kollu koparma ve silkmeden oluşan beşli yarışla(müsabaka) değiştirilmiştir. 1928 den itibaren tek kollu disiplinler bırakılıp 1972 ye kadar koparma ve silkmeden oluşan çift kollu üçlü yarışmalar yapıldı fakat ulusal şampiyonalarda tek kollu disiplinlerde beşli yarışmalarda bu bir süre daha sürdürülmüştür. 2000 yılında Sidney de ilk kez kadınlarda halter olimpiyat programına dahil edilmiştir ve 1987 den bu yana kadınlar kategorisinde dünya şampiyonaları düzenlenmektedir. Tek kollu koparma ve silkme aslında çift kollu ile kıyaslandığında es değerdir. Tek kollu koparmada bar tek harekette başının üstüne kaldırılmalıdır tek kollu silkmede ise bar ilk önce omuza alınır ve ikinci hareketinde ise