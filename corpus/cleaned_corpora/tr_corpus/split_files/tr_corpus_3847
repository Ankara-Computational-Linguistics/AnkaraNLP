toplam nüfusu 5,781'dir. Şehir Connecticut Nehri kıyısında yer almaktadır. 15 Mart 2010 tarihinde yapılan bir nüfus sayımına göre şehrin nüfusunun 30,978 kişi, 14,977 ev ve 9,478 aileden oluştuğu tespit edilmiştir. Şehirdeki nüfus dağılımının ise de 64.0% Beyaz, 33.0% Afrikan Amerikan, 0.1% Yerli Amerikan, 1.2% Asyalı, 0.6%'sının ise de diğer halklardan oluştuğu tespit edilmiştir. Cynthiana, Kentucky Cynthiana ABD'nin Kentucky eyaletine bağl Harrison ilçesinin merkezi olan şehirdir. Şehrin nüfusu 2010 sayımına göre 6,402'dir Y RNA Y RNA lar küçük kodlama yapmayan RNA'lardır. Küçük kodlamayan RNA'lar ökaryotik hücrelerde çeşitli işlevleri yerine getirirler ve hücreler arasında dolaşarak sinyal molekülleri olarak işlev görürler. Memelilerde çok sayıda küçük RNA'nın kanda dolaştığı bulunmuştur. Sağlıklı yetişkin insan serumunda 27 nt ve 30-33 nt uzunluklarında YRNA parçaları bulunabilir. YRNA parçaları, insan serumunda bulunan tüm küçük RNA'ların (miRNA'lar dahil) büyük bir kısmını oluşturur. Ayrıca plazmada bulunur, eksosomlarda veya mikro-gözeneklerde yoktur ve 100-300 kDa arasında bir kütle ile kompleksin bir parçası olarak dolaşırlar. Antisens rna Antisens RNA (asRNA), bir hücrede mRNA dizgisini tamamlayan tek sarmallı RNA. Antisens RNA çeviri mekanizmalarını fiziksel olarak engelleyerek tamamlayıcı bir mRNA'nın translasyonunu engellemek için bir hücreye sokulabilir. Antisens RNA'nın etkileri, RNA girişiminin (RNAi) etkileriyle ilişkilidir. Ökaryotlarda bulunan RNAi süreci, anti-sense RNA'nın ekspresyonundan sonra anti-sense iplikçiklerinin hedef transkripte baz eşleştirmesiyle oluşturulabilen çift iplikli RNA fragmanları tarafından başlatılır. Ready to Die Ready to Die, Amerikalı hip hop sanatçısı The Notorious B.I.G.'nin ilk stüdyo albümü. 13 Eylül 1994'te Bad Boy Records etiketiyle yayınlandı. Bad Boy Records plak şirketinden çıkan ilk albüm olan "Ready to Die"ın prodüktörlüğünü Sean "Puffy" Combs, Easy Mo Bee, Chucky Thompson, DJ Premier ve Lord Finesse gibi isimler üstlendi. Albümün kayıtları 1993 ve 1994 yıllarında New York'taki The Hit Factory ve D&D Stüdyoları'nda gerçekleşti. Kısmen otobiyografik bir albüm olan "Ready to Die", B.I.G.'nin genç bir suçlu olarak yaşadığı tecrübeleri konu edinmektedir. Aynı zamanda, ikinci albümü "Life After Death"in (1997) yayınlanmasından günler önce uğradığı silahlı saldırı sonucu hayatını kaybeden B.I.G.'nin sağlığında yayınladığı tek albümüdür. "Ready to Die", yayınlandığı dönemde dikkat çekici satış başarısı elde ederek iki aylık bir sürede altın plak kazandı. Albüm, 19 Ekim 1999 itibarıyla dört platin plak sahibidir. Batı Yakası hip hop'ın müzik piyasasına hâkim olduğu dönemde Doğu Yakası'nı canlandıran albümlerden biri oldu. Albümden çıkan ikinci single "Big Poppa", 1996 Grammy Ödülleri'nde En İyi Solo Rap Performansı ödülüne aday gösterildi. "Ready to Die", müzik eleştirmenlerince tüm zamanların en iyi hip hop albümlerinden biri ve 1990'lı yılların en iyi albümlerinden biri olarak kabul edilmektedir. Gibralfaro Gibralfaro veya Gibralfaro Tepesi İspanya'nın Málaga şehrinde yer alan bir tepedir. Málaga Dağları'nın bir parçası olup 130 metreye kadar yükselmektedir. Tepenin en üst kısmında Málaga şehri ve Akdeniz'in kuşbakışı görülebileceği Gibralfaro Kalesi yer almaktadır. Felix Hamrin Felix Teodor Hamrin (14 Ocak 1875 – 27 Kasım 1937), İsveçli siyasetçi. Özgür Fikirli Halk Partisi Başkanı idi. 6 Ağustos - 24 Eylül 1932 tarihleri arasında İsveç Başbakanı olarak görev yapmıştır. Kalmar'daki Mönsterås'ta doğdu. Babası deri satıcısıydı. 1900'de Elizabeth "Lizzie" Pennycook'la evlendi. Birlikte yedi çocuğu oldu. Göteborg'daki bir iş okulunda okuduktan sonra, Jönköping'de 1903-1930 yılları arasında toptancılık yaptı. 37 yaşında, genç bir yaşta Riksdag'a girdi ve Carl Gustaf Ekman'ın yanında 1926-1928 yılları arasında Ticaret Bakanı, 1930-1932 yılları arasında Maliye Bakanı olarak görev yaptı. Aziz Gall Manastırı Aziz Gall Manastırı, İsviçre'nin St. Gallen kentinde yer alan bir dini komplekstir. Manastır 1983'ten beri UNESCO Dünya Mirasları listesi'ndedir. MÃ¡laga Katedrali Málaga Katedrali (İspanyolca: Catedral de Málaga veya Catedral de la Encarnación veya La Santa Iglesia Catedral Basílica de la Encarnación) İspanya’nın Málaga şehrinde yer alan bir katedraldir. Alkazaba ve Gibralfaro Kalesi’nin yıkılan bölümleri üzerine inşa edilen yapı Diego de Siloe’nun planları baz alınarak Rönesans üslubuna uygun olarak 1528 ile 1782 yılları arasında inşa edilmiştir. Altın Portakal Uluslararası En İyi Senaryo Ödülü Altın Portakal Uluslararası En İyi Senaryo Ödülü, 2015 yılından itibaren Uluslararası Antalya Film Festivali'nin uluslararası en iyi senaryo dalında verilen ödülü. Windows Haritalar Windows Haritalar Microsoft'un web harita hizmeti arama motorudur. Windows 10, Windows 10 Mobile, Xbox One ve Microsoft HoloLens için Evrensel Windows Platformu uygulamaları olarak kullanılabilir. HERE WeGo haritaları ve Microsoft Corporation görüntülerini ve yol haritalarını kullanır. Haritalama servisi Microsoft ve Here haritaları tarafından yapıldı. Bazı özellikler, yollarla sokak isimleri içeren klasik stil haritalarını görüntülemeyi içerir. Binalar ve parkların "3D" görüntülemesi için yeteneği vardır. Bu program aynı zamanda Bing Haritaların kamu şehir, eyalet veya ülke yolunun panoramik fotoğraflarını görüntüleyen "Streetside" özelliğini de içerir. Kullanıcılar Windows hesaplarında Microsoft hesaplarıyla oturum açabilir ve favorileri ve yol tariflerini senkronize edebilirler. Kullanıcılar ayrıca çevrimdışı farklı bölgelerin, ülkelerin, eyaletlerin veya bölgelerin haritalarını indirebilir ve çevrimdışı olduğunuzu bildiklerinde çevrimdışı olarak kullanabilirler. Diğer özellikler doğrudan Bing Haritalar'dan gelir. Windows Haritalar / Bing Haritaları, Microsoft MapPoint ve Microsoft Research Maps gibi mevcut Microsoft teknolojilerini temel almıştır. Windows Haritalar ilk olarak Windows phone 7.5'te uygulanmıştır ve Windows Phone 8.1'de yeni özelliklerle güncellenmiştir. Haritalar uygulaması, Logo görünümlü Mor bir kâğıt haritasında yer aldı ve Windows 10 Mobile sürümü gibi özelliklere sahipti, Ancak Windows Metro stili uygulamalarında kullandı. Daha sonra Windows Haritalar Windows 10 Mobile'de bir hedef işaretçisine Logo da dahil olmak üzere.haritaların düzenini değiştirdi. Temmuz 2010 yılında, Microsoft ve yüksek çözünürlüklü dünya görüntüleri çözümlerinin önde gelen küresel içerik sağlayıcısı DigitalGlobe, şirketin Gelişmiş Ortho Hava Programın ilk görüntülerinin koleksiyonunu duyurdu. Altın Portakal Uluslararası En İyi Müzik Ödülü Altın Portakal Uluslararası En İyi Müzik Ödülü, 2015 yılından itibaren Uluslararası Antalya Film Festivali'nin "uluslararası en iyi müzik" dalında verilen ödülü. Euridice Axen Euridice Axen (d. 20 Eylül 1980) bir İtalyan aktris. MSX MSX, 16 Haziran 1983'te Microsoft ve ASCII Corporation tarafından geliştirilen bir standartlaştırılmış ev bilgisayarıdır. Sistem tak ve çalıştır olarak tasarlandığından dolayı uzantıları kurmak için donanıma veya yazılıma herhangi bir müdahalede bulunulmasına gerek duyulmadı. MSX tabanlı bilgisayarlar nadiren Amerika'da piyasaya sürüldü, ancak Asya, Güney Amerika ve Avrupa ülkelerinde oldukça popülerdi. Ayrıca Konami, Sega, Compile, Falcom ve Hudson Soft gibi büyük Japon oyun stüdyolarının önemli platformlarından biriydi. Komünist rejimler altındaki katliamlar Yirminci yüzyılda komünist rejimler altında katliamlar yapılmıştır.Tahmin etmekte kullanılan yönteme göre katliamlarda ölenlerin sayısı oldukça büyük farklılıklar göstermektedir. Akademik araştırmalar tek bir toplum içinde katliamların nedeni üzerine odaklaşır ancak katliamların bazı ortak sebepleri olduğuna dair iddialar da bulunmaktadır. Katliamlarda ölenlerin sayısının yüksek olduğu tahminler yalnızca siyasi rakiplerin yok edilmesi, iç savaşlar, terör seferberlikleri ve toprak reformları sırasında gerçekleşen katliam ve idamları değil aynı zamanda savaş, kıtlık, hastalık ve çalışma kamplarında tükenme sonucu olan ölümleri de hesaplamalarına dahil etmektedir. Bu facialara hükûmet politikalarının ve idarede yapılan yanlışlıkların neden olduğuna inanan ve dolayısıyla da çeşitli terimlerle tanımlanan farklı ölüm nedenlerini de bir arada değerlendiren akademisyenler vardır. Bu akademisyenlere göre tanımlandığında toplam ölü sayısı onlarca milyonu aşar ancak bu yaklaşımın geçerliliğini kabul etmeyen akademisyenler de bulunmaktadır. Komünizmin Kara Kitabı'nda yer alan tahminlerin özetinde Martin Malia ölü sayısını 85 ila 100 milyon olarak önerir. 2011 yılı itibarıyla aralarında komünist rejimle yönetilen devletler de olmak üzere, devletler tarafından yapılan büyük katliamların nedenleri üzerinde akademik bir görüşbirliği sağlanamamıştır. Özellikle nedenler üzerine yapılmış karşılaştırmalı araştırmaların sayısı azdır. Komünist ülkelerde en yüksek ölüm sayıları Josef Stalin idaresindeki Sovyetler Birliği'nde, Mao Zedong idaresindeki Çin'de ve Kızıl Kmerler idaresindeki Kamboçya'da kaydedilmiştir. Yalnızca bu üç rejim tarafından öldürülen sivillerin sayısı en düşük tahminlerde 21 milyondan en yüksek tahminlerde 70 milyona ulaşmaktadır. Kuzey Kore, Vietnam ile bazı Doğu Avrupa ve Afrika ülkelerinde daha küçük ölçekli katliamlar kaydedilmiştir. Komünist rejimler "Komünist rejimler" ile tarihinin bir döneminde kendilerini Marksist-Leninist, Stalinist ya da Maoist tanımlama ile sosyalist devlet olarak ilân etmiş ülkeler kastedilmektedir. Akademisyenler sivillerin kasıtlı olarak öldürülmesini tanımlamak için çeşitli terimler kullanmışlardır. Aşağıdaki terimler Komünist hükûmetler tarafından yapılan katliamları tanımlamak için kullanılmıştır: R.J. Rummel'in öne sürdüğü gibi bu katliamlarda komünizmin önemli bir neden olduğuna dair teoriler akademisyenler arasında tartışmaya neden olmuştur; bu maddede bu tür teorilerin akademik geçerliliği irdelenmemektedir. Klas-Göran Karlsson "İdeolojiler fikirler sistemidir, bağımsız olarak suç işleyemezler. Ancak kendilerini komünist olarak tanımlayan bireyler, topluluklar ve devletler komünist ideoloji adına ya da komünizmin motivasyonlarının doğrudan kaynağı olduğunu belirtmeden suç işlemişlerdir" diye yazmıştır. Rudolph Joseph Rummel'e göre, komünist rejimler tarafından yapılan katliamlar mutlak güç ile mutlakiyetçi bir ideoloji olan Marksizm'in evliliği ile açıklanabilir. Rummel "Tim dinler içinde, seküler olsun olmasın" diyerek Marksizm'i "açık ara en kanlısı – Katolik Engizisyon'dan, çeşitli Katolik haçlı seferlerinden ve Katolikler ile Protestanlar arasındaki Otuz Yıl Savaşı'ndan daha kanlı" diye konumlandırır ve "Pratikte Marksizm kanlı terörizm, amansız tasfiyeler, ölümcül hapis kampları ve katledici zorla çalıştırma, ölümle sonuçlanan tehcir, insan tarafından neden olunan kıtlıklar, yargısız insaflar ve düzmece göstermelik mahkemeler, hiçbir sınır tanımayan katliam ve soykırım anlamına gelmektedir" diye devam eder. Marksistlerin ütopyalarının inşaasını pratikte "yoksulluk, sömürü, emperyalizm ve eşitsizliğe karşı bir savaş" olarak gördüklerini söyler ve "... – ve gerçek bir savaşta olduğu gibi ne yazık ki savaşta arada kalan siviller olacaktır. Gerekli düşman telefatı olacaktır: ruhban sınıfı, burjuvazi, kapitalistler, devrimi bozmaya çalışanlar, aydınlar, karşıdevrimciler, sağcılar, tiranlar, zenginler ve toprak ağaları. Savaşta olduğu gibi, milyonların ölmesi muhtemeldir ancak II. Dünya Savaşı'nda Hitler'in yenilgisinde olduğu gibi bu ölümlerin sonunda haklı yere olduğu görülecektir. İktidardaki Marksistler için komünist ütopya ülküsü tüm ölümleri haklı çıkarmak için yeterliydi" diye tamamlar. Steven Rosefielde, "Red Holocaust" adlı kitabında komünizmin iç çelişkilerinin yaklaşık 60 milyon insanın ve belki de onlarca milyon daha da fazla insanın "ölmesine neden olduğu"nu ve bu " 'Kızıl Holokost'un - Josef Stalin, Kim Il Sung, Mao Zedong, Ho Chi Minh ve Pol Pot gibi Komünist liderlerin barış zamanındaki katliamları ile insanlığa karşı işlenmiş diğer ilgili suçlarının — komünizmin nihai değerlendirmesinin merkez noktasını oluşturması gerektiğini" öne sürer. Yukarıda adı verilen liderlerin "holokost boyutlarında habisane cinayetlerden kolektif olarak suçlu" olduklarını belirtir. Robert Conquest Stalin'in tasfiyelerinin Leninizm ilkelerine karşıt olmadığını aksine sınıf düşmanı rehinelerden oluşan yerel grupların öldürülmesi emrini bizzat veren Vladimir Lenin tarafından kurulan sistemin doğal bir sonucu olduğunu vurgular. Perestroyka ile glasnostun mimarı ve sonradan Siyasi Baskı Kurbanları Başkanlık Komisyonu'nun başı olan Aleksander Yakovlev bu noktayı etraflıca açıklayarak "Gerçek şu ki Stalin cezai operasyonlarda Lenin döneminde de var olmayan yeni bir şey düşünmedi: infazlar, rehine alma, toplama kampları ve diğer tüm yöntemler" diye belirtmiştir. Tarihçi Robert Gellately aynı kanıda olduğunu belirterek "Başka bir deyişle Stalin, Lenin'in zaten başlattıklarının ya da öngördüklerinin dışında çok az yenilik getirmiştir" der. Sheila Fitzpatrick'e göre Lenin Bolşevik hükûmetteki arkadaşlarına "eğer bir sabotajcıyı ya da Beyaz Muhafızcıyı vurmaya hazır değilsek, ne biçim bir devrim bu?" demiştir. Anne Applebaum "istisnasız olarak, tek parti rejimi üzerine olan Leninist inancın her komünist rejimin bir özelliği olduğunu" ve "Bolşeviklerin şiddet kullanımının her Komünist devrimde tekrarlandığını" iddia eder. Lenin ve Çeka kurucusu Feliks Dzerjinski'nin sözleri tüm dünya üzerine yayılmıştır. Applebaum ayrıca 1976 gibi çok yakın geçmişte bile Mengistu Haile Mariam'ın Etiyopya'da Kızıl Terör başlattığına dikkati çeker. Edebiyat tarihçisi George G. Watson "The Lost Literature of Socialism" (Sosyalizmin Kayıp Edebiyatı) adlı eserinde sosyalizmi tutucu, liberalizme karşı bir tepki, ve geçmiş zamanlara ve hiyerarşiye dönüş girişimi olarak görür. Friedrich Engels ve diğerlerinin yazılarının "Marksist tarih teorisi ilerlemiş uluslarda yerini çoktan kapitalizme bırakan feodalizmin yerine sosyalizmin geçmesi gerekliliğinin nedenlerinin üstü kapalı olarak söylediği üzere soykırımı gerektirdiği ve bunu talep ettiğini" belirtir ve "İşçilerin yaptığı bir devrimden sonra, sosyalist bir devirde feodal kalıntılardan oluşan ulusların tamamı, hızla adım atarak ilerleyemeyecekleri için geride bırakılmadı ve öldürülmelidirler. Engels'in tabir ettiği üzere ırksal çöplerden oluşanların yeri tarihin çöplüğüdür" diye devam eder. Watson'ın iddiaları Robert Grant tarafından "şüpheli kanıt" nedeniyle eleştirilmiştir. Grant "Marx ve Engels'in çağrıda bulundukları ... en azından bir çeşit kültürel soykırımdır; ancak en azından Watson'ın alıntılamalarından [Marx ve Engels'in] terminolojilerini kullanırsak yalnızca 'özümseme' ve 'kaynaşma' olarak kastedilenin gerçek katliam olup olmadığı açık değildir" demektedir. Daniel Goldhagen, Richard Pipes, ve John N. Gray popüler okuyucu kitlesi için komünizmin rolü üzerine teoriler hakkında kitap yazmışlardır. Eric D. Weitz komünist devletlerde görülen katliamların, yirminci yüzyılda toplumsal ayaklanma dönemlerinde genellikle rastlandığı üzere hukukun üstünlüğü ilkesinin ortadan kalkmasının doğal bir sonucu olduğunu söyler. Hem komünist olanların hem de komünist olmayanların yaptıkları katliamlar için "soykırımlar sıklıkla aşırı sosyal krizler sırasında yapılmıştır ve sıklıkla da rejimlerin kendi politikaları ile oluşmuştur" der. Bunlar kaçınılmaz değildi ancak siyasi kararlardı. Stephen Hicks, yirminci yüzyıl sosyalist yönetimlerinin şiddet içeren özeliklerini bu kolektivist rejimlerin sivil hakların korunmasını bırakmalarına ve sivil toplum değerlerini reddetmelerine bağlar. Hicks "pratikte tüm liberal kapitalist ülkelerin insancıl olma, kişi hak ve hürriyetlerine genel olarak uyma, insanların verimli ve anlamlı bir yaşam kurma gibi somut uygulamaları olmasının yanı sıra" sosyalizm rejimlerinin "pratiğinin yirminci yüzyıl öncesi en kötü diktatörlüklerden daha vahşi olduğu kanıtlamıştır. Her sosyalist rejim diktatörlüğe dünüşmüş ve muaazzam ölçeklerde insanları öldürmeye başlamıştır" diye yazar. Komünist rejimler altındaki katliamlar üzerine bir dizi akademik makaleden oluşan "Komünizmin Kara Kitabı" 1917'de Rusya'dan 1989'da Afganistan kadar olan "cürüm, terör ve baskı"yı detaylı olarak açıklar. Courtois komünizm ile cürüm arasında bir bağlantı olduğunu iddia eder:"Komünist rejimler ... kitle cürümlerini tam kapsamlı bir hükûmet sistemine dönüştürmüştür" der ve bu cürmün devletin uygulamasından çok ideoloji düzeyinde olduğunu ekler. Benjamin Valentino katliam stratejilerinin Komünistler tarafından çok sayıda insanın ekonomik olarak mülksüzleştirilmesi için seçildiğini yazar. "Bu hızda ve büyüklükte sosyal dönüşümler iki ana nedenden ötürü kitlesel katliamlarla ilişkilendirilmiştir. İlki, bu tarz değişiklikler nedeniyle ortaya çıkan muazzam sosyal karmaşa sıklıkla ekonomik çöküşe, salgınlara ve en önemlisi yaygın kıtlıklara yol açmıştır...Komünist rejimlerin toplumun radikal dönüşümünü tercih etmelerinin kitlesel katliamlarla olan bağlantısı izledikleri devrimci değişikliklerin önlenemez bir şekilde nüfuslarının büyük bölümünün temel çıkarlarıyla çatışmasıdır. Çok az sayıda insan bu kadar geniş kapsamlı fedakârlığa yoğun baskıya maruz kalmadan kabul etmeye gönüllü olmuştur." Michael Mann "Komünistlerin neden olduğu büyük ölüm oranları kasıtlı değildir ve hizipleşme ile daha da kötüleşmiş muazzam yönetim hatalarınden ve biraz da olsa kurbanların katı ve kin dolu görüşleri nedeniyle oluşmuştur" diye yazar Jacques Semelin ise "yirminci yüzyılda ortaya çıkan komünist sistemler yalnızca planladıkları için değil ama tamamen tasfiye etmek ve yeni Prometeci siyasal imgelemlerine uyacak şekilde sil baştan yaratmak anlamına gelse bile 'sosyal yapı'yı tepeden tırnağa yeniden yapılandırmayı amaçladıkları sonunda nüfuslarının çoğunu yok etme durumuyla karşı karşıya kaldılar" diye belirtir. Martin Malia Rus eksepsiyonalizmi ile Savaş Deneyimini barbarlığın genel nedenleri olarak göstermiştir. Geleneksel etik standartların ve dinsel inancın bazı savunucuları katliamların en azından kısman inancın zayıflaması ve Aydınlanma Çağı'nı radikal değerlerinin dünya üzerine salıverilmesi nedeniyle olduğunu ileri sürmektedirler. Akademik çevrelerde bu tarz eleştirel akımları gözlemleyen, Oklahama Üniversitesi'nden siyaset bilimci Allen D. Hertzke, Britanyalı Katolik yazar ve tarihçi Paul Johnson'ın fikirlerine odaklanarak şöyle yazar Rus ve Dünya tarihçisi akademisyen John M. Thompson Stalin döneminde gelişen terör sistemini "muamma" olarak tanımlar; Rus tarihini incelerken 1930'lar Sovyetler Birliği'nde katliamların doruğa ulaşmasını Sovyet lideri Josef Stalin'in özel olarak kişiliğine bağlar: Tarihçi Helen Rappaport, Büyük Temizlik sırasında NKVD'den sorumlu bürokrat olan Nikolay Yejov'u "sınırlı bir zekâya sahip" fiziksel olarak ufak tefek olan, "dar bir siyasi anlayış"a sahip ve "tarih boyunca diğer kitlesel katliamların kışkırtıcıları gibi fizksel cüssesinin eksikliğini patolojik zalimlik ve vahşi bir terör uygulayarak telâfi etmeye çalışan" bir kişi olarak tanımlar. Daniel Goldhagen yirminci yüzyıl Komünist rejimlerinin "diğer rejim türlerinden daha fazla sayıda insan öldürdüğü"nü iddia etmektedir. Komünizm ve soykırım alanlarında çalışan Steven Rosefielde, Benjamin Valentino ve R.J. Rummel gibi akademisyenler de benzer sonuçlara ulaşmışlardır. Rosefielde "Kızıl Holokost"un, "Ha Shoah" ve "Japonya'nın Asya Holokostu"nun toplamından daha fazla sivil öldürdüğünün mümkün olduğunu belirtir ve "Hitler'in soykırımının özelliği ile kıyaslandığında en az onun kadar menfur olduğu"nu ekler. Rosefielde ayrıca "yirminci yüzyılda kapitalizmin esas olarak insan eliyle neden olunan kuraklıklar ile sömürge halklarından milyonlarca kişiyi öldürdüğünü göstererek Kızıl Holokost'u hafifletmeye çalışmak moda olduysa da bu tarz caniyane ihmalkâr cinayetlerin toplamları Kızıl Holokost'un toplamının yanına yaklaşamaz" olduğunu da belirtir. Sovyetler Birliği'nin dağılmasından sonra, Stalin yönetimi altında siyasi ya da adli suçlar yüzünden yaklaşık 800.000 tutuklunun idamı, Gulaglarda olan 1,7 milyon civarında ölüm ile birlikte kulak tehciri sırasında 390.000 ölüm olmak üzere resmî olarak kaydedilmiş 3 milyon civarında insanın ölümüyle ilgili kanıtlara Sovyet arşivlerinden ulaşmak mümkün olabilmiştir. Stalin'in idaresinin neden olduğu ölümlerin miktarı Sovyet ve Komünist araştırmaları yapan akademisyenler arasında ateşli bir tartışma konusudur. Yayınlanmış sonuçlar tahminlerin yapıldığı tarihe, tahmin yapmak için alınan kıstaslara ve yöntemlere göre ve tahminlere temel olan kaynaklara göre farklılıklar gösterir. Bazı tarihçiler Sovyet tarihinin farklı dönemleri için ayrı tahminler yapmaya çalışmışlardır ve Stalinist dönem için olan tahminler 8 ila 61 milyon arasında değişiklik göstermektedir. Aralarında Stalin biyograficisi Simon Sebag Montefiore, eski Politbüro üyesi Aleksander Nikolaeviç Yakovlev ile Yale'in "Annals of Communism" serisinin yöneticisi Jonathan Brent'in de bulunduğu çeşitli akademisyenler ölü sayısını 20 milyon olarak belirtir. Robert Conquest, "The Great Terror" adlı kitabının 2007 tarihli son revizyonunda gerçek sayıların hiçbir zaman bilinemeyeceğini ama SSCB'nin komünist liderlerinin en az 15 milyon ölümden sorumlu olduğunu tahmin etmektedir. Stephen G. Wheatcroft'a göre, Stalin rejiminin "suç sayılacak ihmali" ve "insafsızlığı" nedeniyle oluşan ölümler Hitler'in neden olduğu ölümlerden fazla olsa bile yalnızca bir milyon kadar insanın "kasıtlı ölümü"nden sorumlu tutulabilir. Wheatcroft kıtlık nedeniyle olan tüm ölümleri "kasıtlı ölüm" kategorisinden çıkarır ve bu kategorinin "cinayet"ten çok "idam"larla değerlendirilmesi gerektiğini iddia eder. Ancak Stalin rejiminin yalnızca Holodomor değil dekulakizasyon ve belirli etnik grupların hedeflendiği operasyonları da en azından geniş anlamıyla soykırım olarak sayılabilir. Soykırım üzerine çalışmalar yapan akademisyen Adam Jones "1917'de Bolşeviklerin iktidara geçmesi ile 1953'te Stalin'in ölmesiyle Sovyetler Birliği'nin daha ölçülü ve büyük ölçüde şiddet içermeyen iç politika uygulamaya başlaması arasında geçen zaman içinde görülen şiddetin benzerine insanlık tarihi içinde nadiren rastlanır" diye iddia eder. Buna istisnaların göreceli olarak Kızıl Kmerler ve mutlak ölçüde de Çin'de Mao iktidarı dönemi olduğunu da belirtir. Rus İç Savaşı sırasında her iki tarafta Kızıl Terör ve Beyaz Terör adı verilen terör operasyonlarında bulunmuştur. Kızıl Terör, siyasi polis Çeka tarafından on binlerce "halk düşmanı"nın yargısız infazıyla sonuçlanmıştır. Kurbanların çoğu sözde karşı devrimci provokasyonlara karşı toparlanmış ve yargısız infaz edilmek üzere hazır tutulan burjuva rehinelerdi. Çoğu, Kronstadt Ayaklanması ve Tambov Ayaklanması gibi ayaklanmaların bastırılması sırasında ya da bastırıldıktan sonra öldürülmüştür. Donald Rayfield "yalnızca Kronstadt ve Tambov ayaklanmalarını takip eden baskılar on binlerce yargısız infazla sonuçlanmıştır" diye iddia eder. Çok sayıda Ortodoks din adamı da öldürülmüştür. Nicolas Werth'e göre Sovyet liderlerinin dekazakizasyon politikası "bir bölgenin nüfusunun tamamını bertaraf etmek, yok etmek ve tehcir etmek" anlamına gelmiştir. 1919'un başlarında 10.000 ila 12.000 arasında kazak idam edilmiş ve çok daha fazla sayıda kazak köyleri yakılıp yerle bir edildikten sonra tehcir edilmiştir. Stalin'in Sovyetler Birliği'nin lideri olarak konumunu sağlamlaştırma çabaları çok sayıda insanın tutuklanmasına ve infazına yol açmış ve bu durum özellikle bazen "Yejovşçina" ya da Yejov dönemi denen 1937-38 yılları arasında doruğa ulaşmış ve 1953 yılında Stalin'in ölümüne dek devam etmiştir. Yaklaşık 700.000 kişi enselerine sıkılan bir kurşunla infaz edilmiş çok sayıda kişi de "soruşturma için gözaltı"na alındığı sırasında yedikleri dayak ve gördükleri işkence nedeniyle ve açlık, hastalık ile aşırı çalıştırma nedeniyle yorgunluktan Gulaglarda ölmüştür. Tutuklamalar genellikle karşı devrimci yasalara atıfta bulunarak yapılıyordu. Rusya Sovyet Federatif Sosyalist Cumhuriyeti'nin ceza yasasının 58. maddesi ihanet eylemlerini bildirmeme ve 1937'de yapılan eklemeyle de verilen görevleri yerine getirmeme gibi konuları devrime karşı işlenmiş suç olarak kabul ediyordu. NKVD'nin Devlet Güvenlik Şubesi tarafından Ekim 1936 ila Kasım 1938 arasında soruşturulan olaylarda en az 1.710.000 kişi tutuklanmış ve 724.000 kişi idam edilmiştir. Michael Ellman, din adamlarına uygulanan baskılar konusunda "...Rus Ortodoks Kilisesi din adamlar ile diğer dinlere 1937–38 yıllarında uygulanan terör (Binner & Junge 2004) de soykırım olarak nitelendirilebilir" görüşündedir. Kiliseye ait dokumanlara atıfta bulunan Aleksander Nikolaeviç Yakovlev bu dönemde 100.000'den fazla rahip, keşiş ve rahibenin idam edildiğini tahmin etmektedir. Kurbanların çoğu eski "kulaklar" ve ailelerinden oluşmaktadır. Bunlardan 669.929 kişi tutuklanmış ve 376.202 kişi idam edilmiştir. 1930'larda NKVD karşı devrimci eylemler içinde olduğundan şüphelenilen bazı "ulusal gruplar"ı hedefleyen kitlesel operasyonlarda bulunmuştur. Toplan 350.000 kişi tutuklanmış ve 247.157 kişi idam edilmiştir. Bunların arasında artık ortadan kalkmış olan "Polska Organizacja Wojskowa" üyelerine yönelik Leh operasyonu en genişleridir ve bu operasyonda 140.000 kişi tutuklanmış, 111.000 kişi idam edilmiştir. Her ne kadar bu operasyonlar BM konvansiyonuna göre soykırım ya da Montefiore'ye göre "mini soykırım" olarak tanımlanabilecek olsa da bu olayların hukuksal yönü hakkında yetkililerin aldığı bir karar yoktur. 1937 yılının yaz ve sonbahar mevsimlerinde Josef Stalin NKVD ajanlarını Moğolistan Halk Cumhuriyeti'ne göndererek Moğol Büyük Temizliğini organize etti. Bu baskılar sırasında 22.000 ya da 35.000 kişi idam edilmiştir. Kurbanların 18.000 kadarı Budist lamalardı. 1939 Eylülünde Sovyetlerin Polonya'yı işgalini takiben NKVD ekipleri işgal edilmiş bölgelerden "Sovyet karşıtı elemanlar"ın ortadan kaldırılmasına başladı. NKVD sistematik olarak genelde ölümle sonuçlanan işkence uyguladı. En çok bilinen katliam 1940 baharında meydana gelen ve NKVD'nin 21.857 Polonyalı savaş esiri ve aydını öldürdüğü Katyn Katliamıdır. Polonya Anma Enstitüsü'ne göre savaş sırasında Sovyet baskısı nedeniyle 150.000 polonya vatandaşı yok olmuştur. Baltık devletlerinin ilhakından sonra da idamlara devam edilmiştir. Barbarossa Harekâtı'nın ilk safhalarında, NKVD ve bağlı Kızıl Ordu kuvvetleri birimleri ilerleyen Mihver kuvvetlerinden kaçmadan önce onbinlerce tutuklu ve siyasal muhalifi katletti. Çin Komünist Partisi Çin'de iktidarı 1949 yılında, komünistler ile milliyetçiler arasında uzun süredir devam eden kanlı iç savaşın Çin komünist devrimiyle sonlandırılmasıyla eline geçirmiştir. Mao Zedong'un iktidarı eline geçirmesinden sonra politikaları ve siyasal tasfiyelerinin doğrudan ya da indirekt olarak onlarca milyon insanın ölümüne neden olduğu konusunda tarihçiler arasında genel bir görüşbirliği vardır. Sovyet deneyimini örnek alan Mao, Marksizm'den kaynaklanan ideal topluma ulaşmak için şiddetin gerekli olduğuna inanarak büyük çaplı şiddet eylemlerini planlayıp gerçekleştirmiştir. Mao'nun yönetimi altında ilk büyük çaplı katliam toprak reformu ve karşıdevrimcilere karşı girişilen harekât sırasında meydana gelmiştir. 1948'de yayımlanan resmi araştırma belgelerinde Mao tarım reformunun kolaylaştırılması için "köylülerin onda birinin" (yaklaşık 50.000.000 kadar) "yok edilmek zorunda olunduğu"nu planlamıştır. Toprak reformu sırasında öldürülenlerin sayısının çok daha az olduğuna ama en az bir milyon olduğuna inanılır. Karşıdevrimcilerin tasfiyesi asıl olarak eski Kuomintang resmî görevlilerini ve sadakatinden şüphelenilen aydınları hedeflemiştir. En azından 712.000 kişi idam edildi, 1.290.000 kişi çalışma kamplarına gönderildi ve 1.200.000 kişi "çeşitli zamanlarda kontrole tabi tutulmuşlar"dır. Benjamin Valentino Büyük İleri Atılımın Büyük Çin Kıtlığının nedeni olduğunu ve kıtlığın en kötü etkilerinin rejim düşmanlarına doğru yönlendirildiğini söyler. Daha önceki kampanya sırasında "kara ögeler" olarak etiketlenen dinî liderler, sağcılar ve zengin köylüler kıtlık sırasında besin dağıtımında en düşük öncelik verilmesi nedeniyle bu gruplarda ölenlerin sayısı çok yüksektir. "Mao's Great Famine" (Mao'nun Büyük Kıtlığı) adlı kitabında tarihçi Frank Dikötter "baskı, terör ve sistematik şiddet Büyük İleri Atılımın ana temelleriydi" ve Büyük İleri Atılım "insanlık tarihinin en ölümcül katliamlarından birini tetiklemiştir" diye yazar. Yerel ve bölgesel Çin arşivlerinde yaptığı araştırmalar ölü sayısının en az 45 milyon olduğunu gösterir ve "Çoğu durumda parti kendi insanlarını açlıktan öldürdüğünün farkındaydı" diye belirtir. 1959'da Şanghay'da yapılan gizli bir toplantıda Mao kırsal bölgelerde bulunan tahılın üçte birinin toplanması emrini verdi. "Yeteri kadar yiyecek olmayınca insanlar açlıktan ölür. Halkın yarısını ölmeye bırakmak diğer yarısının doymasını sağlamak için iyidir" der. Dikötter bu dönem sırasında en az 2,5 milyon insanın yargısız infazla ya da işkence ile öldürüldüğünü tahmin eder. Sinologilar Roderick MacFarquhar ve Michael Schoenhals, Kültür Devrimi sırasında şiddet nedeniyle yalnızca kırsal kesimde 750,000 ila 1,5 milyon kişinin öldüğünü tahmin ederler. Mao'nun Kızıl Muhafızlarına devrimin düşmanlarını suiistimal etmek ve öldürmek için açık çek verilmiştir. Örneğin 1966 Ağustos'unda yalnızca Batı Pekin'de 100'den fazla öğretmen öğrencileri tarafından öldürülmüştür. Soykırım akademisyeni Helen Fein, her ne kadar Kamboçya liderleri tarımsal komünizm doktrininin alışılmamış bir türüne bağlı olduklarını bildirseler de Kızıl Kmerlerin zenofobik ideolojisinin daha çok bir nasyonal sosyalizm ya da faşizm olgusuna benzediğine dikkati çeker. Daniel Goldhagen, Kızıl Kmerlerin Khmer halkının "gerçek komünizmi kurmaya muktedir tek gerçek halk" olduğuna inanmaları nedeniyle zenofobik olduklarını açıklar. Sosyolog Martin Shaw ise Kamboçya soykırımını "Soğuk Savaş döneminin en mutlak soykırımı" olarak tanımlar. Ölüm Tarlaları, Vietnam Savaşı'nın bitişinin hemen ardından 1975 ila 1979 yılları arasında ülkeyi yöneten Kızıl kmerler rejimi sırasında katledilerek gömülen çok sayıda insanın toplu mezarlarının bulundukları yerlere verilen isimdir. En azından 200.000 kişi Kızıl Kmerler tarafından idam edilmiştir ve hastalık ile açlıktan ölümler de dahil olmak üzere Kızıl Kmerlerin uyguladığı politikalar yüzünden ölenlerin toplam sayısına ait tahminler 1,4 ila 2,2 milyon arasında değişmektedir ki ülke nüfusu 7 milyon civarındaydı. Demokratik Kampuçya (Kızıl Kmerler yönetimi altında Kamboçya) savaşın etkileri ve ekonomik aktivitelerin sekteye uğraması nedeniyle ciddi zorluklara maruz kalmıştır. Michael Vickery'e göre nüfusu 7 milyon civarında olan Kamboçya'da 740.800 kişi hastalık, aşırı çalışma ve siyasal baskılar nedeniyle ölmüştür. Diğer tahminler yaklaşık olarak 1,7 milyon insanın öldüğünü önermektedir ve Yale Üniversitesi Kamboçya Soykırımı Programı bu soykırımı "son yüzyılın en kötü insanlık trajedilerinden biri" olarak tanımlar. Kamboçya Dokumentasyon Merkezi'nde araştırmacı Craig Etcheson ölenlerin toplam sayısının 2 ila 2,5 milyon arasında olduğunu ve "en olası" rakamın 2,2 milyon kişi olduğunu önerir. 5 yıl boyunca 20.000 civarında toplu mezarı araştırdıktan sonra "bu toplu mezarlar infaz edilen 1.112.829 kurbanın kalıntılarını içermektedir" diye sonuca ulaşır. Steven Rosefielde kişi başına düşen ölüm temel alındığında Demokratik Kampuçya'nın komünist rejimler içinde en ölümcül rejim olduğunu iddia eder çünkü esas olarak "sürdürülebilir bir üretici grubu yoktur" ve "katliamlara sınırlama getirmeyi başaramamıştır." 1997 yılında Kamboçya hükûmeti soykırım mahkemesi kurmak için Birleşmiş Milletler'den yardım istemiştir. İddia makamı tarafından soruşturma yargıçlarına beş olası şüphelinin adı verilmiştir. 19 Eylül 2007'de Kızıl Kmerlerin iki numaralı adamı ve yaşayan en kıdemli üyesi Nuon Chea savaş suçları ve insanlığa karşı suçlarla itham edilmiş ama soykırım suçlaması yapılmamıştır. Vietnam Kuzey Kore ve Romanya'da da kitlesel katliamlar yapılmıştır. Bulgaristan ve Doğu Almanya gibi komünist devletlerde da daha küçük çaplı kitlesel katliamların yapıldığı önerildiyse de belge ve kanıt eksikliği nedeniyle bu katliamları boyutu ve yapanların neden yaptığı hakkında kesin yargıya varmak mümkün olamamıştır. Benjamin Valentino'ya göre kendilerini Komünist olarak tanımlayan rejimlerin çoğu kitlesel katliam yoluna başvurmamıştır. Ancak bazı Doğu Avrupa ülkelerinde kitlesel katliamlar yapılmış olabilir ancak yetersiz belgesel kanıtlar nedeniyle bu olayların nedenleri ve boyutları hakkında kesin kanıya ulaşılamamaktadır. Benjamin Valentino'ya göre, elde bulunan belgesel kanıtlar, 1944 yılından başlayarak tarımsal kolektivizasyon ve siyasal baskılar nedeniyle 50.000 ila 100.000 kişinin öldürülmüş olabileceğini göstermektedir ancak kesin bir yargıya ulaşabilmek için elde bulunan belgeler yetersizdir. Dinyu Sharlanov, "История на комунизма в Булгария" ("Bulgaristan'da Komünizmin Tarihi") adlı kitabında, 1944 ila 1989 yılları arasında komünist rejim altında 31.000 kadar kişinin öldürüldüğünü belirtir. Valentino'ya göre 1945 yılından itibaren Doğu Almanya'da Sovyetler Birliği tarafından siyasal baskılar sonucunda 80.000 ila 100.000 kişi öldürülmüş olabilir. Valentino'ya göre Romanya'da 1945'ten itibaren tarımsal kolektivizasyon ve siyasi baskılar nedeniyle 60.000 ila 300.000 kişi öldürülmüş olabilir. R.J. Rummel'a göre, 1948 ila 1987 yılları arasında Kuzey Kore'de zorla çalıştırma, idamlar ve toplama kampları bir milyondan fazla ölüme neden olmuştur; diğer araştırmacılar yalnızca toplama kamplarında 400.000 kişinin öldüğünü tahmin etmektedir. Pierre Rigoulot ise 100.000 kişinin idam edildiğini, 1,5 milyon kişinin toplama kamplarında ve zorla çalıştırılma sonucu öldüğünü, 500.000 kişinin kıtlık nedeniyle öldüğünü ve 1,3 milyon kişinin de Kore Savaşı nedeniyle öldüğünü tahmin etmektedir. Son Kuzey Kore nüfus sayımı temel alınarak yapılan tahminler ise 1990'larda görülen kıtlık nedeniyle 240.000 ila 420.000 arasında kişinin öldüğünü ve 1993 ila 2008 yılları arasında 600.000 ila 850.000 fazladan kişinin öldüğünü göstermektedir. Bir milyon kadar kişinin ölümüne neden olan kıtlığın Kuzey kore hükûmetinin ekonomik politikalarının neden olduğu belirtilmektedir. Kıtlık Stephen Rosefielde tarafından "açlık terörü" olarak tanımlanmıştır. 2009 yılında Steven Rosefielde Kızıl Holokost'un "Kuzey Kore'de hâlâ sürdüğünü" çünkü Kim Jong Il'in "kitlesel katliamlardan vazgeçmeyi reddettiğini" belirtmiştir. 1950'lerin başında Kuzey Vietnam'da Komünist hükûmetin başlattığı toprak reformu programı Steven Rosefielde'e göre "sınıf düşmanlarını yok etme amacı taşıyordu." Yüzde dört ila yüzde beşlik bir kota izlenerek, kurbanlar gelişigüzel seçiliyordu. İşkence öyle geniş çaplı olarak kullanılmaktaydı ki 1954'te Ho Chi Minh bu durumdan rahatsız olarak işkenceyi yasakladı. Varklıklı çiftçiler ve toprak sahiplerine karşı yürütülen bu kampanya sırasında 50.000 ila 172.000 kişinin yok olduğu tahmin edilmektedir. Rosefielde, Ulusal Halk Partisi üyelerinin yargısız infazları da katıldığında 200.000 ila 900.000 kişinin öldüğünü gösteren daha yüksek tahminlerin de olduğunu belirtir. Uluslararası Af Örgütü 1977-78 yılları arasında "Kızıl Terör" nedeniyle toplam yarım milyon insanın öldürüldüğünü tahmin etmektedir. Terör sırasında insanlar gruplar hâlinde kiliselere sokulmakta ve kiliseler yakılarak içindekiler öldürülmekteydi; askerler tarafından sistematik olarak kadınların ırzına geçilmekteydi. Save the Children Fund "Kızıl Terör" kurbanlarının yalnızca erişkinlerden oluşmadığını, cesetleri Addis Ababa sokaklarına bırakılmış, on bir ila on üç yaşları arasında 1.000'den fazla çocuğunda öldürüldüğünü rapor etmiştir. Mengistu Haile Mariam'ın siyasi muhaliflerini kendi elleriyle öldürdüğü iddia edilmiştir. Macaristan Sovyet Cumhuriyeti'nin kısa süren iktidarı sırasında 1919 yılında Lenin-fiúk (Lenin'in delikanlıları) siyasi muhaliflere karşı çeşitli cürümlerde bulunmuşlardır. II. Dünya Savaşı'ndan sonra Macar gizli polisi olan Devlet Muhafaza Kurumu toplama kampları idare ederek kitlesel katliamlarda bulunmuştur. Her ne kadar komünist soykırıma bir örnek olarak gösterilse de Frank Wayman ve Atsushi Tago'ya göre Afganistan Demokratik Cumhuriyeti sınırda bir vaka olarak değerlendirilmelidir. Sovyet işgalinden önce, Afganistan Demokratik Halk Partisi çoğu Puliçarki hapishanesinde olmak üzere 10.000 ila 27.000 kişiyi idam etmiştir. 1979'da işgalden sonra Sovyetler kurdukları kukla hükûmetin başına Babrak Karmal'ı geçirdi ancak sürekli bir savaş hâlinde olunduğundan iktidar tam bir komünist rejim olarak kabul edilememktedir. 1987'de ülkenin %80'i ne komünizm yanlısı hükûmet ve destekleyen Sovyet birlikleri ne de silahlı muhalifler tarafından kontrol edilmekteydi. Dengeleri değiştirmek için Sovyetler Birliği sistematik olarak isyankâr eyâletlerdeki ekin hasatlarını yakarak ve köyleri yok ederek toptan yakıp yıkma politikası ile birlikte direnişçileri sakladığı ve yardım ettiği düşünülen köyleri bombalayarak yerel halkı Sovyet kontrolü altındaki bölgelere göç etmeye zorlayarak direnişçilere olan desteği yok etmeye yarayan "göçsel soykırım" politikası uyguladı. 1988'de Sovyetler ülkeden çekildiğinde çoğu Afgan siviller olmak üzere 1 ila 1,5 milyon arasında kişi öldürülmüş ve ülkenin nüfusunun üçte biri göç etmişti. M. Hassan Kakar argued that "Afganların bir süpergüç tarafından yapılan soykırımın son kurbanları" olduğunu iddia etmiştir. Sovyet dönemine kadar ulaşan şnfaz edilmiş tutukluların toplu mezarları açığa çıkarılmıştır. Sovyetler Birliği'nde tarımsal politikalarda zorla yapılan değişiklikler (kolektivizasyon) ve kuraklıklar 1932-33 Sovyet kıtlığına neden olmuştur. Kıtlık en büyük yıkıma Ukrayna Sovyet Sosyalist Cumhuriyeti'nde neden olmuştur ve bu olaydan Holodomor diye söz edilmektedir. Sovyetler Birliği'nde bu kıtlık nedeniyle ölenlerin sayısı 6 ila 8 milyon arasında olduğu tahmin edilmektedir ve kıtlık kurbanlarının önemli bir miktarı (3–3,5 milyon) Ukraynalıydı. Bazı akademisyenler Stalinci politikaların neden olduğu kıtlığın Ukrayna milliyetçiliğinin yükselişine karşı bir saldırı olarak tasarlandığını dolayısıyla da soykırımın yasal tanımı içerisine girdiğini iddia etmektedirler. Ekonomist Michael Ellman Sovyet rejiminin 1930 ila 1934 arasındaki eylemlerinin "insanlığa karşı işlenmiş bir dizi suç" olduğunu iddia eder. Benjamin Valentino "Sovyet yetkililerinin açlığı kolektivizasyona karşı olan köylü direnişini kırmak için bir silah olarak kullandıkları yönünde kuvvetli kanıtlar vardır" diye belirtir ve "bu tarz politikalar nedeniyle olan ölümler kitlesel katliam kriterlerine uymaktadır" diye iddia eder. Timothy Snyder, 1933'te "Avrupa'nın kitlesel katliam dönemini başlatan acımasız el koyma kampanyaları ile Josef Stalin'in bilinçli olarak Ukrayna'yı aç bıraktığını" iddia etmiştir. Viktor Yuşçenko idaresindeki Ukrayna, bu kıtlığın dünya tarafından soykırım olarak tanınması için çaba sarf etmiştir. Bu çabalar bazı ülke hükûmetleri tarafından da desteklenmiştir. Rus hükûmeti bu fikre şiddetle karşı çıkarak Yuşçenko'yu yaşanan trajediyi siyasallaştırmak, propaganda ve belge yaratmakla suçlamıştır. 2010 yılında, Ukrayna başkanı Viktor Yanukoviç, Yuşçenko'nun Holodomor politikasını tersine çevirmiştir ve günümüzde Holodomor hem Rusya hem Ukrayna tarafından "Stalin'in totaliter rejimi" nedeniyle olan Rus ve ukrayna halklarının ortak trajedisi olarak tanınmakta ve etnik Ukraynalıları yok etmek için bir soykırım eylemi olduğu kabul edilmemektedir. Avrupa Konseyi Parlamenterler Meclisi aldığı bir kararla kıtlığa "Sovyet rejiminin zalim ve bilinçli eylemleri ile politikasının" neden olduğunu ve Ukrayna, Belarusya, Kazakistan, Moldova ve Rusya'da "milyonlarca masum insanın" ölümüne yol açtığını ilân etmiştir. Kazak olayına istinaden Michael Ellman BM konvansiyonu dışında "ihmâl nedeniyle soykırım"a örnek olduğunu iddia eder. Josef Stalin yönetiminde Sovyet hükûmeti muaazzam ölçülerde bir dizi tehcir organize ederek SSCB'nin etnik haritasını önemli ölçüde değiştirmiştir. Tehcire tabi tutulanlar sıklıkla davar taşıyan vagonlarla oldukça zor şartlar altında yer değiştirmişler ve yüzbinlerce muhacir yolda ölmüştür. Bazı uzmanlar tehcir edilenlerin üçte birinin yolda öldüğünü tahmin etmektedir. Kırım Tatarlarının kaderini gözönüne alan Amir Weiner bu politikanın "ethnik temizlik" olarak değerlendirilebileceğini yazar. Lyman H Legters "Century of Genocide" ("Soykırım Yüzyılı") adlı kitabında "tam anlamıyla tamamlanmış bşr soykırımdan söz edemeyiz, ancak potansiyel olarak soykırıma yol açabilecek bir süreçten" sözedebiliriz diye yazar. "Komünizmin Kara Kitabı"na göre Çinli Komünistler Tibetlilere karşı kültürel soykırım uygulamışlardır. Jean-Louis Margolin öldürülenlerin orantısal olarak Tibet'te Çin'den daha fazla olduğunu belirterek "soykırımsal katliamdan söz etmek ölenlerin sayısı göz önüne alındığında haklı bir ifadedir" diye iddia eder. Dalay Lama ve Merkezî Tibet Yönetimi'ne göre, "Tibetans yalnızca vurularak öldürülmedi aynı zamanda ölene kadar dövüldü, çarmıha gerildi, canlı canlı yakıldı, suda boğuldu, sakat bırakıldı, aç bırakıldı, boğazları sıkılarak boğuldu, asıldı, canlı canlı kaynar suya atıldı, canlı canlı gömüldü, kolları ve bacakları kesildi ve başları kesildi." Soykırım uzmanı Adam Jones,1959 Tibet ayaklanmasından sonra, tepki gösterenlere Çinliler tarafından "mücadele celse"leri düzenlenmesine onay verdiler ve bu celselerde "...komünist kadrolar halk düşmanlarını açıkça suçladı, işkence etti ve sıklıkla da idam etti" diye belirtir. Bu celselerin sonucunda 6 milyonluk nüfusun içinde 92.000 kişi öldürülmüştür. Jones bu ölümlerin yalnızca soykırım olarak değil aynı zamanda Tibet nüfusunda daha iyi eğitimli ve liderlik vasfına sahip olanların hedeflendiği bir "elitisid" olduğunun altını çizer. Gazeteci ve yazar Seumas Milne, kıtlık sonucu oluşan ölümler için kullanılan demografik verilerin güvenilir olamaması nedeniyle bu ölümlerin devletler tarafından yapılan katliamlar arasına alınıp alınmamasını sorgulamıştır. Milne, kıtlıkların katliam sayılması durumunda Büyük Britanya'nın 19. yüzyılda Hindistan'da kıtlık nedeniyle ölen 30 milyon insanın ölümünden sorumlu olduğunu iddia eder ve "sömürge dönemine ait kapsamlı bir suçlama" yapılmamasından duyduğu esefi dile getirir. Benjamin Valentino "Her ne kadar kıtlık nedeniyle olan ölümlerin tamamı kasdî olmasa da komünist liderler kıtlığın en kötü etkilerini bilerek şüphelendikleri düşmanlarına yönelterek milyonlarca insanın devlet direktiflerine uyması için açlığı bir silah olarak kullanmışlardır" diye yazar. Daniel Goldhagen bazı durumlarda kıtlık nedeniyle ölümlerin kitlesel katliamlardan ayrı tutulmaması gerektiğini iddia eder: "Hükûmetler kıtlık koşullarını azaltma yoluna gitmeyince siyasi liderler kitlesel ölümlere "hayır" dememeyi tercih etmişler ya da diğer bir deyişle "evet" demişlerdir." Kıtlığın Sovyetler, Almanlar, komünist Çin, Kenya'da Büyük Britanya, Nijerya'da İbolara karşı Hausalar, Kızıl Kmerler, komünist kuzey Koreliler, Eritre'de Etiyopyalılar, siyasal muhalefetin bölgelerine karşı Zimbabve, Güney Sudan ve Darfur'da siyasal islamcılar tarafından ya bilinçli olarak kullanıldığı ya da kasten göz yumulduğunu iddia eder. Josef Stalin'in Lubyanka hapishanesindeki baş cellâdı Sovyet generali Vasiliy Blohin kişisel olarak binlerce tutukluyu vurarak öldürmüştür ve bazı tarihçiler tarafından tarihin en çok öldüren cellâdı olarak görülür. Etiyopya'nın eski yöneticisi Mengistu Haile Mariam soykırım, savaş suçları ve insanlığa karşı suçlar ile itham edilmiş ve Etiyopya mahkemesinde Kızıl Terördeki rolü nedeniyle ölüm cezasına çarptırılmıştır; Kızıl Kmerlerin yaşayan en yüksek yetkilisi de bu suçlarla itham edilmiştir. Ancak hiçbir komünist ülke ya da iktidarda bulunmuş kurum soykırım nedenşyle hüküm giymemiştir. Etiyopya kanunlarının soykırım tanımı yalnız etnik grupları değil siyasi grupları da yok etmeyi kapsadığı için Birleşmiş Milletler'in soykırım tanımı ile diğer soykırım tanımlarından farklılık gösterir. Bu açıdan Etiyopya'da kullanılan tanım politisid tanımına benzerlik göstermektedir. Çek Cumhuriyeti kanunlarına göre Nazi ya da Komünist soykırımlarını ya da Naziler ile Komünistlerin diğer suçlarını kamu önünde inkâr eden, şüphe olduğunu belirten, bu suçların işlenmesini onaylayan ya da doğru olduklarını kanıtlamaya çalışan kişi 6 aydan 3 yıla kadar hapis cezası ile cezalandırılabilir. 2005 yılının Mart ayında Polonya Parlamentosu'nun alt kanadı Sejm, Josef Stalin'in NKVD'si tarafından 21.000 Leh savaş esiri ve entelektüel liderlerinin infaz edildiği Katyn Katliamı'nı Rusya'nın soykırım suçu olarak kabul etmesi için oybirliğiyle karar alarak çağrıda bulundu. Rusya Federasyonu Başsavcılığı'ndan Alexander Savenkov: "Soykırım versiyonu incelenmiştir ve bu konuda yasal anlamda konuşmak için kesinlikle bir temel olmadığı konusunda kesin yargıya vardım." 2010 yılının Mart ayında Memorial derneği Rusya başkanı Dmitry Medvedev'e çağrıda bulunarak katliamın insanlığa karşı işlenmiş suç olarak kabul etmesini istedi. 26 Kasım 2010'da Rus Devlet Duması arşivdeki belgelerin “yalnızca bu korkunç trajedinin boyutunu ortaya koymadığı aynı zamanda Katyn cürmünün Stalin ve diğer Sovyet liderlerinin doğrudan emirleriyle gerçekleştirildiği"ni söyleyen bir bildiri ilân etti. 2007 Ağustos ayında, Estonyalı Kızıl Ordu eski mensubu olan ve Estonya başkanı Lennart Meri'nin kuzeni Arnold Meri, Estonyalı yetkililer tarafından 1949 yılında Hiiuma'da Estonyalıların Sovyetler tarafından tehcirine katılması nedeniyle soykırım suçlaması ile karşı karşıya kaldı. Meri 27 Mart 2009'da 89 yaşında ölünce davanın görülmesi durduruldu. Meri suçlamaları reddederek siyasi amaçlı karalama kampanyası olarak tanımladı: "Kendimi soykırım nedeniyle suçlu olarak görmüyorum" demiştir. 25 Temmuz 2010'da, 14.000'den fazla kişinin işkence edildikten sonra öldürüldüğü Demokratik Kampuçya S-21 tutuklu kampının Yoldaş Duch olarak da bilinen müdürü Kang Kek Iew insalığa karşı suçlar ile itham edilerek 35 yıl hapse mahkûm edilmiştir. 11 yıldır tutuklu olduğu için cezası 19 yıla düşürülmüştür. Gordon Strachan Gordon David Strachan (d. 9 şubat 1957), İskoçyalı teknik direktör ve emekli futbolcudur. Futbolcuyken orta saha pozisyonunda oynamıştır ve 2013 yılından beri İskoçya millî takımının teknik direktörlüğünü yapmaktadır. 1974'te futbola başlayan Strachan, sırasıyla Dundee, Aberdeen, Manchester United, Leeds United ve Coventry City takımlarında forma giymiştir. Teknik direktörlük kariyerinde ise İskoçya millî takımından önce Coventry City, Southampton, Celtic ve Middlesbrough takımlarında görev almıştır. Futbol hayatında kulüp bazında 635 maça çıkan Gordon Strachan, 138 gol kaydetmiştir. Millî takım kariyerinde ise 50 maçta forma giymiş, 5 gol atmıştır. Life After Death Life After Death, Amerikalı hip hop sanatçısı The Notorious B.I.G.'nin ikinci stüdyo albümü. 25 Mart 1997'de Bad Boy Records etiketiyle yayınlandı. İki disklik albüm, sanatçının 9 Mart 1997'de uğradığı silahlı saldırı sonucu hayatını kaybetmesinin ardından piyasaya çıktı. Albüme Jay-Z, Lil' Kim, Bone Thugs-n-Harmony, Too $hort, R. Kelly, D.M.C., The LOX ve Puff Daddy gibi isimler konuk oldu. Sanatçının bir önceki albümü "Ready to Die"ın (1994) devamı niteliğindeki albümde The Notorious B.I.G. ilk kez mafioso rap tarzını yansıtan şarkılara yer verdi. Albüm, yayınlandığı hafta 690 binlik satış adediyle Amerikan "Billboard" 200 listesinde bir numaraya yükseldi. 2000 yılında 10 milyonluk satış rakamına ulaşarak elmas plak kazandı. Albüm, 1998 Grammy Ödülleri'nde En İyi Rap Albümü ödülüne aday gösterilirken, albümün ilk single'ı "Hypnotize" En İyi Solo Rap Performansı ödülüne ve ikinci single "Mo Money Mo Problems" En İyi İkili veya Grup Rap Performansı ödülüne aday gösterildi. "Life After Death", müzik yazarlarınca Raekwon'un "Only Built 4 Cuban Linx…" (1995), AZ'nin "Doe or Die" (1995), Jay-Z'nin "Reasonable Doubt" (1996) ve Nas'ın "It Was Written" (1996) albümleriyle birlikte mafioso rap türünün öncü işlerinden biri olarak değerlendirilmektedir. Pek çok yayın tarafından tüm zamanların en iyi albümleri arasında gösterilen "Life After Death", Rolling Stone'un Tüm Zamanların En İyi 500 Albümü listesinde 476. sırada yer aldı. Barbora Bobuľová Barbora Bobuľová (d. 29 Nisan 1974, Martin), Slovak oyuncu. 1986'da oynadığı dizi ile oyunculuğa başlayan Bobuľová, 1995 yılında taşındığı İtalya'da oyunculuğu sürdürmektedir. Rosanna Banfi Rosanna Banfi (d. 10 Nisan 1963) bir İtalyan film, televizyon ve sahne oyuncusu. O İtalyan aktör Lino Banfi'nin kızıdır. Banfi Canosa di Puglia'da doğdu ama o Roma'da büyüdü. Çeşitli okul ve tiyatro akademilerine katıldı. Kariyerinin başında, babasının bazı filmlerinde rol almıştır. (It) Rosanna Banfi FransÄ±z MadagaskarÄ± Fransız Madagaskarı ya da resmi kullanımı ile Madagaskar ve Bağlı Bölgeler Kolonisi, Afrika kıtasının doğu kıyılarında başta Madagaskar adası olmak üzere yer alan adalar üzerinde kurulu olan Fransa koloni bölgesiydi. Fransa bölge üzerindeki hakimiyetini 1897 yılından 1958 yılına kadar sürdürmüştür. Madagaskar'ın 1885 yılında gerçekleştirilen Berlin Konferansı'nda Fransa'nın "ilgi alanı" olarak belirlenmesinden sonra 1896 yılında Madagaskar toplumunun karşı çabalarına rağmen adaya sömürge devleti olarak sahip olmuştur. Yaşanan bu süreçte Merina Krallığı 1883 yılında Alman İmparatorluğu ile gerçekleşen ilk diplomatik ilişkiler sonucunda varılan barış antlaşmasını Fransa'ya karşı devreye almaya çalışmış ancak bunda başarılı olamamıştır. Merina Krallığı'nın son kraliçesi olarak 1883 yılında tahta çıkan III. Ranavalona II. Ranavalona'nın yeğeniydi. Ülkesi Fransa tarafından işgal edildiği bir süreçte tahta çıkmış, kısa bir süre Madagaskar ordusu işgalcileri geri püskürtmeyi başarmış olsa da, 1896 yılında Fransız saldırılarına direnememiş ve ada ülkesi Fransa'nın himayesi altına giren bir bölge haline getirilmiştir. 1897 yılından itibaren himayesi altına aldığı adayı ve ada civarında yer alan küçük adaları ve Antarktika'da iddia edilen Adélie Toprakları ile birlikte yöneten Fransa, 1958 yılına kadar bu bölgenin yönetimini elinde bulunmuştur. Madagaskar'ın 1958 yılında Malgaşça Cumhuriyeti adı altında Fransız Uluslar Topluluğu içerisinde yer alan özerk bir yapıya kavuşturulması ile birlikte koloni yönetimi sona erdirilmiştir. HnRNA (heterojen nükleer RNA) Pre-mRNA (Tek iplikli olgunlaşmamış mRNA), hücre çekirdeği içerisinde kalıp DNA’dan transkripsiyon ile sentezlenir. Pre—mRNA HnRNA’yı içerir. HnRNA sıklıkla pre-mRNA’nın eş anlamlısı olarak kullanılır, öyle ki sıkı iplikçikte HnRNA nükleer RNA transkriptlerinin stoplazmik mRNA’ya kadar nasıl yapılıp,sonlanacağını içerir. Ökaryotlarda pre-mRNA mRNA’ya işlenmeden önce sadece pre-MRNA vardır. Pre-mRNA’lar ekson ve intron olmak üzere iki farklı segment tipi içerir. Ekson segmentleri final mRNA’nın oluşumunu sağlar halbuki intronlar splaysazomlar tarafından işleme ve uzama işlemini gerçekleştirir. Ökaryotik pre-mRNA’nın işlenme modifikasyonları 5’ ucundan ve 3’ ucuna gidildikçe sonlanır. 5’ cap başlığı 7-metilgunozin ve poly-A kuyruğu içerir. Ekleme işlemi sırasında, ökaryotik pre-mRNA’lar kendi intronlarını splaysazomlar tarafından uzatırlar. İntronlar küçük nüklear ribonükleoproteiinlerden oluşurlar. Pre-mRNA iplikçiği uygun bir şekilde işlenerek mRNA dizilenir. Bu işlemler çekirdekte en sonunda proteine çevrilmesiyle biter. Tüm bu işlemler ribozomlar tarafından sonlandırılır. Vera Bergman Vera Bergman (d. 1920) bir Alman sahne ve film aktrisi. Ä°talyan filmlerindeki rolleriyle bilinir. RNase P RNase P (Ribonuclease P), moleküler biyolojide nükleer ribonükleaz P (RNase P); endoribonükleaz, arkea bakteri ve ökaryotlarda kloroplast ve mitokondrideki kadar bulunur. RNase P’nin enzim aktivitesinin en iyi karakterizasyonu olgun 5’ rna uçları, öncül Trna’ların 5’ lider elementlerinin bölünmesi ile form kazanır. Hücresel RNase P‘ler ribonükleoproteinlerdir. Bakteriler RNase P RNA protein alt ünitelerinin yokluğunda katalitik aktivitesini sürdürürler. Benzer şekilde arkesel RNase P ilgili protein kofaktörlerinin yokluğunda katalitik olarak zayıf aktivite gösterir. Ökaryotik RNase P, RNA izole edildiğinde katalitik fonksiyonunu göstermeyi sürdüremez. Ama katalitik aktivitesi için holoenzim gereklidir. Arke ve bakteriyel holoenzimler bakteriyel olanlara göre daha büyük protein içeriğine sahiptir. RNA çekirdekleri aynı ve eş üç soydan oluşur. Sarmallar P1,P2,P3,P4,P10 ve P11’in yerini tutarlar ve bütün hücresel RNase P ve RNase’leri yaparlar. Özellikle dizi varyasyonları ökaryotik RNA’larda olur. Centro Pompidou de MÃ¡laga Centro Pompidou de Málaga İspanya’nın Málaga kendinte bulunan bir kültür merkezidir. Fransa’nın Paris kentinde bulunan Pompidou Merkezi’nin Fransa dışında açtığı ilk kültür merkezi olan Centro Pompidou de Málaga, 28 Mart 2015’te İspanya başbakanı Mariano Rajoy ve Fransa Kültür Bakanı Fleur Pellerin tarafından resmen açılışı yapıldı. Pablo Picasso, Rineke Dijkstra, Tony Oursler, Frida Kahlo, Francis Bacon, Max Ernst, René Magritte, Chirico, Alberto Guacometti ve Sophie Calle’nin da aralarında bulunduğu ve 20. yüzyıla ait yaklaşık 80 civarı resim ve fotoğraf bu kültür merkezinin koleksiyonunda yer almaktadır. Derya Uluğ Derya Uluğ (d. 21 Şubat 1986), Türk şarkıcı. İzmir'de doğdu ve büyüdü. Bulgaristan ve Arnavutluk göçmeni kökenli bir ailede doğmuştur. Küçük yaşlardan beri müziğe ilgili olan Derya Uluğ, henüz 8 yaşındayken bir ses yarışmasına katılmıştır. Muğla Üniversitesi'nde Müzik Öğretmenliği bölümünü okuyan İzmirli şarkıcı, Haliç Üniversitesi devlet konservatuvarında yüksek lisans yapmıştır. 3 yıl Ebru Gündeş'in vokalistliğini yapan Derya Uluğ, edindiği tecrübenin ardından kendi albümünü çıkarmak üzere sanatçının yanından ayrılmıştır. İlk albümünü 2016 yılında Okyanus isimli single'ı ile çıkarmıştır. Albümde Söz ve Müzik kendisine ve Asil Gök'e, düzenleme Burak Yeter'e aittir. Derya Uluğ, 13 Kasım 2016'da düzenlenen 43. Pantene Altın Kelebek Ödülleri'nde "En İyi Çıkış Yapan Solist" ödülünü kazanmıştır. BolÅŸaya Semya Bolşaya Semya (, yönetmen Iosif Kheifits'in 1954 yapımı Sovyet dram filmi. Filmin tüm kadrosu 1955 Cannes Film Festivali'nde ödüle layık görüldü. Film, Vsevolod Kochetov'un "Zhurbiny" adlı romanından uyarlanmıştır. Tütün İskelesi Tütün İskelesi, Mustafa Kemal Atatürk'ün Türk Kurtuluş Savaşı'nı başlatmak için adım attığı, Samsun'da bulunan bir iskele. Bugün İlkadım ilçesindeki Yabancılar Çarşısı'nın hemen önünde halka açık bir şekilde balmumu heykellerle süslenerek sergilenmektedir. Musul Muharebesi (2016-17) Musul Muharebesi, Musul şehir merkezini ve civarındaki köyleri IŞİD'in elinden geri almak için başlatılan askeri operasyondur. Operasyona 50 bini Irak ordusundan, 20 bini peşmerge güçlerinden, 10 bini Sünni aşiretler ve Türkmen gruplardan olmak üzere toplam 80 bin kişinin katılması bekleniyor. Ekim 2016'da başlaması planlanan operasyonun aşamalı şekilde 3 ay ile 6 ay arasında sürmesi ve operasyon sırasında kentten göç edecek siviller için Mahmur kasabasının çevresinde bir kamp kurulması planlanıyor. Irak hükûmeti, 2015 yılında yaşanan Başika krizi nedeniyle Türk ordusunun operasyona katılmasını istemiyor ve Türk hükûmetinin mezhepçilik yaptığını savunuyordu. Buna karşın Türk hükûmeti operasyona katılmak istiyor, şart olarak da Iraklı Şii milislerin kente girmemelerini istiyordu. Türk ve Irak hükûmetleri arasındaki tartışma operasyondan önce giderek alevlendi. Irak başbakanı Haydar el-İbadi 5 Ekim günü "Türk tarafından pek çok kez Irak'ın işlerine karışmamalarını istedik. Türk liderlerinin tutumları kabul edilemez" ve "Türklerin macerasının bölgesel bir savaşa dönüşmesinden korkuyorum" şeklinde açıklama yaptı. Irak parlamentosu ise Türk ordusunun Başika'daki varlığını "işgalci amaç" olarak tanımlayan bir karar aldı. Hükûmet sözcüsü Numan Kurtuluş Türkiye'nin Irak'ta işgalci bir amaçla bulunmadığını, Musul halkını korumak için bulunduğunu belirtti. Cumhurbaşkanı Erdoğan ise 11 Ekim tarihinde Irak başbakanı el-İbadi'ye hitaben "Irak'tan senin bağırman çağırman bizim için hiç de önemli değil, biz bildiğimizi okuyacağız, bunu böyle bilesin. Kim bu? Irak'ın Başbakanı. Önce haddini bil" şeklinde ifadeler kullandı ve Türk ordusunun Başika'dan çekilmeyeceğini tekrarladı. El-İbadi ise operasyondan bir gün önce, 16 Ekim 2016 günü "Irak hükûmetinin Türk güçlerinin Musul’u kurtarma operasyonuna katılmasına izin vermeyeceğini" söyledi. Irak hükûmeti ile Türkiye hükûmeti arasında yaşanan kriz, Türkiye'nin Irak sınırına askeri araç yığması ile daha da arttı. Cumhurbaşkanı Erdoğan'ın 29 Ekim 2016'da Sincar ve Telafer'i işaret etmesinin ardından, Irak sınırındaki Silopi'ye tank, tank kurtarıcı ve iş makinelerinden oluşan yoğun bir sevkiyat başladı. Sevkiyat üzerine Irak Başbakanı el-İbadi "Ankara ile savaşmak istemiyoruz ama buna hazırız" dedi. Musul operasyonu 17 Ekim 2016 günü saat 01:40'ta başladı. Operasyonla ilgili ilk açıklamayı Irak Başbakanı Haydar El-İbadi yaptı. Operasyona Irak ordusu, çeşitli milis güçleri ve peşmerge güçlerinden yaklaşık 30.000 asker katıldı. 36 ülkeden 3.500 kişilik NATO askeri de bölgede konuşlandı. Musul merkezinde ise IŞİD'nin 8.000 civarında savaşçısının olduğu tahmin ediliyor. Irak Kürt Bölgesel Yönetimi (IKBY) Peşmerge Bakanlığının yaptığı açıklamaya göre üç cephede operasyon başlatıldı. Kuzeydeki Hazır cephesinde peşmerge güçleri, güneydeki Güver ve Geyyara cephelerinde ise Irak ordusu ve milis güçleri yer aldı. Buna karşılık IŞİD Musul'un çevresinde üç aşamalı hendek kazdı. İlk halka hendek ağır araçların geçmesini engellemek için, ikinci halka hendek petrol borularını bağlayıp yanıcı maddeyle doldurmak için.Harekatın başlaması üzerine IŞİD şehrin çevresindeki hendeklerin içindeki petrollü ateşe verdi. IŞİD savaşçıları bu hamleleri ile ABD ve Fransa'nın yaptığı hava saldırılarını engellemeye çalıştı. Üçüncü halka hendek ise siper savaşı için. Operasyonun ilk iki haftasında Musul civarındaki köylere saldırılar düzenlendi. Operasyonun ilk günü Irak devlet televizyonunun ordu kaynaklarına dayandırdığı habere göre, Musul'un güneyindeki 12 köy IŞİD'den geri alındı. Irak ordusu Musul'un güneyindeki Hud ve Kani Haram köylerini geri aldı. Operasyonun ikinci haftasına gelindiğinde peşmerge güçleri Erbil-Bağdat arasındaki anlaşma gereği peşmerge güçlerinin kurtarması planlanan tüm bölgeleri aldığını ve artık ilerleyişini durdurduğunu, bundan sonraki kısmın Irak ordusu tarafından yapılacağını duyurdu. Musul'un güney batısındaki 9 köy, Sin ez-Zeban, El-Hamza, Tel Tiybe, Ayn el-Beyda, Es-Sacme, El-Hamidiyye, Eş-Şurug, El-Mahlat ve El-Cayef köyleri Şii milis gücü Haşdi-Şabi tarafından IŞİD'den alındı. 31 Ekim 2016 günü Irak ordusu Musul merkezine doğudan bir operasyon başlattı, kentin doğusundaki Gorcelil mahallesine girdi ve buradaki devlet televizyonu binasını ele geçirdi. IŞİD örgütü operasyonun ilk iki haftasında Irak ordusu ve peşmerge güçlerine karşı 76 canlı bomba saldırısı düzenlediklerini açıkladı. Bunların 58'i ilk hafta, 18'i ikinci haftada gerçekleşti. Operasyonun iki ayı aşması üzerine bölgedeki ABD askerlerinin komutanı albay Brett G. Sylvia Reuters'e taktik değişikliğine gideceklerini açıkladı. Buna göre operasyona daha çok hava saldırılarıyla destek veren ABD bölgedeki asker sayısını artırarak 5.000'e çıkarttı. Musul'un içinde bulunan 5.000 kadar IŞİD militanı şehrin çevresindeki ordu birliklerinin ilerlemesini bomba yüklü araçlar ve nişancı ateşleriyle yavaşlatıyor. 29 Aralık 2016'da Musul operasyonunun ikinci aşaması başladı. Bu aşamanın hedefi olarak kentin doğusundaki mahallelerin kontrol altına alınması belirlendi. ABD'nin Irak ve Suriye'deki uluslararası koalisyon güçleri komutanı Korgeneral Stephen Townsend 27 Aralık 2016 günü Musul ve Rakka'nın tümüyle kontrol edilmesinin 2 yılı bulabileceğini söylerken, Irak Başbakanı Haydar el Abadi, “Amerikalılar çok karamsar. Çok uzun sürelerden söz ediyorlardı ancak kahraman askerlerimizin başarıları bu süreyi kısalttı. Ben Irak’ta (bu mücadelenin) üç ay süreceğini tahmin ediyorum” dedi. Kraliçe Sofia Ulusal Sanat Müzesi Kraliçe Sofia Ulusal Sanat Müzesi veya MNCARS (İspanyolca: Museo Nacional Centro de Arte Reina Sofía veya Museo Reina Sofía, veya El Reina Sofía) İspanya’nın başkenti Madrid’de yer alan 20. yüzyıl sanat eserlerinin sergilendiği bir sanat müzesidir. İspanya kraliçesi Sofía de Grecia’ya adanan müze 10 Eylül 1992’de açıldı. Madrid Atocha Tren İstasyonu ve metrosuna yakın olan bu müze Sanatın Altın Üçgeni adı verilen bölgenin güney ucunda yer almaktadır. ("Sanatın Altın Üçgeni" Paseo del Prado caddesi çevresinde yer alan Kraliçe Sofia Ulusal Sanat Müzesi, Prado Müzesi ve Thyssen-Bornemisza Müzesi’nin bulunduğu bölgeye verilen bir isimdir.) Müzede ağırlıklı olarak İspanyol sanatının eserleri sergilenmektedir. İspanya’nın 20. yüzyılda yaşamıs en tanınmış sanatçılarından ikisi olan Pablo Picasso ve Salvador Dalí’nin en önemli eserlerinin birçoğu burada sergilenmektedir. Bu eserlerden en tanınmış olanı Picasso’ya ait olan Guernica tablosudur. Müzenin sabit koleksiyonunda bu iki sanatçıya ek olarak Juan Gris, Joan Miró, Julio González, Eduardo Chillida, Antoni Tàpies, Pablo Gargallo, Pablo Serrano, Lucio Muñoz, Luis Gordillo, Jorge Oteiza ve José Gutiérrez Solana’nın da eserleri yer almaktadır. Az sayıda da olsa uluslararası tanınmış, İspanyol olmayan sanatçıların eserleri de bu müzede sergilenmektedir. Bu sanatçılar arasında Pierre Bonnard, Vasiliy Kandinskiy, Robert Delaunay, Fernand Léger, Yves Tanguy, Man Ray, René Magritte, Max Ernst, Paul Klee, Jacques Lipchitz, Henry Moore, Alexander Calder, Diego Rivera, Lucio Fontana, Mark Rothko, Yves Klein, Richard Serra, Bruce Nauman, Donald Judd, Damien Hirst, Julian Schnabel, Joseph Beuys, Nam June Paik, Wolf Vostell, Gabriel Orozco, Clyfford Still, Cindy Sherman, Georges Braque ve Francis Bacon yer almaktadır. Dünyanın en büyük modern sanat ve çağdaş sanatlar müzelerinden birisi olan Kraliçe Sofia Ulusal Sanat Müzesi, oldukça zengin sabit koleksiyonlarına ek olarak sık sık ulusal ve uluslararası geçici sergiler de düzenlemektedir. Müzede sanat ağırlıklı 100,000’den fazla kitabın, 3,500 civari sesli kaydın ve 1,000 civari videonun bulunduğu halka açık ve ücretsiz bir kütüphane de yer almaktadır. Şu an müze olarak kullanılan ana bina Madrid’de inşa edilmiş ilk büyük hastane yapısıdır. Dönemin İspanya kralı II. Felipe şehrin her tarafına yayılmış hastaneleri bir merkezde toplamaya karar verdi. 18. yüzyılda VI. Fernando şehirdeki mevcut binaların ihtiyaca cevap vermemesi nedeniyle yeni bir hastane inşa edilmesi emrini verdi. Mimar José de Hermosilla tarafından tasarlanan binanın inşaatına daha sonra Francisco Sabatini tarafından devam edildi. İnşaatına sık sık ara verilen bu yapı, Francisco Sabatini’nin önerdiği projenin sadece üçte birisi inşa edilebilmesine rağmen 1805 yılında kullanıma açıldı. Bu tarihten sonra birçok kez tamirat ve eklemelere maruz kalan hastana binası 1969 yılında kapatıldı. 1980 yılında bu binanın bir müzeye çevrilebilmesi icin renovasyon ve ek yapı inşaatlarına başlandı. Eski hastane binası merkez alınarak 1986 yılında Centro del Arte (Sanat Merkezi) adlı bir müze açıldı. 1988 yılında Kültür Bakanlığı tarafından ulusal müze olan bu yapının ismi Kraliçe Sofia Ulusal Sanat Müzesi olarak değiştirildi. Aynı sene müzeye eklenen yeni bölümler de halka açıldı. 1989 yılında mimar Ian Ritchie’nin eklediği üç cam kule sayesinde binanın mimari üslubu da değişikliğe uğradı. Yaklaşık 8000 m (86,000 ft) alana yayılan ve 92 milyon Avro’ya mal olan ve Fransız kökenli mimar Jean Nouvel tarafından tasarlanan ek müze yapısı Ekim 2005’te kullanıma açıldı. Eklenen yapılar arasında geçici sergilerin yapılabileceği sergi alanları, 500 ve 200 kişilik kapasiteye sahip iki oditoryum, bir kitap satış yeri, bir restoran ve müze çalışanlarının ofisleri yer almaktadır. Lupita Tovar Lupita Tovar (d. 27 Temmuz 1910 ;ö.12 Kasım 2016),Meksikalı-Amerikalı sessiz sinema dönemi oyuncu. 1931 yapımı İspanyolca çekilen "Dracula" filmiyle tanındı. Oyuncu Tovar 27 Temmuz 1910'da Matías Romero, Oaxaca, Meksika'da doğdu. Başkent Meksico city'de Meksika'da eğitim görmüştür. Tovar sanatçı Paul Kohner ile 1932'de evlenmiş eşinin 1988'de vefatına kadar evli kaldılar. Bir kız çocuğu Susan Kohner vardır. Sessiz sinema döneminin ünlü oyuncusu asırlık çınarlardan Lupita Tovar 12 Kasım 2016'da kalp yetmezliğinden Los Angeles, Kaliforniya'da 106 yaşında öldü. Gus Fring Gustavo "Gus" Fring, Breaking Bad ve Better Call Saul dizilerinde yer alan kurgusal karakter. Giancarlo Esposito tarafından canlandırılır. Fring, lokanta işletmecisidir. Lokanta zincirinde tavuk, hamburger ürünleri imal edip satmaktadır. İşletmecilik adı altında organize suç örgütü liderliği yapmaktadır. Kendisine ait mekanlarda uyuşturucu imal ettirmektedir. Walter White ve Jesse Pinkman'ı uyuşturucu imalatı işlerinde kullanmıştır. Sağ kolu Mike Ehrmantraut'dur. Walter White ile girdiği anlaşmazlık sonucu White tarafından bombalı saldırıya uğramış, suikaste kurban gitmiştir. Adam öldürme, adam öldürmeye teşvik, adam yaralama, silahlı örgüt kurma ve yönetme, uyuşturucu imalatı ve dağıtımı gibi birçok suça karışmıştır. Laurent Pokou Laurent Pokou (d. 8 Ekim 1947; Abidjan - 13 Kasım 2016), Fildişi Sahilli eski millî futbolcudur. Pokou 1965'te profesyonel futbola başladı. Ülkesi Fildişi Sahili ve 1968-70 arası Sudan'da top koşturdu. Daha sonra Fransa'da futbol yaşamını sürdürdü. Futbolu bıraktıktan sonra bir süre teknik direktörlük yapmış 2008'de Afrika Şampiyonu olan Kamerun takımının başındaydı. Samuel Eto ve Didier Drogba gibi futbolcuların yetişmesinde ön ayak olmuştur. 2006 yılında Afrika Futbol Konfederasyonu tarafından "Son 50 Yılın En İyi 200 Afrikalı Futbolcusu" arasında gösterildi. 70 defa millî formasını giydiği Fildişi Sahili'nin Afrika Kupası'nda başarısında pay sahibide olan eski futbolcu ve çalıştrıcı olan Laurent Pokou spor yaşamını tamamen çekilerek sessiz bir yaşam sürdüğü başkent Abidjan'da 13 Kasım 2016'da 69 yaşında ölmüştür. Washington Metro Washington Metro, (Metro ya da Metrorail ABD’de Washington metropolüne hizmet veren metro sistemidir. Metro adı altında aynı zamanda otobüs ile toplu taşıma servisini de yürüten Washington Metropolitan Area Transit Authority (WMATA) tarafından işletilmektedir. Washington’un yanı sıra Maryland ve Virginia’da bulunan çeşitli yerleşim yerlerine de hizmet vermektedir: Maryland’de Montgomery ve Prince George's ilçelerine; Virginia’da Arlington ve Fairfax ilçeleri ile Alexandria kenti. Virginia’da Falls Church ve Fairfax kentlerinin yolcuları ile de birleştiğinde Washington Metrosunun hizmet alanı Washington metropolünün iç halkasını tamamen kapsamaktadır. Sistem Loudoun County, Virginia’ya Doğru genişletilmektedir. Washington D.C.’nin içinde hemen hemen tamamen yeraltında çalışmakta iken banliyölerde zeminde ya da yükseltilmiş olarak çalışır. 1976 yılında açılan metro sisteminde günümüzde altı hat, 91 istasyon ve 188 km.'lik parkur bulunmaktadır. New York metrosundan sonra ABD’de taşıdığı yolcu sayısı itibarıyla ikinci en yoğun metro sistemidir. 2015 mali yılında Washington metrosunda haftaiçi günlük ortalama 712.843, yıllık 215,3 milyon yolcu taşınmıştır. Haziran 2008’de aylık 19.729.641 yolcu ile hafta içi ortalama 798.546 yolcu sayısıyla aylık rekor kırılmıştır. Metro ücreti, yolculuk yapılan uzaklığa, yolculuk saatine ve yolcu tarafından kullanılan kartın tipine göre farklılık gösterir. Yolcular “SmarTrip” adı verilen kart ile sisteme giriş-çıkış yapar. Metronun Wheaton istasyonunda bulunan 70,1 m. uzunluğundaki yürüyen merdiven Batı Yarımküre’deki en uzun tek kademeli yürüyen merdivendir. 1960'larda Washington için muazzam bir otoyol sisteminin planları yapıldı. Washington D.C.’nin planlamasını yapan "National Capital Planning Commission" (Ulusal Başkent Planlama Komisyonu) başkanı Harland Bartholomew düşük yoğunluklu yerleşim alanları ve genel olarak yolcu sayısının azalması nedeniyle raylı taşıma sisteminin yeterli gelmeyeceğini düşünmekteydi. Ancak bu plan yoğun tepkilere neden oldu ve sonucunda içinde Capital Beltway sistemi ile raylı taşıma sistemini de içerecek şekilde değiştirildi. The Beltway tam olarak finance edildi ve iddialı İç Halka Otoyolu sisteminin finansmanının bir kısmı Metro sisteminin kurulması için aktarıldı. 1960'ta ABD federal hükûmeti hızlı raylı system taşımacılığının geliştirilmesi için National Capital Transportation Agency'i ( Ulusal Başkent Ulaşım Dairesi) kurdu. 1966 yılında federal hükûmet ile District of Columbia, Virginia ve Maryland’te geçirilen yasayla WMATA kurularak raylı sistemin planlama sorumluluğu NCTA'dan WMATA'ya geçti. WMATA 1968 yılında 158 km.lik bölgesel sistem için planları onayladı. Ulaştırma Bakanı John A. Volpe, Washington D.C. belediye başkanı Walter Washington ve Maryland Valisi Marvin Mandel'in katıldığı 9 Aralık 1969'da Judiciary Meydanı'nda yapılan temel atma töreninden sonra inşaat çalışmalarına başlandı. Washington D.C.'de Rhode Island Avenue'dan Farragut North'a kadar olan Kırmızı Hat üzerinde beş istasyonluk ve 7,4 km.'lik ilk etap 27 Mart 1976 günü hizmete açıldı. Arlington County, Virginia 1 Temmuz 1977'de; Montgomery County, Maryland, 6 Şubat 1978'de; Prince George's County, Maryland, 20 Kasım 1978'de; ve Fairfax County, Virginia, ile Alexandria, Virginia, 17 Aralık 1983'te sisteme bağlandı. Yeraltı istasyonları katedral benzeri beton kemerlerle yapılmış ve yumuşak indirekt ışıklandırma kullanılmıştır. "Metro" adı, New York metrosunun haritalarını da tasarlayan Massimo Vignelli tarafından önerilmiştir. 166 km. uzunluğunda olan 83 istasyonluk sistem Yeşil Hat'taki Branch Avenue istasyonunun açılmasıyla 13 Ocak 2001'de tamamlandı. Bununla birlikte sistem gelişmeye devam etti: Mavi Hat'tın Largo Town Center ile Morgan Boulevard'a 5,18 km.'lik uzantısı 18 Aralık 2004'te açıldı. Varolan istasyonlar arasında açılan ilk istasyon 20 Kasım 2004'te kırmızı hat üzerinde Union Station ile Rhode Island Avenue-brentwood arasında açılan NoMa – Gallaudet University iatasyonu olmuştur. Mart 2009'da Washington Dulles Uluslararası Havalimanına uzanan ve 2014 ila 2018 yılları arasında iki etap olarak hizmete açılacak kesimin inşaatı başlamıştır. İlk etap olan East Falls Church'ü Tysons Corner ve Wiehle Avenue'ye bağlayan beş istasyonluk bölüm 26 Temmuz 2014'te açılmıştır. Metro inşaatı, 1969 yılı ABD Kongresi tarafından çıkarılan "Ulusal Başkent Ulaşım Yasası" (National Capital Transportation Act) ile sağlanan milyarlarca dolara malolmuştur. Maliyetin %67'si federal bütçeden %33'ü de yerel bütçeden karşılanmıştır. 1969 yılı yasasına 3 Ocak 1980'de yapılan ekleme ile 144 km.'lik metro sisteminin tamamlanması için 1,7 milyar daha ek ödenek sağlanmıştır. 15 Kasım 1990'da yasaya yapılan ikinci eklemeyle kalan 21,7 km.'lik kısmın tamamlanması için 1,3 milyar dolar daha ek ödenek sağlanmıştır. Bir gün içinde en çok yolcu taşıma rekoru Barack Obama'nın başkanlığa geçişi olan 20 Ocak 2009'da 1.120.000 yolcu ile kırılmıştır. Bir önceki en yüksek yolcu sayısı 866.681 yolcu ile bir önceki güne aitti. 2008'in Haziran ayında ise çeşitli rekorlar kırıldı: 19.729.641 yolcu ile en çok yolcu taşınan ay, 1.044.400 yolcu ile ortalama hafta içi en yüksek yolcu sayısı, en fazla yolcu taşınan on günden beşi bu aydadır ve günlük yolcu sayısının 800.000 yolcuyu aştığı 12 hafta içi gün olmuştur Şubat 2006'da Metro yetkilileri, 1996'da Sandy Carroll tarafından kaydedilen "kapılar açılıyor", "kapılar kapanıyor" ve "ltfen kapılardan uzak durunuz, teşekkürler" gibi uyarı mesajlarının yeni kayıtlarının yapılması için açılan açık yarışmayı kazanan Woodbridge, Virginia'dan araba satış elemanı Randi Miller'ı seçti. "Doors Closing" (Kapılar Kapanıyor) yarışmasına ülkenin tamamından 1.259 yarışmacı katılmıştır. 30 Ekim 2010'da "Rally to Restore Sanity and/or Fear" mitingine katılan kalabalık 825.437 yolcu ile 19 yıllık Cumartesi yolcu taşıma rekorunun kırılmasını sağlamıştır. Önceki rekor 8 Haziran 1991 tarihinde Çöl Fırtınası mitingi sırasında 786.358 yolcu ile kırılmıştı. Metro istasyonlarının çoğu Chicagolu mimar Harry Weese tarafından tasarlanmıştır ve 20. yüzyılın sonuna ait modern mimarlık örnekleridir. Çıplak betonun çokça kullanımı ve kendini yineleyen motif tasarımı ile Metro istasyonları brütalist tasarım özelikleri gösterir. İstasyonlar ayrıca kutu kutu panolarla kaplı tonozlu kemerleriyle Washington'un neoklasik mimarisinin etkilerini de gösterir. Weese, Cambridge, Massachusetts'ten ışıklandırma tasarımcısı Bill Lam ile birlikte sistemde kullanılan indirekt ışıklandırma için çalışmıştır. Metro'nun özgün brütalist tasarımlı istasyonlarının hepsi şehir merkezinde ve komşu Arlington, Virginia'nın kentsel koridorlarında bulunur ancak daha yeni istasyonlar basitleştirilmiş masrafsız tasarımlara sahiptir. 2007 yılında Metro'nun tonozlu tavana sahip istasyon tasarımı Amerikan Mimarlar Enstitüsü (AIA) tarafından derlenen Amerika’nın Favori Mimarlık Listesinde 106 sıraya seçildi ve halkın seçtiği ilk 150 mimari tasarım arasında yer alan tek brütalist tasarım oldu. 2014 yılının Ocak ayında AIA, Yirmi Beş Yıl Ödülünü "25 ila 35 yıl boyunca mimari mükemmeliyeti içinde barındırarak zamanın denemesine dayanan" Washington Metro sistemine "kalıcı öneme haiz mimari tasarım" olması nedeniyle vereceğini ilân etmiştir. Bildiride, çeyrek yüzyıl sonra bile maliyet nedeniyle tasarımla hafifçe değiştirilmiş olsa bile yeni Metro istasyonlarının inşası için yaptığı tasarımın kullanılması nedeniyle Weese'in oynadığı önemli rol de yer almıştır. 1976'da açıldığından beri Metro altı hat ve 91 istasyon içeren 190 km. uzunluğunda bir metro sistemine dönüşmüştür. Metro şebekesi Washington D.C.'nin merkezinden banliyölere doğru uzanan hatlar şeklinde tasarlanmıştır. Aynı hat üzerinde birden fazla metro treni yoğun olarak çalışır. Çalışan altı hattı mevcuttur. Sistemin ikonlaşmış resmî haritası tanınmış grafik tasarımcı Lance Wyman ve Bill Cannan tarafından tasarlanmıştır. Metro'nun 80 km.'lik bölümü yeraltında çalışır ve 91 istasyonun 47'si de yeraltında yer alır. Metro hattı Wahington D.C. içinde ve yüksek yoğunluklu banliyölerde yeraltından gider. Hattın 74 km.si ise yüzeyden giderken 14 kmç'lik kısmı ise yükseltilmiştir. Gelirlerini artırmak amacıyla WMATA Metro istasyonlarında dükkân kiralamaya başlamıştır. Ayrıca DVD kiralama otomatları ile "Old Town Trolley Tours" için bilet otomatlarına izin veren WMATA daha fazla kiracı aramaktadır. Metro asıl olarak yolcu biletleri satışına ve Metro'nun yönetim kurulunda yer alan Maryland, Virginia ile Washington D.C. idarelerinin sağladığı finansmana bağlıdır. Metro'nun diğer şehirlerin toplu taşıma sistemlerinin olduğu gibi kendine ayrılmış gelir akışı yoktur. Yakın geçmişte bakım ve güvenlik sorunları olması eleştiriler tarafından bu özeliğine bağlanmıştır. 2015 Mali Yılı için yolcu gelirlerinin işletme masraflarına olan oranı WMATA'nın kabul edilmiş bütçesine göre %66 olarak tahmin edilmiştir. District of Columbia'da 40, Prince George's County'de 15, Montgomery County'de 11, Arlington County'de 11, Fairfax County'de 11 ve Alexandria kentinde 3 istasyon vardır. Gümüş Hattın ikinci etabı 2019 ya da 2020 yıllarında üçü Fairfax County'de üçü de Loudoun County, Virginia'da olmak üzere sisteme altı yeni istasyon daha ekleyecektir. Yüzeyden 60 m aşağıda bulunan Kırmızı Hat üzerindeki Forest Glen istasyonu sistemde bulunan en derin istasyondur. Yürüyen merdiveni yoktur ve yüksek hızlı asansörlerle cadde düzeyinden istasyon platformu düzeyine 20 saniyede inilebilmektedir. Forest Glen istasyonunun yanında Kırmızı Hatta bulunan Wheaton istasyonu 70 m'lik yürüyen merdiveni ile ABD ve Batı Yarımküre'de en uzun kesintisiz yürüyen merdivene sahiptir. Turuncu/Mavi hatta en derin istasyon yüzeyden 32 m derinliği ile Rosslyn istasyonudur. Bu istasyonda bulunan 59 m'lik yürüyen merdiven sistemdeki ikinci en uzun yürüyen merdivendir ve cadde düzeyinden asma kat düzeyine yolculuk iki dakika sürer. Sistemin merkezinde tek bir istasyon bulunmaz ama Metro Center Kırmızı, Turuncu, Mavi ve Gümüş hatların kesişiminde bulunur. İstasyon'da aynı zamanda WMATA'nın ana satış bürosu yer alır. Metro, yüksek yolcu trafiğine sahip beş ayrı "merkez istasyon" daha belirlemiştir: Kırmızı, Yeşil ve Sarı Hatlar için aktarma istasyonu olan Gallery Place; Turuncu, Mavi, Gümüş, Yeşil ve Sarı Hatlar için aktarma istasyonu olan L'Enfant Plaza; en çok yolcu alan Union Station; Farragut North; ve Farragut West. Aktarma istasyonlarındaki yüksek yolcu sayısı ile başedebilmek için Metro yakındaki merkez istasyonlara yayayolu ile bağlantı olasılıklarını incelemektedir. Örneğin Metro Center ve Gallery Place istasyonları arasında 230 m'lik bir geçit yolcuların Kırmızı Hatta bir durak daha gitmeden Turuncu/Mavi/Gümüş hatlarla Sarı/Yeşil hatlar arasında aktarma yapabilmesine olanak sağlayabilecektir. Kırmızı ile Turuncu/Mavi/Gümüş hatlar arasında aktarmayı sağlayacak Farragut West ile Farragut North istasyonları arasındaki bağlantı Metro Center istasyonu talebini %11 azaltacaktır. Farragut yaya tüneli fiziken uygulanmadıysa da 28 Ekim 2011'den itibaren virtüel şekliyle eklenmiştir. Metro'da kullanılan SmarTrip sistemi Farragut istasyonlarından birinden çıkış ile diğerine girişi tek bir yolculuk olarak algılamakta ve ikinci bir ücret uygulamamaktadır. Metro’nun taşıt filosu her biri 22,86 m uzunluğunda 1.126 trenden oluşur. Trenlerin en yüksek hızı 121 km/s iken durakları da katınca ortalama hızları 53 km/s olmaktadır. İşletme kuralları en yüksek hızlarını 95 km/s ile sınırlandırmıştır. Tüm vagonlar tek ve çift olarak sıralı olarak numaralandırılmıştır. Metro kalabalık saatlerde 850 tren çalıştırmaktadır. Aktif hizmette 814 tren bulunur; dört tren istasyonlar arası hasılatı toplamak üzere çalışmaktadır ve kalan 36 tren ise yedek olarak tutulmaktadır. Metro'nun taşıtları altı etapta alınmıştır ve her vagon versiyonu özel bir seri numarası ile tanımlanmıştır. Haziran 2009'da 290'ı kullanılmakta olan ilk 300 araçlık sipariş Rohr Industries tarafından üretilmiş ve son teslimat 1978'de yapılmıştır. Bu araçlar 1000-1299 arasında numaralandırılmıştır ve 1990'ların ortasında onarımdan geçmiştir. 76 araçlık ikinci sipariş şimdi AnsaldoBredo adını taşıyan Breda Costruzioni Ferroviarie şirketi tarafından yapılmış ve 1983 ila 1984 yılları arasında teslim edilmiştir. Numaraları 2000-2075 arasında olan