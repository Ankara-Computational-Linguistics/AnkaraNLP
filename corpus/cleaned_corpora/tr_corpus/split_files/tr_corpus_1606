üzerinde kalabilmektedir. Dünya'nın etrafında dönen Ay da aynı sebepten yörüngesinin dışına çıkamaz. Kütlesi büyük olan her şey daha az kütleli her şeyi kendine doğru çeker. Kütle büyüdükçe çekim gücü artar. Evrendeki bütün gök cisimleri bu kuvvet sayesinde yerlerinde durmaktadır. Evrenin yapısı bu kuvvetle şekillenmiştir. Evrenin en zayıf fakat en yaygın kuvveti olan gravitasyon evrenin 15 milyar yıllık yaşamının tamamında etkindi. Büyük Patlamanın 10-43'cü saniyesinde ortaya çıktı. Ortaya çıkan ilk kuvvettir. Bu sırada evrenin sıcaklığı 1032 derece, genişliği de 10-32 metre idi. Gravitasyonun diğer bir özelliği de iki cisim arasındaki uzaklıktır. Uzaklık azaldıkça gravitasyon kuvveti büyür. 139 Gravitasyon kuvveti birden bire ortadan kalksaydı, o zaman, Dünya Güneş'ten ayrılır, Ay Dünya'dan kopar ve yeryüzü üzerindeki her şey uzay boşluğuna fırlardı. Gravitasyon şimdikinden daha az güçlü olsaydı, madde yoğunlaşamaz ve evren tamamen boş olurdu. Şimdikinden daha fazla olsaydı, o zaman da, gök cisimleri kendi ağırlıkları altında daha çabuk çökerek zamanından önce yok olurlardı. Maxwell tarafından bulunan elektromanyetik kuvvet, elektrik ve manyetik alanlar içinde etkili olan, hem çeken hem iten bir kuvvettir. Bu durum, kuvvetin etkisi içinde olan cisimlerin sahip oldukları elektrik yüklerinin cinsine bağlıdır. Eğer cisimlerin yükleri aynı ise birbirini iter, farklı türden ise birbirini çekerler. Bu kuvvet sadece yüklü parçacıklar arasında etkilidir. Elektromanyetik kuvvetin parçacığı fotondur. Foton, protonla elektron arasında durmadan gidip gelerek elektronu çekirdek etrafındaki yörüngesinde tutar. Bu sırada fotonlar ışık olarak atomun dışına çıkarak kendilerini gösterir. Fotonların menzili sonsuzdur ve ışık hızında yol alırlar. Atom ve moleküllerin yapısını şekillendiren elektromanyetik kuvvet, gravitasyon kuvvetinden 1038 defa daha güçlüdür. Gravi- tasyondan çok güçlü fakat diğer iki kuvvetten daha küçük olan bu kuvvetin bağladığı elektronlar, çekirdek etrafındaki yörüngelerinden kolayca koparılıp serbest duruma getirilebilirler. Özel Relativite ve Kuantum Mekaniği kapsamındaki Kuantum Elektrodinamiği (QED) içinde incelenen bu kuvvet, kuvvetler içinde en iyi tanınanıdır. Gravitasyonun daima çekmesine ve cisimlerin kütlelerine bağlı olmasına karşılık, elektromanyetik kuvvetin şiddeti cisimlerin elektrik yüklerinin miktarına bağlıdır. Yükler ne kadar şiddetli olursa çekme veya itme de o kadar büyük olur. Bu kuvvet yüzünden atom çekirdeğindeki aynı cins yüke sahip 140 protonlar birbirini iterler. Gravitasyon yüzünden de birbirlerini çekerler. Elektromanyetik kuvvetin gravitasyondan daha büyük olması nedeniyle, normalde, protonların birbirinden ayrılıp uzayda dağılmaları gerekirdi. Bu dağılmayı önleyen güçlü nükleer kuvvettir. Eğer elektromanyetik kuvvet birden ortadan kalksaydı, o zaman, elektron uzaklara kaçar, protonlar da birbirlerine yapışırdı ve madde sadece protonlardan yapılmış dev bir çekirdek haline gelirdi. Elektromanyetik kuvvet Büyük Patlamanın 10-8'ci saniyesinde, evren 1015 derece sıcaklıktayken ortaya çıktı. Keşfedilme sırasına göre üçüncü temel kuvvet güçlü nükleer kuvvettir. Bu kuvvet doğadaki kuvvetler içinde en güçlü olanıdır. Güçlü nükleer kuvvetin görevi proton ve nötronları atom çekirdeği içinde bir arada tutmaktır. Çekirdekteki protonların hepsi pozitif yüklü olduklarından elektromanyetik kuvvetin etkisi ile birbirini iter. Güçlü nükleer kuvvet elektromanyetik kuvvetten çok daha güçlü olduğundan bu kuvveti yener ve protonların birbirinden kopmalarını önler. Güçlü kuvvet sayesinde atom çekirdeği dağılmaksızın bir arada tutulur. Protonlardan başka yüksüz olan nötronlar da bu kuvvetle bir arada tutulur. Dolayısıyla, güçlü nükleer kuvvet herhangi bir yüke bağlı değildir. Protonlarla nötronların bir arada kalması da bu kuvvet sayesinde gerçekleşir. Güçlü kuvvetin parçacığı gluon'lardır. Gluonların herhangi bir kütlesi yoktur ve renklerle ifade edilen yükleri bulunur. Bu renk yükleri kuarkları, dolayısıyla nükleonları birbirine sıkıca bağlar. Gluonların renk yükleri sekiz adet farklı tür gluonun etkileşimini sağlayarak kuarklar arasındaki alış verişi meydana getirir. Bu etkileşimler Kuantum Kromodinamiği (QCD) Teorisi kapsamında incelenir. QCD'nin sonuçları, elektromanyetik etkileşimleri inceleyen QED'nin sonuçlarından 141 oldukça farklıdır. QCD'nin en büyük özelliklerinden biri, iki kuarkın arası açıldıkça aralarındaki kuvvetin büyümesidir. Güçlü nükleer kuvvetin menzili 10-15 metredir. Bu kadar kısa menzil yüzünden güçlü kuvvet çekirdeğin dışına çıkamaz ve sadece çekirdek boyutunda etkili olur. Güçlü nükleer kuvvetten etkilenen parçacıklar hadron grubuna giren parçacıklardır. Elektron, muon, nötrino gibi leptonlar ise bu kuvvetin etkisi dışındadır. Güçlü nükleer kuvvet, Yukawa'nın, kuvvet alanının parçacığı olan mesonu bulmasıyla ortaya çıkmıştır. Kuvvetin menzili itibariyle bir proton, nötron veya bu kuvvetin içine giren her hadronun boyu da en fazla 10-15 metre kadardır. Güçlü nükleer kuvvet, elektromanyetik kuvvetten 100 kat daha büyüktür. Gravitasyondan ise 1040 defa daha büyüktür. Çevremizdeki bütün cisimler bu kuvvet sayesinde kararlı ve dengeli bir şekilde durmaktadır. Güçlü kuvvet aniden ortadan kalksaydı, o zaman, kuarklar dağılır, proton ve nötronlar uzaya fırlar ve atom yok olurdu. Madde şimdikinden çok farklı olurdu. Büyük Patlama anında ortaya çıkan tek bir kuvvetten, ilk saniyelerde ayrılan bu kuvvet, kuark ve leptonları birleştirmiş ve evrenin dengesini sağlamıştır. Güçlü nükleer kuvvet Büyük Patlamanın 10-35'ci saniyesinde ortaya çıktı. Evren bu sırada 1023 derece sıcaklıkta bir tenis topu büyüklüğündeydi. Kuvvetlerin dördüncüsü zayıf nükleer kuvvettir. Bu kuvvet proton ile nötron arasında etkilidir. Nötron bir protona dönüşünce protonun yükü değişir ve bir elektron ile nötrino açığa çıkar. Bu bir radyoaktivite olayıdır. Bu durum, çekirdekteki nötronların sayısı protonlardan fazla olunca meydana gelir. O zaman atomun şekli değişir ve başka bir elementin atomu haline gelir. Bütün bu olayları yapan zayıf 142 nükleer kuvvettir. Radyoaktivite ile zayıf kuvvet de bozulmuş olur. Zayıf nükleer kuvvetin menzili 10-17 metredir. Parçacıkları pozitif ve negatif yükleri olan W parçacıkları ile yükü bulunmayan Z parçacığıdır. Bu parçacıklar, bir protonun 100 katı olan, çok ağır parçacıklardır. Bütün lepton parçacıkları zayıf nükleer kuvvetin etkisi altındadır. Zayıf nükleer, Büyük Patlamanın 10-8'ci saniyesinde elektromanyetik kuvvetle birlikte, elektrozayıf kuvvetin parçalanmasıyla ortaya çıktı. Gravitasyondan 1035 kat daha fazla, elektromanyetik kuvvetten bin defa daha zayıf ve güçlü nükleer kuvvetten 100.000 defa daha küçük olan bu kuvvet sadece atom boyutlarında etkili olup pratikte hissedilemez. Zayıf kuvvet aniden ortadan kalksaydı, o zaman, radyoaktivite olamazdı ve madde şimdikinden çok farklı olurdu. Radyoaktivite olmayınca da yıldızların ışığı oluşmaz ve yeryüzünde yaşam bulunmazdı. Bu haberci parçacıkların dışındaki parçacıkların çoğu kuvvetlerin bir veya birkaçından etkilenir ve onların kontrolleri altında hareket ederler. Kütlesi olan her parçacık graviton kuvvetinin etkisi altındadır. Leptonlar sadece zayıf ve elektromanyetik kuvvetlerden, hadronlar güçlü, elektromanyetik ve zayıf nükleer kuvvetlerden, elektrik yükleri bulunmayan nötrinolar ise zayıf kuvvetten etkilenirler. Gravitasyon kuvveti evren boyutlarında, elektromanyetik kuvvet bir atom boyutunda, güçlü ve zayıf nükleer kuvvetler ise kendilerini atom çekirdeği boyutlarında gösterirler ve bu boyutlar içindeki cisimleri kontrol ederler. Doğayı kontrol eden ve ayakta tutan bu dört kuvvet arasında son derece hassas bir denge bulunmaktadır. Güçlü nükleer kuvvet olduğundan birazcık daha az güçlü olsaydı, hidrojenin 143 dışında hiçbir element var olamazdı. Eğer güçlü kuvvet elektromanyetik kuvvetten biraz daha büyük olsaydı hidrojen dahil hiç bir element var olamazdı ve yıldızlar bugünkünden çok farklı şekillerde olurdu. Eğer gravitasyon kuvveti daha zayıf olsaydı evren daha küçük ve kısa ömürlü olurdu. Bu takdirde yıldızlar Güneş'in milyarlarca katı büyüklükte olur ve ömürleri sadece birkaç yıl sürerdi. Elektrik ve manyetik kuvvetlerin Maxwell tarafından birleştirilip elektromanyetik kuvvet adını almasından sonra son yıllarda elektromanyetik ve zayıf nükleer kuvvetler de birleştirildi ve adına ‘elektrozayıf kuvvet' dendi. Bunlar tek bir kuvvetin iki elemanıydılar. Şimdiki adım, elektrozayıf ile güçlü nükleer kuvveti birleştirerek GUT-Büyük Bileşik Kuvveti bulmaktır. GUT'u elde etmek için şu anda ulaşılan 1000 GeV'lik çarpıştırıcı enerjilerinin yeterli olup olmayacağı henüz bilinmemektedir. Yapılan hesaplar bu iş için gerekli enerji miktarını 1015 GeV olarak göstermektedir. Protonun içine gizlenmiş kuarkları dışarı çıkarıp görmek için gerekli enerji, belki de, bundan daha fazla olacaktır. Büyük Patlama sırasında ilk önce gravitasyon kuvveti ortaya çıktı ve evrenin şekillenmesinde ilk rolü oynadı. Ondan hemen sonra da elektrozayıf kuvvet, elektromanyetik ve zayıf nükleer olmak üzere parçalandı. Bütün bu olaylar bir saniye gibi kısa bir süre içinde gerçekleşti. Patlamanın 10-43 ile 10-33'cü saniyeleri arasında ise kuvvetler tek bir kuvvet halindeydi ve 144 henüz birbirlerinden ayrılmamıştı. Evrenle ilgili bütün sır bu dar zaman aralığında yatmaktadır. GUT'da başarı sağlandıktan sonra, sıra TOE-Her Şeyin Teorisi'ne gelecektir. TOE, şu andaki düşünce kapasitemizin dışında olup, bunun için gerekli enerjinin miktarı henüz bilinmemektedir. Böyle bir enerji, sonsuz yoğunluktaki bir noktayı patlatıp bugünkü evreni şekillendiren ve nereden geldiğini bilemediğimiz o korkunç enerjiye yakın bir enerji olmalıdır. 145 Her Şey İpliğe Bağlı Evren dört eksenlidir. Bunlardan üçü uzay, biri ise zamandır. Uzayda bir pozisyonu tarif etmek için üç eksen yeterli olmaktadır. Uzay-zamandaki bir yeri tarif etmek için ise zaman ekseni ilave edilir. Dolayısıyla uzay-zaman dört eksenle ifade edilir. İki eksenli uzayda bir nokta iki koordinatla (x ve y) belirlenir. Eğer bir derinlik veya yükseklik de gösterilmek istenirse, o zaman sistem üç eksenli olur ve üçüncü koordinat (z) dahil edilir. İki eksenli uzayda ancak düz cisimler görülebilir. Galaksiler ise üç eksenli bir uzayda görülebilir. Bir küp üç eksenlidir. Her köşesinden üç kenar çıkar, bütün açıları eşit ve diktir. Bir küp iki eksende gösterildiğinde her köşesinden üç kenar çıkar fakat küp iki eksenli yüzeye sıkıştırılmış, açıları ve kenarları artık eşit olmaktan çıkmış olur. Küp, dört eksende gösterildiğinde, her köşesinden dört kenar çıkar ve küp bir hiperküp olur. Açıları eşittir. 146 Modern kozmoloji evrende dörtten fazla eksen bulunduğunu öngörür. Uzayın dördüncü eksenini hayal etmek zor değildir. Fakat, beş ve beşten fazla ekseni düşünmek ise çok zordur. Eksen adedi, gerçek olup olmadığına bakılmaksızın matematiksel olarak artırılabilir. Uzayın bu ekstra eksenleri temel parçacıklarla ilgili bir takım yeni teorileri geliştirmiştir. Son 20 yılda, 10, 11 ve daha fazla sayıdaki eksenlerin mevcudiyeti tartışılmaktadır. 1950'lerin sonlarında, temel kuvvetler üzerinde yapılan çalışmalar matematiksel ‘simetri' fikrini ortaya çıkardı. Daha sonra, her kuvvetin kendi özel simetrisine sahip olduğu anlaşıldı. Doğadaki birçok cisim, görünen geometrik simetriye haizdir. Bir insan vücudunun sağ ve sol tarafı simetriktir. Bir kar tanesi altı köşeli simetriye haizdir. Bazı simetriler ise görülemez ve ‘alan simetrisi' deyimi içinde matematiksel olarak ifade edilir. Simetri, geometrik şekillerde olduğu kadar fiziksel miktarlarda da geçerlidir. Bir şeyin sıcaklığı 10 derece yükseldiği zaman onun 15 dereceden mi yoksa 60 dereceden mi, 10 derece yükseldiği önemli değildir. 10 derecelik sıcaklık artışının etkisi her iki başlangıç noktasından da aynıdır. Her iki durumda da simetri mevcuttur. Ölçüm noktasının ayarı simetriyi bozamaz. Atomun içindeki parçacıklar da bir simetri içinde davranırlar. Buna karşılık bazı ağır parçacıklar sistemin simetrisini bozar. Bir zamanlar tek bir kuvvet halinde bulunan elektromanyetik ve zayıf nükleer kuvvetler simetrinin bozulması sonucu iki ayrı kuvvet halinde şekillenmiştir. O zamanlar bir arada bulunan kuarklar ve leptonların yerine, birleşik tek kuvvetin habercisi, protondan 1015 defa daha ağır olan, X parçacığı tarafından yerine getiriliyordu. X parçacığının parçalanması ile, kütlesiz ve yüksüz foton ile çok ağır olan W 147 ve Z parçacıkları meydana geldi ve bunlar da elektromanyetik ve zayıf kuvvetlerin taşıyıcıları oldular. Bu teori, son zamanlarda elektrozayıf kuvvetin bulunmasıyla teyit edilmiş oldu. Evrendeki simetri ‘ayar alanı' kuramları ile izah edilmektedir. Bu kuramın 1950'lerde bulunmasıyla, önce foton ve elektronların aralarındaki etkileşimleri tanımlayan Kuantum Elektrodinamiği, sonra da kuarklar arasındaki etkileşimleri tanımlayan Kuantum Kromodinamiği Teorileri keşfedildi. Daha sonra Kuantum Mekaniği ile Einstein'ın Özel Relativitesi birleştirildi. Simetrinin, Kuantum Mekaniğine tatbik edilmesiyle de Ayar Alan Kuramı ortaya çıktı. Böylece, doğa yasaları ve dört temel kuvvetin aralarındaki ilişkiler anlaşılır hale geldi. Büyük Patlamanın ilk anlarında, dört temel kuvvettin tek birleşik bir kuvvet halinde bulunduğu zamanda, evrende ‘mutlak' bir simetri mevcuttu. Evren genişledikçe, kuvvetler birbirinden ayrıldı ve simetri bozuldu. Simetrinin bozulmasıyla ayar alanı bileşenlerine ayrıldı ve bu farklı bileşenler doğanın çeşitli yasalarını kontrol etmeye başladı. Birbirinden ayrılan temel kuvvetlerin parçacıkları da, bozulan simetrinin içinde, farklı kütle ve enerjilerde şekillendiler. Elektromanyetik kuvvetin parçacığı olan foton kütlesiz olarak devam etti. Zayıf nükleer kuvvetin parçacıkları olan, pozitif ve negatif yüke sahip W'ler ile yükü bulunmayan Z aşırı kütle kazandılar. Güçlü nükleer kuvvetin taşıyıcıları olan kuarklar da başlangıçta çok ağır olan şekillerinden parçalanarak şimdiki durumlarına, yani farklı kütle ve enerjilerdeki kuark ve gluonlara dönüştüler. Bir zamanlar eşit olan kuark ve leptonlar birbirinden ayrılarak farklı durumlara geldi ve şimdiki maddeyi oluşturdular. 148 Bütün bunlar, bir zamanlar mevcut olan simetrinin bozulmasıyla meydana gelmiştir. Simetri bozuldukça evren soğudu ve genişledi, evren genişledikçe simetri daha da bozuldu. Böylece galaksiler, yıldızlar şekillendi ve gezegenlerin üzerinde yaşam olanakları gelişti. Gravitasyon kuvvetinin taşıyıcısı olan graviton parçacığı ise senaryoda bir sır olarak kalmaya devam etmektedir. Gravitasyonun TOE'den ayrılan ilk kuvvet olduğu bilinmektedir. Fakat parçacığı olan graviton henüz tespit edilememiştir. Simetriyi ilk bozan ve TOE'den ilk ayrılan kuvvet olan gravitasyonun parçacığı gravitonun sıfıra yakın enerjisinden dolayı onu tespit edecek enerjinin sonsuza yakın olması gerekir. Bu pek mümkün görülmemektedir. Gravitonu yakalayabilmek için bir takım deneyler yapıldı. Gravitasyon kuvvetinin radyasyonu da diğer dalgalar gibi yayıldığına göre bunların habercileri olan gravitonlar uzayda mevcut bulunmalıydılar. Amerikalı Joseph Weber, 4 ton ağırlığındaki saf alüminyumdan büyük bir silindir rulo imal etti ve ona son derece hassas detektörler bağladı. Bu büyüklükteki saf alüminyum rulo, deprem dalgaları, trafik titreşimleri gibi günlük etkilere karşı dayanıklıydı. Fakat rulo, uzaydaki büyük gök cisimlerinden gelen gravitasyonel dalgalardan etkilenecek ve bu dalgaların etkisiyle sıkışıp genişleyerek bir zil sesi çıkaracaktı. Fakat rulo bir şey göstermedi ve deney başarısızlıkla sonuçlandı. Daha sonra gravitonların tutulması için daha hassas deneyler geliştirildi. Bunlardan en tanınmışı 3 kilometre uzunluğundaki paslanmaz çelik boru içinden geçirilen iki laser ışınıydı. Işınlar boru içinde ileri geri giderek sonunda birleşecek ve dalgaları 149 birbiri ile girişim yapacaktı. Bu arada dışarıdan gelen gravitonlar ışınlar arasındaki uzayı kısaltıp genişleterek kendilerini belli edeceklerdi. Bu arada, yeryüzü üzerindeki hareketlerden gelen etkiler sadece ışınlardan birini etkileyecek, diğeri ise aynı kalacaktı. Gravitonlar ise bütün detektörleri etkileyecekti. Bu deneyde, 1974 yılında uzaktaki bir pulsar yıldızının periyodunda meydana gelen değişiklikten oluşan gravitasyon dalgası gözlenebildi. Son derece zayıf olan gravitasyon kuvvetinin parçacıkları gravitonlar, Planck zamanı olan 10-43 saniye içinde enerji kazanırlar. Bu parçacıklar 10-43 saniyelik bir süre içinde Planck uzunluğu olan 10-32 milimetre kadar yol alır. Bu uzunluğa ışık hızında gitmelerine rağmen ancak ulaşabilirler. Planck zamanı ve uzunluğunun daha arkasında, bugünkü bilgilerime göre, henüz evren bulunmuyordu. Hesaplar bu noktada durmaktadır. Şu anda dört boyutlu bir evrenin içinde yaşamaktayız. Dört boyuttan üçü uzayı belirleyen en, boy ve yükseklik, dördüncüsü ise Einstein'ın 1915'de getirdiği zamandır. İçinde bulunduğumuz uzay üç koordinatın belirlediği üç boyutla tarif edilir. Uzay-zaman içindeki bir olayın tarifi için ayrıca, zaman boyutu bunlara dahil edilir. Sonuçta uzay-zaman dört boyutludur. Matematiksel hesaplar ise evrende bundan daha fazla boyut bulunduğunu göstermektedir. Peki, bu diğer boyutlar nerede bulunuyor . 1920'lerde Polonyalı Theodor Kaluza ekstra boyutlar üzerinde uğraşarak, Einstein'ın dört boyutlu uzayına gravitasyonun yanında elektromanyetizmayı da tatbik etti. Dört boyutlu evrende gravitasyon ve elektromanyetizmanın farklı şeyler olduğunu, dört boyutlu uzaya bir beşinci boyutun eklenmesiyle oluşacak beş boyutlu uzayda ise, bunların aynı şeyin değişik görünüşleri olduğunu gösterdi. Beşinci boyutla, gravitasyon ve elektromanyetizma birleştirilmişti. 150 İsveçli Oscar Klein 1926'da, beşinci boyutun algılanamayacak şekilde kıvrılıp bükülmüş olduğunu ileri sürdü. Kıvrılan bu ekstra boyut ise Dünya üzerinde yaşayanlarca görülemezdi. Bu şekilde kıvrılmış ve bükülmüş 10, 11 veya daha fazla boyut evrende bulunmaktaydı. 1960'larda kuarkların maddenin temel parçacıkları olduğunun anlaşılmasıyla boyut konusuna yeni bir açıdan bakıldı. Atom altı parçacıkların davranışları konuya dahil edildi. İtalyan Gabriele Veneziano, parçacıkların titreşen ve dönen ‘sicimler' halinde bulunduklarını, elastik sicimlerin çekirdeği bir arada tuttuğunu ileri sürdü. Diğer parçacıklar olmasa bile gravitonlar bu Sicim Teorisine uydu. Gravitasyonun parçacıkları olan gravitonlar için teori geçerliydi ve Sicim Teorisi gerçekte bir Gravitasyon Teorisi olmuştu. 1970'lerde yeni teoriler ortaya atıldı. Bunlardan biri kuarkları birbirine bağlayan gluonlarla ilgiliydi. Bu teorilerde simetri önemli rol oynadı. Simetri tanımı da geliştirilerek ‘süper simetri' fikri yaratıldı. Süper simetri, iki büyük parçacık grubunu, fotonlar gibi tam sayılı spin'lere haiz bosonlarla, proton ve elektron gibi kesirli sayıda spin'lere sahip fermiyonları birleştirdi. Süper simetrinin içine, Einstein'ın uzay-zamanının dört ekseninden daha çok sayıda eksen girdi. Süpersimetri, 1'i zaman, 10'u uzaya ait toplam 11 boyutu öngörür. Süpersimetride bosonlar fermiyonlara, fermiyonlar da bosonlara dönüşür. Yani, süpersimetri uzay-zamanda Bunları birleştirir. Bu bir Süper-Gravitasyon Teorisi'dir. Bu arada, 1984'de Amerikalı John Schwarz ve İngiliz Michael Green ‘Süpersicim Teorisini' ortaya attılar ve matematiksel denklemlerini çıkardılar. Süpersicimde parçacıklar süpersimetriye uymak zorundadır. Bu teoride parçacıklar kapalı halkaların titreşimleri şeklinde öngörülür. Bunlar, açık sicimler olarak da ifade edilebilirler. Açık sicimler 151 ve kapalı gerilmiş, bükülmüş sicimler farklı parçacıkların oluşumunu sağlayan Süpersicim Teorisinde birleşirler. Sicimlerin uzunlukları ise Planck uzunluğu olan 10-32 milimetre, yani bir protondan 1020 defa daha kısadır. Sicimlerin titreşimleri foton gibi kütlesiz parçacıkları etkileyerek bir halka şekline dönüşür ve graviton gibi diğer tür kütlesiz parçacıkları harekete geçirir. Teoriye göre, halka etrafında saat yönünde hareket eden titreşimler 10 boyutlu, saat ibresinin tersi yönünde hareket edenler ise 26 boyutludur. 26 boyut orijinal ‘Sicim Teorisini', 10 boyut ise ‘Süpersicim Teorisini' ifade eder. Bu boyutlar içinde sicimlerin etkileşimleri atom altı parçacıkların ve kuvvetleri taşıyan haberci kuantaların kuantum davranışlarını meydana getirir. Teoriye göre, maddenin ‘en temel' yapısı sicimlerdir. Birbirinin aynısı olan sicimlerin titreşim şekilleri farklıdır. İçinde özel parçacıkları içeren tüpler birleştiğinde veya parçalandığında, parçacıklar da çarpışmakta veya yaratılmaktadır. Süpersicim Teorisi 10 boyutlu uzayı öngörür. Bildiğimiz uzay-zaman ise sadece 4 boyuta sahiptir. Geriye kalan 6 boyut, 10-32 mm boyunda kıvrılmış durumdadır. Bunun sebebi henüz bilinmemektedir. Yapılan tahminlere göre, Büyük Patlamanın ilk anlarında bütün boyutlar bir aradaydı, eşit öneme sahipti ve kıvrılmış durumdaydı. Daha sonra bir takım nedenlerden dolayı bunlardan sadece üçü algılanabilir ölçüde şimdiki evrenin ölçüsüne uygun olarak açıldı ve şimdiki uzayı oluşturdu. Kıvrık halde kalan diğer boyutlar ise 10-32 mm boyundaki sicimler ölçüsünde ve son derece güçlü kıvrımlar şeklinde devam etmektedir. Işık hızında yol alan bir parçacığın bu gizli boyutlardan biri içinde gidip başlangıç noktasına geri dönmesi 10-43 saniyeden daha kısa bir süre içinde olduğundan, o parçacığın yokluğu asla 152 görülememektedir. Heisenberg belirsizlik ilkesine göre, böyle kısa uzaklıklar sadece son derece büyük enerjilerde görülebilir. Planck uzunluğu için gerekli enerji ise Big Bang'dan sonra mevcut olmamıştır. Bu büyüklükteki bir enerji de sadece Büyük Patlamanın ilk anlarında mevcuttu. Süpersicim Teorisinin enteresan bir düşüncesi de, hiç akla gelmeyen bir maddenin geçmişte mevcut olmuş olmasıdır. Buna ‘gölge madde' adı verilir. Böyle bir madde, şu anda evrende bulunduğuna inanılan ve henüz keşfedilemeyen ‘kayıp kütlenin' karşılığı olacaktır. Önceleri 26 boyutta başlayan Sicim Teorisi 1980'lerde 10 boyuta indirilerek Süpersicim Teorisine dönüştürüldü. Şu anda yapılan çalışmalar 6 boyutu da eleyip, içinde yaşadığımız evrenin 4 boyutuna indirgemek ve TOE'ye ulaşmak üzerinedir. Bu durumda dört temel kuvvet birleştirilmiş olacaktır. Teori, her şeyin en temeli olan TOE-Her Şeyin Teorisine açılan kapıdır. Süpersicim'e alternatif olarak 1988'de ‘Süperzar Teorisi' ortaya atıldı. Süperzar Teorisi de 11 boyutlu süpersimetrik bir uzay-zamanı öngörmektedir. Sicimler bu teoride de mevcuttur, fakat zar şeklindedir. Bu teorinin gayesi, süpersicim gibi, uzayzamanın boyutunu 4 boyuta indirgemektir. 153 ................................ 1973-1990 Evrensel Haberleşme ........................................ 1907-1996 Kaçmak Mümkün mü. ..................................... 1957-1997 Her Şeyin Sonu ................................................ 1922-1993 154 Henüz, daha bir ‘gün' yokken bir ‘patlama' oldu. Bu, insan aklının asla düşünemeyeceği şiddette bir patlamaydı. Sonsuz küçük bir hacmin içine sıkıştırılmış, sonsuz yoğunlukta ve sonsuz sıcaklıktaki ‘bir şey' birden patladı. Patlama ile birlikte, o hacim içindeki düşünülemeyecek büyüklükteki enerji serbest kaldı ve korkunç bir hızla etrafa yayılmaya başladı. Böylece ‘zaman' başladı, ‘mekan' oluştu ve ‘madde' şekillendi. Her şeyin başlangıcı ve patlamaların en büyüğü olan bu olaya ‘Büyük Patlama' veya ‘Big Bang' adı verilir. Büyük Patlama Teorisi 40 yıl boyunca tartışıldı. Sonunda delilleri bulundu, ispatları yapıldı ve son 35 yıldır bir karşıtı çıkarılamadı. Büyük Patlama, evrenin oluşumu ile ilgili bugünün tek ve en ciddi teorisidir. İnanılması zor da olsa, 155 içinde enerji, uzay ve maddenin bulunduğu evrenimiz tek bir noktanın müthiş bir patlamasıyla meydana gelmişti. Son 80 yıl içinde geliştirilen modern kozmoloji, parçacık fiziği, relativite ve kuantum mekaniği yardımıyla ve delilleriyle açıklanan Büyük Patlama konusunda artık bir şüphe kalmamıştır. Büyük Patlamadan önce ne vardı, sonsuz yoğunluk ve sıcaklıktaki o muazzam maddeyi, o iğne başından küçük hacmin içine kim sıkıştırmıştı, ne zamandan beri oradaydı, bu kadar büyük miktardaki madde nereden toplanmıştı, patlamayı kim yapmıştı. Bütün bunların sebebi neydi, bir nokta niçin patlamıştı. Kim yaptı, neden yaptı, nasıl oldu sorularından sadece ‘nasıl oldu'nun patlamadan sonraki safhasını biliyoruz. Büyük Patlamanın 10-43'cü saniyesinden bugüne kadar geçen süre içindeki bütün olayları net bir kesinlikle izah edebiliyoruz. 10-43'cü saniye ile sıfır saniye arasında bilim yetersiz kalıyor ve yasalar geçerliliğini kaybediyor. Sıfırıncı saniye ve arkasının izahı ile ‘kim neden yaptı'ya tek bir cevap bulabiliyoruz Bir Yaratıcı . Sıfır ile 10-43 saniyesi arasında geçen süre hakkında bir bilgi mevcut değildir ve hiç bir zaman da olamayacaktır. Bu aralıkta, insanoğlunun bildiği yasalar geçerliliğini kaybetmektedir. Hikayemiz, 10-43'cü saniyeden itibaren başlar. 10-43'cü saniyede, yani birinci saniyenin 10 milyon kere trilyon kere trilyon kere trilyonda birinde bizim bildiğimiz ‘zaman' başlar. Bu andaki evrenin sıcaklığı 1032 derece, yani bir milyar defa trilyon defa trilyonun çarpımı, oluşan uzayın çapı da 10-32 156 metre, yani bir metrenin milyar kere trilyon kere trilyonda biri kadardır. Bu anda, evren bir atom çekirdeğinden 1020 defa daha küçüktür. 10-43'cü saniye insanoğlunun bilebildiği en küçük zaman birimi olup buna ‘Planck zamanı' adı verilir. Bu andan önceki zaman içinde olup bitenler ancak, elektrozayıf ve güçlü nükleer kuvvetlerin nasıl birleştirileceğinin bilinmesinden yani, bir GUT'un elde edilmesinden sonra anlaşılabilecektir. Aksi takdirde asla. 10-43'cü saniyeden önceki zamanda, dört temel kuvvet, tek bir kuvvet halindedir. 10-43'cü saniyede, gravitasyon kuvveti TOE'den ayrılır ve kendi başına bir kuvvet olarak donar. Bu zaman aralığında madde, parçacık ve antiparçacıkların egzotik karışımından oluşmuş bir ‘çorba' görünümündedir. Ortada henüz tek başına duran bir parçacık yoktur. 10-43'cü saniyede uzay-zaman ancak bir anlam kazanır. 10-35'ci saniyede, birden bir şişme (enflasyon) meydana gelir. Evren bir önceki halinin 1050 katına erişerek müthiş bir hızla bir tenis topu büyüklüğüne genişler. Sıcaklık aniden 1023 dereceye düşer. Güçlü nükleer kuvvetin aniden ayrılmasıyla kuantum köpükleri uzaya akar. Simetriye sahip olan vakum birden enerjisini dışarı atarak parçacık üretimine başlar. Bu saniyenin sonunda enflasyon birden durur. Gravitasyon kuvvetinin gücü çok büyüktür. 10-33'cü saniyede, sıcaklık 1020 dereceye inmiştir. 10-32'ci saniyede, durmuş olan şişme yavaş olarak fakat daha güçlü bir şekilde tekrar başlar. Gravitasyon ve güçlü kuvvetler tek başlarınadır. Elektrozayıf kuvvet ise henüz 157 parçalanmamıştır. Enflasyonun tekrar patlaması ve sıcaklığın birden yükselmesiyle ‘çorbadan' iki tür parçacık ortaya çıkar. Güçlü kuvveti hisseden kuarklar ve elektrozayıf kuvveti hisseden hafif leptonlar. 10-20'ci saniyede, sıcaklık 1018 dereceye iner, evrenin çapı 5 10 metreye çıkar. Etrafta uçuşan, bir ortaya çıkıp bir kaybolan kuark ve antikuarklar kargaşası vardır. Bunlar birbiri ile çarpışıp birbirlerini imha etmektedirler. 10-12'ci saniyede, sıcaklık 1015 dereceye düşerek bir donma noktası daha yaşanır. Kuarklarla antikuarkların çarpışıp birbirini imha etmelerine karşılık, kuarklarla leptonlar da çarpışır ve birbirlerine dönüşürler. Bu çarpışmalardan parlak radyasyon çıkmaktadır. Başlangıçta bol miktarda kuark ve antikuark üreten yeterli miktarda enerji mevcuttu. Evren genişleyip soğudukça bunların üretimi durur. Kuarkların sayısı antikuarklara göre daha fazla olduğundan, sonuçta kuarklar yaşar ve bugünkü maddenin temelini oluşturur. Biraz sonra sıcaklığın daha da düşmesiyle, aralarında devamlı etkileşen kuarklarla leptonlar birbirine dönüşemez olur. Elektrozayıf kuvvetin parçacıkları olan W ve Z'ler artık ortada dolaşmaktadır. Zayıf ve elektromanyetik kuvvetler hala bir aradadırlar. 10-8'ci saniyede, elektrozayıf kuvvet, zayıf nükleer ve elektromanyetik kuvvetlere parçalanır. Simetri tamamen bozulmuştur. Sıcaklık 1014 dereceye düşer. Çok büyük kütleye sahip W ve Z parçacıklarına karşılık elektromanyetik kuvvetin parçacığı olan fotonların kütleleri yoktur. Ortada, kuarklar, elektronlar, foton ve nötrinolarla bunların karşı parçacıkları vardır. Bu hafif leptonlar aralarında devamlı çarpışmakta, birbirlerini yok etmekte ve yeniden yaratılmaktadır. 10-6'cı saniyede, evrenin sıcaklığı 1013 dereceye düşer, çapı 8 10 metreye çıkar. Sıcaklık azaldığından devamlı kuark üretimi 158 için gerekli enerji de kaybolmuştur. Antikuarklar yok olur ve kuarkların egemenliği başlar. Yüksek sıcaklıktan etkilenmeyen sıfır kütleli fotonların çoğalması devam eder. Elektronlar ise donmuştur. 10-4'cü saniyede, evren, bir Güneş sistemi boyutuna ulaşır. Baryonlar sahneye çıkar. Sıcaklık 1012 dereceye indiğinden kuarkların birbirlerini imha etme işlemi sona ermiştir. Geride kalan kuarklar birleşerek hadronları meydana getirmeye başlar. Üçerli birleşerek proton ve nötronları, ikili birleşerek mesonları oluştururlar. Her ne kadar, tekli kuarkların bulunabileceğine dair bir teori mevcut ise de, henüz tek başına duran bir kuark gözlenememiştir. Artık madde şekillenmeye hazırdır. Protonlarla elektronlar birleşerek nötronları şekillendirir. Bu birleşmeden nötrinolar açığa çıkar. Bu arada, nötronlarla positronlar çarpışır ve bu çarpışmadan yeni protonlar ve antinötrinolar oluşur. Bütün bu reaksiyonların gerçekleşebilmesi için ortada çok büyük miktarda elektron ve positronun bulunması gerekiyordu. Bu parçacıklar çiftler halinde, yüksek enerjili fotonları imhası sırasında üretiliyordu. Bir protona karşılık bir milyar foton mevcuttu. 1'ci saniyede, elektron ve positronların üretimi sona erer, proton ve nötronların sayıları dengelenir. Buna rağmen, nötronlar protonlara göre biraz daha azdır. Çünkü nötron üretimi için daha yüksek enerji gerekiyordu. Her altı protona karşılık bir tane nötron bulunuyordu. Nötronların 15 dakikalık bir süre sonunda bozunma şansı %50'dir. Daha kararsız olduklarından serbest nötronlar, protonlara ve iki tip lepton olan elektron ve nötrinoya bozunmaya başlar. Böylece lepton devri başlar. 159 Birinci saniyenin sonunda, zayıf nükleer kuvvet daha da zayıflaşır ve çok hafif olan nötrinoları artık içerde tutamaz ve nötrinolar etrafta uçuşurlar. Evrenin sıcaklığı 10 milyar dereceye düşmüştür. Evren, hala proton ve nötronların bir araya gelip çekirdeği oluşturmasına izin vermeyecek kadar sıcaktır. 14'cü saniyede, nükleer füzyon olayı başlar. Bir proton ile bir nötron bir araya gelerek ağır hidrojen çekirdeği olan deteryumu yapar. Deteryum normal hidrojenden farklıdır çünkü çekirdeğinde protonun yanında bir de nötron bulunmaktadır. Bazı deteryum çekirdekleri ikinci bir nötronu yakalar ve daha ağır hidrojen olan trityum çekirdeğini oluşturur. Trityumun bir proton daha yakalamasıyla yeni bir element olan helyum çekirdeği şekillenir. Helyum çekirdeğinde iki protonla iki nötron bulunuyordu. Bu sıralarda, her bir helyum çekirdeğine karşılık on tane hidrojen çekirdeği mevcuttu. Benzer reaksiyonlarla, az miktarda bile olsa başka çekirdekler de şekillenir. Bunlar, iki proton ve bir nötronlu helyum3, dört proton ve üç nötronlu berilyum7, üç proton ve dört nötronlu lityum7, çekirdekleridir. Bu tür reaksiyonlar 1'ci dakikadan 10.000'ci yıla kadar devam eder. Evrende hidrojen, helyum gibi hafif çekirdeklerle elektronlar bulunmaktadır. Sıcaklık bir milyar derecedir. Bu sıralarda açığa çıkan radyasyonun çoğu, deteryumun parçalanarak hafif çekirdekleri oluşturması sırasında meydana gelen yüksek enerjili gamma ışınlarıdır. Evren genişledikçe radyasyon enerji kaybeder. Etrafta bulunan fotonlar henüz serbest değildir ve parçacıklar arasında gidip gelirler. Fakat bol miktarda foton mevcuttur. Evren genişleyip soğudukça fotonların enerjisi zayıflar. Fotonların yanında, nötrinolar, antinötrinolar, proton, nötron ve elektronlar dolaşır. Meydana gelen çekirdeklerin ¾'ü hidrojen, ¼'ü helyumdur. 160 4'cü dakikanın sonunda, evrenin sıcaklığı 300 milyon derecedir. Elektron ve positronlar birbirlerini yok etmiş ve geride sadece protonların sayısını dengeleyecek miktarda elektron kalmıştır. İlkel atom oluşmuş fakat kararlı atom için evren hala çok sıcaktır. 10.000'ci yılda, parçacıkların kütleleri radyasyon enerjisine hakim olabilecek duruma gelir. Bu sıralarda, her bir protona karşılık 10 milyar foton mevcuttur. Fotonlar yüksek enerjileriyle etrafta uçuşur ve oluşan yeni atomları parçalamaya çalışırlar. 100.000'ci yılda, ortadaki hidrojen ve helyum çekirdekleri civardaki elektronları yakalar. Madde devri başlar. 300.000'cü yılda, fotonların enerjisi iyice azalır, en aktif fotonun enerjisi bile oluşmaya çalışan atomların son şeklini almasını bozmaya ve yaşamasını engellemeye yeterli olamaz. Atomlar artık rahattır. Atomlar ve fotonlar birlikte yaşamaya alışırlar. Evrende madde ve radyasyon birbirinden ayrılmış ve uzayda artık müstakil bir yaşam başlamıştır. Fotonlar serbest kaldığından evren ışıldamaya başlar. Evren şimdi 3000 derece sıcaklıkta, kırmızımsı parlak görünümdedir. Elektronlar çekirdeklere iyice yaklaşır ve dayanıklı atomlar oluşur. Fotonların çıkardığı radyasyondan evren ışıkla dolar. Evrenin %75'i hidrojen, geri kalanı da helyumdur. Sıcaklık daha düşer, radyasyonun tabiatı değişir. Fotonların enerjileri kaybolur ve dalga boyları büyür. Radyasyon morötesi ışın haline gelir. Görünen ışık ve kızılötesi ışınlar oluşur. Evren artık görülebilir durumdadır. 1.000.000'cu yılda, evrendeki hareketlilikten çeşitli boyutlarda değişik madde şekillenir. Sıcaklık 1000 derecedir. 30.000.000'cu yılda, evrenin çapı 1012 metreye ulaşır. Sıcaklık 100 derecenin altına iner. Galaksileri oluşturacak gaz 161 kütleleri gravitasyonun etkisiyle sıkışıp yoğunlaşır. Yoğunlaşan ve ısınan bu kütleler galaksileri şekillendirir. 15.000.000.000'ci yıl, bugünün evreni oluşur. Mikrodalgalar ve radyodalgaları ortaya çıkar. Evrenin çapı 1027 metreye ulaşmış ve ortalık 2.74 K'lık radyasyonla dolmuştur. 15 milyar yıl sonra bugün, gözlenebilen çapı 1027 metre, sıcaklığı -270 derece olan evrenimizde, sonsuz yoğunluktaki karadelikten son derece gevşek gaz ve toz bulutlarına kadar her tür madde mevcuttur. Şimdi filmi tersine işletelim ve bugünden sıfır noktasına kadar olan görüntüleri inceleyelim Zaman, 15 milyar'ıncı yıl içlerinde milyarlarca yıldız ve gezegenleri barındıran galaksi kümeleri hızla birbirinden uzaklaşmaktadır. Uzakta olanların hızları ışık hızına çok yaklaşmaktadır. Evren boşluğunun sıcaklığı -270 gibi korkunç bir soğukluktadır. Evren milyonlarca tür parçacıklarla doludur. Bu parçacıklar bir araya gelerek 92 çeşit atomu şekillendirmiştir. Yoğunluk, karadeliklerin içlerinde sonsuz, galaksi ve yıldızların merkezlerinde çok büyük, fakat galaksiler arası boşluklarda ise çok düşüktür. Galaksiler arasında milyonlarca ışık yılı mesafeler bulunmaktadır. Zaman içinde geriye gidişte, sıcaklığın yükselmesiyle birlikte galaksilerin birbirlerine yaklaştığı görülür. Yıldızlar da birbirlerine yaklaşarak galaksilerin boyutlarını küçültürler. Küçülen galaksiler birbirlerinin içine girer. Yoğunluk ve sıcaklık durmadan yükselir. Bütün evren sonunda bir molekül boyutuna gelir. Daha sonra moleküller de birbirinin içine girerek bir atom boyutuna küçülür. Atomun çekirdeğinde pozitif yüklü proton, yükü bulunmayan nötron ve onun etrafındaki yörüngede dönen negatif yüklü elektronlar vardır. Büyük Patlamaya 300.000 yıl vardır ve sıcaklık 3000 dereceye yükselmiştir. Bu sıcaklıkta çekirdek, etrafındaki 162 elektronları yörüngelerinde artık tutamaz ve atom dağılır. Etraftaki elektron denizi içinde çekirdekler çıplak ve yalnız durumdadır. Tam bir plasma mevcuttur. Sıcaklık 3.000.000 dereceye çıkınca, bu defa atomun çekirdeği dayanamaz ve protonla nötron birbirinden ayrılır. Şimdi ortada, proton, nötron ve elektronlardan oluşmuş bir karışık deniz vardır. Büyük Patlamaya, bir saniyenin küçük bir kesri kadar zaman kalmıştır. Sıcaklık 30 milyar derecenin üzerine yükselmiştir. Proton ve nötronu oluşturan kuarklar artık bir arada kalamaz ve birbirinden uzaklaşırlar. Sıcaklık daha da yükselince dört ayrı kuvvetten önce zayıf ve elektromanyetik kuvvetler birleşir ve elektrozayıf kuvveti oluşturur. Daha sonra da güçlü nükleer kuvvet onlara katılır. En sonunda gravitasyon kuvveti de birleşerek tek büyük kuvvet oluşur. Üç trilyon derece sıcaklıkta, ortada kütlesiz fakat çok yüksek enerjili parçacıklar dolaşmaktadır. Bunlar fotonlar, leptonlar ve kuarklardır. Bu yüksek enerjili parçacıkların enerjileri Büyük Patlama işlemi sürecinde, Einstein'ın E=mc2 formülüne göre kütleye dönüşecektir. Büyük Patlama anına 10-35 saniye kala, bir yapısı bulunmayan kaos mevcuttur. Bu anda evrenin boyu 10-22 metre ve bu hacim içindeki madde ile antimadde eşit miktardadır. Bu nokta, evrendeki maddenin oluşumundan emin olunulan son duraktır. Geriye gidişte 10-43'cü saniye ‘Planck duvarı'dır. Bu noktadaki uzay, zaman ve maddeyi tanımlamakta yetersiz kalınmaktadır. Bu noktayı tarif etmek için gravitasyon ile kuantum mekaniğinin nasıl birleştirileceğinin bilinmesi, yani bir TOE'nin elde edilmesi gerekir. 10-43'cü saniyedeki sıcaklık ve enerjiye eşit bir parçacık hızlandırıcısı imal etmek, bugünkü bilgilerimize göre imkansızdır. 163 1842 yılında Avusturyalı Christian Doppler yaklaşan ve uzaklaşan ses dalgalarının duran bir gözlemciye göre konumlarını keşfetti. Buna göre, duran bir gözlemciye doğru yaklaşan ses dalgaları daha sık aralık ve daha kısa dalga boylarında ulaşıyor, sesin kaynağı gözlemciden uzaklaştıkça ses dalga boyları uzuyordu. Bir tren yaklaşırken onun düdük sesi istasyonda duran bir kimse tarafından, trenin arkasında aynı mesafede duran başka bir kimseye göre daha önce duyulur ve düdüğün sesi ona daha yüksek perdeden ulaşır. Tren uzaklaşırken düdükten çıkan ses dalgaları, yaklaşıyorken gelenlerden, daha geç gelir ve daha alçak perdeden duyulur. Doppler tarafından bulunan bu etkiyi 1849'da Fransız Louis Fizeau ışığa tatbik etti ve aynı sonucu buldu. Fizeau'nun buluşuna göre, duran bir gözlemciye doğru hareketli bir ışık kaynağından çıkan ışığın dalgalarının meydana getirdiği spektrumdaki koyu renkli çizgilerin dalga boyları kısalır ve çizgiler spektrumun mor ucuna kayar. Gözlemciden uzaklaşan kaynaktan gelen ışığın spektrumundaki koyu çizgilerin dalga boyları ise uzar ve spektrumun kırmızı ucuna doğru kayar. Kaynağın hızı arttıkça bu kaymalar da artar. Kaynak yerinde duruyorsa, çizgiler de yerlerinde kalır ve hareket etmez. Spektrumdaki karanlık çizgilerin hareketlerinin ölçülmesiyle ışık kaynağının yaklaştığı veya uzaklaştığı ve bunların hızları kesin olarak ölçülebilir. Doppler ve Fizeau tarafından keşfedilen bu metotla, galaksilerin ve yıldızların hareket doğrultularının ve hızlarının ölçülmesi mümkün olmuştur. İngiliz William Huggins, bir amatör olarak kendi yaptığı özel gözlemevinde gök cisimlerini inceliyordu. 1868 yılında Sirius yıldızının çıkardığı ışığın, spektrumunda kırmızı tarafa kaymakta olduğunu gördü. Doppler etkisini kullanarak bir yıldızın 40 km/saniyelik bir hızla uzaklaştığını keşfetti. 164 Belçikalı papaz ve gökbilimci olan Georges E. Lemaitre, Einstein'ın relativite denklemlerini kullanarak evrenin genişlemekte olduğunu buldu. O zamanlar bunun tersi düşünülüyordu. Daha önce, 1917'de Rus Aleksandr Friedmann da aynı sonuca ulaşmıştı. 1927'de Lemaitre, evrenin durmadan genişlediğine göre onun bir başlangıcı bulunması gerektiğini ileri sürdü ve evrenin bir zamanlar, atom boyutuna sıkıştırılmış çok yoğun maddenin birden patlaması ile meydana gelmiş olması gerektiğini belirtti. Şimdiki modern kozmolojiye tam olarak uymasa bile Lemaitre'nin fikri doğruydu. Hubble, 1929 yılında 18 tane galaksiyi tespit etti. Galaksilerden gelen ışıkların spektrum çizgilerinin kırmızıya doğru kaydığını, uzaklardaki galaksilerdeki kırmızıya kaymanın daha fazla olduğunu gördü. Bu durum, galaksilerin bizden uzaklaştıklarını, uzaklaşma hızlarının galaksilerin uzaklıkları ile arttığını ifade ediyordu. Hubble'a göre, bir galaksi bizden ne kadar uzakta ise onun uzaklaşma hızı da o kadar fazlaydı. Zira uzaktaki galaksilerden gelen ışığın spektrumdaki kırmızıya kayma oranı o kadar fazla oluyordu. Hubble bu galaksilerin uzaklaşma hızlarını da hesap etti. Çok uzaktakilerin hızı, ışık hızına yakın çıktı. Bu durum evrenin genişlemekte olduğunu gösteriyordu. Yani, galaksiler kendiliğin- den geri çekilmiyorlar, evren genişlediği için bizden ve birbirlerinden uzaklaşıyorlardı. Hubble'ın keşfi, Büyük Patlama Teorisinin başlangıcı oldu. Sonuçta, evren bir zamanlar bir nokta halindeydi. Patlamayla birlikte oluşan madde etrafa yayıldı, büyük bir hızla birbirinden her yönde uzaklaşmaya başladı. 165 Mutlak sıfır derecesinin üzerindeki bütün cisimler bir elektromanyetik radyasyon yayar. Bir demir parçası ısıtıldığı zaman önce kızıl bir renk alır. Daha fazla ısıtılınca rengi koyulaşır ve akkor olur. Sonunda renk beyaza dönüşür. Bütün bu renk değişimleri demir atomlarının etrafındaki elektronların artan sıcaklıkla birlikte hızlanmaları sonucu çıkardıkları fotonların etkileridir. Hızlanan elektronların fırlattığı fotonların enerjileri farklı ışın türlerini meydana getirir. Işık kırmızı uçtan mor uca doğru kayarken fotonlarının frekansı yükselir. Sıcaklık, elektronların hızı, fotonların enerjisi ve ışığın frekansı arasında bir orantı bulunmaktadır. Belli bir sıcaklıkta bütün cisimlerin çıkardığı ışıma aynı olup buna ‘ısı ışıması' adı verilir. Isı ışımasının yanında bir ‘ışık ışıması' bulunur ki, ışık ışıması da sıcaklığa bağlıdır. Radyasyonun incelenmesinde kullanılan temel ilke ‘siyah cisim' olayıdır. Siyah cisim üzerine gelen bütün elektromanyetik radyasyonu soğurması ve yansıtmaması yüzünden ideal bir sistemdir. Isıtılmış demir parçası deneyinde olduğu gibi böyle bir cismin yaydığı enerji onun sıcaklığına bağlıdır. Evren bir siyah cisim olarak düşünülebilir. Büyük Patlamadan itibaren devamlı soğuyan evrendeki radyasyonun dalga boyları bu soğuma süresi içinde sıcaklıkla birlikte değişmiştir. Bu durum ilk olarak Rus George Gamow, Amerikalı Ralph A. Alpher ve Robert Herman tarafından 1948 yılında fark edildi. Bu bilim adamları, eğer evren bir Büyük Patlama ile yaratıldıysa patlama sırasında çıkan ve bugüne kadar gelen bir ısının mutlak sıfırın birkaç derece üzerinde bir ışınım halinde mevcut bulunması gerektiğini ileri sürdüler. Mutlak sıfır derecesinde maddenin molekülleri hareket edemeyecekleri için patlamanın radyasyonunun zayıf da olsa bugün mevcut 166 bulunması gerektiğini iddia ettiler. Gamow ve arkadaşları, eğer evren bir zamanlar sonsuz yoğunluktaki bir ateş topu halinde idiyse, çekirdekteki proton ve nötronun tek bir parça olmuş olması gerektiğini ve bütün çekirdeklerin bu tek parçacıktan çıkmış olması gerektiğini de belirttiler. Gamow ayrıca, sonsuz yoğun ve sıcak bu noktanın patlamasına ‘Big Bang' adını verdi. Gamow ve arkadaşlarının iddiası, o zamanlar yeterli deney cihazlarının bulunmaması yüzünden uzun süre unutuldu. 1964 yılında Amerikalı Robert Dicke ve Phillip Peebles Büyük Patlamadan arta kalan ve günümüze kadar gelmiş olması gereken bir arkaalan ışımasının sıcaklığını 10 K olarak hesap ettiler. Dicke ve Peebles'e göre eğer böyle bir arkaalan ışınımı, Büyük Patlama ile ortaya çıkmış olmasaydı şimdiki evrendeki hidrojen-helyum oranı mevcut bulunamazdı. Dicke kendi yaptığı bir teleskopla uzayda, 15 milyar yıldan beri dolaşan arkaalan ışımasını aramaya başladı. Fakat onu bulmak Gamow ve Dicke'nin iddiasından hiç haberleri bulunmayan Amerikalı iki radyo mühendisine nasip oldu. 1964 yılında Amerikalı Arno Allan Penzias ve Robert Woodrow Wilson kendi yaptıkları boynuz şeklindeki antenleriyle galaksinin derinliklerinden gelen radyo dalgalarını ölçüyorlardı. 7 cm'lik bir dalga uzunluğunda çalışan Penzias ve Wilson, antenlerinde devamlı cızırdayan alışılmadık bir parazitle karşılaştılar. Bu parazitin dalga uzunluğu radyo dalgalarından daha kısa, kızılötesinden daha uzundu. Parazitin dalga boyu spektrumun mikrodalga bölgesinde ve sıcaklığı mutlak sıfırın birkaç derece üzerindeydi. Antenlerini ne yöne çevirirlerse çevirsinler, parazit evrenin her yönünden aynı şiddet ve aynı sıcaklıkta alınıyordu. Bir ara parazitin, anten tellerine konan kuşlardan kaynaklandığını 167 düşündüler, fakat değildi. Hiç bir çare fayda etmedi ve bu garip parazitten hiç kurtulamadılar. 7.35 cm'lik bir dalga boyunda yılın her saati ve uzayın her yönünden gelen bu sabit şiddet ve sıcaklıktaki parazitin kaynağı galaksimizden çıkan bir ışıma değildi. Penzias ve Wilson'un keşfi bu sıralarda, Büyük Patlamadan arta kalan radyasyonu matematiksel olarak ispat eden ve onu hala aramakta olan Dicke'ye duyuruldu. Buluşlarını birleştiren bu bilim adamları parazit problemini çözdüler. Yakalanan bu ışımanın dalga boyu 7.35 cm, tepe yüksekliği 1 mm ve sıcaklığı da 2.74 K, yani evrenin bugünkü sıcaklığı olan -270 dereceydi. Bu radyasyona, ‘kozmik mikrodalga arkaalan ışıması' adı verildi. Penzias ve Wilson'un keşif değerleri, Dicke ve Peebles'in matematiksel hesaplarına tam olarak uymuştu. 2.74 K'lik bir ışımanın şu andaki bir evren olayından kaynaklanamayacağı kesin olarak bilindiğinden, bunun geçmiş bir zamanda, evrenin çok sıcak olduğu bir durumun günümüze kadar ulaşmış bir ‘kırıntısı' olduğu anlaşıldı. 2,74 K'lik ışıma, 15 milyar yıl önce meydana gelmiş ve çok büyük bir hızla etrafa yayılan çok sıcak ve parlak bir maddeden çıkmış olmalıydı. o, uzun süre içinde yaptığı yolculuğunun sonunda ışımanın dalga boyu, mikrodalga frekansı karşılığına gelmeliydi. Bütün hesaplar bunu gösteriyordu. Şu anda evrendeki maddenin %27'sinin helyum olduğu bilinmektedir. Matematiksel hesaplar Büyük Patlamanın ilk zamanlarındaki helyum miktarını da %27 olarak göstermektedir. 1960'lardan beri yıldızların ışıklarında yapılan analizlerden evrendeki hidrojen ve helyum miktarları büyük bir kesinlilikle anlaşılmıştır. Ağır elementlerin, hidrojen ve helyum gibi hafif elementlerden nasıl oluşabildiği artık bilinmektedir. Hidrojen atomunun bugünkü değerinden geriye gidilerek, onun 168 Büyük Patlama sırasındaki değeri ile karşılaştırıldığında tam bir uyumluluk elde edilmektedir. Bugünkü fotonun proton ve nötronlara oranı ile patlamadan hemen sonra şekillenen foton, proton ve nötron arasındaki oranın uyumluluğu da ayrı bir pozitif noktadır. Büyük Patlamanın üç en önemli delili olarak şunlar belirtilebilir. 1929 yılında Hubble tarafından keşfedilen, içlerinde milyarlarca yıldızın, gaz ve toz bulutlarının yer aldığı bütün galaksilerin birbirlerinden büyük hızlarda devamlı uzaklaşmakta olmaları ve evrenin hala genişlemekte olması, uzaktaki galaksilerden gelen ışınların kırmızıya kayma miktarından onların uzaklaşma hızlarının bize olan mesafeleriyle orantılı olması, 1964 yılında Penzias ve Wilson tarafından keşfedilen kozmik arkaalan mikrodalga ışımasının, Büyük Patlamadan çıkan ışımanın değeri ile tam olarak uyuşması ve matematiksel hesapların öngördüğü değerlerde alınıyor bulunması, kimyasal elementlerin bugünkü değerleri ile Büyük Patlama sonrası değerleri arasında tam bir uygunluğun bulunmasıdır. 1974'de Amerikalı John Mather, evrendeki arkaalan radyasyonunun atmosfer dışından çok hassas ölçülmesi için bir proje geliştirdi. COBE'ye yerleştirilen -271 derecedeki sıvı helyum ile soğutulmuş detektörler Büyük Patlamadan arta kalan arkaalan radyasyonunun spektrumunu ölçtüler. Bu, tam bir siyah cisim radyasyonuna %1'den az bir sapma ile eşit idi ve mutlak sıfırın 2.735 derece üzerindeydi. Radyasyonun %99.97'si Büyük Patlamanın ilk yılı içinde çıkarılmış olmalıydı. Daha sonraki deneylerde bütün uzayın mikrodalga haritası çıkarıldı. Sonuçlar, Büyük Patlama Teorisinde öngörülen hesapları tutmuştu. 169 1970'lerin başlarında İngiliz Ted Harrison ve Rus Yakov Zeldovich, Büyük Patlamanın 10-35'ci saniyesindeki şişme sırasında uzay-zaman köpüğünün ışık hızından daha büyük bir hızla genişlemesiyle, kuantum malzemesinin de aynı genişlemeye uğramış olması gerektiğini hesapladılar. Aynen, üzeri noktalarla kaplanmış bir balonun şişmesi sırasında noktaların birbirinden uzaklaşmalarına rağmen onların aynı yerlerinde kalacak olmaları gibi. Gravitasyonel kuvvetinin belirtisinin arkaalan radyasyonunda mevcut olması gerekirdi. Bu izler 1 derecenin 30 milyonda birini gösteren sıcaklık farklarının belirtileriydi. Ondan bir süre sonra, 40 km yukarıya çıkarılan bir balona konan 25 kat daha hassas detektörlerde aynı sonuç alındı. Arkaalan radyasyonunda tespit edilen bu mikro izler asrın en büyük keşiflerinden biriydi ve evrenin ilk saniyelerindeki parçacık oluşum senaryosunun diğer bir ispatıydı. Büyük Patlama modeli yanında birtakım soruları da birlikte getirdi. 2.74 K'lik arkaalan radyasyonu nasıl bu kadar üniform olabilir, evrendeki maddenin miktarı nedir, galaksiler nasıl şekillendi, evren genişlediğine göre bu genişleme nereye kadar gidecek. Büyük Patlama ile çelişen bütün bu suallere çeşitli cevaplar verildi. Büyük Patlamanın üzerinde yapılan çeşitli düzeltmelerin en başarılısı 1980'de Amerikalı Alan Guth'dan geldi. Guth ‘enflasyon modelini' ileri sürdü. Bu modele göre patlama üniform değildi. patlamanın başındaki çok kısa bir zaman dilimi içinde temel kuvvetlerin operasyonu değişti, gravitasyonun etkisi tersine döndü ve gravitasyon çekici yerine itici oldu. Maddenin sonsuz yoğunlukta olmasıyla itici gravitasyon tasavvur edilemeyecek büyüklükte ikinci bir patlamayı meydana getirdi. Bu sırada 170 oluşan evren çok küçük ve sıcaklığı çok yüksek olduğundan evren derhal ısısal eşdeğerine ulaştı. Bu durum da arkaalan radyasyonunun üniformluğunu sağladı. Birinci saniyenin çok küçük bir kesrinde evren 1030 kat büyüdü ve doğa yasaları ortaya çıktı. Sonra ani bir soğuma oldu ve parçacıklar oluşmaya başladı. Bunlar kuarklar, leptonlar, daha sonra da proton ve nötronlardı. Bu sırada atom çekirdeği, proton ve nötronların nükleer sıcaklığının ve onları bir arada tutacak bağlama enerjisinin çok üzerinde olduğundan, şekillenemiyordu. Birinci saniyenin sonunda sıcaklık 10 milyar K'ye inince hidrojen ve helyum gibi hafif çekirdekler oluşmaya başladı. Ancak 100.000 yıl sonra çekirdekler civardaki elektronları tutarak atomu meydana getirebildiler. Bu sırada sıcaklık 10.000 K'ye düşmüştü. Atom meydana çıkınca gravitasyon tekrar işlemeye başladı. Gravitasyonun işlemesiyle birlikte galaksileri oluşturacak madde şekillenmeye başladı. Guth'un enflasyon modeline göre Büyük Patlamadan çıkan siyah cisim radyasyonunun üniform bir şekilde günümüze kadar ulaşmış olması ve uzayın her tarafından aynı şiddet ve sıcaklıkta alınabilmesi senaryoya uygun düşmektedir. Buna göre, Büyük Patlamadan 10-43 saniye sonra enerjide bir değişiklik oldu ve bir genişleme daha meydana geldi. Bu ikinci genişlemeden 300.000 yıl sonra galaksilerin malzemesini oluşturacak üçüncü bir genişleme daha meydana geldi ve evren sonunda bugünkü boyutlarına ulaştı. 171 Büyük Patlama, evrenin oluşumuna ait tek ve en ciddi teoridir. İnanılması güç de olsa, bütün deliller bir ‘noktanın' patladığını ve oradan çıkan maddenin bugünkü evreni meydana getirdiğini göstermektedir. Günümüzde, Büyük Patlamaya alternatif başka bir teori mevcut değildir, belki de hiç bir zaman olmayacaktır. Büyük Patlama ile sonsuz yoğunluktaki ve sıcaklıktaki madde ortaya çıktı, etrafa yayıldı, önce parçacıkları, sonra atomun çekirdeğini, atomu, molekülleri, galaksileri, yıldız ve gezegenleri, en sonunda da Dünya ismindeki gezegen üzerindeki canlı yaşamı meydana getirdi. Evren genişlemeye devam etmektedir, her an mevcut yıldızların bir kısmı ölmekte, yenileri yaratılmakta ve bu süreç durmadan devam etmektedir. Peki, Büyük Patlamadan önce ne vardı . Bildiğimiz tek şey, Büyük Patlamadan önce bizim bildiğimiz şeylerden hiçbiri ve zaman yoktu. Zaman ve bizim yasalarımız sadece Büyük Patlamayla birlikte başladı. Gerisi tam bir sırdır. Evrenin bir Büyük Patlamayla yaratıldığının ispatlanması insanlık tarihinin ‘en önemli bilimsel olayı' olmuştur. 172 Einstein, Modern Kozmoloji Gökyüzü ilk insanlara esrarengiz gözükmüştü. Güneş'in yükselişi ve batışı, Ay'ın muhtelif devreleri ve yıldızların yavaş hareketleri onlara bir bilmece gibi gelmişti. Dünya üzerindeki ilk uygarlıklar için gökyüzü ulaşılamayacak bir dam idi ve yıldızlar da bu dama yapıştırılmış birer şekildi. Karanlık gökyüzü onları korkuttu ve oradaki olayların çoğu felaketlerin habercisi olarak kabul edildi. Eski Sümerliler gökyüzünü inceleyen ilk uygarlıktı. Sümerliler bundan 5000 yıl önce Ay ve Güneş tutulmasını, Ay'ın değişik zamanlardaki farklı görünüşünü açıklamayı başardılar. Güneş'in, Ay'ın ve sonradan Merkür, Venüs, Mars, Jüpiter ve Satürn ismini alacak olan beş gök cisminin hareketlerini anlamaya çalıştılar. Bu sıralarda Dünya'nın yüzeyi onlara düz olarak gözüküyordu. İlk insanların gökyüzünü gözle incelemeleri binlerce yıl sürdü. 173 Gökyüzünün bilimsel olarak incelenmesine eski Yunan medeniyeti zamanında başlandı. Yunanlılar, gökyüzünü muazzam büyüklükte yuvarlak bir top gibi düşündüler. Dünya bu kürenin merkezindeydi ve yıldızlar da kürenin içinde dağılmıştı. Küre, Dünya'nın etrafında her 24 saatte bir dönüş yapıyordu. Güneş, Ay ve gezegenler de Dünya etrafında tam bir daire çiziyordu. Bütün bunlar, bundan 1800 yıl önce yaşamış Ptolemy tarafından ileri sürüldü. MÖ-600'lü yıllarında Thales, Dünya'nın su üzerinde duran bir düzlük olduğunu söyledi. Öğrencisi Anaximander ise MÖ-570'de Dünya'nın uzayda serbest halde duran bir silindir şeklinde olduğunu ileri sürdü. En doğru benzetme ise MÖ-500'de yaşamış Pythagoras'dan geldi. Pythagoras Dünya'nın küre şeklinde olduğunu, Dünya, Güneş, Ay ve o zamanlar bilinen beş gezegenin bir başka şeyin etrafında döndüğünü ileri sürdü. Aristotle, Dünya'nın küre şeklinde olduğunu kabul etti, fakat onun Uzayın merkezinde hareket etmeden durmakta olduğunda ısrar etti. Aristotle, gök yüzündeki her şeyin küresel şekilde olması gerektiğini de belirtti. MÖ-290'da Aristarchos, Dünya ve gezegenlerin Güneş etrafında döndüğünü söyleyen ilk insan oldu. Aristarchos, Güneş'in Ay büyüklüğünde olduğunu ve Ay'ın mesafesinin 20 katı bir uzaklıkta durduğunu hesap etti. MÖ-230'da Archimedes ise Güneş merkezli Uzayın genişliğini 9 milyar kilometre olarak hesapladı. Bu, Aristotle ve Ptolemy tarafından bulunan ölçülerin oldukça üzerindeydi. Eski zamanların en büyük gökbilimcisi MS-200 yıllarında yaşamış Mısırlı Ptolemy idi. Ptolemy, gökbilimci olmanın yanında tanınmış bir filozof ve coğrafyacıydı. ‘Syntaxis' isimli kitabında, 27 kabuklu soğan modelini ileri sürdü. Soğanın merkezinde sabit duran Dünya vardı ve onun etrafında değişik 174 kabuklarda dönen gezegenler yer almıştı. Dairesel olmayan yörüngelerin en içinde Ay, sonra Merkür ve Venüs, daha sonra Güneş, Mars, Jüpiter ve Satürn, bunların dışında da yıldızlar yer alıyordu. Bütün bunlar küresel şekilli bir gökyüzünün içindeydi. Kürenin genişliği de 80 milyon kilometreydi. Ptolemy'nin modeli kabul gördü ve 1400 yıl boyunca değişmez kaldı. Herhangi bir deney aletinin mevcut bulunmaması yüzünden Ptolemy'nin fikirleri 16'cı asra kadar geçerliliğini korudu. 14 asır boyunca sessiz kalan ve üzerinde herhangi bir fikir yürütülmeyen gökbilimi, Polonyalı Nicolaus Copernicus tarafından tekrar ele alındı. Bir papaz olan Copernicus 1543'de, Güneş'in evrenin merkezi olduğunu, Dünya ve gezegenlerin onun etrafında döndüklerini ileri sürdü. Copernicus'a göre bu cisimlerin çizdikleri yörüngeler düzgün birer daire şeklindeydi. Copernicus, Ay'ı bir gezegen olarak düşündü ve onun da Dünya etrafında tam bir dairesel yörüngede döndüğünü belirtti. Copernicus modeli kısmen doğruydu. Yörüngelerin şekli konusu ise yanlıştı. İlk olarak Aristarchos tarafından öne sürülen, daha sonra Ptolemy tarafından değiştirilen Güneş merkezli evren modelini belirten kitabını Copernicus, kilisenin tepkisinden korktuğu için uzun süre bastırmadı. ‘On the Revolutions of the Heavenly Orbs' isimli kitabi Copernicus'un 24.5.1543 tarihinde, ölümünden birkaç saat önce yayınlandı ve Copernicus, yeni basılan kitabı elinde öldü. Copernicus'un modelini kabul etmeyen büyük gökbilimci Danimarkalı Tycho Brahe, kurduğu Dünya'nın ilk gözlemevinde çıplak gözle yapılabilecek en hassas gözlemleri gerçekleştirdi. Teleskop öncesinin en büyük gökbilimcisi olan Brahe ilk yıldız ölçümlerini yaptı ve yıldızların uzayda hareket halinde olduklarını anladı. 1572 Kasım'ında Venüs'ten daha parlak olan bir yıldızı gördü. Bu bir ‘süpernova' patlamasıydı 175 ve birkaç hafta sürmüştü. Güneş'in Dünya etrafında döndüğüne inanan Brahe ayrıca bir kuyruklu yıldızı da tespit etti. Brahe'nin çalışmaları gökbiliminin gelişmesine çok yardımcı olmuştur. Brahe'nin öğrencisi Alman Johannes Kepler, 1604 yılında yeni bir süpernovayı gördü. Kepler, Brahe'nin ölçümlerini kullanarak gezegenlerin hareketlerini inceledi. Onların Güneş etrafında tam bir daire çizmediklerini, yörüngelerin elips şeklinde olduğunu hesap etti. Kepler, gezegenlerin Güneş etrafındaki hareketlerine ait üç yasayı çıkardı. 1608 yılında teleskop bulundu. İtalyan Galilei Galileo kendi yaptığı, 30 kat büyülten teleskopla gök cisimlerine baktı. Galileo 1609 yılında teleskopuyla Ay'ı ve gezegenleri inceledi. Bu, insanoğlunun bir cihazla uzaya ilk bakışıydı. Ay'ın yüzeyindeki kraterleri, Jüpiter'in aylarını ve galaksi içindeki sayısız yıldızları gören Galileo, Copernicus'un haklı olduğunu anladı. Dünya evrenin merkezi değildi. Buluşlarını 1610 yılında ‘The Starry Messenger' isimli kitabında toplayan Galileo, fikirlerinden dolayı kilise tarafından evinde ömür boyu hapse mahkum edildi. Katolik kilisesi, Galileo'nun haklı olduğunu ancak 1992 yılında, mahkumiyet kararından 380 yıl sonra kabul etti. 1687 yılında İngiliz Isaac Newton, ‘gravitasyon' yasasını yayınladı. Bu yasaya göre, evrendeki her cisim birbirini çekmekteydi. Gravitasyon kuvveti yüzünden Dünya üzerindeki cisimler uzaya savrulmadan onun üzerinde kalabiliyor, Ay Dünya etrafında, Dünya da Güneş'in etrafındaki yörüngelerinin dışına çıkmadan dönüp duruyorlardı. Kütlesi büyük olan her cisim kendisinden küçük kütleli başka bir cismi kendine doğru çekiyor, büyük cismin etrafında dönen küçük cismin santrifüj kuvveti ise onun çekimini dengeliyordu. 176 Dünya üzerindeki cisimler arasında hissedilemeyen gravitasyon kuvveti, çok büyük kütleli gök cisimleri arasında ise çok belirgindi. Sonuçta, insanları kendilerinden milyonlarca kat fazla kütlesi olan Dünya üzerinde tutan, elmayı ağaçtan yere düşüren ve Ay'ı Dünya etrafında tutan kuvvetler hep aynı bir kuvvetin, gravitasyonun birer görünüşüydü. Newton, Kepler'in bulduğu yasalara el attı ve onların matematiksel denklemlerini çıkardı. Buluşlarını ‘Philosophiae Naturalis Principia Mathematica' isimli kitabında yayınlayan Newton ile Güneş sisteminin yapısı anlaşılmış oldu. Bu arada Newton, o zamanlar bilinenden daha farklı tür bir teleskop yaptı. Teleskopunda mercek yerine eğri yüzlü ayna kullandı. Böylece, yıldızlardan gelen ışık aynada toplanıyor ve daha net bir görüntü veriyordu. Bugünün modern teleskopları Newton'un buluşuna dayanmaktadır. 1680'lerde Avrupa'da bir takım kuyruklu yıldızlar görülüyordu. Bunlardan biri 1682 yılında İngiliz gökbilimci Edmund Halley tarafından tespit edildi. O zamanki insanlara korku veren kuyruklu yıldızları anlamak isteyen Halley, Newton'un gravitasyon yasasını kullanarak yörüngelerini buldu ve 1682'de gelen o kuyruklu yıldızın 1759 yılında tekrar görüleceğini hesap etti. Yıldız 1759'da tekrar görüldü. ‘Halley' adı verilen bu kuyruklu yıldız her 76 yılda bir civarımızdan geçmektedir. Ve en son 1986 yılında görülmüştür. Copernicus ile başlayan model, Kepler ve Galileo ile geliştirilmiş, Newton ile ispat edilmiş oldu. Astronomi ile bir hobi olarak ilgilenen ve aslında bir müzisyen olan İngiliz William Herschel 1300 cm çapında ve 12 metre uzunluğunda bir teleskop imal etti. Herschel bu teleskopla Güneş'in uzağındaki yıldızları inceledi, disk şeklindeki galaksimizi gözledi. Galaksinin içinde çok sayıda 177 yıldız bulunduğunu gören Herschel, 1781 yılında Uranüs gezegenini keşfetti. Satürn dahil yakındaki gezegenler binlerce yıldan beri zaten biliniyordu. Uranüs keşfedilen ilk gezegen olmuştu. Yıldızların içinde toplandığı galaksiyi ilk fark eden Herschel, galaksi dışındaki nebüla denilen gaz bulutlarını da tespit etti. Daha sonraki yıllarda daha büyük teleskoplar yapıldı. Bunlardan İrlandalı William Parsons'un imal ettiği teleskop 1800 cm çapındaydı. Uzayı tanıma ve anlama çalışmaları hız kazandı. Alman filozof Immanuel Kant, nebulaların galaksilerin dışında yer alan büyük gaz ve toz bulutları olduğunu ve gök cisimlerinin bunların sıkışması ile oluştuğunu ileri sürdü. Uranüs'ün ilerisindeki iki gezegen ve bu gezegenlerin etrafında dönen birçok ay keşfedildi. yıldızların yerleri tespit edildi, uzaklıkları bulundu ve onların oluşum teorileri ortaya atıldı. 1900 yılına kadar Pluto dışındaki bütün gezegenlerle, sistemdeki 62 Ay'dan 21'i keşfedilmiş oldu. Bütün bu uzay çalışmaları yapılırken, bazı diğer bilim adamları ışığı ve hızını tanıma çabası içine girmişlerdi. Danimarkalı Ole Roemer, 1675'de Jüpiter'in aylarının hareketinden ışık hızını 225.000 km/saniye olarak ölçtü. İngiliz James Bradley, Dünya ile yıldızlararasındaki konumları kullanarak 1728'de onu 308.300 km/saniye olarak tespit etti. Fransız Louis Fizeau, dişli çark metodu ile 1849'da ışık hızını 312.300 km/saniye olarak ölçtü. Amerikalı Albert Michelson ve Edward Morley'in altı yüzlü döner ayna metodu ile 1887'de yaptıkları deneyde ise ışığın hızı 300.000 km/saniye olarak bulundu. 1864'de İskoçyalı James Clerk Maxwell ışığın bir elektromanyetik dalga hareketi olduğunu gösterince, onun içinde yol alacağı bir ortamın bulunması gerektiğine inanıldı. Bu ortama ‘eter' ismi verildi. Evren, eter denilen bir madde ile 178 kaplanmış olmalıydı. Çünkü ses dalgaları hava içinde, su dalgaları da su içinde yol alıyordu, ışık da benzer bir ortam içinde ilerlemeliydi. Bunun üzerine evrendeki eteri arama çalışmalarına başlandı. 1901 yılında Hollandalı Jacobus Kapteyn, Samanyolu galaksisinin bir haritasını çıkardı. Galaksinin çapını 23.000 ışık yılı olarak hesapladı. Galaksinin daha hassas ölçümü için uzayda bir şeylerin referans olarak alınması gerekiyordu. Bunun için ‘Cepheid' adı verilen, süper büyüklükte sarı renkli yıldızlar düşünüldü. Cepheid'ler 1 ila 20 gün arasında değişen periyotlarla parlayan ve salınan yıldızlardı. Bunlar, diğer gök cisimlerinin uzaklık ölçümleri için kilometre taşı olarak düşünebilirlerdi. İlk Cepheid 1912'de Henrietta Leavitt tarafından keşfedilmişti. Amerikalı Harlow Shapley, Cepheid yıldızlarını kullanarak Samanyolu'nun bir disk şeklinde olduğunu ve Güneş'in galaksinin merkezinden uzak, onun eteklerinde yer aldığını keşfetti. Samanyolu'nun içine dağılmış, Güneş gibi daha milyonlarca yıldız bulunuyordu. Shapley'e göre Samanyolu evrendeki tek galaksiydi. Andromeda ismindeki bu galaksi Samanyolu'ndan daha büyük spiral bir galaksiydi. Büyük gözlemci Amerikalı Hubble'ın keşfi üzerine, Samanyolu'nun tek galaksi olmadığı, evrenin sanıldığından daha geniş olduğu anlaşıldı. Hubble ve asistanı Milton Humason, 100 milyon ışık yılı uzaklığa bakabildiler ve bunun içindeki birçok galaksiyi tespit ettiler. 179 1914'de Amerikalı Vesto Slipher uzaktaki bir nebuladan gelen kırmızı bir ışık gördü, fakat nedenini anlayamadı. Hubble, nebulanın ışığının kırmızı görülmesinin nedeninin onun bizden uzaklaşmakta olduğundan ileri geldiğini belirtti. Hubble, 24 tane galaksi üzerinde yaptığı incelemede, bunların hem bizden hem de birbirlerinden uzaklaştıklarını tespit etti. Yani evren genişliyordu. Hubble, ışığın dalga boyu ile spektrumdaki renkler arasındaki ilişkiyi kullanarak, galaksilerin uzaklaşma hızlarını buldu. Galaksilerin uzaklaşma hızları çok büyüktü, uzaktaki galaksilerde ise daha büyüktü. Hubble'ın keşfi, evrenin bir Büyük Patlama ile başlamış olduğunun ‘ilk' ispatı olmuştur. Bu sıralarda evreni doldurduğuna inanılan eteri arama çalışmaları devam ediyordu. İrlandalı George Francis Fitzgerald ve Hollandalı Hendrik Anton Lorenz 19'cu asırın sonlarında, uzaydaki eteri öngören hareket denklemleri üzerinde çalıştılar. Fakat, evrende eterin bulunduğunu belirten bir ipucuna rastlanmadı. O zaman, ışık hangi ortamın içinde yol alıyordu. Alman Albert Einstein, 1905 yılında Özel Relativite, 1915'de de Genel Relativite Teorisini yayınladı. Einstein, teorilerinde eterin mevcudiyetini gereksiz buldu ve onu göz önüne hiç almadı. Işığın boşlukta sabit hızla yol aldığını, hızının her yönde aynı olduğunu, ışık hızının evrendeki en büyük hız olduğunu, ışığın yol alması için bir ortamın bulunmasının gerekmediğini, hiç bir şeyin ışık hızına ulaşamayacağını matematiksel olarak ispat eden Einstein'ın Relativite Teorisi üzerine eter fikrinden vaz geçildi. Dünya'nın hareketi yönündeki bir noktaya gidip geri dönen ışığın gidiş-geliş süresinin, ters yöndeki eşit uzaklığa gidiş-geliş süresinden daha kısa olacağı sanılmasına karşılık, 1926 yılında Michelson ve Morley tarafından yapılan bir deneyde bu iki süre eşit çıktı. Işık eğer bir ortam içinde yol alsaydı Newton'un 180 yasalarına göre ters yöndeki gidiş-dönüş süresinin daha uzun çıkması gerekirdi. Çünkü, ışık geriye doğru gidip gelirken bu süre içinde Dünya bir miktar daha ileriye gitmiş olacaktı. Matematiksel ve deneysel ispatların sonucunda evrenin eter denilen bir madde ile kaplı olmadığı, evrenin sadece bir boşluk olduğu anlaşıldı. Bu arada, evrenin nasıl ve ne zaman meydana geldiği tartışılmaya başlandı. 1927'de Belçikalı gökbilimci ve papaz Georges Lemaitre, evrenin bir noktanın patlaması ile oluştuğunu ileri sürdü. Lemaitre patlayan noktayı, içinde yüksek yoğunlukta maddenin toplandığı bir atom olarak tarif etti. Bu ilkel atom bir tür süper ağırlıkta nötron idi ve bir radyoaktivite sonucu parçalanarak etrafa saçılmıştı. Fikir doğruysa da tarif yanlıştı. Lemaitre, Büyük Patlama Teorisinin fikir babası olarak kabul edilir. 1917'de Einstein, kendi denklemlerini kullanarak evreni 100 milyon ışık yılı çapında bir küre içine bükülmüş dört boyutlu bir şekil olarak tarif etmişti. Evren içindeki galaksiler birbirinden uzaklaşıyor veya birbirlerine yaklaşıyorlardı. Einstein'ın denklemleri bu sonucu çıkarmıştı. Fakat, kendisi değişmeyen ‘statik' bir evrene inanıyordu. Hubble'ın keşfinden çok önce çıkan bu sonuçlar doğru, Einstein'ın inanışı ise yanlıştı. Yine aynı yıllarda, Hollandalı Willem de Sitter, Einstein'ın eşitliklerinden statik bir evren modelini öngörmüştü. 1922'de Rus matematikçi Alexander Friedmann ise birkaç çözüm çıkardı ve hepsi de ‘genişleyen' evreni gösteriyordu. 1940'ların sonlarında Rus George Gamow, Lemaitre'nin ileri sürdüğü fikirden giderek evrenin bir patlama ile meydana gelmiş olabileceğini inceledi. Ralph Alpher ve Robert Herman ile birlikte Gamow, patlama ile ortaya çıkan proton ve nötronların birleşerek bir atom çekirdeğinin nasıl 181 şekillenebileceğini hesap etti. Kendileri bütün atom çekirdeklerinin bu şekilde meydana gelmiş olduğunu düşünmüş olsalar da, denklemleri helyumun ilerisini göstermedi. Birbirini sıkıca tutan iki proton ve iki nötrondan oluşmuş olan helyum çok dayanıklıydı ve helyumdan sonra evrenin durmuş olması gerekirdi. Daha sonraki yıllarda, yıldızların içlerinde helyumun yanarak daha ağır elementleri oluşturma teorisini bulacak olan Gamow 1948 yılında, oluşum teorisine ‘Big Bang' ismini vermişti. Aynı yıl, Fred Hoyle, Hermann Bondi ve Thomas Gold evrenin bir patlama ile oluştuğuna karşı çıktılar. Bu üç bilim adamı, evrenin genişlemekte olduğunu kabul etmelerine karşılık, bir başlangıcının bulunmadığını ve sonunun da olmayacağını ileri sürdüler. 1960'larda yıldızlardan gelen ışığın analizinden evren maddesinin %75'inin hidrojen, gerisinin de helyumdan meydana geldiği anlaşıldı. Helyumun varlığı ve diğer atom çekirdeklerinin azlığı Hoyle'nin durağan evren modelini zora sokuyor, patlama teorisini de avantajlı kılıyordu. Bu arada Gamow, patlama sırasında ortaya çıkan ışının bir kırıntısının hala evrende bulunması gerektiğini anladı. Bu kırıntı bir radyasyon şeklinde bulunmalıydı ve evrenin genişlemesiyle dalga-boyu uzamış, zayıflamış ve mutlak sıfırın birkaç derece üzerinde çok soğuk bir durumda olmalıydı. Ve bu arkaalan radyasyonu evrende bir yerlerde mevcut bulunmalıydı. 1964 yılında Amerikalı Robert Dicke konuyu tekrar ele aldı ve Büyük Patlamadan arta kalan radyasyonu aramaya başladı. Fakat bir sonuç alamadı. Bu sıralarda, yıldızlararası haberleşmeler için boynuz şeklinde bir anten imal eden ve evrenin oluşumu ile ilgileri bulunmayan Amerikalı Arno Penzias ve Robert Wilson uzayı dinleme gayretleri içindeydi. Penzias ve Wilson'un antenlerinden beklenmedik bir parazit duyuldu. Bu parazit 182 Büyük Patlamadan çıkan ve günümüze kadar gelmiş olan radyasyonun kırıntısıydı. Gamow'un 1950'lerde ortaya attığı, Dicke'nin 1964'de matematiksel olarak öngördüğü arkaalan radyasyonu, bu teorilerden hiç haberleri bulunmayan Penzias ve Wilson tarafından 1965 yılında keşfedilmişti. Büyük Patlamadan arta kalan ve günümüze kadar gelmiş olan kozmik arkaalan mikrodalga radyasyonunun keşfi evrenin bir patlama ile yaratılmış olduğunun ‘ikinci' ve en önemli delili olmuştur. Ptolemy'den 17 asır sonra insanoğlu içinde yaşadığı evrenin nasıl oluştuğunu çözmüştü. 1920'lerde ‘Kuantum Mekaniği' ortaya atıldı ve bir atomun içindeki parçacıklar arasındaki etkileşimler anlaşıldı. Doğadaki olayların çözümü artık kolaylaşmıştı. 19'cu yüzyılın sonlarında İskoçyalı William Thomson ve Alman Hermann Von Helmholtz yıldızların gaz bulutlarından oluştuğunu, bu gazın gravitasyonla sıkışarak ısınıp sıcaklık ve parlaklık çıkardığını ileri sürdü. Bu fikir tam doğru değildi. 30 yıl sonra İngiliz Arthur Eddington yıldızların içindeki enerjinin, hidrojenin yanarak helyuma dönüşmesinden ileri geldiğini öne sürdü, fakat bunu izah edemedi. Alman Hans Bethe ve Carl Von Weizsäcker, Einstein'ın E=mc2 formülünü kullanarak, hidrojenin yanarak helyuma dönüşmesi sırasında açığa çıkan kütle farkının yıldızlardaki enerjiyi meydana getirdiğini izah ettiler. Hindistanlı Subrahmanyan Chandrasekhar 1931'de Hindistan'dan İngiltere'ye yaptığı gemi yolculuğu sırasında bir yıldızın içindeki hidrojeni yakıp tükettikten sonra ulaşacağı evreleri tespit etti. Yakıtını tüketen yıldızın bir süpernova olarak patlamasından sonra ulaşacağı beyaz cüce, siyah cüce, pulsar, nötron yıldızı gibi evrim şekilleri bulundu. 1967'de İngiliz Jocelyn Bell pulsarı keşfetti. 1974'de Amerikalı Joseph Taylor ve Russell 183 Hulse, pulsarların bir sonraki evreleri olan nötron yıldızlarını keşfettiler. 23.2.1987 günü 170.000 ışık yılı mesafedeki Large Magellanic galaksisi içinde bir süpernova patlaması görüldü. Bu, 1604'den beri görülen en parlak şeydi ve yıldızın patlaması 170.000 yıl önce gerçekleşmişti ve patlama olduğunda yeryüzündeki insanlar daha buz devrini yaşıyordu. 1943'de Amerikalı Carl Seyfert, son derece parlak merkezleri olan spiral şekilli Seyfert galaksilerini keşfetti. 1950'lerde radyo astronominin bulunmasıyla keşifler daha da çoğaldı. 1963'de Hollandalı Maarten Schmidt, çok uzaklardan gelen radyo dalgalarından evrenin en müthiş yapıları olan kuasarları keşfetti. 1783'de İngiliz John Michell, eğer bir yıldızın kütlesi yeteri kadar büyükse, onun gravitasyon kuvvetinin de o kadar fazla olacağını ve ondan ışığın bile kurtulup dışarı çıkamayacağını söylemişti. Böylece, dışarı ışık çıkaramayan yıldız ‘karanlık' olacak ve görülemeyecekti. Michell bu fikri, Newton'un gravitasyon ve ışığın parçacık teorileri üzerine edinmişti. Einstein'ın 1915'de yayınladığı Genel Relativite Teorisi ise, ağır yıldızların civarlarındaki uzayı çökerteceğini, yıldızdan çıkan ışığın ise bu kuyuya düşerek dışarı çıkamayacağını ispat etmişti. Uzun süre bu konu ile kimse ilgilenmedi. 1969'da Amerikalı John Wheeler, ışığın bile kurtulup kaçamadığı, karanlık olduğu için gözle görülemeyen bu acayip cisimlere ‘karadelik' adını verdi. 1970'lerde İngiliz Roger Penrose ve Stephen Hawking, karadeliklerin ortalarında yoğunluğun sonsuz olduğu bir ‘tekillik' noktasının bulunduğunu, bunun etrafında da bir ‘olay ufkunun' yer aldığını gösterdiler. Olay ufkuna giren her şey, ister bir galaksi büyüklüğünde, ister ışık hızında giden bir cisim olsun, karadeliğin tekilliğinden içeri girip kayboluyordu. 1972'de 184 Cygnus X-1 yıldızının bir karadelik olduğu anlaşıldı. diğer birçokları tespit edildi. Kozmik bir elektrik süpürgesi gibi her şeyi içine alan karadeliklere dalan o muazzam miktar madde nereye gidiyordu. Bizim evrenimizin başka bir yerinde tekrar evrene geri mi dönüyordu, yoksa yanımızdaki ikinci bir evrene mi akıyordu. Matematiksel hesaplar karadeliğin tekillik noktasının arkasında bir ‘akdeliğin' bulunduğunu, akdeliğin başka bir evrenin ‘giriş kapısı' olduğunu gösterdi. Bizim karadelikler bizden madde yutuyor, arkasındaki akdelik ise bizim maddeyi yanımızdaki diğer bir evrene boşaltıyor, karadelik çekiyor, akdelik ise itiyordu. Eğer bu doğruysa, yanımızdaki paralel evren nerede, ne durumdaydı. Bilim adamları şu anda, Büyük Patlamanın 10-43'cü saniyesinin öncesini çözmeye çalışıyorlar. Bunun için de elektrozayıf ile güçlü nükleer kuvvetlerin, daha sonra gravitasyonun birleştirilip TOE'nin elde edilmesi gerekiyor. Bizim evrenimizin başladığı an ve patlamanın sebebi öğrenildiğinde, bir karadeliğin tekillik noktası ve arkasındaki olaylar da anlaşılmış olacaktır. 17'ci asırda yaşayan İngiliz Isaac Newton buluşlarıyla bilimde bir devir açmıştı. Yüksek matematiği bulmuş, teorilere hesaplama metodunu sokmuştu. Gravitasyon kuvvetini tarif etmiş, ışığın yansıması ve kırılmasının yanında mekanik biliminin temel yasalarını çıkarmıştı. Hem fizik hem de bir matematik dehası olan Newton'dan sonra diğer bilimlerin yanında gökbilimi de bütün hızı ile gelişti. 1666 yılında, 24 yaşındayken bilimin çehresini değiştiren Newton'un fiziği 240 yıl boyunca devam etti. 1905 yılında sahneye Einstein çıktı. Einstein'ın teorileri bilimin yönünü değiştirdi, yepyeni bir devir açtı. Newton'un teorilerini altüst etti ve bazılarını geçersiz kıldı. Einstein, 185 Newton gibi bir matematik dehası değildi, fakat onunla birlikte bütün zamanların en önemli iki bilim adamından biri oldu. Newton'un kurduğu klasik fiziği yıkıp, ‘modern' fiziği başlatan Einstein'ın teorileri modern kozmolojinin de başlamasına sebep oldu. Evreni, başlangıcını, yapısını, içindeki kozmik olayları anlayabilmek için Einstein'ın relativite kuramlarını bulması gerekiyordu. Ve, bunlar da 1905 ve 1915 yıllarında geldi. 1879 yılında Almanya'nın Ulm şehrinde doğan Einstein, fakir matematik bilgisi yüzünden 17 yaşında İsviçre Teknoloji Okuluna girdi. Buradan mezun olduktan sonra Zürich Politeknik Okuluna girmek istedi. Fakat iki giriş imtihanında da başarılı olamadı. 21 yaşında buradan mezun oldu ve Bern patent bürosunda iş buldu. Oldukça fakir bir fizik eğitimi görmüştü ve sahip olduğu bilgileri okuduğu kitaplar ve makalelerden edinmişti. Patent bürosundaki iş hayatı sırasında yazdığı üç makaleyi 1905 yılında Annalen Der Physik dergisine yolladı. Bilim tarihinde bir çığır açan bu makaleler yayınlandığında Einstein 26 yaşındaydı ve bir üniversite mensubu değildi. Bu üç makaleden ilki, ‘Brownian Hareketi', ikincisi ‘Fotoelektrik Etki' ve üçüncüsü de ‘Özel Relativite Teorisi'idi. Brownian hareketleriyle atomların gerçek mevcudiyetlerini göstermişti. Fotoelektrik etki teorisiyle ışığın hem dalgalar hem parçacıklar halinde yol aldığını ispat etti. Bu, 1900 yılında Max Planck tarafından ileri sürülen Kuantum Teorisinin teyidi idi ve kuantum mekaniğinin başlamasına sebep oldu. Özel Relativite Teorisinde ise ‘uzay-zamanı' tarif etti. 1907'de yayınladığı dördüncü makalesinde de E=mc2'yi, yani ‘kütle-enerji' eşitliğini gösterdi. 1909 yılında Zürich Üniversitesine kabul edildi. 1913 yılında Berlin Üniversitesinde fizik bölümü direktörü oldu. 1915 yılında bütün zamanların en büyük yapıtlarından ve özel 186 relativitenin bir ileri safhası olan ‘Genel Relativite Teorisini' yayınladı. Bu sırada 36 yaşındaydı ve bir üniversite mensubuydu. Genel Relativitede gravitasyona yeni bir şekil getirdi ve kütleler arasındaki çekim kuvvetinin Newton'un belirttiği gibi kütlelerin birbirlerini çekmesinden değil, ağır kütleli cisimlerin açtığı çukurlara küçük kütleli cisimlerin düşmesinden ileri geldiğini ispat etti. 1933 yılında Amerika'ya göç etti ve bir daha Almanya'ya geri dönmedi. Parçacık fiziği konusunda bir uzman olmayan Einstein ‘kendi başlattığı' kuantum mekaniğine de inanmadı. Atom içindeki parçacıkların inanılmaz ve tuhaf davranışlarını ‘Tanrı evrenle zar atmaz' ve ‘Tanrı titizdir ama zalim değildir' sözleriyle cevaplandırdı. Amerika'daki atom ve hidrojen bombaları imalat projeleriyle hiç ilgilenmedi. 1926'dan sonra 30 yıl boyunca fizikten uzaklaşan Einstein, gravitasyon, elektromanyetik ve nükleer kuvvetleri birleştiren ‘Büyük Birleşik Alan Teorisi' ile uğraştı. Fakat bundan bir sonuç alamadı. l952 yılında İsrail Cumhurbaşkanlığı teklif edilen Einstein bunu ret etti. Amerika'daki yaşamı boyunca hiç bir lükse sahip olmadı ve sade bir hayat sürdü. Evi ile işi arasında üniversitenin servis otobüsü ile seyahat etti ve bir otomobil sahibi olmadı. 1955 yılında Princeton'da öldü. Einstein'a Nobel ödülü 1921 yılında, teorileri arasında en az öneme sahip olan fotoelektrik etki çalışmasından dolayı verilmişti. Einstein'ın bulduğu ve modern kozmolojinin başlamasına sebep olan ‘relativite kuramları' nedir. Relativite, bir şeyin başka bir şeye göre olan durum ve özelliğini açıklar. Lisanımızda buna, izafiyet, nisbiyet veya görecelik de denir. Kuram, kozmos'taki en büyük cisimden, kuantum'daki en küçük cisme, yani Kozmos'tan Kuantum'a 187 kadar bütün maddelerin davranışlarını, Büyük Patlamadan günümüze kadar geçen her olayı içine alır. 1666 yılında Newton tarafından yaratılan ve dünyasal olayları öngören klasik fizik yasalarını ortadan kaldıran Einstein'ın teorileri evren boyutunda geçerli olan modern fiziği başlattı. Relativite kuramları, ışığın kendine has özellikleri ve ışık hızının asla değişmeyen bir sabit sayı olması üzerine kurulmuştur. Relativite, ‘evrenin neresinde