tehlike sunmadığı sürece birini öldürme zahmetine girmezdi. Neville'in taş veya sopa arayacak vakti yoktu. Oltayı dizinde kırdı, fırladı ve elindeki parçayı Christopher'a sapladı. Darbenin şiddeti, oltanın kalan parçasını yardı sarması yerinden fırlayarak bir su birikintisine düştü. Neville genç değildi ama onca yıl tekneyle uğraşmak ve büyük balık tutmak yüzünden kolları kuvvetliydi. Oltanınsa sap kısmı sağlam ve katı kalmak üzere tasarlanmıştı. Christopher Grunion zor bela duyulabilecek zayıflıkta bir çığlıkla yüzükoyun devrildi. Tüfek altında kalmıştı. Kadın dizüstü çökerek böğürmeye başladı. Neville, Yancy'yi kolundan yakaladı. Yürü. Çabuk. Gelemem. Koş. Neville, Amerikalıyı ite kaka önüne düşürdü çalıların, sarsılan ağaçların arasından yola fırladılar. Yüz metre kadar sonra Yancy aniden durdu, nefes nefese öne eğildi. Rosa, diyebildi. O kim. Benim kadın… Orada kaldı. Yok, kalmadı, dedi Neville. Yancy doğruldu. Hayatta yani. Ö'lle. Gördüm ben. Tamam. Tamam. Polis, elleri belinde, hâlâ nefes nefeseydi. Çakan şimşeğin metalik beyazı Neville'e adamın aklından geçenleri anlatmaya yetti. Nerede, söyle, Bay Stafford. Neville başka şimşekler bekleyerek, Biliyorum galiba yerini, dedi. Yirmi Üç Beyaz suratlı kapuçin maymunu Driggs, gösteri dünyasında yer bulmuş bir ailenin evladıydı. Babası, Friends adlı pek gözde bir dizide birkaç sezon çalışmış kuzenlerinden biriyse Jim Carrey'nin epey gişe getirmiş filmi Budala Dedektif'te rol almıştı. Aile ağacının derinlerindeyse Nazi işgali altındaki Paris'i anlatan bir müzikalde, cilalı çizmeleri ve süpürgeden yapılma peruğuyla laternacı çırağı rolünü üstlenmiş büyük nenelerinden biri vardı. Bebek Tom adıyla doğmuş, Santa Barbara yakınlarındaki bir çiftlikte birçok diğer kapuçinle büyümüştü. Atalarının oyunculuk yeteneklerinden yoksundu huysuzdu ve dikkatini hiçbir şeye veremiyordu. Diğerlerinin aksine cinsel organıyla olgun bir ilişki kuramaması da kariyerini mahveden nedenlerden biriydi. Husye okşamaya derinden kaptırışının büyük ekrandan tüm stada seyrettirilmesi, Los Angeles Angels takımının maskotluğu kariyerinin pek kısa sürmesine yol açmıştı mesela. Ertesi sabah, Martell adında, sinema ve televizyon dünyasını saran maymun çılgınlığından faydalanma hayalleri kuran bir hayvan terbiyecisine satılıvermişti. Sonrasındaysa akla ziyan bir takım bağlantılar dizisi sayesinde Disney'in yaptığı Karayip Korsanları adlı gözde bir eğlencelik film serisi için seçmelere girme fırsatı bulmuştu. Rol, ufacık bir silahşor için yazılmıştı. Driggs'in giyinmeye alerjisini bilen Martell, sorunu hayvancağızın içeceğine viski katarak çözmüş ve Disney seçmeleri tarihinin en sakin, en rahat rol yapan oyuncusu böylece kendini Bahamalar'da Johnny Depp'le bulmuştu. Driggs, Dolly adındaki, dikkatini verebilen, gayet uysal bir diğer kapuçine yedek niyetine alınmıştı işe. Martell, dişi maymunla Driggs'in çekimler dışında iyi anlaşacağını, bu sayede Driggs'in durulacağını ummuştu. Öyle olmayacaktı ama. Martell, güverteli tırmanmalı sahneler yüzünden –sarhoş maymunlara hiç uymayacak çekim noktaları– viski işine ara vermişti. Driggs'in böyle bir durumda, Angels'taki işine mal olan huylarına geri dönmesi şaşırtıcı değildi. Çok geçmeden çeşitli çekim alanlarından durduk yerde ısırma, aksesuar ve kostüm parçalama ile mutsuz maymunların en ünlü protesto yöntemi denebilecek dışkı fırlatma şikayetleri gelmeye başlamıştı. Depp, sadece Driggs'in kendinden hoşlanması sayesinde hasarsız sıyrılırken, aktörlerin çoğu ve dublörlerden biri, Dolly'nin kullanılmadığı çekimlerde yer almayı reddetmeye başlamışlardı. Dolly'nin varlığı Driggs'i sakinleştirmek şöyle dursun, tam aksi etki yaratmıştı. Sonunda yönetmen yardımcısının Driggs'i kahverengi peruklara boşalırken yakalaması bardağı taşırmış, Driggs ve dolayısıyla Martell derhal kovulmuştu. Stüdyo, Martell'in Nassau'ya dönüş parasını vermeyi kabul etmiş ama epey pahalı denebilecek Los Angeles biletini almamıştı. Driggs içinse kargo bileti bile almamışlardı. İyice bezen Martell, Driggs'i yetmiş beş Bahama doları karşılığında Andros'tan gelen bir sünger avcısına satmış adamcağız yeni hayvanını evine kan ve kaka içinde getirebilmişti. Neyse ki kader, olayları domino taşları misali art arda devirmekten vazgeçmemiş ve sonunda maymun, Neville Stafford adlı, pek saf bir balıkçıya itelenmişti. Neville iyi huylu ve sabırlı bir adamdı. Ötesi, Driggs adamdan nefret etmemişti. Adının Tom'dan Driggs'e çevrilmesine uyum sağlayışı, sağlıklı, çekirdeksiz meyvelerden kızartmalara ve kısa süre içinde pek sevdiği hindistancevizli keklere geçişi kadar kolay olmuştu. Teni kısa sürede kurumuş, kabuklanmış ve sonrasında avuç dolusu tüy dökmeye başlamıştı. Nahoş görüntüsü, tropik sıcaklar ve sineklerin biteviye ziyafet saldırıları yüzünden iyice beterleşmişti. Yabani kapuçin maymunları büyük kırkayakları kırıp sıvılarını üzerlerine doğal böcek kovucu niyetine sürerlerdi ama Driggs'in soyu, anavatanları Orta Amerika'dan, bu tip numaraları doğası icabı bilemeyecek kadar uzaklaşmıştı artık. Haliyle Driggs özellikle yazları acınacak hale gelmişti ki Neville'in onca hoşgörü gösterip katlanmasının temelinde muhtemelen bu yatıyordu. Driggs, huysuzlukları ve azgınlığıyla Rocky Town'da nam salmıştı. Romdan gözünü açamayan turistler ve inatla maymun değil, sıradışı bir oğlan olduğuna inanan Ejder Kraliçe dışında hayvanı sevimli bulan yoktu. Zaten yaşlı büyücü kısa süre içinde maymunu ele geçirmişti. Çok geçmeden Neville'le yaşadığı hayatı özlemeye başlamıştı Driggs. Kapuçin maymunları doğaları icabı duygusal hayvanlar değillerdi ama hafızaları çok güçlüydü Driggs, hayatının tepetaklak gideceğini kısa sürede kavramıştı. Neville, Driggs'e hiçbir zaman büyücü kadının davrandığı gibi davranmamıştı. Tamam, alt bezinden nefret ediyordu ama Neville en azından kirlendiklerinde değiştiriyordu. Tembel Ejder Kraliçe'yse isyan edip olay çıkarmadığı sürece pisliğinde oturmasına aldırmıyordu. Ayrıca üzerine, çaydanlıkta yansımasını gördüğünde çığlık attığı kız giysileri giydirip duruyordu. Leş kokulu kulübesi, maymun ölçütlerinde bile pisti oysa Neville kulübesini her daim temiz ve tertipli tutardı. Kraliçenin motorize tahtının tepesinde gezmeyi sevmekle birlikte, zorla yaptırdığı danslardan hiç hazzetmiyordu. Ama karşı gelmesi, kızartma yiyememesi demekti. Pipo için de aynısı geçerliydi. Tütün içmeyi de Ejder Kraliçe sırf komiklik olsun diye, fındık fıstıkla zorlayarak öğretmişti. Ancak içine çekme demeyi atladığından, Driggs kısa sürede kadının, hayvanı kıskandığı ayak parmaklarındaki mantarlar kadar açık görülebilen irikıyım dazlak sevgilisinin getirdiği Dunhill tütününün müptelası oluvermişti. Bazı geceler, kraliçe sızdıktan sonra, Egg denen bu adam yanına gelip iğrenç laflar fısıldıyordu. Maymunsa buna karşılık diş gösterip, ihtiyar büyücü en azından kımıldayana kadar çığlık atıyordu. Hatta bir defasında boş bir şişe fırlatmış ama Egg saldırıyı koluyla savuşturmuştu. Yerde patlayan şişeyle uyanan Ejder Kraliçe, hayvanı tasmasıyla dövmüştü. Sıkıcı ama güvenilir Neville asla yapmamıştı böyle bir şey. Driggs kaçış planlarına o gece başlamıştı. Fırsat ise hemen ertesi gün, yaşlı kadınla sevgilisinin, maymuncağızın kavga zannettiği insan usulü sekse girişmeleriyle doğmuştu. Driggs hamlesini hızla yapmış, pencereden kaçmadan önce pipo, çakmak ve tütün almayı ihmal etmemişti. Doluşan bulutlar gibi, diğer yazlardakinden farklı görünen yağmur altında var gücüyle kaçmıştı. Yabani bir kapuçin maymunu, bir kasırganın yaklaştığını içgüdüleriyle anlardı anlamasa bile büyüklerince uyarılır, en sık yapraklı, en kalın köklü ağaçların altına sığınan gruba katılırdı. Ama Driggs doğma büyüme kent maymunuydu tek bildiği kuru, sıcak ve gerçekten altına etmesine yol açan şimşeklerden uzak bir yere sığınması gerektiğiydi. Bulabildiği sığınaklar insanları da çekiyordu dik duran türlere hiç mi hiç güvenmeyen Driggs, her birinden ayrı topukladı. Gece çöktüğünde hem yorulmuş hem acıkmıştı üstüne bir de pek sevdiği piposunu beyaz bir adamla kapışırken yitirmişti. Yol neredeyse bomboştu ama bir süre sonra kenara çekilmiş, sahibi çalılarda hacet gören bir minibüs gördü. Sessizce tırmandı ve egzoz dumanları arasında Rocky Town'ın girişine kadar gittikten sonra atladı ve dönüp Ejder Kraliçe'nin kulübesine yollandı. Gevşek kalmış panjurlardan birinin arasından zor bela geçip, gözlerini kısarak mum loşu kulübeye girdi. Cadıyla sevgilisine ilaveten, kemerlerle bir iskemleye bağlanmış daha genç, daha uzun saçlı, yabancı bir kadın görünce şaşırdı. Egg denen adam Driggs'e söylendi ama motorize tahtındaki Ejder Kraliçe hayvanı neşeyle karşılayıp yanına çağırdı. Atlara layık homurtularla tahtı üzerine sürdü ama araç duruverdi. Egg pilinin bittiğini söyleyince, kraliçe yenisini takmasını emretti ama beriki reddetti. Driggs motorize tahtın üzerinden, büyücünün parlak renkli eşarplarından biri ağzını tıkadığı için konuşamayan genç kadının kucağına sıçradı. Kadının temiz kokusu pek hoştu ve Driggs kulübeyi sarmış her türlü pis kokudan kurtulmak istercesine yüzünü kadının bağrına bastırıp kokusunu derinlemesine içine çekti. Ardından şekerleme veya başka gizli hediyeler bulmak amacıyla kadının bluzunu karıştırmaya girişti. Göz göze geldiklerinde korkusunu anlayınca, oyuncak bebeklerinkileri andıran parmaklarıyla kadının saçlarını okşamaya başladı. Çekil or'dan küçük prensim. diye bağırdı Ejder Kraliçe. Driggs yeni kadının elbisesine tutunmaya çalıştı ama Egg, hayvancağızı kuyruğundan tuttuğu gibi savuruverdi. Masaya yuvarlanan Driggs, gözüne çarpan bir başka pipoya hemen asıldı ve çektiği nefesle dişleri dondu. Merakla piponun içine baktığında, tanımadığı, beyaz kristallerden mamul, macunsu bir kütle görünce şaşaladı. Ejder Kraliçe tahtından kalktı ve eteğini yeni gelen kadının yüzüne savurmaya başladı. Kadın kafasını çevirdi. Egg'in arkadan yaklaşıp kadının kafasını bir tokatla öne çevirişi, Driggs'i iyice kızdırdı. Çıplaktı Egg. Önünden sarkan upuzun, kapkara şey, Driggs'e kendininkini hatırlatıyordu. Ter içinde parıldayan abanoz zebani, tutsağın etrafında dönmeye, Ejder Kraliçe'yse el çırparak hoplayıp zıplamaya başladı. Bağlı kadından korku dolu bir inleme yükseldi. Driggs'in cıyaklamalarıysa orada bulunmayı, olacakları görmeyi hiç istemediğinin işaretiydi. Paniğe kapılmıştı ve köşeye sıkıştırılmışlık hissiyle dolmuştu. Ama dışarda rüzgar uğulduyor, ağaçlar çatırdıyordu Nereye kaçabilirdi. Ejder Kraliçe, Driggs'i masadan alıp, sırtına kahve lekeleriyle kaplı minik bir smokin giydirdi. Hayvanı yakasından tuttu ve Egg'e Ha'di. diye bağırınca, beriki hızla kadını bağlayan kemerleri çözmeye girişti. Ha'di. diyordu yaşlı büyücü. Şimdi. Tutsağın bağları çözüldüğünde, Egg karşısında, elleri belinde, kaba mı kaba bir poz verdi. Ejder Kraliçe abartılı bir inleme eşliğinde, sözde basan ateşini serbest eliyle yelpazeledi. Egg tutsak kadını kavradı ağzı hâlâ bağlı olan kadın, Egg'in göğsünü yumruklamaya, debelenmeye başladı. Ejder Kraliçe'nin sahne karşısında çıkardığı zevk sesleri Driggs'e ters etki yaptı Büyücünün elinden kendini kurtaran kapuçin maymunu, gerçek cengel öfkesiyle adama doğru fırladı. Egg'in çığlığı, rüzgarın homurtusunu bastıracak şiddetteydi. Aynı anda kulübenin kapısı hızla açıldı. Kapıyı açan rüzgar değil, Driggs'in önceki kapışmalarından tanıdığı beyaz adamdı. Ama beyaz adamın arkasında… Evet, arkasında… Neville vardı. Dişlerini Egg'in, maun ağacı dalı misali yakaladığı kapkara sallantısının etine saplamamış olsa sırıtırdı Driggs. Yancy'nin sahneyi kavrayıp sindirebilmesi kolay değildi. Oy anam, dedi, Adamın şeyinde maymun var… Şaşakalmıştı Neville. Driggs bu, diyebildi sadece. Egg'in, Rosa'yı yana iterek çılgınca maymunu tokatlamaya başlaması, hayvanın dişlerini iyice derine batırmasına yol açtı. Ayaklarına kan damlıyordu artık. Derken tokatlamayı bıraktı iki buçuk kilo bile gelmeyen hayvancağız, dökme demirmişçesine ağır geliyordu asıldığı yerde. Yancy atıldı ve böğürtüyle üzerine gelen Ejder Kraliçe'yi iterek gerisingeri Süper Teker'e oturttu ve ağzındaki bağı çözdüğü Rosa'yı kapıya itekledi. Neville, ısrarla Egg'in önünde sallanmaya devam eden maymunu almadan gitmemeye kararlıydı. Bir böğürtü de ızbanduttan geldi Al şunu şeyimden yoğsa bit'ririm seni bak. Durum feci hassastı kımıldamamaya gayret ediyordu Egg. Ejder Kraliçe bir kez daha, büyücü zırvaları sayarak atılmaya kalktı. Bu sefer Neville tarafından itilerek yerine oturtuldu. Neville sakin ve yumuşak bir sesle Driggs'e, Ha'di, o'lum. dedi. Baba evde kızartma yaptı, gel. Aç hayvanın dayanamayacağı sözlerdi bunlar. Egg'i bırakarak hızla eski makamına, Neville'in tepesine tırmandı. Büyücü kadının bir avuç dehşetli sövgüsü eşliğinde, Yancy ile Rosa'nın peşinden çıktılar. Kasırga adayı vurduğunda, Neville'in bir başka sevgilisinin tuttuğu ufak bir evde güvende gibiydiler. Kızın adı Coquina'ydı ve Neville pek sevgi dolu bir sesle Kübalı olduğunu söyledi. Elektrik kesildiğinde, Coquina iki gaz lambası yaktı pencerelere günün erken saatlerinde Neville'le birlikte bir sürü tahta çakmışlardı. Ev denize yakındı ve kıyıyı döven dalgaların gürültüsü sohbeti zorlaştırıyordu. Coquina hepsine kuru giysiler ve zorla giydirilen ceketini paralayıp attıktan sonra portakalla mısır ekmeği tıkınmaya girişmiş Driggs için ufak bir havlu getirdi. Neville, Yancy'yi bir kenara çekerek, Mista Krissofır ölmüş müdür. dedi. Bilmem. Neyle vurdun adama. Vu'madım. Senin oltayı sapladım. Benim oltayı mı. Ha. Sı'ttına. Neville, oltayı nasıl kırdığını ve sap kısmını mızrak gibi nasıl kullandığını gösterdi. Ya a'ar yaraladıysam. Öldüyse. Valla ben bir şey görmedim. Kadın. Yağmur vardı… Karanlıktı. Sarhoştu. Sarhoş mu. Bana sorarsan, dedi Yancy. Bahse girerim öyleydi. Dışardan devrilen bir şeyin gürültüsü geldi. Rosa ile Coquina odanın diğer köşesinde Driggs'e kraker yediriyorlardı. Gürültüye hepsi birden kafa çevirdi Coquina muhtemelen bahçedeki edevatın devrildiğini söyledi. Yancy, Neville'e Bannister Point'te doğruyu yaptığını belirtti. Adam suçlu… Katil. Yaptığın şey, tümüyle hayatımı kurtarmaktı Bay Stafford. Belki… Gerçek adı, Stripling. Aklında tutabilir misin. Birileri gelip sormaya kalkarsa önemli… O kadınsa karısı… Yüzünü gördü mü. Yok, dedi Neville. Kim gelip soru sor'cak. Miami veya Nassau'dan mı gel'cekler. Nicholas Stripling. Sakın unutma. Florida'da iki kişiyi öldürdü. Oy'nacı'm. dedi Neville. Buraya gelmeden önce bir cerraha sol kolunu kestirdi. O yüzden sürekli panço giyiyor. Çöpünde kesilmiş gömlek kolu bulman da o yüzden karısı kesip dikiyor kol yerlerini. Neville, iki oktav ses yükselterek, Ne demeye kesti'miş kolunu. dedi. Deli mi. Hayır, Bay Stafford. Hepsi para için. Soğukkanlı puştun teki o adam. Rosa gaz lambalarından biriyle yanlarına geldi, Yancy'nin elinden tuttu ve odalardan birine girip kapıyı kapadı. Neville oturup düşünmeye koyuldu. Saf açgözlülük uğruna kolunu feda edebilen biri, Ejder Kraliçe'nin dediği gibi, gerçek bir beyaz şeytandı. Belki de büyüsü işe yaramıştı aslında. Neville'e bir rol biçmiş ve son darbeye giden yolu mu çizmişti acaba. Takırdayan panjurlara baktı. Ardından dönüp maymuna, Benle kalabilirsin ama bazı şe'ller değiş'cek, dedi. Tütüne ve yaramazlığa son ver'cen. Coquina gözlerini devirerek Neville'e aptalsın sen, dedi. Driggs kayıtsızca gözlerini kırpıştırarak elindeki portakal dilimini emmeye devam etti. Kasırgadan kurtulmak hoştu doğrusu. Yancy, Rosa'ya sarılarak, Çok, çok özür dilerim, dedi. Hata bende. Birinci kural Asla tekilayı çekmişken plan yapma. Canını yaktılar mı. Pek sayılmaz ama yakacaklardı, ona eminim, dedi Rosa. Manyak karı, ne yaptı, biliyor musun. Sutyenimi yırtarak çıkarıp içine Bacardi doldurdu. Kel herifse gülüp şeyiyle oynuyordu. Ondan önce peki. Stripling'in evinde ne oldu. Ha… Toplantı şahaneydi. Numaramızı anlamışlar. Nassau gümrüğünde rüşvet verdikleri bir memure varmış. Andrew Gates'i de, karın olduğumu da yutmamışlar. Tuzak kurduğumuzu anlamışlar. Yancy, Rosa'yı yatağa oturttu ve beriki yeter artık diyene kadar özür dilemeye devam etti. Eve'in sevgilisi, sevgilisi falan değil, dedi Yancy. Adamı göremedim hiç. Başka bir odadaydı. Beni yakalayan kel elemandı. Centilmen falan da değildi Tanrı o maymundan razı olsun valla. Demek istediğim, dedi Yancy, sevgilisi, aslında kocası. Nick Stripling yaşıyor yani. Rosa sırtüstü bıraktı kendini. Ha… E. Öldü görünmek için kolunu kestirmiş. Ameliyatı Doktor O'Peele yapmış. Nick'le Eve tekneyi batırdıktan sonra. Nassau gümrüğüne göre hâlâ oradayken mi. Deniz uçağının güzelliği bu zaten. Ameliyatı Duck Key'deki apartman dairesinde yaptılar… Kemik parçalarını açıklıyor bu. Aynen öyle, dedi Yancy. Ardından kola birkaç köpekbalığı ısırığı yaptırdıktan sonra değiştirme dümeni için Anam Ağlar'a gitmişler. Yuh. Plana bak. Rüzgarın kirişlerde çıkardığı ses, frenleri bozulmuş, tepe aşağı giden bir lokomotifinkine benziyordu. Yancy, kulak zarını zorlayan basıncı iyiden iyiye hissediyordu artık. Ameliyattan sonra Nick gelip Andros'ta saklanmış. Eve'le evi çoktan tutup büyük devremülk projelerine girişmişlermiş. Gayet hoş bir kıyıyı, herhalde Nick'in sigorta dümeninden kaldırdığı parayla satın almışlar. Ama Florida'yla işi bitmemişti tabii. Phinney, ardından O'Peele ve sonra da beni halletmek üzere gizlice gelip gitmiş. Turuncu pançolu eleman, Nick'in ta kendisiymiş, Rosa. Kesik kolunu gizlemek için giyiyormuş. Rosa saçlarını geri atarken, Yancy parmaklarında kulübedeki itiş kakıştan kalma sıyrıkları gördü. Adam kolunu kestirmiş, Andrew, dedi. Az iş değil. Parmak kestirenleri duymuştum gerçi. Ha, tabii. Meşhur Wendy's dümeni. 30 Burger King diye biliyordum ben onu. Neyse işte. Müşterinin boğazına bir şey takılır, boğulmaya falan başlar, olay çıkar. Biri tutup yerel TV kanalını çağırır. Ama dümeni hemen çakozlarsın çünkü hamburgerin içinden çıkan daima serçe parmağıdır. En az kullanılan yani. Gerçek kıyma makinesine parmak kaptırma kazalarında baş veya işaret parmakları kopar çünkü esas iş gören onlardır. Ha, tabii. Bıçaklara en yakın duranlar. Aynen, dedi Rosa. Ama serçe parmaklı vakalara daima kuşkuyla yaklaşılır. Biri öyle bir iddiayla ortaya çıktığında hemen aile fertleri ve yakınları kontrol edilir. Kaç dangalağın üç kuruş tazminat uğruna bu işlere kalkıştığını bilsen şaşarsın. Valla kararlılığa hayran kalmamak zor. Çünkü fast-food şirketleri daima mahkeme öncesi anlaşma yoluna gider. Jüri önüne çıkmak istemezler. Dolandırıldıklarını bilseler bile riske girmezler. Hele Güney Florida'da… Andrew… Serçe parmak bile epey iştir. Kolu tümden feda etmekse… İlk defa duyuyorum. Ne şahane bir çağda yaşıyoruz, değil mi. Caitlin biliyor mudur. Hayır. Sadece Eve. Peki, korkusuz Bay Stripling nerede şimdi. Öldü mü sağ mı, bilmiyorum. Kahramanım Neville sırtına altı yüz dolarlık oltamın sapını sapladığında beni vurmak üzereydi. Vay vay, dedi Rosa. Güzelleştikçe güzelleşiyor ve şimdi de kasırgaya maruz durumdayız. Bir de adına Françoise demişler ya. Tadını kaçırma, Andrew. Çıkar artık şu pantolonu. Kasırganın merkezi, okyanusta kalarak ılık sulardan besleniyordu. Buna rağmen, doğuya devam edip giderken Andros'ta epey hasar bıraktı. Lizard Cay'de rüzgarın hızı saatte yüz kilometreye kadar ulaşmıştı. Yancy sakin bir havada, rahat ve gevşekken olabilecekleri düşünemiyordu. En ufak kasırgada bile kapalı bir yerde, sığınakta kalmak, en hafif deyişle sinir bozucuydu ve ilaveten, akşam boyunca başlarından geçenler dikkatini daha da dağıtmıştı. Rosa rahatlamasını, Neville ile Coquina'nın onları duyamayacağını söyledi. Yancy, maymunun meraklanmasına karşılık tedbir amacıyla kilitlemişti kapıyı. Rosa ön sevişme sırasında, mezbahalardaki ustabaşılara yaraşacak tonlamalarla yatak odası emirleri buyurmaya meraklı bir adama tutulan deneyimsiz bir kadının anlatıldığı müstehcen bir roman okuduğunu itiraf etti. Kadın tüm hevesi ve masumiyetiyle bir kölelik sözleşmesi imzalıyor ardından fosforlu dalgıç giysileri içinde Olga Korbut'un 31 bile gözünü korkutacak hareketlere zorlanıyordu. Rosa kitaptan hoşlandığını söyledi. Yancy, seksin fantezili taraflarını pek becerememesine rağmen –role bürünmüşken komik laflar söylemeden, ukalalık etmeden durmak zordu– ilgilenmiş görünmeyi seçti. Bir defasında Bonnie'nin zoruyla pervasız otostopçu rolünü üstlenmişti. Bonnie ise pembe arabasıyla yolunu kaybetmiş masum kızdı. Yancy gülmeden duramamış, fantezi, Bonnie'nin sinir kriziyle sonlanmıştı. Rosa'nın hayalindeki buyurgan gaddar rolüne bürünmek epey sahne becerisi gerektiriyordu ve Yancy, cüretkarlıkla iğrençlik arasındaki çizginin inceliğini kişisel deneyimlerinden biliyordu. Yatakta genellikle sade, tamamen hissiyata dayalı yolları seçerdi. İşin içine bir oyun sokmak gözüne her daim ev ödevi gibi görünmüştü. Ancak Rosa için her şeyi denemeye hazırdı. Önce morg, şimdi kasırga sırasında… Ev resmen temelinden çatırdıyordu. Dert değildi. Romandaki karakterleri kast ederek, Thad, dedi Rosa, Juliette ile daima Rus'muş gibi konuşuyor. Rus taklidi yapamam pek. Doğu Blok'undan herhangi bir yer de uyar. Kötü İrlandalıdan ötesi yok bende, dedi Yancy. Rosa bir öpücük kondurarak, Tamam, dedi, duyalım bakalım. Gaz lambasının ışığında çok hoş görünüyordu ya, yanık teni ve mayo izleriyle masum Juliette rolünü hayatta çıkaramayacağı açıktı. Hazır mısın. dedi Rosa. Tamam. Şimdi bana hakaret et ve ayağımı enseme kaldırmamı emret. Yapabilir misin sahiden öyle bir şey. Haydi. Kapa çen'ni len, ancuk. Dediğimi yap yoksa kırbacı kıçında kırarım. Rosa kahkahalara boğuldu. Yatakta Shrek var sanki. Aksan konusunda uyarmıştım seni. Bir de Daniel Craig yap. Yancy üzerine çıktı ve Rosa'yı, iki kolunu iki yana bastırarak kımıldayamaz hale getirdi. Becerebildiği en tok sesiyle, Kımıldama, diye homurdandı. Tam oldu şimdi. Az daha vurulmasından sevgilisini bir büyücü kulübesinden kurtarmasına kadar onca başından geçene rağmen, Yancy'nin zihnindeki gerginliğin çözülmesi uzun sürmedi. Tüm ağırlıklar, Rosa'nın kollarında üzerinden birer ikişer kalktı. Kasırga sayesinde sevişmeleri daha egzotik bir hava kazanmıştı mahsur ama güvendeydiler. Gaz lambası söndüğünde el yordamıyla birbirlerini buldular ve dışarda bir yerlere çarpıp duran, belki gevşek bir sundurma tahtasınınkini ritim edindiler. Daha sonradan düşündüklerinde, Coquina'nın çatısının ne zaman uçtuğunu farklı hatırladıklarını gördüler. Yancy'ye göre bitişten birkaç saniye önce, Rosa'nın tırnakları kollarına batarken uçup gitmişti çatı. Oysa Rosa, çatıyı tutan çivilerin tam geldikleri anda çatırtılarla yerlerinden koptuklarından emindi. Yancy gürültünün anlamını bakmadan anlamıştı. Birdenbire altındaki Rosa'yı, Rosa'ysa bulutları görmeye başlamıştı. Kasırganın geceleri bile kendine özgü bir ışığı olurdu çünkü. Açıkta kalan odada rüzgar uğulduyor ama yatay devam eden yağmurun tek damlası dahi yatağa inmiyordu. Rosa, Yancy'yi omuzlarından tutup sarsarak gülmüştü. İşte bunu diyordum. Bunu. Bu kısmını ikisi de aynı hatırlayacaktı. 30- Anna Ayala adlı bir Amerikalı 22 Mart 2005'te, bir Wendy's lokantasında hamburger sosundan insan parmağı çıktığı iddiasıyla dava açmış, yapılan soruşturma sonucunda parmağın lokanta çalışanlarından birine değil, Ayala'nın kocasının bir arkadaşına ait olduğu ortaya çıkmıştır. Suçunu kabul eden Ayala 2006'da 9, parmağı temin eden kocasıysa 12 yıl 4 ay hapis cezasına çarptırılmıştır. Araştırmalarda Ayala'nın daha önce kalkıştığı ve yaptığı başka dolandırıcılık faaliyetleri de ortaya çıkarılmıştır. (ç.n.) 31- 1972 ve 1976 Olimpiyatlarında dört altın ve iki gümüş madalya kazanmış efsanevi jimnastikçi. (ç.n.) Yirmi Dört Şafakla birlikte hava açıldı ve rüzgarın hızı kesildi. Françoise Kasırgası gitmişti. Lizard Cay'in pisti dallar, hindistancevizleri, tahtalar ve yakındaki tavuk çiftliğinin plastik çatı parçalarıyla doluydu. Claspers, başka iki pilot ve birkaç mahalle çocuğuyla pistte ilerlerken önüne çıkan iki horoz leşini kaldırdı. Kasırga üç ufak uçağı devirmişti ama Claspers kendininkini pistin bitimindeki kayalığa saplı bağlama kazıklarına zincirleyerek iyi iş yapmıştı. Françoise, pervanesine keçi sakal misali taktığı palmiye yaprakları haricinde uçağa zarar vermemişti. Diğer pilotlar kasırgayı zengin müşterilerinin kalemsi evlerine davetiyle kolayca atlatırken, Claspers uğultulu geceyi her an uçup gitme korkusuyla, döküntü motel odasının duşuna var gücüyle sarılarak geçirmişti. Cüretkar pilotluk becerisinin –bugünlerde kim Güney Florida'ya radarlara yakalanmadan uçmayı göze alabiliyordu.– Christopher Grunion için büyük önem taşımasına rağmen, Bannister Point'ten kimse arayıp sığınmaya davet etmemişti. Puştlar. Fazla odaları yok sanki. Claspers yepyeni müşteriyi –şu Kübalı fıstık işte– ta kapılara kadar getirdiğinde bile davet etmemişlerdi. Grunion'ın kadını, eline bir şişe bira tutuşturup, Al sana yolluk, demişti. Motel yıkılsaydı, Claspers'ın yaptıklarını yapacak başka pilotu nah bulurlardı ama. Göze aldığı riskler yüzünden lisansını kaybedebilir, hatta hapse bile düşebilirdi. E, hani, neredeydi karşılığı. Takdir, saygı neredeydi. Claspers, Grunion'ın nasıl bir dümen çevirdiğini bilmiyordu ama mecbur kaldığında adamı batırabilirdi. Pek çok iyi pilot gibi, Claspers da tüm uçuşlarının ayrıntılı kaydını tutardı. Ne zaman, nereden nereye… Grunion hesabına yaptıkları sorgulandığı anda yetkililere teslim edebileceği sağlam kanıtlar vardı elinde. Sadakat, sadakatini istediğin kişiye, uçağını uçuran adama piyon muamelesi yaparak kazanılmazdı çünkü. Hepinizin ta… Kasırga sinirlerini harap etmişti. Pencerelerin inleyerek çatırdaması sarhoş kafayla bile korkutmuştu pilotu. Evdeyken iki üç uyku hapı yutar, devirip yatardı ama evinin fırtınaya özel alüminyum panjurları ve kırılmaz camları vardı. Lizard Cay'deki inşaat talimatnameleri daha gevşekti ve daha gevşek demek, kağıt üstünde demekti. Haliyle Claspers geceyi anca duşa sarılarak, soğuk fayanslara dayanarak atlatabilmişti. Françoise gider gitmez kendini yatağa fırlatmış ve sırılsıklam yataktan hemen kalkıp günün ilk ışığıyla dışarı çıkmıştı. Elektriğin olmaması, cep telefonunu şarja takmasını engellemişti ve Claspers sarı cipin her an çıkıp gelmesini, telefonlarına cevap vermediği için Grunion'dan fırça yemeyi bekliyordu. Andros kendine gelene kadar Miami'ye dönmek isteyecekti muhtemelen. Grunion'ın sevgilisi Matt Damon hastasıydı ve bir defasında, sırf görebilmek umuduyla, Claspers'a uçağı adamcağızın Miami Beach'teki evinin üzerinden geçirmesini buyurmuştu. Claspers, aktörün oturduğu evi bilmediğinden kıyıdaki görkemli villalardan birini gelişigüzel seçip iki yüz metre tepesinden uçmuştu. Kadın heyecandan neredeyse çıldırmıştı döner dönmez Grunion'a, Matt Damon'ın İrlanda Seteri'ni çalılara kaka yaparken gördüğünü anlatacaktı. Claspers uçağın zincirlerini çözerken, her şeyi bırakıp yeni bir iş aramayı düşündü. Eski günlerde, en sert mafya patronları bile arada uğrayıp hiç değilse bir içki içmesi için davet ederlerdi. Harika yemekler, gece yarısı şarkıları, neşe… Hatıralarında böyleydi hepsi. Mafya eşlerinden Donna'yla öyle tanışmıştı. Kolombiyalılar Claspers'a önemli eleman muamelesi yaparlardı ki öyleydi zaten çünkü kargoya kanat şarttı. Kasırga sırasında döküntü bir motel odasında kalmasına asla izin vermezlerdi. Grunion'dan ayrılmanın tek kötü yönü vardı Deniz uçağına pilotluk yapmak harbiden zevkliydi. Depo dolu mu. dedi biri. Claspers dönüp baktığında vakıf zengini balık meraklısıyla hoş Latin karısının pistten geldiklerini gördü. Valizleri ellerindeydi. Nasıl gitti toplantınız. dedi Claspers. İyi gitmedi, dedi kadın. Sizle geri dönebileceğimizi umuyorduk. İki boş yerim çıkarsa dert değil. Başka kimin geleceğine bağlı. Tabii patronun onayına da. Başka kimse gelmiyor, dedi balık meraklısı. Grunion mı söylüyor bunu. Hemen gitmek istiyoruz, dedi kadın. Şu zincirleri çözer çözmez. Claspers çiftin lafı dolandırmayışından hoşlanmıştı. Hah. Belki kasırgadan sinirleri bozulmuştu. Ya da belki Egg denen ayıyla aralarında… Uçak benim değil, senyora, dedi. Olsaydı… Balık meraklısı, altın misali parıldayan bir polis rozeti çıkarıp Claspers'ın burnunun dibine kadar soktu. Durumun acilliğini takdir edebileceğine eminim, Claspers, dedi. Yakıtını öderiz ama mümkün mertebe çabuk gitmemiz lazım. Beş dakika içinde mesela. Polis miydin sen. Vakit daralıyor. Cidden, dedi kadın. Sen de mi. Adli Tıp, dedi balık meraklısı. İşvereninin bir numaralı şüpheli sayıldığı iki cinayet vakasını araştırıyoruz. Ha, bir de cinayete teşebbüsü var. Artı, dönüş yolunda sıralayabileceğim bir ton federal suç… Bay Grunion'ın aksine doktorla ben gümrüğü dert etmediğimizden, bizi doğrudan Miami Havaalanı'na götürebilirsin. Claspers afallamıştı. Ne diyorsunuz yahu. Gayet açık. Ya bizi hemen uçurursun ya da lisansın elinden alınır ve kendine başka, mesela dondurmacılık falan gibi bir iş bulursun. Açık, değil mi. Senaryomda belirsiz bir şey yok. Grunion adıyla bildiğin herifle hanım arkadaşını defalarca, herhangi bir gümrükten geçmeden Florida'ya götürüp buraya getirdin ya hani… Hah, işte ona suç deniyor ve gözlerinden anladığım kadarıyla, tepene yağacak belanın farkındasın. Bugüne kadar İç Güvenlik'le tanışma fırsatı bulmadıysan söyleyeyim Pek eğleneceksin. Ha, bu arada ben, Müfettiş Yancy'yim. Bu da Doktor Campesino. Pilot sadece, Grunion birini mi öldürmüş. diyebildi. Tatlı doktor dostça kolunu okşadı. Cidden gitmemiz gerek. Kasırga, çekip gidene kadar biraz daha Bahamalar'da kaldı. Keys'te bir gün boyunca yağmur yağmıştı ama artık hava açmıştı ve Evan Shook'un işçileri tekrar işbaşı yapmıştı. Shook, arabasını evin önüne park etmiş, telefonda Bayan Lipscomb'la konuşuyordu. Konu, kartonpiyerlerdi. Üstü açılan türden yeşil bir araba yan evin, Yancy'nin evinin önünde durdu. Direksiyonunda sarışın bir kadın vardı. Evan Shook tekrar arayacağını söyledi. Fiyatlara bir daha bakar mısınız. Ford, daha uygununu buluruz diyor. Tabii tabii, dedi Evan Shook. Torpido gözünden, Andrew Yancy'nin yaban köpeklerini uydurmamış çıkması ihtimaline karşılık aldığı elektrikli sersemletme tabancasını çıkardı. Ajan John Wesley Weiderman kadının geçmişinde şiddet bulunmadığını söylemişti ama Evan Shook yepyeni oyuncağını neme lazım fikriyle cebine soktu. Arabasından inmeden önce fotoğrafa bir daha baktı. Kuşku yoktu, aynı kadındı. Kadın Yancy'nin evine girince, Evan Shook iki evin arazilerini ayıran çite ilerledi. Bir elinde telefon, diğerinde Ajan Weiderman'ın kartviziti vardı. Derhal araması gerektiğini biliyordu sorumlu vatandaşın görevi buydu. Plover Chase komşu evi yakmadan önce… Ne manzara olurdu ama… Şenlik ateşi… Kaçak kadın evin arka kapısından çıkıp arka sundurmada durdu. Saçını toplarken Evan Shook'un baktığını fark etti. Evan Shook el salladı, beriki gülümseyerek karşılık verdi. Evan Shook kadının ne tür bir seks suçu işlediğini feci merak ediyordu. İp. Kırbaç. Kelepçe. Hangi aklı başında erkek böyle bir şey için polise başvururdu. Kendi memleketinde, kulüpte mesela, son derece kanun ve düzen taraftarıydı Evan Shook. Tıkacaksın içeri itleri. Hapsi göze alamıyorsan suç işlemeyeceksin, kardeşim. Bayan Plover Chase'in kodese tıkılması için tek telefon yeterliydi. Ödülü de vardı muhtemelen. Ajan Weiderman'a sormak lazımdı. Ama öte yandan, Evan Shook böylesi bir güzelliğin topluma nasıl zarar verebileceğini hayal edemiyordu. Akıllı telefonuna Ajan Weiderman'ın numarasını girerken içine düştüğü ikilem buydu işte. Tam arama tuşuna basacağı anda Plover Chase, pamuklu elbisesini çıkarıp şekerleme misali kırmızı beyaz çizgili mayosuyla kalıverdi. Tamam, bikini değildi ama yine de… Plover Chase, burnunu kremledikten sonra, Yancy'ye kesin on on bir dolara patlamış plastik şezlonga sere serpe uzandı. Bir kundakçı için fazlasıyla rahat, fazlasıyla gevşek görünüyordu. Hey, selam. Hatırladım seni. El sallıyor yahu. Evan Shook, çitin yanına varınca telefonla kartviziti ceplerine tıkıştırdı. Boyunun kısalığından rahatsızdı ama yüksek topuklu pabuçları hep işine yaramıştı. Nerede seninki. dedi. Ayrıldık, dedi kadın. Motel için teşekkürler ama. Rica ederim. Kaçak girmedim eve, merak etme. Anahtarım var. Dudakları soluk pembe, ayak tırnakları turuncuydu. Andrew'yu gördün mü bu aralar. Birkaç gündür görmedim. Miami'ye inmiştir belki. Arkadaşıyım ben. Cidden. Şanslı adam öyleyse. Adın nedir, Andrew'nun arkadaşı. Bonnie, dedi kadın. Bir iki aradım ama açmadı. Genelde arardı gerçi. Benim adım, Evan. Kola veya su ister misin. Çok sıcak hava. Yok, sağ ol. Içerde bira var. Plover Chase'in vücudu hiç fena değildi ve doğal güneş yanığı görünen bacakları Evan Shook'un hoşlandığı türdendi. Karısı haftada iki defa bronzlaşma spreyi sıktırırdı ve bacakları plastik kaplamaymış gibi görünürdü. Tadı da berbattı ayrıca. Evinde kalabileceğimizi Andrew söylemişti, dedi kaçak kadın. Kusura bakma. Eşek şakalarını seviyor anlaşılan. Yeni kızını gördün mü. Cerrah hani. Evan Shook, Evet, dedi. Sık geliyor. Doğru değildi gerçi. Nasıl biri. dedi Plover Chase. Hoş. Evan Shook hiç görmemişti Rosa'yı ama sallamaya devam etti. Uzun siyah saçları var. Birden ona kadar. On bir. Yok artık. Epey ciddi gibiler, dedi Evan Shook. Kaçak kadın, güneş gözlüğünü indirerek baktı. Nasıl yani. Birlikte yaşayalım mı, yoksa haydi evlenelim tarzı mı. Eh, işte. Andrew malum. Ya, malum. Arkalarından, çekicinden zımparasına dopdolu bir inşaat gürültüsü yükseliyordu. Dahası, nefeslileri yoğun Latin müziğini köklemiş bir teyp söz konusuydu. Nerelisin sen, Emmett. Evan, deyip adının harflerini saydı Evan Shook. New York. Ha, sırf evi yaptırmak için geldin yani. Yapayalnız. Ailem kuzeyde, doğru. Hafta sonları gidip geliyorum. Yancy'nin sapığı bacaklarını çaprazlayınca, Evan Shook'un zihni akla ziyan fantezilere kaymaya başladı. E, bu yaptırdığın ev esasen yatırım amaçlı mı, Evan. Buraya geldiğimde Casa Marina'da kalırım. Key West'te. Geceleri oraya dönüyorsun yani, dedi Plover Chase gülümseyerek. Yorucu bir günün sonunda. Barı güzeldir. Hem serin hem rahat. Hey. At sineğine dikkat. Tam da dekolteme… Plover Chase sinek irisine bir fiske vurdu ve bıraktığı minnacık kan damlasını parmağının tersiyle sildi. Kaç yaşında Andrew'nun kızı sence. Bilmem. Cerrahlık için genç sayılır. E… Daha sonra Casa'ya gelmek ister misin. Bir şeyler içeriz. Bir country grubu çıkıyor fena değiller. Plover Chase doğrulup oturdu. Andrew, Key West'te şöhret sahibidir. Biliyorsundur zaten. Kötü şöhret demek istiyorum. Nasıl yani. Buralara kadar gelip gazeteleri okumuyor musun. Ne ayıp. Valla geldiğimde Duval'den Times alıyorum. Yerel haberlere dikkat ediyorum diyemem pek. E, niye manşetlere çıkmış Andrew, söylesene. Kadın güldü, boş vermesini, köprünün altından çok suyun aktığını söyledi. Ardından kalktı, hoşça kal deyip elbisesini alarak eve girdi. Evan Shook, aklı adalet sisteminde, arabasına döndü. Hapishaneler öyle tıka basa doluydu ki hemen her gün azılı suçlular salıveriliyor, salınanlar derhal yeni suçlar işliyordu. Plover Chase gibi bir yavruyu, ne idüğü belirsiz istismar diye bir suçtan içeri tıkmanın adaleti neredeydi. Evan Shook, Ajan Weiderman'ı aramadı. Daha düşünecekleri vardı. Bayan Lipscomb'u aradı ve verdiği fiyatın zaten maliyeti anca karşıladığını söyledi. Kadın telefonu kocasına verdi ve Evan Shook adamın söylenmelerini, adam sonunda pes edip iyi, peki, diyene kadar dinledi. Aman, iyi, dedi Ford Lipscomb. Ne istiyorsa yaptırsın. Sıkıntınızı anlıyorum, dedi Evan Shook. Ama sizi temin ederim, değecek. Telefonu kapadıktan sonra bir U dönüşü yaparak komşu evin önünden geçti. Sarışın kaçak, arabasının bagajından normalde benzin taşımada kullanılan bir takım bidonlar indiriyordu. Yancy'nin kafalı ve güzel bir sevgili edinmesini kaldıramadığı açıktı. Evan Shook yanından geçerken, bakmıyormuş pozlarda gaza bastı. Bazen işleri akışına bırakmak en iyisiydi. Eve Stripling, acıyla inleyen kocasından kırık fiberglas olta sapını çıkardı. Kırık sap beşinci bel omuruyla birinci kuyruksokumu omurunun arasına saplanmıştı Nick ayağa kalkamıyordu. Eve alelacele içeri gidip Süper Teker'i getirdi Nick tek koluyla, çamur tükürüp Yancy'yi içerdeyken vurmasını engellediği için karısına söverek zor bela kendini araca çekti. Eve kocasını eve soktu ve yaraya bir saat boyunca buz bastı ama Nick'in bacakları işlev kazanmadı. Ardından, acil tıbbi yardım gerekliliği ile Nick'in başına gelenlerde Eve'in kabahati arasında gidip gelen hararetli bir tartışma başladı. Ne. Saldıran herif mi. Kimdi, bilmiyordu Nick. Yüzünü görememişti. Eve de ısrarla doğru dürüst bakamadığını söylüyordu. Zenciydi, diyordu. Aman ne bilgi. Bahamalar'da çok işe yarardı doğrusu. Aferin. Eve kocasına bağırmayı kesmesini ve bu salak adadan derhal ayrılıp, nerede süper bir omurilik cerrahı bulabileceklerini düşünmeleri gerektiğini söyledi. Miami'ye gidemezlerdi çünkü Yancy muhtemelen onlardan önce varacak, federallere Nick Stripling'in aslında ölmediğini haber verecek ve insan avı başlayacaktı. Şimdiye çoktan ortadan kalkmış, barsakları dökülmüş olması gereken Yancy… Herhalde bir yerlere sinmiş havanın açılmasını bekliyordu şimdi. Küçük Haiti mahallesinde seyyar büfecilik yapan bir İtalyanın elinden çıkmış, tam dokuz bin dolara patlamıştı ve süper kaliteli bir sahtecilik ürünüydü. Pasaport, İç Güvenlik'in Yancy'den alacağı bilgiyi inceleyip Stripling'in kullandığı sahte adı sisteme girme hızına göre en fazla üç gün işe yarayabilirdi. Nick, hırıldayarak, İngiltere'ye gidiyoruz, dedi. Tamam, şekerim. Nassau'dan aktarmasız uçuş var zaten. Doktorlar süperdir orada. New York'takiler kadar iyidirler. Aynı fikirdeydi Eve. Hatlar gelir gelmez British Air'i ararım. O sırada kasırga tam gaz sürüyordu yağmur çatıyı dövüyor, jeneratör, beton karıcılar misali homurdanıyordu. Felç kalmam umarım, dedi Nick. Hepsi senin kabahatin. Yeter artık, Nicky. Haklıyım ama. Söylenmeden duramıyordu. Ne. İnsanın kendi bahçesinde, kasırga sırasında belinden olta sapıyla bıçaklanma ihtimali neydi yahu. Hem de elinde çifte tutarken. Istırabı, kolunu kestirdikten sonra çektiğinden çok daha fazlaydı. Nefes alıp vermek canını yakıyordu. Gözünü kırpmak bile. Konuşmak daha da fazla acı veriyordu. Kuşkuları, karanlık elemanı, Egg adıyla maruf Bay Carter Ecclestone'a döndü. Et kafalı yarma, Yancy'nin kızını hallettikten sonra dönecekti hesapta. Ama kasırga başladığından beri ortalıkta görünmemişti. Oysa cip kapının önündeydi… Belki Egg dönmüştür, diye düşündü Nick dönmüştür ama artık başkası hesabına çalışıyordur. İş tuttuğu yaşlı cadı mesela… Yoksa Egg'i, Stripling'i öldürüp evi soymaya ikna mı etmişti. Kuş beyinli hıyara büyü falan yapmıştı belki… Ya da belki Egg'e daha iyi teklifi yapan Eve'di… Son zamanlarda Lizard Cay'in sıkıcılığı, yapacak bir şey bulamadığı için kafayı yemeye başladığı üzerine kafa ütüleyip duruyordu zaten. Nick dırdırı kesip sörf ya da dalgıçlık türü bir hobi edinmesini söylediğinde fena bozulmuştu. Nick, bu işte birlikteyiz, ta buramıza kadar, demişti. Ama belki Eve artık başka türlü düşünüyordu. Yalnız Egg teorisi tam oturmuyordu yerine. Egg, dandik bir olta sapıyla adam öldürmeye kalkmazdı. Ya bıçakla deşer ya kafasına odunu indirir ya da gorillere layık elleriyle boynunu kırardı. Başına gelen, planlanmamış ve telaşla yapılmış görünüyordu. Amatör işiydi. Ama hangi amatörün işiydi. Adada kimseyle tanışmamaya özen göstermişti… Haydi, buyur, diye mırıldandı. Çişim geldi. Eve heyecanla, Hâlâ işeyebiliyor musun. dedi. Çok iyi, Nick. Ayak parmakların da kıpırdıyor, bak. Ya ya, tangoya başlamak üzereyim zaten. Bir şey getir bana. Çanak, kavanoz, ne bulursan. Eve mutfağa gidip boş bir şarap şişesiyle döndü. Stripling sinirlendi. Saçmalama. Şeyim sığmaz buna benim. Sığar ayol. Nick yumruğunu Süper Teker'in kolçağına indirerek, Mantar kadar mı ulan benim şeyim. diye bağırdı. Sakin ol, şekerim. Öyle demedim ben, dedi Eve. Altıma etmeden ver şu kadehini. Eve'in elinde şeftalili votka, soda ve buzla dolu bir kadeh vardı. Kadehin anısı büyüktü Müteveffa nenesinin içki takımındandı. Nick, karısının aile yadigarına sidik doldurulmasını istemediğini görebiliyordu. Ya da belki kokteylini heba etmek istemiyordu. Nick Stripling, Süper Teker kullanmada sahte sipariş hazırlamadaki kadar usta değildi. Aracın kumanda kolunu sabırsızca iteledi, çekiştirdi ve araç aniden ileri fırladı. Nick karısının elindeki kadehe uzandı ya, beriki kadehi hızla menzilden dışarı çekti. Yoluna devam eden Süper Teker duvara tosladı ve Nick'in belindeki dayanılmaz ıstıraba ılık, ekşi akıntı karıştı. özgür günleri bitecekti. Kıvrık Kuyruk projesinin yanı sıra Nick'in diğer, yasallaşma amaçlı hatalı girişimi Grunion Global Emlak da sona erecekti. Hâlâ elinde birkaç milyon doları vardı ama ABD'ye iade edilmeme mücadelesinde hepsini avukatlara ve rüşvete kaptıracağı kesindi. Diğer seçenekse pılı pırtıyı toplayıp tüymekti. Yeni bir sahte kimlik edinir, saklanacak başka bir yer bulur ve uluslararası kaçak sıfatıyla yeniden yeni bir hayata başlardı. Feci yorucu… Fotoğrafını İnterpol'ün web sitesinde görmek istemiyordu. Ölü kalmak istiyordu. Kafası iyi çalışan birinin –hasır örmeye ve hindistancevizi kabuklarının üzerine anaokulu seviyesinde suratlar resmetmeye razı bir karısı varsa tabii– Bahamalar'ın ufak çeper adalarında kaybolması ve kayıp kalması çok zor değildi. Eve'i sakin tutmanın şartıysa ayakkabı dükkanları, Pilates, suşi lokantaları, kuaför ve köpek kuaförü sunan bir yer bulmaktı. Başka bir deyişle bir şehir… Şehirde yaşamaksa riskliydi. Dahası Stripling, Keys'te batırdığının yerine yeni bir tekne sipariş etmişti bile. Yakında teslim edilecekti. Adını, kolunun şerefine Solağın İntikamı koymuştu. Harbi bir balık katiliydi yeni teknesi dolu depoyla Andros'un doğu kıyısından ta Cay Sal'a gidip dönebilecekti. Ama Cenevre yahut Sao Paolo'da saklanmaya kalkarsa yapamazdı bunları. Her şeyi çözüme ulaştırıp durumunu korumasını sağlayacak tek hamle geliyordu aklına Andrew Yancy'yi Florida'ya varıp federallerle konuşamadan susturmalıydı. Ölü ve Lizard Cay'de güvende kalmasının başka yolu yoktu. Eve dışında, Yancy ve Kübalı sevgilisi –ya da her nesiyse artık– Nick'i mahvedecek bilgiye sahip yegane kişilerdi. Bulmalıyız o şerefsizi, dedi karısına. Yürüyemiyorsun bile, Nicky. Hem kasırga var dışarda. Sabaha diyorum. İlk iş. Yaralısın, dedi Eve. Gitmeliyiz buradan. Egg nerede. Yancy'nin peşine onu salalım. Arasana şunu… Aradım, telsize cevap vermedi. Dur, ben sana kuru pantolon getireyim. Telsiz bile çalışmıyor, şekerim. Uyuyup kasırganın geçmesini bekleyelim bence. Bütün bu boklar senin kabahatin, dedi Nick Stripling. Bırak şu içkiyi, banyoya götür beni. Ertesi sabah Nick'in durumu daha beterdi. Belindeki yaradan kan hissi vermeyen bir sıvı sızıyordu. Istırabı öyle fazlaydı ki yüzü kasılmaktan yorulmuştu. Ama ne cep telefonları çalışıyordu ne de internet bağlantısı vardı British Air'e ulaşmaları imkansızdı. Eve, Claspers bizi Nassau'ya götürsün, Londra'ya kalkan ilk uçağa binelim önerisini getirdi. Ama Nick'in aklında sadece kaçamadan Yancy'yi yakalamak vardı. İtin adadan bugün sıvışmaya kalkacağı kesindi. Bahama Havayolları kasırga yüzünden kesin kapalıydı ve golfstrim gemi azıya almışken yerel teknelerden hiçbiri Florida'ya gitmeye kalkışmazdı. Adada kaldığı sürece, Egg, Yancy'nin izini bulup öldürebilirdi. Hemen bulmalıydı Egg'i. Eve, Sırayla her şey, dedi ve kocasına, Süper Teker'den cipe ite kaka sokmadan önce, bir sürü ağrı kesici içirdi. Arka koltukta Louis Vuitton valizlerle özel seyahat mahfazasına konmuş Tillie vardı. Stripling piste giden yol boyunca, bir kolu kopmuş, beli sakat ve şartlı tahliyesiz ömür boyu hapse girebilecek bir örnek ortadayken, hâlâ kalkıp beyaz yakalı suçlulara yumuşak diyebileceklere söylenip durdu. Haydut dendiğinde herkesin aklına banka soyguncuları falan gelirdi ama John Dillinger, FBI'dan kurtulmak uğruna kolunu kesebilmiş miydi. Hayır, efendim. Sinemaya gitmiş ve kurşuna boğulmuştu o. Kaldı ki bugün Cadılar Bayramı maskesi takan her dangalak, cebine bir tükenmez kalem tıkıp banka soyabiliyordu. Bu tür soygunlarda kaldırılan ortalama para dört bin dolardı Nick'in yıllık dişçi masrafı bile bundan fazlaydı. Güney Florida'da iş çeviren onca sigorta sahtekarı arasında, Nick kendi dümenini seçkin sınıfa ait sayıyordu. Amerika Birleşik Devletleri hükümetini milyonlarca dolar çarpmak, kafası basmayanın harcı değildir, diyordu. Sigorta sistemi, keşmekeşin katmerlisiydi. Onca sahte siparişi hazırlayıp yürürlüğe sokmak, kaba saba haydut tayfasının beceremeyeceği türden hassasiyet gerektirirdi bir kere. Her hasta adı ve sosyal güvenlik numarası gerçek birine ait olmalıydı ki bu da, bir tıbbi veri bankasına girmeyi ya da ilgili bir memuru rüşvetle bağlamayı şart kılardı. Sonra çalınan adların hepsi belgelere hiçbir daktilo hatası yapılmadan girilmeliydi. Aynısı sosyal güvenlik numaraları için de geçerliydi aksi durumda hükümete ait bilgisayarlar formları aynen geri yollarlardı. Sırf işin kırtasiyesi adamı delirtmeye yeterdi. Her şeyden on altı nüsha. Üstelik acayip matematik bilmek lazımdı. İlaçlardan kafası iyice bulanan Stripling, iyice kaptırmıştı artık. İşin kralıydı, ispatlayacaktı. Unutmamalıydı Eve Nick Stripling yakayı ele verince diğerlerini gammazlayan kılıksızlardan asla değildi. Hayır, efendim. Parasını korumak ve hapse düşmemek uğruna kolunu feda etmekle kalmamış, üstüne iki de cinayet işlemişti. Kanunsuzların kralıydı be. Efsaneydi. Ama işte… Piste ulaşıp havalanan beyaz deniz uçağının penceresinden öpücük yollayan Yancy'yi görünce eli ayağı dolaştı ve söylediklerini karısı bile anlayamadı. Yirmi Beş Çatı uçup gittiği sırada Neville, Coquina ve Driggs'le birlikte küvete sığınmış, üstlerini minderlerle örtmüştü. Coquina ağlıyor, Driggs ciyaklıyordu Neville iki saat boyunca ikisini de kolları arasında tuttu. Rüzgarın uğultusundaki değişimden kasırganın gitmeye başladığını anlamıştı korkmuyordu. Kasırgadan korkmuyordu. Ama Christopher konusunda endişeliydi ölüp ölmediğini merak ediyordu. Yancy yanlış bir şey yapmadığını söylemişti ama Neville polisin zengin bir beyazın ölümüne diğerlerinden daha fazla önem vereceğini biliyordu. Öte yandan Christopher, Yancy'nin dediği gibi tehlikeli bir katilse işler yolunda gidebilirdi. Belki Nassau, Neville'in cesaretini Yeşil Kıyı'yı geri vererek ödüllendirirdi. O zaman evini yeniden yapar, bildiği hayata geri dönerdi. Şafakla işe koyuldular. Hep birlikte –Neville, Coquina, Yancy ve Rosa– Coquina'nın eşyasını toparlayıp aynı sokağın sonundaki annesinin evine taşıdılar. Coquina'nın annesi, daha iki gün evvel pazar yerinde ayak bileğindeki gümüş bileziği yürüttüğü için Driggs'i istemedi. Neville maymunun artık değiştiğini söyledi. Kadıncağız, Neville arabasını ödünç alarak Amerikalıları havaalanına götürüp dönene kadar maymunu eve kabul etmeye razı geldi. Ya'nız, dedi, Bahama Hava Yolları çalışmıyo' diye duydumdu. Amerikalı adam, Özel uçakla gideceğiz, han'fendi, dedi. Yolda Yancy bir kez daha, hayatını kurtardığı için Neville'e teşekkür etti. Neville bundan sonra ne olacağını sordu. Florida'ya varır varmaz FBI'la temasa geçeceğim, dedi Yancy. Bay Stripling'i, senin Grunion bildiğin herifi nerede bulabileceklerini söyleyeceğim. Ya öldüyse. O zaman geriye karısını tutuklayıp paranın kalanını bulmak kalır. Hepsi o kadar değil, Andrew, dedi Rosa. Bay Stafford burada yetkililerle uğraşmak zorunda kalacak. Evet, o da var, dedi Yancy. Ama geri gelip burada yaşananları anlatacağım. Beni Stripling'in elinden nasıl kurtardığını vesaire. Valla mı. dedi Neville. Sözüm söz. Sevindi Neville. Amerikalı bir polisin arka çıkması iyiydi. Benim kıyı n'ol'cak. dedi. Bilmiyordu Yancy. Stripling araziyi sigorta dümeninden kaldırdığı parayla satın aldıysa Miami'deki savcılar araziye el koyabilir. Ama benim orası. Neville'in kafası karışmıştı. Egg o karavanda kalıyo'. O varken girip evimi yapamam. Egg de kodese gidecek, dedi Rosa. Bana yaptıkları için. Neville, Ejder Kraliçe'nin kulübesinde yaşanan her şeyi bilmiyordu ama Yancy kapıyı açtığında gördüğü manzarayı asla unutamayacaktı. Hapishanede gardiyanlık yerine mahkumluk Egg'e daha uygundu zaten. Neville hayalinde ızbandudun duşta, gardiyanken dövdükleri tarafından tacize uğrayışını canlandırdı. Maymun yaraları başına epey dert açacaktı. Havaalanına vardıklarında Yancy, Nick Stripling hakkında bilgi alır almaz aramasını söyledi. Ölü yahut diri, mutlaka bilmem gerekiyor. Ha, Bannister Point'te olanlardan kimseye bahsetme. Coquina'ya anlattın mı. Yok. İkiniz için de böylesi daha iyi, dedi Rosa. Taşınma istemem ben. Ev, evdir… Bir yere kaçmana gerek kalmayacak, dedi Yancy. Öyle çıka'sa sevinirim. Merak etme sen. Rosa tuvalete gitti. Neville, Yancy'ye onun zor durumunu, eskiden minik, köpek boyunda geyiklerin geldiği araziye yapılan kocaman ev meselesinin ne olacağını sordu. Adamı durdurup evini yıkaca'n mı. Yancy bezgin gülümsedi. Keşke yapabilsem. Ama galiba çok geç artık. Diyildir belki, dedi Neville. Yancy elini sıkarak veda etti. Tuvaletten dönen Rosa'yla da el sıkıştı. Rosa, Coquina'ya iyi bakmasını, Driggs'i meyve ve lif diyetine sokup hayvancağıza bir daha kızartma yedirmemesini söyledi. Yancy gitmeleri gerektiğini belirtti. Çantalarını alıp terminal binasına girdiler. Zincirli çitin arkasında duran Neville, pistteki devrilmiş uçakları gördü. Christopher adıyla bildiği adamın beyaz deniz uçağının herhangi bir zarara uğramadığını da fark etti. Birkaç beyazla mahalleli çocuklar pisti temizlemekle meşguldü. Uçuracak pilot bulabilirlerse, Amerikalı polisle kadını yakında gidebileceklerdi. Batıya, Florida yönüne doğru hava, uçuşa uygun görünüyordu. Coquina'nın annesinin arabası, her yanı pas tutmuş bir Taunus'tu. Neville, motor çalışana kadar yedi defa kontağı çevirdi. Ardından, havaalanından daha bir kilometre bile uzaklaşamadan motor pes etti. Neville, çıkmış boru türü basit bir sorun bulma umuduyla inip kaputu açtı. Birkaç yeri kurcaladı ama işe yaramadı. Derken bir aracın yaklaştığını duyunca dönüp el etmeye karar verdi. Araba görüş alanına girdiğinde önce sarı rengini gördü ve ardından, adadaki tek üstü açılmayan cipi tanıdı. El sallamayı bırakıp koşarak Taunus'un arkasına sindi. Ama cip çok hızlı geliyordu. Bozuk arabanın yanından geçip giderken, içindeki iki kişi dosdoğru Neville'e baktı. Neville'in sırtına olta sapladığı adam önde oturuyor, aracı karısı kullanıyordu. Katı bakışlarında, Neville'i tanımaktan çok yolun yarısını kapayan bozuk araca kızgınlık vardı. Cip uzaklaşınca Neville elleriyle kalbini tutup şansı için Yüce Tanrı'ya şükretti. Alçak katilin, sırtına oltayı kimin sapladığını bilmediği açıktı. Birkaç dakika sonra Neville kalkan bir uçağın sesini duydu. Kuğu misali zarif, bembeyaz deniz uçağıydı bu. Christopher adıyla bildiği adamın, kadını cipi ne kadar hızlı kullanırsa kullansın bu kadar çabuk uçağa binmesi mümkün değildi. Öyleyse uçaktaki Amerikalı polis olmalıydı. Yancy ve sevgilisi… Tahminin doğruluğu, birkaç dakika sonra sarı cipin aksi yönde ve hızla geçmesiyle ortaya çıktı. Neville bu sefer de cipe el sallamadı ya, saklanmaya da gerek duymadı. Yancy, Rosa başını omzuna dayamış uyuklarken, pilotu izliyordu. Miami'ye açık havada varış süresi hepi topu kırk beş dakikaydı. Kuzeyde, Büyük Bahama'nın ötesinde, Françoise'ın son demlerini gösteren kara bulut kümeleri vardı. Ne zaman ufak bir uçağa binse aklına bir şarkı düşerdi. Bu seferki Mozambique'ti.32 Claspers, Stripling'in suçlarının ayrıntısını sormamıştı. Federal Havacılık Birliği veya Nick'e (artık hangi yanı seçecekse) uyduracağı hikayeyi kurmaya çalışıyordu herhalde. Uçak Miami Havaalanı'na indiğinde Yancy pilota yakıt için yüz dolar uzattı. Claspers kafa sallayarak uçağın güneşliğine sıkıştırılmış kredi kartını işaret etti. Kartta yazan isim Christopher Grunion'dı. Uçak nihayet durduğunda, Claspers kulaklıklarını çıkardı. E, nedir planın bakalım. dedi Yancy. Bilemiyorum. Kodes için fazla yaşlıyım. Uçmayı seviyorum. Karar bana düşmeyecek. Federaller malum, uyuzluk edebilirler. Cinayet işlediğinden haberim yoktu, dedi pilot. İncil, Kuran, ne bulursan üstüne yemin ederim. İnanıyorum sana. Yardımın dokunur belki. Hakkımda bir çift iyi laf edersen… Ederim etmesine de… Durakladı Yancy. İşin aslı, teknik açıdan polis değilim ben. Lokanta müfettişiyim. Ha siktir. Geçici görev ama… Rozeti bir meslektaştan ödünç almıştım. Pizzadaki ölü sinekleri sayanlardansın yani. Bana arka çıkacak adama bak… Yakın gelecekte dedektifliğe geri döneceğim. Hem yemeklerimizi pislikten uzak tutma mücadelesi veren onca kamu görevlisine de ayıp ediyorsun. Neyse, dedi Claspers. İzninle, bir sürü kırtasiye işim var. Yancy, Rosa'yı uyandırdı. Uçaktan çıktılar, yanaştıkları dubadan piste atladılar. Gümrük görevlilerinden birinin Yancy'nin, suda yürümeye uygun ama seyahate hiç mi hiç uygun görünmeyen naylon botlarını çıkarmasını istemesiyle kısa süreli bir sıkıntı yaşadılar. Balıkçı botlarının kokusu feciydi ama görevli inatla içlerinde kaçak mal aramaya kararlıydı. Ardından Rosa'nın çevirdiği taksiye atlayarak, vardıklarında öpüşüp kendi arabalarına gitmek üzere ayrılacakları otoparka gittiler. Ziyarete uygun giyinmemişti ötesi, kasırgadan yeni çıkmış görünüyordu. Lastik botlar yine sorun çıkaracaktı. Girişi aşmak için vaktinde emrinde çalıştığı meşhur bir Miami polis amirinin adını vermek zorunda kaldı. Sonunda, Nick'in cenazesinde karşılaştığı, espriden zerre anlamaz iki ajanla birlikte sorgu odalarından birine alındı. Yancy'yi hatırlamaktan pek hoşnut görünmüyorlardı haliyle Yancy bombayı zevkle patlattı. Nick Stripling yaşıyor. Kendisini birkaç saat önce sırtında yeni bir delikle Bahamalar'da bıraktım. Ajanlar toparlanıverdiler. Hemen sorular kurmaya başladılar. Stripling'i kimin yaraladığını sorduklarında Yancy bilmediğini, olayın bir sarhoş kavgasında gerçekleştiğini söyledi. Peki adalara yalnız başına mı gitmişti. Evet, dedi Yancy ki teknik açıdan yalan değildi. Rosa olayın dışında kalmak istediğini söylememişti ama Yancy'nin niyeti öyle kalmasıydı. FBI'a, Stripling'in yeri en başta, sadece temel bilgiler lazımdı. Ajanlardan daha uzun boylusu Strumberg, ötekiyse Liske'ydi. Takım elbiseleri aynı ton gri değildi ama ceketlerin kesimleri aynıydı. Yancy, Stripling'in kolunu kestirmesinden bahsedince bu tür dalaverelerle her gün uğraşıyormuş pozlarına bürünmeye çalıştılar. Yancy, anlattıklarını yazması için bir sekreter çağırdıkları anda fena ilgilendiklerini kavradı. Ama sekreterin dizüstü bilgisayarının pilinin doldurulması gerektiğinden, kızcağız priz ararken havadan sudan muhabbete girişmek durumunda kaldılar. Strumberg, Yancy'ye dedektiflikten niye şutlandığını sordu. Yok artık. Biliyorsunuzdur canım. Bedava internet erişimi veriyorlar size, değil mi. Medya abartabiliyor olayları. Bu seferki öyle değildi, dedi Yancy. Kadının şerefini korumak uğruna kocasına elektrik süpürgesi hortumu sokuverdim. Jestim takdir görmediği gibi, maalesef şahit sayısı çok fazlaydı. Sekreterin bilgisayarı bipleyerek hayata dönünce, sorguya kaldığı yerden devam ettiler. Laf arasında Liske, Yancy'den, Lizard Cay'in haritasını kabaca çizmesini istedi. Yancy bir uydu fotoğrafının, aslını gereğince göstereceğini kibarca söyledi. Sekreter kız gizli hükümet sitelerinden birinde aradıkları türden bir fotoğraf bulup Bannister Point'e zum yaptı. Yancy parmağıyla ekranda gösterdi. Sizin elemanın tuttuğu ev bu işte ama orada uzun süre kalmayacaktır. Kimi aramanız gerekiyorsa arayıp hemen enseletmeniz lazım adamı. Ama herhalde hemencecik olmaz, değil mi. Diplomatik kurallar var tabii, dedi Liske. Uymaya mecburuz. Elden kaçırabilirsiniz ama. Uzun süre kaçamaz, dedi Strumberg. Yarası ne kadar ağırdı. Valla bu sabah havaalanında arabasıyla gördüm. Arabaya binebilecek haldeyse uçağa da biner. Adadan çoktan tüymediğini ne biliyorsun. Pilotu, dedi Yancy, talimatlarıma uyarak adayı onsuz terk etti. Adamın uçağını mı kaçırdın. Silahla değil. El koydum, diyelim. Pilot, ben anlatana kadar Stripling'in kim olduğunu bilmiyordu. Muhtemelen işbirliğine yanaşacaktır. Göreceğiz. Liske, Strumberg'e baktı. Nassau'ya kalkan başka bir uçağa atlayabilir. Oradan dosdoğru Londra veya New York… Hatta daha kolayı, buraya gelir, dedi Strumberg. Adam taşaklı sonuçta. Dediğin gibi kendi kolunu kestirdiyse yani… Yancy ajanlara kasırganın Nassau Havaalanı'nı mahvettiğini söyledi. Pistler tahminen en erken yarın sabaha açılır. Yerinizde olsam telefona sarılırdım çünkü itin büyük ihtimalle sahte pasaportu falan vardır. Göçmen bürosuna, gümrüğe falan Christopher Grunion adını vermelisiniz. On iki parmak ustası sekreter, Harflerini ayırarak söyler misiniz, lütfen. dedi. Yancy'nin kanaatine göre, görüşme olabildiğince iyi geçmişti. FBI ajanları, esasen sigorta dolandırıcılığıyla uğraşmakla birlikte, Stripling'in Florida'da işlediği iki cinayete iş icabı denebilecekten fazla ilgi göstermişlerdi. Böylesi ağır ithamlar, Stripling'i arananlar listesinin tepesine taşıyabilir ve yakalanmasını, Liske'nin deyişiyle Bahamalar hükümeti nezdinde önceliğe dönüştürebilirdi. Cinayetlerin gerçekleştiği yetki bölgelerinden Monroe İlçesi ya da Miami-Dade'de bekleyecek tutuklama emirleri de fayda sağlayabilirdi. Yancy'nin sıradaki işi buydu. Arabasına dönünce Rosa'yı aradı. Doktor işe gitmiş, çoktan bir otopsiye girişmişti bile. Evinin yedek anahtarı, arka kapının yanındaki yapma bir kaktüsün içinde saklıydı. Yancy eve girdi, balıklara yem verdi, duş aldı ve kendine fıstık ezmeli bir sandviç yaptı. Rogelio Burton ve Şerif Summers'a birer mesaj bırakarak, Keys'e müthiş haberlerle döneceğini söyledi. Derken telefonu çaldı Sağlık Bakanlığı'ndan amiri Tommy Lombardo arıyordu. Alo. Ha, tatilde falansın, biliyorum ama… Yok, çalışıyorum. Bahamalar'da böcek sorunu mu varmış. Çok komik, Tommy. Cinayet vakası… Ya, kesin öyledir. Memlekete döndüm zaten. Ne lazımdı. Sen lazımsın, Andrew. Şey… E… Stoney'nin yeriyle ilgili şikayet var… Normaldekilerden beter bir şey. Ponte Vedra'dan bir kadın şeyinde olta iğnesiyle acile kaldırılmış. Hani şu gırtlaktan sarkan pembe şey var ya… Küçük dil deniyor ona, dedi Yancy. Küçük diline olta saplanmış yani. Küba sarıkuyruğu yiyordu herhalde. Vay. Nasıl bildin yahu. Brennan bütün balık pişirirken içinde iğne kontrolü yapmıyor çünkü. Niye. Hıyar çünkü. Hemen işbaşı yapman lazım, Andrew. Citizen'da haberi çıktı valla. Kadın valinin tanıdığıymış. Haftaya yemeğe çıkalım. Zehirlenmeyeceğimiz bir yer seç ama. Rosa eve beş buçukta döndü. Yemeğe çıkmadılar ve sevişmediler. Rosa, doğum gününde ölmüş bir kıza otopsi yapmıştı. Kızcağız henüz sekiz yaşındaydı ve anasıyla babası ta Krome Caddesi'ndeki Miccosukee kumarhanesine giderek çocuğu evde yalnız bırakmışlardı. Arka bahçelerindeki havuzda yüzerken apandisiti patlayan kızın yardım çığlığını kimse duymamıştı. Zor bela havuzdan çıkmayı başarmış ama acıya orada teslim olmuştu. Yancy bütün geceyi Rosa'ya sarılarak geçirdi. Rosa hıçkırıklar arasında işinin her gün böyle feci geçmediğini söylerken Yancy sadece, gözlerini kapa, diyebildi. Şafağa doğru uyuyakaldığında, Yancy alnına bir öpücük kondurup sessizce çıktı. Önce Johnny Mendez'in evine gitti ve sahtekar polis emeklisinin rozetini posta kutusuna bıraktı. Bayan Mendez yaratığımsı şiş yüzüyle sundurmadan izlerken, Siyam kedisi gene arabanın kaputuna uzanmış yalanıyordu. Kadının ayaklarında sabaha hiç uymayan topuklu terlikler, sırtındaysa yağ emdirme işlemlerine boşu boşuna para harcadıklarını utanmazca gösteren ince bir sabahlık vardı. Yancy'nin içinde Mendez'e hafif bir sempati uyandı karısının güzellik masraflarını karşılamak için Suç İhbar Hattı'nı tırtıklamaktan başka çaresi kalmamış olmalıydı. Yancy önce kornaya, sonra gaza basarak uzaklaştı. Homestead'e gelince turnikelerden önce yan yola saptı ve nenesinin eski evine gitti. Cenazesinin kalktığı gün hırsızların kırdığı cam, sokaktan görülebiliyordu. Evin yeni sakinlerinin ufak çocukları vardı anlaşılan girişin hemen yanında üç tekerlekli bir bisiklet duruyordu. Yancy, Montana'daki babasını arayıp balık durumunu soran bir mesaj bıraktı. Nereden aradığını söylemedi. Keys yolunda radyoyu açmadı. Düşünceleri sessizliğe büründü ve kilometreler akıp gitti. Snake Creek açılır köprüsünün önündeki trafik kazası yüzünden mola verip temizliğini bildiği bir büfede karnını doyurdu. Sessize aldığı telefonuna baktığında, Tommy Lombardo'dan gelmiş iki cevapsız arama gördü. Lizard Cay'den, Neville Stafford'dan haber yoktu. Aklında Neville ve Bannister Point'teki olay, yol açılır açılmaz arabasına atladı. Eve Stripling'in ihtiyarı Rocky Town'dan hatırlamasından ve Nick'in, Neville'in peşine Egg'i salmasından endişe ediyordu. FBI'ın harekete geçmesi ne kadar sürecekti acaba. Yedek seçeneği, kopuk kol vakasına duyduğu korkuya rağmen Şerif Summers'tı. Yancy, kaçak bir katilin yakalanmasına yardım türünden kolay bir zafer fırsatı görmesi halinde şerifin Bahamalar'daki yetkililerle konuşmaya ikna edilebileceği fikrindeydi. Köprünün yarısındayken siren sesleri duydu. Dikiz aynasında tam teşekkül itfaiye aracını görünce yol vermek için yavaşlayarak çekildi. Keys'te sık yangın çıkmadığından, acil durumun bir başka trafik kazasından kaynaklandığını varsaydı. Dönerek yükselen kapkara dumanları gördüğünde, Bahia Honda'yı geçmiş, şerife ikinci mesajı bırakmakla meşguldü. Dumanların Big Pine'ın körfez tarafından, çevreyolunun uzağından yükselmesi, yangının trafik kazasından kaynaklanmadığını gösteriyordu. Garibanın birinin evi yanıyordu herhalde. Tanıdık biri mi acaba, diye düşündü Yancy. 32- Bob Dylan ve Jacques Levy tarafından yazılan, Bob Dylan'ın 1976 tarihli Desire adlı albümünde yayımlanan şarkı. Mozambik'in Portekiz'e isyan ettiği dönemde sol kanat tarafından isyancılara destek olarak görülmek istenmiştir. Ancak şarkı ülkeyi güneşin altında romantik bir kaçış noktası olarak betimlemektedir. (y.n) Yirmi Altı Sevgili Günlük, Onca yıl boyunca başına ne geldiğini merak edip durduktan sonra bu gece çıkıp Olive Garden'a geldi ve kalbimi bir kez daha çalıverdi. Cody, dedi, bundan çok daha iyilerine layıksın sen. Müthiş görünüyorsunuz, Bayan Chase, dedim. Müthiş, okuldan hatırladığımdan bile çok daha müthiş görünüyordu sahiden. Memeleri yaptırtmıştı yalnız, kesin. Baş başa konuşabileceğimiz bir yere gidebilir miyiz. dedi. Müşteri karşılama görevlimiz Arnelle'e on dakika mola veriyorum dedim ya, ne gezer. Bayan Chase elimden tuttuğu gibi beni arabasına sürükledi. Oral Roberts tarafındaki Bank of America'nın oraya kadar gittik ve Bayan Chase bana, hayatımın en müthiş saksosunu çekti. Yeminle söylüyorum, debelenirken az daha ön camı falan kıracaktım. Arabayı, kimse bizi görmesin diye arkaya, para girişi kapısına çekmişti. Fermuarımı kapadıktan sonra kocasını terk edip ta Florida'dan buraya sırf beni görmeye geldiğini söyledi. Tulsa'da fazla kalamayacaktı çünkü yıllar önce aramızda geçenlerden kalma bir yakalama emri hâlâ geçerliğini koruyordu. Ciddi kaçağım ben, Cody, dedi. O öyle der demez benimki yine kalkmaya başladı ama Bayan Chase bu sefer görmezden geldi. Kız arkadaşım var ama ciddi falan değiliz, dedim. O da öğretmen. Sizin gibi, İleri İngilizce öğretmeni. Devlet okulunda ama. Bayan Chase gülümseyerek dudaklarıma yumuldu. Yanımda bir tane cigaralık vardı içtik. Yol boyunca başka şey yemediğinden arabası McDonald's patates kızartmalarının kokusuyla doluydu. Dediğine göre lokantalarda vakit harcamamıştı bir an önce Oklahoma'ya gelip beni bulmak istemişti. Saçı, platin rengi röfleleri yüzünden farklı görünüyordu dolayısıyla kimse, aranıyor afişindeki resminden tanıyamazdı. Ben o afişi görmemiştim ya, zaten postaneye pek uğramazdım. Dış dünya kocaman ve vahşi, Cody. Var mısın içine dalmaya. Şey… Müdür yardımcılığına daha yeni terfi etmiştim ben… Aferin sana. Patron dallamanın teki gerçi. Yaşam göz açıp kapayana kadar geçip gidiyor, Cody. Öğrenip öğreneceğin budur. Mahkemenin gidişatı, aleyhinde tanıklık etmem vesaire için özür diledim. Bayan Chase anladığını ve beni tamamen affettiğini söyledi. O sırada ciddi baskı altındaydım tanıklık etmeye ve aşkımızla ilgili yazdıklarımı mahkemeye vermeye annemler zorlamıştı. Annem günlüğümü okumuştu ama Tanrı'ya şükür, çoğundan hiçbir şey anlamamıştı. Hatta bana arka kapıdan ne demek diye bile sorduydu yani. Gece kulübüne kaçak girmek türü bir şeyler uydurmuştum. Bayan Chase evlenip evlenmediğimi sordu az daha, dedim. Dedi ki kocası paraya para demeyen emekli bir doktormuş. Kanun kaçaklığından haberdarmış ama gene de evlenme teklif etmiş ki bana göre süper anlaşılır bir şeydi. Dedi ki kocası çok yaşlıymış ve hem de biraz sapıkmış. Boğazına kemer veya elektrik kordonu dolayıp attırıyormuş. Duymuştum öylesini ama tabii hiç denememiştim. Kimleri okuyorsun bakalım bu günlerde. dedi. Kitaplardan koptuğumu, daha çok XBox'a takıldığımı söyledim. Ah, Cody, deyince kızdı diye düşündüm. Dedi ki artık büyük düşünmeye başlamalıymışım. Ben de benim kazığı gösterip, Böyle mi yani. dedim. Gülerek okşayınca benim umutlar kanatlandı ama derken iç yolculuklar ve kader gibi şeylerden bahsetmeye başladı. Dar kotunu çekiştirip durdum ama izin vermedi. Üstündekinin düğmelerini açtı. Pek şahaneydi. Hatırladığımdan çok daha fazla çil vardı ya, kimin umurundaydı. Büyük hayallerin yok mu hiç. dedi. Aklıma oracıkta bir şey gelmedi. Olmalı, Cody. Zeki bir gençsin zamanında A'lık öğrenciydin. Şimdi, önünüzdeki elmas kesecek ölçüde sertleşip morarmışken ciddi konuşmalara girmek zor geliyor tabii. Bayan Chase'e Uthica tarafında yeni bir Chipotle'ın açıldığını ve gündüz müdürlüğüne başvurmayı düşündüğümü söyledim. Cık, dedi, benle geliyorsun. Öyle yaptım ben de. Yancy kağıdı Montenegro'ya geri verdi. Dediğine göre, günlüğün kaydedildiği iPad, şerifin elindeydi. Yardımcılarından biri el koymuştu. O salağın günlük tuttuğunu biliyordum, dedi Yancy. Bonnie'yi görmeye gitmem gerekiyor mu. Avukat aldırmayacağını söyledi. Adı Bonnie değil kadının, kardeş. Valla Plover demek içimden gelmiyor hiç. Kadını bandozlarken haberin yoktu gerçek adından, öyle mi. İlk defa son yattığımızda söylemişti adını. Tabii sen de polise veya zavallı avukatına haber verme gereği duymadın. Montenegro iki eliyle kel kafasını sıvazladı. Her zamankinden daha samimi ve bezgin görünüyordu. Seks suçundan aranmasaydı, kundakçılıktan şartlı salıverilmeli altı ayla kurtarırdım herhalde. Oklahoma geri alıp almama meselesine henüz karar vermedi ama Ajan Weiderman'la konuştum… Tanıyorum onu. Fena biri değil. Bay Parish kitap çıkarmaya niyetlendiği için Tulsa'daki davayla ilgili doğabilecek sorunları konuştuk. Bu yeni günlüğün savcılığa yaramayacağı açık. Kadını görmeli miyim, onu söyle sen. Zannettiğim kadar kızgın değilsin. Feci kızgınım. Acayip kızgınım. Akli dengesizlik savunmasında kararlı, dedi Montenegro. Evi sadece ve sadece sana aşkından deliye döndüğü için yaktığını söylüyor. Akla ziyan görünüyor ama işte… Bırak ya, Monty. Deli falan değil o. Sen ne bileceksin. Yani o kadar insan arasında. Esnedi avukat. Böyle dengesiz biriyle yatarak nelere yol açtığını görüyor musun bari. Domino taşları devrilmeye devam ediyor… Ve maalesef benim masaya devriliyorlar. Kocasıyla konuştun mu. Mallory Meydanı'nda saldırdığın resmî belgeli doktoru mu soruyorsun. Yıllar geçti sanki üzerinden… Neyse, yok konuşmadım çünkü kendisi Sarasota Hastanesi'nin Yoğun Bakım Servisi'nde, bitkisel hayata yakın bir yerlerde yatıyor. Semtteki çocuk parkında, bir basket potasına belden aşağısı çıplak asılı bulunmuş. Sabahın dördünde… Devriye gezen acemi polis intihar girişimi raporu vermiş ama öyle değil tabii. Yanında bulunan bir şişe sızma zeytinyağı ve asma eyleminde kullanılan kaşmir kazak farklı bir hikaye anlatıyor. Ölecek mi. Valla öğrendiğime göre, kurtulma olasılığıyla sabık karısının avukat masrafını üstlenme olasılığı aşağı yukarı aynıymış. İlla istiyorsan git, gör kadını. Ama önce şunu da oku. Sevgili Günlük, Bayan Chase gitti. Otelden biraz dolaşacağım diye çıkmıştı kiralık bir arabayla döndü. Kalması için yalvardım ama çantasını toplarken çaresizce izlemekten başka bir şey yapamadım. Sevmiyor musun beni artık. diye ağladım. Yanağımı okşadı ve Tatlım, dedi, saç kremimle şampuanı nereye koydun. Tatlım mı. Bu kadar mıydı. Dünyam başıma yıkılıyordu sanki. Nasıl kalbimi tutup bir bebek tavşanı boğarmışçasına sıkıverebiliyordu böyle. Son seviştiğimizde bir şeylerin ters gittiğini anlamıştım. Hiç ses çıkarmamıştı çünkü. Ayrıca kıçını da fazla oynatmamıştı ki hiç öyle yapmazdı. Nen var, prensesim, demiştim o da bana yok bir şey, her şey harika, demişti. Ama o gece içime başkasını düşündüğüne dair korkunç bir duygu çöreklendi. Düşündüğü erkek, Tulsa'ya dönüp beni almadan önceki sevgilisi Andrew olsa gerekti. Yeni, ateşli bir sevgilisi vardı ve galiba Bayan Chase kıskanıyordu. Bu yeni kız anlaşılan Bayan Chase'in kocası gibi doktordu ve belki bu yüzden de iyice aklına takılıyordu. Ya da başka bir derdi vardı. Belki aylık hormon şeyleri yüzünden tırlamıştı iyice. Daha önce görmüştüm yani. Aman. Ama tek bildiğim, hayatımın kadınını yitirdiğim. Tamam, hem kanun kaçağı hem de çatlaktı ama seviyordum ve kanuna yakayı ele verene dek yanından ayrılmayacaktım. Bayan Chase'le yollarda geçen her gün ayrı bir ihtiras macerasıydı tek bir saniyesinden bile pişman değilim. Şimdi çıkıp gelse saniye tereddüt etmeden kabul ederim ve bu yüzden beni ayıplayabilecek erkek tanımıyorum. Onun peşinden cehenneme bile giderim. Ama Tulsa'ya gitmem çünkü Olive Garden'la işim tamamen bitmiştir. Kitabın dediği gibi, geri dönemezsin. Tanrı şahidimdir, ben dönmeyeceğim. Yancy, geçmişte sayısız tutukluyu sorgulamakla beraber, eski bir sevgilisini hiç sorgulamadığı Stoke Island tutukevine gitti. Nöbetçi amiri tanıdıklarındandı Bonnie'yle bir odada görüşmesine izin verdi. Bonnie, Yancy'yi görünce heyecanlanmıştı ve Yancy'nin soğuk tavrına fena bozuldu. Niye öyle bakıyorsun bana. Alt tarafı bir yangındı işte… Kimse ölmedi ki. Haklısın. Tutup yetimhane falan yakmadın sonuçta. Alay etme, lütfen. Giydiği tutuklu tulumu, Nick Stripling'in pançosuyla aynı turuncudandı. Saçını boncuklarla atkuyruğu örmüştü ama ruj sürmesine izin vermemişlerdi anlaşılan. Bonnie etrafına bakarak, Kayda alıyorlar mıdır bizi. dedi. Hayır, dedi Yancy. Telefon görüşmeleri genelde kaydedilirdi ama ziyaretlerden emin değildi. Cody de beni görmek istedi ama Bay Montenegro kesinlikle olmaz, dedi. Neden yaptın bunları, Bonnie. Bu kadar gösteriye ne gerek vardı. Lütfen… Hepsi senin içindi elbette. Anlamamışsın gibi yapma, çok kırılırım. Cidden anlamıyorum ama. Cody meselesinde haklıymışsın, dedi Bonnie. Eskisi gibi, yaptığımız her şeyi gizlice günlüğüne yazıyormuş. Kitap haline getirip parayı vurma niyetindeymiş. Yazabildiğini sanıyor… Herhalde sınıfta onca paye ve destek verdiğim için kabahat benim. Ama öğretmenin işi o değil mi zaten. Azami başarısına, varabileceği zirveye on birinci sınıfta ulaşacağını nereden bilecektim. Önce kızdım tabii ama sonra Bay Montenegro dedi ki Cody'yi yardım ve yataklıktan suçlamak zorunda kalacaklarından savcının işi karışacakmış Oklahoma'daki davama faydası dokunurmuş. Kurban görünüyordu tabii, dedi Yancy. Evet evet. Sözde baştan çıkarmışım falan. Yalnız, dedi Yancy, seni kaçman yüzünden mahkum etmeleri için Cody'nin tanıklığına ihtiyaçları yok. Bir de kundaklama var ki kundaklama, büyük suçlardandır. Ev yakan kimse kolay yakayı kurtaramaz. Kafayı yemişse kurtarır. On sekiz ay tedavi biter bitmez beraberiz. Araştırdım hepsini. Kafayı yemişçesine kıskançlık, klinik açıdan kafayı yemek değildir. Yancy sabırsızca parmak tıkırdatıyordu. Niye uğraşıyorum. Tamam, bir şekilde çatlaksın, kabul. Ama Florida'da seni serbest bırakacak yargıç yoktur. Seni öyle özledim ki… Cliff'in kendini astığından haberin var mı. Evet. Yer seçiminde düşüncesiz davranmış. Çocuk parkı… Cody'yle kaçınca vasiyetinden çıkartmıştır beni herhalde. Parayı umursadığımdan değil… Yasal açıdan hâlâ evlisiniz. Yarın ölürse malının yarısını alırsın. Göz kırptı Yancy. Umursadığından değil tabii. Ne zaman böyle hain oldun sen. Sokağımdan yükselen alevleri gördüğüm an. Bonnie uzanıp Yancy'nin elini çimdikledi. Niye böyle diyorsun. Hem senin fikrindi… Sakın değildi deme. Senin için yaptım. Yancy, Ha, tamam, dedi, resmen sıyırmışsın sen. Sundurmanda yattığımız geceydi işte. Yere ıslak köpek kokan bir battaniye sermiştin. Sonra bir cigaralık tüttürüp şarap içmiştik. Bonnie konuşurken bir yandan Yancy'nin elini gitgide daha sert sıkıyordu. Sonra seviştik ve körfezde ayın doğuşunu seyrettik. Altın renkli bahar ayının dünyadaki en şahane manzara olduğunu söyledin. Ama sonra yandaki herifin evi manzarayı kesti… Yancy başını aralarındaki masaya yasladı. Oy oy… Ev öyle yüksekti ki ayın neredeyse tüm yolculuğunu kesiyordu, diye devam etti Bonnie. Üzgündün sonra feci sinir yaptın ve sonra bana dönüp dedin ki… Yakmam lazım bu evi. Bak, hatırladın işte. Yancy kafasını kaldırmadan mırıldandı Kelimesi kelimesine… Evan Shook'un hayatının en kötü günü, karısına Bu gece Miami'de görüşürüz. Küçük dostumuzu getirmeyi unutma mesajını çekmesiyle başladı. Bayan Shook şaşakalmıştı çünkü Florida'ya gitmek gibi bir planı yoktu düzenlediği kokteyl partisinde (küçük sandviçli vesaire) Syracuse Cumhuriyetçi Kadınlar Kulübü'nü konuk etmeye hazırlanıyordu. Kocasının Küçük dostumuz derken ne kastettiğini de anlamamıştı çünkü söz konusu dost, mesajın esas alıcısına, Evan Shook'un metresine ait vibratördü. Evan Shook yaptığı hatayı ancak karısının, kendisini üçlü seks ayarlamaya çalışmakla suçladığı telefonuyla fark etti. Karısı zaten sadakatsizliğine dair dedikodular duymuştu ve işte, artık elinde kanıt da vardı. Hem ayrıca bu geceki kokteyl partisine eyaletin en korkulan boşanma avukatlarından biri gelecekti karısı, dediğine göre adamla önce yatacak, sonra da Evan Shook'u doğduğuna pişman edecekti. Evan Shook kör noktadan gelen bu ani darbeye kendince makul bir savunma uydurmaya kalktı Mesajı aslında Ford Lipscomb'a yollamıştı ve küçük dost derken kastettiği, evde çıkan ilave masrafları karşılayacak çekti. Maalesef, denemesi başarıya ulaşmadı. Karısı sıkı durmasını ve arkasını kollamasını çünkü yeni avukatıyla elde meşale geleceklerini söyledi. Haliyle Big Pine'a, Bayan Lipscomb'un tuttuğu peyzaj mimarıyla –Bayan Lipscomb da geliyordu– buluşmaya giderken yanından hızla geçen itfaiye arabalarına pek dikkat etmeyişi anlaşılmaz değildi. Key Deer Bulvarı'na sapıp dumanları gördüğünde de pek irkilmedi cahil köylülerden birinin gene araba lastiği yaktığını düşündü. Üstü açılan türden yeşil bir spor araba yanından aksi yöne doğru hızla geçtiği anda nihayet huylandı Direksiyondaki kadın, komşusunun sapığıydı. Yükselen dumanların birden anlam kazanmasıyla gaza bastı Evan Shook. Ajan John Wesley Weiderman'ı aramamış, Yancy'nin arka sundurmasında kadınla konuşmasını bildirmemişti. Asla bildirmeyecekti. Nihayet sokağına saptığında, kendini yanan bir ev görmeye hazırlamıştı. Kendi evinin yandığını görmeye hazır değildi ama. Dudaklarından okkalı bir küfür döküldü. Sevgili evi, para umudu, profesyonel itfaiyeci deyişiyle alevlere boğulmuştu. Yangını söndürme çabaları gerçekten etkileyiciydi ya, evin beton tabanı hariç neredeyse tümü ahşaptı. Evan Shook itfaiye araçlarından birine yaslandı, yüzünü rüzgara verdi ve yatırımının küle dönüşmesini cenaze töreni hüznüyle seyretti. Bayan Lipscomb, kârlı işi kaçırması yüzünden üzüntüsünü paylaşan peyzaj mimarıyla geldiğinde, gözyaşlarını tutamadı. Ardından sahneye, polise kuşkulanılan kundakçının adını, eşkalini ve kullandığı araç bilgisini veren Ajan John Wesley Weiderman çıktı. Yirmi dakika sonra, ter içinde bir devriye polisi gelerek Plover Chase adlı failin Summerland Key tarafında polisin kapadığı bir yolda yakalandığını bildirdi. Kiralık arabasının bagajında dört adet boş benzin bidonu bulunmuştu. Evan Shook, biriken kalabalık arasında fotoğraf çekmeye uğraşan sigortacısını gördü. Sigortası vardı ama poliçedeki rakamları, özellikle tavan ödeme miktarlarını hatırlamıyordu. Ama eve ne kadar para gömdüğünü ve aldığı kredileri gayet iyi hatırlıyordu. Sigorta ödemesi bile kurtulmasına yetmeyecekti. Geriye sadece, boşanma sırasında elinden alınacağı kesin bir harabe kalacaktı. Gelecek, düşünülemeyecek denli karanlıktı. Keşke, dedi içinden, kurban değil, sıradan biri olsaydım ve şu güzelim manzarayı kaygısız seyredebilseydim… Ajan Weiderman yanına geldi ve Plover Chase'in neden Andrew Yancy'ninki yerine evini yakmış olabileceğini sordu. Hiçbir fikrim yok, dedi Evan Shook. O kadına yaptığım tek şey, gerzek sevgilisiyle bir otele gitmelerini sağlamaktı. Tuhaf. Neden sizi seçti acaba. Ona soracaksınız. Evan Shook'un parmağı, arabasından inen Yancy'yi gösteriyordu. Yancy, yangına cidden şaşmış görünüyordu. Shook, boyu kendinden epey uzun Ajan Weiderman'ı iterek Yancy'ye,