km'dir. Değirmen (anlam ayrımı) Değirmen, aşağıdaki anlamlara gelebilir: Murray Gell-Mann Murray Gell-Mann (15 Eylül 1929, Manhattan, New York, ABD - 24 Mayıs 2019) Amerikalı bir fizikçidir. Murray Gell-Mann, Caltech'de öğretim görevlisidir. 1969'da Nobel Fizik ödülünü üzerinde çalıştığı kuark teorisi sayesinde kazanmıştır. Kuarkları Murray Gell-Mann bulmuştur. Botines Botines, 3 Mayıs 2005 tarihinde Arjantin'de yayınlanan, Natalia Oreiro'nun Renée karakterini canlandırdığı mini tv dizisi. Tembel ayÄ± Tembel ayı ("Melursus ursinus"), ayıgiller (Ursidae) familyasından, Hindistan ve Sri Lanka'nın tropikal ve astropikal bölgelerindeki ormanlarda yaşayan memeli türü. Adını yavaş hareket etme özelliğinden alan bu ayıların görme ve işitme duyuları zayıf, ama koku alma duyusu güçlüdür. Erişkin bir tembel ayının omuz yüksekliği 60–90 cm arasında, uzunluğu 1.4-1.9 m arasında, kuyruğu çok kısa ve yaklaşık 10 cm, ağırlığı 55–124 kg dolayındadır. Uzun, sarkık tüylü postu siyahtır. Bazen arada boz ve kızıl kahverengi tüyler görülür. Yüzünün büyük bölümünde beyaza ya da siyaha çalan tüyler, göğsünde de aynı renkte hilal biçimli bir leke vardır. Geceleri etkinlik gösterir ve buldukları böcek kolonilerini yağmalarlar. Ön ayaklarındaki uzun, kıvrık tırnaklar arı ya da termit yuvaları parçalamalarına uygundur. Tembel ayının üst çenesinde orta kesicidişlerin yeri boştur. Böceklerin yanı sıra meyve, bal, tohum ve küçük omurgalılarıda yer. Dişi yedi ay süren gebelik döneminin ardından 1-3 yavru doğurur. Yavrular 2-3 yıl kadar annelerinin yanında kalır. Encyclopaedia Britannica'nın Sloth Bear (Tembel ayı) başlığından Türkçeye çevrilmiştir. Yasemin Ã–zilhan Yasemin Özilhan (evlilik öncesi soyadı: Ergene, d. 22 Ocak 1985, Hamburg), Türk oyuncu ve eski model. "Aşk Oyunu" dizisinde Ekin Serbest Teksoy ve "Doktorlar" dizinde Ela Altındağ karakteri ile tanınmıştır. İstanbul Bilgi Üniversitesi Halkla İlişkiler Bölümü mezunu Ergene, 16 Temmuz 2011'de İzzet Özilhan'la evlenmiştir. Emine isminde 2012 doğumlu ve Ela isminde 2013 doğumlu iki kız çocuğu vardır. 2008 yılından beri oyunculuk yapmayan Özilhan, 2019 yılında "Mucize Doktor" adlı dizide Doktor Ela rolü ile konuk oyuncu olmuştur. El deseo 19 Nisan 2004 tarihinde Natalia Oreiro'nun başrolünü oynadığı, gerilim türünde çekilmiş bir kasabada geçen sırlı olayları ele alan Arjantin tv dizisi. Deseo kasabası doğanın bir hediyesi olan kutsal bir şeye sahip; iyileştirici kaynak suyuna. Dalmiro Bernal maddi manevi bu doğal suların sahibidir. O ve karası Mercedes Spa otelini işletiyor. Dizi onların 20nci evlilik yıldönümü kutlamalarıyla başlar. 25 yıl önce Mercedes Flauta’dan hamile kalır; kasabanın entelektüel bohem artisti. 18 yaşında olan Zor bir hamilelik geçiren Mersedes Flauta’ya bebeği söylememeye karar verir. Ailesi onunla birlikte Buenos Aires’e gider fakat herkes onu buraya okumak için gittiğini düşünür. Uzun süren düşünmelerinden sonra bebeği doğurmaya fakat bakmamaya karar verir. Ailesi onun hamileliğine ne kadar önem verdiğini görünce, bebeği bırakamayacağını düşünürler ve bebeğin ölü doğduğunu söylemeye karar verirler. Aslında bebek gayet sağlıklı doğar ve hikâyenin kahramanı olur. Onu büyüten aile tarafından Carmen ismini alır. Carmen değişen ilgi alanlarıyla, Mercedes’ten çok babası Faluter’s daha yakın olur. Birilerine veya bir şeylere olan “aşk” hikâyenin ana teması; karakterler eski veya yeni tutkunun esiri olurken, Carmen kabaya gittiğinde cebindeki birkaç kuruşun ülkesinden giderken ona yardımcı olacağını düşünür. Javier hayatını sonsuza kadar değiştirecek olan insanlardan biridir. O da bu kasabaya iş bulmak arzusuyla ve mümkün olduğu kadar çabuk ayrılmak isteğiyle gelmiştir. Fakat Dalmiro sayesinde kasaba radyosunda önemli insanlardan biri haline gelir. Görünüşte bu sakin ve huzurlu kasaba “El Deseo” bazı yabancılar yüzünden değişir. Flauta Dalmiro’ya ve onun gücüne karşı hareket eder ve bu da annesini ve kızını rahat ettirir. Deseo’da bazı tabular ve sırlar vardır. Kasaba halkı bilinmeyen bir nedenden dolayı bataklık kısmına gitmemeyi tercih ediyor. Uzak durmaya çalışıyorlar ama çamurlu sular Bernal’ın kaplıcasındaki saydam sularında belirirler. Bu da sırlar ve gizemlerle dolu geçmişin ölüleriyle birlikte şimdiyi yenmesi anlamına geliyor; ve bütün bu sırlar ve gizemler bu heyecanlı dizide açığa çıkacak. Pedro Suárez Chino Palacios Claudio Melián Claudia Zaefferer MartÃ­n Seijas Ana Valeria FernÃ¡ndez Gabriela Pereyra Gimena Galeano Anabella Mosca TÃ¼rkiye tarihi Türkiye tarihi veya Türk Anadolu ve Rumeli tarihi, 1071 yılındaki Malazgirt Savaşı veya Büyük Selçuklu Devleti'nin Anadolu'ya giriş tarihinden günümüze kadar olan süreçtir. Bu süreçte Anadolu ve Rumeli'deki Türk tarihi dönemlere ayrılabilir. Selçuk Bey'in torunları Tuğrul ve Çağrı Bey, Büyük Selçuklu Devleti'ni kurdular. 1018 yılında Azerbaycan üzerinden Anadolu kapılarına dayandılar. 1048 yılında Bizans ile Gürcülerin gücü Pasinler Savaşı ile sınandı. 1048 yılında yapılan Pasinler savaşı, Malazgirt Savaşı'na zemin olmuş ve Bizans'ın doğu Anadolu kolunu kırmıştır. Daha sonra Anadolu'da Kars, Ani, Ardahan, Kemah, Çoruh, Van, Erzurum, Bayburt yerleri kesin olmamakla ele geçirildi. 1071 yılında Malazgirt ovasında yapılan savaş, Türklerin Anadolu'ya giriş tarihi sayılır. Savaş sonrası "Turan" taktiği ile yenilen Bizanslılar ile (IV. Romanos Diogenes) antlaşma yapılmış. Esir düşen Kral böylece serbest bırakılmıştır. Lakin IV. Romen Diojen'in otoritesinin yok olmasıyla antlaşma geçersiz oldu. Bunun üzerine Sultan Alp Arslan komutanlarına Anadolu'yu fethetmelerini buyurdu. Böylece Birinci Beylikler Dönemi başladı. Büyük Selçuklu Devleti hükümdarı Sultan Alp Arslan'ın komutanlarına Anadolu'yu fethetmelerini buyurması üzerine başlayan, devletin önemli komutanlarının Anadolu'da hüküm sürdüğü dönemdir. Büyük Selçuklu Devleti'nin zayıflayıp, Anadolu Selçuklu Devleti'nin güçlenmesiyle son bulur. Beylikler döneminde Büyük Selçuklu'nun zayıflamasıyla beyler arasında kavgalar çıkmaya başlamış ve siyasal birliğin sağlanması gerekmiştir. Bu durumda Anadolu Selçuklu Devleti kurulmuştur. Malazgirt Savaşı'nda da önemli rol oynamış komutanlardan Danışment Gazi'nin 1080 yılında kurduğu beyliktir. Sivas merkez olmak üzere sırf kendi hükümranlığında Çorum, Tokat, Niksar, Amasya, Kayseri, Develi, Zamantı şehir ve bucaklar ele geçirilmiştir. Beylik kısa sürede büyüyüp genişleyerek devlet seviyesine gelecek iken çeşitli iç karışıklıklar yüzünden son bulmuştur. Danışmend'in oğlu öldüğünde torunu Zünnun, diğer oğulları Yağıbasan ve Aynüddevle arasında kavgalar oldu.Zünnun kendini Kayseri'de, Yağıbasan Sivas'ta, Aynüddevle de Elbistan'da melik ilan etti. Anadolu Selçuklu Sultanı'nın Zünnun'u desteklemesi üzerine Yağıbasan Sivas'ı terketti. Danişment Beyliği daha sonra 1175 yılında sona erdirildi. Malazgirt Savaşı'nda gazi olmuş Saltuk Bey'in 1092 yılında Erzurum'da kurduğu beyliktir. Gürcüler ve Trabzon Rum Devleti'ne karşı büyük başarılar göstermiş. Rükneddin Süleyman Şah'a sefere katılmayınca şah tarafından 1202'de sona erdirilmiştir. Artuk Bey'in kurduğu beyliktir. Daha sonra üç kola ayrılmış, oğlu Sökmen Bey'in kolu ayrı beylik olmuş asıl Artuklu Beyliği iki kol olmuştur. Mardin ve Harput bölgelerinde kurulan bu kollar Malazgirt Savaşı'nda da komutan olmuş İlgazi Bey ve Mardin kolundan kopan İmameddin Ebubekir'dir. Mardin kolunun kurucusu İlgazi Bey'dir. Anadolu Selçuklu, Eyyubi ve Moğol hakimiyetine girmişler, 1409 yılında Karakoyunlular tarafından yıkılmışlardır. Harput kolunun kurucusu Melik İmameddin Ebubekir'dir. 1224 yılında I. Alaaddin Keykubat, Harput'u alarak bu kola son vermiştir. Bizans'a esir düşmüş Çaka Bey, Bizans sarayında yaşamış; hükümdarın dikkatini çekmiş biriydi. Yeni hükümdar gelince serbest kalarak İzmir'i almış. İlk Türk deniz filosunu kurmuş ve ilk defa İstanbul'u kuşatmaya yaklaşmış bey de Çaka Bey'dir. Bizans kültürünü de bilen Çaka Bey'in Çanakkale ve çevresini de fethederek İstanbul'u fethetmeye gelmesi üzerine Anadolu Selçuklu Sultanı I.Kılıç Arslan, Bizans tarafından kışkırtılmış ve Çaka Bey öldürtülmüştür. "Ana Madde": Anadolu Selçukluları Anadolu Selçuklu Devleti veya Türkiye Selçuklu Devleti tarihine Anadolu Selçuklu Sultanları maddesindeki sayfalardan öğrenebilirsiniz. Anadolu Selçuklu Devleti, göç eden Türkmen Beylerini uç bölgelere yerleştirirdi. Merkezden uzak kalan bu bölgeler hem bu sayede korunuyor hem de otorite sağlanıyordu. Moğol İstilası ve Kösedağ Savaşı'ndan sonra beylikler Anadolu Selçuklu Devleti'nden bağımsız kaldılar. Böylece Anadolu'da siyasi birlik bozuldu. Ayrıca Moğollar, Anadolu Selçuklu'nun yıkılmasıyla Eretna Devleti'ni kurmuşlardır. Bu beyliklerden Söğütteki uç beyliği olan Osmanoğulları Beyliği izlediği yol ile kısa sürede büyümüş; beylik, devlet ve daha sonra imparatorluk olmuştur. Anadolu'da 700 yıllık bir tarihi sahip olan bu devlettin uzun döneminde Anadolu ile ilgili olaylar şunlardır: Yıldırım Bayezid'in siyasi birliği sağlaması ile Anadolu'daki tek engeli Eretna Hükümdarı Timur olmuştur. Osmanlı'dan kaçan Türk beylikleri Timur'a; Akkoyunlu hükümdarı ve Celayir sultanlarının Osmanlı'ya sığınması bu savaşın başlangıcı olmuş; iki devlet karşı karşıya gelmiştir. 14 saat sürmüş olan savaşın sonunda Çelebiler ve Sadrazam kaçmış, Yıldırım Bayezid çember etrafına alınarak çarpışırken üzerine ağ atılarak yakalanmıştır. Böylece Fetret Devri veya Bunalım Dönemi başlamıştır. Padişahın dört oğlu (İsa, Musa, Mehmet, Süleyman) arasında kavgalar çıkmıştır. Kavgayı Çelebi Mehmet kazanmıştır. Dönemde Türkiye Siyasi Birliği bozulmuştur. Çelebi Mehmet'in dönemi Türk siyasi birliğini sağlamak için geçmiş, Koca Murad da bunu sağlamıştır. UÄŸur Polat Uğur Hakan Polat (d. 1 Ocak 1961), Türk tiyatro, sinema ve dizi oyuncusudur. 1978 yılında Ankara Sanat Tiyatrosu'na katıldı. 1981'de Mimar Sinan Üniversitesi Devlet Konservatuvarı Tiyatro Bölümünde eğitim gördü. 16 yıldır Devlet Tiyatrosu'nda ve 30 tiyatro eserinde rol aldı. 1996 yılında İsmet Küntay Tiyatro Ödülü'nü aldı. Çevirdiği birçok sinema filmlerinde de ödüllere layık görüldü. Bunlardan bazıları; "Salkım Hanım'ın Taneleri" ile Antalya Altın Portakal Film Festivali'nde "En İyi Erkek Oyuncu"; "Bütün Kapılar Kapalıydı" sinema filmi ile 1990 yılında Ankara Film Festivali'nde "Umut Veren Oyuncu" ödülünü aldı. Son olarak 2014 yılı itibarı ile Kanal D'de yayınlanan Ulan İstanbul dizisinde Kandemir Nevizade karakterini canlandırmıştır. 5 cm PaK 38 5 cm PaK 38 (Panzerabwehrkanone 38), Nazi Almanyası ordusu Wehrmacht tarafından II. Dünya Savaşı sırasında kullanılan 5 sm kalibreli mermi atabilen bir tanksavar silahıydı. 1938 yılında Rheinmetall firması tarafından geliştirilmiş ve üretilmiştir. 7,62 cm PaK 36(r) den daha başarılı bir toptu ve 7,5 cm PaK 40 ın üretilmesi ile bu üstünlüğü devretti. PaK 38 Wehrmacht tarafından ilk olarak Nisan 1940 kullanıldı. 1941 yılında Wehrmacht SSCB işgali sırasında yeni Sovyet yapımı orta sınıf T-34 ve ağır sınıf KV tanklarının ortaya çıkması ile PaK 38 tungsten başlık taşıyan, Panzergranate 40 mermisini kullanmaya başladı. Mermi tanka isabet ettiğinde tungten zırhı daha kolay geçebiliyordu ve bu tanklara karşı çok daha etkiliydi. İleriki yıllarda Alman mühendisler daha gelişmiş toplar üretti ve PaK 38 yerini bu tanksavar toplarına bıraktı. Cloaca Maxima Cloaca Maxima, dünyanın en eski kanalizasyon sistemlerinden biridir. Antik Roma'da, yerel bir bataklığın drenajı ve döneminde dünyanın en kalabalık şehirlerinden birinin atık sularının tasviyesi için yapılmış olup, atık suları şehrin içinden akan Tiber Nehri'ne taşırdı. İsmin tam olarak anlamı En büyük Lağım dır. Efsanelere ışığında, MÖ 600'lerde Roma Kralı'ı Lucius Tarquinius Priscus'un emriyle inşa edilmiş olması olasıdır. Bu halk yapımı eser büyük ölçüde, Etrüsk'lü mühendislerin ve Roma'nın en fakir sınıfından çok sayıda yarı-mecburi işgücünün yardımıyla bitirilmiştir. Livy, onu Roma'nın altında kazılmış tüneller olarak tasvir edip, bu olaydan sonra harika bir iş diye yazıyordu. Yazıtlardan ve ip uçlarından anlaşıldığı kadarıyla orijinalinde, akıntılarla ve komşu tepelerin ağaçlarıyla şekillendirilmiş açık bir drenaj kanalı olup, ana Forum'a doğru kanallar açılmış oradanda Tiber Nehrine bağlanmıştır. Bu açık kanalların üzeri zamanla şehrin değerini arttıran boşluklar oluşturacak şekilde azar azar kapatılmıştır. Her iki teorininde doğru olması mümkündür ve sistemin bazı alçak bölümlerinin gösterdiği gibi destek yapıları zamanında, zemin seviyesin altındaydılar. Ana kanalizasyondan ayrılan birçok kol vardı ama görünüşe göre resmi lağımlar, halk tuvaletlerine, hamamlar ve kamu binalarına hizmet veriyordu. Roma'daki özel ikametler,özellikle zengin olanlarınkinde lağım için çeşitli foseptik çukuru bulunurdu. Cloaca Maxima, Roma İmparatorluğu süresince iyi korunmuştur ve iddiaların ispatı olarak Batı Roma İmparatorluğunun geleneksel yıkılışının ardın geçen onca zamana rağmen hala çalışmaktadır. MÖ 33'te bilindiği kadarıyla Marcus Vipsanius Agrippa tarafından incelenip, bakımı yaptırılmıştır ve arkeoloji'nin açığa çıkarttığı birkaç binanın stili ve farklı dönemlerden buluntular sistemin düzenli olarak kontrol edildiğini göstermektedir. Daha sonraki dönemlerde, geride kalan geçitler modern lağım sistemi ile bir birine bağlanmış, asıl olarak nehir suyunun geri hareketi (backwash) problemi ile uğraşılmıştır. Cloaca Maxima'yı Tanrıça Cloacina'nın koruduğu düşünülürdü. Roma kayıtlarına göre — duruma göre rakamların gerçekliği değişir — kanallarda sürüklenen insan cestelerini sayısı, İmparatorlar Elagabalus ve Saint Sebastian arasındaki sürede, normal cenaze töreni ile gömülenlerden daha fazladır: cenaze görüntüleri ünlü ressam Lodovico Carracci'ye konu olmuştur. Cloaca Maxima'nı Tiber nehrine açılan dış duvarları bugün hala Ponte Palatino ve Ponte Rotto köprüleri yakınında görülebilir. Forum'daki Julia Bazilikası yanında aşağıya inen merdivenlerden yine dış duvarları görmek mümkündür.T(Örnek resimler bkz, and bkz.)Bazıları da yine San Giorgio al Velabro kilisesinin karşısında yüzeyde görülebilir. Juliano Belletti Juliano Haus Belletti (d. 20 Haziran 1976), defans pozisyonunda görev yapmış Brezilyalı eski millî futbolcudur. Belletti, kariyerine 1994 yılında Cruzeiro takımında başladı. İki sezon sonra São Paulo takımına giden Belletti, 1998 yılında Atlético Mineiro takımına "ödünç verildi" ve ardından Belletti'nin Avrupa'ya gitmesine izin verildi. La Liga'ya 2002-2003 sezonunda Villarreal CF takımıyla başlayan Belletti'nin akıllarda kalan en önemli golü UEFA Şampiyonlar Ligi finalinde FC Barcelona formasıyla Arsenal'e karşı attığı goldü. Belletti sayesinde FC Barcelona, maçı 2-1 kazandı ve 2005-2006 sezonunda Şampiyonlar Ligi kupasını müzesine götürdü. Belletti 2007-2008 yılında 5.5 milyon euro karsılıgında Chelsea ile 2 yıllığına anlaştı. Chelsea ile yollarını ayıran Juliano Belletti ülkesine döndü. Fluminense'nin resmi internet sitesinden yapılan açıklamada Brezilyalı sağ bek ile 2 yıllık sözleşme imzalandığı duyuruldu.Fakat Fluminense'de imza gününden 12 gün sonra futbolu bırakır ve abisiyle bir futbol okulu açtı. 2002'de FIFA Dünya Kupası'nı kazandı ve 24 kere millî oldu. Koçlu, Bayramören Koçlu, Çankırı ilinin Bayramören ilçesine bağlı bir köydür. Çankırı iline 131 km, Bayramören ilçesine 17 km uzaklıktadır. Defence Force FC Defence Force Football Club Trinidad ve Tobago Profesyonel Futbol Ligi'nde mücadele eden başkent Port of Spain takımıdır. 1974 yılında kurulan kulüp, iç saha maçlarını Hasely Crawford Stadyumu'nda oynamaktadır. Kendi ülkesinde 20 kez lig ve 6 kez kupa şampiyonu olan Defence Force, 1985'te CONCACAF Şampiyonlar Kupası'nı kazandı. Kolluk kuvvetlerinin takımıdır. Michelle Williams (oyuncu) Michelle Ingrid Williams (d. 9 Eylül 1980) Akademi Ödülü adaylığı bulunan Amerikalı oyuncu. Dawson's Creek dizisi ile tanındı. 2006'da Brokeback Mountain filmindeki rolüyle Oscar, BAFTA ve Altın Küre Ödüllerine aday gösterildi. Michelle Williams Kalispell, Montana'da doğmuştur.Babası Larry Williams bir eşya tüccarı, annesi Carla Williams ise ev kadınıdır. Beş kardeşi vardır. Santa Fe Christian Lisesi'nde eğitim görmüş ve 1997 yılında 16 yaşındayken babasının 1987 yılında kazandığı Robbins Trading Company'nin sponsorluğunda düzenlenen Robbins World Cup Trading Şampiyonasını kazanmıştır. Williams oyunculuk hayatına Lassie, Baywatch ve Home Improvement gibi yapımlarla başladı.Jessica Lange ve Michelle Pfeiffer'ın başrollerini üstlendiği A Thousand Acres filminde küçük bir rol aldı. Ardından 1998 senesinde filminde yer aldı ve Dawson's Creek dizisinde Jen Lindley karakterini canlandırmaya başladı. Bu dizideki rolü ile iki kez "YoungStar Awards / Genç Yıldız Ödülleri"ne; Lassie, ve Dick filmlerinde rolleriylede üç kez "Young Artist Awards / Genç Sanatçı Ödülleri"ne aday gösterildi. 6 sezon süren Dawson's Creek dizisi sırasında pek çok filmde yer aldı.1999 yılında Kirsten Dunst ile birlikte Dick isimli Watergate skandalı'nı konu alan bir filmde oynadı. Christina Ricci ile birlikte Prozac Nation filminde rol aldı.The Station Agent filmindeki oyuncu kadrosu ile birlikte SAG ödüllerine En İyi Oyuncu Kadrosu dalında aday gösterildiler. 2005 yılı kariyeri açısında oldukça önemli oldu. Yönetmeni Ang Lee olan Brokeback Mountain filmiyle Oscar olarak bilinen Akademi Ödülü'ne aday gösterildi. Cate Blanchett,Julianne Moore, ve Heath Ledger ile birlikte Bob Dylan'ın hayatını anlatan I'm Not There filminde yer aldı. 2007'de The Tourist ve 2008'de Incendiary filmlerinde Ewan McGregor ile birlikte rol aldı. Ardından 2009 yapımı Martin Scorsese filmi olan Shutter Island ve Derek Cianfrance yapımı Blue Valentine filmlerinde rol almıştır. Blue Valentine filmiyle, En İyi Kadın Oyuncu Akademi/Oscar ödülüne aday gösterilmiştir. Daha sonra 2011 yapımı My Week with Marilyn filminde rol almıştır. Bu filmdeki performansıyla En İyi Kadın Oyuncu dalında Oscar'a aday olmuştur. Babası, Brokeback Mountain filminin setinde tanıştığı Avustralyalı aktör Heath Ledger olan Matilda Rose Ledger adında 28 Ekim 2005 doğumlu bir kızı vardır. Kızının vaftiz babası Jake Gyllenhaal, vaftiz annesi ise Busy Philipps'dir. Çift üç yıllık birliktelikten sonra Eylül 2007'de ayrıldı. Bundan bir süre sonra da oyuncu Heath Ledger hayatını kaybetmiştir. Blythipicus Blythipicus, ağaçkakangiller (Picidae) familyasından içinde 2 tür ağaçkakan barındıran bir kuş cinsidir. "Blythipicus" cinsi ağaçkakanlar Hindistan, Bangladeş, Nepal ve Güneydoğu Asya ülkelerinde yaşar. Aşağıda 2005 tarihli ITIS sınıflandırması kaynak alınmıştır: Amar Sonar Bangla Amar Shonar Bangla "Altın Bangladeşim" (Bengali dili: আমার সোনার বাংলা ) Bangladeş'in milli marşıdır. Söz ve beste Rabindranath Tagore'ye aittir. 1972'de Bangladeş'in bağımsızlığından sonra uyarlanmıştır. Helene Weigel Helene Weigel, (d. 12 Mayıs 1900, Viyana - ö. 6 Mayıs 1971, Berlin), Avusturyalı tiyatro oyuncusu. Yahudi bir avukatın kızı olan Weigel, 1930'da Almanya Komünist Partisi'ne üye oldu. Kocası Bertolt Brecht'in 1956'da ölümünün ardından Berliner Ensemble'nin sanat yönetmenliğini üstlendi. Dikkat çeken oyunları arasında "Pelagea Vlassova", "Die Mutter", "Antigone", "Die Waffen von Seňora Carrar" ve "Mutter Courage" sayılabilir. Karışım Karışım, birden fazla maddenin kimyasal özellikleri değişmeyecek şekilde bir araya gelmesiyle oluşan madde topluluğudur. Saf maddeler element ve bileşiklerden oluşur. Fakat maddelerin çoğu ne tek bir elementtir ne de tek bir bileşiktir. Maddelerin çoğu saf madde olmayan karışımlardır. Karışımlar homojen, kolloit ve heterojen olmak üzere üçe ayrılır. Karışımlar, homojen ve heterojen olmak üzere ikiye ayrılır. Her tarafında aynı özelliği gösteren, tek bir madde gibi gözüken karışımlardır. Karışımı meydana getiren maddeler gözle veya optik aletlerle görülemezler, Homojen karışımlara genel olarak “çözeltiler” de denir. Tuzlu su, şekerli su, alkollü su, çeşme suyunu homojen karışıma örnek verebiliriz. Her tarafta aynı özellikler bulunmayan ve içindeki taneciklerin gözle görülebildiği karışımlardır. Heterojen karışımlar kendi aralarında süspansiyon, emülsiyon, aerosol ve koloit gibi gruplara ayrılır. Yer altından çıkarılan maden filizleri, kaya parçaları, odun parçaları, bir bitki yaprağı, sis, ayran, petrol su karışımı, beton parçası, toprak heterojen karışımlara örnek verilebilir. Süt çıplak gözle homojen gibi gözükmesine rağmen mikroskopla bakıldığında (yağ damlacıklarından dolayı) heterojen olduğu gözlenir. Heterojenlik mikroskopla tespit edildiği gibi tyndall ışığı etkisi ile de tespit edilebilir. Heterojen karışımlar, emülsiyon, süspansiyon, koloit, aerosol olmak üzere dörde ayrılır. LilyPond LilyPond, bir müzik nota yazma uygulamasıdır. Bu program kullanılarak birçok müzik aleti için parçalar yazılabilir. LilyPond, temelini MusicTeX'den almıştır. LaTeX ile belge oluşturma tekniğine benzeyen bir teknikle, LilyPond dosyaları oluşturulur. Notalar kısaltmalarla bir belge içine kaydedilir ve program bu belgeyi notaya çevirir. Notaların kısaltmaları do, re, mi, fa, sol, la, si için sırasıyla c, d, e, f, g, a, b'dir. LilyPond, GNU Tasarısı'nın bir parçası olup GNU Genel Kamu Lisansı ile lisanslı bir özgür yazılımdır. İlk sürümü 1996 yılında geliştirilmeye başlanmış olup günümüzde de geliştirilmeye devam etmektedir. LilyPond programıyla birçok çalış tarzıyla ilgili eklentiler yapılabilir. Örneğin "crescendo" ya da "sempre forte". Lilypond müzik dosyaları Frescobaldi yazılımı ile düzenlenebilir. ABRSM Sınavları ABRSM (The Associated Board of the Royal Schools of Music) Sınavları uluslararası bir organizasyondur. Bu sınavlar teori ve pratik olmak üzere iki ana gruba ayrılır. Teori Sınavları 1'den 8'e seviyelendirilmiştir ve tüm müzik aleti çalan ya da çalamayanlar için ortak bir sınavdır. Pratik Sınavlar, müzik aleti çalmaya dayalıdır. 1'den 8'e kadar seviyelendirilmiştir. Piyanodan, klarnete, orga kadar birçok müzik aleti için ayrı ayrı düzenlenir. 8 seviye bittikten sonra isteyen öğrenciler diploma sınavlarına katılabilirler. Bunlar : "ABRSM", "LRSM", "FRSM"'dir. ABRSM Sınavları yıl içinde birçok kez, dünyanın birçok şehrinde yapılmaktadır. Kliment Voroşilov (tank) Kliment Voroşilov (KV) Sovyetler Birliği tarafından üretilen ve Kızıl Ordu tarafından II. Dünya Savaşı sırasında kullanılan ağır sınıf tank serisinin verilen genel isimdir. Adını Sovyet savunma bakanı ve politikacı Kliment Voroşilov'dan almıştır. Nazi Almanyası ordusu Wehrmacht'ın Sovyetleri işgali sırasında Alman zırhlı araçlarına rakip olabilecek tankların başında geliyordu. Çok taretli T-35 ağır tankının başarısızlığının ardından Sovyet tank tasarımcıları bu tankın yerini alacak başka bir tank üzerinde çalışmaya başladılar. 1920 yılında onaylanan T-35 tankı yüksek ateş gücüne sahip olsa da hareket kabiliyeti ve zırh özellikleri çok zayıftı. İspanya İç Savaşı sırasında bu tankın çok daha iyi bir zırha ihtiyaç duyduğu ortaya çıktı. Prototip üretilmeden önce açılan yarışmaya birçok model katıldı. Bütün araçların ağır zırhı, yaylı bar süspansiyonu ve geniş paletleri bulunmaktaydı. SMK ya ait ilk model üzerinde T-35 tankına ait beş taret kullanıldı. Daha sonra bu üçe en son ikiye düşürüldü. Aynı şekilde taretlerin üzerinde 76.2 mm ve 45 mm toplar bulunuyordu. Sonuçta 2 adet prototip sipariş verildi ve bunlardan tek taretli ama daha ağır zırhlı olan seçildi. Bu tek taretli modele KV adı verildi. Küçük gövdesi ve tek taretinden ötürü tasarımcılar ağırlığı kontrol altında tutarak zırh kalınlığını arttırdılar. Sovyetler Birliği Kış Savaşına, SMK, KV ve üçüncü modeli olan T-100 ile girdi. Bu savaş tankları denemek için iyi birer fırsat oldu. KV tankı Fin ordusuna ait tanksavar silahlarına karşısında diğerlerine oranla daha az hasar alarak kendini ispat etti. İleride 76-mm-zırhlı KV-1 Ağır Tankı üzerine 152 mm obüs monte edilerek KV-2 Ağır Topçu Tankı adıyla da bilinen taarruz topu elde edildi. 45 tonluk KV sınıfı tanklar içerinde daha ağır gelen bir tanktı. Sınıfındaki Alman tanklarına nazaran iki kat daha fazla ağırdı. KV zırhı çok yakından atılan tanksavar mermileri dışında kesinlikle zırhın delinmesine izin vermeyecek kadar kalındı. Ateş gücü çok yüksekti. Zırhının kalınlığından ötürü kusurları da bulunuyordu. Tank çok yavaş ve dümeni hareket ettirmek çok zordu. Yürüyen aksam bozulursa onarması imkânsızdı. Araç içi ergonomisi çok kötü, görüş açısı sınırlıydı. Yapılan değişikliklerde motoru güçlendirmek yerine zırh kalınlaştırıldı bu aracı daha da yavaş bir hale getirdi. 1942 yılında Almanlar savaş alanına çok sayıda uzun namlulu 50-mm ve 75-mm top getirdi. KV tanklarının zırhı artık bu toplar karşısında koruyucu etkisini yitirdi. Ayrıca taşıdığı 76.2 mm lik kendisinden daha küçük, hızlı ve ucuz T-34 orta sınıf tank tarafından da kullanılmaktaydı. KV tankının üretimi zordu ve T-34 tankına gore çok pahalıydı. Kısaca çok ağır olmak avantaj olmaktan çok dezavantaj olmaya başlamıştı. Bununla beraber KV-1 gösterdiği başarılardan ötürü Sovyet tank programı içerisinde üretilmeye devam edildi. Tank programındaki standartlaşmadan sonra KV-1 tankıda T-34 tankı ile aynı motor, yürüyen aksam ve silah ile donatıldı. Ayrıca sıkça düzeltmeye gidildi. Tank programı Ural dağlarında bulunan 'Tankograd' yerleşkesine taşınan Sovyetlerin KV-2 programı tamamen çöktü. KV-2 tankı kâğıt üzerinde çok başarılı görünmekteydi. Araç yavaş çekişli ve sığınak imha edici bir araç görüntüsündeydi. Çok ağır olan tank taretini düz olmayan arazide döndürmek imkânsızdı. Üretimi de çok pahalıydı. Sadece 250 KV-2 1940 ile 1941 arasında üretildi. En az üretilen Sovyet tank modeli oldu. Savaş sürerken KV-1 Alman tanksavar silahlarına karşı daha da kalın zırhla kaplanmaya başladı. Doruk noktası olan KV-1 model 1942 (KV-1C) çok ağır zırhla kaplanmış bir tank olarak ortaya çıktı. Ama motoru aynı oranda büyütülmedi. Sonuçta ortaya çok iyi korunan ancak T-34 orta sınıf tankı ile aynı ateş gücüne sahip ama daha yavaş bir tank ortaya çıktı. Gelen şikayetler üzerine hafif KV-1S (Rusça: КВ-1С) modeli geliştirildi. Daha ince bir zırh ve gövdesi onu kardeşlerine gore daha hızlı kıldı. Önemli olarak KV-1S modelinde Sovyet tanklarında bir ilk olarak komutan için küçük bir kubbe bulunuyordu. Bu sayede komutan her yönü görme şansına sahipti. Buna rağmen T-34 tankları bu ince zırhlı KV modeli ile aynı işi yapıyor ama daha ucuza üretiliyordu. 1943 yılına kadar Sovyet ağır tank programı iptal edildi. Alman Panther tankının 1943 yazında ortaya çıkması ilie Kızıl Ordu 1941 yılından beri ilk defa KV projesinde ciddi değişikliğe gitti. Sovyet tanklarının Alman Panther ve Tiger tanklarına karşı daha büyük toplara ihtiyaç duyduğu ortaya çıktı. KV tanklarına geçici olarak yapılan değişiklikle KV-85 modeline ulaşıldı. KV-1S modeline yeni bir taret takılarak KV-13 modeli elde edildi. Bu taretin üzerinde daha önce SU-85 ve ilk T-34-85 modellerinde de kullanılan 85 mm D-5T top bulunuyordu. Halihazırda çok ihtiyaç duyulan muhteşem KV-85 tankının üretimi çok yavaştı. KV modelleri servisten kalkmadan sadece 130 adet üretildi. KV-85 1943 sonbaharı ve 1944 kışında üretilen bu tanklar bahar ve yazın aylarında kullanıldı. KV-13 modeli temel alınarak elde edilen yeni ağır tank tasarımının üretimine 1943 yılında başlandı. Kliment Voroşilovun siyasi kariyerinin sona ermesi ile yeni tank projesine Stalin nin adı Iosef Stalin tankı denildi. KV-13 den geliştirilen IS-85 prototipi kabul edilerek IS-1 ağır tank üretimine başlandı. 100 mm ve 122 mm toplar arasında yapılan testler sonucunda araçta 122 mmlik topun kullanılmasına karar verildi. Yapılan yer testleri sonucunda büyük A-19 122 mm topun Alman Panther tanklarını etkisiz hale getirdiği görüldü. 122 mm top 100 mmlik topa gore çok daha büyük HE mermileri atabiliyordu, ki elde bu topları ve mühimmatı üretebilecek fazlası ile olanak mevcuttu. IS-85 yerini The IS-122 tasarımına bıraktı. Bu tasarım ileride çok sayıda üretilecek IS-2 tankına başlangıç teşkil etti. . 85 mmlik top hafif SU-85 veT-34-85 modellerinde kullanıldı. Bazı KV tankları savaşın sonuna kadar serviste kaldı. Bununla beraber büyük çoğunluğu yok edildi. Motorlar: M-40, 2X V-2K-F (2 adet dizel motor) Barbarossa Harekatı başladığında Kızıl Ordunun elinde 508 adet KV tankı bulunuyordu. (Zaloga & Grandsen 1984:125). Nazi Almanyası ordusu Wehrmachtın elindeki tank ve tanksavar silahları KV tanklarını etkisiz kılmaya yetmiyordu. Bunu için hava desteği, 105 mmlik obüs veya 88 mm toplarının yardıma ihtiyaç duyuyordu. 23–24 Haziran tarihinde tek bir KV-2 Alman 6. Panzer Tümenine ait tankları Raseiniai, Litvanyada bulunan Dubissa Nehri üzerinde köprü başında bütün gün bekletmişti. Bu olay sonucunda Alman Panzergruppe 4 bağlı birliklerin Leningrad saldırısında destek almaları gecikmiş ve cephenin durumu değişmişti. (Zaloga & Grandsen 1981:10–12). 14 Ağustos, 1941 tarihinde öncü Alman 8. Panzer tümenine bağlı birlikler Leningrad yakınlarındaki Krasnogvardeysk kasabasında 5 adet KV-1 tankı ile karşılaştı. Sovyet tankları bataklığın yanındaki korulukta çok iyi gizlenmişti. KV-1 tanklarından 864 nolu araçta bulunan Teğmen Kolobanov birliğe komuta ediyordu. Bataklıktan geçen tek bir yol bulunuyordu ve bu yolun hemen karşısındaki koruluk coğrafi olarak Kızıl Ordu ya ait araçlara avantaj sağlıyordu. Teğmen Kolobanov bir gün önce de araziyi gezerek saldırı planını gözden geçirerek üzerinde çalıştı. Her bir KV-1 tankı normalde taşıdığı mühimmatın iki katı kadar cephane ile yüklendi. Ayrıca fazladan zırh delici mermileri de bulunuyordu. Kolobanov tank komutanlarına kendisi emir vermeden kesinlikle ateşe başlamamalarını emretti. Bütün tanklarını ortaya çıkartmadan sadece bir tanesi düşman ile çatışmaya girerek kaçacak ve Alman tankları bunu takip ederken tuzağa düşecekti. 14 Ağustos ta, Alman 8. Panzer Tümenine bağlı öncü birlikler doğrudan tuzağa girdiler. Kolobanov un tankı tarafından vurulan ilk Alman tankının tanksavar mayınına çarptığını düşünen diğer Alman tankları oldukları yerde durdu. Bu sırada ikinci tankta vuruldu. Bunun mayın olmadığını anlayan Almanlar koruluğa doğru ateş etmeye başladılar. Ancak hedef gözetmeden boşa ateş ediyorlardı. Bu sırada en sonda bulunan Alman tankıda vuran Kolobanov, geriye kalan Alman tanklarının kaçış yollarını kapattı. Almanlar kendilerine ateş edenin Kolobanov ait tank olduğunu anladılarç Ancak bu sure zarfında Kolobanov çoktan düşman görüşünün dışına çıkmış ve saklanmıştı. Yolun dışına çıkan Panzer tankları ise bataklığa saplanıp açık hedef halini alıyordu. 22 adet Alman tankı ve 2 adet çekili top Kolobanov ın komutasındaki No. 864 tarafından mermisi bitene kadar açılan ateş ile yok edildi. Kolobanov emir ile ateşe başlayan diğer KV-1tankalrı yarım saatlik ateş sonucunda 21 kadar daha Alman tankını yok etti. Çatışma sonucunda No. 864 şaseli aracın toplamda 135 kez Almanlar tarafından vurulduğu görüldü. Ancak KV-1 in zırhı bu küçük kalibreli atışlara dayanıklıydı. Kolobanov bu başarısından ötürü Order of Lenin ve sürücüsü Usov ise Order of the Red Banner ile ödüllendirildi. Her ne kadar bu çatışma Sovyet tarafında büyük bir başarı olarak lanse edilse de karşılaştıkları Alman tanklarının çoğu 2 cm KwK 30 tank topu taşıyan Panzer II, ve az sayıdaki 37-mm KwK 36 L/46.5 top taşıyan Panzer III modellerinden oluşmaktaydı. Alman tank topları menzil ve güç bakımından KV-1 e ait 76 mm lik top ile mukayese bile edilemezdi. Ayrıca dar paletli araçların bataklıkta hareket edebilecek pek şanslarıda yoktu. Kansas (anlam ayrımı) Gilmore Girls Gilmore Girls, 2000 - 2007 yıllları arasında toplam yedi sezon olarak yayınlanmış olan ABD yapımı televizyon dizisidir. Emmy Ödülü kazanmış, Altın Küre ödüllerine aday olmuş dizinin türü dramdır. Dizi, Amy Sherman-Palladino tarafından yaratılmış ve başrolleri Lauren Graham ve Alexis Bledel tarafından paylaşılmıştır. İlk kez 5 Ekim 2000 tarihinde The WB Television Network kanalında yayınlanan dizi 15 Mayıs 2007 tarihinde The CW Television Network kanalında yayınlanan 7. sezon finali ile sona ermiştir. Dizi, Türkiye'de ise CNBC-e televizyon kanalı tarafından gösterilmiştir. Hayali Stars Hollow kasabasının seçmece ve hafif kaçık sakinleri eşliğinde arkadaşlık, aile ve hayat üzerine esprili bir yapım olan Gilmore Girls, kasabanın vazgeçilmez karakterleri anne Lorelai ile kızı Rory'nin yaşamları üzerine odaklanıyor. Otuzlarındaki Lorelai Gilmore geçmişinde yaptığı hataları, en yakın arkadaşı olan kızı Rory'nin de tekrarlamaması için elinden geleni yapan bir anne. İkisinin de aynı ilgi alanlarına, aynı zekaya, aynı kahve bağımlılığına ve aynı gözlere sahip olduğu düşünülürse aynı tecrübeleri yaşamaları büyük bir olasılık. Rory'nin, Lorelai'dan daha ciddi bir kişiliği olsa da özellikle aşk ilişkilerindeki eğilimleri annesinin kızı olduğunu gösteriyor. Delft Teknik Ãœniversitesi TU Delft, Delft Teknik Üniversitesi (Technische Universiteit Delft (Hollandaca)), Hollanda'nın Delft şehrinde yer alan ve 14.000 öğrenci, 2500 bilim adamıyla Hollanda'nın en büyük ve en geniş kapsamlı teknik üniversitesidir. Üniversite IDEA League'in üyesidir. Delft Teknik Üniversitesi 8 Ocak 1842 tarihinde Kral II. Willem tarafından "Koninklijke Akademie" ("Kraliyet Akademisi") olarak inşaat mühendisleri yetiştirmesi amacıyla kurulmuştur. 22 Mayıs 1905'te "Technische Hogeschool van Delft" ("Delft Teknik Yüksekokulu") adını alarak tam anlamıyla akademik bir kurum halini almıştır. 25 Eylül 1985'te ise yeni bir karar ile üniversite bugünkü adı olan "Technische Universiteit Delft" ("Delft Teknik Üniversitesi") adını almıştır. TU Delft sekiz fakülteden oluşur: BSc dereceleri ile mezun olunur. Exchange Program ile öğrenci kabulünde, öğrencilerden "proof of English Proficiency" olarak; belgelerinden birini istiyor. Campethera Campethera, ağaçkakangiller (Picidae) familyasından içinde 11 tür ağaçkakan barındıran bir kuş cinsidir. "Campethera" cinsi ağaçkakanlar Afrika kıtasında yaşar. "Campethera" cinsinin tipik türü küçük yeşil ağaçkakandır ("Campethera maculosa"). Aşağıda 2005 tarihli ITIS sınıflandırması kaynak alınmıştır: Lauren Graham Lauren Helen Graham (d. 16 Mart 1967; Honolulu, Hawaii), Amerikalı oyuncu. En bilinen rolü "Gilmore Girls" deki "Lorelai Gilmore" dur. TV Dizisi “En İyi Kadın Oyuncu” dalında iki kere Altın Küre'ye ("Golden Globe") aday oldu. “En İyi Kadın Oyuncu” dalında 2 kere “Screen Actors Guild” ödülünü alan Lauren Graham, ayrıca 2 adet “Family Television” ödülünü de kazandı. Annesiyle babası boşandığında henüz 5 yaşındaydı. Annesi müzik kariyeri için Avrupa'ya yola çıktığında babasıyla birlikte Fairfax, Virginia da yaşamaya başladı. 1981'de babası, üvey annesi Karen Graham ile evlendi. Lauren her zaman atları çok sevdi ve bir jokey olmayı istedi ama bu iş için fazla uzundu. Daha sonra oyunculuğu keşfetti. Okul yıllarında birkaç oyunda rol aldı. Barnard Fakültesinden mezun olduktan sonra 1992'de Güney Metodist Üniversitenin Medows okuluna katıldı. 1995'te Los Angeles'e geldi ve kadın bir garson olarak çalışmaya başladı. O yıllarda Caroline in the City'de Shelly rolünü canlandırdıktan sonra News Radio, Law & Order, Seinfeld, 3rd Rock gibi yapımlarda konuk oyuncu olarak yer aldı. Daha sonra Conrad Bloom, Townies ve M.Y.O.B gibi yapımların ardından onu üne kavuşturan Lorelai Gilmore karakteri ile Gilmore Girls'de baş rol oynadı. Ewan McGregor ile Nightwatch, Sweet November da Keanu Reeves ve Bad Santa da Billy Bob Thornton ile birlikte oynadı. Ayrıca Seeing Other People ve The Pacifier'de rol aldı.Geçen yaz Because I Said So ve Evan Alimighty gibi iki büyük yapımda daha rol aldıktan sonra Gilmore Girls'ün finali ile boşta kalan Lauren Graham NBC ile 7 hanelik büyük bir anlaşmaya imza attı. Karaağaç, Daday Karaağaç, Kastamonu ilinin Daday ilçesine bağlı bir köydür. Köyün ismi köy odasının arkasında bulunan asırlık bir ağaçtan gelmedir Kastamonu iline 70 km, Daday ilçesine 37 km uzaklıktadır. Tangram Tangram, taş, kemik, plastik veya tahtadan yapılmış olan geometrik biçimlerdeki yedi adet parçayı bir araya getirerek çeşitli formlar oluşturma esasına dayalı yaratıcı bir zeka oyunudur. Hedeflenen form, geometrik bir şekil, hareket halindeki bir insan figürü, hayvan figürü, alfabedeki bir harf ya da benzeri bir şey olabilir. Hedef olarak belirlenen formu oluşturabilmek için, yedi parçanın tamamını kullanmak gerekir. Bu parçalar, farklı büyüklüklerdeki beş adet üçgen, bir adet kare ve bir adet paralelkenardır. Bu yedi parçanın Güneş, Ay, Mars, Jüpiter, Satürn, Merkür ve Venüs'ü temsil ettiği söylenmektedir. Çin'de geliştirilen bu oyunun ortaya çıkışı çok eski tarihlerde olmuştur. Oyunun Çince ismi “ch’i ch’iao t’u” dur. İngilizce ismi olan "tangram", İngilizce'de bulmaca veya incik-boncuk manasına gelen "tramgram" kelimesinden türemiştir. Bu ismin kaynağı kesin olarak bilinmemektedir. Tangramın, kadınlar ve çocuklara yönelik bir oyun olarak ortaya çıktığı ve erkekler tarafından benimsenene kadar "ciddi" bir uğraş olarak kabul edilemediği, bu yüzden oyunun ilk ortaya çıkışının ardından uzun bir süre oyun ile ilgili bilgilerin kayıtlara geçirilmediği düşünülmektedir. Bir görüşe göre tangram kelimesi Çin'deki Tang Hanedanından gelmektedir. Bir başka görüşe göre ise kelime, Amerikan denizcilerini eğlendiren Tanka kızlarından gelmektedir. Tankalılar, afyon satışı ile uğraşan, nehir kıyısından yaşayan bir topluluktur. Afyon alışverişi için gelen batılı denizcilerin Tanka kızları ile görüştüğü ve oyunu onlardan öğrendikleri düşünülmektedir. Üçüncü bir görüşe göre, kırılan bir çiniyi birleştirmeye çalışırken yanlışlıkla oyunu keşfeden Tan isimli bir adamın isminden tangram sözcüğü türetilmiştir. İngilizce yazılı kaynaklarda bu kelimeyi ilk kullanan kişi, sonradan Harvard Üniversitesi'ne rektör olan Thomas Hill'dir ve bu kelimeyi 1848'de basılan "Gençler için Geometrik Bulmacalar" adlı kitabında kullanmıştır. Çin'de, Song Hanedanı zamanında yapılan 'yanjitu' denilen mobilya takımlarına dayanmaktadır. Bu mobilyalar, altı parçadan oluşmaktadır. Sonra da üçgen şeklinde yedinci bir parça daha eklenmiştir ve bu yedi parça gerektiğinde bir araya getirilerek kare şeklinde büyük bir masa oluşturulabilmektedir. Ming Hanedanı döneminde bu mobilyaların çeşitli versiyonları üretilmiş ve daha sonra küçük tahta parçalarından oyun setleri üretilmeye başlanmıştır. Bilinen ilk numune 1780'den kalma Utamaro'ya ait bir tahta parçasıdır. Bilinen en eski tangram kitabı ise 1813 Çin baskısıdır. Ancak 1742 Japonya baskılı bir kitapta da bulmacaya benzer bir tangram görülmektedir. Uzmanlar, tangramın 18.yüzyıldan önce Uzak Doğu'da başladığını ve daha sonra Batı ülkelerine yayıldığını söylemektedirler. 1818'e kadar tangram yayınları Amerika Birleşik Devletleri, Almanya, İtalya, Fransa ve İngiltere'de görülmüştür. 19. yüzyılda Avrupa'da ve ABD'de yayılmış ve popüleritesini günümüze kadar sürdürebilmiştir. 19. yüzyılın sonlarına doğru Alman bir sanayici taştan tangramlar ve parçalı bulmacaları "The Anchor Puzzle" adı altında üretmeye başlamıştır. 1903 yılında Amerikalı ünlü satranç ustası ve oyun üreticisi Sam Lyod, "Tanın 8. Kitabı" adlı tangram kitabını yazmış, bu kitapta tangram oyununun günümüzden 4000 yıl önce Tan isimli bir tanrı tarafından icat edildiğine insanları ikna etmeye çalışmıştır. Ona göre, Tan'ın yedi kitabının her birinde 1000 adet tangram bulmacası vardır ve bu bulmacalar dünyanın ve de dünyadaki canlıların yaratılışını ifade etmektedir. Sam Lyod'un kitabında, bazılarının çözümü mümkün olmayan 700 adet tangram bulmacası vardır. I. Dünya Savaşı sırasında bulmacalar en popüler devirlerini yaşamış, her iki tarafın askerleri de siperlerde beklerken bu oyunu oynamışlardır. Ã–ren, Yenice Ören, Karabük ilinin Yenice ilçesine bağlı bir köydür. Karabük iline 36 km, Yenice ilçesine 6 km uzaklıktadır. Ahmet Kutsi Tecer Ahmet Kudsi Tecer (4 Eylül 1901, Kudüs - 23 Temmuz 1967, İstanbul), Türk öğretmen, şair, oyun yazarı, siyasetçi. Halk kültürü alanında çalışmaları ile tanınır. Çalışmaları, Karacaoğlan ve Yunus Emre’nin hayatına ışık tutmuştur. Ünlü halk şairi Aşık Veysel’i Türkiye'ye tanıtan, halk müziği derlemecisi Muzaffer Sarısözen'i keşfeden kişidir. 1930'larda adını şiir alanında duyuran edebiyatçının en çok bilinen eseri, Münir Ceyhan tarafından bir okul şarkısı haline getirilen "Orada Bir Köy Var Uzakta" adlı şiirdir. Tecer, şairliğinin yanı sıra kaynağını yerli ve millî unsurlardan alan tiyatro eserleri vermiş bir oyun yazarıdır. VI. dönem Seyhan, VII. Dönem Şanlıurfa milletvekili olarak TBMM’de görev yapmıştır. 1901’de Kudüs’te dünyaya geldi. Babası, o dünyaya geldiği sırada Kudüs Düyun-u Umumiyesi müdürü olan Abdurrahman Bey, annesi Hatice Hanım’dır. Aile, Eğin'e bağlı Apçağa köyündendir. Ahmed Kutsî, dört çocuklu ailenin en küçüğüydü. Asıl adı "Ahmet"’tir. ""Kudsi"" adı, doğum yeri Kudüs’ten ötürü kendisine verilmiştir. Ahmet Kutsi Tecer, ilk öğrenimine Kudüs'te Frères des écoles chrétiennes okulunda başladı. Babasının tayîni nedeniyle ailesinin taşındığı Kırklareli'nde ilk ve ortaöğrenimini tamamladıktan sonra liseyi İstanbul'da Kadıköy Sultanisi'nde ücretsiz yatılı olarak okudu. Liseden sonra iki yıllık Halkalı Ziraat Yüksek Okulu’nu bitirdi (1922). Ardından Yüksek Öğretmen Okulu imtihanını kazanarak iki yıl Darülfünun'un Felsefe Bölümü'ne devam etti. Öğrencilik yıllarında çekirdeğini bazı Darülfünun hocaları ve öğrencilerinin oluşturduğu "Dergâh" dergisi çevresindeki aydın gruba katılan Tecer’în bazı şiirleri "Dergâh" dergisinde yayınlandı. 1925'te Darülfünun'daki öğrenimine ara vererek Yüksek Öğretmen Okulu bursuyla biyoloji öğrenimi için Fransa'ya gitti ancak Sorbonne Üniversitesi Edebiyat Fakültesi’nde felsefe derslerini takip etti. Fransa’da bulunduğu 1925-1927 yıllarında Paris Millî Kütüphanesi'nde araştırma yapma imkânı buldu. Kütüphanede "Cezayir Halk Şairleri" yazmalarını bularak Türk halk edebiyatının bilinmeyen bir yönünü ortaya çıkardı. Paris’teki hayatını “"Paris Acıları"” adlı şiirinde yansıttı. 1928 yılında yurda geri dönen Ahmet Kutsi, araştırmalarını Halk Bilgisi Derneği'nin çıkardığı "Halk Bilgisi Mecmuası"’nda yazılar yayımladı. 1929’da Darülfunun’dan mezun oldu. Sivas Lisesi'ne edebiyat öğretmeni olarak atanması üzerine gittiği Sivas şehrinde dört yıl kadar kaldı. Çalıştığı okulda "Toplantı" adıyla bir öğrenci dergisi çıkaran şair, arkadaşları Vehbi Cem ve Muzaffer Bey ile birlikte 5-7 Kasım 1931’de "Halk Şairleri Bayramı" 'nı gerçekleştirdi; şenlikler sırasında yapılan yarışmada birinci gelen Aşık Veysel ile dostluğu başladı. Aşık Veysel’in yanı sıra, Suzani, Ruhsati, Mesleki, Talebi, Karslı Mehmet gibi halk şairlerinin tanıtılması için çalıştı. "Halk Şairlerini Koruma Derneği"' kurarak halk müziğinin tanınması, okula ve radyoya girmesi için çalıştı. 1932 yılında Sivas Maarif Müdürlüğü'ne atandı ve aynı okulda Fransızca dersler verdi. Ayrıca Kız Muallim Mektebi ve Kız Meslek Lisesi'nde de edebiyat öğretmenliği yaptı. Sivas Halkevi'nin başına geçti, çevrede Halk Odaları'nın açılmasına önayak oldu. Yörenin halk bilimi unsurlarını araştıran Ahmet Kutsi Bey, şiirlerini “"Şiirler"”(1932) adlı kitabında topladı. Soyadı Kanunu çıktığında Sivas’ın Deliktaş Köyü’nden Ruhsati’nin bir şiirinde geçen "Tecer Dağı"’nın adını soyadı olarak seçti. Tecer, 1934'te Millî Eğitim Bakanlığı’nda Yükseköğrenim şube müdürü olarak atandı ve bu görevde 5 yıl kaldı. Bir yandan da Gazi Eğitim Enstitüsü’nün kompozisyon, Gazi Lisesi’nin felsefe derslerine girdi. Devlet Konservatuvarı'nın kuruluşunu hazırlayanlar arasında yer aldı. 1937 yılında öğretmen Meliha Hanım ile evlendi, bu evlilikten iki çocuğu oldu. 1938’de Yükseköğrenim Genel Müdürü olarak atanan Tecer, arkadaşı Muzaffer Sarısözen’in Ankara Devlet Konservatuvarı Folklor Arşivi Şefliğine tayinini sağlayıp, halk müziği derlemeleri yapmasına yardımcı oldu. 1942'de Talim ve Terbiye Kurulu üyeliğine atanan Tecer, ardından VI. dönem Adana (ara seçim) ve VII. Dönem Urfa milletvekili olarak TBMM’de yer aldı. Milletvekilliği sırasında kültür ağırlıklı siyasi çalışmalarda bulundu ve "Halk Evleri Şenliği"'ni düzenledi. Milletvekili Ahmet Kudsi Tecer, 1941-1945 yılları arasında "Ülkü" mecmuasının ve Halkevleri'nin yönetimini üstlendi. Halkevleri’nin yayın organı olan bu mecmua, cumhuriyet ideolojisini yaymak için 1933’ten beri çıkarılmakta idi. Ülkü, Ahmet Kutsi Tecer’in idarecisi olduğu dönemde 15 günde bir yayımlandı. Fikir ve sanat hareketlerine yer verilen, kitap ve dergi tanıtımı yapılan dergide Âşık Veysel, Ali İzzet Özkan gibi âşıkların yurt genelinde tanıtılmasına yönelik çalışmalar vardı. Bu dönemde Tecer’in yazıları ve şiirleri Ülkü’de, zaman zaman da "Yücel" dergisinde ve "Ulus" gazetesinde çıktı. Bu yıllarda köy temsilcileri ile ilgilendi, köy tiyatrosunu inceledi ve Koç yiğit Köroğlu oyununu yazdı. Tecer, 1947-1951 yılları arasında Paris Kültür Ataşesi ve Öğrenci Müfettişi olarak görevlendirildi. Bu dönemde Paris'te müzik eğitimi için bulunan “harika çocuk” İdil Biret ile de ilgilendi 1948 yılında Ankara’da kurulan geçici UNESCO Komitesi’nde görevlendirilen Tecer, 1950’de UNESCO Yürütme Komitesi’nde Türk delege olarak yer aldı. UNESCO topluluğu içinde Türk kültürünün gelişmesine hizmet etti. Türkiye’ye döndükten sonra 1953 yılında İstanbul Belediye Konservatuvarı’nda Türk tarihi ve geleneksel tiyatro, Galatasaray Lisesi’nde edebiyat dersleri verdi. 1955 yılında kurulan "Türk Halk Oyunlarını Yaşatma ve Yayma Tesisi" ile yine aynı yıl kurulan "Türk Halk Sanatları ve Ananeleri Tetkik Cemiyeti" İstanbul şubesinin (günümüzdeki adı "Folklor Araştırmaları Kurumu") kurucu üyeliklerini yaptı. Türk Dil Kurumu’nun da üyesi oldu. 1957-1966 yılları arasında İstanbul Güzel Sanatlar Akademisi’nde estetik, Gazetecilik Enstitüsü’nde halk edebiyatı dersleri verdi. 1960′lı yıllarda İstanbul Radyosu’nda yayıncılara ders verdi. İstanbul Eğitim Enstitüsü Öğretmeni iken 1966 yılında emekli oldu. Tecer, 23 Temmuz 1967 tarihinin pazar gecesi Vakıf Gureba Hastanesi'nde hayatını kaybetti. Cenazesi, Zincirlikuyu Mezarlığı'na defnedildi. İlk şiirleri 1921-1922'de Dergah Mecmuası’nda yayımlanan Ahmet Kutsi’nin ilk eseri 1932 yılında bastırdığı "Şiirler" kitabıdır. Bu eser sınırlı sayıda basıldığı için (250 adet) kütüphanelerde mevcut değildir. Daha sonraki şiirleri Varlık, Nerdesin, Oluş, Yücel, Ülkü, Türk Düşüncesi, Şadırvan, Türk Dili gibi dergilerde çıkar. 1933-36 yılları arası şiir bakımından en verimli olduğu dönemdir. 2002 yılında Kültür ve Turizm Bakanlığı tarafından Tecer'in "Bütün Şiirler" yayınlanmıştır. Ahmet Kutsi, şiirlerini hece ölçüsünde ve yalın bir dille yazmış. Aşk, doğa, ölüm, özlem gibi konuları işlemiştir. Genellikle halk şiirlerinin sekizli ve on birli hece ölçüsüne ve ulusal nazım birimi olan dörtlüğe bağlı kalan Tecer, bazen de heceyi yeni ölçülerle denemiştir. En çok bilinen ""Orada Bir Köy Var Uzakta"" adlı şiirini babasının memleketi olan Apçağa Köyü (Erzincan/Kemaliye) için yazmıştır. 1940 yılında yayınlanan "Köylü Temsilleri" adlı kitabı seyirlik oyunları üzerine yazılmıştır. Türk tiyatro geleneğinden, halk kültüründen ve halk motiflerinden gelen malzemeyi batı tekniği ile işleyen tiyatro eserleri yazmıştır. Tepeköy, Şavşat Tepeköy, Artvin ilinin Şavşat ilçesine bağlı bir köydür. Eski adı Ahaldaba'dır. Tarihsel Şavşeti bölgesinde yer alan Tepeköy’ün eski adı Ahaldaba (ახალდაბა), Gürcüce iki kelimeden (ახალი: yeni; დაბა; köy, kasaba) oluşan bir tamlamadır ve “yeni köy” anlamına gelir. Tarihsel Tao-Klarceti bölgesinde Ahaldaba adını taşıyan tek yer burası değildir. Borçka ilçesinde bugün Adagül adını taşıyan köyün eski adı da Ahaldaba'dır. Ahaldaba’nın adı 1925'te Tepeköy olarak değiştirilmiştir. Bununla birlikte Dahiliye Vekaleti'nin 1933 yılında yayımladığı "Köylerimiz" adlı kitapta köyün adı "Tepeköy (Ahaldaba)" olarak verilmiştir. Günümüzde Gürcistan'da Ahaldaba adını taşıyan pek çok yerleşim vardır. Ahaldaba'nın kuruluşuna ilişkin bilgi yoktur. Ancak köydeki kilise kalıntısı, buranın 16. yüzyılda Osmanlıları eline geçmesinden önce de bir yerleşme olduğunu göstermektedir. Bir rivayete göre bu köye ilk yerleşenler yedi zengin Gürcü kardeşti. Köyün mahalleleri olan "Kasaridze", "Arişidze", "Paparidze", "Gogolidze" ve "Goşnidze" adlarını bu Gürcü kardeşlerden alıyordu. Ahaldaba, bulunduğu bölge itibarıyla erken orta çağda birleşik Gürcü Krallığı'nın, geç orta çağda Gürcü atabeglerin yönetimindeki Samtshe Prensliği'nin yönetiminde kaldı. Köyün adından da anlaşılacağı gibi burası bir Gürcü yerleşmesiydi. 16. yüzyılın ikinci yarısında Osmanlı Devleti'nin eline geçen Abaldaba, Tao-Klarceti bölgesi üzerinde kurulan Çıldır Eyaleti'nin sınırları içinde yer aldı. Uzun süre Osmanlı idaresinde kaldıktan sonra 1877-1878 Osmanlı-Rus Savaşı'nda Rusya İmparatorluğu'nun eline geçti. Bu savaştan önce, 1874'te bölgeyi gezen Giorgi Kazbegi'nin yazdığına göre, "Çvarebi" ve "Karavati" köyleriyle aynı seviyede bulunan Ahaldaba'da 90 hane vardı. 1886 tarihli Rus kayıtlarına göre ise, 117 hanede 764 kişi yaşıyordu. Bir Gürcü yerleşmesi olarak kaydedilen Ahaldaba köyü "Gelsadze", "Gogelidze", "Goginidze", "Popadze" ve "Aruşidze" adlı mahallelerden oluşuyordu. I. Dünya Savaşı sonlarına doğru Rus ordusunun bölgeden çekilmesinden sonra Ahaldaba, 1918-1921 arasında bağımsız olan Gürcistan’ın sınırları içinde kaldı. 1921’de, Kızıl Ordu’nun Gürcistan’ı işgali sırasında Türk birlikleri Ardahan ve Artvin’i fiilen ele geçirdi. Aynı yıl imzalanan Kars Antlaşması'yla Ahaldaba'nın da yer aldığı bu bölgeler Türkiye'ye bırakıldı. Muvahhid Zeki'nin tespitlerine göre Ahaldaba, güzel havası ve ılıman iklimiyle biliniyordu. Evlerin alt katı kâgir, üst katı ahşaptı. Evlerin alt katları ahır olarak kullanılıyordu. Ahaldaba’da başlıca geçim kaynağı tarımdı. Arpa, buğday ve mısır tarımı yapılıyordu. Köylüler Arpa ve buğdayı satıp şeker, kahve ve manifatura alıyordu. 1926 nüfus tahririne göre Ahaldaba'nın nüfusu 200 hanede yaşayan 1.221 kişiden oluşuyordu. Ahaldaba'da bilinen tek eski yapı köyün kilisesidir. Kilise büyük bir olasılıkla 16. yüzyıldan önce inşa edilmiştir. Köyün merkezinin ucundaki bir yamaçta yer alan ve tek nefli bir yapı olan kiliseden günümüze sadece yıkıntılar kalmıştır. Şavşat'ın kuzeybatısında yer alan köy, Artvin il merkezine 82 km, Şavşat ilçe merkezine 17 km uzaklıktadır. Köyün yüzölçümü 22 bin hektardır. Bunun 9.300 hektarı tarımsal alan, 12.700 hektarı ise ormanlık ve meradır. Feyzullah Çınar Feyzullah Çınar (15 Kasım 1937 - 26 Ekim 1983), Türk halk ozanı. Feyzullah Çınar, 15 Kasım 1937'de Sivasın Divriği ilçesinin Sincan'ın (Çamşıhı) bucağına bağlı Gürpınar ( Çamağa ) Köyü'nde doğdu. 1950 yılında türkü söylemeye başladı. 1966 yılında ilk plağını çıkardı. Yaşamı sürecince; Alevi deyişleri ve toplumcu türkü sözleri nedeniyle hapse de girdi. 1969 yılında Fransa'ya giderek, Alevi-Bektaşi kültürü ve müziği üzerine Irene Melikoff'la birlikte konferanslara katıldı ve konserler verdi. Bu gezi sürecinde Fransa Radyo Televizyonu ve Unesco tarafından iki adet uzun çaları (long-play) yayınlandı. Çınar, Ankara Belediyesi'nde temizlik işçisi olarak çalışırken 26 Ekim 1983 tarihinde 45 yaşında öldü. Bilinen bazı türküleri: Siyah saçlarında hatem yüzlerin, Bu yıl bu dağların karı erimez, Geldim şu alemi ıslah edeyim. Ä°sen İsen, hayalî Orta Dünya'da mevcut bir nehirdir. İsen nehri J. R. R. Tolkien'in hayalî evreni Orta Dünya'da geçer. İsen ya da Sindarin'deki karşılığı ile Angren nehri Dumanlı Dağlar'ın güneyinden başlar. Batıya doğru delice akar ve Belegaer'e dökülür. Uzunluğu 430 Numenor milidir. Bu uzunluğuyla İsen nehri Orta Dünya'nın bilinen, uzunlukta sekizinci nehridir. İsen demir demektir. (Almanca "eisen=demir"). Isengard "demir kale" demektir. Rohan Arazisi'nin batısının 150 mil ötesinde İsen nehri bilinen tek kolu olan Adorn ile birleşir. İsen ve Adorn birlikte Rohan'ın sınırını oluştururlar, fakat İsen ve Adorn'un Dumanlı Dağlar ile birlikte oluşturdukları üçgen tartışmalı bir bölgedir. Rohirrim bu bölgeye Dağ Adamlarının Yurdu derler. İsen nehri Rohan Arazisi için doğal bir sınır oluşturur. Tek geçit İsengard'da veya İsen Sığlıkları'ndadır. Bu iki bölge Üçüncü Çağ'da Rohirrim ile Dağ Adamları'nın ve Saruman'ın Orkları'nın savaşlarına sahne olmuştur. Saruman, nehri İsengard'dan uzaklaştırarak "kale"yi savaş makinesine çevirdi.Kuzeyda oluşturulan duvarla İsen nehrinden bir baraj inşa edildi. Entler İsengard'a saldırdıklarında barajı yıktılar ve İsen nehrini doğal akışına döndürdüler. Geçici olarak İsengard sular altında kaldı. Celeus Celeus, ağaçkakangiller (Picidae) familyasından içinde 12 tür ağaçkakan barındıran bir kuş cinsidir. Asya'da yaşayan bir türü dışında tüm "Celeus" cinsi ağaçkakanlar Orta Amerika ve Güney Amerika'da yaşar. "Celeus" cinsinin tipik türü sarışın tepeli ağaçkakandır ("Celeus flavescens"). Aşağıda 2005 tarihli ITIS sınıflandırması kaynak alınmıştır: Kalsiyum format Kalsiyum format, Ca(HCOO), formik asitin kalsiyum tuzudur. Görünümü beyaz toz olan bu madde, yüksek sıcaklıkta bozunur. Molekül ağırlığı 130.12 g/mol, yoğunluğu 20 °C'de 1.15 g/cm³ ve sudaki çözünürlüğü 20 °C'de 16 g/100g su olarak verilmiştir. Gıda sanayiinde E238 adlı katkı maddesi olarak da bilinir. Bu maddenin gıda koruyucu katkı maddesi olarak kullanımı, bazı ülkelerde yasaklanmıştır. Will Wright Will Wright (d. 20 Ocak 1960, Atlanta, Georgia) ABD vatandaşı olan bir bilgisayar oyunu tasarımcısı. Kendisi oyun geliştiren Maxis şirketinin kurucularından biridir. En çok bilinen çalışmaları arasında SimCity, The Sims ve Spore yer almaktadır. SimCity oyununu neredeyse tek başına tasarlamıştır. Tanınmasına The Sims serisi yol açmıştır daha sonra 2008'de çıkardığı Spore ile oyun dünyasına adını altın harflerle yazdırmıştır. Spore çıktığı ilk hafta 406.000 kopya satmıştı. Bir konuşmasında oyun geliştiriciliği sektörüne girişini genç iken oynadığı PanzerBlitz gibi stratejik masa oyunlarından dolayı olduğunu söylemiştir. Birçok oyun geliştiricisi onun oyunlarını EA oyunlarından daha farklı bir stratejik yapısı olduğundan söz etmişlerdir. Georgia Institute of Technology'nin mühendislik bölümünden mezun olmuştur.Daha önce Electronic Arts'da da çalışmıştır. 2002 yılında AIAS Hall of Fame ödülüne layık görülmüştür. OyunlarÄ±: Denizova, Menteşe Denizova, Muğla ilinin Menteşe ilçesine bağlı bir mahalledir. Mahallenin adı yaylada bulunan gölün denize benzetilmesinden gelmektedir. Muğla merkezine 28 km uzaklıktadır. 90-60-90 modelos Natalia Oreiro’nun başrol olarak oynadığı pembe dizi olan 90-60-90 modelos'da Oreiro, hayali top-model olmak olan ve bu hayalinin peşinde koşan bir genç kızı canlandırır. Dizi de olaylar Lucia Peralta "(Natalia Oreiro)", Kuka" (Silvia Kutika)" ve Tavo "(Raul Taibo)" üçlüsünün etrafında dönüyor. Türkiye dahil birçok ülkede aynı tarz ve isimde dizi çekildi. SÃ¼re:60 dk Bölüm Sayısı:278 Ãœlke:Arjantin Ses Mix:Dolby Sertifika:Atp Ã‡ekim yerleri:Buenos Aires, Federal District, Arjantin Sincan, Divriği Sincan, Divriği ilçe merkezine yönetsel olarak bağlı olan bir bucak merkezi köydür. Köy ve bucak adı aynıdır. 1858 yılında etrafı surlarla çevrili 18 hanedir Sivas iline 211 km, Divriği ilçesine 36 km uzaklıktadır. İnsanlı uçuş İnsanlı uçuş, insanoğlunun bir hava taşıtı ile kendisinin de o taşının içinde, üstünde yer alması şartıyla yaptığı kontrollü uçuşa denir. İnsanoğlu tarihin en eski günlerinden beri doğayı ve özellikle de kuşları gözetleyerek uçma isteğiyle yanıp tutuşuyordu. İşte bu amaçla ilk başta kendisi uçmayı başaramayan insanoğlu, balon, uçurtma ve planör gibi uçan nesneler yarattı. Daha sonra ise bu nesneleri daha da geliştirerek uçak gibi uçan makinalar üretti ve kendisini de bu makinanın bir parçası yaparak uçmaya başladı. İşte böylece çoğunluk tarafından kabul edilmiş ilk insanlı uçuş 1783 yılında Paris'te gerçekleşti. Jean-François Pilâtre de Rozier ve Francois d'Arlandes, Montgolfier kardeşler tarafından icat edilmiş bir sıcak hava balonu kullanarak 8 km yol aldılar. Balon; odun ateşi ile ısıtılıyor ve kumanda edilemiyordu, bu da rüzgâr nereye götürürse oraya uçuyordu anlamına geliyordu. Günümüzün koşullarına göre çok ilkel diyebileceğimiz bir balon ile başlayan insanlı uçuş, artık günümüzde uzay mekikleriyle çok daha ileriye gidip uzaya taşınmıştır. Roma Cumhuriyeti Roma Cumhuriyeti, Antik Roma uygarlığında hükümetin cumhuriyet şeklinde işlediği dönem. Geleneksel olarak MÖ 509 yılında krallığın devrilmesinden başlayarak MÖ 27'de Roma İmparatorluğu'nun kurulmasıyla biten dönemi kapsar. Bu dönemde Roma'nın kontrolü kentin yakın çevresinden tüm Akdeniz dünyasına yayıldı. İlk iki yüzyıl boyuna, Cumhuriyet toprakları İç İtalya'dan bütün Akdeniz dünyasına kadar genişledi. Sonraki yüzyılda Roma; Kuzey Afrika, İber Yarımadası, Yunanistan ve şu anki Güney Fransa'da egemenlik kurarak daha da büyüdü. Roma Cumhuriyeti, son iki yüzyılı sırasında, hem Fransa'nın kalanına hem de Doğu'nun çoğuna egemen oldu. Tam bu noktada, imparatorluk cumhuriyetçi siyasal düzeneğin yerine geçti. Roma Cumhuriyeti'nin sonunu ve Roma İmparatorluğu'na dönüşümünü işaret eden kesin olay yorumlara açıktır. Tarihçiler farklı biçimlerde MÖ 44'te Jül Sezar (Iulius Caesar)'ın daimi diktatör atanmasını, MÖ 31'de Aktium Deniz Muharebesi'nde Marcus Antonius'un yenilgisini ya da MÖ 27'de Octavianus (Augustus)'a Roma Senatosu'nun olağanüstü güçleri bağışlamasını Cumhuriyet'i sonlandıran asıl olaylar olarak önermişlerdir. Roma'da cumhuriyet yönetimi, her yıl yurttaşlarca seçilen ve bir senato tarafından öğüt verilen iki konsülün başkanlık ettiği bir hükümetin getirilmesiyle başladı. Karmaşık bir anayasa gitgide gelişerek güçler ayrılığı üzerinde merkezlendi. Büyük olağanüstü haller dışında, devlet daireleri bir yıllığına sınırlandırılmıştı, en azından teoride, hiçbir birey kardeş-yurttaşlarına egemen olamazdı. Uygulamada, Roma topluluğu hiyerarşikti. Roma Cumhuriyeti anayasası soylarını geçmişe, Roma Krallığı'nın erken tarihine dayandıran Roma'nın arazi sahibi aristokratları (patriciler) ve çok daha fazla sayıdaki halktan yurttaşlar, plebler, arasındaki mücadeleden büyük oranda etkilenmişti. Zamanla, Roma'nın en yüksek devlet dairelerine dair Patricilere ayrıcalıklı haklar veren yasalar yürürlükten kaldırıldı veya zayıfladı ve pleb sınıfı arasından yeni bir aristokrasi doğdu. Roma Cumhuriyeti'nin hukuki yapısının büyük kısmı Avrupa'nın her yanında ve dünyanın kalanında çağdaş ulus devletler ile uluslararası örgütlerler arasında gözlenebilir. Romalıların Latincesi Avrupa'nın pek çok kısmında ve dünyada dilbilgisi ve sözcük dağarcığını etkilemiştir. Roma Cumhuriyeti'nin anayasası daha çok gelenek sayesinde kuşaklarca aktarılan bir yazısız yönergeler ve ilkeler dizisiydi. Roma anayasası resmi bir yazılı anayasa belgesi içermemekte idi. Ánayasa kurallarının büyük bir kısmı resmi olarak bir belgeye yazılmamıştı. Bu anayasa kuralları sürekli olarak gelişirdi. Senato'nun yüksek yetkisi; değeri ve saygınlığından gelmekteydi. Bu değer ve saygınlık, hem Senatörlerin yüksek yetenek ve saygınlığı hem de gelenek ve görenek temeline dayanıyordu. Senato "senatus consultum" denen buyrukları yürürlüğe sokardı. Bu resmi olarak Senato'dan bir magistraya "öğüt"tü. Gene de, uygulamada bunlara genellikle magistralarca uyulmaktaydı. Roma Senatosu'nun odağı dış işlerine yönlendirilirdi. Askeri çatışmaların yönetiminde teknik olarak hiçbir resmi rolü olmamasına karşın, Senato böyle konuları denetleyen en büyük güçtü. Magistra seçimi, yeni yasalar, idam cezasının yürütümü, savaş ve barış ilanı, müttefiklik oluşturma ya da bozmaya ilişkin son sözü söyleyecek kişi Roma Halkı - yani yasayıcı kurullardı. iki tür yasayıcı kurul vardı. İlki bütün yurttaşların kurulları olan "comitia" ("komiteler") idi. İkincisi belirli yurttaş kümelerinin kurulları olan "concilia" ("konseyler") idi. Yurttaşlar çentüryalar ve tribüsler temeline dayanarak oluşmuştu. Çentüryalar ve tribüsler kendi kurullarında toplanırlardı. Comitia Centuriata çentüryaların kuruluydu. "Comitia Centuriata"'nın başkanı genellikle bir konsüldü. Çentüryalar, çoğunluklarından bir destek alınana dek birer birer oylamaya katılırlardı. "Comitia Centuriata", "imperium" gücü olan magistraları (konsülleri ve pretörleri) seçerdi. Çensörleri de bu kurul seçerdi. Yalnızca Comitia Centuriata savaş ilan edebilirdi ve bir nüfus sayımının sonuçlarını onaylayabilirdi. Belirli türel olaylarda en yüksek temyiz mahkemesi olarak da hizmet etmiştir. Tribüslerin kuruluna, Comitia Tributa'ya, bir konsül başkanlık ederdi ve otuz beş tribüsün birleşmesiyle oluşmaktaydı. Tribüsler etnik ya da içinde akrabalık bağı taşıyan kümeler değildi, daha çok coğrafi bölümlerdi. Otuz beş tribüsün oylayacağı sıra rastgele kurayla seçilirdi. Tribüslerin çoğunluğundan bir destek alındı mı, oylama sona ererdi. Pek çok yasayı yürürlüğe sokmazken Comitia Tributa; küestörleri, kurulis adellerini ve askeri tribünleri seçerdi. Pleb Konseyi; kendi tribüslerinde toplanan pleblerin, patrici olmayan Roma yurttaşlarının, kuruluydu. Kendi yetkililerini, pleb tribünlerini ve pleb adellerini, seçerlerdi. Genellikle bir pleb tribünü kurula başkanlık ederdi. Bu kurul pek çok yasayı yürürlüğe sokardı ve bir temyiz mahkemesi olarak da hizmet edebilirdi. Tribüsler temelinde oluştuğundan dolayı, kuralları ve yöntemleri "Comitia Tributa"'nınkilerle neredeyse özdeşti. Her bir magistra "maior potestas" ("büyük güç") ile yetkilendirilirdi. Yine her bir magistra eşit ve daha düşük rütbece bir magistra tarafından yapılmış herhangi bir işlemi veto edebilirdi. Öte yandan pleb tribünleri ve pleb adelleri diğer magistralardan bağımsızlardı. Her bir cumhuriyet magistrası belirli anayasal güçlere sahipti. Yalnızca Roma Halkı'nın (hem plebler "hem de" patriciler) bu güçleri herhangi bireysel bir magistraya sunma hakkı vardı. En büyük anayasal güç "imperium" idi. Hem konsüller hem de pretörlerin "imperium"u vardı. "Imperium" bir magistraya askeri bir güce komuta etme yetkisi veriyordu. Bütün magistraların baskı gücü de vardı. Bu, magistralarca kamu düzenini sürdürmek için kullanılıyordu. Roma'dayken, bütün yurttaşlarınsa baskıya karşı bir yargı gücü vardı. Bu korumaya "provocatio" deniyordu (aşağıya bakınız). Ayrıca, magistraların kehanetlere bakması hem bir güç hem de bir görevdi. Bu güç sık sık siyasal muhalifleri engellemek için kullanılırdı. Bir magistranın gücü üzerindeki denetimlerden biri meslektaş(lar)ıydı. Her bir magistra makamında eşzamanlı olarak en az iki kişi bulunurdu. Bir magistranın gücü üzerindeki bir başka denetim ise "provocatio" idi. "Provocatio" ilkel bir hukuki usul biçimiydi. Bu, habeas corpusun bir öncüsüydü. Eğer herhangi bir magistra devletin güçlerini bir yurttaşa karşı kullanmaya yeltenirse, bu yurttaş magistranın kararını bir tribüne temyize götürebilirdi. Ayrıca, bir magistranın makamındaki yıllık döneminin süresi doldu mu, yeniden bu makamda hizmet etmesi için on yıl beklemesi gerekiyordu. Bu, bazı konsüller ve pretörler için sorun yarattığından, bu magistralar kimi zamanlar "imperium"larının süresini uzattırırlardı. Aslında, resmi açıdan o makamda bulunmadan makamın güçlerini (bir promagistra olarak) alıkoyarlardı. Roma Cumhuriyeti'nin konsüllüğü en yüksek olağan magistra rütbesiydi; her bir konsül bir yıllığına hizmet ederdi. Konsüllerin hem sivil hem de askeri konularda en üstün gücü vardı. Roma kentindeyken, konsüller Roma hükûmet başkanıydılar. Senato'ya ve kurullara başkanlık ederlerdi. Yurtdışındaykense, her bir konsül bir orduyu komuta ederdi. Yurtdışındaki yetkileri neredeyse saltıktı. Pretörler kamu hukukunu yönetirdi ve eyalet ordularını komuta ederlerdi. Her beş yılda bir, on sekiz aylık bir dönem için iki çensör seçilirdi. Makamdaki dönemleri sırasında, iki çensör bir nüfus sayımı yaparlardı. Nüfus sayımı sırasında, Senato'ya yurttaş kaydedebilir ya da Senato'dan yurttaş tasfiye edebilirlerdi. Adeller Roma'da halka açık oyunların ve gösterilerin yönetimi gibi içişlerini yürütmek için seçilen memurlardı. Küestörler genellikle Roma'daki konsüllere ve eyaletlerdeki valilere yardım ederlerdi. Görevleri sık sık maliydi. Tribünler pleblerin somut örnekleri sayıldıklarından, kutsallardı. Bu kutsallık, pleblerce içilen ve makamdaki dönemi sırasında bir tribüne zarar vermiş veya onla çatışmış herhangi bir kişiyi öldürmeyi gerektiren bir antla yerine getirilirdi. Tribünlerin bütün güçleri bu kutsallıktan türerdi. Bu kutsallığın açık bir önemi; bir tribüne zarar vermenin, vetosuna aldırmamanın ya da onunla çatışmanın idamlık ceza sayılması gerçeğiydi. Olağanüstü askeri zamanlarda, altı aylık bir dönemliğine bir diktatör atanırdı. Anayasal hükûmet dağıtılır ve diktatör devletin mutlak başkanı durumuna gelirdi. Diktatörün dönemi sona erdiğindeyse, yeniden anayasal hükûmet kurulurdu. Roma Cumhuriyeti'nin anayasal tarihi beş evreye bölünebilir. İlk evre MÖ 509'da tekerkliği çökerten devrimle başladı. Son evre, MS 27'de, Cumhuriyet'i etkin olarak Roma İmparatorluğu'na dönüştürmüş olan geçişle sona ermiştir. Cumhuriyetin tarihi boyunca, anayasal evrim aristokrasi ile sıradan yurttaşlar arasındaki sınıf çatışmalarıyla sürdü. Söylenceye göre, Lucius Tarquinius Superbus MÖ 509'da Lucius Iunius Brutus önderliğindeki bir küme soylu tarafından devrildi. Tarquinius'un tahtı yeniden ele geçirmek için hepsi başarısız olmuş olan Tarquinius komplosu, Veii ve Tarquinii ile savaş ve en sonunda Roma ile Clusium arasındaki savaş ile birlikte birkaç girişimde bulunmuş olduğu söylenir. Tarihsel tekerklik, söylencelerin belirttiği üzere, büyük olasılıkla hemen devrilmişti; ancak devrimin hemen ardından oluşmuş anayasal değişikler söylencelerin belirttiği denli kapsamlı değildi. En önemli anayasal değişiklik büyük olasılıkla baş yöneticiyi ilgilendiriyordu. Devrimden önce, yaşamı boyunca olmak üzere senatörlerce bir kral seçilirdi. Artık, bir yıllık dönemliğine yurttaşlarca iki konsül seçiliyordu. Her bir konsül meslektaşını frenliyor ve makamlarındaki sınırlı dönemleri eğer makamın güçlerini kötüye kullanmışlarsa onları yargılanmaya kadar götürüyordu. Siyasal konsül güçleri, bir meslektaşla ortaklaşa yürütüldüğünde, eski krallarınkinden hiçbir farkı kalmıyordu. Devrimin hemen sonrasında, Senato ve kurullar tekerklik zamanında oldukları denli güçsüzdüler. MÖ 494'te kent, iki komşu oymakla savaştaydı. Pleb askerler düşmana karşı yürümeyi reddetmişler ve bunun yerine Aventinus Tepesi'ne ayrılmışlardı. Plebler kendi memurlarını seçme hakkı istediler. Patriciler kabul etti ve plebler savaş meydanına döndü. Plebler bu iki yeni memura "pleb tribünleri" diyorlardı. Tribünlerin pleb adelleri denen iki yardımcısı olurdu. MÖ 367'de her yıl en az bir pleb adelinin seçimini gerektiren bir yasa yürürlüğe girdi. MÖ 443'te çensörlük ve MÖ 366'da da pretörlük oluşturuldu. Aynı yıl kurulis adelliği de oluşturuldu. Cumhuriyetin kuruluşundan kısa bir süre sonra, Comitia Centuriata ("Çentürya Kurulu") asıl yasayıcı kurul durumuna geldi. Bu kurulda, magistralar seçiliyor ve yasalar yürürlüğe konuyordu. MÖ 4. yüzyılda, bir dizi yenilik yürürlüğe kondu. Bu yeniliklerin sonucu olarak Pleb Konseyi'nce yürürlüğe konan herhangi bir yasanın tam yasal gücü oluyordu. Bu, (Pleb Konseyi'ne başkanlık eden) tribünleri ilk kez etkin kişilikler durumuna getirdi. Bu yasalar yürürlüğe girmeden önce tribünlerin elindeki tek güç vetoydu. Pleb adelliği oluşturulduktan sonra, patriciler kurul adelliğini oluşturdular. Konsüllük pleblere açıldıktan sonra, plebler hem diktatörlüğü hem de çensörlüğü ellerinde tutabiliyorlardı. MÖ 337'de, ilk pleb pretörü seçildi. MÖ 342'de, iki kayda değer yasa yürürlüğe kondu. Bu iki yasadan biri herhangi bir anda bir makamdan daha fazlasını elde tutmayı yasakladı. Öteki yasaysa herhangi bir magistranın herhangi bir makama yeniden seçilmeyi istemesi için beklenecek bir on yıllık aralık gerektiriyordu. Bu yıllarda, tribünler ve senatörler giderek yakınlaştılar. Senato arzuladığı amaçlarına ulaşmak için pleb makamlarını kullanma gerekliliğini fark etti. Tribünleri kazanmak için, senatörler tribünlere büyük oranda güç verdiler ve tribünler de kendilerini Senato'ya karşı sorumlu hissetmeye başladılar. Tribünler ve senatörler birbirine yaklaştıkça, pleb senatörleri kendi ailelerinin üyeleri için tribünlüğü ele geçirdiler. Zamanla, tribünlük daha yüksek makamlara bir sıçrama tahtası durumuna geldi. MÖ 4. yüzyılın ortalarında, Concilium Plebis "Ovinius Yasası"nı çıkardı. Erken cumhuriyet zamanında, yalnızca konsüller yeni senatörleri atayabiliyorlardı. Ovinius Yasası, oysa, bu gücü çensörlere verdi. Bu yasa çensörlerin yeni seçilmiş magistraları Senato'ya atamasını da gerektiriyordu. Bu noktada, plebler çoktan pek çok magistra makamını ellerinde tutuyorlardı. Böylece, pleb senatörlerinin sayısı iyice artacaktı. Oysaki, eğer iyi tanınan bir siyasetçi ailesinden değilse bir plebin Senato'ya girmesi zordu, bu nedenle yeni bir patricimsi pleb aristokrasisi doğdu. Eski soyluluk yasa gücü sayesinde varolmayı sürdürüyordu; çünkü yalnızca patricilerin yüksek makamlara adaylığını koymaya izni vardı. Yeni soyluluksa toplumun sayesinde ayaktaydı. Bu itibarla, yalnızca bir devrim bu yeni yapıyı çökertebilirdi. MÖ 287'ye gelindiğinde, ortalama bir plebin ekonomik durumu yoksullaşmıştı. Sorun yaygın borçlanmadan kaynaklanıyormuş gibi görünüyordu. Plebler devletten para yardımı talep ettiler; ancak senatörler sorunlarının üzerine eğilme isteğini reddettiler. Sonucu ise son pleb ayrılığıydı. Plebler Janiculum Tepesi'ne çekildiler. Ayrılığı sona erdirmek için bir diktatör atandı. Diktatör, Pleb Konseyi'nce değerlendirilmiş herhangi bir yasa tasarısının önce patrici senatörlerce onaylanması gerekliliğini sona erdiren bir yasayı (Hortensius Yasası) yürürlüğe soktu. Bu, herhangi bir Pleb Konseyi yasasının tam yasal güce sahip olmasını gerektiren ilk yasa değildi. Pleb Konseyi MÖ 449'daki özgün Valerius Yasası'ndaki değişiklik sırasında bu gücü edinmişti. Bu yasanın önemi; patricilerin plebler üzerindeki son silahının da zorla elinden alındığı gerçeğiydi. Sonuç olarak devlet üzerindeki denetim seçmenlerin eline değil de yeni pleb soyluluğuna düşmüş oldu. Plebler sonunda patricilerle siyasal eşitliğe ulaşmışlardı. Yine de, ortalama bir plebin kötü durumunda herhangi bir değişiklik olmamıştı. Birkaç pleb ailesi eski aristokratik patrici ailelerinin hep sahip olmuş olduğu mevkiye yükselmişti; ancak yeni pleb aristokratları ortalama bir plebin kötü durumu hakkında eski patrici aristokratlar kadar ilgisizleştiler. Hortensius Yasası'nın büyük başarısı patricileri plebler üzerindeki son silahlarından yoksun bırakmasındandı. Böylece, erken devrin en büyük siyasal sorunu çözülmüştü. Bu itibarla, MÖ 287 ile MÖ 133 arasında önemli siyasal değişiklikler olmayacaktı. Bu devrin önemli yasaları hala Senato tarafından çıkarılıyordu. Aslında, plebler ellerindeki güçten hoşnuttular; ancak onu kullanmaya önem vermediler. Bu devirde Senato üstündü; çünkü devre dışişleri ve askeri siyaset egemendi. Bu, Roma Cumhuriyeti'nin askeri anlamda en etkin devriydi. Bu devrin son on yıllarında pek çok pleb için ekonomik durumda bir kötüleşme görüldü. Uzun askeri seferler yurttaşları savaşmaları için çiftliklerinden ayrılmaya va bakımsız kalmış çiftliklere dönmeye zorluyordu. Toprak sahibi aristokrasi, batkın yurttaşlardan çiftliklerini indirimli bedellerle alıyordu. Emtia fiyatları düştükçe, pek çok çiftçi çiftliğinden bir kazanç sağlayamadı. Sonuç, sayısız çiftçinin büyük iflasıydı. İşsiz pleb yığınları kısa zamanda Roma'ya ve böylece de yasayıcı kurulların rütbelerine akın etti. Ekonomik durumları, kendilerine en çoğunu sunan adaylara oy vermelerine neden oldu. Refah için halkçı herhangi bir önderi umacak yeni bir bağımlılık kültürü doğuyordu. Öncül devirde büyük askeri başarılar ve büyük ekonomik bozukluklar görüldü. Pleblerin yurtseverliği onları herhangi bir yenilik isteğinden alıkoydu. Artık, askeri durum istikrar kazanmış olduğundan çok az asker gerekliydi. Bununla birlikte yurtdışından daha fazla ithal edilmekte olan yeni köleler işsizlik durumunu daha da ateşlediler. İşsiz yurttaşların Roma'ya akını kurulları oldukça halkçılaştırdı. Tiberius Gracchus MÖ 133'te tribün seçildi ve herhangi bir bireyin sahip olabileceği toprak niceliğini sınırlandıran bir yasa çıkarmaya kalkıştı. Aristokratlar - kesinlikle büyük miktarda para yitireceklerdi - bu öneriye kesinlikle karşılardı. Tiberius bu yasayı Pleb Konseyi'ne sundu; ancak yasa Marcus Octavius adlı bir tribün tarafından reddedildi. Tiberius bunun üzerine Pleb Konseyi'ni kullanarak Octavius'u suçlu buldurdu. Kuram şöyleydi ki, bir halk temsilcisi halkın isteklerine karşı eylemlerde bulunursa Roma Anayasası'na karşıdır. Eğer uygulamaya konursa, bu kuram halkın istekleri üzerindeki bütün kısıtlamaları kaldıracak ve devleti geçici bir halk çoğunluğunun mutlak denetimi altına koyacaktı. Yasası çıkarıldı; ancak Tiberius yeni tribünlük seçimlerine adaylığını koyarken öldürüldü. Tiberius'un erkek kardeşi Gaius MÖ 123'te tribün seçildi. Gaius Gracchus'un en büyük amacı Senato'yu zayıflatmak ve demokratik erkleri güçlendirmekti. Örneğin; geçmişte Senato, adliye encümenleri kurarak ya da bir "senatus consultum ultimum" ("yüce senato buyruğu") yürürlüğe koyarak siyasal rakiplerini safdışı bırakırdı. Her iki yöntem de bütün yurttaşların sahip olduğu sıradan hukuki usul haklarını Senato'nun atlatmasını sağlardı. Gaius anayasal encümenlere karşı geldi ve "senatus consultum ultimum"u anayasaya aykırı ilan etti. Gaius ardından Roma'nın İtalyan müttefiklerine yurttaşlık hakları bağışlayacak bir yasa tasarısı önerdi. Ne var ki, bu noktada Roma'nın bir kısmı kendisini yüzüstü bıraktı. MÖ 121'de üçüncü bir dönem için seçimlere aday oldu; ancak yenildi ve öldürüldü. Senato ağır bir biçimde kan kaybetmişti. MÖ 118'de, Numidya (bugünkü Cezayir ve Tunus) Kralı Miçipsa öldü. İki meşru oğlu, Aderbal and Yempsal, ve bir de gayrımeşru bir oğlu, Yugurta, vardı. Miçipsa krallığını bu üç oğlu arasında bölmüştü. Oysa Yugurta, kardeşlerine saldırarak Yempsal'ı öldürdü ve Aderbal'ı Numidya'nın dışına sürdü. Aderbal yardım için Roma'ya kaçtı ve önce Roma iki kardeş arasında ülkeyi bölerek arabuluculuk etti. Sonunda, Yugurta saldırısını yineleyerek Roma ile uzun ve sonuçsuz bir savaşa girdi. Birkaç Romalı komutanı da, en az iki tribünü, savaştan önce ve savaş sırasında rüşvetle aldı. Yugurta'nın can düşmanı, Gaius Marius, aslında taşralı bilinmeyen bir aileden gelen bir temsilci, Numidya'daki savaştan döndü ve aristokrat senatörlerin itirazlarına karşın MÖ 107'de konsül seçildi. Marius Numidya'yı istila etti ve bu süreçte Yugurta'yı ele geçirerek savaşı hızla sona erdirdi. Senato'nun açıkça görülen beceriksizliği ve Marius'un görkemi kendini göstermişti. "Populares" partisi Marius ile birleşerek bu fırsattan yararlandı. Birkaç yıl sonra, MÖ 88'de, yükselen bir Asyalı gücü, Pontus Kralı Mitridates'i, bastırmak için bir Roma ordusu gönderildi. Ancak ordu yenildi. Marius'un eski küestörlerinden biri olan Lucius Cornelius Sulla o yıl için konsül seçilmişti ve Senato tarafından Mitridates'le olan savaşa komuta etmesi emredildi. "Populares" partisinin bir üyesi olan Marius, Sulla'nın Mitridates ile olan savaştaki komuta yetkisini bir tribünle geçersiz kıldırdı. Aristokrat ("Optimates") partisinin bir üyesi olan Sulla, ordusunu İtalya'ya döndürdü ve Roma üzerine yürüdü. Sulla, Marius'un tribününe öyle kızmıştı ki tribünlüğü kalıcı olarak zayıflatmayı amaçlayan bir yasayı yürürlüğe koydu. Ardından Mitridates'le olan savaşına döndü. Sulla gidince, Marius ve Lucius Cornelius Cinna'nın yönetimindeki "Populares" kısa zamanda kentin denetimini ele geçirdi. "Populares" kente egemen olduğu sırada, aynı makama gelmek için beklenen on yıllık aralık geleneğine uymadan Marius'u birkaç kez konsül seçtirerek göreneği hiçe saydılar. Seçilmemiş bireyleri magistra makamlarına getirerek ve halk yasalarının yerine magistra buyruklarını koyarak yerleşik oligarşiye karşı geldiler. Sulla kısa süre içinde Mitridates'le barış yaptı. MÖ 83'te Roma'ya döndü, tüm direnişi alt edip kenti yeniden ele geçirdi. Ardından Sulla ve yandaşları Marius yandaşlarının çoğunu boğazladılar. Halkçı devrimlerin şiddetli varsaydığı sonuçlarını gözlemlemiş olan Sulla, doğal olarak tutucuydu. Bu itibarla, Senato'yu büyüterek aristokrasiyi güçlendirmekle uğraştı. Sulla kendini diktatör yaptı, bir dizi anayasal