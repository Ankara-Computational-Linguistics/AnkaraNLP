Deuce Bigalow: European Gigolo filmini çekti. Devam filmi niteliğindeki bu film ilki kadar tutmasa da başarılıydı. Daha sonra çektiği Yedek Kulübesi (The Benchwarmers) bir spor filmiydi ve Schneider iyice ünlendi. 2004 yılında Jackie Chan ve Arnold Schwarzenegger'in oynadığı 80 Günde Devr-i Alem filminde kısa bir dilenci rolünde gözüktü. Little Man'de Dinozor Rex rolünde oynadı, Shark Bait animasyonunda baş karakterlerden birini seslendirdi. Muppets'ın filminde de rol alan Schneider'in Big Stan gibi birçok başarılı projesi vardır. Beş çocuklu bir ailenin en küçüğüdür. 1988-90 arasında evli kaldı ve bu sırada bir çocuğu oldu. Bunun dışında annesi de kendisinin Animal, Hot Chick ve Male Gigolo filmlerinde rol aldı. Erkek kardeşiyse menajeridir. 70'lerin kostümlerine bayılır. "You can do it!" ("Bunu yapabilirsin!") repliği çok ünlüdür. Adam Sandler ve Rob Schneider çok iyi arkadaştırlar. Hyundai Presto Hyundai Presto, 1985-1989 yılları arasında üretilmiş tasarımı 1985 yılında italdesign tarafından yapılmış olan bir sedandır. 1300 ve 1468 cc hacimli motorları 67 ve 87 beygir güç üretirler. 1468 cclik modeldeki tork 12,5 kgm dir. Maximum Hızı 160 km/h‘dir ve yakıt deposunun hacmi 40 litredir. VersiyonlarÄ±: Kuzey Amerika Avustralya Birleşik Krallık Engelli sporları Engelli sporları toplumun bedensel veya zihinsel engeli bulunan üyeleri tarafından yapılan sporlardır. Bu spor dallarının çoğu, mevcut spor dallarının engelli kişiler tarafından daha rahat bir yapabilmeleri için uyarlamalarından oluşur. Ancak sadece engelliler için özel olarak düşünülmüş yeni spor dalları da vardır. Alstroemeriaceae Alstroemeriaceae, çiçekli bitkilerden, 3-4 cins ve 200 türden oluşan bir bitki familyasıdır. Orta Amerika'dan Güney Amerika'nın güneyine kadar uzanan bir coğrafyada yetişen Amerika'ya özgü bir familyadır. Hayden Kayın baştankarası Bataklık baştankarası ("Parus palustris"), baştankaragiller (Paridae) familyasından bir kuş türü. Baş ve boyun parıltılı mavi-siyah, çene ve yukarsı beyaz kenarlı siyah tüylerle kaplıdır. Yanaklar boyunun arkasına kadar beyaz, sırt hafif yeşilimsi küllü kahverengi, kıç kahvemsidir. Ensedeki bu farklılıkla Çam baştankarasından ayırt edilir. Kanatlar ve kuyruk grimsi-kahverengidir ve kanatlar üzerinde bandlar bulunur. Alt kısımlar grimsi-beyaz, ve yan taraflar ışıltılıdır. Gaga siyah ve keskin kenarlı, bacaklar kurşunidir. Parlayan mavimsi-siyah başıyla ve köşeli kuyruğuyla çam baştankarasından ayırt edilebilir. Cinsler birbirine benzerdir ve mevsimsel olarak değişmezler, genç olanlar daha mat renklidir. Boy yaklaşık 11,5 cm'dir. Kanat açıklığı 60–70 mm'dir. Avrupa'nın ılıman kesimlerinde kuzey Asya'da yerleşik olarak yaşar. Kuzey İspanya'da da görülür. İrlanda ya da diğer soğuk kuzey ülkelerinde yoktur. Çoğunlukla yerleşik kuşlardır, göç etmezler. Bataklık baştankarası, adına uygun olarak nemli ve bataklık olan yerlerde bulunduğu gibi, kuru ağaçlıklar, ekili bahçeler de bulunabilir. Besin olarak sebzeler ya da hayvanları tüketirler; tırtıllar, diğer böcekler, örümcekler ve çeşitli tohumlar. Bu baştankara türü yiyeceğini kış için depolar. Yuva, bazen yerdeki bir deliğe, çoğunlukla çürümüş ağaç oyuklarına yapılır. Yuvasnı önce küçük bir delik olarak yapar, daha sonra ise genişletir. Bu delik birkaç santimetreden 10 metreye kadar çıkabilir. Yün, kıl, tüy ve yosunun hepsini birlikte kullanarak yuvasını yapar. Yuvaya 5-9 arası yumurtayı Nisan ya da Mayıs aylarında bırakır ve kuluçkaya yatar. Gianfranco Zola Gianfranco Zola (5 Temmuz 1966, Sardunya), İtalyan eski millî futbolcu. Kariyerinin başında Napoli ve Parma takımlarında parladı. Daha sonra 1996 senesinde İngiltere Premier League, Chelsea'ye transfer oldu. 7 sene bu takımda oynayarak hem kulüp tarihinde hem de ingiliz futbolunda önemli bir yer edindi. Bu nedenle Chelsea'de giydiği 25 numaralı forması müzeye kaldırıldı. 1997'de futbol yazarları tarafından Yılın Futbolcusu seçildi. İtalya Futbol takımı için 35 defa millî oldu. Şu anda Watford FC menajerliğini yürütmektedir. 400||134||||||Colspan="2"|----||3||2||403||136 229||59||24||11||13||1||31||9||312||80 629||193||24||11||13||1||34||11||715||216 !Total||35||10 Acıfındıkgiller Acıfındıkgiller (Altingiaceae), Saxifragales takımından sadece 3 cins ve 18 tür içeren küçük bir bitki familyasıdır. Daha eski sınıflandırmalarda, bu bitkiler, sıklıkla Hamamelidaceae familyası altında incelenmişlerdir. Chlodwig zu Hohenlohe-Schillingsfürst Chlodwig Carl Viktor Fürst zu Hohenlohe-Schillingsfürst (31 Mart 1819 - 6 Temmuz 1901), Alman imparatorluk şansölyesi, Ekim 1894'tem Ekim 1900'e değin Prusya başbakanı ve İmparator II. Wilhelm'in "Chlodwig Amca"sı. İmparatorun üzerindeki etkisine karşın, aşırılıklarını önleyememiştir. Bavyeralı bir Katolik olan ve bir prens ailesinden gelen Hohenlohe hem Hohenlohe-Schillingsfürst prensi, hem de Ratibor und Corvey prensi unvanlarını taşıyordu. Kısa bir süre Prusya devlet hizmetinde bulunduktan sonra Bavyera üst meclisinde yer aldı. 1848'de Frankfurt'taki geçici Alman hükümetine bağlı bir diplomat olarak görev yaptı. Bavyera'nın, Yedi Hafta Savaşı'nda (1866) Avusturya'nın müttefiki olarak Prusya karşısında yenilgiye uğramasından sonra, Aralık 1866'da, besteci Richard Wagner'in önerisi üzerine Bavyera başbakanlığına getirildi. Kuzey Alman Konfederasyonu'yla ittifak kurması ve Alman Gümrük Birliği'nin ("Zollverein") yenilenmesini desteklemesi, Bavyeralı milliyetçilerin muhalefetine ve Mart 1870'te iktidardan düşmesine yol açtı. Bavyera'nın 1871'de Alman Devleti'ne katılmasını destekledi. Reichstag'da başkan yardımcısı, Bundesrat'ta Bavyera temsilcisi olarak görev yaptı. "Kulturkampf" (yeni Alman Devleti ile Katolik Kilisesi arasındaki çatışma) sırasında kilisede verilen vaazların siyasi amaçla kullanılmasını yasaklayan bir yasa tasarısına önayak oldu ve Cizvit tarikatının dağıtılmasını destekledi. Temkinliliği, zekası ve geniş deneyiminden dolayı, 1894'te Caprivi kontu Leo'nun görevden alınmasıyla boşalan şansölyelik makamını dolduracak aday olarak ortaya çıktı. Şansölye olur olmaz Johannes von Miquel, Amiral Alfred von Tirpitz, Adolf Marschall von Bieberstein ve Bernhard von Bülow gibi nüfuzlu kişilerin gölgesinde kaldığını gördü. II. Wilhelm'in çoşkularının yol açtığı zararları önlemeye ya da onarmaya çalıştıysa da fazla başarılı olamadı. Wilhelm'in Sosyal Demokratlara karşı sert davranma politikasından yana olma politikasına karşın, bozgunculuğa karşın Alman yasasının (1894) ve Sosyalistlere karşı Prusya yasasının (1897) çıkarılmasını destekledi. Bülow'un 1897'de dışişleri bakanı olarak uluslararası ilişkilerde Alman nüfuzunu artırmayı amaçlayan yeni bir dünya siyaseti izlemeye başlamasıyla bütünüyle silik bir şansölye durumuna düştü. İstifa edince yerine Bülow geçti. Anestezi (film) Anestezi (özgün adı: Awake), 2007 yılı yapımı drama filmi. Yönetmenliğini ve senaryo yazarlığını Joby Harold yapmıştır. Psikolojik gerilim türünde bir filmdir. Clay, geçirdiği açık kalp ameliyatı sırasında kendisini tıpta anestezik bilinçlilik adı verilen durumu yaşamakta bulur. Yani olup bitenin tamamen farkında olacak şekilde uyanıktır, operasyonu tüm acısıyla hissedebiliyordur ancak yine anestezinin etkisiyle vücudu hiçbir şeye tepki gösteremeyecek şekilde paralize olmuştur. Ameliyat ekibinin bundan haberi yoktur. Clay'in genç eşi Sam, ameliyat sırasında hayati kararlar vermek zorunda kalırken, Clay'de ameliyat acısını unutmak için kendi zihni içinde derin, tutkulu ve bir o kadar da tekinsiz bir yolculuğa çıkar. Ak yanaklÄ± baÅŸtankara Dağ baştankarası ("Parus lugubris"), baştankaragiller familyasından bir kuş türü. "Mahzun baştankara" da denilmektedir. Güneydoğu Avrupa ve güneybatı Asya'da dağılım gösterirler. Balkan yarımadasının kuzey kesiminden, Yunanistan'dan İran'a kadar olan bölgede görülürler. Türkiye'nin her yerine yayılmış göçmen ve yerleşik kuşlardır. Ormalık dağ ve vadilerde bulunurlar. Boyları 14 cm'dir. Göz hizasından itibaren başın üstü ve ense siyah, sırt, kanat üstü ve kuyruk grimsi-esmer kahverengidir. Açık grimsi olan uçma tüylerinin kenarları beyazımsı gri, başın yanları ve gerdanın altından itibaren bütün karın beyaz, çene ve gerdan siyahtır. Ayaklar ve gaga esmer-mavidir. Besin olarak böcekler, tırtıllar vb. hayvanlar tüketilir. Yuva eşle birlikte yapılır,yosun kullanılmaz. Bol miktarda kök, sap ve dal parçası, kokulu bitki yaprakları, tüy ve kıl giibi yumuşak maddeler kullanılır. Yuvaya 4-9 yumurta bırakılır. Kuluçka süresi 13 gün, yavruların uçma süresi 22 gündür. Bachelor of Science Bachelor of Science (kısaca B.Sc.), üniversite lisans derecesi. Avrupa Birliği ülkelerinde bu eğitim liseden sonra 3 yıl yüksek eğitimle, Amerika'da ise 4 yılda edinilir. Eskiden Avrupa'da da 4 yıl idi. Bu değişim Bologna Süreci adı verilen AB girişiminin sonucudur. Tekerlekli sandalye basketbolu Tekerlekli sandalye basketbolu, engelli sporları içindeki lokomotif branştır. Ancak Amerika ve İngiltere gibi bazı ülkelerde engelsiz atletlerin de tekerlekli sandalye kullanma şartıyla katılıp oynayabildiği karışık takımlar da mevcuttur. Basketbolun, temel kurallara uyarak, engelliler için uyarlanmış halidir. Maçlarda standart büyüklükteki bir basketbol sahası ve standart yükseklikte potalar kullanılır. Kurallarda bazı ufak değişikler vardır. Örneğin basketboldaki hatalı yürüme yerine, burada bir atlet topu sektirmeden veya elinden çıkarmadan tekerlekli sandalyenin çemberini arka arkaya 3 kez ittirdiğinde hatalı sürüş ihlali yapmış olur. Tekerlekli sandalye basketbolu dünya genelinde kayda değer bir ilgi ve rekabet alanıdır. Paralimpik Oyunları'nda yer almaktadır. 2008 Pekin Olimpiyatları'nda Avustralya eski şampiyon Kanada'yı yenerek altın madalyayı almıştır. Uluslararası Tekerlekli Sandalye Basketbol Federasyonu (IWBF), Dünya genelinde bu sporun düzenleyicisi ve yöneticisidir. Master of Science Master of Science, kısaca M.Sc. diye anılan üniversite yüksek lisans derecesi. Avrupa birliği ülkelerinde bu eğitim liseden sonra 3 yıllık Bachelor of Science üzerine 2 yıllık yüksek eğitimle, Amerika'da ise 4+2 yılda edinilir. Eskiden Avrupa'da da 4+2 yıl idi. Bu değişim Bologna Süreci adı verilen AB girişiminin bir sonucudur. Kara Şövalye Kara Şövalye (Özgün adı: "The Dark Knight"), Christopher Nolan'ın yönettiği bir süper kahraman filmidir. DC Comics'in kurgusal karakteri Batman'den uyarlanan 2005 tarihli "Batman Başlıyor" (Batman Begins) filminin devamıdır. "Kara Şövalye"nin senaryosunu Christopher ve kardeşi Jonathan Nolan yazmıştır. Hikâyeyi ise David S. Goyer oluşturmuştur. Filmin olay örgüsü, Bruce Wayne/Batman (Christian Bale), bölge savcısı Harvey Dent (Aaron Eckhart), asistan Rachel Dawes (Maggie Gyllenhaal) ve Polis Komiseri James Gordon'ın (Gary Oldman), onların suçla mücadelelerinin ve yeni tehdit Joker'in (Heath Ledger) etrafında gelişir. Joker gerçek kimliği, filmin gizemi için saklı tutulur ve Harvey Dent'in kahraman bir bölge savcısından çirkin bir katile dönüşümünün hikâyesi tamamıyla anlatılır. Yönetmen Nolan, Joker karakteri için ilhamı, onun 1940'lar ilk kez göründüğü çizgi romanlardan ve Harvey Dent'in geçmişinin tekrar anlatıldığı 1996 tarihli "" adlı çizgi romandan esinlendi. "Kara Şövalye"nin çekimleri öncelikle Chicago'da, ek olarak da Amerika Birleşik Devletleri'nin birkaç yerinde, Birleşik Krallık'ta ve Hong Kong'da yapıldı. Nolan, Joker'in filmde ilk göründüğü sahne başta olmak üzere bazı sekansları çekmek için IMAX kamerası kullandı. Kamyon devirme sahnesinde görsel efekt kullanılmadı. Filmin müziklerini oluşturmada Hans Zimmer ve James Newton Howard işbirliği yaptı. Heath Ledger (Joker), "Kara Şövalye"nin çekimleri tamamlandıktan sonra, 22 Ocak 2008'de, çeşitli reçeteli ilaçları bir arada alması nedeniyle zehirlendi ve evinde ölü bulundu. Warner Bros. ilk önce "Kara Şövalye" için reklam kampanyası yarattı, Ledger'ın Joker'inin ön planda olduğu web siteleri ve fragmanlar hazırlandı, ama Ledger'ın ölümünden sonra stüdyo onunla ilgili reklam kampanyalarına tekrar odaklandı. Film 16 Temmuz 2008'de Avustralya'da, 18 Temmuz 2008'de Kuzey Amerika'da ve 24 Temmuz 2008'de Birleşik Krallık'ta vizyona girdi. Kuzey Amerika'da box office sahnesine çıkmadan önce, "Kara Şövalye" adına rekor sayıda ön bilet satıldı. Gösterime girdiğinde olumlu yorumlar ile karşılandı ve Kuzey Amerika'da 500 milyon dolar sınırını geçen ikinci film olmasının yanında pek çok rekoru daha kırdı. Büyük övgüleri ve ticari başarıları takiben, ödül sezonunda da çok başarılı oldu, özellikle 2008 yılının en iyi filmi dalında ve Ledger'ın Joker performansıyla birçok ödül veya adaylık elde etti. Sekiz dalda Akademi Ödülü'ne aday olarak, "Milk" ile birlikte en çok adaylık elde eden üçüncü film oldu. Aday olduğu sekiz kategoriden En İyi Yardımcı Aktör ve En İyi Ses Kurgusu ödüllerini kazandı. Film BAFTA Ödülleri'nde de dokuz dalda adaylık kazanarak, en çok dalda aday olan ikinci film oldu. BAFTA Ödülleri'nde de En İyi Yardımcı Aktör ödülünü kazandı. Bir çete bankayı soymak için toplanır. Hepsinin de yüzlerinde palyaço maskesi vardır. Çeteden herkes, kendine düşen görevi tamamlayan hırsızı alacağı payı çoğaltmak için öldürür. Bankanın müdürü tüfeğini eline alıp bankasını savunmaya çalışır. Ancak kurşunu bitince hırsızlardan biri tarafından vurulur. En sonunda çeteden iki kişi kalır. Kaçmak için çaldıkları okul otobüsü duvarı yıkar. Hırsızlardan biri ölür. Kalan hırsız, otobüsten çıkan ortağını da vurur. Ardından yerde yatan banka müdürü, Gotham'daki hırsızlarda onur, şeref gibi özellikleri bulunduğunu söyler. Onun yanına giden hırsız maskesini çıkarır. O Joker'dir. Banka müdürünün ağzına el bombası tıkıp oradan uzaklaşır. Jonathan Crane ve ekibi, Rus bir mafyababasına öldürücü bir mal satmıştır. Mafya babası onları öldürmek üzereyken, Batman kılığındaki birkaç kişi, mafyababasının ekibine tüfek ile saldırır. Ancak mafyanın köpekleri, bu kişilere saldırır. Ardından gerçek Batman gelir. Crane ve ekibinin peşine düşer. Arabalarının üstüne uçup onları yakalar. Gordon'un yanına gider. Batman'in, James Gordon ve yeni savcı Harvey Dent ile yaptığı işbirliği sayesinde suça bulanmış Gotham sokakları suç örgütlerinden yavaş yavaş temizlenmeye başlamıştır. Rachel Dawes de Harvey Dent'in asistanıdır ve aralarında romantik bir ilişki vardır. Harvey Dent, Sal Maroni'nin Carmine Falcone'in yerine geçtiğini ispatlamak için duruşmaya çıkar. Tanıklık etmek için kürsüye çıkan kişi, Dent'e silah çeker. Ancak Dent, adama yumruk atar ve silahı elinden alıp salondan çıkar. Bütün mafyababaları paralarını, aklaması için Çinli düzenbaz Lau'ya verirler. Bu yüzden Gordon ve ekibi mafyababalarını suçlayacak bir şey bulamaz. Batman, Çin'e gidip Lou'yu Gotham'a getirir. Artık mafyababaları polisin elindedir. Ardından Gotham'ın yeraltı suç patronları, Joker'e Batman'i ortadan kaldırması için teklif yapar. Joker, mafyababalarının teklifini, paralarının yarısını almak şartıyla kabul eder. Joker, bir kişiye işkence yapıp videoya çeker ve bunu bir televizyon kanalına yollar. Videoda, Batman'in gizli kimliğini açıklamadığı her gün Gotham'da bir cinayet işleyeceğini söyler. Gotham'da yeniden kaos durumu hakim olur. Bruce Wayne, Harvey Dent için bir parti düzenler. Bruce Wayne partideyken Joker düzenlediği planı harekete geçirir. Polis Müdürü Gillian B. Loeb ve mafyababalarının davasındaki yargıç Surillo öldürülür. Joker, Bruce Wayne'in düzenlediği partiyi çetesi ile basar. Durumdan önceden haberdâr olan Bruce Wayne, Harvey'i korumaya alır. Ardından Batman kostümlerini giyip, Joker'in bastığı partiye gider. Joker, Rachel Dawes'i alıp aşağıya atar ve Batman, Rachel'ın peşinden atlayıp onu kurtarır. Joker kaçar. Polis Müdürü Loeb için yapılan cenaze töreninde, Joker Belediye Başkanı Anthony Garcia'yı öldürmek için plan yapar. Joker tam namlusunu Garcia'ta doğrultmuşken Gordon, Belediye Başkanını önüne atlar ve ölür. Joker ve ekibi tek eksik dışında oradan uzaklaşır. Harvey Dent olay yerine gelir. Ambulansa kilitlenen Joker'in ekibinden birinin rozetinde Rachel Dawes yazısını görünce çok sinirlenir ve onu kaçırır. Gordon'ın ölümüne çok sinirlenen Batman, Sal Maroni'yi kaçırıp Joker'in kim ve nerede olduğunu sorar. Maroni cevabı bilmediği için Batman'in sorusuna yanıt bulamaz. Dent de Joker'in adamını sorguya çeker. Onu öldürmek ile tehdit eder. Buna göre Dent, yazı gelirse onu öldürecek, tura gelirse canını bağışlayacaktır. İlk atışa tura gelir. Ancak Dent bir kere daha parayı yukarı atar ve bu sırada Batman parayı alır. Ona, insanlara gerçek kimliğini açıklayacağını söyler. Dent buna karşı çıkar. Ertesi gün Dent basın toplantısı yapar. Batman'in kendisi olduğunu söyler. Polisler onu tutuklar. Bu sırada olayları televizyondan izleyen Rachel, Alfred'e bir mektup verir. Harvey bir polis kamyonuna bindirilir ve peşine birçok koruma verilir. Joker, onu yakalamak için bütün korumaları devredışı bırakır. Tam kamyona bazuka atmak üzereyken Batman aracıyla gelip önüne atlar. Joker halâ Dent'in peşindedir. Batman'in aracı büyük hasar almıştır, bu yüzden Batmobile'in bir kısımdan oluşan motor ile Joker'in peşine düşer. Motoru ile Joker'in bulunduğu tırın altından geçip bu tepetaklak yapar. Tırın içinden çıkan Joker, motor ile hızla gelen Batman'in tam karşısına dikilir. Batman, Joker'i ezemez ve kayar. Joker tam Batman'in maskesini çıkarmak üzereyken Gordon silahını onun ensesine dayar. Polisler olay yerine intikâl eder, Joker hapishaneye götürülür. Ancak Joker herhangi bir şeyden suçlanamaz. Hiçbir parmak izi ya da başka bir kanıt bulunamaz. Ayrıca Belediye Başkanı, Gordon'ı yeni Polis Müdürü yapar. Bu arada kötü bir haber gelir; Rachel ve Dent kaçırılmıştır. Duruma çok sinirlenen Batman, Joker'i oldukça hırpalar. En sonunda Joker plana uygun olarak Dent ve Rachel'ın yerini söyler. Batman, Rachel'ın yanına gideceğini söyler. Bu sırada benzin bidonlarına bağlı olan Dent, kurtulmaya çalışırken yere düşer ve benzin ile ıslanır. Batman, Dent'in yanına gelip onu kurtarır. Polisler ise Rachel'ın imdadına yetişemez ve onun bulunduğu bina patlar. Bina patlayınca Batman'in yanındaki Dent yere düşer ve yüzü yanar. Dent hemen hastaneye kaldırılır. Rachel'ın Alfred'e verdiği mektupta, Dent'i sevdiği ve onun evlenme teklifini kabul ettiği yazar. Ancak Alfred mektubu Rachel'ın ölmeden önce onu bekleyeceğini sanan Bruce Wayne'e vermez. Bruce Wayne'in elemanlarından Colman Reese, Lucius Fox'a Batman'in gerçek kimliğini bildiğini söyler ve bu sırrı saklaması için kendisine ömrü boyunca on milyon dolar verileceğini söyler. Ancak Fox, Reese'in teklifini geri çevirir. Colman Reese, televizyon kanalına çıkıp Batman'in gerçek kimliğini açıklayacağını söyler. Joker de kanalı arayıp Reese'in bir saat içinde öldürülmemesi takdirde bir hastaneyi patlatacağını söyler. Gotham halkı endişelenip Reese'i öldürmeye çalışır. Ancak Gordon ve ekibi onu korumaya alır. Joker, Dent'in bulunduğu hastaneye gidip ona Rachel'ın ölümünün suçlusunun Gordon olduğunu söyler. Rachel'ın ölümü yüzünden çok öfkeli olan Dent, Maroni'nin yanına gidip Rachel'ı kimin kaçırdığını sorar. Maroni, Gordon'ın ekibinde Anna Ramirez'in adını verir. Dent, Maroni'yi öldürür. Joker, iki gemiye bomba yerleştirdiğini açıklar. Bu iki gemide de karşı gemiyi patlatabilecek kumandalar vardır. Önce patlatan kurtulacaktır. Bir gemide Gotham halkı, öbür gemide de mahkûmlar vardır. Batman, Lucius Fox'tan kendi geliştirdiği solar tasarımla Joker'in yerini bulmasını ister. Joker'in yerini bulur; gemilerin karşısında yer alan bir binadadır. SWAT ekipleri de binanın pencerelerinde yer alan kişileri vurmaya hazırlanıyordur. Batman binaya uçup Joker'in adamlarını devredışı bırakmaya gider. Ancak bu kişiler masum insanlardır. Çete onlara kostüm giydirmiştir. Bu arada da intikam peşindeki Harvey Dent, Gordon'un eşini ve çocuklarını kaçırıp onu yanına çağırır. Batman, masum insanları vurmaya hazırlanan SWAT ekibindeki kişileri teker teker alt eder. Joker'in yanına gider. Köpekler Batman'e saldırırken, Joker bunu fırsat bilip onu hırpalar. Gemilerdeki hiç kimse, karşı gemiyi patlatacak olan kumandanın düğmesine basamaz. Batman de iki gemiyi birden patlamaya çalışan Joker'i yakalar ve polislere teslim eder. Ardından Gordon'dan intikam alma niyetindeki Dent'i durdurmaya çalışır. Dent ilk önce Gordon'ın oğlunu alır. Yazı-tura atarken Batman onun üzerine atlar ve Dent binadan düşer. Batman çocuğu kurtarır ama yere düşer. Gordon aşağıya inip Batman'in yanına gider. Batman, Gotham halkındaki umudu söndürmemek için Harvey Dent'in cinayetlerini üstüne alır. Yarasa Sinyali kırılır ve Batman için insan avı başlar. "Kara Şövalye"'nin yönetmenliğini Christopher Nolan yaptı. Nolan ayrıca olay örgüsü David S. Goyer ile oluşturdu ve senaryoyu kardeşi Jonathan Nolan ile yazdı. Filmin yürütücü yapımcılığını Michael E. Uslan, Benjamin Melniker, Kevin De La Noy ve Thomas Tull yaparken, yapımcılığını ise Charles Roven, Christopher Nolan ve Emma Thomas üstlendi. Orijinal müzikleri Hans Zimmer ve James Newton Howard tarafından oluşturuldu. Görüntü yönetmenliğini Wally Pfister yaptı. Christopher Nolan, filmin kurgusunu Lee Smith ile yaptı. Yapım tasarımını Nathan Crowley, kostüm tasarımını Lindy Hemming, set dekorasyonunu Peter Lando hazırladı. Müzik efekt kurgusunu Michael Babcock, Michael W. Mitchell ve Hamilton Sterling tarafından hazırlandı. Ses tasarımını Richard King yaptı. Heath Winn, Daniel Williams, Dan Homewood, Ryan Evans ve Conway Wickliffe özel efekt teknisyenleriydi. Conway Wickliffe, filmin çekimleri devam ederken araba çarpması sonucunda öldü. Chris Corbould, filmin özel efekt süpervizörüydü. Görsel efektler Myles Asseter ve Robert Deas tarafından hazırlandı. Nick Davis de görsel efekt süpervizörüydü. Filmde otuz dublör görev aldı. Önceki filmki rolüyle olumlu yorumlar alan Christian Bale, devam filminde yer almak için tereddüt etmedi. Bale, rolüne Keysi Dövüş Metodu ile hazırlandı. Bale, Batman'in kimliğinin içinde sıkıştığını düşündüğünü, bu hayattan uzaklaşmak istediğini söyledi. Bale'e göre Batman için doğru olan şey Bruce için doğru olan şey olmayabiliyor, bu sebepten dolayı iki karakter arasında kalmış, kafası karışık, içindeki şiddet ve intikamla boğuşan biri olduğunu açıkladı. Bale, Batman'in daha olgun ve daha güçlü olduğunu da belirtti. Filmdeki kostümü değişen Bale bu sayede dövüş tekniğini geliştirdi. Bale, ayrıca Batman'in ilk filmdekinden daha güçlü olduğunu söyledi. Paul Bettany, Lachy Hulme, Adrien Brody, Steve Carell, ve Robin Williams, Joker rolü ile ilgilendiklerini belirttiler. Ama Ledger'ın karaktere getirdiği anarşist yorumu uygun bulan ve geçmişte yaptığı birkaç işi beğenen Nolan, Ledger ile anlaşmak istedi. 2006 yılının Temmuz ayında Heath Ledger ile Joker'i oynaması için anlaşıldı. Rol için hazırlanan Ledger, bir ay boyunca yalnız başına bir otel odasında yaşarak karakterin duruşunu, sesini ve kişiliğini oluşturdu, bir günlük tutarak Joker'in duygu ve düşüncelerini not etti. Onu oluşturmakta biraz zorlandı, en sonunda Tim Burton'ın yönettiği 1989 tarihli "Batman"'deki Jack Nicholson'ın karakterinden daha farklı bir ses oluşturdu. Ayrıca Ledger'a karakteri yaratırken yardımcı olması için "" ve "" çizgi romanları verildi. Ledger karakterin vücut dilini oluşturmaya çalışırken "Otomatik Portakal" filminin karakteri Alex'ten ve şarkıcı Sid Vicious'tan örnek aldı. Ledger karakteri Joker'i psikopat, katil, şizofrenik ve sıfır empatisi bulunana bir palyoça olarak tanımladı. Joker'in hapishanedeki alaycı alkış sahnesini, Ledger tamamen doğaçlama olarak ortaya çıkardı. Joker'in yüzündeki yaralarla ilgili her sahnede farklı neden açıklaması, senaristler tarafından karakterin katıksızlığıyla ve sıfır noktasındaki duruşuyla açıklandı. Heath Ledger'ın ölümünden bir süre sonra rol arkadaşları bazı demeçler verdi. Aaron Eckhart "Çok üzücüydü. Hala inanamıyorum. Heath ile yaşananları anlatmak çok zor geliyor" dedi. Medyanın, Heath Ledger'ın Joker rolünü almasının onun ölümüne yol açtığı iddialarına kızan Maggie Gyllenhaal "Bunu beni kişisel olarak nasıl etkilendiğinden bahsetmek bir hayli zor. Benim için çok zor oldu. Medyanın zaman zaman gösterdiği saygısızlık beni şok etti" diye konuştu. Aaron Eckhart, 2007 yılının Şubat ayında oyuncu kadrosuna dahil olmadan önce, İki-Yüz rolünü canlandırması için Liev Schreiber, Josh Lucas ve Ryan Phillippe role olan ilgilerini ifade etmişlerdi. Mark Ruffalo rol için ses denemesi yaptı. Hugh Jackman da İki-Yüz'ü canlandırması için düşünüldü. Nolan, İki-Yüz'ün de bir kahraman figürü olmasını istiyordu. "In the Company of Men" filminde gördüğü Eckhart'ın benzersiz bir aktör olduğunu ve onda Robert Redford havası olduğunu düşünen Nolan, oyuncuyu Harvey Dent rolünü canlandırması için uygun buldu. "Batman Başlıyor"'da Katie Holmes'un canlandırdığı Rachel Dawes rolünü ise bu filmde Maggie Gyllenhaal devraldı. Holmes rolü tekrar canlandırmayı planlıyordu, ama Diane Keaton ve Queen Latifah ile "Mad Money" filminde rol aldı. Rachel Dawes rolünü Gyllenhaal'ın aldığı açıklanmadan önce Rachel McAdams ve Emily Blunt'ın da adları rol için geçiyordu. İlk filmde Tom Wilkinson'ın oynadığı Carmine Falcone'nin yerine geçip Gotham'ın yeraltı suç dünyasının lideri olan Sal Maroni rolünü Eric Roberts aldı. Rol için en başta Bob Hoskins ve James Gandolfini düşünülmüştü. "Batman Başlıyor"'da da oynayan Morgan Freeman, Lucius Fox rolüyle, Gary Oldman da James Gordon rolü geri döndü. Gotham'ın Belediye Başkanı Anthony Garcia'yı Nestor Carbonell, Detektif Gerard Stephens'ı Keith Szarabajka, Anna Ramirez'i Monique Curnen, Dedektif Michael Wuertz'i Ron Dean adlandırdı. Anthony Michael Hall, Gotham Cable News muhabiri Mike Engel rolüyle filmin oyuncu kadrosunda yer aldı. Yargıç Janet Surrillo rolünü Nydia Rodriguez Terracina, Coleman Reese rolünü Joshua Harto, Komiser James Gordon'un karısı rolünü Melinda McGraw, oğlu rolünü Nathan Gamble oynadı. Cillian Murphy de, önceki filmdeki rolü ile cameo yaptı. Müzisyen Dwight Yoakam ve ABD senatörü Patrick Leahy de bu filmde cameo yaptı. "Batman Başlıyor" gösterime girmeden önce senarist David S. Goyer, Joker ve Harvey Dent'in yer aldığı iki devam filmi yazmaya hareket etti. Amacı, Joker'in üçüncü filmde Dent'i İki-Yüze'e dönüştürmesini göstermekti. Goyer, DC Comics'in sınırlı çizgi roman serisi ""'in hikâye örgüsünden esinlenerek film için ilk taslağı yazdı. Filmi tekrar yönetip yönetmeme konusunda tereddütte bulunan Nolan, Joker'in hikâyesini tekrar yorumlamak istedi. Warner Bros. şirketi 31 Temmuz 2006'da, "Batman Başlıyor" 'un yapımına başlanan devam filminin adının "Kara Şövalye" olduğunu resmen açıkladı. İlk defa live-action bir "Batman" filminin adında Batman kelimesi geçmiyordu. Nolan bu konuda "Filmin adı özellikle seçildi. Bu isim işlerin iyiye gitmeden önce iyice çığırından çıkmasını simgeliyor" dedi. Yapılan araştırmalardan sonra, Nolan'ın kardeşi ve yardımı senarist Jonathan, Joker'in ilk kez görüldüğü Batman (1940) sayısındaki dış görünüşünü ve ona etki eden nedenleri aklına getirdi. Joker'in yardımcı yaratıcılarından biri olan Jerry Robinson'a, karakterin portresi oluşturulurken danışıldı. Nolan, MTV News'e Joker'in geçmişinin anlatılması durumunda daha az tehditkar olacağını, bu nedenle de karakterin geçmişinin derinliklerine inmekten vazgeçtiğini açıkladı. Nolan "Ana fikir ""'tan ama ayrıca Joker'in çizgi romandaki ilk ortaya çıkışını da işin içine katacağım. Aynı "Batman Başlıyor"' da olduğu gibi, çizgi romanın bütün serilerinin üstünden geçiyoruz. Bu öyle zengin bir maden ki tek bir öyküye odaklanmak mümkün değil" dedi. Nolan, IGN'ye de "Biz asla Joker'in geçmişini bu filme dahil etmek istemedik", ve "Harvey Dent'in hikâyesini daha fazla gösterdik; çünkü Joker'in sunumu nettir. O filmin korku öğesidir ve çok önemli bir role sahiptir, ama biz Joker'in yükselişini ele almak istedik, köklerini değil" dedi. Nolan, "" 'nın Joker'in filmdeki diyaloglarının bir kısmını etkilediğini söyledi. Nolan'ın kardeşi ile yazdığı senaryoda Penguen'in de İngiliz bir silah tüccarı olarak filmde yer alacağı belirtildi. Ayrıca Ra's Al Ghul'un kızı Talia Al Ghul'un Bruce Wayne'in kız arkadaşı olarak filmde yer alma ihtimalinin olduğu da söylendi. İlk filmde kara film havası olduğunu söyleyen Nolan, "Bu filmde yaptığımız, şehrin hikâyesinin dinamiği içinde yer alıyor ki, bu da büyük bir suç hikâyesine tekabül ediyor. Daha büyük bir çadırı doldurmak için, daha fazla karaktere ih tiyaımız oluyor. İzleyici polise, adalete sistemine, düzeni zorla sağlamaya çalışan insanlara, fukaralara ve zenginlere odaklanan, bu tarz bir hikâye anlatımını kabul edebiliyor. Orata çıkan filmin, Michael Mann'in her zaman hakkıyla yaptığı türde bir film olmasını umuyorum, "Büyük Hesaplaşma" gibi... Ama etrafta psikozlu bir palyaçonun olduğu..." dedi. Nolan'a göre devam filminin önemli temalarından biri de "yükseliş"tir. "Batman Başlıyor" 'un sonunda "iyi şeyler olmadan önce kötü şeyler olduğunu" not etti. "Batman Başlıyor"'daki adalet vs. intikam, Bruce Wayne'nin babası ile bağı gibi temalar "Kara Şövalye" de de devam etti, Nolan ayrıca Wayne'nin önceki filmde geliştirmeye başladığı bir yönü olan dedektiflik yeteneğinin de vurgulanacağını belirtti. Nolan, Bruce Wayne ve Harvey Dent arasındaki arkadaşça rekabetin filmin belkemiklerinden biri olarak tanımladı. O ayrıca tüm hikâyenin ana hatlarını özetlemeyi seçti. Bunun için The Dark Knight'ta Dent'in "Two-Face" olmasına izin verdi. Böylelikle filme Joker'in veremeyeceği duygusal ögeleri filme yedirecekti. Nolan, Harvey Dent'in "beyaz şövalye" olmaktan çıkmasını ima ederek, filmin adının yalnızca Batman için referans olmadığını da söyledi. Çekimlerin yapılacağı yerler için araştırmalara başlandığında idareci Robin Higgs, liman bölgelerinin çoğunlukta olduğu Liverpool'u ziyaret etti. Glasgow, Yorkshire ve Londra'dan birkaç yer de adaylar arasındaydı. 2006 yılının Ağustos ayında filmin yapımcılarından biri olan Charles Roven, hazırlıkların 2007 Mart'ında başlayacağını açıkladı ama çekimlere Nisan ayında başlandı. Filmin IMAX salonlarında gösterimi için Nolan, aralarında Joker ile tanışmanın da olduğu dört sahneyi IMAX kameraları ile çekti. Warner Bros. 13 hafta sürecek çekimler için, Nolan'ın "Batman Başlıyor"'un çekimleri sırasında dikkate değer tecrübeler kazandığı Chicago şehrini seçti. Chicago Board of Trade Building, "Batman Başlıyor"'da Wayne Şirketi'nin kârargahı olarak kullanılmıştı, "Kara Şövalye"'de ise Richard J. Daley Center bu görev için kullanıldı. Chicago'daki çekimlere kadar, filme yanlış bir isim olan "Rory's First Kiss" adı verildi ama sonunda yerel medya bu numarayı açığa çıkardı. The Chicago Sun-Times'tan Richard Roeper, bu numaraya "Bu dünyada, Chicago'da çekimleri yapılan "Kara Şövalye"' filminin adının "Rory's First Kiss" olduğunu sanan bir Yarasa hayranı var mı?" diyerek absürt bir yorum yaptı. "Kara Şövalye"'nin Chicago'daki yapımı sırasında şehre 45 milyon dolar katkı sağlandı ve binlerce iş yaratıldı. Joker'in bir hastaneyi patlattığı sahnede kullanılan bina Brach's Candy fabrikasıydı. Filmin görsel efekt süpervizörü Chris Corbould, bu patlamayı yaratmak için Controlled Demolition, Inc.'le ile çalıştı. Araba takip sahneleri ise Upper Wacker Drive, Lower Wacker Drive, Lower Lower Randolph, Lower Lower Columbus ve LaSalle Caddesi'nde çekildi. IBM binası Harvey Dent'in odası, Belediye Başkanı Anthony Garcia ve Polis Müdürü Gillian B. Loeb'in ofisi olarak kullanıldı. Bruce Wayne'in yaşadığı dairesi içinse Illinois Plaza seçildi. Filmin sonundaki Joker ve Batman'in kavga sahnesi de Trump Kulesi'nde çekildi. Londra'danın yakınında bulunan Pinewood Stüdyoları, ilk stüdyo boşluğunda yapım için kullanıldı. On metrelik bir tırın devrildiği sahnenin çekimleri LaSalle Caddesi'nde yapıldı. Chris Corbould, Nolan'a daha küçük bir kamyon kullanılması gibi bazı önerilerde bulundu ama Nolan hepsini reddetti. Güvenlik için bazı planlama mühendisleri ile çalışıldı. Birkaç deneme çekiminden sonra sahnenin çekimi başarı ile tamamlandı. Marina şehri film boyunca arka plan olarak kullanıldı. Gotham şehri bazı şüphelere rağmen New York şehrinde değil büyük çoğunlukla Chicago'da yaratıldı. Çekimleri için helikopterler ve C-130 hava aracı kiralandı. Memurlar gürültünün ve kirliliğin olacağını ifade etti. Ardından sesin düşük tutulacağına dair söz verilen bir mektup yetkililere yollandı. Ayrıca çevreciler, görüntü yönetimi için gökdelenlerdeki ışıkları bütün gece açık tutan film ekibinden, enerjinin müsrif edildiğini belirterek ricada bulundu. Görüntü yönetmeni Wally Pfister, şehirdeki memurları bir "kabus" olarak değerlendirdi. Sonuç olarak Nolan, Batman'in Bale tarafından yapılması iple çekilen gökdelenden atlayışı sahnesini yapmak zorundaydı. 2007 yılının Ekim ayında Batmobile için planlar yapan teknisyen Conway Wickliffe, İngiltere'nin Chertsey kentinde araba çarpması yüzünden öldü. Film hem Ledger'a hem de Wickliffe'a adandı. Bunu takip eden aylarda, boş olan Battersea Power İstasyonu'nda, 200 alev topu ile çekilen sahnede, bölge halkı terörist saldırdı olduğunu sanıp endişelendi. Hong Kong'daki sahneler 6 Kasım ve 11 Kasım 2007 tarihleri arasında, Central-Mid-Levels escalators, Queen's Road, The Center ve International Finance Centre'da gerçekleştirildi. Hong Kong'daki Kowloon Walled şehri, "Batman Başlıyor"'da Narrows'un yaratılmasında etkili olmuştu. Yarasa Mağarası, Cardington'da hazırlandı. Bruce Wayne'nin yatak odası East Wacker Drive'daki Hotel 71'in otuzdokuzuncu katında oluşturuldu. Kostüm tasarımcısı Lindy Hemming, yarasa kostümünün önceki filmdekinden daha rahat ve esnek olması için çalıştı. Hemming, motor sürücülerinin kıyafelerini ve orduda kullanılan zırhları inceledi. Bu filmde Batman'in giydiği kostüm yüz on parçadan oluştu. Kostümün temel bölümü için kafesli polyesterler kullanıldı. Karbon fiber paneller, kostümün karın, göğüs ve bacak bölümlerine monte edildi. Hemming, yeni kostümü baş kısımının daha fazla açı ile döndürülebilmesi için tasarladı. Christian Bale'in vücuduna tam olarak uyan kostüm, onun dövüş tekniğini de geliştirmesine olanak sağladı. "Batman Başlıyor"'daki yarasa kostümünde kullanılan pelerin küçük bir değişikli haricinde aynı kaldı. Bruce Wayne'in kıyafetleri için Hemming, İtalyan modacı Giorgio Armani'den yardım aldı. Harvey Dent'in kıyafetleri Ermenegildo Zegna tarafından tasarlandı. Joker'in bakışlarının onun kişiliğini yansıttığını söyleyen Hemming, onun kostümünü tasarlarken popüler kültür ikonları Johnny Rotten, Pete Doherty, Iggy Pop, Alexander McQueen'den ilham aldı. Joker'in ayakkabıları Milano'dan, kravatı ise Londra'dan seçildi. Joker'in makyajı, önceki filmlerden farklı olarak deli görünümü vermesi ve sarsıcı olması için hazırlandı. Joker'in yüzü beyaz bir makyaj ile boyandı ve gözlerinin çevresi de siyah boya ile boyandı. Joker'in makyajı oluşturulurken, komik görünmemesine dikkat edildi. Joker'in makyajında, Connor O'Sullivan ve Robert Trenton yeni bir protez uygulaması yaptı. Bu da protezin ciltte doğal durmasını sağladı. Joker'in adamlarının taktıkları maskelerin hepsi de özel olarak hazırlandı. Filmde Batcycle'ın çeşitlerinden biri olan Batpod ile tanışıldı. "Batman Başlıyor"'da Tumbler'ı tasarlayan yapım tasarımcısı Nathan Crowley, filmin yapımındaki kaza ve çarpma sahneleri için altı model (özel efekt süpervizörü Chris Corbould ile inşâ ettiği) kullandı. Bat-pod'un orijinal tasarımını Nolan, Crowley ile birlikte kendi garajında yaptı. Nolan ve Crowley modeli tamamladıklarında Chris Corbould'u çağırdılar. Corbould ve ekibi aracı çalışır bir duruma getirdi. Bat-pod'u sürebilmek için sürücünün gövdesini ileri, yatay olarak yaslaması ve bilekleri yerine dirseklerini kullanması gerekiyordu. Aracın yanına silah olarak 50 kalibre makineli tüfekler, 40 mm toplar ve kanca fırlatıcılar monte edildi. Yapımcıların düşüncesi Batpod'un ilk önce normal yolda sürülmesi, sonra da görüntüye yerleştirilmesiydi. Filmin yapımcıları, sakatlanma ihtimaline karşılık aracı Bale'in sürmesini istemediler. Christian Bale de aracı sürmeyi beceremediği için, Bat-Pod'un sahneleri dublör Jean-Pierre Goy ile çekildi. Goy, Bat-pod'a iyice adapte olabilmek için, çekimler sonlandırılarak dek başka bir araç kullanmadı. Bat-pod'un yer aldığı sahnelerin çekimleri altı ay sürdü. Nolan, İki-Yüz'ün yüzünün rahatsız edici olmasını istedi. Framestore, İki-Yüz'ün yaralı suratı için yüz yirmi bilgisayar yapı noktası yarattı. Karakter için grafik makyaj efektleri kullanıldı. Dent'in yüzündeki hasarı iyice yansıtabilmek için özel efekt süpervizörü Nick Davis ile işbirliğine gidildi. Her çekimde, Aaron Eckhart'ın performasını farklı açıdan görebilme için üç adet 720-pixel HD kamera kullanıldı. Eckhart, yüzüne işaretler yerleştiren ve aydınlatmayı sağlayan bir protez giydi. Aaron Eckhart'ın yüzünün aldığı hasarı yanıtmak için hazırlanan efektleri "" filminin makyaj ekibi yaptı. "Batman Başlıyor"'un bestecileri Hans Zimmer ve James Newton Howard devam filminin müzikleri için de geri döndüler. Besteciler işleme başlamadan önce, Nolan'ın film çekimi esnasında iPod ile kayıt yaptılar. Joker için besteledikleri dokuz dakikalık bestede, iki notayı temel aldılar. Zimmer, Ledger ölünce yeni bir tema oluşturmak istedi. Ancak temanın, onun performansıyla uyuştuğunu görünce vazgeçti. James Newton Howard da Dent'in zarif ve güzel temasını besteledi. Filmde kahramanca melodiler kullanmaktan kaçınan Zimmer, "Batman'i tipik bir süper kahraman olarak görmüyorum, o nedenle müzikte kahramanca çağrışımlarından kaçınmaya karar verdim". dedi. Filmi kampanyası, gösterimi tarihinden yaklaşık bir yıl önce başladı. Warner Bros. şirketi birlikte çalıştığı reklam ajansı 42 Entertainment'tan film için internet üzerinden sıradışı bir kampanya yürütmesini istedi. Film vizyona girmeden önce bazı internet siteleri kuruldu. Bunlar; Dent'in yoldan çıkmış bir bürokrat olmak ile suçlayan Concerned Citizens for a Better Gotham, Gotham şehrinden haberlerin yer aldığı kurusal gazete The Gotham Times, gazetenin Joker tarafından değiştitilmiş hali olan The Ha ha ha Times, Joker ile ilgili olan ClownTravelAgency.com ve Joker'in vandalizmine uğrayan Komiser James Gordon'ın Harvey Dent'i desteklediği Gotham Police Major Crimes Unit siteleriydi. 2007'deki Uluslararası Çizgi Roman Fuarı sırasında, 42 Entertainment WhySoSerious.com sitesini başlattı. "Kara Şövalye"'nin açılı sekansı ve filmden bazı sahneler montajlanarak, 14 Aralık 2007'de IMAX salonlarında "Ben Efsaneyim"'nin (I'm Legend) gösterimden öncesine koyuldu. Ayrıca filmin treaserı, "Ben Efsaneyim"'in resmi sitesine de koyuldu. Filmin Blu-ray edisyonuna "Batman Başlıyor"'dan bazı sekanslar yerleştirildi. Stüdyo, direkt DVD'ye çıkması için hazırlanan "Batman: The Gotham Knight" adlı animasyon filmi 8 Temmuz 2008'de satışa çıkardı. Warner Bros. Heath Ledger'ın 22 Ocak 2008'deki ölmünden sonra, Joker ile ilgili kampanyalara odaklandı ve WhySoSerious.com siyah bir şeritle kaplandı. 29 Şubat 2008'de I Believe Harvey Dent sitesi güncelleştirildi. Mart 2008'de, Harvey Dent'in kurgusal kampanyası için yapılan hayâli bölge savılığı adaylığı için hayranların "Dentmobile" adını verdikleri otobüsler tura çıkarıldı. 15 Mayıs 2008'de Altı Bayrak Büyük Amerika ve Altı Bayrak Büyük Amerika Maera tema parklarında "Kara Şövalye" roller coasterı açıldı. Mattel şirketinin ürettiği "Kara Şövalye"nin aksiyon figürlerinin, oyuncaklarının, kostümlerinin, oyun tahtalarının, yapbozlarının ve özel edisyon UNO oyun kartlarının ticari dağıtımına 2008 Haziran'ında başladı. 2008 İngiltere Grand Prix'inde yarışan Toyota Formula 1 ekibinin aracında "Kara Şövalye"'nin tantı reklamı yer aldı. Warner Bros.'un Uluslararası Pazarlama Müdürü Sue Kroll "Kampanyayı çok çok erken başlattık. Filmin gösterim tarihinden bir yıl önce, Mayıs ayında başladı. Önce bir anons sitesi yapıldı. Sonra da treaser sitesi kuruldu. Kampanyanın değişik aşamaları vardı, ama bu aşamaların hepsi de olabildiğince kışkırtıcı görünmeliydi. Tasarlana hiçbir şey sıradan olmamalıydı" diye açıklama yaptı. Warner Bros. filmin galasını, 14 Temmuz 2008'de New York şehrinde yaptı. IMAX salonunda gösterilen filmin bir bölümünde besteciler Hans Zimmer ve James Newton Howard canlı olarak müzik çaldılar. "Kara Şövalye", ticari olarak ilk kez, 16 Temmuz 2008'de Avustralya'da gösterime sokuldu ve ilk gününde 2.3 milyon dolara yakın para kazandı. Amerika Birleşik Devletleri ve Kanada'da 4,366 sinema salonunda gösterime sokulan "Kara Şövalye", "" (Pirates of the Caribbean: At World's End) filminin 2007 yılında ele geçirdiği en yüksek sinema salonuna dağıtım sayısını kırdı. Gösterime girdiği sinema salonu sayısına IMAX salonları da dahildi ve ayrıca yaklaşık 9,200 IMAX salonunda oynadı. "Kara Şövalye", 18 Temmuz 2008 gece gösterimlerinde 18.5 milyon dolar kazanarak "" (Star Wars Episode III: Revenge of the Sith) filminin 2005 yılında elde ettiği 16.9 milyon dolarlık rekoru kırdı. IMAX salonlarından 640,000 dolar kazanarak rekor gelir sağladı. Açılış gününde toplamda 67,165,092 dolar kazandı ve "Örümcek Adam 3" (Spiderman 3) filminin 59.8 milyon dolarlık rekorunu kırdı. "Kara Şövalye", açılış haftasında 4,366 salonda gösterildiği 9,200 sinemada 158,411,483 dolar elde etti ve "Örümcek Adam 3"'ün 151,116,516 dolarlık rekorunu geçti. Bunu takiben Cuma günü 24,493,313 dolar, Salı günü 20,868,722 dolar elde etti. "Kara Şövalye" yeni bir rekor kırıp, "Örümcek Adam 3"'ün IMAX salonlarında elde ettiği 4.7 milyon dolarlık gişe hasılatını geçip 6.2 milyon dolar kazandı. Birleşik Devletler ve Kanada dışında yirmi bölgede 4,520 salonda gösterime giren "Kara Şövalye", ilk hafta sonunda 41.3 milyon dolar kâr elde etti. "Kara Şövalye", Avustralya'daki en büyük bölgelerde vizyon girdi ve ilk hafta sonunda 13.7 milyon dolar elde etti. Böylece burada üçüncü en çok hasıloat yapan Warner Bros. filmi ve en çok kazanan birinci süper kahraman filmi oldu. Film, Meksika'da gösterildiği 1,433 sinema salonundan 7 milyon dolar, Brezilya'ya gösterildiği 548 sinema salonundan 4.45 milyon dolar ve Hong Kong'da gösterildiği 37 sinema salonundan 2,12 milyon dolar kâr elde etti. Filmin içindeki bazı unsurlardan dolayı Çin hükümeti "Kara Şövalye"' bu ülkedeki gösterimini yasaklandı. "Kara Şövalye," 26 Aralık 2008 tarihinde Kuzey Amerika'daki hasılatını 530.833.780 dolara çıkarttı ve 500 milyon dolar barajını en hızlı aşan film oldu. Film barajı 43 günde aştı ("Titanik" 98 günde aştı). "Kara Şövalye", onbeşini haftasında box-office listesinin 26. sırasında yer aldı. 28 Hafta (196 gün) gösterimde kalan film toplamda 997.049.935 dolar elde etti ve 2008 yılnın en çok kazanan filmi oldu. Ayrıca tüm zamanların dünyada en çok kazanan dördüncü filmi oldu. 1997 yılında 600,788,188 dolar kazanan "Titanik"'in ardından Kuzey Amerika'da en çok hasılat yapan ikinci film oldu. Filmin, Kuzey Amerika'daki hasılatı, dünya gişesinin %53'lük kısımını oluşturdu. PG-13 (13 yaşın altındakiler ebeveynleri ile izleyebilir) sertifikası alıp en yüksek hasılat yapan birini film oldu. Warner Bros. filmi Akademi Ödülü adaylıkları açıklanmadan önce 23 Aralık 2009'da IMAX salonlarında tekrar gösterime soktu. Filmin DVD ve Blu-ray'leri Warner Home Video tarafından 9 Aralık 2008 tarihinde Kuzey Amerika'da satışa sunuldu. Satışlar tek diskli DVD edisyonu, çift diskli DVD edisyonu, çift diskli Blu-ray edisyonu ve Bat-pod heykelciğinin bulunduğu özel Blu-ray edisyonlarını kapsadı. DVD'ler 2.40:1 görüntü oranında satışa sunuldu. Filmi DVD'si Türkiye'de Tiglon şirleti tarafından piyasaya sürüldü. Film 16:9 oranında ve PAL görüntü formatında gösterildi. DVD'de ayrıca Türkçe ve İngilizce dil seçeneklerinin yanında Türkçe ve İngilizce altyazı seçenekleri de sunuldu. Filmin VCD'si ise Türkiye'de 4 Aralık 2008 4:3 ekran oranı ve 1.35:1 formatında tarihinde çıkarıldı. Filmin özel DVD edisyonunda; "Gotham Ortaya Çıkıyor: Bir Sahnenin Yaratımı", "Kara Şövalye IMAX Deneyimi" ve "Gotham Bu Gece" özel seçenekleri yer aldı. Filmin DVD ve Bluray'leri Birleşik Krallık'ta piyasaya sürüldükleri ilk günde yaklaşık 513,000 adet satıldı. Satışların %21'lik kısmı (107,730 adet) Blu-ray'lerden yapıldı. Bu rakam ile ilk gününde en çok Blu-ray satışı yapan film oldu. "Kara Şövalye", Amerika Birleşik Devletleri'ndek ilk gününde rekor kırarak 3 milyon adet DVD, 600,000 adet Blu-ray sattı. DVD ve Blu-ray edisyonlar Avustralya'da 10 Aralık 2008 tarihinde piyasaya sürüldü. Satışlar tek diskli DVD edisyonu, çift diskli DVD edisyonu, bir yarasa maskesinin dahil olduğu çift diskli edisyon, çift diskli Blu-ray edisyon ve "Batman Başlıyor" ve "Kara Şövalye" filmlerinin olduğu dört disklik DVD ve Blu-ray edisyonlar üzerinden yapıldı. Filmin Avustralya'daki DVD satışları "Kayıp Balık Nemo" (Finding Nemo) filminin DVD satış rekorunu kırarak, DVD satışlarında zirveye yerleşti. "Kara Şövalye" için Rotten Tomatoes için yapılan 263 eleştiriden %94'lük kısmı olumlu yöndeydi. Film sitede 8.5/10 puana sahip oldu. Eleştirmen Emily Blunt filmi "Büyük karakterlerin olduğu bir yaz bombası" olarak tanımladı. Christopher Null, filmin göreceli olarak kaliteli olduğunu yazdı. Fayetteville Free Weekly'dan Tony Macklin, "Kara Şövalye"'nin çok iyi bir film olduğunu söyledi. Steve Biodrowski "Bazı eksik parçalara rağmen "Kara Şövalye" bir kara filmdir" diye yazdı. Sky Movies'ten Rob Daniel "Yılın yaz bombasında beş büyük star ve tarz var", This is London'dan Nick Curtis "Ledger'ın deli zevki, filme enerji katıyor" diye yazdı. Bruce Bennett "Reklamına inanın. "Kara Şövalye" basitçe süper kahramanların süper kahraman filmidir" dedi. John Venable "Gördüğünüz her şey gerçek" diyerek Nolan'ın filmde fazla efekt kullanmamasını övdü. Oscar Guy'dan Wesley Lovell, "Kara Şövalye"'nin şimdiye kadar yapılmış en akıllı ve karanlık süper kahraman filmi olduğunu belirtti. Laramie Movie Scope'tan Robert Roten "İyi ama yetersiz" diye yazdı. Eric Melin "Diğer süper kahraman filmleriyle aslında aynı temaları kullanıyor, ama daha büyüklerini" diye yazdı. Carol Cling, "Kara Şövalye"'yi "kusursuz bir film" olarak tanımladı. John Beifuss,"Kara Şövalye"'nin süper kahraman filmlerinin "Baba"'sı olduğunu yazdı. New Repulic'ten Christopher Orr filmin içindeki gerilimi hiç kaybetmediğini belirtti. Variety'den Justin Chang filmin "büyüleyici" olduğunu yazdı ve filme tam puan verdi. Filme tam puan veren The Hollywood Reporter'dan Kirk Honeycutt "Hamlet'ın bir parçası burada Batman'de" diye yazdı. New York Daily News'ten Joe Neumaier filmin "eziyet verici, korkutucu ve müthiş" olduğunu belirtti. Roger Ebert, Batman'in artık çizgi roman olmadığını yazdı. Empire'dan Mark Dinning, Ledger'ın performansının anıtsal olduğu, ama "Kara Şövalye"'nin de onun kadar hatırlanacağını söyledi. Dinnig ayrıca Bat-pod'un çok havalı olduğunu da belirtti. James Berardinelli, "Kara Şövalye"'nin en iyi çizgi roman uyarlaması olduğunu açıkladı. Ayrıca Berardinelli'ye göre filmin "" ile bazı ortak noktları var. Michael Phillips, filmin sansayonel olduğunu ve çocuklar için uygun olmadığını açıkladı. Film Threat'ten Pete Vonder Haa, filmin bir başyapıt olmadığını ancak en iyi süper kahraman filmlerin listesinde zirvede olduğunu yazdı. New York Times'tan Manohla Dargis, Ledger'ın performasnı hakkında "Eğer performansı bu kadar canlı olmasaydı Ledger’ın ölümü filmi gölgeleyebilirdi. Ama Ledger’ın Joker’i o kadar korkunç ve performansı o kadar şiddetli ve gerçekçi ki onun Ledger olduğunu anında unutuveriyorsunuz" dedi. Rolling Stone'tan Peter Travers "Joker performansı ‘delicesine harika’. Jack Nicholson’ın yüzeysel ve komik Joker’i gitmiş komik olduğunda bile insanın gülmekten korktuğu bir Joker gelmiş" dedi. San Francisco Chronicle'dan Mick LaSalle ise "Ledger filmin temel taşı ve Joker rolünde muhteşem" dedi. Sabah yazarı Atilla Dorsay, "Kara Şövalye" hakkında diye görüşünü açıkladı. Milliyet gazetesinden Arzu Dedeoğlu ise "Filmde ipler Batman'den ziyade Joker'in elinde, öyle ki popüler film normları sarsılırken iyiyle kötü de birbirine iyice karışıyor. Böylece yönetmen bize düzen savaşçısı Batman ve anarşizmin ıslah olmaz temsilcisi Joker'in mücadelesini verirken, aslında kafamızdaki tanımları sorgulamamızı sağlıyor" diye yazdı. Sinema yazarı Uğur Vardan da "Film iyi ama yine de bence şöyle bir handikapı var; Joker karakteri itibarıyla anarşistliğe soyunuyor, Batman karakteri itibarıyla kahramanlığı sorguluyor, iyi ve kötünün birbirinin değili olmasını, Sartre’ın varoluşçuluğu çizgisinde tartışıyor ama bütün bu tabu devirme çabaları, yine de bağlı bulunduğu türün kaderinden kurtulamıyor. Anarşist kazanamıyor, halk yatağında rahat uyumaya devam ediyor, Batman gerektiğinde yine ortaya çıkmak üzere karanlıkta kayboluyor. Yani kameranın arkasında bir entelektüelin olması da bazen meselelere ‘nihai’ çözüm getiremiyor" diye yazdı. Sinema eleştirmeni Kerem Akça da "Nolan'ın elindeki projenin çizgi roman uyarlaması ve Batman filmi olduğundan haberi yok. Joker, çizgi roman konseptine uydurulamadığı için sınıfta kalıyor. Nolan, New York tablosunun muhalif zemininin arkasındaki mitolojik ve fantastik dünyanın hakkını verememiş" diyerek filmi eleştirdi. New York Magazine'den David Edelstein "Kara Şövalye"'yi "gürültülü, karışık ve sadistik" bulduğunu açıkladı. Film İngiliz sinema dergisi Empire'ın 10,000 sinema seyircisi, 150 film yönetmeni ve 50 film eleştirmenin oylarıyla düzenlediği "Tüm Zamanların En İyi 500 Filmi" anketinde 15. olmuştur. Film, internet sitesi "IMDB" 'nin en iyi 250 film listesinde 1.495.309 kullanıcının oyu ile 9,0 puanla, 4.(dördüncü) sırada yer alıyor. Film, 32 film eleştirmenin 2008 yılının top 10 listesine girdi. Filmin adı "işlerin iyiden önce kötüye gitmesini" simgelemesi açısından seçildi. Heath Ledger, Joker rolü hakkında "Kesin olarak herkesi afallatacak. Çok daha incelikli, karanlık ve daha ziyade "Otomatik Portakal" kıvamında olacak. Bence çizgi romanın peşinde olduğu da buydu: Joker'in kahkasından ziyade gözleri" demişti. Christopher Nolan amacının, içinde bulunduğumuz dünyayı ileriye taşıyan ve geliştiren bir film yapmak olduğunu söyledi. Nolan, Ledger'ın Joker yorumunun anarşi ve kaosun doruk noktası olduğunu söyledi. Nolan ayrıca Joker'in kökenlerini açıklamama nedeni olarak, karakterin ilgi çekiciliğinin azalmasını engellemek olduğunu açıkladı. Sinema eleştirmeni Kerem Sanatel, filmin en önemli temalarından birinin "delilik" olduğunu yazdı. Nolan verdiği bir demeçte "Senaryo geliştikçe, bir kişinin tüm nüfus üzerindeki etkilerini-insanların dengesini bozma ve onların yaşam kurallarını, ahlak değerlerini, inançlarını, insanlıklarını alıp kendilerine döndürme yollarını keşfetmeye başladık" dedi. Aaron Eckhart karakteri Harvey Dent'i "kızgın bir adam" olarak tanımladı. Buna ek olarak da "Onun için değerli olan her şeyi kaybediyor ve geri kazanma ihtimali de yok. İnsanların işlerini gerektiği gibi yapmadıklarını düşünüyor. Başına gelenlerin önüne geçilebileceğini düşünüyor ve öfkesi de buradan geliyor. Bu yüzden acı çekiyor ve kızgınlık duyuyor" dedi. Christian Bale de Harvey Dent'in İki-Yüz'e dönüşümünün Batman ile birevir bağlantılı olduğunu söyledi. Bale "O, büyük ve parlak bir umut ışığı gibi. Bu da Bruce'un aradığı şey. O, hayatının sonuna kadar Batman olarak yaşamayı düşünmüyor. Sonunda onu bundan kurtarabilecek biri çıkıyor". Yönetmen Nolan, Harvey'nin hikâyesini epik bir trajedi gibi çektiğini söyledi. David S. Goyer'e göre "Kara Şövalye"'nin en önemli teması "yükseliş". Roger Ebert "Joker'in marifetleri, film boyunca Batman, Komiser James Gordon ve Bölge Savcısı Harvey Dent'i yapılması imkânsız olan ahlâki kararlar vermeye zorluyor" diye yazdı. Empire dergisinde filmin altmetninin "çağın gerçek sorunları" olarak tanımlanan adalet ve intikam olduğu yazıldı. Adalı Halil Adalı Halil ("d." 1870/71, "ö." 1927 Edirne), uzun süre Kırkpınar başpehlivanlığı da yapmış Türk pehlivan. Adalı Halil, Edirne'nin Adaiçi bölgesindeki Kilise köyünde doğdu. Doğum yılı da tam olarak bilinmemekle birlikte, bazı kaynaklarda 1870; bazılarında 1871 olarak geçmektedir. Babası Kara Mehmet, meşhur bir pehlivandı. Adalı da babası gibi pehlivan olacaktı. Adalı'nın, kimi kaynaklarda 1,87 m. boyunda, 120 kg. ağırlığında; kimi kaynaklarda ise 1,98 m. boyunda ve 130-135 kilo ağırlığında olduğu söylenmektedir. Edirne’de 1927 yılında vefat eden Adalı Halil’in kabri, Kasımpaşa Camisi önünde bulunmaktadır. Bazı kaynaklarda zatürre nedeniyle öldüğü söylenmektedir. Adalı Halil, babasının teşvikiyle daha küçük yaşta güreşe başladı ve ilk güreş derslerini babasından aldı. Sonra Kırkpınar’da 27 sene başpehlivan olan meşhur Aliço'ya çırak oldu. Ondan güreşin bütün inceliklerini öğrendi. 1.98 boyunda, 145-150 kilo ağırlığında, devrinin iri pehlivanlarından idi. Koca Yusuf ve Kurtdereli Mehmet Pehlivan gibi yağlı güreşin ustalarıyla karşılaştı. Kurtdereli ile beraber Avrupa’ya gidip, Almanya’nın çeşitli kentlerinde, Paris, Viyana ve diğer şehirlerde güreşti, orada karşılaştığı birçok rakibini çok kısa zamanlarda yendi. Avrupa’dan sonra Amerika Birleşik Devletleri'ne geçti. Boston, Chicago ve New York'ta güreşti. Karşısına çıkarılan bütün rakiplerini yendi, tüm müsabakalardan galibiyetle ayrıldı. Bunun üzerine “"Türk Aslanı"” lakabını aldı, bu şekilde anılmaya başlandı. Hatta Amerikalı meşhur güreşçi "Tom Jenkins" ile yaptığı maçta rakibini sıkarken kaburga kemiğini kırması üzerine halk galeyana gelmiş, ellerinden güç kurtulmuştur. 1 Ocak 1901’de Hamburg’daki güreş turnuvasına katıldı, 6 pehlivanla güreş yaptı. Adalı'ya karşı dayanılabilen en uzun süre 7 dakika idi. Sonrasında Türkiye'ye dönmüş, aynı zamanda çiftçilik ile uğraşmaya başlamıştır. Yurda döndükten sonra kazandığı Kırkpınar başpehlivanlığı unvanını ise 18 yıl boyunca korumuştur. Günümüzde, geleneksel Kırkpınar Yağlı Güreşleri'ne katılan pehlivanların, güreş başlamadan önce, Adalı Halil’in kabrini ziyaret etmeleri gelenek haline gelmiştir. Adalı'nın oğlu Mustafa da bir süre pehlivanlık yapmış, ardından Atatürk'ün faytoncusu olmuş ve Mustafa Kemal'in ölümünden sonra hayatını Silivri'de sürdürerek "Sinop" soyadını almıştır. Preity Zinta Preity Zinta (Gerçek adıyla: Preeti Zinta, Hintçe, प्रीति ज़िंटा, Prīti Zinṭā, * 31 Ocak 1975 Shimla, Himachal Pradesh) Bollywood'un (Hint Sineması) oyuncularından biri. 13 yaşındayken babasını bir trafik kazasında kaybeden Preity böylece olgunlaşmaya mecbur kalır. Aslında Shimla şehrinden olan Preity, üniversitede okumak için Mumbai şehrine taşınır. Bir gün parkta arkadaşıyla otururken bir bayan yanına gelir ve bir ajans şirketinde çalıştığını ve yeni bir reklamda oynayacak modelin son anda çekime gelmediğini ve Preity'nin yüzünü çok beğendiğini söyler. Preity'e modellik yapmayı teklif eder ve Preity'de kabul eder. Böylece kariyerine bir reklam mankeni olarak başlayan Preity, "Lyril"-Sabunları ve "Perk"-Çikolatalarının yüzü olur. 90'lı yılların sonlarında tesadüfen arkadaşını desteklemek için gittiği deneme çekiminde Bollywood'un önemli yönetmenlerinden biri olan Shekhar Kapur tarafından keşfedilir, ünlü yönetmen tarafından bir filmin başrol oyuncusu olarak düşünülür. Ancak planlanan Proje bir türlü gerçekleştirilez, çünkü aynı dönemde Shekhar Kapur enternasyonal film dünyasına atılma çabaları içerisinde Elizabeth adlı filmi için çalışmaktadır. Beyaz Perdede en önemli çıkışını 1998'de Mani Ratnam'ın "Dil Se" adlı filmiyle yaşadı, ve bu ona aynı yılda Bollywood Oscarları sayılan Filmfare Ödülleri'nde "En İyi Çıkış Yapan Oyuncu" unvanını kazandırdı. Bu ödül sayesinde Preity birkaç başrol teklifleriyle ödüllendirildi. O zamandan beri önemli rollerde oynayan Preity, Terrorfilmi Mission Kashmir başta olmak üzere, "Pretty Woman" filminin bir kısmından etkilenilmiş "Chori Chori Chupke Chupke" adlı film'de, modern dram filmi Dil Chahta Hai ve Bollywood'un ilk bilimkurgu filmi ve Preity'nin gerçek anlamda ilk gişe rekoru kıran "Koi Mil Gaya" filminde oynadı. Özellikle "Kal Ho Naa Ho" adlı filmiyle şansı yakaladı. Aslında 'Naina' rolü, Meslektaşı Kareena Kapoor'a teklif edilmiş, daha önce "Kabhi Kushi Kabhie Gham"'da (Bazen sevinç bazen keder) 'Poo' adli şımartılmış kardeş rolünde görülen Oyuncu. Ancak Kapoor'un yüksek fiyat talebi yapımcıların geri adım atmalarına neden oldu ve Kareena Kapoor projeden çıktı. Preity tabii ki rolü kabul etti ve aynı zamanda Kal Ho Naa Ho'daki rolü icin Filmfare "En İyi Kadın Oyuncu" ödülünü aldı. 2003'te Hint Mafyasının çökertilmesi adına şahitlik yaptı. "Chori Chori Chupke Chupke"'nin yapımcısı Bharat Shah'ın mafya patronlarından Chhota Shakeel ile bağlantısı olduğuna dair 2000 yılında tutuklanmasının ardından Bollywood'un bazi starları Preity Zinta, Shah Rukh Khan, Salman Khan, Sanjay Dutt gibi ünlüler olay hakkında ifadeler verdi. Mahkemede kendilerine gelen tehditleri ve haraç istekleri ile ilgili ifade veren ünlüler,daha sonra bilinmeyen nedenlerle duruşmalarda teker teker ifadelerini geri çekti, ilk önce Sanjay Dutt ardından Salman Khan ve Shah Rukh Khan. İfadesini geri çekmeyen tek kişi olan Preity Zinta oldu. Bu hareketiyle hint milletinin sevgi ve saygısını kazanan Preity Zinta, Bollywood'un tek gerçek delikanlısı olarak adlandırıldı. İfadesinin basına sızmasının ardından hayatının en zor 2 Ayını geçirdiğini ve o süre içerisinde çok korktuğunu söyleyen Preity Zinta, yine de doğru şeyi yaptığı için mutlu. Preity Zinta oyuncu arkadaşı Shah Rukh Khan'ın düzenlediği gösteri "Temptations 2004" ile dünya turuna çıktı. Preity Zinta uzun zaman meslektaşı Kajol'un gölgesinde kaldı, birbirine benzeyen rol tiplerinde oynadıkları için. Ama zamanla Preity Zinta, hayranlarının sempatik adlandırmalariyla "bubbly", "cutie pie", "chubby..", kendine özgü profiliyle büyük bir hayran kitlesine sahip. Preity 2004 yılında iki kere ölümden döndü. İlki, Colombo, Sri Lanka'da Temptations turu gösteri sırasında konser alanında bir patlama olmasıyla ve ikinci talihsizlik Hint Okyanusunda tatil yaptığı sırada Tsunami olmasıyla. 2005'ten beri Hindistan'ın önde gelen ailelerinden, Wadia Fabrikasi'nin varisi Ness Wadia ile birlikte. 2006 yılında Modacı arkadaşı Manish Malhotra'nin ""Freedom"" adlı Modashow'unda meslektaşı Kajol ile podyuma çıktı. 2008' den beri nişanlısı Ness Wadia ve 2 iş adamı arkadaşı ile bir Kriket takımı olan Kings XI Punjab'ın sahibi. 2008'de Hindistan'ın gelmiş geçmiş en büyük yıldızı Amitabh Bachchan, Abhishek Bachchan, Aishwarya Rai Bachchan,Riteish Deshmukh, Vishal Shekar ve misafir sanatçılar Madhuri Dixit, Akshay Kumar ve Shilpa Shetty ile ""The Unforgettable Tour"" dünya turuna çıkmıştır. 2009 yılında evlenecektir Ã–rdek Muhabbetleri Ördek Muhabbetleri (Orijinal İngilizce adı: Duck Variations), David Mamet tarafından 1972 yılında yazılmış tiyatro oyunu. Oyun, George ve Emil adında iki yaşlı adamın bir parkta oturup ördekleri seyrederken sohbet etmelerini konu alır. Sohbet ördeklerin çiftleşme biçimleriyle başlar. Sonrasında adamlar hukuku, arkadaşlığı ve ölümü sorgularlar. Oyundaki ana ironi Emil'in de George'un da ördekler hakkında hiçbir şey bilmemelerine dayanır. Oyunu Türkçeye Zeynep Avcı çevirdi ve Türkiye'de ilk kez 2005/2006 sezonunda Aksanat Prodüksiyon Tiyatrosu tarafından sahnelendi. Işıl Kasapoğlu'nun yönettiği bu oyunda başrollerde Köksal Engür ve Cüneyt Türel yer aldı. Devlet KonservatuvarÄ± Tatbikat Sahnesi Devlet Konservatuvarı Tatbikat Sahnesi veya kısa adıyla Tatbikat Sahnesi, Türkiye'de çağdaş tiyatro anlayışının yerleşmesinde önemli etkisi olan tiyatro topluluğu. 1940 yılında Ankara Devlet Konservatuvarı'na bağlı olarak kuruldu. Ancak 1949 yılında Devlet Tiyatroları'nın kurulmasıyla kapandı. Tiyatro ilk çalışmalarını Carl Ebert ile yaptıktan sonra Muhsin Ertuğrul yönetiminde devam etti. Topluluk oyunlarını, konservatuvar sahnesi dışında Küçük Tiyatro'da ve Ankara halkevi sahnesinde de sergiledi. Devlet Tiyatroları'nın temelini oluşturan Tatbikat Sahnesi, Ankara'daki seyirciye çağdaş tiyatroyu tanıtarak bu konuda öncülük etti. Gogol, Goethe, Goldoni ve Sofokles gibi yazarların oyunlarıyla birlikte oynadıkları ilk oyunlar arasında Moliere'in "Gülünç Kibarlar"'ı ile Maurice Maeterlinck'in "Evin İçi" gibi oyunlar vardı. Henri Lefebvre Henri Lefebvre ( d. 16 Haziran 1901 – ö. 29 Haziran 1991) Fransız sosyolog, entelektüel ve felsefecidir. Daha çok Neo-Marksist olarak bilinir. Lefebvre, Hagetmau, Landes, Fransa'da doğdu. Paris Üniversitesi (Sorbonne)'nde felsefe okudu ve 1920 yılında mezun oldu. 1924 yılında beraber çalıştığı Paul Nizan, Norbert Guterman, Georges Friedmann, Georges Politzer ve Pierre Morhange ile "Philosophies" adlı felsefe grubunda bir "felsefi devrim" arayışındaydı. Bu çaba, Fransız Komünist Partisi (FKP)'ne doğru kaymadan önce, Gerçeküstücüler ve diğer gruplarla temasa geçmelerini sağladı. Lefebvre 1928'de FKP'ye katıldı. 1930 - 1940 yılları arasında Lefebvre, felsefe profesörü olarak çalıştı ve 1940'ta Fransız Direnişine katıldı. 1944 - 1949 yıllarında Radiodiffusion Française'de yönetici oldu ve Toulouse'da Fransızca radyo yayıncılığı yaptı. Gündelik hayat eleştirileri ilk olarak 1947 yılında basıldığında, COBRA ve Durumcular arasında entelektüel bir etki oluşturdu. 1958'de Lefebvre FKP'den ayrıldı. Daha sonraki yıllarda Arguments ve New Left dergisinde yayın kuruluna katıldı. 1965 yılında Nanterre'deki üniversiteye geçmeden önce, 1961 yılında başladığı Strasbourg Üniversitesi'nde sosyoloji dersleri verdi. Fransızca, İngilizce ve Almanca yazdı. Lefebvre 1991 yılında öldü. Synyster Gates Synyster Gates ya da gerçek adıyla Brian Elwin Haner Junior, (7 Temmuz 1981 Huntington Beach, Kaliforniya) Amerika Birleşik Devletleri'li müzisyen, söz yazarı ve Avenged Sevenfold isimli müzik grubunun lead gitaristidir. Babası müzisyen Brian Haner'dır. Synyster Gates; Matt Shadows, Jimmy Owen Sullivan ile grubun kurucu üyesidir. Grup üyeleri ilkokul yaşlarından itibaren arkadaşlardır. Synyster Gates sahne isimli Brian Haner Junior, ilk albümün kayıtlarında da "Warmness on The Soul" şarkısında başarılı bir elekto gitar solo performansı sergilemiştir. "Dear God"isimli, grubun sahne performanslarından derlenen video klipte klasik gitar ve sonrasında elekto gitar çalmıştır. 2006 yılında Metal Hammer tarafından yılın gitaristi ödülüne ve diğer birçok ödüle layık görülmüştür. 2013 yılında Kerrang! Magazine Temmuz ayı sayısında yer alan Avenged Sevenfold'un gitaristleri Synyster Gates ve Zacky Vengeance ile Golden Guitar ödülünü kazanmışlardır. 1Ekim 2009 tarihinde Matt Shadows'un eşi Valerie Dibenedetto Shadows'un ikiz kız kardeşi Michelle Louise Dibenedetto ile evlenmiştir. Synyster Gates'in ekipmanları şöyledir: Genelde Schecter marka gitarları kullanmakla birlikte Ibanez RG Prestige, Gibson Les Paul ve Parker Fly gitarları da kullanmıştır. Ek olarak, The Rev'in ölümünden sonra "REV <3" yazılı bir gitar kullanmaya başlamıştır. Amfiler: Kabinler: Efekt aletleri: Turan Dursun Araştırma ve İnceleme Ödülü Turan Dursun Araştırma ve İnceleme Ödülü, Turan Dursun anısına 1992-2002 yılları arasında verilmiş ödüldür. 1992 yılındaki ödül, "2000'e Doğru" dergisi tarafından düzenlendi. Seçici kurulda İlhan Arsel, Doğu Perinçek ve Cahit Tanyol yer aldı. 1994 yılında ödül "Aydınlık" gazetesi tarafından düzenlendi, 14 Kasım 1994 tarihinde verildi. 2002 yılındaki ödül töreni, İstanbul'da, İstiklal Caddesi'ndeki İtalyan Opera Salonu'nda düzenlendi, ödülleri sahiplerine Cahit Tanyol teslim etti. Ödül törenini "Parti Kapatmaları, Laiklik ve 312. Madde" başlıklı bir panel takip etti. Avrupa Birliği hibe fonu Avrupa Birliği hibe fonu, Avrupa Birliği ülkeleri ve Avrupa Birliği'ne aday ülkelerde kabul edilen AB Uyum Yasaları çerçevesinde sivil toplum örgütleri ve vakıflara Avrupa Birliği düşünsel ütopyası anlamında insanlık projesi kapsamında yöresel kültüre, yöresel zanaatlara ve sanatsal çalışmaları desteklemek için proje anlamıyla maddi ve manevi destekleme projesidir. 2004 Yaz Olimpiyatları'nda halter - Kadınlar 58 kg Taban (aritmetik) Taban aritmetiğinde iki basamaklı bir (ab) sayısı 10a+b şeklinde, üç basamaklı bir (abc) sayısı 100a + 10b + c şeklinde, dört basamaklı bir (abcd) sayısı 1000a + 100b + 10c + d şeklinde çözümlenir ve basamak sayısı arttıkça bu durum benzer şekilde devam eder. Görüldüğü gibi, herhangi bir (abc...) sayısının yazılmasında kullanılan rakamla, 10 sayısının kuvvetleri ile çarpılarak değerlendiriliyor. İşte burada bu şekilde bir görev üstlenen 10 sayısına "sayı tabanı" ya da sadece "taban" adı verilir. Dünya genelinde kullanılan sayı sisteminin tabanı 10'dur. (abcde) sayısında (x taban olmak üzere) x > {a, b, c, d, e} kuralı vardır. Bu kural, bölme işleminden kaynaklanır. Tabanı bölen sayının her bir rakamı kalan olarak temsil edildiğinde kalanın bölenden küçük olması ya da başka bir deyişle bölenin kalandan büyük olması gerektiği görülür. x tabanındaki sayının basamak değerleri toplamına bu sayının çözümlenmiş şekli veya 10'luk tabana çevirilmiş şekli denir. x tabanında ab iki basamaklı sayısı, 10 tabanında ax+b'ye eşittir. Örneğin 6 tabanında 32 sayısı, 10 tabanında 3×6 + 2 = 20 sayısına eşittir. Jacques Prévert Jacques Prévert (d. 4 Şubat 1900, Neuilly-sur-Seine - ö. 11 Nisan 1977, Omonville-la-Petite), Fransız şair ve senarist. "Paroles" adlı şiir derlemesindeki kelime oyunlarıyla büyük yankı buldu. Toplumsal umut ve aşk üzerine baladlarıyla ve yaptığı resim ve kolaj çalışmalarıyla da bilinir. Yatılı bir öğrenci olarak Paris'te okudu. Drama eleştirmeni olan babası André Prévert'le tiyatroya giderdi ve annesi Suzanne Catusse'ten okuma sevgisini aldı. 15 yaşında ilköğretim eğitimini tamamladıktan sonra okulu bıraktı ve "Le Bon Marché" adlı büyük bir mağazada çalışmaya başladı. Savaştan sonra, 1918'de Yves Tanguy ile tanışacağı Yakın Doğu'ya askerliğe çağrıldı. Ondan sonra İstanbul'a gönderilir ve Marcel Duhamel ile tanışır. İstanbula işgal askeri olarak gelmesi hakkında Hıfzı Topuz'a şöyle bahsetmiştir : "İstanbul'u çok seviyorum. 1919'da İstanbul'a işgal askeri olarak gitmiştim. Ben işgal askeri olarak görev alacak insan değilim." Şair Jacques Prévert birçok sinema filminin de senaryo ve diyaloglarını yazmıştı. Özellikle şiirsel gerçekçilik sinema akımının önde gelen yönetmeni Marcel Carné'nin birçok filminin senaryosu Prévert'e aittir. Ender SakpÄ±nar Ender SakpÄ±nar (d. 1956), mÃ¼zisyen, besteci. 1987-2014 yılları arasında İzmir Devlet Senfoni Orkestrası şefliğini yapmıştır; 2014'ten bu yana İstanbul Devlet Senfoni Orkestrası şef yardımcısı görevini sürdürmektedir. 1978 yılında Ankara Devlet Konservatuvarı'nın Kompozisyon Bölümü'nden mezun oldu. Fransa'da "École normale de musique de Paris"`te yüksek armoni, kontrpuan ve füg dallarında eğitim görerek diploma aldı. "École normale de musique de Paris"`te eğitim görerek diploma aldı. 1982 yılında Fransız hükümetinden burs alan sanatçı, aynı okulun orkestra şefliği bölümünü bitirip, Paris'teki "Rueil-Malmaison Konservatuvarı"`nda orkestra şefliği çalışmalarıyla "Vermeil madalyası"nı kazandı. İtalya ve Fransa'da yaptığı staj ve seminerlerde Pierre Dervaux, Franco Ferrara ve Carlo Maria Giulini gibi ünlü şeflerle birlikte çalışma olanağı buldu. Ender Sakpınar, "Pasdeloup Senfoni Orkestrası"`nda asistanlık yaptı, Fransa Kültür ve Dışişleri Bakanlığının desteğiyle ""Ensemble International de Paris"" orkestrasını kurdu. Fransa, İtalya, İsveç, Malta ve Türkiye'de festivallere katılarak, Venedik'te yapılan "“Omaggio a Venezia”" festivalinin açılış konserlerini de yöneten Sakpınar, 1987 yılında Türkiye'ye döndü. 1987-2014 yılları arasında İzmir Devlet Senfoni Orkestrası şefliğini yaptı. "Stocholm Halk Operası", Berlin Oda Orkestrası, Venedik Oda Orkestrası, Sicilya Senfoni Orkestrası, Monterrey Senfoni Orkestrası, Taranto Senfoni Orkestrası, Atina Senfoni Orkestrası gibi topluluklar konserler veren ve “Çağdaş Kadınlar Oda Orkestrası”nın genel müzik yönetmenliğini yapmakta olan sanatçı, 1996 yılında İzmir'de "Ege Senfoni Orkestrası"`nı ve 1999 yılında da "Enka Sinfonietta" topluluğunu kurdu. Sakpınar 2004 yılından beri Eskişehir Büyükşehir Belediye Senfoni Orkestrası danışmanlığı görevini yürütmektedir ve 2014'ten bu yana da İstanbul Devlet Senfoni Orkestrası'nın şef yardımcılığı görevini yapmaktadır. Kızı Dilara Sakpınar, bir dönem İstanbul'da kurulan 123 adlı alternatif müzik topluluğunun solistliğini yapmış, 2015'ten beri de müzik kariyerine solo olarak devam etmektedir. Yorgi Yorgi (Yunanca: Γεώργιος, Latince: "Georgius", Arapça: جرجس "Cercis"; ö. 23 Nisan 303) Hristiyanlıkta ve İslâm'da velî olarak kabûl edilen bir Hristiyan'dır. Geleneksel rivâyetlere göre Roma ordusunda bir askerdi. Ebeveyni Yunan kökenli Hristiyanlardı. Babası Gerontius, Roma ordusunda görevli bir Kapadokyalıydı. Annesi Polikronya, Filistin'deki Lod şehrinden bir Hristiyan'dı. Yorgi'nin Kapadokya doğumlu mu yoksa Filistin doğumlu mu olduğu konusundaki rivâyetler muhteliftir. İslam tarihçilerinin geleneğinde Filistin doğumlu olduğu anlatılır. Hristiyan geleneğinde en azından bir süre Lod'da büyüdüğü anlatılır. Yorgi, Diokletyan'ın muhafız ordusunda bir Romalı asker oldu. Hristiyan dininden dönmesi istendiğinde bunu kabûl etmediği için Diokletyan öldürülmesini emretti. Latin Katolik, Doğu Katolik, Anglikan, Doğu Kilisesi ve Oryantal Ortodoks kiliselerinin aziz tezkirelerinde (hagiografilerde) Yorgi en çok saygı gösterilen Hristiyan azizlerinden birisidir. On Dört Mânevî Koruyucu'dan birisi ve en önemli askeriye azizlerinden birisi olduğuna inanılır. "Aziz Yorgi ve Ejderha" efsânesinin baş kahramanıdır. Aziz Yorgi Günü geleneksel olarak 23 Nisan'da kutlanır (Gregoryen takvime göre 6 Mayıs'a denk gelmektedir). Dünya genelinde birçok ülkede, şehirde, meslek grubunda ve örgütlerde Yorgi hâmî aziz olarak kabûl edilir. İslami kaynaklarda ismi Cercis, Circis ya da Curcis olarak geçer (Arapça جرجس). Cercis, Filistin ahâlisinden olup kendisiyle birlikte olan arkadaşlarıyla İsevi oluşlarını insanlardan saklıyorlardı. Cercis ve ahbabları, İsevilerin tabiîn tabakasındandı, Meryem oğlu İsa'nın havarilerinden hayatta kalanlarla görüşmüş ve onların tebliğlerini dinlemişlerdi. Cercis ticaretle meşgul olup, kazancının artanını miskinlere ve muhtaçlara sadaka olarak verirdi. Musul taraflarında, bütün Suriye'yi ele geçirmiş olan Dazâne (veyâ Dâdiyan) adında bir hükümdar hükmediyordu. Dazâne, zorba ve kimsenin yenemediği bir kraldı. Cercis bir gün bu hükümdâra hediye vermek maksadıyla yola çıktı. Vardığında, hükümdar, toplantı salonunda kavminin büyükleri ile oturuyordu. Hükümdar, Eflun adındaki putların getirilmesini emretti. İnsanlar Eflun'un önünden geçirildiği zaman puta tapmayanlar ateşe atılıyordu veya türlü işkencelere maruz bırakılıyordu. Cercis, hükümdara düşman oldu ve onunla mücadele etmeye karar verdi. Cercis, hükümdara hediye olarak getirdiği parayı tamâmen oradaki İsevilere dağıttı. Hükümdara tebliğde bulunmaya karar verdi. Ona bir köleden başka bir şey olmadığını hatırlatıp, Rabbine iman etmeye davet etti. Kral da Cercis'i putlarına tapmaya davet etti. Kral ve Cercis arasında bu konuda bir davet savaşı yaşandı. Cercis, krala Rabbin eserlerini anlattı ve ona hükümdarın kavminden olup kötü âkıbete uğramış olan Tarbaklina, Meclitis ve Ezbii ile, Cercis'in kavminden (İsrailoğullarından) olup iyi âkıbete uğramış olan İlyas, İsa Mesih ve Meryem Ana'yı karşılaştırdı. Hükümdar, İlyas ve İsa'yı kendisine getirmesini istediğinde, Cercis, onların kendisine ancak onları örnek alıp iyi amel ettiğinde geleceği cevabını verince, hükümdar onu yalancılıkla itham etti ve onu Eflun'a tapmaya zorladı. Cercis, bunu reddettiğinde ona işkence etmeye başladı. Cercis bağlanıp demir tırmıklar batırıldı. Cercis'i kontrol ettiklerinde hayatta olduğunu gördüler. Bunun üzerine beynine kızgın çiviler batırıldı. Yine de hayatta olduğunu gördüklerinde, hükümdarın onu mağlup etme ümidi kırıldı. Bunun üzerine devletine ve kendisine bir zevâl geleceğinden korkarak Cercis'i müebbet hapsettirdi. Kamera açısı Kamera açısı, bir film ya da fotoğraf çekiminde kameranın konumlandığı açıyı ifade eden terimdir. Yiğit Bulut Yiğit Bulut (d. 1972; Keşan, Edirne); Türk finans analisti, köşe yazarı, sunucu ve cumhurbaşkanlığı başdanışmanı. 2009-2012 dönemleri arasında Habertürk TV'de genel yayın yönetmenliği yapmıştır. Temmuz 2013'te başbakanlık başdanışmanlığına atanmıştır. "Jöleli" lakabıyla da tanınan Yiğit Bulut, 30 Ağustos 2014 tarihinde cumhurbaşkanlığı başdanışmanlığına getirilmiştir. Babası Adalet Partisi'nden 1977 yılında Edirne milletvekili seçilen Mustafa Bulut'tur. Galatasaray Lisesi ve Bilkent Üniversitesi bankacılık ve finans bölümü mezunudur. Sorbonne Üniversitesi'nde yüksek lisans yapmıştır. İngilizce ve Fransızca bilmektedir. Aynı zamanda Aydın Doğan'ın bacanağı olan eski bakanlardan Namık Kemal Zeybek'in kızı, Kanal D spikerlerinden Şule Zeybek ile evli iken 2010 yılında boşanmıştır. Yiğit Bulut, Kanal 6, Kanal E, CNN Türk'te ekonomi yorumculuğu ve Radikal, Vatan ve Referans gazetelerinde ekonomi ve m"aliye konularında köşe yazarlığı yaptı. "Parametre" ve "Finans Analiz" programlarının yapımcılığını ve sunuculuğunu üstlendi. Doğuş Üniversitesi'nde bir dönem öğretim görevlisi olarak çalıştı. Son olarak 2010'da getirildiği Habertürk TV genel yayın yönetmenliği görevine, 3 Ocak 2012 tarihinde Ciner Medya Grubu tarafından son verildi. Bununla birlikte Gazete Habertürk'teki köşesinden yayınladığı yazıları da sona ermiş oldu. Bir süre sonra Star Medya Grubu ile anlaştı ve 24 kanalının genel yayın yönetmenliğine getirildi. Ayrıca Star gazetesinde yazmaya başladı. 2009'da Habertürk TV'de başlattığı "Sansürsüz" adlı tartışma programını, 24 TV'de sundu. 2013 yılının temmuz ayında başbakanlık başdanışmanı olarak atandı. 30 Ağustos 2014'te ise yeni bir kararname ile cumhurbaşkanlığı ekonomiden sorumlu başdanışmanlığına atandı. Tanta Tanta (Arapça: طنطا), kuzey Mısır'da, Nil Deltası'nda bulunan bir kenttir. Kahire'nin 94 km kuzeyinde ve İskenderiye'nin 130 km güneydoğusundadır. Aynı zamanda Mısır'ın Garbiye ilinin idari merkezidir. Nüfusu 2008 yılı hesaplamalarına göre göre 429,000 kadardır. Ana karayolu ve demiryolu güzergahlarının üzerindedir. Kentte pamuk işleme endüstrisi bulunmaktadır. Yıl içinde dini bayramlar sırasında kentte panayırlar kurulmaktadır. Mısır'da saygı gösterilen Sufi büyüklerinden olan ve Bedeviye tarikatını kuran Ahmed El-Bedevi 13. yüzyılda bu kentte yaşamıştır. Mezarı bu kentin ana camisi içindedir. Hadean Hadeyan (Hadean Devir), yeryüzünün oluşum sürecindeki ilk jeolojik eondur (zamandır). Yaklaşık 4.567 milyon yıl önce yeryüzünün oluşumuyla başlayıp, farklı görüşler ileri sürülmekle birlikte Uluslararası Stratigrafi Komisyonu () tarafından 4 milyar yıl önce sona erdiği kabul edilir. Yeryüzünün yeni yeni oluşmaya başladığı bu dönemde gezegen yüksek volkanizma nedeniyle çok sıcaktır ve yüzey kısmen eriyik durumdadır. Ayrıca diğer gök nesneleriyle çarpışmalar devam etmektedir. "Hadeyan"'dan sonra Kambriyen öncesi zamanın ikinci dönemi olan Arkeyan başlar. Hadeyan terimi, ölüleri egemenliği altında bulunduran Antik Yunan yeraltı tanrısı Hades'ten (Antik Yunanca: "ᾍδης" veya "Ἅιδης", dorisch "Ἀΐδας") gelmektedir. Yeryüzünün o zamanki cehennemvari koşulları gözetilerek bu ad verilmiştir. Jeolog Preston Cloud bu terimi bilinen en yaşlı kayalardan önceki dönemi tanımlamak için 1972'de türetti. W. B. Harland ise aynı dönem için Latince “eski, antik” gibi anlamlara gelen "priscus" sözcüğünden "Priscoan Dönem" terimini türetti. Bu dönem için eski eserlerde "Arkeyan öncesi" anlamına gelen "Pre-Arkean", 19. ve 20. yüzyılda ise "içinde yaşam olmayan" anlamına gelen "Azoic" terimi sıklıkla kullanılmaktaydı. Hadeyan dönemin resmi bir alt dönemi yoktur. Ancak Ay için kullanılan jeolojik zaman cetvelindeki bazı dönemler, Hadeyandaki aynı zaman dilimlerini karşılamak için gayri resmi olarak kullanılmaktadır. Bu dönemler şunlardır: Yakın geçmişte Hadeyan öncesi dönem için "Chaotian" ve "Prenephelean" adlı dönemlerinin eklenmesi ve Hadeyan dönemin "Paleohadeyan" (4.567 - 4.300 myö), "Mezohadeyan" (4.300 - 4.100 myö) ve "Neohadeyan" (4.100 - 4.000 myö) olarak üçe bölünmesi önerilmiştir. Öneriye göre: Bu öneriler henüz resmi bir nitelik taşımamaktadır. Uluslararası Stratigrafi Komisyonu tarafından da onaylanmış değildir. 20. yüzyılın sonlarına doğru jeologlar Batı Grönland, Kuzeybatı Kanada ve Batı Avustralya’da Hadeyan döneminden kalma bazı kayaçlar belirledi. Bugün bilinen en eski zirkonyum kristali 4,4 milyar yıl önceyle tarihlenmektedir. Hadeyan dönemde atmosferin nasıl bir içeriğe sahip olduğu henüz büyük bir belirsizlik içinde olsa da, bazı jeologlar büyük miktarda azot içerdiğini düşünmektedir. Bazıları ise volkanik