litre VTEC-E 160 beygir, ve 1.5 litre VTEC-E 92 beygir gibi seçenekler bulunuyordu. Kasa tipi olarak 3 kapılı hatchback, 2 kapılı sedan coupé ve 4 kapılı sedan seçenekleri mevcuttu. Civic'te 4 ileri otomatik ve 5 ileri manuel şanzıman seçenekleri mevcuttu. Altıncı nesil Civic, 1995 yılında tanıtıldı. Bu model, Honda Civic'in başarı temellerinin atıldığı modeldir. Bu modelde daha köşeli hatlar, büyük far ve stop grubu ve daha uzun dingil aralığı gibi birçok değişikliğe sahiptir. Birçok kişinin beğenisini kazanan bu model, Türkiye'de de çok satmıştır. Ülkemizde 1.4 litrelik 90 beygir, 1.6 litrelik 126 beygir ve 1.6 VTi olarak adlandırılan 160 beygirlik motorlarla sunulmuştur. Motorlar 4 ileri otomatik şanzıman ya da 5 ileri manuel şanzıman ile alınabiliyordu. VTi modeli ise sadece manuel şanzımanla sunulmuştur. 1999 model yılı için Civic makyajlandı. Civic'te hem aracın için hem de dışında çeşitli değişiklikler yapılımş ve bu değişiklikler ülkelere göre değişiklik göstermiştir. Değişikliklerden bazıları; yeni ızgara, yeni farlar, yenilenen ön tampon, çamurluklar, ön kaput ve yenilenen arka tampon ve arka stoplardır. O dönemde pek iyi durumda olmayan, hatta yeni bir araba üretmek için yeterli kaynağa sahip olmayan Rover grubu ile Honda'nın arasında eskiden süregelen bir ortaklık bulunmaktaydı. Bu ortaklığın bir ürünü olan ve Euro Civic diye lanse edilen Civic modeli esasen Rover 400/45 ile aynı motor ve platformu paylaşıyor, İngiltere'de üretiliyordu. MB koduyla sadece 5 kapılı liftback karoserle satılan Euro Civic'lerin ithalatı 99’da son buldu. Orijinal Japon versiyona göre hem ürün hem de üretim kalitesi olarak başarısız bir araç olduğundan çok rağbet görmedi. Honda'nın 2001 ile 2006 arasında ürettiği Civic modelidir. Araç, 2000 yılının Eylül ayında piyasaya sürüldüğü için 2001 model olarak geçmektedir. Aynı şekilde 2005 yılının ikinci yarısına kadar üretildiği için de 2006 model yılına sahip yedinci nesil Civic'ler vardır. Bir önceki nesliyle kıyaslandığında boyutlarını koruyan aracın iç mekanı önceki nesline göre biraz daha genişledi. Özellikle arka zeminde şaft tüneli çıkıntısının olmaması yani tabanın düz olması arka bölümdeki yolcular için ekstra konfor sağladı. Civic'in Hybrid modeli bu nesilde, 2002 yılında sunulmuştur. Honda, bu araç ile 2000 yılında Japonya yılın otomobili ödülünü dördünce kez kazanmış oldu. Aynı şekilde 2001 yılında ise Japonya Otomotiv Araştırmacıları ve Gazetecileri Konferansı Yılın Otomobili ödülüne sahip olmuştur. Araç 2003 yılında makyajlanmıştır. Bu makyajla aracın ön farları, arka stopları, ön kaput, ön tampon ve marşpiyellerinde değişikliğe gidilirken iç dizaynında ise gösterge yazıları ve ışıkları, müzik sistemi gibi değişiklikler olmuştur. Yedinci nesil Civic ülkemizde sadece 110 beygir gücündeki 1.6 litrelik VTEC motorla satılmıştır. Ayrıca 2.0 litrelik 200 beygirlik Hatchback Type-R modeli de bulunmaktadır. Bu nesil Civic ülkemizde LS ve ES olmak üzere iki adet donanım seviyesiyle satılmıştır. Civic'in hibrit modeli, Türkiye'ye gelmemiştir.. Bu nesilde, 2002 model yılına sahip Civic Hatchback modeli de çıktı. 3 kapılı ve 5 kapılı olmak üzere iki seçeneği olan bu Civic modeli, Avrupa üretimi olduğu için bazı kaynaklarda Euro Civic olarak adlandırılır. Aynı zamanda LS ve ES donanım özelliklerinin yanında hatchback Civic'lerde Sport donanım seviyesi de mevcuttu. Bu araçlarda ülkemize 1.4 litrelik 90 beygir, 1.6 litrelik 110 beygir ve Type-R modelindeki 2.0 litrelik 200 beygirlik motorlarla sunuldu. 2004 yılı itibarıyla hatchback model de makyajlanıp daha spor bir görünüme kavuşturulmuştur. Hem sedan hem de hatchback kasa tipinde isteğe bağlı olarak 5 ileri manuel ya da 4 ileri otomatik şanzıman seçenekleri vardı. Type-R modeli ise 6 ileri manuel şanzıman ile sunuluyordu. Sekizinci nesil Honda Civic 2005 yılında piyasaya çıktı ancak yılın ikinci yarısında tanıtılan Civic'in model yılı 2006'dır. Bu nesil, önceki nesillerden gerek iç gerekse dış olarak tamamen farklı ve ilgi çekiciydi. Dönemin çok üstünde tasarlanan iç dizayn yani kokpit herkesin ilgisini çekmişti. İki katmanlı gösterge paneline sahip aracın alt kısmında devir saati, vites göstergeleri, araç uyarı ışıkları ve kilometre sayacı yer alırken üst kısmında ise hız göstergesi, yakıt göstergesi ve hararet göstergesi yer almaktaydı. Civic'in bu neslinde; en alt donanım seviyesinden en üst donanım seviyesine kadar tüm modellerde ABS, 4 cam otomatiği ve Yan ve Perde hava yastıkları standart olarak sunuluyordu. Civic'in İç mekan ve dış boyutlarında önceki modele göre köklü değişikliklere gidilmiştir. Bu değişikliklere, önceki modeldeki gibi arka tabanın düz olması ve araç boyutlarının artması eklenince arka tarafın daha konforlu olması büyük oranda sağlanmıştır. Civic, 2006 yılında ULEV (Ultra Düşük Emisyonlu Araçlar) sertifikasını aldı ve neredeyse tüm motorlarda yakıt ekonomisini koruyarak rakiplerinden bir adım öne geçti. Sekizinci nesil Civic, ülkemize sedan ve hatchback olmak üzere iki kasa tipiyle gelmiştir. Ayrıca, Honda ülkemize ilk kez Hybrid modeli bu kasayla getirmiştir. Civic ülkemize 3 farklı motor tipiyle gelmiştir. Bunlardan ilki; 1.4 litre 115 HP ve 162 Nm torka sahip Hybrid elektrikli motordur, aracın elektrikli motoru 20 beygir üretirken, benzin motoru ise 95 beygir güç üretmektedir. Aynı zamanda bu motor Civic'e Türkiye'de satılan ilk ve tek hibrit otomobil olma özelliği (daha sonra Toyota C-HR ve Corolla'nın hibrit modelleri ülkemizde satışa çıkmıştır.) kazandırmıştır. İkinci motor seçeneği 1.6 litrelik i-Vtec 125 beygir gücü ve 152 NM torka sahip benzinli motordur. Üçüncü motor ise 140 hp güce ve 174 Nm torka sahip 1.8 litrelik i-Vtec atmosferik benzinli motordur. Bu motorlar, ülkemizde 5 ileri manuel ve 5 ileri otomatik şanzımanla sunulmuştur. Dream modeli ile diğer modeller arasındaki şanzıman farklıdır. Dream modeli tam otomatik vitesken (P-R-N-D3-2-1) iken Premium, Elegance ve Executive modellerindeki şanzıman F1 spor şanzıman olup (P-R-N-D-S) direksiyondan kontrolü mevcuttu. Sekizinci nesil Civic, ülkemize 4 donanım seviyesiyle gelmiştir. Bunlar; Dream, Premium, Elegance ve Executive (sadece 1.8 litrelik motorda sunulmaktadır)'dir. 2007 yılında sadece Executive modelinde sunulan VSA, 2008 yılından itibaren Elegance modelinde opsiyonel olarak sunulmuş, 2009 yılındaki makyajdan sonra Premium, Elegance ve Executive donanımlarında standart olurken Dream modelinde ise opsiyonel olmuştur. 2009 yılının ikinci yarısında makyajlanan sekizinci nesil Civic'te; ön tampon, ön panjur, arka stop lambaları, far yıkama (dream modeli hariç), xenon far (dream modeli hariç), müzik sistemi (dream modeli hariç), kapılarda dekoratif çıtalar (dream modeli hariç) vb. değişikliklere gidilmiştir. Makyajdan sonra Elegance donanım seviyesi ile Premium donanım seviyesi arasındaki tek fark Sunroof olmuş, onun dışında bu iki donanım seviyesi arasında bir fark kalmamıştır. Dream seviyesi ile diğer donanım seviyeleri arasındaki fark, makyajdan sonra daha da açılmıştır. Premium, Elegance ve Executive modellerinde hız sabitleyicisi, 6'lı Cd changer, xenon far, far yıkama ve VSA standart olmuştur. Executive modelinde ekstra olarak koltuk ısıtma ve elektrikli katlanır ayna bulunurken sunroof opsiyoneldir. Elegance donanım seviyesinde sunroof standart olup diğer özellikler bulunmamaktadır. Araca gelen eleştirilerden bazıları far ve yağmur sensörünün bulunmaması ile iç malzeme plastiğinin kalitesizliğidir. Araç 2011 yılından itibaren fabrikadan BRC marka LPG ile de alınabilmekteydi. Aynı model yılları içerisinde hatchback kasa tipi de mevcuttu. İngiltere yapımı olan hatchback Civic bazı yerlerde hala Euro Civic olarak adlandırılmaktadır. 3 kapılı ve 5 kapılı olmak üzere iki modeli vardır. 2009 yılındaki makyajına kadar sadece 1.8 litrelik i-vtec 140 beygirlik güce sahip olan araç manuel ve i-Shift yarı otomatik şanzımanla destekleniyordu, Type-S ve Sport olmak üzere 2 donanım seviyesine sahip aracın bir de 2.0 litrelik 201 HP gücündeki Type-R modeli de yer alıyordu. 2009 yılındaki makyajdan sonra araçta 1.4 litrelik 100 beygirlik motor kullanılmış, 1.8 litrelik motor istek üzerine yapılmaya başlanmıştır. Manuel şanzımanın yanında nadiren tam otomatik modeller de olmakla beraber genellikle i-Shift şanzıman kullanılıyordu. 2010 yılının Aralık ayında yeni Civic için artık sinyaller verilmeye başlanmıştı. Honda; enerjik, şık ve aerodinamik başlığı altında bir taslak yayınladı. 2011 yılında Kuzey Amerika Otoshow'unda görücüye çıkan Civic ülkemize 2011 yılının sonlarında 2012 model yılı ile giriş yaptı. Önceki kasaya göre iç ve ön tarafında fazla bir değişiklik olmayan yeni kasa Civic'de en önemli değişim aracın arka kısmında ve yüksekliğinde oldu. Ön kısım ise önceki modele göre keskinleştirildi. Önceki modele göre biraz daha yüksek olan Civic'in eleştiri alan eksiklikleri bu kasada giderildi. Yalıtımı iyileştirilen araca yağmur ve far sensörü eklendi, iç malzeme kalitesinde iyileştirilmeye gidildi, bagaj hacmi arttırıldı ve bazı donanımlar eklenerek zenginleşen araç önceki nesille ciddi olarak ayrıştı. Başta arka tasarımla ilgili eleştirilere maruz kalan Civic'in arka tasarımı zamanla benimsendi. Beklenenin aksine yeni Civic'in önceki nesliyle aynı motoru taşıması hayal kırıklığına neden oldu. Civic, Türkiye'ye 1.6 litrelik 125 beygir gücü 152 NM torka sahip motorla geldi ve bu motorlar 5 ileri manuel ya da 5 ileri otomatik şanzıman seçenekleriyle alınabiliyordu. Bu nesilde, aracın ECO olarak geçen fabrika çıkışlı LPG modelinin üretimine başlandı ve bu modelin üretimi 2012 yılından beri devam etmektedir. Aracın nadir olan 1.8 140 hp lik motorlu modelleri de bulunur. Başlarda isteğe göre özel olarak getirilen ve diğer modeller gibi 5 ileri düz veya 5 ileri otomatik şanzımanla desteklenen bu motorun kullanıldığı modeller artık bulunmamaktadır. Bir önceki nesilde olduğu gibi güvenlik donanımları en temel modellerde bile en dolu modellerle aynıdır. Civic; Dream, Premium, Elegance ve Executive olmak üzere 4 farklı donanım seviyesiyle Türkiye'ye gelmiştir. Araçların donanım olarak farklılık gösterdiği özellikler; Araç 2014 yılında makyajlandı. Çok büyük fark olmayan aracın jantları ve ön panjuru yenilendi. Aracın içinde ise teyp ve müzik çalarda değişiklikler yapıldı, yapılan değişiklikle araca sportif bir görünüm kazandırılmaya çalışıldı. Aracın 2015 yılı itibarıyla Black Edition adında body kitli, spoilerli ve navigasyon ekranlı özel bir serisi üretime sunuldu. Sınırlı sayıda üretilen bu model, Civic'in spor versiyonu olarak kabul edilebilir. Aracın hatchback versiyonu da bulunmaktadır. Ülkemize 2013 yılı itibarıyla giriş yapan aracın üç adet motor seçeneği bulunmaktadır. Bunlar; 1.4 litrelik i-Vtec, 100 beygirlik, 127 NM torka sahip benzinli motor, 1.6 litrelik i-Dtec, 120 beygir güce ve 300 NM torka sahip dizel motor ve 2.0 litrelik turbo beslemeli i-Vtec, 310 beygir güç ve 400 NM torka sahip motordur.. 2 litrelik motor sadece spor model olan Civic Type-R modelinde sunulmaktadır. Sunulan motorların hepsi ülkemizde sadece manuel şanzıman ile desteklenmektedir. 1.4 litrelik motorun Comfort ve Elegance olmak üzere iki donanım seviyesi varken, 1.6 litrelik dizel motorun Comfort, Elegance ve Sport olmak üzere üç donanım seviyesi vardır. Type-R modeli ise tek donanım paketi ile sunulmaktadır. Yeni Civic; 2015 yılında New York Otomobil Fuarı'nda konsept olarak tanıtıldı. Civic, Honda tarafından “ Baştan aşağı yenilenen Yeni Civic Sedan” ve “Şimdiye kadarki en iyi Civic” sloganları ile duyuruldu. Civic sedanda; özellikle tasarımda göze çarpan değişiklikler yapılmıştı, motor seçeneklerindeki değişiklikler de dikkat çekmekteydi. Yeni Civic'in, ABD’de satışına 2.0 litre atmosferik ve 1.5 litre Turboşarjlı benzinli motorlar ile başlanmıştır. Honda'nın yeni 1.5 litre turbo benzinli motoru, ilk defa Civic’de kullanıldı. Yeni turbo motor, 5500 d/d da 182 beygir gücü üretirken 1800 ile 5500 devir arasında 260 Nm tork üretmekteydi. Bu motor; atmosferik motorlara göre litre başına daha yüksek güç üretir, maksimum torku daha düşük devirde ve daha geniş bir devir aralığında verir. Civic, ülkemize 2017 yılının Şubat ayında geldi. Civic, Türkiye ve Avrupa pazarında 1.5 litrelik motora ek olarak 1.6 i-DTEC turbodizel motor seçeneği ile satışa sunulmuştur. Bu motorlar, isteğe bağlı olarak otomatik şanzıman ile alınabilmektedir. Bir önceki nesilde 5 ileri tam otomatik vites ile ülkemizde gördüğümüz Civic, yeni kasası ile ülkemizde de benzinli versiyonlarda CVT otomatik şanzıman ile satışa sunulacak. Yeni Civic'de kullanılan CVT şanzımanın, yakıt tüketimi ve konfor konusunda Civic'in bir önceki nesle göre daha iyi olmasını sağlayacağı düşünülmektedir. Teknik verilere göre yeni Honda Civic, önceki nesilden daha büyüktür. Aracın iç mekanı, yüksekliği, uzunluğu ve bagaj hacmi ön plana çıkmaktadır. Aracın iç mekanında önemli iyileştirmeler yapıldığı görülmektedir. Bir önceki nesilde 440 litre olan bagaj hacmi Yeni Civic'te 500 litre civarıdır. Yeni Civic’te dikkat çeken önemli noktalardan birisi, eski kasada pek çok kişinin şikayet ettiği yetersiz iç mekan malzeme kalitesinin ve kullanılan sert plastik malzemelerin yerini, oldukça kaliteli ve üst sınıf ayarında bir iç mekanın almış olmasıdır. ABD’de gerçekleştirilen testlerin tamamında Yeni Civic’in malzeme kalitesi ve ses izolasyonu konusunda bir önceki modele göre oldukça geliştirilmiş olduğu ifade edilmiştir. Yeni Civic'teki önemli değişiklerden birisi de, ağırlık merkezinin yerinin değiştirilerek yol tutuş konusunda Civic’in daha iyi bir duruma getirilmesidir. Civic’in arka tarafında kullanılan yeni bağımsız süspansiyon sistemi sayesinde araç, önceki nesle göre konfor anlamında önemli bir gelişme kaydetmiştir. Yeni Civic, güvenlik donanımları ile de sınıfında üst sıralara oynamaya aday durumdadır. Civic'in özellikle ABD’de satılmakta olan Touring modelinde otomatik gündüz, uzun ve kısa led farlar, 450 watt ses sitemi, 8 yöne ayarlanabilen sürücü ve 4 yöne ayarlanabilen elektrikli yolcu koltukları, ön ve arka tüm koltuklarda ısıtma, uzaktan motor çalıştırma, anahtarsız giriş ve kapı kilitleme, Apple ve Android uyumlu multimedya sistemi, 7” dokunmatik ekran ve ekrandan araç elektronik aksam kontrolü, elektronik park freni gibi sınıfına göre iddialı donanımlar bulunmaktadır. Civic, gerçekleştirilen güvenlik testlerinde kendi sınıfının üzerinde bir performans sergilemiştir. ABD'de gerçekleştirilen ve dünyanın en saygın güvenlik testlerinden olarak kabul edilen IIHS (Insurance Institute for Highway Safety) testlerinde Yeni Civic, en üst düzeyde güvenlik seviyesi olan “Top Safety Pick+” puanını almıştır. Yeni Civic, bu değerlendirmede “çok güvenliği ve ön çarpışma güvenliği” başlıklarında kendi sınıfı ve üst sınıflardaki pek çok modeli geride bırakarak güvenlik konusundaki üstünlüğünü kanıtlamıştır. Yeni Civic'in orta-üst donanım seviyelerinde bulunan Honda Sensing özeliiği ile; Şeritten çıkma uyarısı, Şerit takip yardım sistemi, Hız azaltma, Adaptif hız kontrolü, İleri çarpışma yardımcısı, Çarpışma hafifletici donanımları standart olarak sunulmaktadır. Yeni Civic Sedan'ın üretimine ve satışına çok kısa bir süre önce başlanmasına rağmen Honda Civic, Kuzey Amerika’da yılın otomobili ödülünü almıştır. Ayrıca, Kuzey Amerika’da gazeteciler ve otomobil federasyonları tarafından da Yeni Civic Sedan’a çeşitli ödüller verilmesi modelin başarısını tescilleyen faktörler olarak karşımıza çıkmaktadır. Pek çok anlamda geliştirilen ve otoriteler tarafından C ile D sınıfları arasında bir yerde gösterilen Yeni Civic Sedan, Türkiye’de 2016 yılının Ekim ayında satışa sunuldu. Yeni Civic Sedan'da bulunacağı kesinleşen motor seçenekleri benzinli atmosferik, benzinli LPG ve dizel olarak öne çıkmaktaydı. Tüm motor seçenekleri için otomatik vites seçeneğinin Türkiye’de satışa sunulacağı belirtilmiştir. Yeni Civic Sedan’ın üretildiği 9 fabrikadan birisi Honda Türkiye fabrikasıdır. Civic'in dizel – otomatik versiyonu Honda fabrikaları içinde sadece Türkiye’deki Honda fabrikasında üretilmektedir. Shine a Light (film) Shine a Light 2008 yapımı belgesel film. Filmin yönetmeni Martin Scorsese'dir ve film İngiliz rock grubu The Rolling Stones'u konu almaktadır. 58. Uluslararası Berlin Film Festivali'nin açılış filmi olarak seçilmiştir. Festival tarihinde ilk kez bir müzikal belgeselle açılmaktadır. Bu Ne Biçim İştir Bu Ne Biçim İştir, Gökben'in ikinci stüdyo albümü. 1977 yılında olarak piyasaya çıkmıştır. Alo Ben FÃ¼sun Alo Ben Füsun, Füsun Önal'ın ilk stüdyo albümü olup 1975 yılında CBS etiketi ile yayınlanmıştır. Ayla Algan (albÃ¼m) Ayla Algan, Ayla Algan'ın ilk albümüdür. Monte Karlo 1904 Monte Karlo 1904, 1969 İngiltere-Fransa-İtalya ortak yapımı bir komedi filmidir. Özgün adı Monte Carlo or Bust veya daha yaygın kullanılan adı Those Daring Young Men in Their Jaunty Jalopies dir. Senaryosunu Jack Davies ile birlikte yazan Ken Annakin aynı zamanda filmin yapımcılığını ve yönetmenliğini de üstlenmiştir. Filmin müziğini Ron Goodwin yapmıştır. Geniş bir oyuncu kadrosuna sahip olan filmin başlıca rollerinde Bourvil, Lando Buzzanca, Tony Curtis, Mireille Darc, Terry-Thomas, Dudley Moore ve Susan Hampshire oynamışlardır. Filmde 1920'lerde Avrupa çapında bir otomobil rallisi çerçevesinde gelişen komik olaylar anlatılmaktadır. 1920'li yıllarda Avrupa çapında uluslararası bir araba rallisi düzenlenir. Yarışmacılar Avrupa'nın değişik merkezlerinden yola çıkacaklar,Chamberry kentinde buluşup yarışın bitiş noktası olan Monte Carlo'ya doğru yarışacaklardır. Bu 2500 km.lik yarış sırasında birçok badireler atlatılır. Desembarco del Granma Millî Parkı Desembarco del Granma Milli Parkı, Küba'nın güneybatısında, Cabo Cruz'da bulunan bu bölgede merdiven gibi yükselmiş eski deniz dibi katmanları bulunan bir milli parktır. Jeolojik değişimleri günümüzde de süren bu karstik katmanlar, yeraltı ırmaklarını ve mağaraları da içeren kireçtaşından oluşmuş kayalık bir arazi yapısına sahiptir. Milli park, doğal özellikleri nedeniyle 1999 yılında Dünya Mirası olarak kabul edildi. Joachim Streich Joachim Streich (d. 13 Nisan 1951), Doğu Almanya uyruklu eski futbolcudur. 1972 Yaz Olimpiyatları'nda bronz madalya kazanmıştır. 15 yıl boyunca (1969 - 1984) Doğu Almanya ulusal takımı formasını giyen oyuncu, Doğu Almanya 1. Ligi'nde de toplamda 378 maçta 229 gol kaydetmiştir. 1974 FIFA Dünya Kupası'nda da ülkesini temsil ederek iki gol atmıştır. Periyant Periant (Çiçek Örtü Yaprakları) Çiçeğin dış halkalarını oluşturan, genellikle renkli yapraklardır. Bazı çiçeklerde periant bulunmayabilir. Kaliks ve korolla farklılaşması olan çiçeklerde periyanttan söz edilir. Kaliks periantın dış halkalarını, korolla ise ikinci halkasını meydana getirir. Bazen de kaliks korolla farklılaşması yoktur.(monokotiledon bitkilerin çiçekleri gibi) Bu durumda çiçek örtü yaprakları perigon adını alır. Perigonun her bir yaprağı da tepal olarak adlandırılır. Kaliks ve korollası olan çiçeklerde kaliksin her yaprağı sepal adını alır. Kaliksi meydana getiren sepaller normal yapraklara daha çok benzerler, yeşil renklidirler ve dolayısıyla fotosentez yaparlar. Sepaller serbest veya bileşik olabilirler. Sepaller serbestse korisepal, bileşikse gamosepal veya sinsepal olarak adlandırılırlar. Gamosepal bir kaliks tubulat (silindirik), rotat (tekerlek şeklinde), kampanulat (çan şeklinde), urselat (testi şeklinde), bilabiat (iki dudaklı) şekillerde olurlar. Sepaller bazen tüy veya diş şeklinde olurlar bu durumda çiçek asepal olarak adlandırılır. Bazen kaliksin dışında ikinci bir uzantı yer alır, bu kısım epikaliks olarak adlandırılır. Periantın ikinci halkası olan korollanın her bir parçası petal adını alır. Petaller genellikle göz alıcı renklerde, sepallere göre daha basit iç yapıya sahiptirler. Petallerde, sepaller gibi serbest veya bileşik olabilirler. Sepal yerine petal gelerek aynı terimlerle ifade edilebilirler.(koripetal, sinpetal vb.) Bileşik petal şekilleri sepal şekillerine benzerler ve aynı terimlerle ifade edilirler. Korollanın önünde ikinci bir halka bulunursa bu parakorolla olarak adlandırılır. Korollası olmayan çiçekler apetal olarak adlandırılır. Böceklerle tozlaşan bitkilerin çiçeklerinde periant daha büyük ve daha gösterişlidir. Bu yüzden böcekler için çekici olurlar. Bir kısmında nektaryumlar meydana gelir, bunlarda oluşan nektar (balözü) salgısını almak için böcekler çiçeğe gelirler, bazıları güzel kokuları ile, bazıları da gösterişli canlı renkleriyle böcekleri çekerler ve tozlaşmada etkili olurlar. Perigon çiçeklerde tepaller ayrı veya bileşik durumlarda olurlar, bunlar içinde aynı terimler kullanılır, koritepal, gamotepal vb. Çiçek örtü yapraklarının görevi içinde yer alan erkek ve dişi organları korumak ve böcekleri kendilerine çekerek tozlaşmayı sağlamaktır. Bengal kaplanÄ± Bengal kaplanı ("Panthera tigris tigris"), kedigiller (Felidae) familyasından bir kaplan alt türü. İri bir erkek Bengal kaplanının boyu 3 metreye kadar uzayabilir. Dişilerinin boyu ise 2.6 metre kadardır. Ağırlık erkek kaplanlarda 290 kilograma kadar çıkabilir. Dişi kaplanlar ise 200 kilogram civarındadırlar. Ayrıca ağır kilolarına rağmen çok iyi birer yüzücülerdir. Ön dişlerinin boyları ise 7,5 ile 10 santimetre arasındadır. Bengal kaplanları küçük ve büyük hayvanların çoğunu avlar. Çoğunlukla yaban domuzu, sambar, barasingha, çital, nilgai, gaur, manda ve bazen de balıklar, tavşan, langur, şebek ve tavuskuşu gibi küçük hayvanları avlarlar. Bengal kaplanlarının çok nadiren fil ve gergedan yavrularını öldürdüğüne ilişkin veriler de vardır. Bazen de leopar, kurt, çakal, tilki, hatta timsah ve yaban köpeği kaplanın avı olabilir. Zoologlar, bugün dünya üzerinde 4500 dolaylarında Bengal kaplanı olduğunu düşünüyorlar ve bunların çoğu Hindistan'da yaşıyor. Günümüzde vahşi doğada yaşayan kaplan nüfusunun % 60'ından fazlasını Bengal Kaplanları oluşturmaktadır. Hindistan 1972 yılında Kaplan Projesi adı altında devasa bir korunma progamı geliştirdi. Bu program sayesinde kaplan sayısı 1970'lerdeki 1200'lerden 1990'lardaki 3000'lere kadar arttı. Bu program gelmiş geçmiş en başarılı korunma programlarından biridir. Hindistan ve Bangladeş başta olmak üzere, Bhutan, Myanmar, Nepal, Güney Tibet doğal olarak en çok yayılım gösterdikleri yerlerdir. Fuel oil Fuel oil (ya da yakıt yağı), koyu renkte, az akışkan bir petrol ürünüdür. Elektrik, ısı ya da buhar sistemlerinde kullanılabilen Fuel Oil, her türlü endüstriyel fabrika, tesis ve binalarda tercih edilmektedir. Kolay pompalanır, yanar ve tasarruf sağlar.Havayı kömüre göre daha az kirletir. Gemi yakıtı olarak kullanılan fuel oil ana makine, jeneratör ve kazanda yakılmaktadır. Yakılmadan önce ısıtılıp, arıtılması ve filtre edilmesi gerekmektedir. Kullanılan yakıtlar ISO 8217 standartlarına göre sınıflandırılır. İçerdiği kükürt oranına göre bölgesel kısıtlamalar veya ilave önlemler ile gemide kullanımı düzenlenmiştir. Łukasz Fabiański Łukasz Fabiański (d. 18 Nisan 1985, Varşova), Polonyalı millî futbolcudur. Premier League ekiplerinden West Ham United'da forma giymektedir. Polonya Ligi'nde Legia Warszawa'da oynarken gösterdiği performans ile Arsenal'e 2 milyon sterlin karşılığı transfer olmuştur. UEFA tarafından geleceğin en iyi 20 kalecisi içinde gösterilmektedir. Albina Ahatova Albina Hamitovna Ahatova (Rusça: Альбина Хамитовна Ахатова, Tatarca: Albina Xəmit qızı Axatova) (d. 13 Kasım 1976, Nikolsk, Vologda Oblastı) Rus eski biatlet. Rusya takımıyla 1998 Nagano'da gümüş madalya, 2002 Salt Lake City'de bronz madalya ve 2006 Torino Olimpiyatları'nda ise altın madalya kazanmıştır. Torino'da 15 km bireysel yarışında bronz madalya kazanmıştır. Yarışı aslında 4. olarak bitirmiştir. Ancak Rusya takımından arkadaşı ve yarışı 1. bitiren Olga Pılyova'nın doping testinin pozitif çıkması sonucunda bronz madalya kendisine verilmiştir. Aynı olimpiyatlarda takip yarışında bronz madalya kazanmayı başarmıştır. 2006/07 sezonunda ara verdikten sonra Ocak 2008'de geri döndü ve 2008 Biathlon Dünya Şampiyonası'nda 7.5 km sprintte gümüş, 10 km takip yarışında ise takım arkadaşı Yekaterina Yuryeva'nın ardından bronz madalya kazanmıştır. 13 Şubat 2009'da IBU, Ahatova'yı ve takım arkadaşları Yekaterina Yuryeva ile Dmitriy Yaroşenko'yu Östersund'daki Dünya Kupası sırasında EPO için pozitif olarak test ettiklerini açıkladı. Her biri daha sonraki iki yıl boyunca geçerli olacak şekilde yarışlardan men edildi. Ä°rina Rodnina Irina Konstantinovna Rodnina (Rusça: Ирина Константиновна Роднина) (d. 12 Eylül 1949, Moskova) İki farklı parter ile Alexei Ulanov ve Alexander Zaitsev ile Olimpiyat ve Dünya şampiyonu olmuştur. 1969–1972 yılları arasında Alexei Ulanov, 1973–1978 yılları arasında Alexander Zaitsev ile birlikte, toplamda 10 kez Dünya Şampiyonu olmuştur. 11 kez Avrupa şampiyonu olmuş ve 3 Olimpiyat altın mdalyası kazanmıştır. Nisan 1975'te partneri Alexander Zaitsev ile evlenmiş, 1979'da Sasha Jr. isminde bir oğulları olmuştur. Bu süre içinde yarışmalara katılamadılar. "Alexei Ulanov ile birlikte" "Alexander Zaitsev ile birlikte" Pavlusçuluk Pavlusçuluk, (, "Pawłikeanner"; ; Arap kaynaklar: "Baylakānī", "al Bayāliqa" ) 7. yüzyılda ortaya çıkan dualist Hristiyan mezhebidir. Hristiyanlığın ilk dönemlerinde doğan Markionculuğun dualist görüşlerininin ve 3. yüzyılda İran'da yayılan gnostik din Maniciliğin etkisinde kalmıştır. Mezhebe adını veren Paulus'un kim olduğu tartışmalıdır. En yakın ihtimalle bahse konu olan kişi Samsatlı Paulus'tur. Pavlusçuluğun temelinde, biri iyi öbürü kötü iki Tanrı olduğu öğretisi yatar. İyi Tanrı gelecekteki dünyanın, kötü Tanrı ise bu dünyanın yaratıcısı ve yöneticisidir. İyi Tanrı etten ve kemikten bir insan olamayacağına göre İsa gerçekten Meryem Ana'nın oğlu olamaz. Pavlusçuluğun kurucusu sayılan Konstantin adlı Ermeni, havari Pavlus'un saf Hıristiyanlığını yeniden kurmayı amaçlamış ve kendisine Pavlus'un müritlerinden Silas'ın adını almıştı. Ortaya çıktıktan kısa süre sonra mezhep imparatorluk sınırları içinde siyasi ve askeri çalkantılara yol açtı. II. Konstantinos ve II. Justinianos mezhebi dağıtmak için seferler düzenlendiler. 9. yüzyıl başlarında Pavlusçuluk yeniden canlandı. Kilikya ve Anadolu'nun çeşitli bölgelerinde etkili oldu. İmparator III. Mihail ile İmparatoriçe Theodora'nın giriştiği kırımlara karşın varlığını koruyabildi. 9. yüzyıl üçüncü çeyreğinde en güçlü dönemini yaşadı. 872 yılında I. Basileios döneminde Kristofer komutasında düzenlenen sefer Bathys Ryax Muharebesi ile sonuçlandı, Bizanslılar Pavlusçulara karşı ezici bir zafer kazandılar. Ama Haçlı seferlerine kadar Pavlusçuluğun etkisi ortadan kalkmadı. 9. yüzyıldan sonra, Bulgarlara karşı öncü güç olarak yerleştirildikleri Trakya dışında Pavlusçuların etkisi kalmadı. Pavlusçu öğreti Makedonya, Bulgaristan ve Yunanistan'da özelikle köylüler arasında etkili oldu. Lee Woon-jae Lee Woon-Jae "(Lii Vun Ceei)" (d. 26 Nisan 1973), Güney Koreli eski millî kalecidir. Güney Kore millî futbol takımıda 100 maç oynama başarısını yakalayan ilk oyuncudur. 1.82 metre boyundadır. Profesyonel kariyerine 1996 yılında başladığı Suwon Samsung Bluewings ile 2010'a kadar 267 maça çıkmıştır. Daha sonra sırasıyla Sangmu ve Chunnam Dragons kulüplerinde oynadı. Güney Kore millî futbol takımında 133 maça çıkmıştır. Maskeli Beşler İntikam Peşinde Maskeli Beşler İntikam Peşinde, Maskeli Beşler sinema filmi serisinin 2005 yapımı ilk filmi. Filmin kadrosunun büyük bir kısmını, Hababam Sınıfı Üç Buçuk filminde oynayan oyuncular oluşturmuştur. Tezcan, Bahattin, Murat, Zeki ve Kamil'in hikâyelerinin anlatıldığı Maskeli Beşler İntikam Peşinde'nin gördüğü ilgiden sonra, filmin yapımcı şirketleri Arzu Film ve Fida Film, filmi bir seri hâlinde devam ettirme kararı almışlardır. Bu kararın ardından 8 Ocak 2007'de ve 7 Ocak 2008'de filmleri, seri olarak vizyona girmiştir. 1978 yılında başlayan hikâyede Tezcan, Bahattin, Murat, Zeki ve Kamil yetimhanede kalan beş yakın arkadaştır. Hiçbir ailenin evlat edinmediği bu beş kafadar, ileride beş azılı hırsız olur. Başları dertten kurtulmayan bu beşli, çeşitli yollarla hapishaneden kaçma deneylerinde bulunsa da; hapishaneden ancak genel afla çıkar. Suç işlemeye tövbe ederler ve günlük hayata geri dönerler. Fakat bir gün onlara hapisteyken çok iyi davranan gardiyan Salih'in oğlunun hastalığını öğrendiklerinde bir karara varırlar. İlk defa iyilik için suç işleyeceklerdir. Çetenin hedefi ise; zengin bir aile tarafından evlat edinilmiş ve holding patronu olmuş, yetimhane günlerinden eski bir düşmanları olan Tekin’dir. Maskeli BeÅŸler Mahluta çorbası Mahluta çorbası, Antakya yöresine özgü mercimek çorbasıdır. Kırmızı mercimeğin suyla kaynatılmasıyla yapılır. Çorbanın kıvamına gelmesinden sonra ayrı bir tavada kızartılan sıvı yağın içerisine kırmızı pul biber ve kuru nane atılarak kızartılır. Çorbanın tabaklara konulmasından sonra kızartılmış yağ çorbanın üzerine kaşıkla dökülerek sunulur. Soğanları yağda kavurun. Tavanın kapağını kapatıp ara sıra karıştırarak soğanların yumuşamasını sağlayın. Daha sonra ateşin altını açıp sık sık karıştırarak karamelize olmalarını sağlayın. Soğanları kâğıt havlu üzerine koyup bir kenara alın. Suyu kaynatıp içine mercimeği ve pirinçleri atın. Karabiber ve kişnişi ekleyip mercimekler iyice ezilene kadar -35 veya 45 dakika- pişirin, soğanları ekleyin. Çorbanın tadını kontrol ederek tuzunu ilave edin. (tavuk suyundan dolayı daha az tuz kullanacaksınız) KoyuluÄŸunu ayarlamak iÃ§in gerekirse bir miktar daha kaynar su ekleyin. Kaselere alıp üzerine kimyon serperek servis yapın. Karavan 19. yüzyıl sonlarında sirk çalışanların konaklaması için tasarlanan karavanlar, sonraları Avrupa'da yaşayan çingeneler tarafından kullanılmaya başlanmıştır. Otomobil sektöründeki gelişmeler sonrasında "motokaravan" adı verilen ve çekme aracına ihtiyaç duyulmadan (araca entegre edilmiş karavan) kullanılan karavan türleri yapılmıştır. Bugün motokaravan ve çekmekaravan olmak üzere iki tür karavan da kullanılmaktadır. İki türün de kendine göre avantaj ve dezavantajları vardır. Uzun konaklama süreleri söz konusuysa çekmekaravan, kısa süreli konaklamalar için ise motokaravan tercih edilmektedir. Çekmekaravanın lastik aşınma gideri dışında pek bir amortisman ihtiyacı yoktur. Hareket özgürlüğü ön planda ise motokaravan tercih nedeni olmaktadır. Karavanlar, yaşamsal fonksiyonlara minimum ölçülerde cevap verebilecek yatak, mutfak, duş, tuvalet ve oturma birimi donanımlarına sahip, motorlu araç standart ölçülerine uygun, hareketli yaşam mekânlarıdır. Karavanlar, çekme karavan ve motokaravan olmak üzere iki gruba ayrılır; Çekme Karavanlar: Bir çekici aracın arkasına bağlanarak çekilen römork şeklindeki karavanlardır. Bu tür karavanları çekebilmek için karavanın büyüklüğüne göre uygun güçteki araçlara ihtiyaç vardır. Seyahatlerde araç karavandan ayrılarak bağımsız olarak çevre gezilerinde kullanılabilir. Türkiye’de çekme karavanlar 750 kg’dan hafif ve 750 kg’dan ağır olarak iki sınıfa ayrılır ve birinci grup karavanlar ruhsatsız, ikinci grup karavanlar ruhsat ile karayollarında kullanılabilir. Motokaravanlar: Kendi kendine hareket edebilen ve iç düzeni kamp yapmaya elverişli olarak tasarlanan kendinden motorlu kamp taşıtlarıdır. Motokaravanlar tek parça halinde olup kapalı kasa panelvanların içine, kamyonetlerin arkasına, özel yapılan kasa içine ya da otobüs kasalarının içine tasarlanabilir. Afrika'daki büyük şehirler listesi Aşağıdaki listede Afrika'daki en kalabalık 50 şehir nüfus sırasına göre sıralanmıştır. Sıralamada merkez şehir nüfusu yüksek olan ön sıradadır. Xia (16 Krallık) Xia (okunuşu: Şia) (Çince: 夏 pinyin: Xià; MS 407-431), Çin tarihinde 'Beş Barbar Onaltı Krallık (Çince: 五胡十六國) döneminde Hiung-nulardan Tiefu (Çince: 鐵弗 pinyin: Tiěfú) boyunun Helian Bobo (Çince: 赫連勃勃 pinyin: Hèlián Bóbó) tarafından kurulmuş bir devlettir. FC Tokyo FC Tokyo (Japonca: FC東京), J1 League'de mücadele eden profesyonel futbol kulübü. FC Tokyo, 1935'te Tokyo Gas FC adıyla, Tokyo Gas firmasının futbol kulübü olarak kuruldu. 1999'da J1 League'e katıldı. Kulüp, maçlarını Tokyo'daki 50,100 kişilik Ajinomoto Stadyumu'nda oynamaktadır. "15 Mayıs 2014 itibarıyla" Wei (16 Krallık) Vey (Çince: 魏 pinyin: Wèi veya Zhai Wei 魏 pinyin: Zhái Wèi; MS388-392), Çin tarihinde 'Beş Barbar Onaltı Krallık (Çince: 五胡十六國) döneminde Ting-ling'lerden (Çince: 丁零) Zhai Liao (Çince: 遼 Zhái Liáo) tarafından kurulmuş bir devlettir. Ancak On altı Krallık olarak sayılmamamıştı. Wolfgang Overath Wolfgang Overath (d. 29 Eylül 1943), Alman eski millî futbolcudur. Ulusal takım ile beraber 1974 FIFA Dünya Kupası'nı kazanan oyuncu, kariyerinin büyük bölümünü 1. FC Köln'de geçirdi (1962-1977). Burada yaptığı 765 maçta 287 gol attı. 1964'te takımıyla Bundesliga'yı kazandı. Ulusal takımda toplamda yaptığı 81 maçta 17 golü olan Overath, 1966 FIFA Dünya Kupası'nda da kadroda yer aldı. 1988-89 UEFA Kupası UEFA Kupası 1988-1989 sezonunda İtalya takımı Napoli, finalde Batı Almanya takımı VfB Stuttgart'ı uzatmalarda mağlup ederek UEFA Kupası'nı kaldırdı. Obama (anlam ayrımı) Opel Vectra Opel Vectra, 1988'den 2009'a kadar üç nesil olarak üretilen bir büyük aile arabasıdır. Opel'i D segmentinde temsil eden Vectra Türkiye dışında bazı ülkelerde Vauxhall, Holden ve Chevrolet markaları altında satılmıştır. Vectra, Opel Ascona'nın yerini almış ve 2009 yılında yerini Opel Insignia'ya bırakmıştır. İlk nesil Vectra 1988 Ekim ayında sedan ve hatchback gövde tiplerinde satışa sunuldu. Opel Ascona'nın yerini alan Vectra'nın altyapısı Opel Calibra adlı coupé modelde de kullanıldı. Her iki araç da Wayne Cherry tarafından tasarlanmıştır. İngiltere'de Vauxhall markası altında satılan araç ilk neslinde daha önceki Cavalier adıyla devam etmiş, Vectra B ile birlikte İngiltere'de de Vectra adına geçiş yapmıştır. İlk olarak 1.4 litre 75 beygir ile 2 litre 130 beygir aralığında sunulan motor yelpazesi daha sonra Euro I emisyon düzenlemelerinin gelmesiyle 1.6-2 litre 150 hp olarak güncellenmiştir. 2 litre motorun bir versiyonu olarak geliştirilen 150 hp motor, GT versiyonlarında kullanılmıştır. 1990 yılında dört tekerlekten çekişli versiyon satışa çıkarılmış, 1993'te ise sınırlı sayıda üretilen 204 hp turbo versiyon sunulmuştur. Vectra A'nın son dönemlerinde ise Opel'in 170 hp'lik 2,5 litre V6 motoru opsiyonlara eklenmiştir. Vectra'da, bir tanesi Isuzu diğeri Opel tarafından tasarlanmış 1,7 litrelik iki ayrı dizel motor sunulmuştur. Isuzu üretimi turbodizel ünite 82PS, Opel üretimi turbodizel ünite ise 58 ile 60PS güç üretebilmektedir. Süspansiyon sistemi önde MacPherson tam bağımsız, arkada ise yarı bağımsız bir yapıya sahiptir. Dört çeker versiyonların arka süspansiyonu farklıdır, bu modellerde arka süspansiyonlar da tam bağımsızdır. Ön süspansiyon bir alt şasiye bağlıdır, bu şasi aracın ana gövdesine bağlanır. Vectra, önden çekişli veya dört tekerlekten çekişli olarak alınabiliyordu. Vectra'da manuel şanzımanlar önden çekişli modellerde 5, turbo dört çeker modellerde 6 ileridir; otomatik şanzımanlar ise 4 ileri vites oranına sahiptir. Tüm otomatik şanzımanlar, tork konvertörlü geleneksel sistemlerdir. 1992 yılında Vectra A hafif bir makyaj geçirmiştir. Makyaj sonrası modelde yeni ön panjur, gövde rengi tamponlar, hafifçe değiştirilmiş ön ve arka farlarla bagajda çubuk tutamak bulunmaktadır. Bu makyajla beraber ABS ve hidrolik destekli direksiyon standart donanıma katılmış, ön hava yastıkları seçeneği sunulmaya başlanmıştır. Vectra A, 1995 yılında yerini Vectra B'ye bırakmıştır. Opel Vectra'nın ikinci nesli 1995 Ekim ayında tanıtılmıştır. 1996 yılından itibaren İzmir'de de üretilen Vectra B, ilk nesilden farklı olarak bu nesilde station wagon gövde ile de satılmıştır. 1999 yılında makyaj gören modelin makyaj öncesi versiyonları Vectra B1, makyaj sonrası versiyonları ise Vectra B2 olarak bilinir. Türkiye dışında "satış temsilcisi arabası" gibi farklı algılarla karşılanan model, Türkiye'de özellikle çıktığı 1990'lı yıllar için yüksek performanslı sayılabilecek 2 litre motorlarıyla oldukça tutulmuştur. Bir önceki modele göre boyutları büyüyen aracın aerodinamik direnç katsayısı ise 0,28'dir.. Vectra'nın aks aralığı 40 mm uzayarak 2640 mm'ye, boyu 4480 mm'ye, genişliği 1710 mm'ye ve yüksekliği de 1420 mm'ye çıkarılmıştır. Ağırlık değerleri ise 1600 kg ile 1860 arasında değişir. Vectra B'nin gövdesinde, kaput ve ön çamurluklarla entegre görünen dış aynalar dikkat çeker; bu aynalar katlanmaz görünmekle birlikte aslında aşağı doğru çevrilebilmektedir. İlk başta 8 subaplı bir başlangıç motoruyla gelen seçenekler daha sonra tüm motorlar 16 subaplı olacak şekilde değiştirilmiştir. 1,6 litrelik baz motor 16 subaplı versiyonunda 100ps en yüksek güç ve 150Nm en yüksek tork üretebilmekte ve Vectra'yı 12,5 saniyede 0 km/s hızdan 100 km/s hıza çıkarabilmektedir. 2 litre hacmindeki X20XEV kodlu motor ise 136ps güç ve 188Nm tork üreterek Vectra'ya 10 saniyelik 0–100 km/s hızlanma, 215 km/s son hız sağlar. Bu motor, yarış versiyonları için baz motor olarak hazırlanmıştır. Aynı motor üzerinde modifikasyonlar ve kontrol yazılımı değişikliğiyle X20XER kodlu, daha yüksek beygir gücü üretebilen diğer bir 2 litre motor üretilmiştir. Üst seviye modeller ise başta CDX aksesuar seviyesinde olmak üzere 2,5 litreli V6 motorlarla donatılmıştır. Dizel motorlar ise Isuzu kökenli 1,7, 2,0 ve 2,2 litre hacminde turbo destekli bloklardan oluşur. EuroNCAP çarpışma testlerinden 3 yıldız alan Vectra B'de model yılı ve aksesuar seviyesine bağlı olarak dörde kadar havayastığı bulunabilmektedir. Alt modellerde manuel klima bulunurken üst modellerde tek bölgeli otomatik klima bulunur. Otomatik iklimlendirme sistemi klima kompresörünü normalde açık tutar; sürücü istediğinde "ECO" tuşuna basarak klima kompresörünü devredışı bırakabilir. Bu durumda ECO düğmesi aydınlanır. Vectra'da deri koltuk, açılır tavan penceresi gibi çeşitli opsiyonlar da sunulmaktaydı. Vectra'nın merkezi kilit sistemi iki aşamalıdır; kapıları kilitlemek için anahtardaki düğmeye bir kere basıldığında kapılar kilitlenir, ikinci kez basıldığında ise "deadlock" adı verilen ikinci bir işlev harekete geçer. İkinci kilit konumunda merkezi kilit sistemi kapılardaki kilit düğmelerinden açılamaz; kilidi açmanın tek yolu anahtarı kullanmaktır. Arka koltukların kilitlenebilir yatma özelliği, değerli eşyaları bagajda daha güvenli saklamaya yardımcı olur; hırsızlar camı kırsa bile bagaja içeriden ulaşamazlar. Modeller 5 ileri manuel veya 4 ileri tork konvertörlü otomatik şanzımanlarla sunulmuştur. Aisin-Warner kökenli otomatik şanzımanların bazı modelleri Saab 9-3 gibi başka modellerle ortak kullanılmaktaydı. Otomatik şanzımanda, geleneksel P-R-N-D-3-2-1 seçeneklerine ek olarak kaygan yollarda kalkış için "kar" modu ve motoru 4500 devrin üzerinde tutmak ve motor tepkilerini değiştirmek gibi yöntemlerle hızlanmaya odaklanan "Spor" modu bulunmaktaydı. X20XEV motorlu Vectra B CD versiyonları, spor modu devredeyken tam gazda üçüncü viteste 200 km/s gibi hızlara çıkabilmekteydi. Hiçbir modelde ESP (elektronik tutuş kontrolü) bulunmamaktaydı ancak otomatik çekiş kontrolü (Traction Control, TC) seçilebilmekteydi. Çekiş kontrolü, aracın patinaj yaptığı durumlarda motorun torkunu sınırlayarak patinajı önlemeye çalışır. Otomatik şanzımanlarda bulunan tork konvertörünün kilit işlevi, sabit hızla gidilen durumlarda tork konvertörünü şanzıman giriş şaftına mekanik olarak kilitleyerek sabit hızda yakıt tüketimini azaltır. Araç 5 saniye boyunca durunca şanzıman, boş vitese geçer; sürücü ayağını fren pedalından kaldırdığında araç tekrar vitese girip hareket eder. 1999 yılında yapılan makyajda, Vectra'da görsel değişikliklerin dışında yol tutuşunda iyileştirmeler de yapılmıştır. Makyajlı kasadaki en belirgin değişiklik, sinyallerle entegre edilmiş ön farlar ve arka aydınlatma gruplarıdır. Vectra'nın tamponları, etekleri, gösterge paneli ve iç işlev düğmelerinde değişiklikler yapılmıştır. Ayrıca; Vectra'ya daha büyük aynalar, krom görünümlü iç kapı kolları ve gövde rengi dış kapı kolları eklenmiştir. Makyajla birlikte X20XEV kodlu motora, daha sarsıntısız çalışması için krank miliyle ters yönde dönen dengeleyici şaftlar eklenmiştir. Ayrıca, değişken uzunluklu emme manifoldu yardımıyla motorun düşük devirdeki tork eğrisi iyileştirilmiştir. Vectra B SPORT serisi irmscher aksesuarları ile en donanımlı paketi olarak sınırlı sayıda üretilmiştir.Isıtmalı deri recaro spor koltukları, vatoz şeklinde 3 kol fonkisonel deri direksiyon, turuncu ibreli gri kadran ve gri konsola sahiptir. Vectra B 2002 yılına kadar üretilmiş ve sonrasında yerini Vectra C'ye bırakmıştır. Opel Vectra C, 2002 yılında sedan ve hatchback versiyonlarıyla tanıtıldı. 2003 yılında Vectra'ya station wagon model eklendi. Yeni GM Epsilon platformunda üretilen Vectra C, aynı zamanda Opel Signum için de kısmen taban oluşturuyordu. Gövde boyutları bir önceki modele göre yine büyümüştür; aks aralığı sedan versiyonu için 2640 mm'den 2700 mm'ye çıkmış, uzunluk 4611 mm, genişlik 1798 mm, yükseklik ise 1460 mm olarak belirlenmiştir. Station wagon ve OPC versiyonlarında boyut farklılıkları bulunur. Özellikle station wagon modelinin 2830mm'ye uzatılan dingil mesafesi, Opel Signum'da da kullanılmıştır. Artan boyutlar, yükseltilmeye çalışılan kalite algısı ve aksesuarlarla birlikte güçlendirilen güvenlik özellikleri aracın boş ağırlığını artırmıştır. Motor seçenekleri benzinlilerde 1,6 litre dört silindirli atmosferik modelle başlar. Bu motor Türkiye pazarında manuel vitesle birlikte en yaygın olanıdır. Benzinli motorlarda Türkiye'de yaygınlık açısından bir sonraki model 2,2 litre atmosferik beslemeli modeldir; ancak Türkiye'nin vergi sisteminde 2 litrenin üzerindeki motorların vergi dezavantajı nedeniyle yine görece az satılmıştır. Bu modeller dışında Türkiye piyasasında daha az sayılarda 1,8, 2,0T ve 3,2 litre motorlara rastlanır. Dizel motorlarda Türkiye'de en yaygın ünite 1,9 litrelik modeldir. Fiat ile paylaşılan bu motor Alfa Romeo 159 ve GT, Saab 9-3 ve 9-5 gibi çeşitli araçlarla ortak kullanılmıştır. Şanzıman tarafında 5 ileri manuel dışında 6 ileri tork konvertörlü otomatik şanzıman yaygın olmakla birlikte dünya satışlarında tek kavramalı robotize manuel "Easytronic şanzıman ve sürekli değişken oranlı CVTronic şanzıman da kullanılmıştır." 2005 yılında makyaja tabi tutulan Vectra C; değişen tamponlar, ön farlar ve ön ızgaraya sahip olmuştur. Aracın iç plastik yapısında da değişiklikler yapılmıştır. Vectra C'nin 2009'da üretiminin sonlandırılmasıyla birlikte Opel, Vectra modelini tamamen üretimden kaldırmıştır. D segmentinde Vectra'nın yerini Opel Insignia almıştır. Opel Vectra A (Eylül 1988-Ocak 1996) Opel Vectra B (Ocak 1996-AÄŸustos 2001) Opel Vectra C (EylÃ¼l 2002-2009) Zulular Zulular, Güney Afrika ve çevresinde yaşayan bir Bantu halkı. Halk, Güney Afrika, Lesotho, Esvatini gibi ülkelerin batılı kaşiflerin keşfinden önce asıl yerli halktı. Uzun süren Irkçılık akımları sonrası, diğer birçok ülkede olduğu gibi Zulular da kabile hayatı ya da şehir hayatına uyum sağlamış ve eşit haklara sahip olmuştur. Zulular genelde kabileler halinde yaşayagelmişlerdir. Günümüzde şehir hayatına uyum sağlayabilmiş olanları azdır. Zulular Zuluca dilini konuşurlar Güney Afrika Cumhuriyeti'nin dışında Zimbabve, Malavi, Mozambik ve Esvatini'da Zuluca konuşanlar vardır. Royal Sales International Royal Sales International distrübütör ve alıcıları yani ürün ve tüketiciyi bir araya getirmeye çalışan homeworking (evde çalışılan) bir şirkettir. 1992 yılında Hırvatistan'da kurulan şirket ev hanımlarının ilgisini çekmiştir. Şu an 9 ülkede (Hırvatistan, Slovenya, Bosna-Hersek, Makedonya, Sırbistan, Karadağ, Bulgaristan, Macaristan ve Türkiye) faaliyet göstermektedir. 1998 yılından beri Türkiye'dedir. Isveç'te üretilen mikrofiber temizlik bezlerini pazarlayan şirket kişilere deterjansız ve sağlıklı bir temizlik şansı sunmaktadır. Şirket zamanla büyüyünce ürün portföyünü genişletmiştir. Ürünlerinin arasında titanyum tencere ve tavalar, biofoton ürünler, silikon ürünler, bakım kremleri, saç dökülmesini önleyen şampuanlarında bulunduğu yaklaşık 120 adet ürünü bulunmaktadır. Şirket "İNFO" adlı dergiyle ürünlerini tanıtmakta ve distrübütörlerine ulaşmaktadır. Şirketin Türkiye Şubesi İstanbul Merter'de bulunmaktadır. Şirketin özel bir internet sayfası bulunmamaktadır ancak distrübütörler ürünleri tanıtmak amacıyla kendilerine ait internet sayfaları kurmuşlardır. Hou Tang (5 Hanedan) Hou Tang (basit: 后唐, geleneksel: 後唐; pinyin: Hòuz Táng; anlamı: İkinci Tang; MS 923-936), Çin’de Beş Hanedan On Krallık döneminde Batı Göktürk'ün İşbara Kağan (沙缽略可汗, aslı adı: Aşina Helu 阿史那賀魯)'nun sülalesinden Şatuolar (Çince: 沙陀) dan olup Tang Hanedanı'nın son döneminde meydana gelen Huang Chao (Çince:黄巢)'nın isyanını Ya Jun (Çince: 鴉軍 Yā Jūn; anlamı: Karga Ordusu) adlı seçkin atlılar ile bastırıp ün ve güç kazanan Li Keyong (Çince: 李克用)'un oğlu Li Cunxu (Çince: 李存 tarafından kurulmuş bir devlettir. Avrupa'daki büyük şehirler listesi Bu liste, Avrupa kıtasındaki şehirlerin nüfus listesidir. Listede, hem şehrin sınırları içindeki hem de merkez metropoldeki sayılar verilmiştir. Listede Avrupa Birliği üyesi olmayan şehirler de yer almıştır. Listede yer alan bilgiler kesin doğru bir istatistik ifade etmez. Bazı bilgiler güncel değildir. Feedback (şarkı) Feedback, Amerikalı R&B şarkıcısı Janet Jackson'ın 10. stüdyo albümü Discipline'den çıkan ilk teklidir. Şarkı, ABD'de 26 Aralık 2007 tarihinde piyasaya sürülmüştür. Şarkıda Janet Jackson, elde etme yeteneğinden bahsetmektedir. Videosu ise uzayda geçer. İnsan boyutundaki gezegenlerdeki astronotları Janet Jackson ele geçirmeye çalışır. Son bölümde koreografiler sergilenir. Aradan Uzun Zaman Geçti Aradan Uzun Zaman Geçti, Maria Rita Epik'in 2005 yılında çıkarttığı dördüncü albümüdür. Hannah Montana Hannah Montana, bir Disney Channel dizisi. Dizide çifte yaşam süren Miley Stewart konu ediliyor. Miley, 16 yaşında sıradan bir gençtir. Ama onun ikinci yüzü Hannah Montana ise dünyaca ünlü bir pop yıldızıdır. Miley'nin sınıf arkadaşları onun ikinci kişiliğini bilmemektedirler. Dünyayı dolaşır, hayranlarını aynı zamanda menajeri olan babasının yazdığı müzikle eğlendirir. Miley her çocuğun hayalindeki hayatı yaşar. Ancak gözkamaştırıcı yaşamın ve şöhretin limuzinler, şık giysiler, ünlülerle takılmak gibi getirileri olsa da Miley en çok kendisine diğer gençler gibi davranılmasını ve yaşıtları gibi bir yaşam sürmeyi ister. Hannah Montana'nın 4. sezon çekimleri bitmiştir ve dizi finali 16 Ocak 2011'de "Wherever I Go" bölümü ile tamamlanmıştır. Acara (tarihsel bÃ¶lge) Acara (Gürcüce: აჭარა; translit.: "aç'ara"), Gürcistan’ın tarihsel-coğrafik bölgelerinden biridir. Bu bölge, Acara Çayı ("Acaristskali") vadisine yayılır. Günümüzde Acara Özerk Cumhuriyeti sınırları içinde yer alır. Acara adının “aci” (აჭი) ile ilişkili olduğu ileri sürülür ve Gürcistan'da “Aci” (აჭი) adını taşıyan yer adları bugün de vardır. Acara eski tarihlerde, Gürcistan’ın güneybatı kesimindeki tarihsel Mesheti bölgesinin bir parçasıydı. Bölge, eskiden itibaren Yukarı Acara ("Zemo Acara") ve Aşağı Acara ("Kvemo Acara") olarak ikiye ayrılıyordu. Yukarı Acara’nın merkezi sırasıyla Did-Acara, Hihahi ve Hulo adlı yerleşim merkezleriydi. Aşağı Acara’nın merkezi ise Keda idi. Acara adı yanı zamanda Acara Çayı vadisini adlandırmak için kullanılıyordu. Bundan dolayı Aşağı Acara ve Yukarı Acara arasında kalan bölgeye, “orta vadi” anlamına gelen Şuahevi (şua:orta; hevi: vadi) deniyordu. Acara bölgesi, M. Ö. III. yüzyıldan itibaren Gürcü krallıklarının ve prensliklerinin yönetimi altında kaldı. XVI. yüzyılda Osmanlılar tarafından fethedildi. 1578’de kurulan Çıldır Eyaleti’ne iki sancak olarak bağlandı. Bu sancaklara da Acara-yı Ulya (Yukarı Acara) ve Acara-yı Süfla (Aşağı Acara) adları verildi. 1828-1829 Osmanlı-Rus Savaşı sonrasında Çıldır Eyaleti’nin sınırları değişince bu iki sancağın idari statüleri de zaman içinde değişiklikler geçirdi. Değişik tarihlerde kaza veya nahiye olarak yönetilen Acara-yı Ülya ve Acara-yı Süfla, Osmanlı Devleti’nin son dönemlerinde "Lazistan Sancağı" sınırları içinde yer alıyordu. 1877-1878 Osmanlı-Rus Savaşı’nda Acara bölgesi, Çarlık yönetiminin eline geçti ve bu tarihten sonra Gürcistan sınırları içinde kaldı. Bu savaşın ardından bölge nüfusunun önemli bölümü Osmanlı topraklarına göç etti. Temmuz 1921’de, Acara bölgesine Batum ve Çüruksu (Kobuleti) yöreleri de katılarak, bütün Müslüman nüfusunu içine alacak biçimde Acara Özerk Sovyet Sosyalist Cumhuriyeti kuruldu. Tarihsel Acara bölgesi halkı, kendilerini Acaralı ("Acareli") olarak adlandırır. Bu bölgeden Osmanlı ülkesine göçen Gürcüler de bu adlandırmayı kullanmışlardır. Acara Özerk Sovyet Sosyalist Cumhuriyeti’nin kurulmasından sonra, özerk cumhuriyetteki müslüman Gürcüler Acaralı olarak adlandırıldı. Acaralılar Sovyetler Birliği’nin kuruluşundan sonra yapılan nüfus sayımlarında Gürcü ulusunu parçalara ayırma politikası çerçevesinde ayrı bir halk olarak kabul edildi.Acaralı Gürcüler ancak 1936 tarihinden itibaren nüfus sayımlarında Gürcü olarak sayıldılar. Türkiye’de Cumhuriyet döneminde Acara bölgesi Acaristan olarak adlandırılmaya başlandı. Acaralılar, tarihsel olarak Gürcüce’nin bir diyalektini konuşuyorlardı. Acara diyalekti ("Acaruli") yazılı bir dil değildir ve Acaralılar eğitim ve yazı dili olarak standart Gürcüceyi kullanırlar. MedlinePlus Medline Plus veya MedlinePlus Medikal Ansiklopedi, sağlık konusunda dünyadaki en büyük internet kütüphanesidir. ABD Millî Sağlık Kütüphanesi ve ABD Millî Sağlık Enstitüsü bu kütüphaneyi desteklemektedir. Sitede, hastalıklar ve ilaçlar hakkında bilgiler, medikal sözlük ve tıp haberleri de bulunmaktadır. Sitenin ayrıca mobil araçlar için düzenlenmiş bir mobil sitesi de mevcuttur. Her yıl dünya çapında 150.000.000'dan fazla insan MedlinePlus sitesini kullanmaktadır. Site sürekli güncellenmektedir. MedlinePlus aşağıdaki olanakları sağlamaktadır: Sitede reklam bulunmamaktadır ve ticari amaçlı değildir. Hou Jin (5 Hanedan) Hou Jin (basit: 后晋, geleneksel: 後晉; pinyin: Hòu Jìn; MS936-946), Çin'de Beş Hanedan On Krallık döneminde Hou Tang'dan sonra Şatuolar (Çince: 沙陀)'ın devletidir. Hou Tang'ın ilk imparatoru Li Cunxu (Çince: 李存)'nun üvey oğlu ve üçüncü imparatoru olna Li Siyuan (Çince: 李嗣源)'ın üvey oğlu Shi Jingtang (Çince: 石敬 pinyin: Shí Jìng tang) Hou Tang'ı yıkarak bu devleti kurmuştur. Ancak Li Siyuan devleti kurarken Hitaylar (Çince: 契丹 Qìdān)'dan aldığı desteğin karşılığı olarak onaltı eyaleti (Çince: 燕雲十六州) vermişti. Bundan sonra özellikle günümüzde Li Siyuan, önde gelen Hanjian (Çince: 漢奸 pinyin: Hànjiān; anlamı: Han milleti haini) olarak eleştirilmektedir ve Li Siyuan’ın Hanlardan olmaması bu ihanetin sebebi olarak göstermektedir. Türkiye gençlik ve spor bakanları listesi Türkiye Cumhuriyeti Gençlik ve Spor Bakanları listesi, Türkiye'de 1969'da spor işlerinin bakanlık düzeyinde ele alınması için kurulan gençlik ve spor bakanlarını gösteren bir listedir. Warmen Warmen, Children Of Bodom grubunun klavyecisi Janne Wirman tarafÄ±ndan Espoo, Finlandiya'da 2000'de kurulan power metal grubu. Avni Dan Castellaneta Daniel Louis "Dan" Castellaneta (d. 29 Ekim 1957) Amerikalı seslendirmeci, aktör ve komedyen. The Simpsons çizgi dizisinde Homer Simpson’ı seslendirmektedir. Üç kez Emmy ödülü kazanmıştır. "The Simpsons"'da, Homer Simpson, Abraham Simpson, Barney Gumble, Palyaço Krusty, Bahçıvan Willie, Belediye Başkanı Joe Quimby, Hans Moleman, Figuran Mel, The Itchy & Scratchy Show (Kıymık ve Tırmık) gibi birçok karakteri de seslendirmektedir. 1998’den önce, Castellaneta bölüm başına The Simpsons dizisinden 30 000 dolar almaktaydı. Castellaneta ve diğer 5 ana karakteri seslendirenler yapımcı şirket Fox’tan daha yüksek ücret talep ettiler. Şirketse onları yeni seslendirmeciler bulmakla biraz tehdit ettiyse de, 1998 ile 2004 arasında bölüm başına 125 000 dolara anlaştılar. Daha sonraki dönemde bölüm başına 360 000 dolar karşılığında seslendirmeye devam etmektedir. 20. sezondan sonraki 4 sezon boyunca bu beş ana seslendirmeci bölüm başına 400 000 dolara (kişi başı) anlaşmışlardır. Nilüfergiller Nilüfergiller (Nymphaeaceae), Nymphaeales takımına ait genellikle sucul bitkileri kapsayan bir çiçekli bitkiler familyasıdır. Tatlı sularda yayılmış rizomlu sucul bitkilerdir. Çok yıllık otsudurlar, rizomları ile suyun tabanına tutunurlar. Yapraklar orta büyüklükten çok büyük olanlara kadar değişir ve yaprak laminası orbikular, peltat, ve kordattır; yaprak kenarları düz, palmat damarlı, stipullu, uzun petiyolludur. Çiçekler tek, büyük, hermafrodit, aktinomorf, hipantiyum mevcut, kaliks korolla farklılaşmıştır. Çiçekler su üzerinde açar. Kaliks 4-5 ya da çok sepallı, sepaller imbrikat dizilişli, yeşil veya renklidir. Korolla 5 veya 15-20 petallı, petaller de imbrikat dizilişli, petaller genellikle gösterişli, beyaz veya sarı renklidir. Androkeum 40-80 Stamenli, stamenler serbest ve spiral dizilişli; bazıları staminod, staminodlar petaloid şekilde ve gösterişli, bunlarda nektaryumlar mevcut. Anterler uzunluğuna yarılma ile açılır. Ginekeum 5-35 bileşik karpelli, ovaryum üst durumlu ya da kısmen alt durumlu, 5-35 lokuluslu, her lokulusda 10-100 ovül mevcuttur. Meyve folikÃ¼l, nuks veya derimsi bakka. Tohumlar genellikle arile sahiptir. Bu familyanın yayılışı kozmopolittir, dünyada 9 cins ve 90 kadar türle temsil edilir. "Nymphaea alba" ( beyaz nilüfer ), "Nuphar luteum" ( sarı nilüfer ) türleri Türkiye'de yaygındır. "Nymphaea lotus" ( mısır lotusu ) geceleri Nil nehrinde sarı renkli çiçekler açar ve etrafa güzel kokular yayar. "Victoria" türleri dünyanın en büyük yapraklı bitkileri olarak bilinirler bunların çapları 2 metreye ve kalınlıkları 4–6 cm’ye kadar ulaşabilir; bunlar genellikle Amazon bölgesinde yayılmıştır. Köşe yansıtıcılar Köşe yansıtıcılar, özellikle, çok küçük etken yansıtma yüzeyine sahip nesnelerden kuvvetli bir radar yansıması elde etmek için kullanılır. Bir köşe yansıtıcı birbirlerine 90°'lik açı ile yerleştirilmiş, elektriksel iletkenliğe sahip iki veya üç adet yüzeyden meydana gelir. Gelen elektromanyetik dalgalar art arda birkaç yansımaya uğrayarak geldikleri yöne yansıtılır. Böylece küçük bir yansıtma yüzeyine sahip bir nesneden çok kuvvetli bir yansıma elde edilir. Köşe yansıtıcılarda kullanılan yüzeylerin boyutları gelen sinyalin dalga boyu mertebesinde olmalıdır. Köşe yansıtıcı ne kadar büyük olursa, yansıtılan enerji de o kadar artar. Köşe yansıtıcılar küçük deniz botlarında yer yüzeyi kıvrımının sebep olduğu menzil kaybını azaltmak için teknenin direğinde mümkün olan en yüksek yere monte edilir. Direk tepesindeki kuvvetli rüzgâr yüklerine dayanabilmesi için konik veya silindirik kılıflanmış yansıtıcılar tercih edilir. Üç boyutlu bir uzaya ışınların geri yansıtılması için kullanılan köşe yansıtıcılar, yansıtma özelliğine sahip üç adet plakadan yapılır. Işının geldiği esas yöne yansıtılması öncesinde üç adet yansıma meydana gelir. Bir yüzeye ait parametreler, bir yönbağımsız küresel ışıyıcıya ait değerler referans alınarak belirtilir. Bu parametreler bir köşe yansıtıcıya ait verilerden çoğu kez daha büyük olmaktadır. Bir metrekarelik yüzeye sahip, küre biçimli bir ideal iletkene ait veriler burada karşılaştırma amacıyla verilmiştir. Hesaplamalarda aşağıdaki üç hususa dikkat etmek gerekir. Etken geri yansıtma yüzeyi şunlara bağlıdır: Etken Yansıtırlık Yüzeyleri sayfasında yer alan çizelgedeki formüllerden faydalanarak bir düz yüzeyin etken yansıtırlığını hesaplayabiliriz: Nikaragua millî futbol takımı Nikaragua millî futbol takımı, Nikaragua'nın ulusal futbol takımıdır ve Nikaragua Futbol Federasyonu tarafından yönetilir. 7 ve 10 Kasım'da Küba'ya karşı aşağıdaki 24 oyuncu Dostluk Maçına çağrıldı. Hatırla Sevgili (dizi müzikleri) Hatırla Sevgili dizisinde iki sezon boyunca dizi için yapılan Kemal Sahir Gürel, Hüseyin Yıldız, Mustafa Nuhut, Erdal Güney, Seyithan Kızıl, Eylem Aktaş ve Atakan Akdaş gibi isimlerin imzasını taşıyan özgün müziklerin yanı sıra Zülfü Livaneli, Mehmet Güreli, Ayten Alpman, Dario Moreno ve Nancy Sinatra gibi hem yerli hem de yabancı sanatçıların parçaları kullanılmıştır. Dizi müziklerinin yer aldığı "Hatırla Sevgili Film Müzikleri" isimli soundtrack albümü 3 Ocak 2007 tarihinde Kalan Müzik etiketiyle piyasaya sürülmüş ve ilk on gün içerisinde 25 bin kopya satmıştır. Kemal Sahir Gürel, Adnan Gül ve Alptekin Öztürk tarafından hazırlanan albümde toplam 24 parça yer alıyor. Rus Ortodoks Kilisesi Rus Ortodoks Kilisesi, (Rusça; Русская Православная Церковь) dünyanın en büyük özerk Ortodoks Kilisesi. Rus Ortodoks Kilisesi, resmî olarak Ortodoks kiliselerinin öncelik sırasına göre, Rum Ortodoks Kilisesi'nin dört antik patrikhanesi olan, İstanbul, İskenderiye, Antakya ve Kudüs'ün hemen altında beşinci sırada yer alıyor. Bizanslı misyonerlerin Rusya'ya ulaştırdığı Hristiyanlık I. Vladimir döneminde 988'de Kiev Devleti'nin resmî dini oldu.1037-1448 arasında kiliseyi İstanbul'dan atanan metropolitler yönetti. Buna karşın Kiev'deki Rum metropolitinin Ortodoks ve Katolik kiliselerinin birleşmesini amaçlayan kısa ömürlü Floransa Birliği'ni imzalamamasından sonra (1439) Rus Kilisesi bağımsızlaştı. 1589'da Moskova metropoliti İov patrikliğe yükseltildi ve İstanbul, İskenderiye, Antakya ve Kudüs patriklerinden sonra beşinci onur sırasını aldı. Ukrayna'da 1458-1687 arasında Polonya'nın denetimi altındaki topraklarda, görünüşte Fener patriğinin yetki alanına bağlı bir "Kiev ve Tüm Rusya" metropolitliği varlığını korudu. 1596'da Ukraynalı din adamlarının ve halkın büyük çoğunluğu Brest-Litovsk'taki Katolik cemaatla birleşti ama 1687'de Kiev metropolitliğinin Moskova Patrikliği'yle birleşmesinden sonra çoğu yeniden Ortodoksluğa döndü. 19. ve 20. yüzyıllarda Polonya'daki bölünmelerin ardından Ortodoksluğa dönenler oldu. Çar I. Petro (Büyük) 1721'de Moskova Patrikliği'ni etkisizleştirerek yerine devletin denetimi altında Kutsal Sinod'u kurdu. 1917 Ekim Devrimi'nden kısa bir süre önce Ağustos'ta patriklik yeniden kuruldu. Patrikliğe Tihon getirildi. 1918 - 1939 arasında Ortodoks Kilisesi sosyalist yönetimin ağır baskısına uğradı. SSCB hükûmetinin de desteklediği Yenilenmiş Kilise'nin ("Obnovlençeskaya Tserkov") 1922'de Patrik Tihon'u görevden alarak yönetimi Kutsal Sinod'a devretmesiyle Ortodoks Kilisesi büsbütün zayıfladı ve din adamları ile inananlar arasında da bir bölünme ortaya çıktı. Anti - sovyet eylemlerinden sonra özür diledikten sonra serbest bırakılan Patrik Tihon'un ölümünden (1925) sonra hükûmet patrik seçimini yasakladı. 1927'de kilisenin sürekliliğini sağlayabilmek amacıyla Metropolit Sergi, Sovyet hükûmetine bağlılığını dile getirdi ve bundan sonra devlete yönelik her türlü eleştiriden kaçındı. Buna karşın bu tutum kilise içinde yeni bölünmelere yol açtı. ABD ve Batı Avrupa'daki Rus metropolitleri de Moskova'yla ilişkilerini kestiler. 1943'te Stalin'in dine karşı politikasının değişmesinden yararlanarak Rus Ortodoksluğu yeniden canlandı. Yeni bir patrik seçildi, ilahiyat okulları açıldı, binlerce kilisede ibadet edilmeye başladı. 1945 - 1959 arasında kilisenin resmî örgütü genişledi; ama yer yer bazı din adamları tutuklanarak sürgüne gönderiliyordu. Açık kiliselerin sayısı 25 bine çıktı. 1959 - 1964 arasında Nikita Kruşçev döneminde kiliseye karşı gene yaygın bir baskı uygulandı. Açık kiliselerin ve kilise kurumlarının sayısı 10 binin altına indi II. Dünya Savaşı'ndan sonra Moskova patriği, özellikle Sovyet hükûmetinden destek gördüğü barış hareketlerinde uluslararası düzeyde de etkili oldu. Ayrıca öteki Ortodoks kiliseleri arasında da saygınlığını korudu, onların liderleriyle düzenli temaslarını sürdürdü. 1948'de Rus Kilisesi'nin bağımsızlığının 500. yılını kutlamak üzere Moskova'da toplanan Ortodoks liderler Batı'ya karşı sert bir tutum takınarak hem Vatikan'ı hem de Dünya Kiliseler Konseyi'ni "Amerikan emperyalizmiyle" işbirliği gerekçesiyle mahkûm ettiler. Stalin'in ölümünden sonra patrikliğin Dünya Kiliseler Konseyi'ne katılmasına (1961) olanak verecek ölçüde bir tutum değişikliği gerçekleşti. II. Vatikan Konsili'nden (1962 - 1965) sonra Katolikler'le de dostça ilişkiler kuruldu. 1965'te hükûmetin din adamlarını yerel devlet görevlilerinin denetimine sokabilecek bir bölge düzenlemesine gitmesi üzerine Başpiskopos Yermogen ile Eshliman ve Yakunin adlı papazların protestosu, ülke içinde huzursuzluk yarattı. 1917 Sovyet Devrimi Rus Kilisesi'nin ABD, Japonya ve Mançurya ile Avrupa'daki piskoposluk bölgeleriyle bağlarını zayıflattı. Rusya'daki görev yerlerinden ayrılan bazı piskoposlar Yugoslavya'daki Karlofça'da bir araya geldiler ve açıkça monarşi yanlısı bir siyasi çizgiyi benimsediler. Ayrıca Özgür Rus Kilisesi 'nin tümü adına sinod yetkisi taşıdıklarını öne sürdüler. Günümüze değin Rus göçmenlerinin çoğunu bünyesinde toplayan bu grup 1922'de Patrik Tihon'un ABD ve Avrupa'da Platon ve Evlogi'yi metropolitliğe atamasıyla resmen dağıtılmıştı. İki metropolit de Karlofça'dali sinodla ilişkilerini sürdürmekle birlikte ona bağlayıcı bir yetki tanımadılar. 1931'de Moskova metropoliti Sergi, hem Platon'dan, hem de Evlogi'den Sovyet hükûmetine bağlılık yemini etmelerini istedi. İkisi de bunu reddetti; Platon Amerika'da geçici özerkliğini ilan ederken Evlogi de İstanbul'da Fener patriği tarafından kabul edildi. II. Dünya Savaşı'ndan sonra Moskova patriği bu gruplar üzerinde yeniden denetim sağlamaya çalıştıysa da başarılı olamadı. 1970'te Amerika'daki Özerk Ortodoks Kilisesi Moskova tarafından tanındı. Moskova aynı yıl Japonya'da kurulan özerk kiliseyi de tanıdı. Sovyet yönetiminde Mihail Gorbaçov'un 1985'ten sonra başlattığı glasnost (açıklık) politikası çerçevesinde Ortodoks Kilisesi üzerindeki kısıtlamalar hızla azaltmaya başladı. Geçmişte el konmuş kilise mülkleri iade edildi, dinsel etkinlikleri nedeniyle hüküm giymiş tutuklular serbest bırakıldı. Rusya'da Ortodoksluğun kurumlaşmasının bininci yıldönümü 1988'de büyük törenlerle kutlandı. SSCB'nin 1991 sonunda dağılmasından sonra Rus Ortoks Kilisesi bu kez etnik temele dayalı ayrılıkçı eğilimlerle ve özellikle Katolik Kilisesi'nin rekabetiyle başa çıkmak zorunda kaldı. Kükürt dioksit Kükürt dioksit formülünde bir kükürt iki oksijen yer alır. Aralarında kovalent-polar bağ yaparlar. Şeker endüstrisinde kullanılır. Hava kirliliğine ve asit yağmurlarına sebep olur (SO), renksiz, keskin kokulu reaktif bir gaz olup kömür, fuel-oil gibi kükürt içeren yakıtların yanması sırasında, metal eritme işlemleri ve diğer endüstriyel işlemler sonucu oluşur. Ana kaynakları, termik santraller ve endüstriyel kazanlardır. Genel olarak, en yüksek SO konsantrasyonları, büyük endüstriyel kaynakların yakınında bulunur. 2010 yılı Ekim ayında kükürtdioksit ortalamalarının Türkiye'de en yüksek bulunduğu il ve ilçe merkezleri sırasıyla Tekirdağ, Hakkâri, Antalya, Kastamonu ve Kars’tır. SO’nin sağlık etkilerine karşı en hassas grup, çocuklar ile dışarıda aktif olan astımlı yetişkinlerdir. Birincil etkisi, hırıltılı solunum, göğüs sıkışması ve kesik nefes alma gibi belirtilere sebep olan, solunum yollarının daralmasıdır. SO konsantrasyonu ve soluma hızı artarken rahatsızlık bulguları da artar. Maruziyet kesildiğinde, akciğer fonksiyonu bir saat içinde normal haline döner. SO ve ince partiküllere uzun süreli maruziyet, solunum hastalıklarına, akciğerlerin savunma mekanizmasında değişikliklere ve mevcut kalp hastalıklarının kötüleşmesine sebep olabilir. Bu etkilere karşı en hassas grup, çocuklar, yaşlılar ve kronik akciğer hastalığı veya kalp hastalığı olan kişilerdir. Ahmet Küçük Ahmet Küçük, (d. 28 Ağustos 1958, Çakırlı, Biga), Türk siyasetçi. Yıldız Teknik Üniversitesi İnşaat Fakültesi'ni bitirdi. Serbest İnşaat Mühendisi olarak çalıştı. Biga Belediye Meclis Üyeliği görevinde bulundu. XX., XXII. ve XXIII. Dönem Çanakkale Milletvekilidir. 22. Dönem'de Türkiye Büyük Millet Meclisi Başkanlık Divanı Kâtip Üyesi olarak görev yaptı. 23. Dönem'de Türkiye Büyük Millet Meclisi Başkanlık Divanı İdare Amiri oldu. Evli ve iki çocuk babasıdır. René Bolf René Bolf (d. 25 Şubat 1974, Ostrava), Çek futbolcudur. Şu an MFK Karviná'da savunma oyuncusu olarak görev yapmaktadır. 188 cm boyundadır ve 2004 Avrupa Futbol Şampiyonası'nda Çek Cumhuriyeti millî futbol takımının kadrosunda yer almıştır. Sōryū (uçak gemisi) , Japon İmparatorluk Deniz Kuvvetlerinin uçakgemisidir. Pearl Harbor saldırısında görev almış ve Midway deniz muharebesi sırasında bir hava saldırısı sonucu batırılmıştır. "Sōryū", Hiroşima iline bağlı "Kure Kaigun Kōshō (Kure Deniz Kuvvetleri Silahanesi)"'da yapıldı ve 29 Aralık 1937 tarihinde göreve başladı. Daha önce savaş gemisi (zırhlı) güvertesi üzerine imal edilmiş Japon uçak gemilerinin aksine başlangıçtan itibaren bir uçak gemisi olarak tasarlanmış ve imal edilmiştir. Yaklaşık 65 km/s'lik hızı ile dönemin dünyadaki en hızlı uçakgemisi idi. Pasifik Savaşının patlak vermesiyle, Kaptan Ryūsaku Yanagimoto komutasında ve altı uçak gemisinden biri olarak Kidō Butai (Hareket birliği)'yi oluşturdu ve 7 Aralık 1941 tarihli Pearl Harbor saldırısında görev aldı. Birleşik Devletler deniz üslerine saldıran iki hava saldırı dalgasını gönderdi. İlk dalga Amerikan hava üslerinde yerdeki uçaklarla beraber, zırh delici bombalarla "Nevada", "Tennessee", ve "West Virginia"yı , ayrıca torpidolarla da "Utah", "Helena", "California" ve "Raleigh" gemilerini hedef alıyordu. İkinci dalga ise "California", "Raleigh", Kaneohe ve donanma tesislerini hedeflemişti. 21 Aralıktan 23 Aralık 1941'e kadar "Sōryū", Wake Adası'na hava saldırıları gönderdi. 1942 Ocak ayında Palau Adaları'nın işgalini ve Ambon Muharebesi'ni destekledi. 19 Şubat 1942de Avustralya'nın Darwin şehrine hava saldırısı düzenledi. 1942 Martında, Java Denizi Muharebesinde görev aldı ve Birleşik Devletler tankeri "Pecos"'un batırılmasına yardım etti. Nisan 1942'de Hint Okyanusu akınının bir parçası oldu ve 5 Nisanda Ceylondaki İngiliz Kraliyet Donanması üssüne hava saldırıları düzenleyerek Kraliyet Donanması Kruvazörleri "Cornwall" ve "Dorsetshire"'ın batırılmasına yardım etti. 9 Nisanda İngiliz Uçakgemisi "Hermes" ve ona eskortluk eden Avustralya destroyeri batırılmasına HMAS "Vampire"'ın batırılmasına yardım etti. 19 Nisan 1942'de Amerikan "Hornet" ve "Enterprise" uçakgemilerini yapmış oldukları Doolittle Baskınının ardından takip etti ama başarılı olamadı. Haziran 1942'de Midway Muharebesinde "Sōryū", Oramiral Chūichi Nagumo'nun Birinci Uçagemisi Saldırı Kuvvetlerindeki dört uçakgemisinden biriydi. Uçak gücü 21 Mitsubishi A6M "Zero" avcısı, 21 Aichi D3A "Val" pike bombardıman uçağı ve 21 Nakajima B5N "Kate" torpido bombardıman uçağından oluşuyordu. 4 Haziran 1942'de Midway Adasındaki Amerikan üssüne bir dalga uçak gönderdi. Saat 10:25'te Amerikan uçakgemilerine ikinci bir saldırı dalgasını göndermek üzere hazırlanırken Amerikan uçakgemisi "Yorktown"'dan hareket eden 13 SBD Dauntless pike bombardıman uçağının saldırısına uğradı. 454 kg (1000 lb)'lık üç bombadan bir tanesi "Sōryū' 'nun alt hangar güvertesine, diğer ikisi ise üst hangar güvertesinde infilak etti. Hangarlar saldırı için hazırlanmakta olan silahlı ve yakıt yüklü uçaklarla doluydu ve isabetli bombaların ardından artçı patlamalar oluştu. Çok kısa bir süre içinde gemi ateşler içinde kalarak kontrolden çıktı. Saat 10:40'ta durdu ve mürettebatı "Isokaze" ve "Hamakaze" tarafından kurtarıldı. "Sōryū" öğleden sonra 7:13'te battı. Kayıpları, güverteyi terk etmek istemeyen Kaptan Yanagimoto dahil 711 kişiydi. Bu her iki güvertesinin de harap hale gelmesine uygun şekilde, Midway'deki Japon uçakgemilerinin kayıplarının içindeki en çok ölümlü yüzdeyd. Resmî kayıtlar (Nagumo'nun raporu), "Sōryū" 'nun batışı için "Nautilus" denizaltısının attığı torpidolarla batırıldığını söylemektedir. Araştırmaların ardından "Isokaze" 'nin torpidoları ile batırıldığı ortaya çıkarılmıştır. Donanımcı başı 艤装員長 Gisōinchō Deniz Albayı Ichirō Ono - 23 Aralık 1935 - 1 Nisan 1936 Deniz Albayı Takeo Okumoto - 1 Nisan 1936 - 1 Aralık 1936 Deniz Albayı Akitomo Beppu - 1 Aralık 1936 - 16 Ağustos 1937 Kaptanlar 艦長 Kanchō Deniz Albayı Akitomo Beppu - 16 Ağustos 1937 - 1 Aralık 1937 Deniz Albayı Kinpei Teraoka - 1 Aralık 1937 - 15 Kasım 1938 Deniz Albayı Keizō Uwano - 15 Kasım 1938 - 15 Ekim 1939 Deniz AlbayÄ± Sadayoshi Yamada - 15 Ekim 1939 - 15 Ekim 1940 Deniz Albayı Wataru Kamase - 15 Ekim 1940 - 25 Kasım 1940 Deniz Albayı Kanae Kosaka - 25 Kasım 1940 - 12 Eylül 1941 Deniz Albayı Kiichi Hasegawa - 12 Eylül 1941 - 6 Ekim 1941 Deniz Albayı Ryūsaku Yanagimoto - 6 Ekim 1941 - 4 Haziran 1942 (hareket sırasında öldü ve 27 Mayıs 1943 tarihinde Tuğamiralliğe yükseldi) 2008 Ludwigshafen yangını Ludwigshafen yangını, 3 Şubat 2008'de Almanya'nın güneybatısındaki Ludwigshafen kentinde bir Türk'ün evinde çıkan yangın. Yangında 9 Türk öldü, ölen Gaziantepli aile Alevi Bektaşi Dergâhı'na bağlıydı. Yangında 60 kişi yaralanmasıyla sonuçlanmış ve itfaiye görevlilerinin 26 saat süren çalışması sonunda söndürülebilmiştir. Yangının çıkış nedeni hakkında oluşan şüpheler sonucunda 50 kişilik bir araştırma heyeti kurulmuş, Türkiye ise 4 emniyet görevlisinden oluşan bir heyeti yangını araştırmak üzere Almanya'ya göndermiştir. Türkiye'nin araştırma heyeti göndermesi Alman Die Welt gazetesinde "Türk Güvensizliği" başlığıyla yayımlanan haberde Alman makamlarına olan güvensizliğin sonucu olduğunu iddia etmiştir. Yangına birçok Alman ve Türk politikacı tarafından tepki gösterilmiştir. Bunun yanı sıra sivil toplum örgütleri, ülkedeki Almanlar ve Türkler tarafından ortak bir şekilde tepki göstermiştir. Türkiye Cumhuriyeti Başbakanı ile Almanya Başbakanı da yangından dolayı üzüntü duyduklarını belirtmişlerdir. Yangın Türk basınında da geniş yankı bulmuştur. Basının konuya yaklaşımında etkili olan durum ise evdeki küçük bir kızın yangının bir Alman tarafından başlatıldığı yönündeki iddiaları ve Alman polisinin yangın bölgesinde bir Neonazi grafitisi bulması olmuştur. İlk incelemelere göre yangının çıkış nedeni anlaşılamamış ancak yangının bodrumda başladığı tespit edilmiştir. 1989-90 UEFA Kupası UEFA Kupası 1989-1990 sezonunda finalde iki İtalyan takımı karşılaştı ve iki maç sonunda Juventus, rakibi Fiorentina'yı yenerek UEFA Kupası'nın sahibi oldu. Pipilotti Rist Pipilotti Rist (Elisabeth Charlotte Rist, d. 1962 - Grabs, Sankt Gallen, İsviçre.), film ve video sanatçı. Irk (biyoloji) Biyolojide ırk aynı tür içerisinde yer alan ve göreceli olarak küçük morfolojik ve genetik farklılıklar taşıyan her bir topluluğu ifade eder. Eğer bu topluluklar arasındaki söz konusu farklılıklar değişik yerel habitatlara uyum amacıyla doğmuşsa her bir topluluğun ırkı "ekolojik ırklar" kapsamına girer; eğer coğrafi olarak izole olmuşlar ise "coğrafi ırklar" adı verilir. Eğer birbirlerinden yeterince farklılarsa, iki ya da daha fazla ırk alt türler olarak sınıflandırılabilir. Eğer değillerse, ırklar olarak tanımlanırlar, bu, gruba bir takson verilmemesi gerektiği anlamına gelir. Ernst Mayr'a göre "alt türler taksonomik açıdan, farklı bir isme sahip olmayı hak edecek kadar, farklılaşmış "coğrafi ırk"lardır". Millî Osmanlı Operet Kumpanyası Millî Osmanlı Operet Kumpanyası, 1910 yılında kurulan operet topluluğu. Küçük Benliyan tarafından kurulan topluluk Beyoğlu'ndaki Odeon Tiyatrosu'nda sahne almış ancak bir süre sonra mali sıkıntılar sebebiyle Osmanlı Tiyatrosu'yla iş birliğine gitmiştir. Kurulduğu 1910 yılında dağılan topluluk 1913'te tekrar kurulmuş ve pek çok oyun oynamıştır. Dikran Çuhacıyan'dan "Köse Kâhya", "Leblebici Horhor Ağa", Osman Nuri'den "Pembe Kız" gibi yerli oyunlar ve pek çok Fransız opereti sahnelemiştir. Kumpanyanın bazı sanatçıları; Baltazar, Karakaş, Hakkı Necip, Armanak, Bülbül Simon, İsmail ve Ekrem efendiler, Rozali Benliyan, Agavni Hakkı Necip, Noemi ve Bayzar Hanımlar. Jean de La Hire Jean de La Hire (d. 1878- ö. 1956), Fransız yazar. İçinde bilimkurgu ve fantezi elementler taşıyan serüven romanları yazmıştır. Daha sonraları çizgi romanlarda sıklıkla kullanılan süper kahramanların ilki olan 'un yaratıcısıdır. Jean de La Hire, Kont Adolphe d'Espie'nin takma adıydı. Eserlerinden bazıları "İki Çocuğun Devriâlemi", "Amazonlar", "Güneşin Oğlu" ve "Gözsüz Adamlar"dır. Caterina Davinio Caterina Davinio veya asıl ismiyle Maria Caterina Invidia (d. 1957 - Foggia, İtalya), İtalyan şair, yazarı, fotoğrafçısı, computer sanatçı. İtalyan (İnternet-şiir) hareketinin kurucusu. 2005 Dünya Üniversite Yaz Oyunları'nda yelken 2005 Yaz Üniversite Oyunları'ndaki yelken karşılaşmaları, İzmir'in Karşıyaka ilçesindeki Karşıyaka Yelken Tesisleri'nde 15 Ağustos ile 20 Ağustos tarihleri arasında yapıldı. Yelken, şampiyonadaki 14 spor dalından biriydi ve de İzmir'in düzenlemeyi teklif ettiği spor branşlarındandı. Rowan Williams Rowan Douglas Williams (d. 14 Haziran 1950, Swansea, Galler), 104'üncü ve mevcut Canterbury Başpiskoposu. İngiltere Kilisesi'nin en kıdemli din adamı, dünyadaki Anglikan toplumunun sembolik lideri Williams Swansea'de, Galce konuşan bir ailede dünyaya geldi. Dynevor Okulu, Christ's Koleji, Cambridge Üniversitesi ve Wadham Koleji'nden mezun oldu. Teoloji alanında doktorasını, Oxford Üniversitesi'nde yaptı. Cambridge de dahil olmak üzere, çeşitli okullarda öğretim görevlisi olarak çalıştı. 104ncü Canterbury Başpiskoposu olarak görevi, 27 Şubat 2003'te George Carey'dan devraldı. Rowan Williams, dönem dönem yaptığı açıklamalar ile şimşekleri üzerine çekti. 2007 Noel'inden önce yaptığı bir açıklamada İsa'yı doğumunda ziyaret eden Üç Müneccim öyküsünün efsane olduğunu ileri sürdü. Bu konudaki tek kaynağın Matta İncili olduğunu, onun da sadece birkaç küçük referans içerdiğini, onların da oldukça bulanık olduğunu belirtti. Üç Müneccim'in sayılarının üç olduğunun ya da gerçekten var olup olmadığının bile bilinemeyeceğini belirtti. 7 Şubat 2008'de, Tapınak Vakfı'nın (İngilizce: "Temple Foundation") 400ncü kuruluş yıldönümü kutlamalarında yaptığı konuşma ile yine kendisini tartışmaların odağında buldu. Bu konuşmasında, farklı toplulukların sahip olabileceği ""kültürel, dini ve medeni bağlılıklarının çakışması"" sorununu gündeme getirdi. Teolojinin, ""yasaların doğası"" ile ilgili tartışmalarda -her ne kadar günümüz kültürü dışarıda bırakmak için çok çaba sarf etse de- söz sahibi olabileceği argümanını ortaya attı. Günümüzün ""baskın insan hakları felsefesinin"" ""vicdani red"" özgürlüğünü tanımakta isteksiz davrandığını belirtti. Bu konuşmasındaki sözleri, İslami şeriat yasalarının İngiliz yasalarına dahil edilmesinin kaçınılmaz olduğu olarak yorumlandı ve İngiliz medyasında "şeriat istediği" eleştirileri ile bombardımana tutuldu. Anglikan toplumunun da eleştirdiği Williams'ın istifası istendi. Bu iddiaları yanıtlayan Williams, konuşmasının hiçbir yerinde paralel adalet sistemi arzuladığını gösteren bir ifade olmadığı vurguladı. Ayasofya (Ä°znik) İznik Ayasofya Camii (eskiden Azize Sofya Kilisesi), İznik'in tam ortasında, surlarla çevrili kentin dört kapısından gelen yolların kesiştiği yerde inşa edilmiş olan yapıdır. Hristiyanlıkla ilgili önemli kararların alındığı 7. konsil 787 yılında bu kilisede toplanmıştır. 1331'den sonra Orhan Gazi camiye dönüştürmüştür. Kanuni Sultan Süleyman (1520-1566) döneminde, Mimar Sinan bir mihrap ilave edip yan neflerde büyük kemer açıklıkları oluşturulmuştur. 2007 yılında yapıda restorasyon çalışmaları başlatılmıştır. Restorasyon öncesi minareye dönüştürülen çan kulesi çok harap ve yıkık durumdaydı. Üç nefli bazelika tipinde yapılan müzede iki adet hazırlanma odası mevcuttur. Restorasyon çalışmasının binanın tarihi yapısını ve görüntüsünü bozduğu yönünde eleştiriler yapılmıştır. Milliyet gazetesi "Beton sıvayla restorasyon" başlığıyla verdiği haberde restorasyon çalışmalarının Ayasofya Müzesini tarihe gömdüğünü iddia etmiştir. Aynı habere göre Türkiye Arkeolojik Yerleşmeleri Projesi (TAY) yetkilileri "Bir Başkentin Yokoluşu" adındaki bir bildiri ile restorasyonun sonuçlarına büyük tepki göstermişlerdir. Müze olarak kullanılan yapının tekrar camiye dönüştürülmesi için yapılan restorasyon çalışmaları tartışmalara yol açmıştır. Bir dönem müze olarak kullanılmış tarihi cami, 6 Kasım 2011 tarihinde, yaklaşık 90 yıl aradan sonra bayram namazının kılınmasıyla ibadete açıldı. Tarihi müze hakkındaki araştırmalardan belgeseller yapılmıştır. GedikpaÅŸa Tiyatrosu Gedikpaşa Tiyatrosu, İstanbul'un Gedikpaşa semtinde 1859’da inşa edildiği düşünülen 1884’te yıktırılmış tiyatrodur. İlk defa