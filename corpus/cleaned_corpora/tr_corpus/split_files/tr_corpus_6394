Ana'yı temsilen bulunan kurgusal bir karakterdir ve oyunun ilk annesidir. Yeşiloba Proleter enternasyonalizm Proleter enternasyonalizm, işçi sınıfına ait bütün dünyadaki insanların millete bakmaksızın dünya devrimini gerçekleştirmek için birlik içerisinde hareket etmesi gerektiğini söyleyen Marksist sosyal sınıf teorisidir. Komünist Manifesto`nun son dizesi ""Dünyanın bütün işçileri, birleşin!"", proleter enternasyonalizmin sloganıdır. İşçilerin birlik olması (sendikaların kurulması ve güçlenmesi) patronlara karşı daha önemli bir pazarlık gücü getirir. Uluslararası düzeyde bütün işçilerin birlik olması ise patronların artık istediği gibi hükmedemeyeceği anlamına gelmektedir. Proletaryanın "sınıfsal çıkarları", bütün insanlığın gelecek çıkarları ve özlemleriyle özdeş anlamda ele alındığından dolayı, proletarya ulusal nitelikte degil enternasyonal niteliktedir. Marksist siyasal teori, insanlığın kurtuluşunun proletarya enternasyonalizminin bir eseri olacağını savunur. Proleter enternasyonalizmin aynı zamanda milliyete dayalı savaşlara karşı caydırıcı bir güç olacağı varsayılmaktadır. Çünkü milliyetleri farklı olan fakat ortak çıkara sahip insanların, aynı sınıfa ve ortak toplumsal çıkarlara sahip oldukları diğer insanlara karşı silahlanmak istemeyeceği düşünülmektedir. Fenerli Rumlar Fenerli Rumlar ya da Fenerliler Osmanlı döneminde İstanbul'un Fener semtinde oturan zengin ve nüfuz sahibi Rum ailelere verilen isimdi. Özellikle 18. yüzyılda Fenerli Rumların gücü çok arttı. Osmanlı Devleti'nin Avrupa ülkeleriyle olan ilişkilerinde tercümanlık görevini üstlendiler. Ayrıca Osmanlı Devleti 18. yüzyıl boyunca Eflak ve Boğdan eyaletlerinin voyvodalarını Fenerli Rumların arasından seçti. 1453 yılında Fatih Sultan Mehmet İstanbul'u fethettiği zaman Rum Ortodoks Patrikhanesinin sadece çalışmalarına devam etmesine izin vermekle kalmamış patrikhaneyi koruma altına almış ve Osmanlı İmparatorluğu'ndaki bütün Ortodoks Hıristiyanların ruhani merkezi olarak ilan etmişti. Zamanla eski Bizans İmparatorluğunun önde gelen aileleri ve İstanbul'un ticaret yoluyla zengin olmuş Rumları Fener semtinde yoğunlaştılar. Zengin Rumlar gösterişli evler inşa ettiler. Böylece İstanbul'un Fener semti Osmanlı İmparatorluğu'nda Rum kültürü ve etkinliğinin merkezi haline geldi. Başlangıçta Fenerli Rumlar Müslüman olmamaları nedeniyle Osmanlı yönetiminden uzak kaldılar. Ancak Fenerli Rum ailelerin çocuklarını Avrupa şehirlerinde öğrenim yapmak için göndermeleri ve Fenerli Rumların dinsel yakınlık nedeniyle İstanbul'daki Avrupalılarla yakın ilişkiler girmeleri sonucu Avrupa dillerini Müslüman Osmanlılardan daha iyi bilir duruma gelmelerine yol açtı. Müslümanlar genellikle Arapça ve Farsça gibi yabancı dilleri öğrenmekteyken Rumlar daha çok Latince, Fransızca, İtalyanca, Almanca gibi dilleri biliyorlardı. Bu dilleri bilmeleri Osmanlı Devleti'nin Avrupa ülkeleriyle olan dış ilişkilerinde önem kazandı ve özellikle 17. yüzyılda Fenerli Rumlar tercüman olarak Osmanlı Devleti'nin hizmetine girdiler. Osmanlı İmparatorluğu'nun Gerileme dönemine denk gelen bu dönemde Fenerli Rumların tercümanlık rolü çok daha önem kazandı çünkü Osmanlıların bu dönemde imzaladığı antlaşmalarda genel olarak toprak kaybı söz konusuydu ve antlaşma müzakerelerinde Avrupa dillerini iyi bilmek çok daha fazla önem taşıyordu. Fenerli Rumlar Avrupa dillerini iyi bildikleri için bu göreve en uygun Osmanlı vatandaşlarıydılar. Köprülü Fazıl Ahmed Paşa'nın 1671 yılında baş tercüman olarak göreve getirdiği Aleksandros Mavrokordatos Osmanlı tarihindeki ilk en yüksek göreve getirilen Fenerli Rum olarak bilinmektedir. Aleksandros Mavrokordatos Merzifonlu Kara Mustafa Paşa sırasında da görevine devam etti ancak II. Viyana Kuşatmasının başarısızlığa uğraması sonucu gözden düşerek görevden alındı. Bir süre saraydan uzak kalmasına rağmen Aleksandros Mavrokordatos sonunda tekrar saraya döndü. Aleksandros Mavrokordatos'un yıldızı özellikle 1699 yılında imzalanan Karlofça Antlaşması'nın müzakereleri sırasında parladı. Her ne kadar bu antlaşma toprak kaybıyla sonuçlanmışsa da antlaşmanın müzakereleri sırasında gösterdiği başarı takdirle karşılandı ve emekliye ayrıldığında oğlu onun yerine Nikolas Mavrokordatos baş tercüman yapıldı. 17. yüzyılın sonlarına kadar Osmanlı Devleti Eflak ve Boğdan vilayetlerinin beylerini yerli asillerden seçmekteydi. Bazen bu vilayetlerin beylerinin oğulları Osmanlı Devletine isyan etmelerini önlemek için İstanbul'da rehin tutulurlardı. Bu geleneğe uygun olarak rehin tutulan Dimitri Kantemiroğlu'nun ülkesine Boğdan beyi olarak geri döndükten sonra Rusya ile birleşip Osmanlı Devletine isyan etmesi Osmanlıların yerli asillere olan güvenlerini kaybetmelerine sebep oldu. Bu sırada baş tercüman olan ve sarayın güvenine sahip olan Nikolas Mavrokordatos 1711 yılında sadrazam Baltacı Mehmed Paşa tarafından Boğdan beyliğine atandı. Bu tarihten sonra 18. yüzyıl boyunca Osmanlı Devleti'nin baş tercümanları, Eflak ve Boğdan beyleri hep (Mavrokordatos ailesi dahil) Fenerli Rum ailelerinin arasından seçildi. Fenerli Rumlar zamanla Eflak ve Boğdan eyaletlerinde güçlendiler ve kendilerine olan güvenleri arttı. 1789 yılında gerçekleşen Fransız Devriminden etkilenerek Osmanlı Devleti'nden bağımsız olma düşünceleri gütmeğe başladılar. 19. yüzyılın başlarında Osmanlı Devletinin Boğdan eyaletine bey olarak atadığı Konstantin İpsilantis'in olan Aleksandros İpsilantis, Filiki Eterya Derneğinin başına geçerek Yunan Bağımsızlık Savaşını başlattı. 1829 yılında Yunanistan'ın bağımsızlığının tanınmasından sonra birçok Fenerli Rum yeni kurulan Yunanistan Krallığında yüksek kademelerde görevlere getirildiler. Hatta bazı Fenerli Rumlar Yunanistan'ın elçisi olarak İstanbul'a geri bile gönderildiler. Bu tarihten sonra Osmanlılar eskiden çok güven besledikleri Fenerli Rumlara kendi ülkelerine ihanet etmiş gözüyle baktılar. Bir daha Fenerli Rumlara devletin yüksek kademelerinde görev verilmedi. Böylece Fenerli Rumların Osmanlı Devletindeki etkileri büyük ölçüde azaldı. 1. Constantinople City of the World's Desire, 1453-1924, Philip Mansel, St. Martin's Press, New York, 1996. 2. Wikipedia'dan , ve Cesare Maldini Cesare Maldini, (d. 5 Şubat 1932; Trieste, İtalya - ö. 3 Nisan 2016), İtalyan futbolcudur. 1963 yılında Milan takımı ile Avrupa Şampiyon Kulüpler Kupası'nı kazanmıştır. Yardımcı antrenör olarak görev aldığı 1982 FIFA Dünya Kupası'nda İtalya'nın şampiyonluğunda rol almıştır. 1998 FIFA Dünya Kupası'nda İtalyan millî takımının başında görev yapmış ve o turnuvada çeyrek finalde İtalya, Fransa'ya penaltılarla elenmiştir. Bir süre AC Milan'da gözlemcilik yapmıştır. Oğlu Paolo Maldini de İtalyan futbolunun en değerli oyuncularından biridir. Mark Hateley Mark Wayne Hateley (d. 7 Kasım 1961 - Wallasey, İngiltere) İngiliz forvet oyuncusu. Aktif futbolu bıraktıktan sonra teknik direktörlük yapmaya başlamıştır. AC Milan, Monaco, Rangers gibi önemli takımlarda oynayan oyuncu özellikle Ranger forması ile oldukça başarılı olmuştur. İngiltere millî futbol takımı formasını 32 kez giymiş, 8 gol atmıştır. Dunga Carlos Dunga, asıl adı Carlos Caetano Bledorn Verri, (d. 31 Ekim 1963 Ijuí, Rio Grande do Sul, Brezilya), Brezilyalı eski futbolcudur. Ön libero mevkîinde oynayan Dunga Brezilya millî futbol takımının eski kaptanlarındandır. 2006-2010 yılları arasında Brezilya millî futbol takımının teknik direktörlüğünü de yapmıştır. Dunga millî formayı 91 kez giyerken, altı gol kaydetti. Dünya Kupası'nda 1994 zaferi dışında, 1990 ve 1998 FIFA Dünya Kupası'nda da Brezilya millî futbol takımının formasını giydi. Bu zamanlarda millî takımın kaptanlığını da yaptı. Dunga ayrıca 1984 Yaz Olimpiyatları'nda gümüş madalya aldı. Dunga adı aslında takma isim olup, Pamuk Prenses ve Yedi Cüceler filmindeki bir cüce karakterinin adının (Budala) Portekizce söylenişidir. 24 Temmuz 2006 tarihinde Carlos Alberto Parreira'nin yerine Brezilya millî takımın'ın teknik direktörlüğüne getirilen Dunga 2010 FIFA Dünya Kupası'nda da millî takımının başındaydı. Astrolojide evler Batı astrolojisinde evler burçlar gibi 12 adettir. Doğu ufkundan başlayarak saat yönünün tersine doğru sıralanırlar. Bunların anlamları sırasıyla şöyledir: Marx'ın yabancılaşma teorisi Yabancılaşma kavramı, Marx'in teorisinin özellikle başlangıç evresinde belirgin bir önceliğe ve öneme sahiptir. Marx'ın erken yazılarında bu önceliği ve yabancılaşma kavramının çeşitli açılımlarını görmek mümkündür. 1844 Elyazmaları ve Alman İdeolojisi bu noktada anılmaya değer. İki tür yabancılaşmadan sözedilebilir Marx'ın bu çalışmalarında. Bunlardan ilki, "doğadan kopuş" anlamındaki yabancılaşmadır. İnsan, doğadan koparak kültürel-toplumsal alanda kendine ikinci bir doğa kurmak anlamında, doğaya yabancılaşır. Bu insan oluşu açıklayan niteliğiyle olumlu karşılanan yabancılaşmadır, zorunlu bir süreç olarak anlaşılır. İkinci yabancılaşma ise, bizzat kapitalist pazarın ve kapitalist toplumsal sistemin yarattığı yabancılaşmadır. Bunun sonucu olarak "insan kendi doğasına" yabancılaşır. Böylece insan kendine, kendi emeğine, ilişkilerine, dünyaya ve yaşama yabancılaşır. Kapitalist pazarın bir unsuru olarak işleyen çarklardan biri haline gelir. Anlaşılacağı gibi, yabancılaşma teorisinin Marx'ın İnsanın doğası anlayışıyla yakından ilişkisi vardır. Marx'ın çalışmalarının sonraki dönemlerinde (örneğin Kapital'e gelindiğinde) bu kavramı kullanmadığı görülür, ancak bununla birlikte bu kavramın içerdiği perspektifi bir şekilde devam ettirdiği söylenebilir. Meta fetişizmi nosyonunun bir anlamda insanın kendi doğasına yabancılaşmasının kapitalizm içindeki maddi temelini ya da yapısını açıklamaya çalıştığını ve bu açıklamanın içeriğini kapitalist toplumun üretim ve değişim ilişkilerini toplumsal iş bölümü ekseninde birbirleriyle ancak ürünleri dolayımıyla kurup yürüttüklerinin oluşturduğunu söylemek yanlış olmaz. Marx'ın ilk çalışmalarında, yabancılaşma (Alm.: "Entfremdung") doğal olarak birbirine ait olan şeylerin ayrılmasını veya dengeli bir uyum içerisinde olan şeyler arasındaki antagonizmi ifade eder. Bu kavramın en önemli kullanımında, kavram insanların insan doğasının hallerine yabancılaşmasına atıfta bulunur. Marx yabancılaşmanın kapitalizmin sistematik bir sonucu olduğunu öngörmektedir. Teorisi, Feuerbach'ın, Tanrı'nın insanların karakterlerini yabancılaştırdığı düşüncesini tartıştığı "Hıristiyanlığın Özü" (1841) çalışmasına dayanır. Stirner bu analizi "The Ego and Its Own - Ego ve Kendi" (1844) çalışmasında 'insanlığın' birey için bir yabancılaşma ideali olduğunu açıklayarak daha ileri götürmüş, ancak Marks "Alman İdeolojisi"'nde (1845) onu eleştirmiştir. Litani Nehri Litani Nehri (Arapça نهر الليطاني), Lübnan'ın önemli bir nehridir. Lübnan'ın Bekaa vilayeti sınırları içinde doğan nehir, Bekaa vadisindeki tarım alanlarını sular. 140 km uzunluğundaki nehir Bekaa vilayetinden güneye doğru aktıktan sonra Sur şehrinin kuzeyinden Akdenize dökülür. Nehrin tamamı Lübnan sınırlarının içerisindedir. Nehrin yer aldığı havzanın büyük bir kısmı 1982'den 2000 yılına kadar İsrail'in işgali altındaydı. 1959 yılında Litani Nehri üzerinde 60 m yüksekliğinde bir baraj yapıldı. Barajın gerisinde 11 km yüzölçümünde bir baraj gölü oluştu. Bu barajadan hem elektrik üretimi hem de sulama amaçlı faydalanılmaktadır. Baraj gölü kenarında bir otel ile taze alabalığıyla ünlü birkaç lokanta vardır. Litani Nehri üzerindeki baraj temmuz 2006'daki İsrail bombardımanı sırasında önemli ölçüde zarar gördü. Meta fetiÅŸizmi Meta fetişizmi, Marksist teorinin en özgün kavramlaştırmalarından birisidir. Bu kavram Kapital'de açık bir şekilde kullanılır ve belirgin olarak tanımlanır. "Metaların fetişizmi ve Bunun Sırrı" başlıklı bölümde, hem metanın fetişist karakterinin doğası, hem de bunun neden açıkça görünür olmadığı anlatılır. Bu bölüm, Kapital'in içinde çok uzun olmayan ama çarpıcı ve etkileyici olan bir bölüm olarak yer alır. "İlk bakışta bir meta", der Marks bu bölümün başında, "çok önemsiz ve kolayca anlaşılır bir şey gibi gelir. Oysa metanın tahlili, aslında onun metafizik incelikler ve teolojik süslerle dolu pek garip bir şey olduğunu göstermiştir". Devamında konu, metanın niteliğindeki kullanım değeri ve değişim değeri şeklinde ortaya konulan ayrım temelinde irdelenir ve açıklanır. Çünkü ürünün kullanım değeri açısından bir sorun yoktur, sorun ya da fetisiştik nitelik değişim değeriyle birlikte belirmektedir. Şöyle belirtir Marks: Bu kavramın Marksist teori içinde de özgül bir yeri vardır. Birçok farklı Marksizm anlayışı Meta fetişizminden farklı değerlendirmeler ortaya koyar. Meta fetişizmi, en genel anlamda, kapitalist pazar sistemi içinde, toplumsal ilişkilerin maddi yapısal ögelerini gösterir. Belli bir şekilde ekonomik, sosyal ve düşünsel/kültürel içerimleri olan bir kavramdır bu. Öyle ki, metaların fetişist nitelikleri sonucunda, insanlar bir yanılsama ortamında yaşamakta, kendilerine ve kendi gerçekliklerine yabancılaşmaktadırlar. Böylece Meta fetişizmi kavramı İdeoloji teorisi, toplum teorisi, ekonomo-politik teorisi ve benzeri alanların merkezi bir kavramı durumundadır. Andrew Lloyd Webber Andrew Lloyd Webber, Baron Lloyd-Webber (d. 22 Mart 1948) İngiliz besteci ve müzikal tiyatro emprezaryosu. Kariyeri boyunca 17 müzikale imza atmıştır. 2001'de "New York Times" tarafından "ticari açıdan tarihin en başarılı bestecisi" olarak gösterilmiştir. Müzikallerinden bazıları West End'de ve Broadway'de 10 yılı aşkın süre sahnelenmiştir. The Phantom of the Opera müzikalinin "The Music of the Night", Jesus Christ Superstar müzikalinin "I Don't Know How to Love Him", Evita müzikalinin "Don't Cry for Me, Argentina", Joseph and the Amazing Technicolor Dreamcoat müzikalinin "Any Dream Will Do" ve Cats müzikalinin "Memory" şarkıları müzikallerinin dışına çıkarak hit olmuş ve farklı sanatçılar tarafından kaydedilmiş şarkılarından bazılardır. 7 Tony ödülü, üç Grammy ödülü, bir Oscar ödülü, bir Emmy ödülü, 6 Olivier ödülü ve bir Altın Küre ödülü sahibidir. 1992 yılında müziğe katkılarından ötürü Kraliçe II. Elizabeth tarafından şövalye ilan edilmiştir. Really Useful Group adlı şirketi, Londra'nın en büyük tiyatro işletmecilerindendir. Bazı yapımcılar, Lloyd Webber müzikallerini Really Useful Group lisansıyla İngiltere'nin farklı yerlerinde sahnelemekte ve turnelere çıkmaktadır. Lloyd Webber ayrıca sahne sanatları eğitimi veren Arts Educational Schools, London adlı özel kuruluşun başkanıdır. Sözyazarı: Tim Rice 2005 yılına kadar sahnelenmedi Sözyazarı: Tim Rice Sözyazarı: Tim Rice Sözyazarı: Alan Ayckbourn Sözyazarı: Tim Rice Sözyazarı: Don Black Sözyazarı: T. S. Eliot Sözyazarı: Don Black Variations (1978) ve Tell Me On A Sunday (1979) in kombinasyonu Sözyazarı: Richard Stilgoe Sözyazarı: Tim Rice İlk olarak Kraliçe Elizabeth'in 60. doğumgününde sahnelendi Sözyazarı: Charles Hart Gaston Leroux romanından uyarlanmıştır Sözyazarı: Don Black ve Charles Hart David Garnett romanından uyarlanmıştır Sözyazarı: Christopher Hampton and Don Black Sözyazarı: Jim Steinman Sözyazarı: Ben Elton The Boys in the Photograph (2009) olarak değiştirildi Sözyazarı: David Zippel Wilkie Collins romanından uyarlanmıştır Sözyazarı: Glenn Slater 24 yaşındayken ilk eşi Sarah Hugill ile 24 Temmuz 1972'de evlendi. Imogen Lloyd Webber (d. 31 Mart 1978) ve Nicholas Lloyd Webber (d. 2 Temmuz 1979) olmak üzere iki çocukları oldu. 14 Kasım 1983'te Lloyd Webber ile Hugill boşandılar. İkinci eşi şarkıcı/dansçı Sarah Brightman ile 22 Mart 1984'te Hampshire'da evlendi ve onu "The Phantom of the Opera" müzikalinde başrole yerleştirdi. 3 Ocak 1990'da boşandılar. Üçüncü eşi Madeleine Gurdon ile 9 Şubat 1991'de Westminister, Londra'da evlendi. Alastair Adam (d. 3 Mayıs 1992), William Richard (d. 24 Ağustos 1993) ve Isabella Aurora (d. 30 Nisan 1996) olmak üzere 3 çocukları oldu. Yabancı dil olarak İngilizce eğitimi Yabancı dil olarak İngilizce eğitimi, anadili İngilizce olmayan kimselere, İngilizce konuşulan ülkelerde veya kendi yaşadıkları ülkelerde verilen İngilizce eğitimidir. 20 ve 21. yüzyıldaki siyasî ve teknolojik gelişmelere bağlı olarak dünyada İngilizcenin öneminin giderek artması sonucu özellikle Anglosakson Batı dünyası ile siyasî, askerî ve ekonomik bağları kuvvetli olan ülkelerde İngilizce eğitimi gerek devlet tarafından gerekse özel sektör tarafından teşvik edilmeye başlandı. Akademik hayatta ve meslek hayatında avantajlar sağlaması nedeniyle pek çok insan yabancı dil olarak İngilizce eğitimine yöneldi. Öğrencinin İngilizceyi kullanma amacına göre (gündelik ihtiyaçlar, akademik vs.) eğitimin türü, süresi ve kapsamı değişebilir. Dünyada İngilizce eğitiminde kullanılan en yaygın metodolojileri şunlardır: EFL (English as a Foreign Language/Yabancı dil olarak İngilizce) anadili İngilizce olmayan ve okul veya iş gereğiyle ya da hobi olarak İngilizce öğrenen kimselere verilen eğitimdir. Bu kurslara katılan öğrencilerin kurs masrafları çoğunlukla kendileri, ebeveynleri veya bağlı bulundukları kurum tarafından karşılanır; eğitimlidirler ve iyi motive olmuşlardır. TEFL kavramı öğretmenin aldığı eğitimi belirtirken, EFL öğrencilerin aldığı kursu belirtir. EFL eğitimi oldukça güncel yöntemlerle, iletişime dayalı olarak ve öğrenci merkezli bir yaklaşımla eğitim verilir. Bu açılardan ana akım zorunlu eğitimdeki İngilizce derslerinden oldukça farklıdır. ESOL (English for Speakers of Other Languages/Diğer dilleri konuşanlar için İngilizce) kavramı sıklıkla EFL ile eş anlamlı olarak kullanılır ancak EFL'den farklı olarak daha çok anadili İngilizce olan bir ülkede yaşayan yabancılara verilen İngilizce eğitimini kastetmek için kullanılır. TESOL kavramı öğretmenin aldığı eğitimi belirtirken, ESOL öğrencilerin aldığı kursu belirtir. Öğrenciler kurs bitiminde ESOL seviyelerini belirten belgeler alırlar. Bu kurslara katılan öğrencilerin çoğu İngilizce konuşan bir ülkedeki ilk kuşak göçmenler ve mültecilerdir. ESOL öğretmenleri sıklıkla avantajsız bir özgeçmişe sahip kimselerle (savaş mağdurları, cinsel ayrımcılığa veya şiddete tabi kalmış kimseler vb.) çalışmak durumunda kalabilirler. Bu nedenle bazı okullar ESOL öğretmenlerinin eşitlik ve insan hakları konusunda eğitimli veya bilinçli olmalarını tercih ederler. Bu kurslarda öğrencilere İngilizce eğitiminin yanı sıra yeni geldikleri yabancı ülkede gündelik hayatlarını kolaylaştıracak bilgiler ve temel dil eğitimi (Latin alfabesini öğretme, okuma-yazma vb.) gibi konularda da bilgi verilebilir. ESL (English as a Second Language/İkinci dil olarak İngilizce eğitimi) Nijerya, Kenya, Hindistan, Singapur gibi İngilizcenin ortak "ikinci dil" olduğu ülkelerde verilen İngilizce eğitimini kastetmekte kullanılır. Zaman zaman ESL ile EAL (English as an Additional Language/İlave bir dil olarak İngilizce) kavramları aynı anlamda kullanılır. Türkiye'de İngilizce öğretmeni olabilmek için İngiliz dili alanında branş öğretmeni yetiştiren üniversitelerin eğitim fakülteleri bünyesinde yer alan 4 yıllık lisans eğitimini tamamlamak gerekir. Bu fakültelerde; İngilizce dilbilgisi, konuşma, yazma, okuma, dinleme becerileri, edebiyata giriş, tiyatro gibi alanlarda verilen eğitimlerin yanı sıra öğretmenliğe giriş, psikoloji, materyal geliştirme, sınav hazırlama gibi alanlarda formasyon eğitimi verilir. Türkiye'de ana akım okullardaki İngilizce eğitiminin yanı sıra, çeşitli yabancı dil kurslarında İngiliz dili veya TEFL, TESOL, TESL vb. eğitimleri almış yerli ve yabancı öğretmenler tarafından İngilizce eğitimi verilmektedir. Bu kurslarda öğrenciler İngilizceyi kullanma amaçları ve seviyelerine göre sınıflara ayrılırlar. Bunların haricinde çeşitli kamu kuruluşları ve özel kuruluşlar kendi ihtiyaçlarına yönelik İngilizce kursları düzenlemektedir. Test of English as a Foreign Language (Yabancı Dil Olarak İngilizce Sınavı), başta Amerikan üniversiteleri olmak üzere 130 ülkede eğitim almak veya çeşitli profesyonel organizasyonlarda çalışmak isteyen yabancıların seviyesini tespit etmekte kullanılan ücretli bir İngilizce sınavıdır. İlk kez 1964 yılında ABD'de kullanılmaya başlanmıştır. TOEFL sınavı sonuçları, dünya genelinde 8500'den fazla enstitü tarafından kabul edilen bir seviye tespit yöntemidir. International English Language Testing System (Uluslararası İngiliz Dili Test Sistemi ), başta Birleşik Krallık ve Avustralya üniversiteleri olmak üzere dünya genelindeki 135 ülkede eğitim almak veya çeşitli profesyonel organizasyonlarda çalışmak isteyen yabancıların İngilizce seviyesini tespit etmekte kullanılan ücretli bir sınavdır. İlk kez 1989 yılında İngiltere'de kullanılmaya başlanmıştır. IELTS sınavı sonuçları, dünya genelinde 6000'den fazla enstitü tarafından kabul edilen bir seviye tespit yöntemidir. IELTS sınavı hakları; British Council, IDP: IELTS Australia ve University of Cambridge ESOL Examinations'a aittir. Embriyo Zigotun, arka arkaya mitoz bölünme geçirip hücre sayısının artmasına embriyo denir. Embriyo, (İngilizce: Embryo Eski Yunanca: ἔμβρυον (oku. embrüon tohum) çok hücreli diploid ökaryotlarda gelişimin ilk basamaklarından biri. Yumurta ve sperm hücrelerinin birleşmesiyle oluşan zigot, çift sarmallı DNA moleküllerini içerir. Bitkiler, hayvanlar ve bazı protistlerde zigot mitozla bölünerek çok hücreli canlıyı oluşturur. Embriyo terimi, bu gelişimin zigotun bölündüğü zamanla, gelişim basamağının başka basamağa geçmesine kadar olan ilk zamanlarını anlatmak için kullanılır. İnsanlarda, ilk sekiz haftalık döneme embriyonal dönem denilir. Embriyonal dönemde 3 germ yaprağından çeşitli organ sistemleri oluşur. Hayvanlarda, zigotun bu gelişim aşamasında morula, blastula ve Gastrula evreleri görülür. Bitkilerde ise, bu gelişme safhaları standart değildir, embriyo yeni bitkiler oluşturmak üzere gelişir. Erol Sayan Erol Sayan, (d. 1936, Araç) Türk bestekâr. Çankırı endüstri Meslek lisesi mezunu. 1961'de Ankara Radyosu sanatçı sınavını kazandı. Dr. Recai Özdil'den aldığı armoni bilgisini bestelerine uyguladı. Bestekâr İsmail Baha Sürelsan 'ın uzun yıllar kendi evinde sürdürdüğü akademik müzik çalışmalarına iştirak etti. Türk müziğindeki çoksesliliğin, müziğimizde zaten var olan "niseb-i şerifeler" (şerefli oranlar) yoluyla geliştirilecek teknikle olabileceği üzerinde durdu ve bu konuda ciddi çalışmalar yaptı. Müzik çalışmalarına 1954 yılında başladı. 1964 yılına kadar Erkek Teknik Yüksek Öğretmen Okulu öğrencilerine teorik mûsıkî dersleri verdi ve temel bilgiler yanında koro çalışmalarını da devam ettirdi. Türkiye'nin ikinci üniversite korosunu ODTÜ'de (1967) kurdu. Bu yıllarda, Millî mûsıkîmizin ses sistemi, makamların oluşmasında kullanılan elemanlarla, makam ve formların anlatımı, vuruşlarda disiplin ve perde adlarının kolay anlaşılır hale getirilmesi ve usûl şifresi çalışmalarına ağırlık verdi. Erol Sayan, İTÜ Türk Mûsıkîsi Devlet Konservatuvarı'nda repertuvar, bu göreve paralel olarak da ODTÜ'de Türk mûsıkîsi dersleri vermektedir. Bestekârın, 156'sı TRT (Türkiye Radyo ve Televizyon Kurumu) repertuvarında olmak üzere, değişik form ve makamlarda 310 civarında eseri bulunmaktadır. Bilhassa mâhur makamındaki besteleri oldukça başarılı bulunmaktadır. 1985 yılında TRT'nin düzenlemiş olduğu beste yarışmasında ""Ömrümüzün Baharı Birlikte Geçsin"" adlı eseri ile birincilik kazanmıştır. Ordu (askeriye) Ordu, bir devletin silahlı kuvvetlerinin tümü ya da herhangi bir askerî kuvvetin en büyük birliği. Ordular 4 ila 6 kolordudan oluşur. Günümüz orduları çoğunlukla en az orgeneral rütbesine haiz askerler tarafından komuta edilir. Ordunun görevi devlete karşı gelecek iç ve dış tehditlere karşı koymaktır. Buna karşın günümüzde veya geçmişte çeşitli ülkelerde ordunun yönetime el koyması da görülmüştür. Ordu, üç ana bölümden oluşur: Kara Kuvvetleri, Hava Kuvvetleri ve Deniz Kuvvetleri. Bazı ülkelerde bu üç bölüme ek olarak Jandarma, Sahil Güvenlik, Hava Savunma Kuvvetleri, Füze Kuvvetleri, Uzay Kuvvetleri ve Özel Kuvvetler gibi alt bölümler de orduların bünyelerinde vardır. Bazı ülkeler ise kendi silahlı kuvvetlerine içinde Kara Kuvvetleri, Hava Kuvvetleri, Deniz Kuvvetleri vb. kuvvetler bulunmasına rağmen "silahlı kuvvetler" ismi yerine "ordu" ismini verir (Örn: Çin Halk Ordusu, Vietnam Halk Ordusu gibi). Bazı ülkeler ise Kara Kuvvetlerini silahlı kuvvetlerin ana ve baş ordusu olarak kabul eder ve Kara Kuvvetlerinin bayrağını veya amblemini silahlı kuvvetlerin amblemi yapar. Senaryo Senaryo (Fransızca: Scénario, İngilizce: Screenplay, Almanca: Szenarium) Tiyatro oyunu, piyes, film, dizi film gibi eserlerin sahnelerini ve akışını gösteren yazılı metinlere verilen isimdir. Tiyatro ve film senaryoları bu genel tanımın dışında, birbirlerinden ayrı özellikleri olan metinlerdir.Bu ayrımın en belirleyici unsuru sinema ve tiyatronun oluşum biçimleridir. Tiyatroda olay örgüsü sahnede, seyirci önünde gerçekleşirken sinemada, seyirci ile oyuncu arasında kamera vardır. Tiyatroda esas olan senaryo iken sinemada bu durum yönetmenin tasarrufu söz konusudur. Bu sebeple tiyatro eserleri senaristleriyle, sinema çalışmaları ise yönetmenleri ile anılır, çünkü bir filmde asıl anlamı olay örgüsünün yanı sıra görüntüyü de düzenleyen kişi verir. Yönetmen senaryo üzerinde istediği gibi oynayabilir. Senaryo, görüntü ve sese dönüşecek bir düşüncenin, bir olayın metinleştirilmiş halidir. Bu tür bir metni oluşturabilmek için görüntü bilgisi, sahne deneyimi, kamera açıları, görüntüsel geçişler ve harekete dair terminolojiye hakimiyet ve anlatıya ilişkin bilgi birikimi gereklidir. Senaryo yazımı Amerikan ve Fransız tarzı olarak iki farklı biçimde gerçekleştirilir. Amerikan tarzında her sahne için altı çizili biçimde bir künye (üstbaşlık) oluşturulur. Künyede sahne numarası, karakterler, mekân, iç-dış ve gece-gündüz ayrımları belirtilir. Fransız tarzı senaryonun sahneler ikiye ayrılmış sayfada solda görünecekler, sağda repliklerin yazılmasıyla oluşturulur. Senaryoda sadece eylemler ve diyaloglar bulunur. Teknik detaylara yer verilmez. Evrensel senaryo formatÄ±nda bir sayfa 1- 1,5 dakikaya denk gelmektedir. Bir filmin ön çalışmasında ilk aşamasını oluşturur. Hikâyeyi ilk olarak yazıya dökmek, genel hatlarıyla konsepti belirlemek için kullanılır. Bir filmde, hangi sahnenin nasıl anlatılması gerektiğini anlatan ayrıntıların yazıldığı senaryonun ilk aşamalarından biridir. "Ayrımlama senaryo", Tretman ile çekim senaryosu arasında yer alan, senaristin bireysel çalışmasının bittiği, her şeyin sonuçlandığı üçüncü aşamadır. Ayrımlama senaryo, senaryonun geliştirme evresinde genişletilen öykünün, birçok biçimsel öğenin bileşimi ile sinema tekniğine ve gereklerine göre, dış yapısı oluşturularak, çekim senaryosu olmaya hazır metin durumuna getirilmesidir. Ayrımlama senaryo ilk defa James Cameron tarafından, Örümcek Adam serisinin geliştirildiği dönemde ortaya çıkarılmıştır. Cameron, 1984 yılındaki Terminatör filmindeki başarısından sonra Örümcek Adam için senarist David Koepp ile birlikte 57 sayfalık ilk ayrımlama senaryoyu yazdı. Cameron, Titanik filmi için 131 sayfa ayrımlama senaryo yazmıştır. Ayrımlama senaryo hazırlık aşamasında biçimsel parçalara bölünür. Bölüm, öykünün dramatik gelişiminin başı ve sonu olan bölümlerin birleşmesiyle öykünün tümü ortaya çıkar. 90 dakikalık olağan uzunluktaki bir filmde ortalama 7-8 bölüm bulunur. Filmdeki her bir bölüm, bir romanın, bir tiyatro oyununun bir bölümüne veya perdesine eşdeğerdir. Tiyatrodan sinemaya aktarılan sahnenin iki tanımı vardır. Birincisi, oyun alanına bir oyuncunun her bir girişi yeni bir sahnenin başlangıcı ve her bir çıkışı o sahnenin sonudur. Buna "Fransız sahnesi" denilir. Bir diğeri ise olayların gerçekleşeceği yeri ya da dekoru tanımlar. Bu nedenle tiyatro oyunları; günlük hayattan farklı olay akışı, seçilmiş ve ayıklanmış olaylar, bölünmüş çeşitli sahneler, değişik ortam ve zamanlardan oluşur. Sinemada sahne, film içinde, dekorun ve kamera açılarının değiştiği yerlerdeki tamamlanan bir durumu belirtir. Buna Çekim Sahnesi denir. Başka bir deyişle sahne, aynı kişiler ve aynı dekor içinde geçen, sürekli bir olayı gösteren bir ya da daha çok çekimden oluşan görüntüler dizisidir. Kısaca sahne, aynı kişilerin aynı dekor veya mekan içinde, aynı anda yer aldıkları çekimler bütünüdür ve tamamlanan bir durumu belirtir. Sinemada sahne, yazarı rahatlatan "vurgu" olarak adlandırılır. Sahne içinde olay örgüsünü ortaya koyan devinimin, birbirini izleyen çekimler boyunca uyumlu olması gerekir. Bölümler içinde yer alan ayrım, öykülemeyi oluşturan, olayın içinde gelişip sonuçlandığı kendi içinde bir bütünlüğü olan sahneler dizisidir. Ayrım tek ya da değişik yerlerde geçebilir. Olağan uzunluktaki filmde ortalama 25-30 ayrım bulunur. Çekim, filmi oluşturan dramatik yapının en küçük birimidir. Kameranın hiç ara vermeksizin, durduruluncaya değin, sürekli olarak bir görüntüyü filme kaydetmesidir. Çekim, bir sahne içindeki belirli kişi ya da nesneye odağın değiştiğini gösteren bildirimdir. Çekimlerin, kurguyla bir araya getirilmesiyle sahne oluşur. "Çekim senaryosu", senaryonun son aşamasıdır. Yönetmen tarafından alınmış teknik notlar, çekim detayları, üzerinde yapılacak değişikler ile film öyküsünün planlara ve kameranın çekim açılarına bölünmüş, diyalog ve mizansenlerin belirginleşmiş, en detaylı halidir. Ayrımlamanın hazırlanmasından sonra, yazar ile yönetmen ya da yalnızca yönetmen, çekim senaryosunu oluşturmaya başlar. Filme dönüşecek metnin çekilmesine temel olacak tüm bilgiler, bu evrede çekim senaryosunda yer alır. Çekim senaryosu henüz çekilmeyen filmin, bittiği zaman alacağı biçimin, önceden en küçük ayrıntılarına kadar kâğıt üzerinde belirtildiği, senaryonun film çevirmeye hazır durumdaki en son aşaması ve biçimidir. Bu bilgiler şunlardır; Kamera devinimleri ile konunun beklenmedik yönleri, değişik açılardan, farklı görüş noktalarından izleyiciye gösterilir. Kamera devinimi durağan doğayı, devinimsiz varlıkları devinime geçirir, canlılık kazandırır. Görüntünün yalnız fizikî canlılığını artırmakla kalmaz, değişik görüş noktalarına ve kamera açılarına geçerek, konu ile uzaklığı değiştirerek, konuyu izleyiciye başka bir görünüşte sunar. Geçişlerden amaç, bir bütünlük oluşturmak için filmin parçalarını birbirine bağlamak, izleyicinin dikkat ve ilgisinin çekilmesi gereken noktaları en kısa zamanda ve en kısa yoldan vurgulamak, filme estetik bir bütünlük kazandırmaktır. Geçiş yöntemi seçilirken; “Bir sahneden başka öykü anlatan, diğer bir sahneye geçmek durumundayım. Bu geçişi nasıl yapmalıyım?” sorusu sorulmalıdır. Geçiş yöntemi gelişigüzel seçilmemeli; istenilen etkiyi elde etmeye yardımcı olmasına dikkat edilmelidir. Senaryoda tüm yaşam akışı bire bir verilmez; zamanda sıçramalar yapılarak ileriye veya geriye gidilebilir. Bu akış içinde, farklı sahneler geçiş yöntemleriyle birleştirilir. Geçişlerle izleyiciye başka bir sahneye veya çekime gidildiği belirtilir. Geçişler senaryoda büyük harflerle yazılır. Sinopsis Sinopsis ya da Tümbakış, bilimde, öğretimde ve sanatta bir konunun tümüne kısa bakışı ifade eder. Sinopsis kelimesinin kökeni Yunancadan gelmektedir, bir bakışta okunabilen anlamına gelir. Bir filmin ön çalışmasında ilk aşamasını oluşturur. Hikâyeyi ilk olarak yazıya dökmek, genel hatlarıyla konsepti belirlemek için kullanılır. Bir sinopsiste filmin senaryosunun giriş gelişme ve sonuç kısımları bulunabilir. Ortalama olarak 1 - 3 sayfa arasında yazılır, diyaloglar yer almaz. Okuyucular için filmin kısa tanıtımı, senaryo yazarları için ise yol haritası olarak değerlendirilebilir. Orectolobiformes Orectolobiformes, kıkırdaklı balıklar sınıfına ait bir köpek balığı takımı. Kardeş takımı olan Carchaniformes'den 155 milyon yıl evvel ayrılmıştır, ve yedi familyaya bölünülür. Bu takıma ait köpek balıklarının iki adet dikensiz sırt yüzgeçleri ve çoğunun diğer köpek balıklarına nazaran küçük bir ağzı vardır. En yaygınları halı köpek balıkları (Orectolobidae) familyasına ait türler, ve en tanınmışları, monotipik olan Rhincodontidae familyasının tek türü ve dünyanın en büyük balığı olan, balina köpekbalığıdır. Büyük camgöz Büyük camgöz ("Cetorhinus maximus"), dünyanın en büyük balığı olan balina köpek balığından sonra gelen, dünyanın en büyük 2. balığıdır. 10 metre uzunluğa ve 3 ton ağırlığa ulaşabilir. 12 ya da 15 metre uzunlukta olanların da görüldüğü anlatılmıştır ama bunlar bugüne kadar kanıtlanamamıştır. 3 metreden daha küçüklerini bulmak çok zordur ve bugüne kadar görülen en küçüğü 1,7 m'dir. Akvaryum ortamında 23 cm'ye düşebilir. Büyük Camgöz de aynı Balina köpek balığı gibi sadece deniz suyundan plankton filtreleyerek beslenir ama Balina köpek balığının yaptığı gibi aktif bir şekilde suyu kendi gücüyle içine çekip kendi gücüyle dışarıya püskürtmez; büyük camgöz çok büyük olan ağzı daima açık vaziyette dolaşarak suyu solungaçlarıyla tarar. Bu şekilde her saatte 2000 litre deniz suyunu filtrelemiş ve bu suyun içindeki küçük hayvanları toplamış olur. Büyük Camgöz'ün en çok dikkati çeken dış özelliği, dev büyüklüğünün yanında bir de beş adet dev solungaç aralıklarıdır. Burnu çok uzundur ve ağzı açık gezerken yukarıya doğru dikilir. Büyük Camgözler çoğunlukla tek renklidir. Bu renk koyu gri ya da siyah olur. Vücudunun üst kısmı alt kısmından daha koyu renklidir. Karnında lekeleri olanları da görülmüştür. İki adet sırt yüzgeci vardır. Balığın karaciğeri bütün vücut ağırlığının %25'ini oluşturur. Büyük camgöze dünyanın neredeyse bütün denizlerinde rastlamak mümkündür. Soğuk ve fazla ılık olmayan suyu tercih eder ve planktonun mevsimsel bollaştığı bölgeleri takip eder. En sık görülmüş oldukları bölgeler şunlardır: Plymouth kentinde bulunan Marine Biological Association'in 2002 yılında başlattığı ve 3 yıl süren bir bilimsel araştırmasında 21 Büyük Camgöz'e uydu yardımı ile kontrol edilebilen sinyal verici cihazlar takılmıştır. Bu araştırmanın sonucunda o zamana kadar yapılmış olan birçok tahminlerin yanlış oldukları ortaya çıkmıştır; Büyük Camgöz'ün açık denizlerde çok büyük mesafeler katettiği ve eskiden düşünüldüğünden çok daha derinlere, 700 metre derinliğe kadar dalabildiği kanıtlanmıştır. Ayrıca tahmin edildiği gibi, kış uykusuna yatıp bu zamanın içerisinde solungaç filtrelerini yenilediği de yanlış çıkmıştır. Yukarıda sözü edilen bilimsel araştırma, büyük camgöz hakkındaki bilgilerimizin kıt olduğunu göstermektedir. Çoğunlukla yalnız gezerler ama bazen 100 kadar büyük camgöz bir sürü içinde kıyılara yakın bölgelerde yavaş yüzerek denizi taradıkları da görülür. Büyük camgöz canlı yavrular doğurur. Ama bu yavrular anne karnının içinde yumurtalarda gelişirler ve ancak yumurtadan çıktıktan sonra annelerinden doğarlar. Kaç yavru doğurduğu ve bu yavruların büyüklükleri henüz bilinmez. Erkek balıklar ancak 5 metre büyüklüğe ulaştıktan sonra üreyebilecek duruma gelmiş olurlar. Dişilerin üremek için ne kadar büyük oldukları bilinir ve 4 metre büyüklüğü ulaştıktan sonra üreyebilecek duruma gelmiş olurlar. Büyük camgözün yavaş bir şekilde vücudunun sadece bazı kısımları suyun dışında gözüken bir şekilde yüzdüğü dikkate alınırsa, denizcilerin anlattıkları birçok "deniz canavarı" hikayesinin aslında herhangi bir dev köpek balığından kaynaklanmış olabileceği tahmin edilmektedir. Büyük camgöz; sahip olduğu anatomik yapı nedeniyle, öldükten kısa zaman sonra çenesi, solungaçları ve kuyruk yüzgecinin alt uzantısı vücudundan kopar. Japon bilimci Zuiyo Maru'nun 1977 yılında denizde bulduğu bir "deniz canavarı"nın on yıl sonra yapılan DNA analizi sonrası bir büyük camgöz leşi olduğunu ortaya çıkarmıştır. Bazı ölü balıkların kafaları çürüyüp düşer ve sadece omuriliklerinin ucunda sarkan beyinleri kalır. Bu görünümleri ile küçük kafalı ve uzun boyunlu Plesiosaurus adlı dinozor türüne benzerler. Bir dev köpek balığını bu hali ile bulup, yaşayan fosil bulduğunu zannedenler o kadar sık olmuştur ki hatta bu yanıltıcı görüntüye ayrı bir isim verilmiştir: Psoydo-Plesiosaurus. Bugüne kadar, sadece tek bir türü mü yoksa birçok yöresel ayrılan türlerimi var olduğu kesin olarak bilinmemektedir. Siccardi'nin yaptığı bir tavsiyeye göre şu şekildede ayrılabilirler: Hursunlu, Yunak Hursunlu, Konya'nın Yunak ilçesine bağlı bir mahalledir. Harunlar, Yunak Harunlar, Konya'nın Yunak ilçesine bağlı bir mahalledir. Eski bir Bizans yerleşim merkezidir. Türkler tarafından ilk defa Turgut yerleşim yerinin yaylası olarak kullanılmıştır. Mahallenin güneyinde Bizanslılara ait Asar Kalesi ve mezarlar bulunmaktadır. Kale, iç surlar ve dış surlar olmak üzere iki bölümden oluşmaktadır. Ancak yapısal anlamda yıkık ve virane durumundadır. Kale yakınlarında ayrıca oyulmuş taş evler bulunmaktadır. Kale içi ve civarındaki mezarlar gelişigüzel ve bilinçsizce kazılmış olup, araştırma ve yeni bulgular için bakir durumundadır. Kazılarda altın, gümüş sikke ve paralar ile heykelciklere, ayrıca bol miktarda testi ve küp kalıntılarına rastlandığı ifade edilmektedir. Ayrıca, Karagöz Ağılı mevkiindeki kilise ve şehir harabeleri, Harunlar’ın çok eski bir yerleşim yeri olduğunu göstermektedir. Harunlar, 1926 yılında köy statüsünü almıştır. Konya'ya uzaklık : 216 km. Yunak'a uzaklık : 39 km. Akşehir'e uzaklık: 76 km. Akşehir- Yunak yolu üzerinden 48. km'de sağdan Turgut yönüne dönülür. 18 km sonra Turgut'a varıldıktan sonra Hursunlu yönüne gidilir. Hursunlu'dan sonra 3 km daha Harunlar yönüne gidilir. KatrancÄ± PeÃ§e Peçe, doğal etkilerden ve kötü amaçlı bakışlardan korunmak amacıyla yüzün tamamını veya gözler hariç bir kısmını kapatmaya yarayan bir çeşit örtü. Peçe kelimesinin kökeninin Arapça piçe kullanımından geldiği bir varsayımdır. Bir diğer iddia ise İtalyanca'da küçük bez anlamına gelen "pezzoto" kelimesinden türediği yönündedir. Peçe yerine diğer dillerde bürku, nikāb, vesvesa, ruband gibi kelimeler de kullanılmaktadır. Ortaya çıkışı itibarıyla Samî kavimlerinin bir geleneği olan peçenin kanıtlanabilir tarihi M.Ö. 2000 başlarına kadar gitmektedir. Peçe fiziksel olarak yüzü dış etkilerden koruyan bir örtüdür. Bu nedenle güneş ışınlarına karşı ve çöl ortamında rüzgarla uçuşan kumlara karşı koruma vazifesi görür. Peçe, alnın üst hizasında başörtüsünde veya çarşafa tutturulan bir bez parçasıdır ve kullanılmadığı zamanlarda kaldırılarak başın üstüne atılır. Teseetür açısından bakıldığında örtünmenin yüz için de sağlanması için çeşitli coğrafyalarda yaygındır. Özellikle Müslüman, Hindu ve Sih nüfusun yoğun olarak yaşadığı ülkelerde kadınlar arasında kimi bölgelerde yaygın olarak kullanılmaktadır. Bu ülkeler arasında Suudi Arabistan, Hindistan, Pakistan, Afganistan, Irak, Bangladeş ve Birleşik Arap Emirlikleri gibi ülkeler sayılabilir. Peçe ne başörtüsünün bir parçasıdır ne de burka gibi bütün vücudu kaplayan bir örtünme aracıdır. İslam coğrafyasında özellikle Emevî ve Abbâsî dönemlerinde kadınların sokağa çıkarken peçe taktıkları bilinmektedir. Osmanlı toplumunda da özellikle büyük kentlerdeki müslüman kadınlar arasında peçe kullanımı yaygındır. Fransa Kralı II. Henri (Fransa Kralı)'nin 16. yüzyılda İstanbul'a gönderdiği elçilik heyetinde yer alan Nicolas de Nicolay'ın seyahatnâmesine koyduğu feraceli Türk kadını ve hamama giden Türk kadını resimlerinde ferace üstünde kenarları sırmalı, uçları püsküllü yaşmaklarla fes biçimli hotozlara iliştirilmiş süslü peçeler göze çarpmaktadır. Üç defa İstanbul'a gelen Ogier Ghislain de Busbecq de gönderdiği mektuplarda sokağa çıkan kadınların keten ve ipek peçeler arkasından erkekleri mükemmelen gördüklerini, fakat erkeklerin onların yüzünü göremediklerini yazmaktadır. Osmanlılar’da yalnız kadınlar değil 18. yüzyılın ortalarından itibaren Yeniçeri Ocağı'ndaki genç yeniçeri adayı civelekler de "civelek peçesi" denilen ince hasır bir peçe kullanmışlardır. Sadece İslam dini bakımından değil, Hinduizm ve Sih inançlarında da kadının örtünmesi gereklidir ve peçe ayrı olarak kullanılabileceği gibi yaygın olarak örtünmek için uzun eşarpların kenarlarını peçe amaçlı kullanabilir. Sadece dini açıdan örtünme dışında cazibe katma aracı olarak da peçe kullanılabilir. Dansözlerin peçe takması bu nedenledir. Bazı kültürlerde de gelinlerin damatla buluşmazdan evvel peçe ile düğünde gezmeleri gerekir. Türkiye'de de kına gecelerinde gelinin yüzünün örtülmesi ve nazardan korunması için peçe takılması adettendir. Turgut Uranüs (mitoloji) Uranüs (Antik Yunanca: Οὐρανός), Yunan mitolojisinde, Aether ve Gaia'nın oğlu, Gaia'nın kocası ve ilk tanrılardandır. Yunan tanrılarının atasıdır. Kozmik bir güce sahiptir. Uranüs aynı zamanda uzayla ilgili olarak da tavsir edilir. Gaia nın oğlu olmakta, aynı zamanda Gaia nın kocası olmakta, ilk göklerin tanrısıdır. Gaia ve onun birleşmesinden, Titanlar, Hekatonkheir'ler ve Kyklop'lar oluşmuştur. Ancak Uranüs, bütün bu çocukları yeryüzünün karnında saklanmaya zorladığı için, bu yükü taşımakta zorlanan ve kızan Gaia, oğullarından Kronos'a bir tırpan verip tanrının önce cinsel organlarını kesmiştir. Akan meni ile Gaia hamile kalmış ve Afrodit doğmuştur. Zeus'un dedesi, Titanlar, Hekatonkheir'ler ve Kyklop'ların babasıdır. Kaderi ondan sonra başa gelen her tanrıyla aynıdır. Uranüs aynı zamanda havaya da hüküm sürmektedir. Uranüs başka kaynaklarda ise Khaos'tan hem Uranüs hem de Gaia meydana geldiği söylenmektedir. TercÃ¼man (gazete) Tercüman (Halka ve Olaylara), Çukurova Holding bünyesinde bulunan günlük gazete. Gazetenin kurucuları Kemal Ilıcak, Sadettin Çulcu ve Ünal Sakman'dır. İlk dönem yazarları ise Yakup Kadri Karaosmanoğlu, Yaşar Nabi Nayır, Kadircan Kaflı, Ahmet Kabaklı, Tarık Buğra, Uğur Reyhan, Rauf Tamer, Ergun Göze, Reşat Ekrem Koçu, Murat Sertoğlu, Mukbil Özyörük, Ali Rıza Alp, Güneri Cıvaoğlu, Nazlı Ilıcak, Yavuz Donat, Ertuğrul Yeşiltepe ve Ünal Sakman'dır. Semih Balcıoğlu'nun karikatürleri de gazetede yayımlanmıştır. Spor servisinde Necmi Tanyolaç, Atilla Gökçe, Orhan Ayhan ve Ali Gümüş de vardı. "Tercüman", ideolojik olarak milliyetçi ve muhafazakâr görüşleri benimsedi. "Uydurma dil" olarak adlandırdığı TDK tarafından türetilen yeni kelimelere karşı mücadele ile sola muhalefet ve sağın birleşmesi gerekliliği gazetenin savunduğu başlıca görüşler arasındadır. Pehlivan tefrikaları, spor sayfası, "1001 Temel Eser" kitap yayınları "Tercüman" gazetesinin tirajını artıran unsurlar oldu. 1986 yılında Taha Akyol, Genel Yayın Müdürü oldu. Gazete bu dönemde kitap ve ek şeklindeki promosyonlara ağırlık vardi. İlk sahibi Kemal Ilıcak 1993'te vefat ettikten sonra "Tercüman" mali bir krize girdi ve Haziran 1993'te Sedat Çolak'a satıldı ve 19 Ocak 1995'te de kapandı. Buna karşılık, gazete üzerindeki hak iddiasını devam ettiren Ilıcaklar, 2003 yılında "Dünden Bugüne Tercüman" adında bir başka gazete çıkarmaya başladılar. Aynı yıl "Halka ve Olaylara Tercüman" tekrar yayına hayatına başladı ancak Çukurova Holding'e satıldı. Anlaşmazlığın yargıya intikal etmesi üzerine, 2005 yılında mahkeme kararıyla isim haklarının Çukurova Holding'e geçtiği tescil edildi. "Akşam" ve "Güneş"'le birlikte Çukurova Holding bünyesinde yayın yapan "Tercüman" gazetesi 24 Haziran 2010 tarihinde tekrar kapandı. Vista Magic Johnson Earvin "Magic" Johnson, Jr. (d. 14 Ağustos 1959) National Basketball Association (NBA) takımlarından Los Angeles Lakers'ta oyun kurucu pozisyonunda forma giyen Amerikalı efsane basketbolcudur. Lise ve kolejde şampiyonluklar kazandıktan sonra, Johnson 1979 NBA Draftı'nda Lakers tarafından birinci sırada seçildi. Oynadığı dönemlerde çeşitli şampiyonluklar ve ilki çaylak sezonunda olmak üzere üç kez NBA Finalleri En Değerli Oyuncu Ödülü kazandı. 1980'lerde Lakers beş kez NBA Şampiyonluğu kazandı. Johnson, 8 kasım 1991 gününde HIV virüsü taşıdığının açıklanmasının ardından hemen basketbolu bıraktığını açıkladı. Ancak 1992 All-Star Maçı için geri döndü ve bu maçla All-Star MVP ödülünün sahibi oldu. Oyuncu arkadaşlarının protestoları sonrası tekrar basketbolu bıraktı. Ancak dört yıl sonra, 1996 yılında, tekrar geri döndü ve üçüncü ve son kez emekliye ayrılmadan önce Lakers ile 32 maç oynadı. Johnson'ın kariyer başarıları arasında, üç NBA MVP Ödülü, dokuz NBA Finali, 12 All-Star maçı ve 10 All-NBA ilk ve ikinci takımları kadrosuna seçilme başarısı vardır. Normal sezonda dört kez asist lideri oldu ve maç başına 11,2 asist ile tüm zamanlarda asist lideri oldu. Johnson ayrıca 1992 Yaz Olimpiyat Oyunları'nda "Dream Team" kadrosunda yer alarak, olimpiyat altın madalyası kazandı. Magic Johnson 1996 yılında NBA'in 50 yılı anısına seçilen NBA Tarihinin En İyi 50 Oyuncusu listesine seçildi ve 2002 yılında Basketball Hall of Fame'e girdi. Ayrıca 2007 yılında ESPN tarafından NBA tarihinin en iyi oyun kurucusu seçildi. Özellikle aynı dönemde oynadığı arkadaşı ve rakibi Boston Celtics'in yıldızı Larry Bird ile rekabeti takım olarak da, iki oyuncu arasında da döneme damgasını vurdu. Basketbolu bırakmasının ardından HIV/AIDS karşıtı güvenli seks etkinlikleri ile, yardımseverlik kampanyalarına katıldı. Johnson'un otobiyorafisi Diğer biyografiler: PÃ¼rin Pürin (1), heterosiklik, aromatik bir organik bileşik bir molekül. Birbiriyle kaynaşmış imidazol ve pirimidin halkalarından oluşur. Pürin molekülü türevleri genel olarak "pürinler" olarak adlandırılır. Pürinler ve pirimidinler (pirimidin türevleri) azotlu bazlar arasında yer alan iki gruptur. Bu bazlar deoksiribonükleotitler ve ribonükleotitlerin içinde yer alarak hücrelerdeki genetik bilginin kodlanmasında önemli bir rol oynarlar. DNA ve RNA'nın canlılardaki yaygınlığı nedeniyle, pürinler doğada en çok görülen azotlu heterosiklik bileşiklerdir. DNA molekülünün birimleri nükleotidlerdir. Bir nükleotidde fosforik asid, deoksiriboz ve organik baz bulunur. Deoksiriboz 5 karbon ile fosforik aside, 1 karbon ile organik baza bağlıdır. Nükleotidlerin arasında 3' 5' fosfodiester bağı vardır. Organik bazlar, purin ve primidinler olmak üzere ikiye ayrılır. Purinler adenin ve guanin, primidinler, timin (urasil) ve sitozinden oluşur. DNA ve RNA'nın yanı sıra, pürinler çeşitli diğer önemli biyokimyasalları oluştururlar, ATP, GTP, NADH, koenzim A gibi. Pürinin kendisine (1) doğada rastlanmaz ama organik sentez yoluyla üretilebilir. 'Pürin' adı Alman kimyager Emil Fischer tarafından 1884'te Latince "purum uricum" sözcüğünden türetilmiştir. Fischer, pürini 1899'da sentezlemiştir. Reaksiyonun başlama noktası ürik asitti, bu bileşik 1776'da Scheele tarafından böbrek taşlarından saflaştırılmıştı. Urik asit (8) PCl ile reaksiyona sokularak 2,6,8-trikloropürin oluşturmuş (10), bu da HI ve PHI ile 2,6-diiodopürine dönüştürülmüştü. Bu sonuncu madde, çinko tuzu ile pürine (1) indirgenmişti. Çoğu organizma pürinleri sentezlemek ve parçalamak için metabolik yollara sahiptir. Pürinler, nükleozit bileşikler olarak (riboz şekerine bağlı bazlar olarak) sentezlenir. Pürinlerin yıkımı sonunda oluşan ürik asitin metabolik bir bozukluk sonucu vücutta birikmesi gut hastalığına neden olur. Pürinler et ve et ürünlerinde, özellikle ciğer ve böbrekte, yüksek miktarda, bitkisel gıdalarda ise az bulunurlar . Normal düzeyde pürinli gıdaların tüketimi gut hastalığı riskini artırmaz. Formamid açık kapta 170 C 28 saat boyunca ısıtılınca pürin iyi bir verimlilikle elde edilir: Oro, Orgel ve arkadaşları dört HCN molekülünün bir araya gelerek diaminomaleodinitril (12) oluşturduğunu, bunun da hemen tüm doğal pürinlere dönüştürülebildiğini göstermişlerdir.: Traube pürin sentezi (1900) Wilhelm Traube'a atfen adlandırılmış klasik bir reaksiyondur; amin ornatıklı bir pirimidin ve formik asit ile gerçekleşir: Amerika Birleşik Devletleri Ordusu Özel Harekât Kuvvetleri Amerikan Ordusu Özel Harekât Birlikleri (United States Army Special Forces) —Yeşil Bereliler (Green Berets) ya da kısaca Özel Harekât (Special Forces) diye de bilinir— Amerikan Ordusu'nun sıradan olmayan savaşlar ve özel harekâtlar için eğitilmiş olan birliklerine verilen isimdir. Birlik 1952'de Albay Aaron Bank tarafından kurulmuştur. Kuruluş yıllarındaki bir subayın (Edson Raff) katkısıyla resmî şapkaları yeşil beredir. Birliğin resmî düsturu Latince "De oppresso liber" dir yani "Ezileni kurtarmak". Franco Franco ÅŸu anlamlara gelebilir: Vallegrande Vallegrande (İspanyolca: ""Büyük Vadi"") Bolivya'daki Santa Cruz bölgesinde, Santa Cruz de la Sierra'nın kuş uçuşu 125 km güneybatısındaki küçük bir kenttir. Vallegrande Eyaleti'nin başkentidir ve bölgede önemli bir alışveriş merkezidir. Kent 2.030 m rakımda adını aldığı büyük bir vadinin içinde yer alır. Yaklaşık 6.000 nüfusa sahiptir. Vadi içindeki konumu itibarıyla yumuşak bir iklime sahiptir ve bölgedeki en önemli geçim kaynağı tarımdır. Vallegrande İspanyollar tarafından 1612'de "Ciudad de Jesús y Montes Claros de los Caballeros del Vallegrande" (Vallegrande şövalyelerinden Montes Claros ve Jesus'un şehri) adıyla kurulmuştur. 18nci ve 19ncu yy.larda düzenli bir şekilde büyüyen Vallegrande 1900 yılında ulaştığı 25.000'lik nüfusuyla bölgenin kültürel merkezi haline gelmiştir. 20nci yy.da ise yakınlardaki Santa Cruz şehrinin gelişmesiyle önemini giderek yitirmeye başlamıştır. Vallegrande'ye eski Santa Cruz'dan Cochabamba otoyoluna giderken ayrılan bir yoldan ulaşılır ve bir uçuş pisti bulunmaktadır. Vallegrande'nin uçuş pistinde 1997 yılında Che Guevara'nın cesedinden kalanlar bulunmuştur. 1967 yılında yakınlardaki La Higuera köyünde öldürülen Guevara'nın cesedi buraya gömülmüştür. Endospor Endospor, bir bakterinin uygun olmayan koşullar altında sitoplazma yüzeyini minimuma indirerek metabolizmasını en düşük halde çalıştırmasıyla ortamın dış etkilerinden korunması amaçlı olarak aldığı haldir. Bir üreme biçimi değildir. Yüksek ve düşük sıcaklık durumlarında meydana gelir. Bakteriler çok düşük sıcaklıklarda endospor halde uzun yıllarca var olabilirken (buzullarda binlerce yıllık bakterilere rastlanmıştır) yüksek sıcaklıklarda durum böyle değildir; belli sıcaklık değerlerinden sonra endospor korumaya devam edememektedir. Endospor olayı Protista aleminde yer alan canlılarda gerçekleşmez. Türkiye Dağcılık Federasyonu Türkiye Dağcılık ve Kış Sporları Federasyonu 1936 yılında kurulmuştur. Kurucusu ve ilk başkanı Latif Osman Çıkıgil'dir. Dağcılık ve Kış Sporları Federasyonu, Dağcılık Federasyonu ve Kayak Federasyonu olarak 21 Temmuz 1966 yılında ayrılmıştır. 1966 yılında yeni kurulan Türkiye Dağcılık Federasyonu kurucu başkanı İsmet Ülker, ilk başkanı ise Latif Osman Çıkıgil'dir. Watto Watto, Star Wars karakterlerinden biridir. , filminde karşımıza çıkan , kanatlı, kısa ve çirkin suratlı olan "Toydarian" ırkından olan bu karakter, Tatooine gezegeninde bir hurda satıcısıdır. "Watto" aynı zamanda aç gözlü bir kumarbazdır . Küçük Anakin Skywalker ve annesi Shmi Skywalker'ı, "Gardulla the Hutt'tan" bir bahiste kazanmıştır. Watto'yu filmde Andrew Secombe seslendirmiÅŸtir. Watto, Anakin'i dükkânında çalışıtırırdı. Ancak bu Anakin 9 yaşına gelince değişti. Qui-Gon Jinn, nedime klığındaki Kraliçe Amidala'yı Coruscant'a götürmek için yedek parça almaya geldiğinde Anakin'in içindeki gücü sezdi ve "Midichlorian" sayısının fazla olduğunu gördü. Anakin, Pod Yarışı'na katıldığı sırada Qui-Gon ve Watto bahse girdiler. Anakin kazanırsa onlarla gelip parçaları alacaktı. Kaybederse kalmakla birlikte kraliyet gemisi Watto'nun olacaktı. Anakin yarışı kazandı ve parçalarla Tatooine'den annesine veda ederek ayrıldı. 10 yıl sonra Anakin ile bir daha karşılaşan Watto ona annesini Lars adlı bir aileye sattığını söyledi. Anakin Lars Çiftliğine gittiğinde ise acı haberi öğrendi.Annesi Tusken Akıncıları tarafından kaçırılmıştır ve Anakin de onu Tuskenlerden kurtarmak için Tuskenlerin kampına gider ve bütün Tuskenleri öldürür.Annesinide bulur ama annesi oğlunu gördükten sonra ölür. Sumru Yavrucuk Sumru Yavrucuk, (d. 1961, Ankara), Türk oyuncu. İstanbul Belediye Konservatuvarı Şan ve Tiyatro bölümlerinde okudu. Daha sonra Ankara Devlet Konservatuvarı'nda özel statü öğrencisi oldu. Emek gücü Emek gücü, Karl Marx tarafından tanımlanıp kullanılan önemli ekonomi-politik kavramlarından birisidir. Emek gücü, emek ile aynı anlama gelmez, aksine Marx ısrarla bunları birbirinden ayrıştırmaya çalışır. Emek gücü, genel anlamda bir potansiyeli ifade eder ve insanın "belli bir kullanım değeri üretirken" harcadığı zihinsel ve fiziksel yeteneklerin bütününü anlatır. Ancak Marks'ın tanımlaması bu genellikte durmaz ve özel olarak, yani bir "meta" olarak emek gücünün ortaya çıkışını açıklar. Emek gücü, bu bağlamda, işçinin pazarda kapitalist işletmeci ile karşılaşması ve belirli bir ücret karşılığında alınıp satılan bir meta olmasıyla tanımlanır. Pazarda işçi ve patron, özgür bireyler olarak karşılaşırlar ve bu karşılaşmanın sonucunda biri emek gücünü satar öteki de satın alır. Ancak satılan tüm bir emek değildir; eğer öyle olsaydı der Marks, daha sonra satılacak bir şey kalmazdı. Yani işçi patrona "emeğini" degil "emek gücünü" satar; buna göre emek'in belirli bir anlamda satılan bölümü "emek gücünü" oluşturur diyebiliriz. Bu anlamda bir "potansiyel" emek gücü, hem "gerekli-ürün"ü hem de "artı-ürün"ü üretmekte ve ürettigi artı-değere kapitalist tarafından el konulmaktadır. Bu kavramlar Marks'a göre hemen bütün sınıflı toplumlarda görülmektedir ancak, kapitalist toplumsal yapıya gelindiğinde temel değişimler olduğunu da belirtir. "Emek-değer yasası" kapitalist toplumun temel yasasıdır ve burada emek gücü olarak bilinen şey artık bir meta'dır. Öteki metalar gibi alınır ve satılır.Marks'ın anladığı anlamda işçi demek, emek-gücünden başka satacak hiçbir şeyi kalmamış olan "özgür" bireyler demektir. Böylece paranın sermayeye dönüşmesi sürecinin koşulu da bu temelde açıklanmış olur. Potansiyel emek, "emek gücü" olarak alınıp satılan bir meta haline dönüşürken, para da sermaye haline gelir. Gerek para gerek emek kavramları "klasik burjuva iktisadı"nda da bulunmaktadırlar, ancak ne paranın sermayeye dönüşmesini ne de emek gücünün bir meta olması açıklanmaz bu kuramlarda. Marks bu kavramları dönüştürerek yeni içeriklerde kullanır ve böylece kapitalist ekonomik sistemin temel unsurlarını çözümlemenin olanağını bulur. Marks Kapital'de sÃ¶yle belirtir: Devamında da şunları ekler: YÄ±ldo Ahmet Yıldırım Benayyat kısaca Yıldo (d. 18 Ekim 1945, Ereğli, Konya), Türk şovmen, dizi oyuncusu, eski futbolcu ve voleybolcu. Asıl adı Ahmet Yıldırım Benayyat olan Yıldo, Konya ilinin Ereğli ilçesinde doğdu. Ömer Reşit adında bir abisi, 1983 doğumlu Alihan adında bir oğlu vardır. Öğrenim hayatı, babasının mesleği dolayısıyla Anadolu'nun değişik şehirlerinde geçti. Ankara Cumhuriyet Lisesi'nde voleybol oynarken 1965 yılında Boluspor'a futbolcu olarak transfer olduğu için Bolu Lisesi'nde lise eğitimini tamamladı. Daha sonra, 1973 yılında üniversite eğitimini İstanbul İktisadi ve Ticari İlimler Akademisi (bugünkü Marmara Üniversitesi)'nde tamamladı. Spor hayatında ilk defa 1962 yılında gençler Türkiye 400 metre engelli rekorunu kırarak adını duyurdu. 1965 yılında lisede voleybol oynarken Boluspor'a futbolcu olarak transfer oldu. 1967 yılında futbol oynarken tekrar voleybola dönen Yıldo, Galatasaray Spor Kulübü'nün voleybol takımında oynadı. "Yıldo" lakabı ilk defa arkadaşı millî voleybolcu Yavuz Işılay tarafından Galatasaray voleybol takımında oynarken takıldı. Daha sonra yeniden futbola dönen Yıldo, Şekerspor, Galatasaray, İstanbulspor, Sarıyer, Şekerspor ve Gaziantepspor'da futbol oynadı. Futbolun ardından plastik torba ticareti yapan Yıldo, 1980'li yıllarda Türkiye'de yeni yeni gelişen plastik torba sektörünün öncülerinden biri oldu. 1993 yılında davranışları ve kişiliğiyle dikkatleri üzerine çeken Yıldo, Star TV ile televizyon dünyasına girdi. Bu kanalda Süper Turnike yarışma programını sundu. Yıldo, daha sonra Star TV ve Kral TV'de gece programları yapmaya başladı. Böylece Türkiye ilk gece showmen'iyle tanışmış oldu. Bu programlarda kitlelerin ilgisini çeken Yıldo, Türkçe argoya "kafadan koparma" deyimini soktu. Yıldo aynı zamanda çeşitli dizilerde de oyunculuk yaptı. Ayrıca, Hemşo ve Dansöz filmlerinde rol aldı. Aşk hayatıyla da magazin gündeminde yer almış olan Yıldo birden fazla evlilik yaptı. Şu anda çeşitli televizyon programlarına konuk olmaktadır. Galce Galce, Kelt dillerinin Britonik koluna ait bir dildir. Çoğunlukla Galler'de konuşulur, İngiltere'de de az bir konuşura sahiptir. Tarihsel bağlamda İngilizcede bu dil Kambrian, Kambrik gibi isimlerle bilinir. 2011 Birleşik Krallık nüfus sayımlarına göre %27'si(837 bin ) Galler'in dışında ve %73'ü (2.2 Milyon) ise Galce bilmeyen 3.100.000 Galler vatandaşı bulunmaktadır. Üç yaş ve üstü Galler vatandaşlarının %19'unun (562 bin) Galce konuşabildiği, %77'sinin ise Galce'yi hem konuşup hem okuyup hem de yazabildiği aktarılmaktadır. Galce, Galler Dil Komisyon'un girişimleriyle Galler'de resmi dil olarak kabul edilmiştir. Ä°rlandaca İrlandaca ("Gaelige"), Hint-Avrupa dil ailesinin Kelt dilleri koluna ait bir dil. İrlanda'nın, Birleşik Krallık'a bağlı Kuzey İrlanda'nın ve Avrupa Birliği'nin resmî dilidir. İrlandaca, Batı Avrupa'da halk dili kullanılarak yazılmış en eski edebiyata sahiptir. İrlanda'da halkın %36'sı İrlandaca konuşabildiğini belirtmiştir. Buna rağmen günlük dil olarak İrlandaca Gaeltacht adı verilen ülkenin batı kıyılarındakı bazı bölgelerde yoğunlaşmıştır ve genel halkın sadece %1.8'i İrlandacayı günlük bir şekilde kullanmaktadır. Galway, Kerry, Cork ve Donegal, Waterford'un küçük bir kısmı, Mayo ve Meath bölgelerinde anadil, İrlanda'nın geri kalan birçok bölgesi için ikinci dil olarak geçmektedir. Tarihteki ilk ve en eski İrlandaca yazıları M.S. 4. yüzyıllarda çıktığı tahmin edilen Oghamlardır ve çoğunlukla Büyük Britanya'nın batı kesimlerinde bulunmuştur. M.S. 5-6. yüzyıl arasında Latin alfabesine geçilmeye başlanarak Eski İrlandaca adı altında oluşmaya başlamış 10. yüzyıla kadar bu ad altında devam etmiştir. M.S. 10. yüzyılı içerisinde Orta İrlandaca'ya dönüşümüyle İrlanda, İskoçya ve Mann Adasın'da konuşulmaya başlanmıştır. Ulyster Döngüsü de dahil olmak üzere birçoğu İrlanda edebiyatı eseri Orta İrlandaca yazılmıştır. M.S 12 yüzyıl içerisinde modern İrlandaca'ya, İskoçça'ya ve Man diline dönüşmeye başlamıştır. Bretonca Bretonca, Hint-Avrupa dil ailesinin Kelt koluna ait dildir. Fransa'nin Breton (Bretonca: "Brezhoneg") bölgesi'nin resmî dili. Fransa'daki Bretanya ve tarihî bakımdan Bretanya'nin bir parçası olan Loire-Atlantik bölgesinin bazı sakinleri tarafından konuşulmaktadır. Bretonca, her ne kadar, medyada, okullarda, günlük yaşamda sıkça kendini belli etse de, Fransa'da resmi bir dil değildir. Temmuz 2008'de Fransız anayasasının 75. maddesinin, ilk fıkrasına göre, Bretonca, tüm diğer bölgesel-etnik Fransa dilleri gibi, Fransa mirasından sayılmaya başlanmıştır. Bu maddeye göre, Bretonca gibi dillerin statüsü değişse de bu diller henüz resmî bir statüde güç sağlayamamıştır. Fransa genelinde tanınmasa da, Bretonya bölgesinde, Fransızca tabelaların altında Bretonca açıklamalar yer almaktadır. Bretonca, kendi altında, iki ana farklı dil yapısına ayrılır. Doğuda Fransızca ile karışık olan Gallo dili, batıda ise sıradan Bretonca konuşulur. Bunların dışında, dil, farklı lehçelere ayrılmaktadır. Bu lehçeler; Âl-i İmrân Suresi Al-i İmran (Arapça: سورة آل عمران), Kur'an'ın 3. suresidir. Sure 200 ayetten oluşur. Medine'de indirildiğine inanılan sure 33. ayetinde geçen İmran ailesi anlamına gelen “Âl-i İmrân” tamlamasından gelmektedir. İmran ailesi, Kur'an'a göre Meryem'in babası olup peygamberlik ve hikmet (bilgelik) ocaklarından olan bir ailedir. İmran (Amram) dinler tarihinde aynı zamanda kardeşler olan Miryam, Musa ve Harun peygamberlerin babası olarak geçmektedir. Kur'anda ise bu isim Meryem ile bağlantılı olarak anılır. Al-i İmran ve Meryem sureleri birlikte ele alındığında Kur'an Meryem'in annesinden bahsetmemekte, babasından İmran ve erkek kardeşinden Harun olarak bahsetmektedir. Hristiyan kaynaklarına göre ise Meryem'in babası , annesi ise 'dır. Hristiyan kaynakları, Eski Ahit'te geçen "Harun'un kızkardeşi Meryem" hitabı sebebiyle Muhammed'in İsa'nın annesi Meryem ile Musa ve Harun'un kız kardeşleri olan İmran kızı Meryem'i birbiriyle karıştırmış olduğu tezini ileri sürerler. Bu surenin hâkim konusu bu ailenin temsil ettiği peygamberlik, İsa, Meryem ve Hristiyanlık'tır. Tevrat, İncil ve Kur’an’ın aynı ilahî kaynaktan geldiği, bu kitapların müteşabih (benzetmeli) ayetler de ihtiva ettiği, fakat bunların din esaslarına zarar vermeyecek tarzda tefsir edilmesi gerektiği vurgulanır. 61. ayeti Mübahele Ayeti ismiyle meşhur olmuştur. Bu ayete göre Hristiyanlar Muhammed'in geleceğini haber veren bazı incil ayetlerini görmezden gelerek Muhammed'in peygamberliğini inkar etmişlerdir. Ayetlerde nübüvvetin esasının tevhid (birlik) olduğu, bu esas üzere dinlerin şirk (ortak koşma) unsurlarından temizlenmesi gerektiği bildirilir. Ehl-i kitap diyaloga ve hakka davet edilir. Daha sonra cihattan ve Uhud gazasından bahsedilir, bunlardan hareketle bazı ilkeler gösterilir. Al-i Ä°mran suresi meali İskoçça (Kelt dili) İskoçça ("Gàidhlig"), Hint-Avrupa dil ailesinin Kelt dilleri koluna ait dil. Birleşik Krallık'a bağlı İskoçya'nın İngilizce yanında bir resmî dili. İskoç dili bugün İç ve Dış Hebridler'de, Highlands bölgesinde ve Glasgow şehrinde konuşulmaktadır. Bugün İskoç dilini bilen herkes İngilizce de bilmektedir. İskoç dili, İrlandaca ve Man dilinin yakın bir akrabasıdır. Bunun sebebi, 4. yüzyıldan itibaren İrlanda'nın kuzeyinden Skotların İskoçya’ya göç etmesi ve orada bundan sonraki yüzyıllarda gittikçe yayılan bir krallığı kurmasıdır. 2001 nüfus sayımına göre 58.652 kişi İskoç dilini konuşmaktadır. Bu, İskoçya’nın nüfusunun yaklaşık %1,5’idir. İskoç alfabesi 18 harften oluşur. Nureddin BatrucÃ® Nureddin Batruci "(Tam adı: Cafer Nureddin Ebu İshak el-Batruci el-İşbili)", Modern astronominin kurucusu sayılan bilim adamı. Doğum tarihi kesin olarak bilinmemektedir. Fakat, Endülüs bölgesi'ndeki Córdoba'nın kuzeyinde bulunan Pedroches şehrinde doğduğu tahmin edilmektedir. İspanya'daki İşbil'de (bugünkü adıyla Sevilla) yaşadığı için, 'El İşbili' künyesini kullanmıştır. Avrupalılarca daha çok Latince'ye geçmiş ismi olan Alpetragius olarak bilinir. 1217 yılında ölmüştür. El-Batruci, döneminin ünlü bilginlerinden olan İbn-i Tufeyl'in öğrencisiydi. Tarih ve astronomiye ilgi duymuş, astronomiyi Battani, Zerkâlî ve Cabir Bin Eflah'ın eserlerinden tahsil etmiştir. El-Batruci'nin tek bilinen kitabı Arapça olarak yazdığı Kitab Fi'l Hey'e (Astronomi Prensipleri)'dir. 1185 yılında yazımını bitirdiği bu eserin tesiri asırlarca devam etmiş, Hristiyan ve Yahudi bilimadamları tarafından kaynak eser olarak kabul edilmiştir. Bu Hristiyan bilimadamlarının arasında Kopernik de geçmektedir. Işık Lisesi Işık Okulları, Feyziye Mektepleri Vakfı çatısı altında hizmet veren İstanbul'daki eğitim kurumları. Feyziye Mektepleri Vakfı, 14 Aralık 1885 yılında Selanik’te yaşayan Türk ailelerinin, çocuklarını eğitecek, onlara gelişme ve yetişme olanağı sağlayacak bir okul arayışıyla 50 öğrenci ile kurulmuş ve 17 Aralık 1934 tarihinde Mustafa Kemal Atatürk’ün onayıyla 49. yıldönümünde “Işık” adını almıştır. Kökeni 1885'e dayanan Işık Okulları'nın kuruluşu, Osmanlı Devleti’nin ilk sivil toplum hareketlerinden kabul edilir. 1872 yılında Atatürk'ün de öğretmenliğini yapmış olan Şemsi Efendi "(ö. 1917)" tarafından Şemsi Efendi Mektebi'nde 'Usul-u Cedid' (Yeni Usul) de denilen yeni bir eğitim metodu uygulanmaya başlandı. Balkanlar'da yaşayan varlıklı Türk ailelerinin ilgisini çeken bu sistem, kurumsallaşarak 13 Aralık 1885'te Mısırlızade’lerden Mümeyyiz Tevfik Efendi önderliğinde bir heyetin Selanik'te Feyz-i Sıbyan mektebini açmasını sağladı. 1900 yılında ise iyice genişleyen eğitim kapasitesiyle okul Feyziye adını aldı ve bu yıllarda okulun mezunları önemli mevkilere geldi. Balkan Savaşı'nın patlak vermesiyle okul bir süre İstanbul'dan idare edildi, ancak I. Dünya Savaşı başlayınca, Selanik şehrinin ümitsiz durumu yüzünden bir de İstanbul Beyazıt'ta Feyziye Mektebi açıldı. 1923 yılında Selanik'teki okulun öğrencileri de Türkiye'ye geldiği için Beyazıt binası yetersiz kaldı ve okul Teşvikiye'de Naciye Sultan Yalısı'na taşındı. Okul üstünde bulunduğu araziyi bir süre sonra satın aldı ve 1934'te okulun ellinci yıl kutlamasında adı Işık Lisesi olarak değiştirildi. 1956 yılında vakıflaşma tamamlandı ve Nişantaşı'ndaki araziye ek binalar yapıldı. 1986'da Ayazağa Kampüsü'nün, 1996'da Işık Üniversitesi'nin ve son olarak 2000'de Erenköy’de ilköğretim Kampüsünü'nün açılmasıyla, Işık Okulları bugün 130 yıllık geçmişini arkasına alarak anaokulundan üniversiteye eğitim veren okullarında yedi bine yakın öğrenci ile Türkiye Cumhuriyeti’nin en köklü eğitim ve öğretim kurumlarından biri haline gelmiştir. La Higuera La Higuera (İspanyolca: ""İncir ağacı"") Bolivya'daki Santa Cruz bölgesinde, Santa Cruz de la Sierra'nın kuş uçuşu 150 km. güneybatısındaki küçük bir köydür. La Higuera 1950 m rakımda ve 2001 sayımına göre 119 kişilik bir nüfusa sahiptir. Köylülerin çoğunluğu yerli Guarani halkındandır. İdarî olarak La Higuera "Pucará" belediyesinin bir parçasıdır. 8 Ekim 1967'de Arjantinli devrimci Che Guevara kalçasından vurularak yakındaki "Quebrada del Churo" adlı koyakta Bolivya Ordusu tarafından ele geçirilmiştir. Böylece Guevara'nın Güney Amerika'ya sosyalizmi getirmek için giriştiği devrim seferine son verilmiştir. Che Guevara burada, ertesi gün öldürüleceği okulda bir gece tutsak olarak kalmıştır. Cesedi ertesi gün sergilenmek üzere Vallegrande'ye getirilmiş ve buradan gizlice götürüldüğü uçuş pistine gömülmüştür. "El Che" için yapılmış bir anıt ve eski okul binası bu bölgedeki en önemli turist uğrak yerlerindendir. La Higuera 2004 yılında açılan "Ruta del Che" (Che Guevara Yolu)'nun bir durağıdır. Kazan, Tataristan Kazan (Tatarca: Казан, "Qazan," قزان; Rusça: Каза́нь), Tataristan'ın başkentidir. Nüfusu 2002 sayımına göre 1.105.289'dur. Şehrin yüzölçümü 287.8 km² olup 7 belediyesi (rayon) bulunmaktadır. Şehrin uluslararası bir havalimanı, İdil Nehri kenarında bir limanı ve Rusya Federasyonu’nun Avrupa kısmını Sibirya’ya bağlayan bir tren istasyonu bulunmaktadır. Rusya'nın en büyük 8. kentidir. Şehre adını veren Kazan (Kazanka) nehrinin İdil (Volga) nehriyle birleştiği ve İdil’in bir dirsek şeklini aldığı noktada kurulmuştur. Bölgede bulunan taş devrine ait iskân izleri ve şehrin 7 km. civarında bulunan tunç devri eserleri ile demir devri başlangıcına ait mezarlar bölgenin eski çağlardan beri yerleşim alanı olarak seçildiğini ispatlamaktadır. Kazan şehrinin içinde bulunduğu bu coğrafî bölge, III. yüzyıldan itibaren de çeşitli Türk devletlerinin hakimiyet sahası içine girmeye başlamıştır. Kazan, 1437-1552 yılları arasında Kazan Hanlığı’nın başkenti, 1708-1920 yılları arasında Kazan Vilayetinin (guberniya) merkezi, 27 Mayıs 1920’de Tataristan Muhtar Sovyet Sosyalist Cumhuriyeti’nin, 30 Ağustos 1990’da Tataristan Sovyet Sosyalist Cumhuriyeti’nin, 7 Şubat 1992’den itibaren de Rusya Federasyonu’na bağlı Tataristan Cumhuriyeti’nin başkenti oldu. İdil Bulgar Devleti’nin Abdullah Han zamanında inkıraza uğraması ile hanın iki oğlu Alimbek ve Altınbek, Kazan nehri boyuna gelerek Eski Kazan olarak adlandırılan şehri kurdular. Bu şehir bugünkü Kazan şehrinin 45 km daha yukarısında yer alıyordu. Şehir daha sonraki tarihlerde İdil ırmağının ağzına taşındı ve bugün Kazan olarak isimlendirilen şehir kurulmuş oldu. Şehrin adının Kazan nehrinden geldiği bilinmekle beraber Kazan nehrine bu ismin neden verildiği bilinmiyor. V. Radloff, M. Hudyakov, A. N. Sergeev, P. İ. Riçkov, A. B. Taymas, N. Bajenov, M. Penigen, M. S. Şpilevskiy ve E. G. Buşkanets, Kazan isminin Kazan nehrinden geldiğini, Kazan nehrine de bu ismin dibindeki derin çukurlardan dolayı verildiğini yazmaktadırlar. K. Fuks, A. S. Dubrovin, Ş. Mercanî ve N. P. Zagoskin, Kazan şehrini Kazan Han ya da Kazan isimli bir şahsın kurduğunu ve şehre bu nedenle Kazan isminin verildiğini iddia etmektedirler. Altın Ordu devletinin dağılmasından sonra 1437 yılında kurulan Kazan Hanlığı'nın başkenti olan Kazan, bu tarihten itibaren önemli bir ticaret merkezi oldu. Sibirya ve Orta Asya'ya ulaşım yolları üzerinde bulunması, bölgede yaz aylarında kurulan panayırlar, şehrin ticarî ve siyasî önemini arttırdı. Şehir kısa bir sürede cami, saray, medrese gibi çeşitli İslamî eserlerle tezyin edildi ve İdil-Ural bölgesinin en önemli şehirlerinden biri haline geldi. Ancak hanlıktaki iç çekişmeler ve yoğun Rus baskısı neticesinde şehir 1552 yılında Rusların eline geçti. Şehirde bulunan Han Sarayı, Nur Ali ve Kul Şerif camileri, Han Mezarlığı gibi pek çok İslamî eser ortadan kaldırıldı. Sadece bugün de sağlam durmakta olan Süyüm Bike minaresine dokunulmadı. Kırmızı tuğladan yapılmış 53 metre yüksekliğindeki bu minare, Kazan kalesinin de içinde bulunduğu şehrin en yüksek noktasına inşa edilmiştir. Bugün Kremlin olarak adlandırılan bu bölge, 2001 yılında UNESCO tarafından “tarihi miras” olarak kabul edildi. 1998 yılında buraya Kul Şerif adında dört minareli bir cami inşasına başlanıldı. Kazan 1552 yılından sonra İslamî şehir kimliğini kaybederek bir Hıristiyan şehri kimliğine büründü ve 19. yüzyılın ikinci yarısına kadar bu özelliğini korudu. Kazan’ın Rus hakimiyetine geçmesinden sonra Çarlık Rusyası ilk defa Müslüman tebaa ile karşılaştı. İdareciler imparatorluğun bu yeni tebaasını Hristiyan yapmak suretiyle daha iyi bir Rus tebaasına dönüştürmek için 1555 yılında Kazan’da bir piskoposlukla kurdular. Piskopos Guriy 1555-1576 yılları arasında büyük bir Hristiyanlaştırma başlattı. Kazan piskoposluğu devletin de yardımıyla kısa sürede İdil-Ural bölgesinin en önemli misyoner merkezlerinden biri haline getirildi. Müslüman tebaa zorla ve çeşitli vaatlerle Hristiyan olmaya zorlandı. Kazan ve bölgesine Rus nüfusun yerleştirilmesi, dinlerini değiştirmeleri için yapılan baskılar Tatarları 1556'da isyana sürükledi. Ancak isyan kısa sürede bastırıldı ve din değiştirmeyenlerin şehir surları içinde yaşamaları yasaklandı. Müslümanlar şehrin dışına çıktı ve bugün de Eski Tatar Mahallesi olarak bilinen yeni bir mahalle kurdular. 19. yüzyılın sonuna kadar Kazan’daki Hristiyan ve Müslümanlar ayrı mahallelerde ve köylerde yaşıyorlardı. Kazan 1552-1829 tarihleri arasında 9 büyük yangın geçirdi. 24 Ağustos 1829 tarihindeki yangında 9 kilise ve 1309 ev yandı. 1714 yılında Zuye, Viyatka, Kongor, Simbir ve Penza şehirlerini içine alan Kazan eyaleti teşkil edildi. 1722 yılında Çar I Petro Kazan’ı ziyaret etti, bu ziyaretten sonra şehrin ticarî ve sosyal önemi artmaya başladı. Çarın emriyle şehirde askerler için kundura ve nehir gemileri yapan fabrikalar kuruldu. 1726’da Duhovni Seminariya açıldı. 1758 yılında ilk erkek lisesi (gimnazyum) açıldı. Çariçe II. Katerina 1767 yılında Kazan’ı ziyaret etti. Bu ziyaret sırasında Müslümanlar kendisine müracaat ederek cami yapımı için izin istediler. II. Katerina’nın verdiği izinle Müslümanlar Kazan’ın Ruslar tarafından fethinden sonra ilk camiyi 1766 yılında inşa ettiler. Bu cami bugün Mercanî camisi olarak bilinmektedir. Şehirdeki ikinci cami 1768 yılında Apanayev ailesi tarafından yaptırıldı. 1771 yılında Ahundov ve Apanay medreseleri açıldı. 1774 yılında İdil-Ural bölgesinde çarlığa karşı büyük bir isyan girişimi başlatan Pugaçev, Kazan’ı ele geçirdi. İsyan sırasında şehirde çıkan yangın üç gün devam etti. Tarihi yapıların çoğu bu yangın sırasında yok oldu, sadece şehrin kalesi sağlam kaldı. Bu isyan girişiminin bastırılmasından sonra yeniden Kazan’ın imarına başlandı. 1791’de ilk Rus tiyatrosu, 1786’da barut fabrikası ve 1797’de Duhovni Akademi açıldı. 1785 yılında yeni arazi düzenlemesi sırasında İdil ve Kama nehirleri arasındaki yerler Kazan eyaletine bağlandı. 1804 yılında Kazan Üniversitesi açıldı. Bugün halâ hizmet vermekte olan üniversitenin ana binası 1805-1814 yılları arasında inşa edildi. 1800 yılında şehirde ilk matbaa, 1809 yılında üniversite matbaası, 1811 yılında da ilk kitap mağazası açıldı. Kazan’da Şark Matbaası (Azyatiski Tipografiya) isimli ilk Arap harfli matbaa da yine 1800 yılında açıldı. Bu matbaada 1802-1810 tarihleri arasında 50 bine yakın çeşitli dini kitaplar ve Kur’an basıldı. İkinci Arap harfli matbaa 1802 yılında Kaan Üniversitesi’nde açıldı. Bu iki matbaa 1829 yılında birleştirildi. Haritanov Matbaası, Kazan’daki Arap harfli matbaaların en iyilerinden biri idi. Bu matbaada 1909 yılına kadar 2 milyon civarında İslamî eser basıldı. Sibirya'nın yerleşime açılmasından sonra şehrin ticari önemi daha da arttı. XX. yüzyılda Kazan, Rusya İmparatorluğu’nun en önemli ticaret ve kültür merkezlerinden biri durumuna geldi. 2 Ocak 1848’de ilk banka, 24 Mayıs 1850’de ilk kız lisesi, 1860'ta ilk deri fabrikası (Alafuzov), 1865'te şehir kütüphanesi, 1876’da Tatar Öğretmen Okulu, 1881 ilk müzik okulu açıldı. Şehrin en büyük kütüphanesi olan Kazan Devlet Üniversitesi Kütüphanesi (Nauçnaya Biblioteka İmeni N. İ. Lobaçevskogo) 1814 yılından itibaren kitap toplamaya başladı. 1907 yılında 18.508 kişinin istifade ettiği kütüphanede 160 bin cilt kitap bulunuyordu. 1997 sayımına göre kütüphanede 4.700 bin cilt kitap bulunmaktadır. Bu kitapların 153 bin cildi Tatarca, 23 bin cildi de Arap harfli matbu ve el yazmasıdır. Şehirdeki diğer bir önemli kütüphane de Tataristan Millî Kütüphanesi’dir. Bu kütüphanede de 3.700 bin cilt kitap bulunmaktadır ve bunların 80 bin cildi Tatarcadır. Kazan 27 Mayıs 1920’de kurulan Tataristan Muhtar Cumhuriyeti’nin başkenti olduktan sonra hızla gelişmeye başladı. 1926’da yolcu otobüsleri çalışmaya başladı. 1928’de kanalizasyon inşasına ve yeni konut yapımına başlandı. 1932 yılında havacılık enstitüsü ve sinema filmi üreten bir fabrika açıldı. 13 Nisan 1945'te Rusya İlimler Akademisi’nin Kazan şubesi açıldı. 1954 yılında şehre doğal gaz boru hatları döşenmeye başladı. Kazan Üniversitesi, Pedagoji Üniversitesi, Teknik Üniversite, Konservatuvar ve çeşitli yüksek okullar, şehirdeki en önemli öğretim kurumlardır. İlimler Akademisi’ne bağlı çeşitli enstitüler de üniversite sonrası eğitim verilmektedir. Galiasker Kemal, Kerim Tinçurin, Musa Celil, Kaçalov drama tiyatrosu şehirdeki en büyük tiyatrolardır. Tukay, Lenin, Musa Celil, Gorki ve Devlet Müzesi (700 bin parça koleksiyonu bulunmaktadır) şehirdeki önemli müzelerdir. Komünist dönemde inşa edilen yeni üniversite binaları, parlamento binası, sirk ve Tataristan oteli şehirdeki görkemli yapılardan bazılarıdır. 1990’dan sonra Türkler tarafından inşa edilen spor sarayı, pramit (eğlence merkezi), Safar oteli ve filarmoni salonu şehirdeki modern yapılardan bazılarıdır. Ayrıca 1990’dan sonra Kazan’ın hemen hemen her mahallesinde inşa edilmeye başlayan değişik mimarideki küçük camiler ve kiliseler de şehre çok dinli bir kimlik vermiştir. Devlet müzesi, Tukay müzesi, Millî Kütüphane binası, opera binası, Mercanî, Apanay, Burnay, Ecim (Azimov), Peçen Pazarı ve Sultan camileri ile St. Pavel ve St Pyotr kiliseleri, Kazan'daki önemli tarihi eserlerdir. 2010 nüfus sayımına göre şehirde 1.161.308 kişi yaşamaktadır. Şehirde 1897’de 130.000, 1923'te 158.000, 1939’da 406.000, 1959’da 667.000, 1970'te 869.000 kişi yaşıyordu. Etnik Gruplar ise şöyledir: Kazan’da uçak, helikopter, optik aletler, tıbbi cihazlar, petro-kimya, kompresör, doğal gaz aletleri, ayakkabı, deri, sabun, kürk ve kimyasal madde üreten çok sayıda fabrika bulunmaktadır. Ayrıca pamuklu dokuma, çikolata ve gıda üretimi de yapılmaktadır. Eski SSCB’nin bütün şehirlerinde olduğu gibi Kazan’da da konutlar şehrin dışında, paralel ve dikey olarak planlanmış geniş ve uzun caddelerin kenarlarına inşa edilmiştir. Şehirdeki bütün konutlar merkezi sitemle ısıtılmakta ve sıcak su verilmektedir. Ulaşım tramvay, troleybüs ve otobüslerle sağlanmakta olup 1998 yılında metro inşasına başlanmıştır. Kazan’da Şark Matbaası (Azyatiski Tipografiya) isimli ilk Arap harfli matbaa 1800 (Rusya’da ilk matbaa 1563 yılında Moskova’da açıldı) yılında açıldı ve 1802 yılından itibaren bu matbaa Abdülaziz Burnaşof isimli bir Tatar tarafından işletilmeye başlandı. Kısa bir süre sonra matbaa Kazan zenginlerinden Apanayof isimli şahsa satıldı. 1802-1810 tarihleri arasında bu matbaada 50 bine yakın çeşitli dini kitaplar ve Kur’an basıldı. İkinci Arap harfli matbaa 1802 yılında Kaan Üniversitesi’nde açıldı. Bu iki matbaa 1829 yılında birleştirildi. Haritanov Matbaası Kazan’daki Arap harfli matbaaların en iyilerinden biri idi. Bu matbaada 1909 yılına kadar 2 milyon civarında İslamî eser basılmıştır. Kazan’daki bu üç 1892-1899 yılları arasında 276 bin Kur’an basılmıştır. 1917 İhtilali’nden önce şehirde “Yıldız”, “Ahbar”, “el-Islah”, “ed-Din ve’l Edeb”, “Biraderan Kerimoflar”, “Şark (908’den itibaren Örnek)”, “Beyanü’l Hak”, “Millet” gibi müslüman matbaalarının yanı sıra Hüseyinov ve Varisleri Kitabevi (1880), Biraderan Kerimoflar, Ali Kadirof, Millet, Maarif, Sabah, Ahmed Giray Hüseyinof Şürekası gibi çok sayıda İslamî eser satan kitap mağazaları da bulunuyordu. 1871 yılında Kazan’da ilk Tatarca salname (kalendar) Kayyum Nasiri tarafından çıkarılmaya başlandı. 1905 I. Rus İhtilali’nden sonra başlayan yumuşama döneminden 1917 İhtlilali’ne kadar Kazan’da çıkarılan Arap harfli süreli yayınlar şunlar idi: Gazeteler: Dergiler: Şehirde Ruslar tarafından çıkarılan bazı önemli gazete ve dergiler ise şunlardı: Kazan’da 200’e yakın Tatarca, Rusça, Çuvaşça gazete ve dergi çıkmaktadır. Şehri Kazan, Vatanım Tatarstan, Respublika Tatarstan, Veçernaya Kazan, Kazan Utları, Süyünbike, Maarif, Miras ve İdil bunların en önemlileridir. Ayrıca şehirde Tatarca ve Rusça yayın yapan televizyon stüdyoları ve radyo istasyonları da bulunmaktadır. Rosario Rosario Arjantin'in Santa Fe eyaletinin en büyük, Buenos Aires ve Córdoba'dan sonra Arjantin'in üçüncü en büyük şehridir. Buenos Aires'in 285 km. kuzeybatısında ve Paraná Nehrinin batı kıyısında yer