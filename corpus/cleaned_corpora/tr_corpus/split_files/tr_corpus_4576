sene sonra eşinin ölümünün ardından bir daha evlenmedi. Sürgünden sonra yerleştiği Maadi'deki evinde, 5 Mart 1948 tarihinde vefat etti. Maadi Camii'nde cenaze namazı kılındıktan sonra Halim Paşa'nın İmam Şafii'deki mezarının bahçesine defnedildi. Dr. Dre diskografisi Amerikalı prodüktör Dr. Dre'nin diskografisidir. Dünyanın Ucundaki Fener (film) Dünyanın Ucundaki Fener 1971 ABD, Lihtenştayn, İspanya ortak yapımı macera gerilim filmidir. Özgün adı The Light at the Edge of the World dür. Senaryosunu Fransız yazar Jules Verne'in ölümünden hemen sonra yayınlanan 1905 tarihli aynı adlı romanından (Fr:"Le Phare du Bout du Monde") Tom Rowe'un uyarlayarak yazdığı filmi Kevin Billington yönetmiştir. Başlıca rollerinde Kirk Douglas, Yul Brynner, Samantha Eggar, Fernando Rey, Jean-Claude Drouot ve Renato Salvatori oynamışlardır. Kirk Douglas aynı zamanda filmin yapımcılığını da üstlenmiştir. Filmin müzikleri Piero Piccioni'ye aittir. 1865 yılında Güney Amerika kıtasının en uç köşesindeki Horn Burnu'nda ıssız kayalık bir adada bulunan deniz feneri korsanlar tarafından ele geçirilir. Fener ışıklarının yerini değiştirerek gelip geçen yolcu gemilerini kayalara oturtup batırmaya sonra da yağmalamaya çalışan korsanlarla, hayatta kalan fener bekçisi (Kirk Douglas) arasındaki ölümüne mücadelenin konu edildiği bu macera filminin çekimleri İspanya'da gerçekleştirilmiştir. Ali RÄ±za Yaradanakul Ali Rıza Yaradanakul, Türk bürokrat. Tercan 1950-1952 yılları arasında Ladik, 1952-1954 yılları arasında Çubuk, 1964-1965 yılları arasında Siverek ve 1965-1966 yılları arasında İskenderun kaymakamlıkları, 1966-1970 yılları arasında Diyarbakır, 1970-1971 yılları arasında Ankara, 1971-1975 yılları arasında Çanakkale, 1975-1978 yılları arasında Sivas ve 1979-1981 yılları arasında Trabzon valilikleri yapmıştır. Şehirdeki Yabancı Şehirdeki Yabancı, 1962 yılında çevrilen Halit Refiğ’in yönetmenliğini üstlendiği gerçekçi akımın bir temsilcisi olan Türk filmi. Vedat Türkali’nin öyküsünü yazdığı filmin oyuncularından Nilüfer Aydan Moskova Film Şenliği Şeref Diploması Ödülünü kazanmıştır. 9 Mayıs 2008 tarihinde film 11. Uçan Süpürge Uluslararası Kadın Filmleri Festivali’nde açılış filmi olarak tekrar gösterilmiştir. Filmde, İngiltere’den Zonguldak’a dönüş yapan mühendis Aydın’ın maden ocağında işçilerin haklarını savunan mücadelesi anlatılmaktadır. 2005 Ä°talya Bisiklet Turu 88. İtalya Bisiklet Turu 2005 yılı 7 Mayıs-29 Mayıs tarihlerinde yapıldı. Yarış mesafesi yaklaşık 3500 km olan bu tur, "Kırmızı mayo" yu 13. etaptan itibaren kazanmış olan Paolo Savoldelli tarafından kazanıldı. (15 Mayıs)'taki sekizinci etap ve (27 Mayıs)'taki onsekizinci etap da (7 Mayıs)'daki başlangıç etabı gibi zaman yarışlarıydı. Aşağıdaki takımlar 2005 İtalya Bisiklet Turu için start aldılar. Başlangıç etabı 1,15 km' lik zaman yarışıydı. Avustralyalı bisikletçi Brett Lancaster tarafından Matteo' dan 0,289 saniyelik bir derece ile elde edildi. The preliminary was a 1.15 kilometers time race. Danilo Di Luca İtalya Bisiklet Turu'nda kendisinin ikinci zaferini elde etti. Diğer taraftan bu etap Genel Klasman birinciliği savaşında öneme sahip değildi. Sonuçta, Alessandro Petacchi 2005 İtalya Bisiklet Turu'nda ilk zaferini elde etti. Reha Yurdakul Reha Yurdakul (1 Nisan 1926 - 27 Aralık 1988), Türk sinema oyuncusu, yapımcı ve senaryo yazarı. 1926 yılında Burhaniye' de doğdu. İstanbul Pertevniyal Lisesi'nden mezun oldu. Sinemaya 1949 yılında Mümtaz Ener'in yönettiği, "Kanatlardan Türbe" adlı filmde rol alarak girdi. Türk sinemasının karakter oyuncularından olan Yurdakul, Karanfilli Naciye filminde yönetmenlik, Ana Hasreti, Kanlı Sevda, Kısmetin En Güzeli, Murada Ereceğiz, Ölüm Peşimizde, Yetim Ömer, Yetim Yavrular filmlerinde yapımcılık, Doktor Civanım filminde yapım sorumluluğu, Umudumuz Şaban filminde de senaristlik görevlerini üstlendi. 27 Aralık 1988 yılında Fatma Girik ile Mudurnu' da gerçekleştirdiği film çekimleri sırasında kalp krizi geçirerek hayatını kaybetti. 1995 Dünya Salon Atletizm Şampiyonası 5. IAAF Dünya Salon Şampiyonası 10 Mart - 12 Mart 1995 tarihleri arasında İspanya'nın Barselona şehrinde düzenlendi. Bu yarışmaya 130 ülkeden toplam 602 atlet katıldı. 1991 | 1993 | 1995 | 1997 |1999| Selami Selami, Türkçede kullanılan bir erkek adıdır. Grameen Bank Grameen Bank, 1976 yılında yoksulları girişimci yapmak amacıyla Muhammed Yunus tarafından Bangladeş'te kurulmuş olan banka. Bugün için, 81 ülkede faaliyet göstermektedir. Kurucusu Muhammed Yunus'la birlikte 2006 yılı Nobel Barış Ödülü'ne layık görülmüştür. Adnan Erkan Adnan Erkan (d. 15 Ocak 1968, Denizli), Türk eski millî kaleci. Yıllarca Ankaragücü'nde oynayan Adnan, 1996 Avrupa Futbol Şampiyonasında millî takımın 23 kişilik kadrosunda yer almasına rağmen hiçbir maçta forma giymemiştir. 11 kez A millî takıma çağrılmış fakat 1 kez 9 Nisan 1996 tarihindeki Azerbaycan maçında A millî formayı giymiştir. 1 kez U-21, 2 kez Olimpik millî takımda oynamıştır. 2010-2012 yılları arasında Banka Asya 1. lig takımlarından Denizlispor'un sportif direktörlüğünü yaptı. 2011-12 sezonunun bitiminde 2. Lig ekiplerinden Denizli Belediyespor'un başına teknik direktör olarak getirildi. Christina Aguilera diskografisi Pop, R&B ve hip hop tarzı müzik icra eden Amerikalı pop şarkıcısı Christina Aguilera'nın diskografisi, şarkıcının müzikal çalışmalarını içermektedir. Şarkıcı, biri İspanyolca olmak üzere yedi stüdyo, birkaç DVD ile bir tatil albümü yayınladı ve 37 single çalışması (2 tanesi soundtracktir.) gerçekleştirdi. Albümlerini RCA Records ve Sony BMG etiketleri ile piyasaya sundu. Aguilera ilk çıkışını debut albümünde yer alan ve 1998 yılında animasyon film "Mulan"'ın soundtracki olan "Reflection" adlı şarkı ile yaptı ve son albümü 1997-2008 yılları arasında yaptığı müzikal çalışmaları içeren ilk best of albümü "Keeps Gettin' Better - A Decade of Hits"'i 7 Kasım 2008 yılında piyasaya sundu. Yayınladığı albüm ve single çalışmalarıyla toplam altı Grammy kazandı. Pop müziğinin en başarılı isimleri arasına giren Aguilera, sadece albümleri toplamda 50 milyon ve üstü satış yakaladı. RIAA'ye göre, Aguilera, ABD'de yaklaşık 17.9 milyon albüm sattı. Karateciler Ä°stanbul'da Karateciler İstanbul'da, Türk yapımı aksiyon-macera filmi. Erol (Cüneyt Arkın), kız kardeşi Yasemin’le mutlu bir hayat süren başarılı bir polistir. Uzakdoğu mafyasının en belalı adamı olan Wang, Hong Kong’tan uçakla Türkiye’ye gelir. Wang bütün Uzakdoğu Sporlarını çok iyi bilen sıkı bir dövüşçüdür ve rakiplerini alt ederken kesinlikle kollarını kullanmamaktadır. Onun Türkiye’ye giriş yapacağı istihbaratını alan Emniyet Müdürlüğü, Wang’ı bulup tutuklaması için Erol’u görevlendirir. Çünkü Wang, kaçakçılık, soygun, cinayet gibi kirli işlere boğazına kadar batmış azılı bir mafya gangsteridir. Hong Kong emniyet teşkilatı da boş durmamış, Wang’ın peşinden tıpkı onun gibi iyi bir dövüşçü olan ajanı Wang Ti’yi İstanbul’a göndermiştir. Havaalanında herkesi atlatıp İstanbul’da izini kaybettiren Wang, gelir gelmez bir dizi cinayete karışır. Helen (Helen Pou) adındaki Çinli kıza da şantaj yapmaya ve onu öldürmekle tehdite başlar. Korku içindeki Helen Erol’dan kendisini korumasını ister. Wang Ti’nin yanı sıra, Helen’in aracılığıyla da Wang’ın izini bulan Erol’la bu ölüm makinesi karateci katil arasında, Uzakdoğu dövüş tekniklerinin en mükemmel örneklerinin sergilendiği öldüresiye bir kavga başlar. Bu acımasız kavganın içinde kimin son ve kesin bitirici darbeyi vuracağı ise, ikisinden biri ayakta kalana dek asla belli değildir. Nilgün Gürkan Pazarcı Nilgün Gürkan Pazarcı (d. 1956, Turhal), Türk iletişimbilimci ve siyasetbilimci. Orta ve lise öğrenimini İstanbul’da, yüksek öğrenimini Ankara’da tamamladı. 1985 yılında Hürgün gazetesinde gazeteciliğe başladı. Bir süre İletişim Yayınları'nda da çalıştı. Yeni Gündem dergisinde ve TRT Haber Dairesi’nde muhabir ve programcı olarak görev aldı. 1990'da Anadolu Üniversitesi İletişim Bilimleri Fakültesi’nde “Televizyon Haberciliği” dersini vermeye başladı. Halen Gazi Üniversitesi İletişim Fakültesi'nde öğretim üyesi olarak çalışmaktadır. 2005-2008 yılları arasında Gazi Üniversitesi İletişim Fakültesi Gazetecilik Bölüm başkanlığı görevini yürüttü. Nilgün Gürkan'ın çalışma alanı 20. Yüzyıl Türk Medyası ve Gazetecilik teorisidir. Lost karakterleri listesi Lost adlı ABD drama televizyon dizisinde yer alan hayalî karakterler. Sekhmet Sekhmet Antik Mısır mitolojisinde savaş ve yıkımın tanrıçasıdır. Aslan başlı veya bir aslan olarak tasvir edilir. Bir zamanlar Bastet'le özdeşleştirilirdi. Bir efsaneye göre, Sekhmet Ra'nın emri üzerine Ra'ya eskiden inanıp şimdi inanmayanları tek tek yok edeceğine, tüm insan neslini yok etmeye çalışmıştır. Ama Sekhmet insan kanının tadını öyle sevmiştir ki önüne geleni öldürmüştür. Ra'nın rahipleri ve müritlerini bile. Ra çok geç kalmadan Nil Nehri'ni kırmızı bir tozla Nil'e kırmızı rengini verir, ancak bu bir büyüdür. Sekhmet onu kan zannedip içtiğinde büyü onu eski haline çevirir ve insan neslinin tükenmesine Ra engel olur. Ayrıca Hathor'un ikinci kimliği olduğu sanılır,ölülerin iç organlarını korumada yardım eder, mumyalama işlemlerini organize eder, büyü gücü vardır. Hastalıkları iyileştirme gücü olduğundan sargıların tanrıçası olarak da bilinmektedir. Büyü gücü ve kötü niyetli insanlara ölüm verdiği için Selket'le de bütünleştirilir. Hapi Hapi, Mısır mitolojisinde Horus'un dört çocuğundan biridir. Ölülerin iç organlarını korur. Babun başlıdır. Ölünün akciğerleri bu kavanozda saklanırdı. Horus'un 4 çocuğu insanın en önemli dört organını koruyan görevlilerdi. Bunlar; akciğer, mide, beyin ve kalptir. Diablo III Diablo III, Blizzard Entertainment tarafından geliştirilen ve yayımlanan aksiyon-rol yapma oyunu serisi "Diablo"'nun üçüncü oyunudur. 28 Haziran 2008'de BlizzCon oyun konferansında duyurulan oyun, 15 Mayıs 2012'de Microsoft Windows ve OS X için yayımlandı. 3 Eylül 2013'te PlayStation 3 ve Xbox 360 sürümleri, 19 Ağustos 2014'te PlayStation 4 ve Xbox One sürümleri yayımlandı. Diablo III, ilk 24 saatte 3,5 milyon adet satarak dünyanın en hızlı satılan PC oyunu rekorunu kırdı, ayrıca 2012 yılı boyunca 12 milyon kopya satarak 2012'nin en çok satılan PC oyunu oldu. Reaper of Souls ile birlikte tüm platformlarda toplam 30 milyon kopya satıldı. Diablo III, oyun eleştirmenleri tarafından beğeniyle karşılanmasına rağmen oynanmak için sürekli internet bağlantısı gerektirmesi eleştirildi. Serinin diğer oyunlarından farklı olarak bazı yeni haritalar eklendi. Bunlardan birisi olan Caldeium isimli şehir oyunun resmi sitesinde duyurulmuştur. Ayrıca Tristram (ilk oyunun geçtiği mekân) oyun için yeniden tasarlandı. Oyuna yeni düşmanlar ve boss'lar da eklendi. Ve en önemli olarak nitelendirilen açık arttırma usulü ile item satışını sağlayan market sistemi eklendi. Dünya taşını yok eden Tyrael ortadan kaybolur. Diablo, Mephisto ve Baal olarak adlandırılan 3 büyük iblisin ruhtaşları yok edileli 20 yıl olmuştur. Artık her şey unutulmaya yüz tutmuş ve insanlar gündelik yaşamlarına gömülmüşken cennet ve cehennem arasında bir savaş başlar. İki taraf da birbirine son sürat saldırır. Bu arada dünyada da garip şeyler olmaya başlamıştır. Sebepsiz ölümler ve açıklanamaz olaylar eskileri yaşamış ve görmüş olan birini şüpheye düşürür. Deckard Cain tüm bunları araştırmak için yeniden Tristram'a gelir. Başka bir iblisin dünyaya geldiğini düşünen Cain Tristram Katedralinin yıkıntıları arasında ipuçları arar. Bu sırada cennet ve cehennem arasındaki savaş iyice kızışır ve Diablo'nun savaşı ölümlüler dünyasına sıçrar. Gökyüzünden ateş ve dumanlar içinde bir meteor düşer ve insanları dehşete düşürür. Sanctuary'nin birçok yerinden insanlar ve kahramanlar bu garip olayları araştırmak için Tristram'a gelirler. İşaretler açıktır. Diablo bir kez daha dünyaya gelmiştir. Oyun "softcore" ve "hardcore" olarak iki modda oynanabilmektedir. Hardcore modunun, softcore modundan tek farkı, herhangi bir durumda karakter öldüğünde karakterin tamamen silinmesidir. Blizzard hiçbir şart altında asla ölü bir hardcore karakterini canlandırmaz. Sebebine bakılmaz. Hardcore modunun Softcore moduna gore ek hiçbir özelliği yoktur. Daha çok oyuncuların kendini sınaması için oluşturulmuş bir moddur. Acemi oyuncularin hardcore oynamasi tavsiye edilmez. Öldüğünüz anda karakteriniz bir daha oynanamamak üzere silinir. Hardcore Karakteri öldüğü anda oyunun menüsüne dönmekten başka çareniz yoktur. Menüye döndüğünüzde dilerseniz bu ölmüş karakterinizi "archive hero" diyerek profilinizin ayri bir sekmesinde sergileyebilirsiniz. Dilerseniz tamamen silme şansiniz da var. Eğer ölmüş hardcore karakterlerinizi profilinize arşivler ve sergilerseniz, ölü karakteriniz herkes tarafından görülebilir. Ölü karakterlerin görüldüğü ekranda, bu karakter ile oyuncunun oynama süresi, Karakterin ölene kadar ne kadar altın topladığı ve ne tarafından öldürüldüğü gibi bilgiler de sergilenir. Açık artırma usulü item alış ve satışını sağlayan bir sistemdir. İlk olarak oyun içi para üsülü ile satış yapılmaktadır. Daha sonra gerçek para ile item satışının yapılacağı açıklanmıştır. Her sınıfa ayrı olarak kategorize edilmiştir. Hardcore modunda gerçek para ile item satışı yoktur. Diablo III'ün yeni oyun yönetmeni Joshua Mosqueira 17 Eylül 2013 tarihinde yapmış olduğu duyuru ile Auction House ve Real Money Auction House sisteminin 18 Mart 2014 tarihinde kapatılacağı bildirilmiştir. Kapatma nedeni olarak oyuncuların oyun içerisinde diledikleri iteme Auction House sayesinde çabucak ulaşabilmeleri ve Diablo 2'den kalma eski eşya arama ruhunun kaybolmuş olması olarak gösterilmiştir. Avigdor Arikha Avigdor Arikha (28 Nisan 1929, Rădăuţi - 29 Nisan 2010), İsrailli-Fransız ressam, baskı sanatçısı ve sanat tarihçisidir. Arikha, Czernowitz yakınlarındaki Rădăuţi'de (bugün Romanya sınırları içinde), Almanca konuşan bir ailenin çocuğu olarak doğdu. Ailesi 1941'de Batu Ukrayna'daki toplama kamplarına gönderildi ve babası burada öldü. Arikha, zorunlu göç sahnelerini içeren çizimlerinin Uluslararası Kızıl Haç delegelerine gösterilemsi sayesinde hayatta kaldı. Böylece kızkardeşi ile birlikte serbest bırakıldı ve 1944'te Filistin'e götürüldü. 1948'e kadar Ma'aleh Hahamishah Kibbutz'da kaldı. 1948'de Arap-İsrail Savaşı'nda ciddi şekilde yaralandı. Arikha 1946 ile 1949 yılları arasında Kudüs'te Bauhaus metotlarıyla öğretim veren Bezalel Sanat ve Tasarım Akademisi'ne devam etti. 1949'da kazandığı bir burs sayesinde Paris'teki Ecole des Beaux Arts'da eğitim görmeye başladı ve burada fresko tekniğini öğrendi. 1954'ten sonra sürekli Paris'te yaşadı. 1950'lerin sonunda soyutluğa yönelen Arikha kendini bir soyut ressam olarak geliştirmeye başladı, ancak daha sonra soyut akımın çıkmaz bir sokak olduğuna karar verdi. 1965'ten itibaren sadece çizime yöneldi ve canlı nesneleri bir seferde resmettiği çizimler yapmaya başladı. Sonraki sekiz yıl boyunca bu çizgide çalışmalarını sürdürdü ve sadece çizimler ile baskı resimler üretti, ama 1973'te yeniden tablo yapmaya başladı. Ancak resimlerini, ön çizimler yapmadan, tek bir seferde, model alınan nesneden doğrudan yapmaktan vazgeçmedi. Portreleri ile nü, natürmort ve manzara resimlerindeki gerçekçi ve spontane çizgileriyle tanındı. Eserlerinde yine de soyut akımın, özellikle de Mondrian'ın izleri vardı. Ayrıca, ölümüne kadar sıkı bir dosluk sürdürdüğü Samuel Beckett'ın bazı metinlerini de resimledi. Arikha pek çok ısmarlama portre de çizdi. Bunların arasında, bugün her ikisi de Edinburgh'daki Scottish National Portrait Gallery'de bulunan Queen Mother'ın (1983) ve eski Birleşik Krallık Başbakanı Alec Douglas-Home'un (1988) da portreleri bulunur. Ressam ayrıca Fransa Devleti için Catherine Deneuve'ün, Lille Şehri için de Pierre Mauroy'un portrelerini yapmıştır. Aynı zamanda sanat tarihçisi olan Arikha, kendi kuratörlüğünde Louvre Müzesi'nde, New York'taki Frick Koleksiyonu'nda, Houston Güzel Sanatlar Müzesi'nde ve Kudüs İsrail Müzesi'nde açılan Nicolas Poussin ve Ingres sergilerinin kataloglarını hazırladı. Çeşitli yayınlarda yer verilen birçok makale yazdı; Princeton Üniversitesi, Yale Üniversitesi, Madrid'deki Prado Müzesi gibi yerlerde dersler verdi. Son dönemde, yine Madrid'deki Thyssen-Bornemisza Müzesi'nden, müze kolaksiyonundaki eserlerden bir seçki yaparak sergi düzenlemek ve bu serginin kataloğunu hazırlamak üzere davet aldı. Ressam 1961'den bu yana, Samuel Beckett hakkında yazdığı hatırat ile tanınan Amerikalı yazar ve şair Anne Atik ile evlidir. Ressamın galerisi olan Marlborough Gallery tarafından hazırlanan birçok sergi kataloğunun yanı sıra: Mehmet Ali Laga Mehmet Ali Laga ( d. 1878 Trablusgarp – ö. 1947 İstanbul ) Türk ressam İlk , orta ve Lise öğrenimini Kuleli Askeri Lisesi’nde tamamladı. O dönemde okulun müfredat programında resim dersi yer almıyordu. Resme olan ilgisini gören hocası ressam Hüseyin Zekai Paşa’nın kardeşi Hasan Rıza Bey kendisiyle yakından ilgilenince motivasyonu arttı. Kuleli Askeri Lisesi’ni bitirdikten sonra Harbiye’ye girdi. Harbiyenin ders programında resim dersleri de yer alıyordu. Burada Hoca Ali Rıza’nın öğrencisi oldu. Hoca Ali Rıza’nın yakın ilgisini gördü. Daha sonraki yıllarda da beraberlikleri sürecek olan, aynı kuşak ve cemiyetlerde yer alacakları ressam Sami Yetik’le tanıştı. 1898 yılında mülazım (teğmen) rütbsiyle Harbiye’den mezun olduktan sonra doğum yeri olan Trablusgarp’a atandı. Kolağası (yüzbaşı) rütbesini alana kadar burada kaldı. 1907 yılında İstanbul’a gelen Laga, Hassa Genelkurmay’ında göreve başladı. 1908’de Meşrutiyet ilan edilince mezun olduğu Kuleli Askeri Lisesi’ne resim öğretmeni olarak atandı. Meşrutiyet’in ilanıyla kendilerini daha özgür bir ortamda hisseden genç sanatçılar yeni bir sanat ortamı yaratmak, sanat ve sanatçıyı topluma tanıtmak amacıyla 1908 yılında kurdukları ve harbiyeden arkadaşı Sami Yetik’in başkanlığını üstlendiği Osmanlı Ressamlar Cemiyeti’nin kurucuları arasında yer aldı. Cemiyetin üyeleri arasında yer alan ve aralarında Sami Yetik’in de bulunduğu Nazmi Ziya Güran, Namık İsmail, İbrahim Çallı, Hikmet Onat ve Mehmet Ruhi Arel gibi arkadaşları kimi devlet bursuyla, kimi de kendi olanaklarıyla yurt dışına gittiği halde kendisi gidemedi. Mehmet Ali Laga arkadaşı Sami Yetik’le Balkan Savaşları’nın başlaması nedeniyle Edirne’deki görevleri il ilgili: “Sami bölüğe, ben ise Divan-ı Harp’e verildik. Ben şehirde bulunduğum için Edirne’nin içinde her gün sabahtan akşama kadar resim çalışır ve Sami de bölükte olduğundan boş vakit bulursa bölüğün erlerinin krokilerini çizmekle uğraşırdı.” biçiminde hatırlamaktadır. O dönemde Kuleli Askeri Lisesi’nde hocası olan Hasan Rıza’nın da Edirne’de bulunması ve atölyesini kendilerine açması, Edirne’nin düşman tarafından işgaline, Hasan Rıza’nın öldürülmesine ve kendilerinin de Bulgarlara esir düşmesine kadar sürer. Esaretlerinin ne zaman bittiği ve ne zaman yurda döndükleri ile ilgili bilgi bulunmamakla birlikte; Çanakkale Boğaz Komutanlığı Deniz Müzesi’nde bulunan yüze yakın Çanakkale görünümü sanatçının I. Dünya Savaşı sırasında Çanakkale’de olduğunun kanıtlarıdır. Şişli Atölyesi sergisine Çanakkale’de yaptığı dokuz suluboya ve karakalem yapıtıyla katılan sanatçı Bursa Askeri Lisesi’inde bir süre resim öğretmenliği yaptı. Sanayi-i Nefise Mektebi idare müdürlüğü de yapan Laga,1924 yılında emekli oldu. Emekli olduktan sonra Beşiktaş'taki Zafir konağına çekilerek çok sayıda eser üreten sanatçı 1947 yılında İstanbul'da öldü. Fatih AltundaÄŸ Fatih Altundağ,(d. 11 Şubat 1988,Berlin) Trabzonspor'lu Türk defans oyuncusu. 2007-2008 sezonunda Hamburg Kulübü için top koşturan oyuncu, 28 Haziran 2008'de Trabzonspor'a transfer oldu. Fatih, 3+1 yıllık sözleşmeye imza attı. Defansın sol mevkiinde oynamaktadır. 2008-2009 ara transfer sezonunda sezon sonuna kadar pilot takım 1461 Trabzon'a gönderilmiştir. Oynadığı 15 maçta 3 kez fileleri havalandırmayı başardı. Abdulaziz Solmaz Abdulaziz Solmaz (d. 7 Ağustos 1988, Araklı), kariyerini Sakaryaspor'da sürdürmekte olan Türk millî futbolcudur. Futbol hayatına 2000 yılında Trabzonspor'un minik takımında başlamıştır. 2004 yılında Trabzonspor PAF takımına yükselmiş, 2007 yılına kadar Trabzonspor PAF takımıyla beraber 60 maç oynayarak 5 gole imza atmıştır fakat A takıma yükselememiştir. 2007-08 sezonu başında Pazarspor'a transfer olan oyuncu, oynadığı 32 maçta 5 kez fileleri havalandırmıştır. 2008-09 sezonu öncesinde Trabzonspor'la sözleşme imzalamıştır. Bir süre sonra anlaşma karşılıklı feshedilmiş ve 2 Ocak 2009 tarihinde de MKE Ankaragücü takımı ile sözleşme imzalamıştır. Sezon sonunda Ankaragücü tarafından sözleşme tek taraflı olarak feshedilmiştir. 2009-10 sezonu başında Samsunspor'a imza atmıştır. Bu kulüple olan sözleşmesi ise 31 Mayıs 2011 tarihinde sona ermiş ve 2011-12 sezonu başında Eskişehirspor'la anlaşmıştır. Sezon boyunca 4 maçta forma giyen futbolcu 2012-13 sezonu başında ise Boluspor'a kiralanmıştır. O sezon ligde 29 maça çıkıp 4 gol atmış ve tekrar Eskişehirspor'a dönmüştür. 2013-14 sezonunun ilk yarısında sadece 1 lig maçına çıkan Solmaz, devre arasında ise İstanbul Büyükşehir Belediyespor takımına transfer olmuştur. Burada 4 maçta forma şansı bulan futbolcu sezon sonunda ise Eskişehirspor ile sözleşmesinin feshederek Giresunspor ile anlaşmıştır. Son olarak 2016-17 sezonu başında 1. Lig ekiplerinden Şanlıurfaspor ile 2 yıllık sözleşme imzalamıştır. 5 kez millî takımlara çağrılan Abdulaziz, 3 kez Türkiye U-17, 2 kez de Türkiye U-18 forması olmak üzere toplam 5 kez millî formayı giymiştir. 2011 yılında Türkiye A2 millî futbol takımına seçilmiş ve 1 Haziran 2011 tarihinde Lübnan ile yapılan özel maçta 3. golü kaydederek millî formayla ilk golünü atmıştır. Necdet Kaba Necdet Kaba,(d. 5 Mayıs 1985, Vakfıkebir), Türk futbolcudur. Altay'da oynamaktadır. 2006-2007 ve 2007-2008 sezonlarını Akçaabat Sebatspor'da geçiren Necdet Kaba, 56 kez forma şansı bulup 5 gol atmıştır. Attığı 5 golün 5'ini de 2007-2008 sezonunda atan Necdet, Haziran 2008'de Trabzonspor'la sözleşme imzalamıştır. Genç oyuncu gelişimini tamamlamak üzere Trabzonspor tarafından kiralık futbolcu olarak ara takım olan Trabzon Karadenizspor'a yollanmıştır. 2011-12 sezonunun yaz transfer döneminde Bugsaşspor'a transfer oldu. Devre arasında İstanbul Güngörenspor ile anlaşmıştır. Son olarak 2012-2013 sezonu için Fethiye Spor ile anlaşmıştır. D 010 , Türkiye'nin kuzeyinde yapılmış bir devlet yoludur. Sakarya, Düzce, Zonguldak, Bartın, Kastamonu, Sinop, Samsun, Ordu, Giresun, Trabzon, Rize, Artvin, Ardahan, Kars illerinin topraklarından geçer. Yolun Samsun- Sarp Sınır kapısı arası (491 km), uluslararası yolunun önemli bir parçasıdır. 3 parça ve 27 kısımdan oluşan yolun toplam uzunluğu 1453 kmdir. Yol, Artvin'den sonra rakımı 2000 metrenin üzerinde 3 geçitten geçmektedir: Şavşat-Ardahan arasında Çam Geçidi (2470 m), Ardahan-Çıldır arasında Mozeret Geçidi (2159 m), Çıldır-Arpaçay arasında Taşlıyarma Geçidi (2017 m) D010 Devlet yolunun, Sinop'tan başlayıp Sarp Sınır Kapısı'nda sona eren 648 kilometrelik bir kısmını kapsar. Yapılış amacı, Karadeniz Karayolu'nu güvenli ve kısa hale getirmek, ticareti ve turizmi artırmaktır. Karadeniz Sahil Yolu, Sinop'tan Sarp'a kadar, 7 il, 64 ilçe, 17 bucak merkezi, 10 liman, 4 havaalanı ve birçok yerleşim birimine hizmet vermektedir. Yol güzergahındaki geometrik ve üstyapı standardının yükselmesi, kesintisiz trafik akışı sağlayan çevre yollarının yapılarak mevcut Karadeniz Sahil Yolu'nun bölünmüş yol haline getirilmesi ile ülke ekonomisine 2007 yılı vergisiz fiyatlarıyla yıllık toplam 552 milyon 299 bin 112 YTL katkı sağlanacağı bildirilmiştir. Yaklaşık 4.2 milyar dolara mal olan Karadeniz Sahil Yolu'nun inşasında, 138 milyon metreküp kazı-dolgu, 180 milyon ton tahkimat, 3 milyon metreküp beton imalatı gerçekleştirilmiştir. Yolun 559 kilometre olan uzunluğu, yapılan 17 kilometrelik kazıyla, 542 kilometreye düşürülürken, bu kazıların 15 kilometresi Bolaman-Perşembe yolunda, 2 kilometresi de Samsun çevre yolunda yapılmıştır. Karadeniz Sahil Yolu’nda 27 kilometre uzunluğunda 263 adet köprü, 41 kilometre uzunluğunda 12 adet tek tüp tünel, 18.5 kilometre uzunluğunda 20 adet çift tüp tünel yer alır. Sinop'tan Sarp Sınır Kapısı’na kadar uzanan Karadeniz Sahil Yoluyla ilgili ilk büyük ihale, 1987 yılında, trafiğin en yoğun olduğu Çarşıbaşı-Trabzon-Araklı kesimi için yapılmıştır. Bu ve takip eden ihalelerde milli bütçeden yeterli ödenek ayrılamadığı için çalışmalar istenildiği gibi gitmemiştir. Projenin planlanan sürede tamamlanabilmesi ve yolun hizmete açılabilmesi için 1997 yılından itibaren ihale edilen kesimlerin, dış kredili olarak yapılması kararlaştırılmıştır. 16 ayrı bölümden 12 kesimde dış kredi, 4 kesim ise bütçeden finanse edilerek çalışmalara başlanmıştır. Karadeniz Sahil Yolu, 8 Nisan 2007 pazar günü Başbakan Recep Tayyip Erdoğan'ın katılımıyla resmen açılmıştır. Karadeniz sahil yolu, geçtiği bölge halkı tarafından sürekli olarak eleştirilmiştir. Ulaştırma Bakanı Binali Yıldırım yaptığı bir açıklamada projenin yanlış olduğunu ancak yapmak zorunda olduklarını belirterek, 700 trilyonun üzerinde para harcandığı için bitirilmesi gerektiğini açıklamıştır. 2009 yılı Temmuz ayında Giresun ilini etkisi altına alan sağanak yağışlarda biriken su, sahil yolunun engellemesi nedeniyle tahliye edilememiş ve şehir merkezinde ciddi maddi hasara yol açmıştır. 2010 Ağustos ayında Rize Merkez'e bağlı Gündoğdu beldesinde şiddetli yağış nedeniyle biriken yağmur suları Karadeniz Sahil Yolu'nu aşamamış ve oluşan sel ve heyelan nedeniyle 12 kişi yaşamını yitirmiştir. 2011 yılı Eylül ayında yine Rize'de bu kez şehir merkezi sele teslim olmuş, baskın sonucu 1 kişi hayatını yitirmiştir. 2012 yılı Ocak ayının sonunda Sarp bölgesindeki 500 metrelik kısmı çökmüştür. Karadeniz Sahil Yolunun açtığı tahribatlarla ilgili Kültür Bakanlığı'nın da desteğiyle Son Kumsal isimli bir belgesel de çekilmiştir. 2014 yılının Eylül ayında Giresun'da denizin taşmasıyla sahil yolunun bir kısmına zarar verdi. 21 Eylül 2016 tarihindeki şiddetli yağmurla biriken suyun Beşikdüzü'ndeki sahil yolunu aşamaması nedeniyle 2 kişinin ölümüne neden olmuştur. *-01 olan Terkos-Hasdal arası (58 km), 2006'dan sonra, -06 olmuştur. -02 olan Tepeüstü ( K-81) -Şile arası yol numarası 2006'dan sonra değişmiştir. Tepeüstü-Nişantepe Arası -01, Kurtköy (-K4)-Nişantepe-Şile arası olarak -07 olmuştur. -03 olan Şile ile İstanbul-Kocaeli İl Sınırı arası (47 km), 2006'dan sonra, -08 olmuştur. Böylece Devlet yolu, Karasu (Sakarya)'dan -04 olarak başlamaktadır. ** Yolun Yapımı sürmektedir. (2019) Devlet yolu üzerinde çok sayıda (82 adet) tünel bulunmaktadır. Bu tünellerin toplam uzunluğu 112.850 m'dir. En uzun tünel, Hopa-Borçka arasında 2018 yılında trafiğe açılan ve 5.200 m uzunluğunda olan çift tüplü Cankurtaran Tüneli'dir. Zekeriyazade Yahya Efendi Zekeriyâzâde Yahyâ Efendi (d. 1561 - 1644) 16. yüzyılın son yarısında ve 17. yüzyılın ilk yarısında çok uzun yaşayan, Sultan I. Mustafa, Sultan IV. Murat ve Sultan İbrahim devirlerinde üç defa Şeyhülislam olarak yüksek devlet görevi yapmış bir âlim ve aynı zamanda ünlü bir Türk divan şairidir. İstanbul'da 1561 yılında doğmuştur. Babası III. Murat devrinde şeyhülislamlık yapmış olan Bayramzade Zekeriya Efendi olup 1592de ölmüştür. Babasının adı dolayısıyla Zekeriyâzâde Yahyâ Efendi olarak da bilinmektedir. Şeyhülislam Yahyâ çok mükemmel ve başarılı bir medrese eğitiminden sonra, devlet görevinde üstün zekası ve derin bilgisi sayesinde hızla yükselmiştir. Hicri 994 yılında babası ile birlikte hacca gitmiştir. Döndükten sonra Hicri 995'te Atik Ali Paşa Medresesi, Hicri 998'de Haseki Sultan medresesinde müderrisliğe atanmıştır. İstanbul'da daha başka medreselerde müderrislikten sonra Hicri 1004'te Halep Kadısı tayin olunup İstanbul'dan ayrılmıştır. Sonra sırasıyla Şam, Bursa ve Edirne kadılığı görevlerini ifa etmiştir. Kasım 1603'te İstanbul Kadılığına atanmış; ertesi yıl azlolunmuş ise de Aralık 1605'te Anadolu Kazaskeri görevine atanmış; sonra da Nisan 1606-1607'da Rumeli Kazaskerliği yapmıştır. Rumeli Kazaskeri görevini Ocak 1610-Şubat 1611 döneminde ikinci kez ve 1617-1619 döneminde üçüncü kez ifa etmiştir. Sultan I. Mustafa'nın ikinci sultanlığının son yılında 1622'de ilk defa şeyhülislamlık makamına getirilmiştir. Bu arada I. Mustafa'nin ikinci defa saltanatı sırasında Sadrazam olan Mere Hüseyin Paşa'nin azledilip edilmemesi meselesine karışmıştır. Ancak bir yıl sonra yeni Sadrıazam olan Kemankeş Ali Paşa ile geçinmediği için bu makamdan azledilmiştir. İki yıl sonra 1624'te Sultan IV. Murad'in velayet altında olduğu devirde ikinci defa şeyhülislamlık makamına atanmış ve 7 yıl bu makamda hizmet etmiştir. 7 Subat 1632de Sadrıazam Hafız Ahmed Paşa aleyhinde yapılan komplolar sonucu ortaya çıkan kargaşalıkta binlerce kişi Topkapı Sarayı'na yürümüş ve aralarında Sadrazam, Yeniçeri Ağası ve Şeyhülislam Yahya Efendi'nin ismi de bulunan 17 kişilik bir listeyi idam edilmeleri isteği ile padişaha sunmuşlardır. Sadrazaman Hafız Ahmed Paşa'nın hunharca öldürülmesi ile durulan bu ayaklanma dolayısıyla Şeyhülislam Yahya Efendi görevinden çekilmek zorunda kalmıştır. Fitne durulduktan sonra Sultan IV. Murad şaire iltifat ederek "Bunlar seni azlittiler amma ben azl etmedim. Çiftliğine git, bize dua ile meşgul ol. Padişahın padişah olduğu vakit sen de kemakan müfti olursun" dediği bildirilmiştir. Şair önce Sultan Selim civarındaki konağına ve sonra da Topkapı'daki çiftliğine çekilmiştir. 1633'de Sultan IV. Murad yeni bir ayaklanmayı şiddetle bastırıp eski ayaklanma elebaşılarını ve onları kişkırtan devlet adamlarını ortadan kaldırıp devlet idaresini kendi eline aldıktan sonra, Yahya Efendi üçüncü defa şeyhülislamlık makamına atanmış ve bu kez ölümüne kadar bu makamda kalmıştır. Zekeriyazade Yahya Efendi'nin seyhülislamlığının son yılında Cinci Hoca ortaya çıkarak padişah I. İbrahim üzerinde tesir yapması devlet islerinde Zekeriyazade Yahya Efendi'nin etkilerini hemen hemen hiçe indirmiş ve onun bir kenara atılmasına neden olmuştur. Ölümü İstanbul'da Şubat 1644'dedir. Ölümünde yaşı sekseni geçmişti. Cenazesi İstanbul halkı tarafından eller üzerinde taşınmış Sultan Selim'de babasının mezarı yanına gömülmüştür. Bir şair ve iyi bir insan olarak halk tarafından da sevildiği cenaze namazındaki çok büyük bir kalabalık ile anlaşılmaktadır.. Şeyhülislam Yahya Efendi 92-93 yıl yaşamış ve 20 yıl süre ile üç defa şeyhülislamlık makamında bulunmuştur. Çağdaşları tarafından hoşsobhet, nüktedan, mütevazı, kerim bir zat olarak tanınmıştır. Özellikle Sultan IV. Murad tarafından son derece sevgi ve saygıya layık görülmüş; hatta padişah Şeyhülislam Yahya Efendi'nin elini bile öpmüştür. Bu Sultan döneminde alışılmış geleneklerin aksine Şeyhülislam Yahyâ Efendi, uğur getirir inancı ile, IV. Murad'ın Revan Seferi ve Irak Seferi (ve Bağdat'in Fethine) iştirak ettirilmiştir. Şeyhülislam Yahyâ Efendi şair olarak çağının gerçek gazel ustalarından biri olarak değerlendirilmektedir. Dili zarif ve temiz, hayali zengin, ifadesi ince ve nükteli bir şairdir. Günlük zevkleri, duyguları, aşkları, samimi bir eda ile işlemiştir. Sanatlara düşkün değildir. Aşıkane, kalenderane, rindane ve bazen şûh bir edası vardır. Gazelde rubai veznini kullanan ilk şairdir. Ünlü İngiliz Türkologu Gibb Yahya Efendi'yi "Bir taraftan Baki'ye, bir taraftan Nedim'e" el veren büyük bir şair olarak tarif etmiştir. Seyhülislam Yahya Baki'yi Nedim;e yaklaştıran çizgi üzerinde değerlendirilir. Zamanının şairleri, (Nef'i, Şerif Sabri ve Naili Kadim) onu övmüşlerdir. Daha sonraki nesillerden Nedim ve Ziya Paşa özel mısralarla Şeyhülislam Yahyâ Efendi'nin şairliğini açıkça belirtmişlerdir. Ancak kökten dinci softalar, örneğin Fatih Camii vaazı olan Hurşid Çavuşoğlu, Şeyhülislam Yahyâ Efendi'nin şiirlerinden hoşlanmamışlar ve hatta onu kafirlikle suçlamışlardır. Diğer taraftan Nefinin Şeyhülislam Yahyâ Efendi aleyhindeki hicviyeleri de çok ünlüdür. Şeyhülislam Yahyâ Efendi'nin başlıca edebi eseri Divan'ıdir. Bu Divan içinde Sultan II. Osman, Sultan IV. Murad ve Hace Efendi için yazılanlardan başka hiç kaside yoktur. Divan'in başında bulunan bir Na't ve içinde bir sâkiname ve bir tahmîs bulunmaktadır. Bunlar dışında Divan tamamen gazeller ile doludur. Zaten Şeyhülislam Yahyâ Efendi Türk edebiyat tarihinde gazelleri ile tanınmıştır. "Koymayub tâkatim feryâda nâlân olmasun dirsün" "Gözüm yaşını alursun da giryân olmasun dirsün" "Cefa taşıyla mir'ât-ı dilim sad pâre eylersin" "Ne mümkündür yine hâtır-perişan olmasun dirsün" "Melâhat mülkini teshîr idüb şemşir-i gamzenle" "Güzellik kişverinde gayri sultân olmasun dirsün" "Benim zannitdüğüm bu kim gurûr-i hüsnüne bir gün" "Felekde mihr-i rahşân mah-i tâbân olmasun dirsün" "Yine kul olmasun Yahyâ sana ey padişâh-ı hüsn" "Yolumda senden özge kimse kurbân olmasun dirsün" Vezin: Mefâilün mefâilün mefâilün mefâilün Muhteşem Yüzyıl Kösem adlı tarihi-Türk dizisinde Şemsi İnkaya tarafından canlandırılacaktır. Gerald Guralnik Gerald Stanford Guralnik (d. 17 Eylül 1936, Iowa, ABD - ö. 26 Nisan 2014), Amerikalı, Brown Üniversitesi öğretim üyesi fizikçi. Higgs mekanizmasını bulmasıyla tanınır. Alisa Kleybanova Alisa Mikhaelovna Kleybanova (Rusça: Алиса Михаиловна Клейбанова, d. 15 Temmuz 1989), Rus profesyonel tenisçi. 23 Haziran 2008'de WTA dünya sıralamasında #42 numaraya çıkmış ve kariyerinin en yüksek derecesini elde etmiştir. Burhanettin Tiyatrosu Burhanettin Tiyatrosu, sanatçı Burhanettin Tepsi tarafından 1909 yılında İstanbul - Erenköy'de kurulan bir özel tiyatro topluluğudur. Burhanettin Tiyatrosu, Burhanettin Tepsi'nin, 1910 yılında Reşat Rıdvan ile birleşmesi sonucunda, önce "Sahne-i Milliye-i Osmani", daha sonra da "Yeni Tiyatro Kumpanyası" gibi adlarla, bir süre tiyatro çalışmalarını sürdürdü. Muhsin Ertuğrul'un ilk kez sahneye çıktığı topluluk olma özelliğini taşımaktadır. 1920 yılından sonra Mısır'a ve oradan da Avrupa ülkelerine geçen Tepsi, 1940 yılında Türkiye'ye dönerek İstanbul'da yeniden kendi adını taşıyan topluluğu kurdu. Aradan geçen süreçte, izleyicinin gerisinde kalan sanat anlayışı ve oyun tarzı nedeniyle Burhanettin Tiyatrosu uzun süre yürüyemeden kapandı. Yuki Nishino Yuki Nishino (Japonca: 西野 友毬) (d. 10 Eylül 1993, Osaka) Japon buz patenci. 2007 Japonya Gençler ikincisi ve 2007 Junior Grand Prix Finali'nde üçüncüsüdür. 2005-2006 ve 2006-2007 sezonlarında ulusal düzeyde yarışmalara katılmıştır. 2007 yılında Japonya Gençler Şampiyonasında 6. olmuş ve Japonya Novice Şampiyonasında altın madalya almıştır. Daha sonra gençler düzeyinde uluslararası yarışmalara katılabilmek için gerek yaş sınırını (bir önceki yılın 1 Temmuz tarihinde 13 yaşında olmak) aştığı ilk yılda 2007-2008 ISU Junior Grand Prix yarışmalarına katılmıştır. Büyük Britanya ve Estonya yarışlarında altın madalya kazanarak Junior Grand Prix Finali'ne gitmeye hak kazanmıştır. Burada kısa programı ikinci sırada geçmiş ve serbest programda üçüncü olmuştur. Toplamda ise Mirai Nagasu ve Rachael Flatt'in ardından bronz madalya almıştır.Serbest programda biri kombinasyon içinde (3Lutz+2T) iki üçlü lutz atmıştır. 2008 Japonya Gençler şampiyonasına katılan Nishino bu yarışmada gümüş madalya almıştır. Ayrıca büyükler seviyesinde Japonya Ulusal Şampiyonasına girmiş ve 10. bitirmiştir. 2008 Dünya Gençler Artistik Patinaj Şampiyonası'na giden Japonya takımında yer alan Yuki şampiyonayı 5. bitirmiştir. Nahid Sırrı Örik Nahid Sırrı Örik (d. 22 Mayıs 1895 ö. 18 Ocak 1960) Türk roman, hikâye ve oyun yazarı. Divan sahibi Oltili Ahmet Nafiz Paşa'nın torunu ve Hukuk Mektebi hocası, rüsûmât müdir-i mütercimi, Şûrâ-yı Devlet Âzâsı, Shakespeare'den iki oyun çevirmiş Gürcü asıllı Hasan Sırrı Bey'in oğlu olan Nahid Sırrı Örik, 22 Mayıs 1895 tarihinde İstanbul'da doğdu. Özel dersler aldıktan sonra Beşiktaş'taki Âfitab-ı Maarif Rüşdiyesi'nde okudu ve mezun oldu. Sırayla bir İngiliz, bir Fransız Mektebine devam etti. Galatasaray Mekteb-i Sultani'sine girdi. Ancak hiçbirini tamamlamadı. Bir müddet Mekteb-i Hukuk'un derslerine katıldı ve burayı da yarım bıraktı (1913). I. Dünya Savaşı'nın ikinci yılında yurt dışına çıkarak Tiflis, Berlin, Paris, Viyana, Roma ve Kopenhag vd. Batı kentlerinde yaşayan Nahid Sırrı (1915), Cumhuriyet'in ilânından sonra 1928 yılında Türkiye'ye geri döndü. Yurduna dönüşünden hemen sonra Cumhuriyet gazetesinde yazmaya başladı. Ardından Ankara'ya yerleşti ve Türkiye Cumhuriyeti Millî Eğitim Bakanlığı'nda çevirmen olarak işe girdi. Bu şehirde 1933 yılında Yaşar Nabi ile birlikte Varlık Dergisi'ni çıkardı. Babasının 1933'teki ölümünün ardından İstanbul'a döndü. Ölümüne kadar çeşitli gazetelerde köşe yazarlığı yapmayı sürdüren Nahid Sırrı'nın Anadolu gezileri sırasında yazdığı makaleler de farklı dergi ve gazetelerde yayınlandı. 18 Ocak 1960 tarihinde İstanbul'da öldü. Nahid Sırrı Örik eserlerinde bazı konulara özel olarak değinmiştir. Bunlardan biri siyasi güçler ve bunları elde etme çalışmaları, hırslardır. Örik özellikle tarihe çok düşkündür. Tarihi anlatırken yalı, konak betimlemelerini ve kadın karakterini çok başarılı yansıtmıştır. Tarihe bu kadar bağlı kalması ve zaman zaman övercesine betimlemesi, Örik'in Osmanlı geçmişini geride bırakmaya çalışan bir toplum tarafından ve bu toplumun edebiyatçıları tarafından geri planda kalmasına neden olur. Bunda kendisinin eşcinselliği de etkilidir. Yusuf Ziya Ortaç kendisi hakkında "Kırıtarak gelirken uzaktan Nahid Sırrı / Sanırım pantolonlu ceketli bir kız gelir" diye yazmıştır. Nahid Sırrı Örik, Selim İleri'yi çok etkilemiştir. Yazar, "Cemil Şevket Bey, Aynalı Dolaba İki El Revolver" romanındaki erkek karakteri Örik'ten esinlenerek yaratmıştı. Bahriye Çeri ise kendisi hakkında "Bir Cihan Kaynanası: Nahid Sırrı Örik" adlı bir kitap yayınlamıştır. "Eve Düşen Yıldırım" adlı eseri Show Tv ekranlarında diziye uyarlanmıştır. Kemal Bekir, Örik'in "Sultan Hamid Düşerken" isimli romanını 1976 yılında "Düşüş" ismiyle oyunlaştırdı. Eser, 2002 yılında ise Ziya Öztan tarafından "Abdülhamit Düşerken" adıyla filme çekildi. 2009'da Zeki Demirkubuz tarafından "Kıskanmak" isimli romanı aynı isimle çekildi. Nergis Öztürk, Seniha rolündeki performansıyla 46. Antalya Altın Portakal Film Festivali'nde en iyi kadın oyuncu ödülünü kazandı. Ruslana Korşunova Ruslana Korşunova (Rusça: Руслана Ќоршунова, İngilizce: Ruslana Korshunova) (d. 2 Temmuz 1987, Almatı Kazakistan - ö. 28 Haziran 2008, Manhattan, New York, ABD), Rus asıllı manken ve model. Babasını küçük yaşta kaybetti, annesi ve erkek kardeşi Kazakistan'da yaşamaya devam etmektedir. Üstün ve ince fiziği (1,74 boy, 84-61-86 vücut ölçüleri) ve birkaç dili çok iyi bilmesi sayesinde 2003'te Debbie Jones ajansı tarafından Kazakistan'da keşfedildi. Elle dergisi Fransa baskısı, Vogue dergisi Polonya ve Rusya baskılarının kapaklarında, ve ayrıca, Blugirl by Blumarine, Clarins, Ghost, Girbaud, Kenzo Accessories, Marithé & François, Max Studio, Moschino, Old England, Pantene Always Smooth, Paul Smith ve Vera Wang gibi ünlü markalar için modellik yaptı. Vogue dergisi İngiltere baskısı tarafından "Geleceğin En Heyecan Verici Yüzleri"nden biri ("A face to be excited about") olarak seçildi. Daha sonra New York, Londra ve Paris'te IMG ajansı tarafından temsil edildi. Ruslana Korşunova 28 Haziran 2008'de New York Manhattan'da 130, Water Street'teki apartmanının penceresinden düşerek yaşamını yitirdi. Ölümüne sebebiyet veren şartlar ve olay hakkındaki soruşturma New York polisi tarafından sürdürülmektedir . İntihar ettiği sonucuna ulaşılmış ise de, bu sonuca tezat teşkil eden bulgular da geçerliliklerini korumaktadır Erkek arkadaşı Artem Perchenok, polise verdiği ifadede, Ruslana'nın ölümünden birkaç saat önce birlikte televizyonda Ghost filmini izlediklerini ve hal ve davranışlarında bir aykırılık bulunmadığını belirtti. Bir başka arkadaşı, Ruslana'nın Paris'te bir modellik işinden yeni döndüğünü ve sevinçten "havalarda uçuyor" göründüğünü ve intihar etmek istemesi için hiçbir sebep görmediğini açıkladı.. Ruslana'nın koçu Vladislav Novgorodtsev de dahil olmak üzere, başka yakınları ise, aylar öncesine dayanan ve elemli ifadeler içeren mesajlarına, duygusal hayatındaki çalkalanmalara ve mali sorunlarına atıfta bulundular Clarence Adası (Güney Shetland Adaları) Clarence Adası () 12 mil (18 km) uzunluğunda ve İngiliz Antarktika Karası Güney Shetland Adaları'nın en doğusundadır. İsmi en az 1821 yılına tarihlenir ve şimdi uluslararası kullanıma yerleşmiştir. Ada "Ernest Shackleton " tarafından onun efsanefi bot seyahati sırasında keşfedilmiş fakat Fil Adası'na ayak basmıştır. Ada Arjantin tarafından "Departamento Islas del Atlántico Sur" un bir parcası olarak kabul edilir. Irving Dağı, 2 300 metre yükseklikte, Cape Bowles'un 3 km kuzeyinde en güney noktasında yükselir. Clarence Adası'nın 1,5 km doğusunda İki küçük ada vardır, kuzey ucundaki () noktasındaki "Kelle şekeri Adası" (Sugarloaf Island) olarak isimlendirilir. 4 Non Blondes 4 Non Blondes, 1989 yılında ABD'de kurulan bir alternative rock ve grunge müzik grubudur. Bas gitarist Christa Hillhouse, gitarist Shaunna Hall, baterist Wanda Day ve vokalist Linda Perry'den oluşuyorlardı. Roger Rocha gitarda Hall'un yerini aldı, Dawn Richardson da davulda Day'in yerine geçti. 1993'te tek hitleri olan 'What's Up'ı çıkardılar. Perry 1995'te solo kariyerine başlamak için grubu bıraktı, kalan üyeler de sonra dağıldılar. Güven Güneri Güven Güneri(d. 22 Eylül 1987, İstanbul) Türk futbolcudur. Son olarak 19 Aralık 2011 tarihine kadar Süper Lig ekiplerinden Kardemir Karabükspor'da oynadı. Futbola Fenerbahçe altyapısında başladı ve burada Türkiye genç millî takımlar için keşfedildi ve kısa bir zaman içerisinde Türkiye genç millî takımlarda düzenli oynamaya başladı. 2005 yılında profesyonelliğe geçiş mukavelesi imzaladı. Buna rağmen sadece genç ve A2 takımı için oynadı. Oyun tecrübesi edinebilmesi için birkaç kez alt kademe takımına gönderildi. 2008-09 sezonunun başında Manisaspor'a transfer oldu. Burada'da sezon öncesi hazırlık kampında as takım için yeterli bulunmadı ve yaz transfer dönemi bitmeden kiralık olarak bir sezonluğuna Maltepespor'a gönderildi. 2011-12 sezonunun başında Süper Lig ekiplerinden Kardemir Karabükspor'a transfer oldu. 19 Aralık 2011 tarihinde kulübüyle olan sözleşmesi çift taraflı feshedilerek serbest kalmıştır. 2012-2013 sezonunda Deplasmanlı Bölgesel ligde mücadele edecek olan Zonguldakspor, transferde beklenen bombayı patlattı. Kırmızı-Lacivertli ekip bir süredir görüştüğü Karabükspor’dan Güven Güneri ile anlaşmaya vardı. 2007-2008 sezonunda da kırımızı-lacivertli formayı giyen asi çocuk Güven Güneri’nin transferi taraftarlar arasında heyecanla karşılandı. 65 kez millî takımlara çağrılan Güven Güneri, 6 kez Türkiye U-16, 32 kez Türkiye U-17, 10 kez Türkiye U-18 ve 12 kez de Türkiye U-19 forması olmak üzere toplam 60 kez millî formayı giymiştir ve bu karşılaşmalarda 14 gol kaydetmiştir. Greenwich Adası (Güney Shetland Adaları) Greenwich Adası (çeşitli tarihsel isimleri "Sartorius Adası", "Berezina Adası") 15 mil (24 km) uzunluğunda ve 0,5'ten 6'a mile (0,8'ten 10'a km) genişliğinde, Robert Adası ve Livingston Adası arasında yayılan Güney Shetland Adaları'nda bir adadır. Greenwich Adası ismi en azından 1821 yılına tarihlenir ve şimdi uluslararası kullanıma yerleşmiştir. Şili Arturo Prat üssü ve Ekvador Pedro Vicente Maldonado üsleri adanın kuzeydoğu sahillerinde konumlanır. Nicolas Batum Nicolas Batum (d. 14 Aralık 1988, Lisieux), NBA ekiplerinden Charlotte Hornets forması giyen Fransız profesyonel basketbolcudur. 2.03 boyunda 92 kg ağırlığında bulunan Batum Kısa forvet ve Şutör gard pozisyonlarında görev almaktadır. 2008 NBA Seçmeleri'nde 25. sıradan Houston Rockets tarafından seçildikten sonra Joey Dorsey karşılığında Blazers'a takas edilmiştir. 2012 yılında Blazers ile 46 milyon dolar karşılığında 2015-16 sezonuna kadar sürecek 4 yıllık yeni bir kontrat imzalamıştır. İnanılmaz bir savunmacı ve blokçu olarak bilinen Fransız oyuncu şu anda dünyanın en iyi savunma oyuncularından birisi olarak tarif edilmektedir. Ayrıca yüksek yüzdeyle attığı üçlük atışlarla tanınmaktadır. Batum 2006-07 sezonunda Fransa Basketbol Ligi'ndeki ilk sezonunda Le Mans Sarthe Basket formasıyla maç başına 13 dakika sürede 3.4 sayı 2.5 ribaund 0.5 asist %65 şut yüzdesi ortalamalarıyla oynadı. İkinci sezonu 2007-08 yılında 30 maçta maç başına 28 dakika sürede %52 şut yüzdesi 12.3 sayı 5.0 ribaund 3.6 asist ortalamalarıyla oynayarak başarılı bir yıl geçirdi. Ayrıca Fransız oyuncu 12 Ağustos tarihinde oynanılan SLUC Nancy maçında attığı 25 sayıyla kariyer rekorunu kırmıştır. Batum etkileyici performansının ardından Avrupa ve ABD'den gelen oyuncularla yapılan karmadan düzenlenen 2007 yılındaki Nike Hoop Summit maçına çağrıldı. Fransız oyuncu maçta etkileyici bir performans gösterip 28 dakikada 13/9 şut isabeti ile 23 sayı 4 ribaund 4 top çalma istatistikleri ile oynadı. Batum Ağustos, 2011 tarihinde NBA'de lokavt dönemi süreci için Fransız ligi takımı SLUC Nancy ekibiyle 1 yıllığına anlaştı ve burada oynadığı dönemde EuroLeague'de çıktığı 6 maçta 15.8 sayı 6.7 ribaund 5.2 asist ortalamaları ile oynadı. NBA'de Lokavt dönemi sona erince takımı Portland Trail Blazers'a Kasım ayında geri döndü. Batum NBA kariyerindeki ilk 3 maçını kaçırsa da ilk maçına Portland'ın sezondaki 4. maçında 5 Kasım, 2008 tarihinde Utah Jazz'a 103-96 kaybettikleri karşılaşmada forma giyerek çıkmış oldu ve bu maçta 5 sayı 6 ribaund istatistikleri ile oynadı. Fransız oyuncu 4 Ocak, 2009 tarihinde oynanan Los Angeles Lakers karşılaşmasında attığı 17 sayıyla kariyer rekorunu kırmıştır. Fakat bu sezondaki en verimli performansını 13 Mart günü oynanan New Jersey Nets maçında 20 sayı atarak kariyer rekorunu kırıp göstermiş hem de takımının maçtan 109-100 galip ayrılmasında yardımcı olmuştur. Batum NBA'deki çaylak sezonunda 2008-09'da maç başına 18 dakika sürede 5.4 sayı 2.8 ribaund ortalamalarıyla oynayarak yılı noktalamıştır. Fransız oyuncu sağ omuzundaki yırtık nedeniyle 2009-10 sezonunun ilk 45 maçını kaçırarak forma giyemedi. Batum ancak 25 Ocak, 2010 tarihinde oynanan New Orleans Hornets maçında sahalara geri döndü ve bu maçta 6 sayı 1 ribaund ile oynadı. 27 Ocak tarihinde oynanan Minnesota Timberwolves maçında 8/5 üçlükle 31 sayı atarak kariyer rekorunu kırmış hem de takımına maçı 110-91 ile kazandıran isim oldu, ayrıca bu maçtaki harika performansının yanında 7 ribaund 7 asist 3 top çalma ile oynamıştır. Batum sezonun son maçında Golden State Warriors ile oynanan karşılaşmada 12 sayı 12 ribaund'luk performansı ile NBA kariyerinde ilk kez double-double yapmıştır. 2009-10 sezonunda maç başına 10.1 sayı 3.8 ribaund 1.2 asist ortalamalarıyla oynayarak yılı kapatmıştır. Batum 2010-11 sezonundaki en verimli performansını 20 Mart, 2011 tarihinde oynanılan Los Angeles Lakers maçında 25 sayı atarak gösterse de takımının karşılaşmayı 84-80 kaybetmesine engel olamamıştır. 22 Mart tarihinde Washington Wizards'a karşı oynanan maçta 22 sayı 12 ribaundluk harika performansıyla hem Double-double yapmış hem de takımının maçı kazanmasında yardımcı olmuştur. Fransız oyuncu 2010-11 sezonunda maç başına 12.4 sayı 4.5 ribaund 1.5 asist ortalamalarıyla oynamıştır. Minnesota Timberwolves takımı 25 Haziran, 2012 tarihinde Batuma 46 $ milyon euro değerinde 4 yıllık kontrat önerse de o bu teklifi reddedip aynı değerde aynı parada kendi takımı Portland'la 4 yıllık 2015-16 yılına kadar sürecek yeni sözleşme imzalamıştır. Fransız oyuncu 16 Kasım, 2012 tarihinde oynanan Houston Rockets maçında attığı 35 sayı ile kariyer rekorunu kırmış ve de takımına maçı 119-117 kazandıran isim olmuştur. Bundan 1 ay sonra oynanan New Orleans Hornets karşılaşmasında 11 sayı 10 asist 5 top çalma 5 ribaund 5 blok istatistikleri ile oynayarak five by five yapma başarısı göstermiştir. Batum 21 Ocak, 2013 tarihinde oynanan Washington Wizards maçında 12 sayı 10 ribaund 11 asist performansı ile NBA kariyerinde ilk kez Triple-double yapma başarısı göstermiştir. Genç yıldız Nicolas Batum bir spor sitesi olarak bilinen DraftExpress.com tarafından yapılan bir oylamada 1988 yılı doğumlu dünyadaki en iyi tüm basketbolcular arasında 18. sırayı yer aldı ve gösterdiği performansıyla Avrupa'nın en iyi genç yeteneklerinden biri olarak kabul edildi. 16 Yaş Altı 2004 FIBA Avrupa Basketbol Şampiyonası'nda altın madalya kazanıp şampiyon olan Fransa genç millî takımının bir parçası oldu. Batum 18 Yaş Altı 2006 FIBA Avrupa Basketbol Şampiyonası'ndada altın madalya kazanan millî takımının kadrosunda yer aldı ve gösterdiği harika performansıyla turnuvanın MVP'si seçilme onuruna erişti. Fransız oyuncu ayrıca 2006 yılında Mannheim, Almanya'da düzenlenicek olan Albert Schweitzer Turnuvası'nda mücadele edecek Fransa U-18 millî takımının bir parçası oldu. Batum turnuvayı millî takımıyla birlikte kazanıp şampiyonluk yaşamasının yanında olağanüstü performansıyla turnuvanın en değerli oyuncusu (MVP)'si seçilme onuruna erişti. Ayrıca turnuvada forma giydiği 7 maçta maç başına 19 sayı 5 ribaund 2 top çalma ortalamalarıyla oynayarak oldukça başarılı bir yıl geçirdi. Batum A Fransa millî basketbol takımında ise 2007 yılından beri itibaren oynamaya başlamıştır. Millî takımıyla ilk başarısını 2011 Avrupa Basketbol Şampiyonasında 14 sayı ortalaması ile oynayarak Fransa'nın turnuvada gümüş madalya kazanmasında önemli rol üstlenerek yaşamıştır. Fransız oyuncu ayrıca millî takımıyla birlikte 2013 Avrupa Basketbol Şampiyonasında finalde Litvanya'yı yenerek altın madalya kazanma başarısı göstermiştir. Ayrıca o Fransa millî takımının 13. oldukları 2010 FIBA Dünya Basketbol Şampiyonası turnuvası ve 5. oldukları 2009 Avrupa Basketbol Şampiyonası turnuvalarında da formasını terletmiştir. Batum 2012 Yaz Olimpiyatları çeyrek finalinde millî takım formasıyla maçı İspanya'ya 66-59 kaybederlerken sinirinden Juan Carlos Navarro'nun kasıklarına yumruk atmıştır. Daha sonra Twitter'dan yaptığı açıklamada "onun kendini yere atması için iyi bir sebep vermek istedim"' dese de kısa bir süre sonra Navarro'dan özür dileyip kendini ve Fransa'yı kötü bir duruma düştüğünü söylemiş İspanya'yı da tebrik ederek biraz da olsa durumu kurtarmıştır. Gürkan Hacır Gürkan Hacır, 1970 Ankara doğumlu gazeteci, yazar ve televizyon programcısıdır. Yeni Harman Dergisine hazırladığı röportaj ve dosyalarla medyada ilgi topladı. Yeni Harman'da Yalçın Küçük ile yaptığı söyleşiler, daha sonra SKYTURK'te "Kalemler ve Kılıçlar" adlı bir programa dönüştü. Bir buçuk sezon sonra, programdan kendi isteğiyle ayrıldı ve "Şimdiki Zaman" adlı programı sunmaya başladı. Yine SKYTURK'te "Öteki Tanık" adlı bir televizyon belgeselini hazırlamaktadır. Şu anda aktif olarak, Halk TV'de "Şimdiki Zaman" adlı programı yapmaktadır. Gürkan Hacır, 2007 yılından beri belgesel yapımcılığı ile ilgilenmektedir. Yine kendisinin kurucusu olduğu Sahici Film, güncel konularda araştırma içerikli yapımlar ile aktif durumdadır. Çekimleri 2014 yılının sonlarında tamamlanan Haziran Yangını, Taksim Gezi Parkı eylemlerinde yaşanan talihsiz bir olay sonucu hayatını kaybeden Ethem Sarısülük üzerine bir araştırma / belgesel filmidir. Tsentoroi Tsentoroi (Khosi-Yurt), Çeçenistan'ın başkenti Grozni'nin güneydoğusunda, Kafkas Dağları'nın eteğinde yer alan bir köy. Kadirov ailesinin köyü olarak bilinir ve Çeçenistan'ın 3. devlet başkanı Ramazan Kadirov'un doğduğu köydür. Ã‡engilli Yaw Preko Yaw Preko (d. 8 Eylül 1974, Akra), Ganalı eski futbolcudur. Futbolda forvet mevkinde oynamaktadır. 1988'de Gana millî futbol takımında oynamaya başladı. Barselona'da gerçekleşen 1992 Yaz Olimpiyatları'nda bronz madalya aldı. Futbol kariyerine Powerlines'de Gana'nın küçük futbol kulüplerinde başladı. İlk Avrupa takımı RSC Anderlecht'te oynarken Belçika'da 3 kez şampiyonluk yaşadı. Türkiye'de 1997-2004 yılları arasında oynadı. Yozgatspor'da büyük bir performans sergiledi. Daha sonra Gaziantepspor'da oynadıktan sonra Fenerbahçe de 1999-2000 sezonunda oynamış İnönü stadında oynan derbide Beşiktaş ağlarına iki gol kaydetmiştir. Allsvenskan ligindeki Halmstads BK'ya katıldı. 2007 yılında ise Vietnam Ligi'ndeki Hagl futbol kulübünde oynadı. Çengilli, Şile Çengilli, İstanbul ilinin Şile ilçesine bağlı bir mahalledir. Ayyuka Ayyuka, İstanbullu rock müzik grubu. Alican Tezer (davul), Altan Sebüktekin (bas), Ahmet Kul (gitar) ve Özgür Yılmaz'dan (vokal, gitar) oluşan, 2001 yılında Eskişehir'de kuruldu. 2001 yılından bu zamana kadar, Sonic Youth , Jonathan Richman konserlerinde ön grup olarak sahne almalarının yanı sıra, birçok uluslararası festival ve Berlin, Paris, Lyon, Sao Paolo gibi şehirlerde de performans sergilediler. 2003'te Boğaziçi Üniversitesi Battle of Bands yarışmasında aldıkları üçüncülükle dikkatleri çeken Ayyuka'nın ilk albümü, 2007 Kasım ayında Voltaj Müzik etiketiyle çıktı. İsmi "göğün en yüksek noktasına doğru bir hareket" anlamı taşıyan Ayyuka'nın ilk video klibi ise "Toz Bulutu" isimli parçaya çekildi. Bu parça Ümit Ünal'ın Ses (film, 2010) isimli filminde kullanıldı. İkinci albüm "Kiracı Odaları" 15 Ekim 2013'te Ada Müzik alt-markası olan Shalgam Records'tan çıktı. Bu albümden yayınlanan tek video klip "Namık Abi'nin Türküsü" isimli parçaya oldu. İlk önce dijital olarak paylaştıkları üçüncü albümleri "Sömestr", 2015 Ekim'inde, plak formatında, İstanbul ve Avrupa'da sayılı kopya ile piyasaya sürüldü. Bu kez tamamen entrümental olan albümdeki iki parçada, Afro-Beat türünün kurucusu olan Nijerya'lı sanatçı Orlano Julius konuk sanatçı olarak yer alıyor. SÃ¶mestr (2015) Ayyuka Resmi Sitesi Ayyuka Soundcloud HesabÄ± Louisville Louisville . Louisville : Çözücü Tabloid Tabloid, gazete endüstrisinde kullanılan 430 mm × 280 mm ebatlarında küçük bir gazete formatıdır. Daha çok sansasyonel ve magazin haberleri veren gazeteler tarafından tercih edilen bu basım ebatı, Birleşik Krallık'ta popülerliğini sürdürmektedir. Tabloid gazeteler, büyük şehirlerde metro/otobüs/tren vb. toplu ulaşım araçlarında daha kolay okunabilmesi nedeniyle okuyucular tarafından tercih edilmektedir. 20. yüzyılın ilk yarısında kullanılmaya başlayan format özellikle Batı Avrupa ve ABD'de yaygınlaşmıştır ve kullanımını hâlen sürdürmektedir. Hamburger Hamburger veya sadece Burger, iki dilim yuvarlak sandviç ekmeği arasına yerleştirilen bir köfteyle yapılan sandviç türü. Genellikle ketçap, mayonez, turşu, soğan, domates, hardal ve bunun gibi değişik malzemelerin de ilavesi ile servis edilir. Yapımında kullanılan köfte genellikle kırmızı et olmakla beraber tavuk etinden (tavukburger) yapılanları da yaygın olarak tüketilmektedir. Ayrıca peynirli olanları (çizburger) de yapılmaktadır. 1932 yılında Amerikalı John T. Gregore tarafından patenti alınmış olsa da patent kavramının henüz tedavülde olmadığı Vietnam'da yüzyıllardır aynı formatta bir yiyecek olduğu sonradan anlaşılmıştır. Almanya'nın Hamburg şehrinden adını almıştır. Berliner (format) Berliner, veya "midi", gazete endüstrisinde kullanılan 470 mm × 315 mm (18½ inç × 12.4 inç) boyutlarında bir gazete formatıdır. Berliner formatı tabloid/kompakt gazetelerden daha uzun ve daha geniş iken, broadsheet formatından daha kısa ve dardır. Berliner formatı Avrupa ve Kuzey Amerika gazeteleri ile Hindistan'da daha sık kullanılmaktadır. Sid Meier's Pirates! "Bu madde 1987 yılında yayınlanan Sid Meier's Pirates! oyunuyla ilgili bilgileri içermektedir. 2004 yılında yayımlanan yeni sürümüyle ilgili bilgi edinmek için Sid Meier's Pirates! Live the Life maddesini ziyaret ediniz." Sid Meier tarafından yazılan ve 1987 yılında MicroProse tarafından yayınlanan bilgisayar oyunu. Oyun 16., 17. ve 18. yüzyıllarda Karayip Denizi'nde geçmektedir. Oyunun başında hizmet edilecek ülke (İngiltere, Hollanda, Fransa veya İspanya) seçildikten sonra düşman ülkelerinin gemilerine ve şehirlerine saldırmak, kayıp aile fertlerini ve gizli hazineleri bulmak, zaman zaman taraf değiştirip değişik ülkelerden rütbeler almak mümkündür. Pirates! gerek son derece geniş hareket seçenekleriyle, gerekse ustaca ayarlanmış zorluk derecesiyle zamanının en beğenilen oyunlarından biri olmuştur. 2004 yılında yeni bir versiyonu yayınlanmıştır. Broadsheet Broadsheet, gazete endüstrisinde kullanılan 29½ - 23½ inç (74.9 cm × 59.7 cm) veya (84.1 cm - 59.4 cm) boyutlarında büyük bir gazete formatıdır. İlk kez 1618 yılında Hollanda'da "Courante uyt Italien, Duytslandt, &c." gazetesinde kullanılan broadsheet formatı, daha çok politik makalelere uzun yer verebilmek için siyasi gazeteler tarafından kullanıldı. Dünyanın birçok ülkesinde aynı ölçülere yakın olarak kullanılmaya devam edilmektedir. Daha çok medya liderliğine soyunan gazeteler tarafından tercih edilmektedir. Neveser Kökdeş Neveser Kökdeş (1904 İstanbul ya da Drama, 7 Temmuz 1962 İstanbul), Türk besteci, güfteci, tanburidir. Notre Dame de Sion'da okudu. On altı yaşında Mehmet Ali Üsküdarlı ile evlendi. Evlikiklerinin ikinci yılında iki aylık hamile iken eşinin ölümüyle dul kaldı. Eşi topçu subaydı, Türk Kurtuluş Savaşında hayatını kaybetti. 7 Temmuz 1962'de evinde kalp krizi geçirerek öldü. İlk müzik eğitimini babasından aldı. Besteciliğe on iki yaşında başladı. Gitar, piyano ve tambur çalıyordu. Bir süre İstanbul Radyosu'nda çalıştı. Operet bestecisi olan ağabeyi Muhlis Sabahaddin Ezgi'nin eserlerini çaldı ve yine ona ait bazı eserleri taş plaklara okudu. Genellikle tango, vals, operet ve şarkı formlarında eserler besteledi. Ağabeyinin ölümünün ardından eserleri yayınlanmaya başladı. Geleneksel kalıp ve üsluptan farklı olan bu tarzı nedeniyle birçok eleştiri aldı. Zamanında "tango şarkılarının kraliçesi" olarak isimlendirildi. Bazı kaynaklara göre 500’den, bazı kaynaklara göre de 1000’den fazla eser bestelediği tahmin ediliyor. Ancak, ölürken tüm eserlerinin yakılmasını vasiyet ettiği için bunların yaklaşık yüz tanesinin notası bugüne ulaşabildi. Keriman Halis Ece'nin halasıdır. Admiralti demiri Bu tip demirlerde kollar ile çıpo birbirine dik bir düzlem içinde bulunurlar. Çıponun bu durumu demire dibe düştüğü an her durumda dibe saplanma yeteneği ve gemiyi tutma özelliğini arttırır. Tutma yeteneklerinin yüksek olmasının yanı sıra tek mahzurlu tarafları gemideki bulunma pozisyonları ve atılma zorluklarıdır. Bu nedenle bugün gemilerdeki yerini diğer tip demirlere bırakmıştır. Daha ağır işlerde; şamandıralarda ve küçük tipleri de ufak teknelerde kullanılmaya başlanmıştır. Fatih Yiğen Fatih Yiğen (d. 1 Haziran 1983, Kula) Türk orta saha futbol oyuncusu. Şu anda Serinhisarspor'da forma giymektedir. Futbol`a Kulaspor altyapısında başladı ve 2000 senesinde Denizlispor altyapısına transfer oldu. İki sezon burada oynadıktan sonra 'a profesyonel iğe geçiş mukavelesi imzaladı ve ardından 2003 senesinden 2006 senesine kadar kendisini geliştirmesi için Denizli Belediyespor`a transfer edildi.2006 yılından beri Denizlispor formasını giymektedir. Fatih Yiğen evli ve 1 çocuk babasıdır. Kompakt (gazete) Kompakt, gazete endüstrisinde kullanılan broadsheet kalitesindeki baskının, tabloid formata basılmasıyla ortaya çıkan gazete formatıdır. Daha çok Birleşik Krallık'ta tercih edilen bu format; Fransa, Bosna-Hersek, Belçika, Danimarka, Almanya, İrlanda, Norveç, İspanya, İsveç ve Romanya'da da kullanılmaktadır. ABD, Kanada, Avustralya, Hindistan ve Malezya'da da kompakt formatta çıkarılan gazeteler mevcuttur. Kompakt terimi ilk kez 1970'lerde "Daily Mail" gazetesinin tabloid olarak yayımlanmasıyla ortaya çıktı. Ancak tabloid kelimesi kendisine yer edindi. Kompakt gazete teriminin asıl yerleşmesi ise "The Independent" gazetesi okuyucularından gelen talep üzerine oldu. Okuyucuların metro/tren/otobüste daha rahat okuyabilmek amacıyla tabloid bir gazete istemeleri üzerine, gazetenin tabloid ölçülerinden de küçük kompakt versiyonu çıkarılmaya başlandı. Tiraj artışı üzerine diğer gazetelerde kompakt formatlarda baskı yapmaya başladı. Alçak Ada (Güney Shetland Adaları) Alçak Ada'nın İngilizce'deki karşılıkları Low island, Isla Baja , Jameson Island veya Jamesons Island dır. Ada, 15 km uzunluğunda, 8 km genişliğinde olup, Güney Shetland Adaları'ndaki Smith Adası' nın 22 km güneydoğusunda yayılır (). Alçak Ada yükseltisinin alçak oluşundan dolayı bu şekilde isimlendirilir. Alçak Ada fok avcılarıyla 1820 yıllarıyla tanınır. Onun bu adı 100 yıldan fazla bir süredir uluslararası kullanıma yerleşmiştir. Enver İbrahim (siyasetçi) Enver İbrahim (d. 10 Ağustos 1947, Cherok Tok Kun, Penang), Malezyalı siyasetçi, Malezya eski başbakan yardımcısı ve eski maliye bakanıdır. 2008 yılında, TIME dergisinin yaptığı dünyadaki en etkili 100 kişi listesinde yer almıştır. Anwar Ibrahim, 1 Aralık 1993'te Malezya başbakan yardımcılığına getirildi. Asya'da yaşanan iktisadi krizin ardından, Malezya başbakanı Mahathir Muhammed ile görüş ayrılığına düşen Anwar Ibrahim, 2 Eylül 1998 başbakan yardımcılığı görevinden alındı. Hakkında en başta yolsuzluk iddiaları ortaya atıldı; fakat bu iddiaların altının boş olduğu anlaşıldıktan sonra, iddialar Ibrahim'in cinsel tercihine yöneldi. 1998'in Kasım ayında, eşcinsel olduğu iddiaları öne sürüldü. Bu dönemde, 1989 - 1992 yılları arasında Ibrahim'in eşi Wan Azize İsmail'in şoförlüğünü yapan Azizan Ebubekir bir açıklama yaparak, Ibrahim ile ters ilişkiye girdiklerini, hatta Ibrahim'in kendisini seks kölesi olarak kullandığını öne sürdü. Bu iddiaların ardından tutuklanan Ibrahim hapse girdi. 6 yıl boyunca hapiste kalan Anwar Ibrahim, Azizan Ebubekir'in ifadelerinin yer ve zaman yönünden çelişkili ve yanlış olduğuna kanaat getirilerek 2 Eylül 2004 tarihinde aklandı. Hapisten çıkar çıkmaz yaptığı açıklamada, reformist hareket içinde yaptığı siyaseti bırakmayacağını belirtti. Siyasete devam eden Ibrahim'in başını çektiği muhalif hareket, Malezya'da Mart 2008'de yapılan seçimlerinde önemli kazanımlar elde etti. Seçimlerin ardından, Anwarr İbrahim hakkında tekrar eşcinsellik iddiaları ortaya atıldı. Danışmanıyla ters ilişkiye girdiği yönünde suçlamalar yapılan Ibrahim, partisinin sözcüsü Tian Chua'nın yaptığı açıklamaya göre 29 Haziran 2008 tarihinde Malezya'nın başkenti Kuala Lumpur'daki Türkiye Cumhuriyeti Büyükelçiliği'ne sığındı. Açıklamanın devamında, Ibrahim'in siyasi sığınma için değil, güvenlik amaçlı olarak Türkiye Cumhuriyeti Büyükelçiliği'ne başvurduğu belirtildi. Bahri Savcı Bahri Savcı (1914 - 2 Kasım 1997), Türk siyaset bilimci. Balıkesir'in Sındırgı ilçesinde doğdu. İstanbul Erkek Lisesi ve Ankara Üniversitesi Siyasal Bilgiler Fakültesi'ni bitirdi. Aynı fakülteye öğretim üyesi olarak girdi ve 1945 yılında profesör oldu. Kurucu Meclis’te Üniversite Temsilciliği (6 Ocak 1961 - 15 Ekim 1961) ve aynı mecliste 1961 Anayasası'nı hazırlayan komisyonda bulundu. 9 Mart 1971 cuntacılarının hazırladıkları Devrim Konseyi ve Bakanlar Kurulu listesi içerisinde ismi bulunduğu iddia edildi. 12 Mart döneminde tutuklandı. 1983 yılında 1402 Sayılı Sıkıyönetim Yasası'na dayanılarak öğretim üyeliğinden uzaklaştırıldı. Ayrıca Atatürkçü Düşünce Derneği'nin kurucu üyelerindendir. The Iron Horse The Iron Horse "(Türkçe: "Demir At" anlamında)" 1924 yılı, ABD yapımı sessiz vestern filmi. Filmin yapım şirketi 20th Century Fox idi. ABD'nin 1860'larda yapımına başlanan ilk kıtalararası demiryolu çalışmalarını konu edinmektedir. 1869 yılından kalan orijinal lokomotifler filmde kullanılmıştır. Filmin müzikleri John Lanchbery düzenlemesiyle Prag Flarmoni Orkestrası tarafından icra edilmiştir. Yeni Parti Yeni Parti, aşağıdaki anlamlara gelebilir. Helloween (albüm) "Helloween", Alman grup Helloween'in çıkış kaydı ve ilk EP'sidir. Bir EP olmasına rağmen, resmi olarak bir mini-LP olarak sayılır. Bu albüm Noise Records tarafından 1985 yılında yayınlanmıştır ve bunu izleyen ilk tam uzunluktaki albüm "Walls of Jericho" bu yılın sonlarına doğru çıkmıştır. Type 63 AT mayını Type 63 AT mayını Japon yapımı geniş dairesel metalsiz yapıya sahip bir tahripli tanksavar mayınıdır. Su geçirmeyen mayın suyun sığ olduğu kesimlerde kullanılmaktadır. Mayının standart baskı fünyesi bulunmaktadır. Type 63B modelinde tuzaklama amaçlı olarak yerleştirilen ve mayının yerinden oynatılması veya içinin açılması durumunda patlamasını sağlayacak ikincil fünyeler bulunmaktadır. Type 96 (mayın) Type 96 mayını Japon yapımı II. Dünya Savaşı sırasında kullanılan geniş yarımküre şeklinde bir mayındır. 1936 yılında ordu servisine girmiştir. Su geçirmeyen mayın suyun sığ olduğu kesimlerde kullanılmıştır. Mayın üzerinde bulunan iki antenli fünye içerisinde elektrolize edilmiş sıvı bulunuyordu. Tetiklendiğinde bu sıvılar ana patlayıcıyı harekete geçiriyordu. Type 72 metalli tanksavar mayını Type 72 Çin yapımı metal kasalı dairesel tahripli tanksavar mayınıdır. Mayın Rus yapımı TM-46 mayınının bir benzeridir. Plastik kasalı olarak Type 72 metalsiz adında bir alt modeli vardır. Mayının basınca dayanıklı plastik fünyesi bulunmaktadır. Mete Arat Mete Arat, ASP('asp' Architekten Arat - Siegel - Schust, Stuttgart) firmasının ortağıdır. Almanya'da birçok spor tesisini ve kamu binalarını başarıyla tamamlamıştır. Sahibi olduğu mimarlık şirketinde 1971 yılından bu yana 17 yüksek mimar kadrosu ile Stuttgart'ta çalışıyor. Bugüne kadar katıldığı 500'e yakın proje yarışmasında birçok derece elde etmiş olan Mete Arat Almanya'nın önde gelen mimarlarından birisidir. Almanya Millî Kütüphanesi, Leipzig, Oldenburg, Stuttgart Porsche Arena kapalı spor salonlarını yapan ve geçen yıl restore edilip Dünya Kupası maçları oynanan Stuttgart Gottlieb - Daimler Stadı'nı bitirmiştir. Türkiye'de de Aslantepe Ali Sami Yen Spor Kompleksi olarak bilinen ve toplam 52 bin 647 seyirci seyirci kapasitesi, 190 metre eni, 228 metre boyu ile dünyanın sayılı statları arasında yer alan, aynı zamanda Türkiye'nin en teknolojik ve özgün spor komplekslerinden biri olan Türk Telekom Stadyumu'nun projesini çizmiştir. Aslantepe Ali Sami Yen Spor Kompleksi-Mimar Mete Arat AnlatÄ±yor NBA (anlam ayrımı) Silistre Eyaleti Silistre Eyaleti veya Silistre Beylerbeyliği, Osmanlı Devleti eyaletidir. Bugünkü Türkiye'nin Kırklareli ve Edirne illerini, Bulgaristan'ın kuzey kısmını, Romanya'nın Dobruca bölgesiyle, Ukrayna'nın Odessa ve Mıkolayiv illerini kapsamaktadır. Eyaletin Karadeniz'e kıyısı vardır. Eyaletin yüzölçümü 127.675 km² kadardır. Silistre, 1593 yılına kadar Rumeli Eyaleti'ne bağlı bir sancaktır. 1593'de Silistre, Rumeli Eyaleti'nden ayrılmış ve ayrı bir eyalet haline gelmiştir. Beylerbeyi hassı 988.000 akçadır. Enver Ä°brahim Minyeli Abdullah Minyeli Abdullah, Hekimoğlu İsmail'in 1967'de yayınladığı kitap. Türk edebiyatının en çok baskı yapan romanı. Yayınlandığı tarihten bu yana 80 baskısı yapıldı. Kitap, Mısır'ın Minye şehrinde büyüyen, dönemin istibdadına karşı dini bir duruş sergileyen Abdullah'ın başından geçenleri konu ediniyor. Hekimoğlu İsmail, dönemin şartları ve maddi yetersizliklerden dolayı romanı, çöplerden topladığı kâğıtlara yazdı. Roman bir dönem yasaklandı ve yazarı tutuklandı. Ancak 1 yıl sonra beraat etti. Walls of Jericho (albüm) Walls of Jericho power metal grubu Helloween'in ilk tam uzunluktaki albümüdür. Albüm 1985'te yayınlanmıştır ve power metalin gelişmesinde büyük rol oynamıştır. 1988'de, "Helloween" ve "Judas EP", "Walls of Jericho" albümüne eklenilmiştir ve bir toplama olarak yayınlanmaktadır. 3K Karaburun Kavimler Kapısı 3K Kavimler Kapısı Sanat Derneği, İzmir Karaburun'da kurulan bir sivil toplum kuruluşudur. Geçmişi 2000 yılına dayanan dernek, bir grup tiyatro gönüllüsünün bir araya gelerek, Bornova Belediyesi Şehir Tiyatrosu'nun desteğiyle Şıh Ali Yalçıner öncülüğünde kuruldu. Karaburun Ambarseki Köyü’nde eski bir zeytinyağı fabrikasının alınıp içindeki pres makinesini ve değirmenini de olduğu gibi bırakarak bir atölye yaratma çabasını, fabrikanın başında duran koskocaman bir çınar ağacına "“Nazım Hikmet Çınarı”" adını verilmesiyle tiyatronun yeri oluşturuldu. Kurulmasının ardından bir süre tiyatro topluluğu olarak etkinlik gösteren ve oyunlar sahneleyen oluşum, 2005 yılında dernekleşti. Tiyatro dışında dans, müzik, mim, akrobasi ve jonglörlük, palyaçoluk benzeri etkinlikleri sanatsal bakış açısıyla ele alarak işlemektedirler. Birçok yerli ve yabancı hoca ile çalışıp, yerli ve yabancı kişi ve topluuklarla işbirlikleri yaparak, çeşitli festivallere katılıp turneler düenleyen 3K Kavimler Kapısı Sanat Derneği, kısaca "Kavimler Kapısı" olarak anılmakta ve etkinliklerini sürdürmektedir. Charles Itandje Charles-Hubert Itandje (d. 2 Kasım 1982, Bobigny, Fransa) Fransa doğumlu Kamerunlu kaleci. Ailesi Kamerunludur. 2007 yılında, Fransa'nın RC Lens kulübünden, İngiltere'nin Liverpool FC takımına transfer oldu. 2007-2010 yılları arasında Liverpool’un kalesini korudu. 2009 yılında Yunan kulübü Kavala'da kiralık oynadıktan sonra ertesi sezon bonservisi ile birlikte Atromitos'a transfer oldu. 2013 yılı ara transfer döneminde PAOK'a transfer oldu. Burada fazla şans bulamayınca Konyaspor'a kiralandı. 2015 Yılında Çaykur Rizespor ile iki yıllığına anlaştı. 2016 yılında ise 1 yıllığına Gaziantepsporlu olmuştur. Daha Sonra İstikrarsız performansından dolayı sözleşmesi feshedildi ve Adanaspor la sözleşme imzaladı. Adanaspor formasını terlettiği ilk maç olan ve 2-2 sonuçlanan Fenerbahçe maçında yaptığı müthiş kurtarışlarla dikkat çekti. Türkiye'de sırasıyla formasını giydiği 3 takımda ( Ç.Rizespor, G.Antepspor, Adanaspor) küme düşmüştür Berke HatipoÄŸlu Berke Hatipoğlu (7 Mayıs 1976, İstanbul), müzisyen, besteci, söz yazarı, mimar. 1989 yılında gitar çalarak müzikle ilgilenmeye başlayan Berke Hatipoğlu. 1989-1994 yılları arasında İngiliz Erkek Lisesi'ndeki grubuyla amatör olarak İstanbul’da birçok lisede konserler verdi. 1994 yılından itibaren profesyonel olarak canlı müzik mekanlarında farklı gruplarla çalmaya başladı. 1995 yılında Tüyap Müzik fuarının açılışında düzenlenen, juriliğini Michael D’Angelo’nun yaptığı “En iyi Gitarist” yarışmasında birinci oldu. 1995 yılında California'da bulunan Musicians Institute‘e başvurdu ve yarı burslu olarak kabul edildi. Daha sonra burs hakkını kullanmayarak İstanbul’da kalmayı tercih etti. 1996 yılında Doğan Duru ile kurdukları Ten grubuna, Güneş Duru ve İlke Hatipoğlu'nun da katılmasıyla grup bugünkü çekirdek kadrosunu oluşturdu. Ten grubu ile 1996'dan 2002’ye kadar sayısız konser, festival ve bar programı yaptı. 1998 yılında kardeşi İlke Hatipoğlu ile beraber alternatif bir proje olan Catwalk’la Gökalp Baykal ortaklığında 4 şarkılık bir EP albüm çıkardı. Günaydın Hüzün isimli bu albümde tüm şarkılarda performans ve düzenlemeci olarak yer aldı, bir şarkının da yazarlığını yaptı. Gökalp Baykal'ın 1999 yılında Borusan Kültür ve Sanat Merkezi'nde verdiği konserde sanatçıya akustik gitarıyla eşlik etti. Konser canlı olarak kaydedildi ve Borusan Kültür Ve Sanat Merkezi Konseri adıyla sınırlı sayıda demo olarak yayınlandı. Bu konserde çalınan şarkıların bir kısmı Gökalp Baykal'ın 2000 yılında çıkan Akustik Anılar albümünde de yer aldı. 2000-2004 yılları arasında Redd ile birlikte şarkı yazarlığı ve düzenlemeler yaptı. Bu süre içinde Rıza Erekli ve Melih Kibar gibi isimlerle çalıştı. Redd, 2006 yılında Ali Kocatepe’nin şarkılarının yorumlandığı, 41 Kere Maşallah albümünde 1981 yılında Eurovision Şarkı Yarışması'nda Türkiye'yi temsil eden Modern Folk Üçlüsü & Ayşegül Aldinç'in seslendirdiği Dönme Dolap isimli şarkıyı seslendirdi. Redd’in düzenlemesini yaptığı şarkıda Berke Hatipoğlu aynı zamanda tonmaister olarak görev yaptı. 2007 yılında Trendshow bünyesinde yapılan Liselerarası Müzik Yarışmasında jüri üyesi olarak yer aldı. 1994-1997 yılları arasında 3 yıl İstanbul Teknik Üniversitesi İnşaat Fakültesi Çevre Mühendisliği bölümünde okuyan Berke Hatipoğlu, bu bölümü ön lisans düzeyinde bırakarak okuldan ayrıldı. 1997 yılında İstanbul Teknik Üniversitesi Mimarlık fakültesini kazanan Berke Hatipoğlu, 2002 yılında mezun oldu. Mimari Dijital Görselleştirme konusunda da uzman olan ve 2003 - 2009 yıllarında Maltepe Üniversitesi Mimarlık Fakültesi'nde öğretim görevlisi olarak ders veren Berke Hatipoğlu, 2008 yılından bu yana da Doğuş Üniversitesi Güzel Sanatlar Fakültesi'nde ders vermektedir. Yurt içinde ve yurt dışında yapılan mimari çalışmalarda, mimari yarışmalarda, çeşitli proje gruplarında yardımcı mimar olarak çalışmalarına devam etmekte olan Berke Hatipoğlu, mimari konferanslarda ve seminerlerde konuşmacı olarak yer almaktadır. Dijital mimari görselleştirme ve 3D arts çalışmalarını profesyonel olarak sürdürmektedir. İlke Hatipoğlu ile Catwalk & Gökalp Baykal ortak projesi olan Günaydın Hüzün (1998) albümünün kapak ve kartonet ilüstrasyonlarını tasarlayan Berke Hatipoğlu, Redd'in Gecenin Fişi Yok (2008) dvd, Plastik Çiçekler ve Böcek (2008) albümünün kapak, kartonet ilüstrasyonları ve grafik tasarımlarını yapmıştır. Redd'in 50/50, Kirli Suyunda Parıltılar, Plastik Çiçekler ve Böcek, 21 , Prensesin Uykusu albümlerinde ve Gecenin Fişi Yok dvd'sinde gitar ve geri vokallerde gruba eşlik etmiş ve Redd'in tüm albümlerin de besteci olarak yer almıştır. Redd'in 14 Ekim 2010'da yayınlanan Prensesin Uykusu albümünün kayıtlarını Erim Arkman ile hazırlayan Berke Hatipoğlu, yine bu albümde yer alan şarkıların büyük bir kısmının mixlerini de yapmıştır. 15 Eylül 2012 tarihinde tiyatro oyuncusu Zeynep Okan ile evlenmiştir. Gitarlar Amfiler Pedallar Aramatyalı Yusuf Aramatyalı Yusuf (Fransızca: "Joseph d'Arimathie", İngilizce: "Joseph of Arimathea"), Kanonik İnciller'e göre İsa'nın gizli bir öğrencisi ve takipçisi. Kendisi için hazırlattığı kaya mezara İsa'yı koymuştur. Aramatyalı Yusuf'un, yaklaşık olarak MS 30 yılında çarmıha gerilen İsa'nın damlayan kanını Kutsal Kâse'ye koyduğuna inanılır. Hristiyanlığa göre azizdir. Batı Kiliselerinde 17 Mart, Doğu Kiliselerinde 31 Temmuz "Aziz Aramatyalı Yusuf Günü" olarak kutlanır. Aramatyalı Yusuf, Roma İmparatorluğu'nun Yahudiye eyaletinin Aramatya kasabasındandı. İncillere göre Kudüs belediye meclisinin üyelerindendi. Yüksek mevkiiden, zengin ve erdemli bir kimseydi. Yahudiye Valisi Pontius Pilatus'tan İsa'nın cansız bedenini isteme cesaretini göstermişti. Markos İncili'ne göre "Tanrının krallığının peşinde" idi. Yusuf, İsa'nın bedeninin gece boyunca çarmıhta asılı kalmasını istememiş, İsa'nın onuruna layık bir cenaze töreni ile gömülmesini arzulamıştı. Bunu yaparak Yahudi yasalarına karşı gelmişti, zira asılan suçluların onursuz bir şekilde gömülmeleri gerekiyordu. Yusuf, sanat ve edebiyata uzun yıllar konu olmuştur. Petrus'un apokrif İncilinde (2. yy) İsa'nın ve Pontius Pilatus'un arkadaşı olduğu iddia edilir. Nikodemus'un apokrif İnciline göre (Pilatus'un İşleri, 4-5. yy) İsa'nın çarmıha gerilmesinden sonra Yusuf tutuklanır. Dirilen İsa tarafından serbest bırakılır. Bundan dolayı İsa'nın dirilmesinin de ilk şahididir. Robert de Boron'un 1200'li yıllarda yazdığı eseri "Joseph d'Arimathie"'de, Son Akşam Yemeği'nde İsa'nın kullandığı Kutsal Kase'nin Aramatyalı Yusuf'ta olduğu söylenir. Bu destana 13. yüzyılda yapılan ilavelerde Yusuf'un İngiltere'deki Glastonbury kasabasına gittiği söylenir. Yusuf Glatonbury'nin baş azizidir. Buraya Havari Filipus tarafından 12 misyonerin başında gönderildiği iddia edilir. Sör Thomas Malory'nin Morte Darthur isimli eserinde (15. yy.) Kutsal Kase eserin kahramanı Galahad'a göründüğünde Yusuf da Kutsal Kase'nin yanındadır ve sunağın başında, piskopos kıyafetleri içerisindedir. Atilla Pakdemir Atilla Pakdemir (d. 10 Şubat 1943, Giresun), Türk oyuncudur. 10 Şubat 1943 tarihinde Giresun’da dünyaya geldi. İlkokul, ortaokul ve liseyi Giresun'da okudu. Ankara Üniversitesi Hukuk Fakültesinden üçüncü sınıfta ayrıldı. İstanbul Üniversitesi Devlet Konservatuvarı tiyatro bölümüne girdi. Aynı yıl Kenterler Tiyatrosu'nda ""Üç Kuruşluk Opera"" oyunu ile profesyonel olarak tiyatro yaşamına başladı. Daha sonra Münir Özkul, Gülriz Sururi, Engin Cezzar, Ali Poyrazoğlu, Nisa Serezli, Tolga Aşkıner ile Üç Maymun Kabare ve Devekuşu Kabare Tiyatroları'nda çalıştı. Bir süre Bodrum'a yerleşerek sanat çalışmalarına ara verdi. Sonra özlediği sanat dünyasına geri döndü. Hadi Çaman Yeditepe Oyuncuları Tiyatrosu'nda ""Aşkın Yaşı Yoktur"" adlı tiyatro oyununda Suna Keskin ile başrolü paylaştı. Sadri Alışık Tiyatrosu'nun ""Kaç Baba Kaç"" adlı tiyatro oyununda Cengiz Küçükayvaz, Özlem Savaş, Aybüke Karakullukçu ile oynadı. Atilla Pakdemir, karikatür ve seramikle uğraşmayı seviyor. Sanatçı, Karikatürcüler