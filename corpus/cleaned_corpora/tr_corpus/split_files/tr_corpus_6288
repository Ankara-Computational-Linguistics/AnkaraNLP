Lang'ı(kendisini oynuyor) işe alır. Ama Fritz'in filmini ticari bulmayan bulan Prokosch, filmin senaryosunu yeniden yazması için bir roman yazarı ve senarist olan Paul Javal'ı (Michel Piccoli) işe alır. Bunun üzerine Paul'un karısı Camille (Brigitte Bardot) ile olan evliliği çatırdamaya başlar. Gary Cahill Gary James Cahill (19 Aralık 1985), Crystal Palace takımında defans pozisyonunda görev yapan İngiliz millî futbolcudur. Cahill önceden kiralık olarak Burnley'de oynadı. Kasım 2004'te Aston Villa'da forma giymeye başladı, o Yıl ve Yılın Genç Oyuncusu seçildi. Aston Villa formasıyla ilk golünü Stoke City'ye karşı attı. Bolton Wanderers izci Colin Harvey Cahill tarafından etkilendiğini söyleyerek 30 Ocak 2008 tarihinde, Cahill ile 3,5 yıllık anlaşma ile Cahill Bolton Wanderers'e katıldı. 2 Şubat 2008 tarihinde Bolton Wanderers 2-0 yenerek Cahill Bolton için lig başlangıcını yaptı. Cahill Reebok Stadı'nda sağlam bir favori oldu ve sezon sonunda "En İyi Yeni Oyuncu" ödülünü kazandı. Temmuz 2008 yılında, Abdoulaye Méïté,Cahill'e Gary Megson tarafından 5 sayılı forması teslim edildi. 5 Ekim 2008 tarihinde, Cahill West Ham United 3-1 galibiyetle yılında ilk Bolton golünü attı. Ağustos 2009 yılında, 18 aylık sözleşme bitince Cahill kulübü ile yeni bir üç yıllık sözleşme imzaladı. 6 Ocak 2012 tarihinde Bolton Wanderers ile sona eren sözleşmesini uzatmayarak, Chelsea'ninde Cahill'i transfer etme isteğiyle Cahill Chelsea'ye katıldı.İlk Maçını QPR ile yaptı ve maç Chelsea'nin 1-0 üstünlüğü ile sona erdi.Önemli maçlardan biri ise 3-3 Chelsea ve Manchester United ileydi. Cahill'in en önemli gollerinden biri de Chelsea'de 2012 UEFA Süper Kupası finalinde atmıştı. 4-0 Atlético Madrid yenerken 81. Dakikada Cahill Chelsea adına golü atmış ama kupayı kazanamamışlardı. Katil Dans Katil Dans, Çilekeş grubunun 15 Nisan 2008'da yayınladığı ikinci stüdyo albümü. Albüm Emi Müzik etiketiyle yayınlanmıştır. Ralph M. Steinman Ralph Marvin Steinman (14 Ocak 1943– 30 Ekim 2011) Kanadalı immünolog ve hücre biyoloğu. Rockefeller Üniversitesi'nde 1973 yılında laboratuvarda bir doktora sonrası görevlisi olarak çalışırken dendritik hücreleri keşfetmiştir. Steinman 2011 yılı Nobel Fizyoloji veya Tıp Ödülü kazananlarından birisidir. Ralph Steinman, Montreal'de Aşkenaz Yahudisi bir ailenin çocuğu olarak doğdu. Irving Steinman ve Nettie Steinman (kızlık soyadı; Takefman) çiftinin 4 çocuğundan biriydi. Aile daha sonra Sherbrooke'a taşındı ve babası burada küçük bir giyim mağazası işletmeye başladı. Sherbrooke Lisesi'nden mezun olduktan sonra Steinman, Montreal'e geri döndü ve anne tarafından büyükannesi ve büyükbabası olan Nathan ve Eva Takefman ile birlikte yaşamaya başladı. Fen fakültesi diplomasını McGill Üniversitesi'nden ve tıp doktoru diplomasını ("magna cum laude") 1968'de Harvard Medical School'dan aldı. Staj ve ihtisasını Massachusetts General Hospital'da tamamladı. 2012 Ã‡in-Japonya ada krizi 2012 Çin-Japonya ada krizi veya 2012 Senkaku krizi (Japonca:2012中日島攻撃 - Çince:2012年中國 - 日本島攻擊) Çin ile Japonya arasında 2012 yılında yaşanan siyasi kriz. Çin halkı şiddet gösterileri düzenlerken, Japonya ise 1970 yılında adalarda petrolün bulunmasının Çin'in yaklaşımını değiştirdiğini ifade etmektedir. Japonya'nın "Senkaku", Çin'in "Diaoyü" olarak isimlendirdiği takımadaların zengin yer altı kaynakları bulunmaktadır. Ayrıca bunun yanı sıra takımadaların konumu stratejik olarak çok önemlidir. Çin ile Japonya arasındaki Güney Çin Denizi'nde bulunan; Japonya'nın "Senkaku", Çin'in "Diaoyü" olarak isimlendirdiği takımadaların hakimiyeti konusunda çıkan anlaşmazlık. Bu anlaşmazlık uzun süredir varolmaktaydı. Ancak Eylül 2012'de bir grup Çinlinin adaya çıkması üzerine sorun ciddi bir krize dönüşmüştür. Japonya hükümeti, adaların (Senkaku) sahipleri tarafından satın alındığı açıklandı. Bunun üzerine Çin, 6 gemiden oluşan iki filosunu adaların 12 mil uzağına konuşlandırmıştır. Tüm bunlar üzerine Çin'in başkenti Pekin'de halk protesto düzenlemiştir. Göstericiler, Japonya büyükelçiliği önünde sloganlı ve pankartlı eylem gerçekleştirmişlerdir. Kriz uzun süre devam etti. Orhan Gencebay ile Bir Ömür Orhan Gencebay ile Bir Ömür, Orhan Gencebay'ın müzikteki altmışıncı sanat yılına özel hazırlanan saygı albümü. Albümde 32 sanatçı Orhan Gencebay'a ait 33 eseri yeniden yorumladı. Albümde yer alan şarkılar alfabetik seslendiren sanatçı adına göre sıralanmıştır. Albümün ön kapağında Orhan Gencebay resmi, arka kapağında ise şarkı ve seslendiren sanatçı listesi yer almaktadır. Albümde metalize altın yaldız baskı tekniği uygulanmış, Albüm kapağında ve albüm kitapçığında fotoğraf kullanılmayarak tüm sanatçı görselleri elle çizilerek illüstrate edilmiştir. Orhan Gencebay portresi ve kapakta kullanılan kral simgesi ile Orhan Gencebay markası simgeleştirilmiştir. Albümde yer alan şarkıların tamamı Gencebay bestesi olup, sanatçılar tarafından kendiler özgü seslendirilmiştir. "Batsın Bu Dünya" adlı şarkı çift CD'nin her ikisinde ayrı ayrı seslendirilmiştir. Albüm tanıtımı bugün İstanbul Kongre Merkezi'nde yapılmıştır. Orhan Gencebay gece de yaptığı konuşmada şöyle demiştir; Albüm 120 saatte 250 bin satıp 7.5 milyon lira ciro yaparak bir rekora imza attı. Firma talebe yetişemezken, dağıtımcılar depoda kalan son 1000 albüm için birbirleriyle yarışmıştır. Arnavutluk Devlet Ä°stihbarat Servisi Arnavutluk Devlet İstihbarat Servisi () bilinen adıyla SHISH, Arnavutluk birincil istihbarat teşkilatıdır. Milli İstihbarat Servisi (Shërbimi Informativ Kombetar, SHIK) Arnavutluk Meclisi tarafından 1991 yılında sosyalist dönemin istihbarat teşkilatı olan Sigurimi'nin yerine kuruldu. Ajans iç muhalefeti yönetmek ve rejimin bireysel üyelerinin çıkarlarını korumak için kullanılır olmuştur. Kasım 1999'da SHIK'in adı SHISH olarak değiştirildi. Servisin günümüzdeki müdürü Visho Ajazi Lika'dır. Devlet İstihbarat Servisi görevleri şunlardır: Teke (anlam ayrımı) Kırkaltı Kırkaltı, 2000 yılında kurulan, Türk rock grubu. Billy Casper William Earl "Billy" Casper, Jr. (24 Haziran 1931 – 7 Şubat 2015), Amerikalı golfçü. Biri Masters, ikisi Amerika Açık olmak üzere üç büyük turnuva şampiyonluğu bulunmaktadır. 1978'de World Golf Hall of Fame'e girmiştir. Ryder Cup'a dokuz kez katılmıştır. Ebul Kelam Azad Ebul Kelam Muhiddin Azad (Urdu: مولانا ابوالکلام محی الدین احمد آزاد, Bengalce: আবুল কালাম মুহিয়ুদ্দিন আহমেদ আজাদ) (11 Kasım 1888 - 22 Şubat 1958), Hint Müslüman bilgin ve Hint bağımsızlık hareketinin üst düzey siyasi lideridir. Azad, Hint Müslüman birliğinin sağlanması için mücadele eden isimler arasında önde gelenlerden biridir. Hindistan'ın bağımsızlığının ardından ilk milli eğitim bakanı olan Azad, Hindistan'da yüksek şahsiyet ödülü kazandı. Hindistan'da eğitim vakfı kurarak yaptığı katkılar Azad'ın doğum gününün ülke genelinde "Milli Eğitim Günü" olarak kutlanmasını sağlamıştır. Çılgın Orlando Çılgın Orlando ("İtalyanca": Orlando Furioso) 16. yüzyılda Ludovico Ariosto tarafından İtalyanca olarak yazılmış bir epik şiir'dir. Elimize geçen versiyonlardan ilk 1516'da hazırlanmıştır ama kabul edilen son tam versiyon 1532'de basılıp yayımlanmıştır. "Çılgın Orlando" 1495'te yazarının ölümünden sonra basılmış olan "Matteo Maria Boiarda"'nın yazmaya başlayıp ama bitirememiş olduğu "Orlando Innamorata (Aşk İçinde Orlando)" eserinin devamı olarak Ludovico Ariosto tarafından hazırlanmıştır. Bu şiirin kahramanları ve olayları pek çok sanatçı tarafından tablo ve müzik eserlerinde kullanılmıştır. Bu epik şiir 46 tane "kanto"dan oluşmaktadır. Her bir "kanto" sekiz (satır) mısradan oluşmaktadır. Bu 8 satırın kafiyesi (abababcc) olarak ifade edilebilen ve İtalyan edebiyatında "ottava rima" adı verilen bir kafiye şeklidir. Bu kafiye şekli İtalyan edebiyatında romantik epik şiirlerde daha önce de kullanılmıştır. (Örneğin "Luigi Pulci (1432-1484)"'nin "Morgante" epik şiirinde). Ariosto'nun şiiri böylece tümüyle 38.736 mısradan oluşmaktadır ve bu şekliyle Avrupa edebiyatının en uzun şiirlerinden biri olmaktadır. Şiirdeki incelenen olayların arkasında Şarlman'ın Hristiyan kutsal savasçıları ile Avrupa kıtasını ele geçirmeye çalışan Müslüman-Arap ordusunun arasındaki savaştan bahsedilmektedir. Ariosto şiirinin gerçeklere uygun olup olmadığına, tarihe uygun olup olmadığına ve hatta yeryüzü coğarafyasına uyup uymadığına hiç önem vermez. Şiirde kahramanlar Avrupa kuzeyindeki Hebridler'den ta Hitay adı verilen Çin'e ve Japonya'ya; Kuzey Afrika'ya ve Etiyopya'ya hatta yeryüzü dışında bulunan aya gitmişlerdir. Tarihte hiç olmayan olaylardan bu şiirde bahsedilmektedir. Ayrıca fantastik ve büyük nitelikleri olan hayvanlardan bahsedilir. Bunlara arasında Hızır İlyas'in yanan Atlı Arabası, "Ork" adlı büyük deniz canavarı; uzun mesafelere uçabilen "hipogrif" şiirin konusunda önemli rol oynar. Bu şiirin çok karmaşık olaylar zinciriyle birbirine dolaşmış olan birçok tema işlenmektedir. "Orlando Furiosa" Hristiyan İmparator Şarlman ile Kuzey Afrika'dan gelen Müslüman-Arap Kralı Agramente arasındaki savaş dönemi zamanında geçmektedir. Öldürülen babası Traino'nun intikamını almak için Kuzey Afrika Arap-Müslüman Kralı Agremanto, Kuzey Afrika'dan Avrupa'ya geçmiştir. Kendisinin müttefikleri olan İspanya Kralı Marsilio ile devamlı kendini öven savaşçı "Rodomente" ile birlikte Şarlman'ın bulunduğu Paris şehrini kuşatmaya almışlardır. Bu sırada Şarlman'ın en çok tanınmış Hristiyan savaşçısı olan Orlando imparatoru koruma görevini, Hristiyan olmayan putperest Prenses Angelica'ya olan aşkı yüzünden ihmal etmiştir. Epik şiirin başlangıcında Prenses Angelica, Baverya Duku Namo'nun kendini tutsak ettiği kalesinden kaçmıştır. Orlando onun peşinden giderek onu yakalamaya çalışmaktadır. Bu iki kahraman çeşitli serüvenlere katılırlar. Sonunda Prenses Angelica yaralanmış olan Müslüman-Arap savaşçı Medoro'nun hayatını kurtarır. Ona aşık olur ve ikisi birlikte Hitay'a kaçarlar. Orlando bu gerçeği öğrendiği zaman üzüntüsünden çılgına döner, Avrupa'da ve Afrika'da gördüğü her şeye bir deli gibi saldırıp arkasında sadece yıkıntılar bırakmaya başlar. Bir İngiliz şövalye olan "Astolfo" "Hippogrif" adlı bir efsanevi hayvana binerek ve uçarak Etiyopya'ya gidip oradan Orlando'nun çılgın deliliğine bir çare olacak ilacı geri getirmek bir yolculuğa çıkar. Astolfo önce Hızır İlyas'ın yanan Atlı Arabası ile Aya gider. Bu efsaneye göre yeryüzünde kaybolmuş her şey ayda bulunmaktadır. Bu kayıplar arasında Orlando'nun aklı da bulunmaktadır. Astolfo Orlando'nun kayıp ettiği aklını ayda bulur ve küçük bir şişeye doldurarak bunu yeryüzüne getirir. Orlando'ya bu şişe içindeki aklını koklatınca Orlando'nun deliliği iyileşir ve Orlando tekrar aklını başına toplar! Orlando'nun Angelica'ya aşkı da bir delilik olduğu için Orlando'nun Angelica'ya olan aşkı da bu suretle sona erer. Orlando Hristiyan savaşçılar olan Brandimart ile Oliver ile birlikte Lampedusa adasına giderler. Orada bulunan müslüman-Arap savaşçılar olan Agramante, Sobrino ve Gradasso ile çarpışmaya girerler. Bu çarpışmada Orlando Kuzey Afrika Kralı Agramente'yi öldürür. Bu şiirde diğer bir serüven kadın Hristiyan savaşçı olan Brademente ile Musluman-Arap savaşçı olan Ruggiero arasındaki aşk maceralarıdır. Ruggerio ve Bradamante Ariosto'nun patronları olan Este sülalesinin cedleridir. Ariosto şiirinin 3. kantosunda bu ailenin seceresini uzun uzadıya vermektedir. Şiirde bu çift de bir sıra macera ve zorluklarla karşılasşaktadırlar. Ruggeiero büyücü "Alcina" tarafından yakalanıp büyücünün büyülü adasında tutsak edilir. Bu büyülü adadan kurtarılmasi gerekmektedir. Ayrica Ruggeriero kendisinin savaşa katılıp silahlı dövüşler yapmasını istemeyen üvey babasi olan büyücü "Atiantes"'in de büyülerinden de kendini koruması gerekmektedir. Sonunda Ruggerio Hristiyanligi kabul eder ve Brademente ile evlenir. Rodomonte onların düğün ziyafetine gelir. Ruggerio'yu Arap Müslümanlara ihanet etmekle suçlar. Şiir Ruggeiro ile Rodomente'nin yeke yek çarpmışması ve bu çarpışmada Ruggerio'nun Rodomonte'yi öldürmesi ile sona erer. Epik şiirde daha başka karakterler de bulunmaktadır. Bunlar Orlando'nun kuzeni olan ve Angelica'ya aşık olan Hristiyan savaşçı Rinaldo, hırsız Brundello ve trajik kahraman olan Isabella'dır. Ariosto şiirini yazmaya 1506'da 32 yaşında iken başlamıştı. 40 kantodan oluşan şiirin ilk yayımı Aralık 1516'da Ferarra yapıldı ve bu edisyon şairin patronu olan dük ailesinden "Ippolito d'Este"'ye ithaf edilmişti. İkinci edisyon küçük düzeltmelerle 1521'de yapıldı. Ariosto şiirine daha ekler yapmaya devam etti fakat hazırladığı ek materyali bastırılan son edisyona konulmadı. Bu ekler şairin ölümünden sonra gayrimeşru oğlu Virgilio tarafından "Cinque canti (Beş Kanto)" adı altında bastırılmıştır. Bu ekler modern edebiyat tenkitçileri tarafından çok beğenilmektedirler. Ariosto son versiyonunu bastırmadan önce İtalyan hümanistlerinden olan "Pietro Bembo"'ya danışmıştır ve onun şiirin stiline dair verdiği tavsiyelere uyarak hazırladığı son edisyonu değiştirmiştir. Hava trafik hizmeti Hava trafik hizmeti (ATS), uçuş ve yer emniyetini artırmak ve uçuşların akıcı gerçekleşmesine yardımcı olmak için çeşitli havacılık birimleri tarafından, gerçek zamanlı olarak, havacılara sağlanan hizmet. ATS kısaltması İngilizce "Air Traffic Service" kavramının akronimidir. Benzer şekilde hava trafik hizmeti üniteleri için -özellikle farklı alt birimler bir arada kastediliyorsa (örneğin ATC ve AFIS)- ATSU (Air Traffic Service Unit) kısaltması kullanılır. Hava trafik hizmetlerinin amaçları şu şekilde özetlenebilir: Bu görevlerin bir kısmı farklı alt birimler arasında paylaştırılır. ICAO'ya göre ATS hizmetleri şu ana başlıklar altında toplanır: Bazı ülkelerde kontrolsüz hava sahalarında verilen hizmetler için ATSOCAS sayfasına bakınız. Bir bölge veya meydandaki hava trafik hizmetleri şu faktörlere bakılarak tahsis edilir. OMSAN Lojistik OMSAN Lojistik A.Ş., 1978 yılında OYAK'ın iştiraki olarak kurulan OMSAN Lojistik, 2400 personeli ile kurumlara ulusal ve uluslararası ölçekte kapıdan kapıya kara, hava, deniz, demiryolu, intermodal, milk run taşımacılığı, depo ve antrepo yönetimi, bitmiş araç lojistiği, tehlikeli madde ve dökme yük taşımacılığı, ev-ofis lojistiği, Arabam Tatilde ve lojistik danışmanlık hizmetleri sunmaktadır. İstanbul'da Genel Müdürlüğü; İzmir, Ankara, Mersin, Samsun ve Gaziantep'te Bölge Müdürlükleri, Fransa, Romanya ve Fas'ta şirketleri ve İspanya'da OMFESA adıyla ortaklığı bulunmaktadır. Ayrıca OMSAN Denizcilik ve OMSAN Havacılık isimli iki şirketi daha bulunmaktadır. OMSAN Lojistik'in OYAK'ın iştiraki olması, bilişim teknolojileri altyapısı ve uygulamaları, güçlü finansal yapısı ve ortaklıkları, hizmet çeşitliliği, alternatif çözümleri, sahip olduğu taşımacılık belgeleri, IATA ve FIATA üyelikleri, ISO 9001:2008 Kalite Yönetim Sistemi Belgesi, ISO 10002:2004 Müşteri Memnuniyeti ve Müşteri Şikayetleri Yönetim Sistemi Belgesi, ISO 14001 Çevre Yönetim Sistemi Belgesi, ISO 27001 Bilgi Güvenliği Yönetim Sistemi Belgesi, OHSAS 18001 İş Sağlığı ve Güvenliği Yönetim Sistemi Belgesi ve Türkiye'nin ilk, düzenli Avrupa demiryolu hattını işletmesi rekabet avantajları olarak öne çıkmaktadır. OMSAN Lojistik, World Cargo Alliance üyesidir. Ayrıca OMSAN Lojistik Yetkilendirilmiş Yükümlü Sertifikası (AEO) sahibidir. OMSAN Lojistik'in öne çıkan ve son yıllarda aldığı bazı ödüller ile gösterdiği başarılar şöyledir: OMSAN Lojistik; bitmiş araç taşımaları, yurt içi dağıtım, uluslararası genel kargo taşımaları, havayolu taşımaları, denizyolu taşımaları, demiryolu taşımacıları, depolama hizmetleri, ev ve ofis lojistiği, Arabam Tatilde hizmetleri sunmaktadır. OMSAN Lojistik'in 2008 yılında kurduğu denizcilik şirketi olan OMSAN Denizcilik, yurt içi kabotaj taşımalarının yanı sıra ihracat ve ihracatta çimento, endüstriyel hammadde, rulo sac gibi muhtelif malzeme nakliyeleri, ağır malzeme veya fabrika ekipmanları nakliyesi gibi özel nitelikli proje taşımalarını gerçekleştirmektedir. OMSAN Denizcilik; chartering, brokering, acentelik, liman hizmetleri, proje taşımacılığı ve kontrat taşımacılığı hizmetleri vermektedir. Türk bayraklı Fortune Express gemisinin özellikleri şöyledir: Türk Bayraklı Unyecem 1 gemisinin özellikleri şöyledir: OMSAN Lojistik, kurduğu havacılık şirketi ile müşterilerine Avrupa standartlarında Sikorsky S 76C serisi helikopterleri ile hava taksi hizmeti sunmaktadır. OMSAN Havacılık, verdiği hizmet kapsamında iş dünyasına zaman ve esneklik kazandıran kurumsal taşımacılığın yanı sıra özel turlar ve çevre gezileri de düzenlemektedir. OMSAN Havacılık, Sikorsky S76 C++ helikoptere sahiptir. OMSAN'la Arabam Tatilde, OMSAN Lojistik tarafından verilen araç taşıma hizmetidir. 2010 yılında başlayan hizmet; belirli hizmet dönemlerinde İstanbul ve Ankara'dan Bodrum, İzmir, Antalya ve Dalaman'a ve bu bölgelerden İstanbul ve Ankara'ya araç taşınmasını kapsamaktadır. OMSAN Lojistik, Arabam Tatilde hizmeti ile 2011 yılında Türkiye İhracatçılar Meclisi ve Turkish Time Dergisi tarafından hazırlanan En İnovatif Şirketler listesine girmiştir ve bu listede bulunan tek lojistik şirketidir. Arabam Tatilde hizmeti ile OMSAN, 2012 yılında düzenlenen II. Ulusal Lojistik Proje Yarışması'nda kurumsal kategoride ödül alan tek firma olmuştur. Ayrıca 2014 yılında “Arabam Tatilde” ve “Emniyetli ve Ekonomik Sürüş Simülatörü” projeleriyle Gamechangers Türkiye Ödülleri’nde “Keşfet-Pazarını Değiştir” kategorisinde ödül almıştır. OMSAN'la Arabam Tatilde hizmeti kapsamında müşteriler, teslimat noktalarına araçlarını teslim edebilmekte ve ertesi gün varış noktasından teslim alabilmektedirler. Taşımalar, İstanbul çıkışlı veya varışlıdır. Sabahattin Ã–nkibar Sabahattin Önkibar (d. 1957; Ardeşen, Rize), Türk gazeteci, sunucu ve köşe yazarı. Eğitim Enstitüsü Türkçe bölümü ile Siyasal Bilgeler Fakültesi'ni bitirdi. Gazeteciliğe 1980 yılında "Türkiye" gazetesinde Ankara temsilcisi olarak başladı. 1993 yılında TGRT'nin kuruluşunda bulundu ve "Alternatif" adlı bir programı sunmaya başladı. 2001 yılında TGRT ve "Türkiye" gazetesinden ayrılarak Star TV ve "Star" gazetesine geçerek bu gazetenin Ankara temsilcisi oldu. 2002 yılında Star TV'ye RTÜK tarafından 15 günlük kapatma cezası verildikten sonra bulunduğu medya grubundan ayrılarak Kanal D'ye geçti ve "Posta" gazetesinde Ankara temsilcisi oldu. 2004 yılında ise bu kez Flash TV'ye geçerek kanalın Ankara temsilcisi oldu. 2005 yılında, Avrasya TV ve "Yeniçağ" gazetesinin Ankara temsilcisi oldu. Son olarak 2011 yılında Ulusal Kanal, Kanal 99 ve Yeni Mesaj'a geçerek Ankara temsilcisi oldu. 2012 yılında "Yeni Mesaj" gazetesinden ayrılarak Aydınlık gazetesine geçti. 2019 Nisan ayında Aydınlık gazetesinden istifa etti. Şu an Oda TV İnternet sitesinde makaleler yazmakta ve 2019 Mayıs ayının başında kendi adıyla açtığı Youtube kanalı üzerinden düzenli olarak bağımsız yayınlar yapmaktadır. Alternatif Alternatif, 1993'ten beri Sabahattin Önkibar tarafından sunulan tartışma programı. 1993 yılında TGRT'de başladı. Sunucusu: Sabahattin Önkibar'dır. 2001 yılında TGRT'den ayrıldıktan sonra Star TV'ye transfer olan program. 2002 yılında Star TV'ye RTÜK tarafından 15 günlük kapatma cezasını verdikten sonra bu kanaldan ayrılıp Kanal D'ye geçti. 2004 yılında Kanal D'den ayrıldıktan sonra Flash TV'ye transfer olmuştur. 2005 yılında Hulki Cevizoğlu, Flash TV ile yollarını ayırdıktan sonra bu kanaldan ayrılıp ART Avrasya TV'ye geçmiştir. 2011 yılında ART Avrasya TV'den ayrıldıktan sonra hem Ulusal Kanal'a hem de Kanal 99'a geçerek ortak yayın yapmıştır. 2012 yılında Kanal 99'un kardeş kanalı: Kanal 34 adlı bir ortak yayın yapmaktadır. Alternatif şu anda devam ediyor. George Archer George William Archer (1 Ekim 1939 - 25 Eylül 2005), Amerikalı golfçü. Biri büyük turnuva şampiyonluğu olmak üzere 12 PGA Tour zaferi bulunmaktadır. Kariyeri boyunca sakatlıklarla boğuşan Archer 1975'te sol el bileğinden, 1979'da sırtından ve 1987'de sol omzundan ameliyat olmuştur. Daha sonra Champions Tour'da boy gösteren oyuncu burada 19 birinciliğe imza atmıştır. Anavatan Partisi genel başkanları listesi Anavatan Partisi genel başkanları listesi, 20 Mayıs 1983 tarihinde açılan 31 Ekim 2009 tarihinde kapanan Anavatan Partisi'nin genel başkanlığı yapan kişilerin listesidir. Urmiye Gölü Köprüsü Urmiye Gölü Köprüsü (Farsça: پل میان‌گذر دریاچه ارومیه), İran'da Urmiye Gölü üzerinde bulunan bir köprüdür. Gölün iki yakasındaki Doğu Azerbaycan ile Batı Azerbaycan eyaletleri arasında bulunan köprü 1.276 m. uzunluğundadır ve 2008 yılında hizmete açılmıştır. Köprü, gölün orta kısmında ve en dar yerinde, Doğu Azerbaycan'ın İslami Adası (Şahi Adası) ile Urmiye kıyılarının birbirine yaklaştığı bir boğazın iki yakası arasında kurulmuştur. İran'ın en uzun köprüsü unvanına sahiptir. Hava tahmini Hava tahmin ve raporları, belirli bir yerde ve zamandaki hava durumu ile ilgili olarak meteoroloji birimleri tarafından yayımlanan bilgiler. Hava tahmini, çeşitli verilerin analiz edilmesi ile belirli bir hava sahasında "gelecekte" hava durumunun nasıl olacağına dair yapılan çıkarımlardır. Hava raporu ise çeşitli gözlem (rasat) ve ölçümler sonucunda "şimdiki" (güncel) hava durumunun nasıl olduğuna dair yayımlanan bilgilerdir. Hava tahminleri periyotlarına göre aşağıdaki şekilde tasnif edilir: Havacılıkta kullanılan "hava tahminleri" şunlardır: Havacılıkta kullanılan "hava raporları" şunlardır: Bunların haricinde şiddetli fırtına, dolu, türbülans vb. önemli hava hadiselerinin görüldüğü durumlarda SIGMET denilen raporlar yayınlanır. TREND'ler 2 saatlik hava tahminidir ve sıklıkla meydan hava raporlarının sonuna eklenir. TREND'ler TAF'lardan daha hassastır ve genellikle "iniş hava tahmini" olarak bilinir. U.S. Steel Genel olarak U.S. Steel olarak bilinen United States Steel Corporation, merkezi Pittsburgh-Pennsylvania'da bulunan, Amerika Birleşik Devletleri ve Orta Avrupa'daki üretim operasyonlarına sahip bir Amerikan entegre çelik üreticisidir. 2016 itibarıyla şirket, Nucor Corporation'ın ardından dünyanın en büyük çelik üreticisidir. 1986 yılında “USX Corporation” adını değiştirmesine rağmen şirket, Maraton Yağı ve diğer varlıklarını temel çelik endişesinden kaynaklanan enerji işlerini kapattıktan sonra 2001 yılında bugünkü ismine sahip oldu. Şirket 1980'lerde önemli ölçüde küçülme yaşadı; piyasa değerindeki düşüş 2014'te S&P 500 Endeksinden çıkarılmasıyla sonuçlandı. JP Morgan, 2 Mart 1901'de US Steel'i kurdu. Andrew Carnegie, Carnegie Steel Company'nin, Elbert H. Gary's Federal Steel Company ve William Henry Moore's National ile birleşmesini finanse ederek Steel Company’yi US$492 milyon’a (bugün US$15.12 milyar) sattın aldı. Bir zamanlar U.S. Steel, dünyanın en büyük çelik imalatçısı ve en büyük şirketi idi. Kasasında US$1.4 milyar (bugün US$43 milyar) bütçe elde etti ve bu değer onu dünyanın ilk milyar dolarlık şirketi haline getirdi. Şirket merkezini New York'taki 71 Broadway'deki Empire Building'de kurdu; 75 yıl boyunca binayı kullandandı. Başlangıçta Morgan ile birleşmeyi öneren Carnegie Steel yöneticisi Charles M. Schwab, nihayetinde yeni şirketin ilk başkanı oldu. Koni salyangozu Koni salyangozu zehirli bir canlıdır. Avustralya, Asya Pasifiği ve Endonezya'da yaşarlar. Gündüzleri suda kumda saklanırlar, geceleri ise avlanmak için suda gezinirler. Kancaları içinde 200 farklı zehir bulunduran bir iğne taşır. Mermer yüzeyli salyangoz da denir. Boyu sadece ortalama bir insan eli boyundadır. Bu etobur yumuşakça genelde balık yer. Bunların zehirleri bir insanı sadece 5-15 dk arası bir zamanda öldürür. 600'den fazla alt türü vardır. Koni salyangozları yumuşakçalar arasındaki en güçlü zehre sahiptir. Aslında zehir insanın sinir sistemini felç eden nörotoksinler (sinir zehiri) ve baş ağrısı, ateş, kusma, böbrek yetmezliğine neden olan bazı zehirler içerir. Hatta bazı koni salyangozları kanı pıhtılaştıran (hemotoksin ve neurotoxin) zehirler bile içerir. İrlanda geyiği İrlanda geyiği (Megaloceros giganteus) şimdiye kadar var olmuş en büyük geyik türüydü.İrlanda Elki Avrasya dolaylarından İrlanda, oradan Baykal Gölü’nün doğusuna kadar geniş bir alan da Pleistosen döneminin sonlarına kadar yaşadı. Yapılan karbon testleri türün bilinen son kalıntılarının milattan 5700 ya da yaklaşık 7700 yıl öncesi ait olduğunu ortaya çıkarmıştır. İrlanda Elkine ait çoğu iskeletlerin İrlanda bataklıkları ve çevresinde ortaya çıkarılmasına rağmen İrlanda'da da yaşamış olan alt türleriyle ilişkisi bulunamamıştır. Cüssesinin büyüklüğünden dolayı bazı çevrelerce "Giant Deer" ("Dev geyik") olarak da anılır. "Megaloceros giganteus" ilk defa 400.000 yıl önce ortaya çıkmıştır. 2,1 metreye varan muazzam omuz yüksekliğinden ve 3,65 metrelik yaklaşık 40 kilo olan boynuzlarıyla bilinen en geniş boynuz aralığı ve en uzun boynuzlara sahip geyik türüydü.Ağırlıkğı yaklaşık 700 kg civarındaydı ve bu bugünkü en büyük geyik türlerinden biri olan Avrasya elkinin 1,5 katıdır. Soyunun tükenmesi hakkındaki tartışmalara göre avlanma ve büyük boynuzlarının orman içerisindeki hareketlerini kısıtlaması yok olmalarına sebep olmuştur fakat bundan tam olarak emin olunamamıştır. Jake Short Jake Short (d. 30 Mayıs 1997), Amerikalı genç oyuncu. Disney Channel'nin komedi dizisi A.N.T. Farm'da canlandırdığı Fletcher Quimby rolüyle tanınmaktadır. 1990'da TÃ¼rkiye 1990'da Türkiye olayları. Tatarhöyük Tatar Höyük, Şanlıurfa il merkezinin kuzeybatısında, Bozova İlçesi'nin 9 km. kuzeydoğusunda, Titriş Höyük'ün 10 km. güneybatısında yer alan bir höyüktür. ""Aşağı Alan"" olarak adlandırılan kesimi 500 x 200 metre ve 5,9 hektarlık bir alana yayılmaktadır. Höyük ise 150 x 11 x 24 metre boyutlarında olup 1,75 hektarlık bir alanı kaplar. Höyükte, Aşağı Fırat Yüzey Araştırmaları sırasında 1975 yılında Ümit Serdaroğlu, 1977 yılında Mehmet Özdoğan tarafından araştırmalar yapılmıştır. Kazılar ise kısa bir dönem için Ümit Serdaroğlu başkanlığında 1979 yılında yapılmıştır. Daha sonra 1982-84 yıllarında Kurban Höyük kazı ekibince de incelenmiştir. Yürütülen çalışmalar sonucunda höyükteki tabakalanma Kalkolitik Çağ, Erken Tunç Çağı, Orta Tunç Çağı, muhtemelen MÖ 2. binyıl ve 1. binyıl başları, Helenistik Dönem, Geç Roma Dönemi, Erken Bizans Dönemi ve Ortaçağ olarak görülmektedir. Demokratik Sol Parti genel başkanları listesi Demokratik Sol Parti genel başkanları listesi, 14 Kasım 1985 tarihinde açılan Demokratik Sol Parti'nin bugüne kadar genel başkanlığı yapan kişilerin listesidir. Tahran deklarasyonu Tahran deklarasyonu veya Nükleer takas antlaşması (17 Mayıs 2010) Türkiye, Brezilya ve İran arasında imzalanan antlaşmadır. Manuçehr Muttaki, İran İslam Cumhuriyeti dışişleri bakanı. Ahmet Davutoğlu, Türkiye Cumhuriyeti dışişleri bakanı. Celso Amorim, Brezilya Federal Cumhuriyeti dış ilişkiler bakanı. Doğru Yol Partisi genel başkanları listesi Doğru Yol Partisi genel başkanları listesi, 23 Haziran 1983 açılan 27 Mayıs 2007 tarihinde "Demokrat Parti" ismini alan Doğru Yol Partisi'nin bugüne kadar genel başkanlığı yapan kişilerin listesidir. Rudolf Clausius Rudolf Julius Emanuel Clausius (doğum adı: Rudolf Gottlieb d. 2 Ocak 1822 - ö. 24 Ağustos 1888), termodinamik biliminin başlıca kurucularından kabul edilen Alman fizikçi ve matematikçi. Sadi Carnot'un Carnot çevrimi olarak bilinen ilkesini ısı teorisi olarak yeniden şekillendirmiştir. 1850 yılında yayımlananan en önemli makalesi "Mekanik ısı teorisi üzerine", termodinamiğin ikinci yasasındaki temel fikirlere açıklamalar getiriyordu. 1865 yılında bilimi entropi kavramıyla tanıştırdı. 1865 yılında termodinamiğin birinci ve ikinci yasasını aşağıdaki gibi özetlemiştir: Evrenin enerjisi sabittir. Evrenin entropisi maksimuma ulaşma eğilimindedir. Ulusal Parti Ulusal Parti aşağıdaki anlamlara gelebilir. Jim Al-Khalili Jim Al-Khalili OBE (d. 20 Eylül 1962), Irak doğumlu Britanyalı teorik fizikçi ve yazar. Surrey Üniversitesi'nde teorik fizik profesörü. BBC adına birkaç bilim programı sunmuş ve Britanya medyasında sıkça bilim yorumculuğu görevini üstlenmiştir. 1962 yılında Bağdat'ta Iraklı bir baba ve İngiliz bir annenin oğlu olarak dünyaya gelen bilim adamı, Surrey Üniversitesi'nde fizik okudu. 1986 yılında lisansını tamamlayınca doktorasını da yapmak için üniversitede kaldı. 1989 yılında nükleer reaksiyon teorisi üzerine yaptığı doktorasını tamamladı. Al-Khalili'nin yazdığı popüler bilim kitapları: YÃ¼ksek Sosyete Yüksek Sosyete (), 1956 yapımı bir Amerikan müzikal komedi filmidir. Charles Walters tarafından yönetilmiştir. Başrollerini ise Bing Crosby, Grace Kelly ve Frank Sinatra paylaşmıştır. Film Philip Barry'in yazdığı tiyatro oyunu "The Philadelphia Story" 'den uyarlanmıştır. Film ayrıca Grace Kelly'nin Monako prensesi olmadan önceki son filmi olma özelliğini taşır. Çok başarılı bir caz müzisyeni olan C.K. Dexter Haven, Newport, Rhode Island sosyetesinden olan zengin karısı Tracy Samantha Lord'dan yeni ayrılmıştır ama Haven hala eski karısına çok aşıktır. Ne var ki Tracy terbiyeli bir centilmen olan George Kittredge ile evlenmek üzeredir. "Spy" dergisi, Tracy'nin babasıyla ilgili utanç verici bir makale yayıınlamak üzeredir. Yayınlamamaları için tek şart ise Tracy'nin düğününü haber yapmalarıdır. Lord ailesi bu teklifi kabul etmek zorunda kalırlar ve bu yüzden dergi Tracy'lere yazar Mike Connor'ı ve fotoğrafçı Liz Imbrie'yi gönderir. Tracy dergiden gelenlere bir oyun oynamaya başlar ve böylelikle onlardan kendince intikamını alır. Connor, Tracy'ye aşık olmuştur. Tracy artık ona aşık üç adamdan birini seçmek zorunda kalır. Bu seçim sürecinde ise kendini keşfetmeye başlar. Yıldızların Altında (müzikal) Yıldızların Altında, Gani Müjde'nin yazdığı müzikal. Yapımcıları ve oyuncuları tarafından "müzikli oyun" olarak kategorilendirilmiştir. Başrollerini Beyazıt Öztürk ile Candan Erçetin paylaşmıştır. Tiyatro gösterimi bittikten sonra atv'de yayınlanmıştır. Y覺ld覺zlar覺n Alt覺nda Yıldızların Altında şu anlamlara gelebilir: AIRMET AIRMET; meteoroloji birimleri tarafından genel havacılık faaliyetleri için hazırlanan ve meydan brifing ofislerine gönderilen, aynı zamanda tüm uçucuların hususî kullanımına sunulan, yazı formatında hava durumu brifing hizmeti. AIRMET hizmeti şunları kapsar: AIRMET kavramı, TAF ve METAR'ları da kapsamasına rağmen genellikle sadece saha tahminlerini kastetmek için kullanılır. Her ülkenin hava sahası, meteorolojik bölgelere ayrılır. AIRMET saha tahminleri pek çok ülkede, her bir meteorolojik bölge için, günde 4 kez (6 saatte bir) yayımlanır. Saha tahminlerinde bulut seviyeleri -METAR ve TAF'tan farklı olarak- ortalama deniz seviyesinden yükseklik olarak verilir. GAMET saha tahminleri, AIRMET saha tahminlerine destek sağlamak ve FL150 altındaki uçuşların meteorolojik bilgi ihtiyaçlarını karşılamak üzere yayınlanır. Hususî kullanıcılar AIRMET hizmetlerine brifing ofisleri, internet ve otomatik telefon servisi vasıtasıyla ulaşabilirler. Otomatik telefon servisi, AIRMET metinlerinin sürekli okunduğu bir ses kaydıdır. Normal telefon hatlarını kullanarak AIRMET hizmeti almak isteyen uçucular, bu numaraları AIP GEN 3-5'te bulabilirler. TAF ve METAR'lar faks vasıtasıyla da edinilebilir. Negur Negur (Farsça: نگور‎), İran'ın Sistan ve Belucistan Eyaleti'nde şehir. Eyaletin Çabahar şehristanı'nın Deştiyari bahşı'nda bulunan ve bu bahşın yönetim merkezi olan şehrin 2006 yılı resmi nüfusu 3.759 kişi ve 647 hanedir. Negur, şehristanın yönetim merkezi olan Çabahar'a 67 km. uzaklıktadır. Şehrin adı Beluci dilinde 'bayır' anlamına gelmekte. Bempur Bempur (Farsça: بمپور‎), İran'ın Sistan ve Belucistan Eyaleti'nde şehir. Eyaletin İranşehr şehristanı'nın aynı isimli Bempur bahşı'nda bulunan ve bu bahşın yönetim merkezi olan şehrin 2006 yılı resmi nüfusu 9.073 kişi ve 1.664 hanedir. Bempur, şehristan merkezi İranşehr'e 25 km. uzaklıktadır. Bezman Bezman (Farsça: بزمان‎), İran'ın Sistan ve Belucistan Eyaleti'nde şehir. Eyaletin İranşehr şehristanı'nın aynı isimli Bezman bahşı'nda bulunan şehrin 2006 yılı resmi nüfusu 4.002 kişi ve 816 hanedir. Nukabad Nukabad (Farsça: نوك آباد‎), İran'ın Sistan ve Belucistan Eyaleti'nde şehir. Eyaletin Haş şehristanı'ndaki, aynı isimli Nukabad bahşı'nda yönetim merkezi olan şehrin 2006 yılı resmî nüfusu 2006 yılı resmî nüfusu 2.821 kişi ve 623 hanedir. Bent, Sistan ve Belucistan Eyaleti Bent (Farsça: بنت‎), İran'ın Sistan ve Belucistan Eyaleti'nde şehir. Eyaletin Nikşehr şehristanı'ndaki, aynı isimli Bent bahşı'nın yönetim merkezi olan şehrin 2006 yılı resmi nüfusu 4.302 kişi ve 822 hanedir. Ä°speke İspeke (Farsça: اسپكه‎), İran'ın Sistan ve Belucistan Eyaleti'nde şehir. Eyaletin Nikşehr şehristanı'ndaki, Laşar bahşı'nın yönetim merkezi olan şehrin 2006 yılı resmi nüfusu 2.995 kişi ve 622 hanedir. Fenuc Fenuc (Farsça: فنوج‎), İran'ın Sistan ve Belucistan Eyaleti'nde şehir. Eyaletin Nikşehr şehristanı'nın Fenuc bahşı'nda bulunan ve bu bahşın yönetim merkezi olan şehrin 2006 yılı resmi nüfusu 9.706 kişi ve 2.124 hanedir. Kasr Kend Kasr Kend (Farsça: قصرقند), İran'ın Sistan ve Belucistan Eyaleti'nde şehir. Eyaletin Nikşehr şehristanı'nın Kasr Kend bahşı'nda bulunan ve bu bahşın yönetim merkezi olan şehrin 2006 yılı resmi nüfusu 10.826 kişi ve 1.586 hanedir. Karayolu 98 (Ä°ran) Karayolu 98 (Farsça: ۹۸ جاده), İran'ın güneydoğusunda bir karayoludur. Karayolu Hürmüzgan'ın Cask şehrinden başlar, Fars Körfezi kıyısında Sistan ve Belucistan'ın Çabahar şehri yakınlarındaki Bender Guveter köyünde sonlanır. Hürmüzgan ile Sistan ve Belucistan eyaletleri topraklarından geçen yolun uzunluğu 493 km.'dir. Karayolu büyük oranda Umman Körfezi kıyılarını takip eder. Karayolu 99 (Ä°ran) Karayolu 99 (Farsça: ۹۹ جاده), İran'ın doğusunda bir karayoludur. Karayolu Razavi Horasan'ın Serahs şehrinden başlar, Sistan ve Belucistan'ın Zabul ile Zahidan şehirleri arasında sonlanır. Razavi Horasan, Güney Horasan ve Sistan ve Belucistan eyaletleri topraklarından geçen yolun uzunluğu 940 km'dir. Karayolu, büyük oranda İran'ın Türkmenistan ve Afganistan sınırlarını takip eder. Ä°ran'daki otoyollar listesi Erol Ayyıldız Erol Ayyıldız, (d. 1966, Piraziz, Giresun), Türk bürokrat ve Eskişehir Valisi. 1 Haziran 2016 tarihinden itibaren İzmir Valiliği'nde görev yapmış, 9 Haziran 2020 tarihinden itibaren Eskişehir Valiliği'ne atanmıştır. 1987 yılında Ankara Üniversitesi Siyasal Bilgiler Fakültesi'nden mezun olmuştur. 1989 yılında Ordu Valiliğinde Kaymakam Adayı olarak göreve başlamıştır. Sırası ile Ulubey, Ekinözü, Kozaklı kaymakamlıkları, Bitlis Vali Yardımcılığı, Çayeli Kaymakamlığı, Mahalli İdareler Genel Müdürlüğü Daire Başkanlığı ve Genel Müdür Yardımcılığı yapmıştır. Bakanlar Kurulunun 11 Ağustos 2011 tarih ve 2011/2153 sayılı Kararı ile Zonguldak Valiliği görevine atanmıştır. 2 Ağustos 2013 tarih ve 2013/5197 sayılı Bakanlar Kurulu Kararı ile Aydın Valiliğine atanmıştır. 1 Haziran 2016 tarihinde Resmi Gazete'de yayımlanan Valiler Kararnamesi ile İzmir Valiliğine atanmıştır. 9 Haziran 2020 tarihinde İzmir Valiliğinden Eskişehir Valiliğine atanmıştır. Evli ve üç çocuk babasıdır. Abdulkadir Yazıcı Abdulkadir Yazıcı (d. 10 Eylül 1961, Pasinler), Türk bürokrat. İstanbul Üniversitesi Hukuk Fakültesi'nden 1984 yılında mezun olmuştur. Akyazı Kaymakam Vekilliği, Akkışla, Kürtün, Beytüşşebap, Ulubey, Havran, İnebolu, Bayrampaşa kaymakamlıkları ile Diyarbakır ve Edirne Vali Yardımcılığı yapmıştır. 2012 yılında Yozgat valiliğine atanmıştır. 1 Haziran 2016 tarihinde Resmi Gazete'de yayımlanan valiler kararnamesi ile merkeze atanmıştır. EyÃ¼p Tepe Eyüp Tepe, (d. 1967, Taraklı, Sakarya), Türk bürokrat. 1989 yılında Marmara Üniversitesi Kamu Yönetimi bölümünden mezun olmuştur. Yüksek Lisansını İngiltere Nottingham Üniversitesi’nde sosyoloji alanında yapmıştır. Sırasıyla Bekilli, Gölova, Dazkırı ve Oltu Kaymakamlıkları ile Mülkiye Müfettişliği ve Mülkiye Başmüfettişliği yapmıştır. 2008 yılında İçişleri Bakanlığı Genel Sekreter Yardımcılığı, 2009 yılında da Bakanlık Genel Sekreteri olarak atanmıştır. 3 Ağustos 2012 tarihli Resmî Gazete’de yayınlanan 2012/3511 sayılı Bakanlar Kurulu kararıyla Kars Valiliğine atanmıştır. 23 Mayıs 2014 tarihinde Resmî Gazete'de yayımlanan valiler kararnamesi ile Merkez valisi olmuştur. 15 Temmuz darbe girişimi sonrasında Olağanüstü hâl kapsamında çıkarılan 672 Sayılı Kanun Hükmünde Kararname uyarınca 1 Eylül 2016 tarihinde örgüt üyeliği iddiasıyla meslekten ihraç edilen ve örgüt üyeliği suçlamasıyla tutuksuz yargılandığı Ankara 17. Ağır Ceza Mahkemesi'nde yargılanan Tepe, 4 Mart 2019 tarihinde delil yetersizliğinden beraat etti. Yedi krallık Yedi krallık veya heptarşi (Yunanca:ἑπτά + ἀρχή, yedi + krallık) Büyük Britanya'da geç klasik antik dönem ve erken Orta Çağ'da hüküm sürmüş Anglosakson krallıkları dönemini anlatır. Güney, doğu ve merkezdeki krallıklar Northumbria, Mercia, Doğu Anglia, Essex, Kent, Sussex ve Wessex krallıklarıdır. Bu Anglosakson krallıklar daha sonra İngiltere Krallığı olarak birleşmiştir. Terim 16. yüzyılda yaygınlık kazansa da ilk kez Huntingdon'lu Henry tarafından yazılan 12. yüzyıldaki "Historia Anglorum" eserinde geçmiştir. Yedi krallık saksonlardan önceki Briton krallıklarını ve İrlanda, İskoçya ile Galler bölgelerini kapsamaz. Anglosakson İngiltere'de öne çıkan dört ana krallık şunlardı: Bu dört krallık tarafından zaman içinde fethedilen diğer üç krallık ise şunlardır: Daha küçük krallık ve egemenlik bölgeleri şunlardır: Yedi krallık dönemi Britanya'da Roma hakimiyetinin sonu ile Wessex kralı Egbert'in hakimiyetinde tüm krallıkların birleşmesine kadar geçen dönemi kapsar. Terim yedi krallığın varlığına gönderme yapsa da aynı dönemde var olan krallık sayısı değişim gösterebilmektedir. Bazı krallıklar diğerlerine kimi zamanlarda hakimiyet kurmuşlardır. MS 6. yüzyılda Kent öne çıkarken, 7. yüzyılda Northumbria ve Wessex, 8. yüzyılda da Mercia egemenliği hissedilir. I. Edgar ve oğlu Edgar döneminde halen farklı krallıkların varlığından söz edilebilir durumdadır. Yedi krallık döneminin sonu aşama aşama gelmiştir. 9. yüzyılda yoğunlaşan Viking saldırıları sonucunda York bölgesinde Danimarka hakimiyetinin kurulmuş ve danegeld uygulamasının yaygınlaşmıştır. Ortak düşmana karşı ortak hareket zorunluluğu birliği dayatmıştır. Wessex kralı Büyük Alfred Vikinglere karşı direnmeyi başarmış ve fiili Anglosakson birliğini sağlamıştır. Fiili birlik Mercia ve Northumbria'nın Wessex hakimiyetini 959 yılında kabul etmesiyle sağlanmıştır. Günümüzdeki çalışmalarda yedi krallık içinde sayılan Essex ve Sussex gibi krallıkların diğer krallıklarla aynı seviyede kabul edilmediği yönündedir. yukarıda belirtildiği gibi daha küçük krallıklar ve egemenlik bölgeleri de tek bir krallık içine dahil edilmiştir. Ozon Tabakasının Korunması Uluslararası Günü Ozon Tabakasının Korunması Uluslararası Günü, Birleşmiş Milletler Genel Kurulu tarafından 16 Eylül 1994 tarihinde kabul edilmiştir. 1995 yılından itibaren kutlanmaya başlanmıştır. Bu tarih aynı zamanda, 1987 yılında imzaya açılan Ozon Tabakasını İncelten Maddelere Dair Montreal Protokülünün de imza tarihidir. Bob Goalby Robert George Goalby (14 Mart 1929), Amerikalı golfçü. 1968 Masters şampiyonudur. Yaşamının büyük bölümünü Belleville, Illinois'de geçirmiş olan Goalby 1952'de profesyonel golfe adım atmıştır. PGA Tour'da 11 birinciliği bulunmaktadır. Art Wall, Jr. Arthur Jonathan Wall, Jr. (25 Kasım 1923 – 31 Ekim 2001), Amerikalı golfçü. Honesdale, Pennsylvania doğumludur. Duke Üniversitesi'nde işletme okuyan Wall daha sonra profesyonel golfe adım atmış ve PGA Tour'da boy göstermiştir. Wall 1959 yılında PGA tarafından "Yılın Oyuncusu" seçilmiştir. FeTeMM FeTeMM (Özgün adı: STEM, "Science, Technology, Engineering, Mathematics"), fen bilimleri, teknoloji, mühendislik ve matematik sözcüklerinin baş harflerinden oluşan kısaltma. Amerika Birleşik Devletleri'nde STEM olarak adlandırılan bu standart, okul düzeyinde matematik ve fen bilimleri derslerinin bütünleştirilmesi olarak yaygınlaşmış olsa da mühendislik ve teknolojinin sınıf içi ve sınıf dışı etkinlikler ile öğretilmesi olarak da anlaşılmaktadır. Örnek olarak, Amerikalı fen eğitimi standartlarına (Next Generation Science Standards) mühendislik ve mühendisliğin doğasının ve ortak çekirdek (Common Core) matematik müfredatına ise matematiksel modellemenin eklenmesi gösterilebilir. Her ne kadar ABD bağlamında STEM, ekonomik anlamda ilerleme ve liderlik için insangücü ihtiyacını karşılamayı ve güçlendirmeyi hedeflese de toplumsal barış ve eğitimde fırsat eşitliğini sağlamada bir araç olarak da kullanılabileceği savunulmaktadır. Türkiye'de FeTeMM olarak kavramlaştırılan öğrenme-öğretme stratejileri kümesinin ABD'deki STEM inisiyatifleri ile aynı hedeflere ve kapsama sahip olmadığı iddia edilmektedir. FeTeMM eğitimi, öğrenci ve öğretmenlerin ilgi ve hayat deneyimleri sonucu şekillenmektedir ve merkezde bulunan disipline ait özel bilgi ve becerilerin en az bir diğer STEM disiplini ile bütünleştirilerek öğretilmesi olarak tanımlanmaktadır. FeTeMM Eğitimi'nin Türkiye'ye özel olarak yorumlanması sadece Türkçenin bilim dili olarak kullanımının teşvik edilmesi dolayısıyla değil aynı zamanda ABD'deki bilimin popülerleştirilmesi merkezli yaklaşımlardan farklılaşma ve Türkiye bağlamında öğrenmeyi merkeze alma ihtiyacına dayanmaktadır. Hem Türkiye'deki FeTeMM Eğitimi'nin hem de Amerika'daki STEM'in ortak noktası ise ilgili alanların orta öğretimde, yüksek öğretimde ve öğretmen eğitiminde birbirinden ayrı olarak öğretilmesinden kaynaklanan endişeler ile alakalıdır . Ayrıca, Türkiye'de FeTeMM Eğitimi, ABD'ye (ve İngiltere, Almanya) gibi merkezî bir şekilde gelişmemektedir. Devlet ve özel eğitim kurumlarının bünyesinde çeşitli FeTeMM eğitimi kapsamında uygulamalar yapılmaktadır. Sivil toplum kuruluşları , üniversiteler ve diğer kurum ve kuruluşlar FeTeMM eğitimi kapsamında proje destekleri almaktadır. Bu desteklerin genellikle öğrencilere yönelik okul sonrası programlar (yaz okulları, yaz kampları, bilim okulları gibi) kapsamında olduğu söylenebilir. Bir diğer ortak nokta ise hem FeTeMM Eğitimi'nin hem de STEM'in sadece sınıf-içinde değil okul dışı etkinliklerle de gerçekleştirilebileceğidir . Eğitimde robotik uygulamalarının kullanılmasının öğrencilere önemli kazanımlar sağlaması ve robotik teknolojilerindeki hızlı gelişmeler eğitim alanında bu tür çalışmaların sayısının artmasına neden olmaktadır. Okul öncesi eğitimden üniversite düzeyine kadar birçok seviyede eğitsel robotik uygulamalarına rastlanmaktadır. İlkokul düzeyindeki çalışmalar incelendiğinde öğrencilerin problem çözme ve matematiksel düşünme becerilerine, cinsiyet farklılıklarına, FeTeMM alanlarındaki başarı düzeyine odaklanıldığı ve olumlu sonuçlar elde edildiği dikkat çekmektedir. Genel olarak bütünleşik müfredat kuramlarının matematik ya da fen bilimlerine özgü bilgi ve becerilerin eğitimini geri plana attığı şeklinde eleştiriler vardır. Buna karşıt bir eleştiri ise matematik ve fen bilimleri eğitiminin fazlaca önem kazanırken teknoloji ve mühendislik ile ilgili bilgi ve becerilerin göz ardı edilmiş olduğudur . Bir başka eleştiri ise, FeTeMM eğitimi ile bazı diğer branşların eğitiminin önemsiz algısınadır. Bu amaçla örneğin sanat derslerinin FeTeMM eğitiminin bir parçası olması gerektiğini iddia eden görüş, kuram ve uygulamalar geliştirilmektedir . STEM kısaltması ABD’de ilgili alanlarda çalışan göçmenlere verilen vizeler için de kullanılmaktadır. Bahsedilen vize çalışması yüksek teknoloji alanında görülen kalifiye eleman sıkıntısını gidermek amacıyla başlatılmıştır. Eskikale Andy Samberg Andrew David "Andy" Samberg (d. 18 Ağustos 1978, Berkeley, Kaliforniya), Amerikalı komedyen, Amerikan oyuncu, komedyen, yazar, yönetmen ve şarkıcı. The Lonely Island müzik grubunun üyesi. Samberg'in filmleri Hot Rod, I Love You, Man, That's My Boy, Celeste and Jesse Forever, Hotel Transylvania ve Brooklyn Nine-Nine adlı dizide Jake Peralta adlı karakteri canlandırıyor. 2014 te Altın Küre -En İyi oyuncu ödülünü kazanmış, 2015 te 67. Emmy Ödüllerine aday olarak gösterilmiştir. Molly Shannon Molly Helen Shannon (d. 16 Eylül 1964), Amerikalı komedyen, oyuncu ve seslendirme sanatçısı. 16 Eylül 1964'te Shaker Heights, Ohio'da doğdu. 1995 yılından 2001 yılına kadar televizyon şov programı "Saturday Night Live" ile ekranlara geldi. 2007 yılı yapımı "Aman Tanrım 2" filmindeki başarılı oyunculuğu ile tanındı. 2016 yapımı "Other People" adlı filmde canlandırdığı Joanne Mulcahey rolüyle "En İyi Yardımcı Kadın Oyuncu" dalında Bağımsız Ruh Ödülü'nün sahibi olmuştur. Shannon sanatçı olan Fritz Chesnut ile 29 Mayıs 2004'te evlendi. Beraberliğinden bir kızı Stella (d. 2003) ve bir oğlu Nolan (d. 2005) olmak üzere iki çocuğu vardır. Fişek (anlam ayrımı) Beklenmeyen BaskÄ±n Beklenmeyen Baskın 1980 yapımı bilimkurgu filmidir. 1941'de gerçekleşen Pearl Harbor Saldırısı'nın bir gün öncesine geri dönen bir uçak gemisini konu almaktadır. Peter Vincent Douglas'ın yapımcılığını, Don Taylor'ın ise yönetmenliğini üstlendiği yapımın başrollerini Kirk Douglas, Martin Sheen, James Farentino, Katharine Ross ve Charles Durning paylaşmaktadır. Ali GÃ¶kdemir Ali Gökdemir (d. 17 Eylül 1991), Türkiye kökenli Azerbaycanlı millî futbolcudur. Süper Lig ekiplerinden Elazığspor'da kiralık olarak oynamaktadır. Gökdemir, futbola yerel takımlardan Sportfreunde Schwäbisch Hall'da başladı ve daha sonra TSV Ilshofen'da oynadı. Daha sonra VfB Stuttgart altyapısına geçti. 2008'de bu takımın U-19 kadrosunda yer aldı. Bir sonraki sezon ise Hannover 96 altyapısına geçti ve U-19 takımında oynamaya başladı. 2010-11 sezonunda dördüncü ligdeki Hannover 96 II takımına yükseldi. 6 Ağustos 2010'da SV Wilhelmshaven karşısında forma giyerek ilk maçına çıktı. İlk golünü ise bir sezon sonra 27 Kasım 2011'de VfB Lübeck'e attı. Bu takımda 2013'e kadar forma giydi. 1 Şubat 2013'te ilk kez A takım kadrosuna alındı. SV Werder Bremen'e 2-0 yenildikleri maçta yedek kulübesinde beklese de forma şansı bulamadı. Hannover 96'da forma şansı bulamayan futbolcu 2013-14 sezonunda Süper Lig ekiplerinden Elazığspor'a kiralandı. 2012 yılının başlarında 2013 UEFA Avrupa 21 Yaş Altı Futbol Şampiyonası elemelerinin kadrosuna alınan Ali, 29 Şubat 2012'de İzlanda U-21 karşısında çıktığı ilk maçta galibiyeti getiren golü kaydetti. 23 Mayıs 2012'de Japonya ile oynanan ve 2-0'lık mağlubiyetle sonuçlanan bir özel turnuva maçında ilk kez millî takım formasını giydi. The Final Countdown The Final Countdown ÅŸu anlamlara gelebilir: Deştiğin, Doğanhisar Deştiğin, Konya ilinin Doğanhisar ilçesine bağlı bir mahalledir. Daha önce belde belediyesi olan Deştiğin,6360 sayılı kanunla mahalleye dönüştürülmüştür. Aedin Mincks Aedin Mincks, Amerikalı komedyen, oyuncu ve seslendirme sanatçısı. Mike Henry Michael "Mike" Henry (d. 25 Mart 1964, Richmond, Virginia), Amerikalı komedyen, oyuncu ve seslendirme sanatçısı. Chaske Spencer Chaske Spencer (d. 9 Mart 1975) Amerikalı aktör. Magnús Scheving Magnús Örn Eyjólfsson Scheving (d. 10 Kasım 1964) İzlandalı oyuncu, yazar, yapımcı, girişimci, ve sporcudur. "LazyTown" ("Tembel Kasaba") dizisinin yaratıcısı ve başrol oyuncusudur. Jean Moulin Jean Moulin (d. 20 Haziran 1899 – ö. 8 Temmuz 1943), II. Dünya Savaşı sırasında Alman işgali altındaki Fransa topraklarında faaliyet gösteren direnişin önemli isimlerindendi. Günümüzde farklı direniş örgütlerini Charles de Gaulle komutasında topladığı ve yakalandığı Gestapo'nun elinde işkencelere göğüs gerdiği için direniş sembolü olarak hatırlanır. Jean Moulin 1899 yılında Hérault iline bağlı Béziers'te dünyaya gelir. Sorunsuz bir çocukluk dönemi geçirdi, küçük yaşta ressamlığa merak saldı. Radikal sosyalist fikirleri savunan babasının izinden giderek siyasetle ilgilenmeye ve ülke gündemini takip etmeye başladı. 1917 yılında Montpellier'deki Hukuk Fakültesine başladı. Babasının ilişkileri sayesinde valinin ofisinde yardımcı olarak işe başladı. Sürmekte olan I. Dünya Savaşı sırasında askere alınarak Metz'de bulunan 2. İstihkam Alayına dahil oldu. Hızlı bir intibak döneminden sonra alay bünyesinde işçi, operatör ve marangoz olarak çalıştı. Savaşın sona ermesinin ardından ancak 1919 yılı Kasım ayında terhis edildi. Sivil hayata dönünce önceden devam ettiği vali ofisine geri döndü. 1921 yılında fakülteden mezun oldu. Bu dönemde Montpellier ilindeki öğrenci örgütlerinde söz sahibidir. 1922 yılında Savoie ilindeki Chambéry'de valiliğe bağlı il meclisinde görev alır. Görece çok genç yaşta alınan bu önemli görev ona ileride referans olacaktır. 1925-1930 yılları arasında Albertville valisi Gaston Doumergue'in yardımcısıdır. 1926 yılında Marguerite Cerruti ile evlense de evlilikleri yürümez ve 1928 yılında boşanırlar. 1930 yılında Finistère ilindeki Châteaulin kentinin valisi olur. 1932 yılında radikal sosyalist siyasetçi Pierre Cot tarafından Dışişleri Bakanı Paul Doumer'in yardımcılığına getirilir. 1933 yılında ise Thonon-les-Bains vali yardımcılığı ve Havacılık Bakanı Albert Lebrun'un yardımcılığı görevlerindedir. 1934 yılında Montargis vali yardımcısı olur. 26 Nisan ve 3 Mayıs 1936 tarihlerinde yapılan genel seçimin ardından iktidara gelen Halk cephesi hükümetinde Havacılık Bakanı olarak göreve başlar. Aynı dönemde patlak veren İspanya İç Savaşı'nda cumhuriyetçileri destekler. 1937 yılında yeniden idari görevine dönerek Aveyron iline bağlı Rodez valisi olur. Havacılık alanındaki deneyimlerinden ötürü 10 Aralık 1938 günü yedek subay olarak Marignane üssünde göreve başlar. 1939 yılında görev yeri Eure-et-Loir ilindeki Chartres'tır. II. Dünya Savaşı'nın başlamasından sonra İçişleri Bakanlığı kararıyla kurmay okuluna başlamasına karar verilir. Ancak yapılan sağlık testlerinden geçemediği için valilik görevini sürdürmesine karar verilir. Fransa Seferi sonrasında Alman işgali altına giren Fransa'da Moulin Almanlar tarafından işbirliğini reddettiği gerekçesiyle tutuklanır. İşbirliğini reddettiği olay Eure-et-Loir iline bağlı La Taye köyünde gerçekleştirilen katliamdır. Aslında Alman bombardımanı sonrasında öldürülmüş olan sivilleri Fransız ordusundaki Senegalli birliklerin üzerine atmak isteyen Almanlar, işbirliğini reddeden yönetici Moulin'i tutuklarlar. Ağır işkenceye maruz kalan Moulin intihar etmeye çalışsa da başarılı olamaz. Alman yanlısı olarak kurulan Philippe Pétain önderliğindeki Vichy rejimi solcu geçmişinden dolayı onu 2 Kasım 1940 tarihinden geçerli olmak üzere açığa alır. Moulin, bu dönemde Almanlara karşı direniş hikâyeleri kaleme almaya başlar. Ailesiyle birlikte Saint-Andiol kentine göçer. Burada direnişi örgütlemek ve Londra'daki sürgündeki direniş yönetimiyle temas kurmak yönünde karar alır. 1941 yılı Eylül ayında İspanya ve Portekiz üzerinden İngiltere'ye geçer. "Joseph Jean Mercier" adına düzenlenmiş sahte pasaportla bu yolculuğu gerçekleştirir. Londra'da Charles de Gaulle ile görüşür ve direnişin maddi ve lojistik desteğe ihtiyacı olduğunu bildirir. De Gaulle tarafından farklı direniş gruplarını birleştirmekle görevlendirilen Moulin, Fransa dahilindeki tüm propaganda, görevlendirme, sabotaj ve saldırı planlamasından sorumlu olur. Ayrıca De Gaulle sadece kendisine bağlı olarak silahlı bir vurucu güç olarak Henri Frenay komutasındaki birliğin koordinasyonunu da Moulin'e verir. Moulin, İngiltere'deki temaslarını tamamladıktan sonra paraşütle 1 Ocak 1942 gecesi Saint-Andiol kırsalına geçer. Direniş içinde "Rex" adıyla tanınır. 27 Kasım 1942 tarihinde Vichy bölgesinde faaliyet gösterecek üç ana kuvveti içerecek şekilde komite kurulmasını tamamlar. Moulin bu dönemde sanatçı kimliğini kullanarak Nice'de açtığı paravan bir sanat galerisini istihbarat işleri için kullanır. 1943 yılında General Charles Delestraint ile birlikte Londra'ya gider. Moulin 1943 yılı Şubat ayında Londra'ya dönüp gelişmeleri bildirir. Burada De Gaulle tarafından Kurtuluş Madalyası ile ödüllendirilir. Yeni kurulan Fransa Ulusal Komitesi'nin bakanı olarak ataır ve bu kurumun İngiltere'deki temsilcisi olur. 21 Mart 1943 günü Fransa'ya dönen Moulin, "Max" takma adıyla faaliyetlerine devam eder. 27 Mayıs 1943 günü Paris'te du Four sokağı numara 476 adresinde direnişin ilk koordinasyon toplantısı yapılır ve Ulusal Direniş Konseyi kurulmuş olur. Konseyin başkanlığına gelen Moulin hem Müttefik Devletler hem de De Gaulle nezdinde tanınır ve işgal altındaki ülkedeki en önemli siyasi ve askeri lider konumuna gelir. Komünist eğilimli Vercors maki birliklerinin kurulmasına öncülük eder. Moulin'in yakalanması çeşitli Alman istihbarat servislerinin ortak operasyonu sayesinde olmuştur. 21 Haziran 1943 günü Rhône iline bağlı Caluire-et-Cuire'de yapılan direniş temsilcileri toplantısı baskına uğrar. Toplantıda Moulin'in dışında direniş liderleri André Lassagne, Albert Lacaze, Raymond Aubrac, Henri Aubry, Emile Schwarzfeld ve Bruno Larat bulunur. Toplantıda bulunmaması gerekirler orada olan René Hardy'nin varlığı ve baskın sonrasında tartışmalı bir şekilde kaçması Alman istihbaratı ve Gestapo şefi Klaus Barbie ile işbirliği yaptığı iddialarını doğurur. Lyon'daki Gestapo merkezinde bizzat Klaus Barbie tarafından sorgulandıktan sonra Paris'e gönderilir. Yoğun işkenceye maruz kalan Moulin 8 Temmuz 1943 günü Berlin'e sorguya götürülmek üzere bindirildiği trende hayatını kaybeder. 19 Aralık 1964 tarihinde dönemin Kültür Bakanı André Malraux, Moulin'in isminin Fransa Cumhuriyeti kahramanlarının adlarının bulunduğu Panthéon'a eklenmesi onuruna yaptığı konuşma önem taşır. Konuşmasında direniş koşullarına vurgu yapan Malraux Fransa'nın kahramanları sayesinde özgürlüğüne kavuştuğunu hatırlatır. Konuşma Fransa Cumhuriyeti tarihinin en önemli söylevlerinden olarak değerlendirilir, kayıtları muhafaza edilmiş ve okullarda halen dinletilmektedir. Özellikle Moulin'in görev yaptığı kentlerde okullara, üniversitelere, sokaklara ve meydanlara ismi verilmiştir. Direnişin en gizemli önderi olmasının etkisiyle diğer direniş önderlerinin etkilerini geride bırakan bir şöhrete sahiptir. Fransız Direnişi ile neredeyse örtüşmüştür. Moulin'in şapkalı haldeki ünlü siyah beyaz fotoğrafı arkadaşı Marcel Bernard tarafından 1939 yılında Montpellier'de çekilmiştir. Moulin'in yakalanmasında şüpheli olarak suçlanan René Hardy sürekli olarak direniş tarafından hainlikle itham edilse de masumiyetini savunmuştur. Savaşın ardından iki kez mahkemeye çıkartılan Hardy'nin Gestapo için ajanlık yaptığına dair kanıt bulunamamıştır. Aynı iddialar Klaus Barbie davası sırasında yeniden su yüzüne çıkmıştır. Barbie'nin ifadelerinde Moulin'e, Hardy üzerinden ulaşıldığı belirtilmiştir. Direnişçilerden Henry Frenay ise Moulin'in gizli bir komünist ajan olduğunu ve direniş içinde komünistlerin etkisinin artması için mücadele ettiğini öne sürmüştür. Direniş döneminde örgütsel yapısı sağlam olan Fransız Komünist Partisi'nin etkinliğinin yüksekliği oluşturulan direniş komitelerinde de ağırlığı olmasına sebep olmuştur. Moulin, siyasi görüşleri ne olursa olsun işgale karşı gelen monarşi yanlılarını bile direnişe dahil etmiştir. Kendrick Lamar Kendrick Lamar Duckworth (d. 17 Haziran 1987), Amerikalı hip hop sanatçısı. Compton, Kaliforniya kökenli olan Lamar Top Dawg, Aftermath ve Interscope şirketlerinin bir sanatçısıdır. Batı Yakası rapçileri Jay Rock, Schoolboy Q ve Ab-Soul ile birlikte Black Hippy grubunun bir üyesidir. Dördüncü mixtape'i "Overly Dedicated"in (2010) yayınlanması sonrası Dr. Dre'nin de desteğiyle dikkatleri üzerine çekti. 2011'de "Section.80" adını taşıyan bağımsız albümünü yalnızca iTunes üzerinden yayınladı. Albüm, o yılın en çok indirilen hip hop albümlerinden biri oldu. Büyük bir şirketten çıkaracağı ilk albümü öncesinde geniş bir hayran kitlesi yarattı ve çok sayıda popüler sanatçıyla ortak çalışmalar yaptı. Lamar'ın büyük bir şirketten çıkardığı ilk stüdyo albümü "good kid, m.A.A.d city", 22 Ekim 2012'de raflarda yerini aldı. Albümden çıkan single'lar "Swimming Pools (Drank)", "Bitch, Don't Kill My Vibe" ve "Poetic Justice" listelerde ilk 40'a girmeyi başardı. Albüm Amerika Birleşik Devletleri "Billboard" 200 listesine ikinci sıradan girdi ve bir milyonluk satış elde ederek platin plak kazandı. Sanatçı, üçüncü stüdyo albümünün ilk single'ı "i" ile 8 Şubat 2015'te iki dalda Grammy kazandı. Üçüncü albümü "To Pimp a Butterfly" (2015) ile En İyi Rap Albümü dalında bir Grammy daha kazandı. "Damn" adını taşıyan dördüncü albümünü Nisan 2017'de yayınladı. Albümün ilk single'ı "Humble" ile "Billboard" Hot 100 listesinde bir numara olmayı başardı. Kendrick Lamar Huron, Kaliforniya kökenli bir ailenin çocuğu olarak Compton'da dünyaya geldi. 1995'te sekiz yaşındayken, idolleri Tupac Shakur ve Dr. Dre'nin "California Love" video klibinin çekimlerine tanıklık etti. Liseyi Compton'daki Centennial High School'da okuyan Lamar, iyi bir öğrenciydi. 2003'te 16 yaşındayken, ilk mixtape'i "Youngest Head Nigga In Charge"i K-Dot mahlasıyla yayınladı. Mixtape'in gördüğü ilgi sayesinde Los Angeles merkezli bağımsız plak şirketi Top Dawg Entertainment ile albüm sözleşmesi imzaladı. İki yıl sonra 26 şarkıdan oluşan "Training Day" adında bir mixtape daha çıkardı. Lamar'ın sahneye çıkıp Milkbone'un "Keep It Real"ı üzerine rap yaptığı bir Charles Hamilton konserinin videosunun internette yayılmasıyla Lamar'ın tanınırlığı arttı. Söylediği bu bölüm daha sonra "West Coast Wu-Tang" adlı bir parçaya konuldu. 2008'de Jay Rock'ın ilk single'ı "All My Life (In the Ghetto)"nun klibinde kısaca göründü. Lamar daha sonra rapçi Game ile birlikte turnelere gitti ve onu sahnede izledi. Aynı zamanda 2006-2007'de Game'in "Cali Niggaz" ve "The Cypha" şarkılarında Jay Rock ve Ya Boy ile birlikte yer aldı. Lil Wayne'in de desteğini alan Lamar, 2009'da üçüncü mixtape'i "C4"u çıkardı. Kısa süre sonra K-Dot sahne adından vazgeçti ve gerçek adını kullanmaya başladı. 2009 yılı sonunda "Kendrick Lamar EP" adında bir EP çıkardı. 2010'da Tech N9ne ve Jay Rock ile birlikte The Independent Grind turnesine çıktı. 23 Eylül 2010'da "Overly Dedicated" adlı mixtape'i yayınladı. Bunun sonrasında Dr. Dre ve Snoop Dogg ile birlikte Dre'nin "Detox" albümü için çalışma fırsatı yakaladı ve Dre'nin Aftermath Entertainment şirketiyle sözleşme imzalaması gündeme geldi. Lamar Ocak 2011'de ilk bağımsız albümünün % 90 bittiğini söyledi. 2011'in başlarında "XXL" dergisinin kapağında Cyhi the Prynce, Meek Mill, Mac Miller, Yelawolf, Lil B, Big K.R.I.T. ve Diggy Simmons gibi isimlerle birlikte yer aldı. 2 Temmuz 2011'de, Lamar'ın "Section.80" adını taşıyan bağımsız projesi piyasaya çıktı. GLC, Colin Munroe, Schoolboy Q ve Ab-Soul gibi isimlerin konuk olduğu albümün prodüktörlüğünü Lamar'ın uzun süredir birlikte çalıştığı Digi+Phonics, THC gibi isimlerin yanı sıra Terrace Martin ve J. Cole üstlendi. Lamar, "Section.80"in bir albüm mü yoksa mixtape mi olduğu sorusuna şöyle cevap verdi: Albümden çıkan ilk promosyon single'ı altyapısı J. Cole'a ait olan ve HiiiPower hareketinin açıklandığı "HiiiPower" oldu. "Section.80" ilk haftasında 5.300 kez indirildi. Televizyon ve radyo desteği olmadan çıkan albüm, olumlu yorumlar aldı. Lamar 2011'in ikinci yarısında Tech N9ne'ın "All 6's and 7's", Game'in "The R.E.D. Album", 9th Wonder'ın "The Wonder Years" ve Drake'in "Take Care" albümlerine konuk oldu. 15 Şubat 2012'de "Cartoons & Cereal" adlı bir parça internete sızdırıldı. Lamar, Triple C's grubundan Gunplay'in eşlik ettiği parçanın ilk stüdyo albümünde yer alacağını ve parçaya bir video klip çekmeyi planladığını söyledi. MTV'nin haberine göre Mart 2012'de Top Dawg Entertainment şirketi Interscope Records ve Aftermath Entertainment ile ortaklık anlaşması imzaladı. Bu da Lamar'ın bağımsız bir sanatçı olduğu günlerin sonu anlamına geliyordu. Yeni anlaşmaya göre, Lamar'ın projeleri Top Dawg, Aftermath ve Interscope etiketiyle, diğer Black Hippy üyelerinin projeleri ise Top Dawg ve Interscope etiketiyle yayınlanacak. Lamar "The Recipe" adlı single'ını 2 Nisan 2012'de tanıttı. İlk stüdyo albümünün ilk single'ı olan parça, bir gün sonra dijital ortamda satışa çıktı. Altyapısı Scoop DeVille'e ait olan parçaya Dr. Dre eşlik etmektedir. Parçanın miksini Dr. Dre yaptı. 14 Mayıs 2012'de Lamar'ın J. Cole ile bir ortak albüm üzerinde çalıştığı duyuruldu. 31 Temmuz 2012'de ikinci single'ı "Swimming Pools (Drank)"i yayınlandı. Bu kez altyapısı T-Minus'a ait olan şarkının miksini Dr. Dre ve Top Dawg'dan Ali yaptı. Lamar şarkıya bir de video klip çekti. 15 Ağustos 2012'de Lady Gaga, Lamar ile birlikte "Partynauseous" adını taşıyan bir şarkı yaptıklarını duyurdu. Lamar'ın büyük bir şirketten çıkardığı ilk stüdyo albümü "good kid, m.A.A.d city", 22 Ekim 2012'de raflarda yerini aldı. "good kid, m.A.A.d city", çıktığı hafta Amerika Birleşik Devletleri'nde 242 bin sattı ve "Billboard" 200 listesine ikinci sıradan giriş yaptı. 21 Ağustos 2013 itibarıyla bir milyonluk satış rakamını aşan albüm, ülkesinde platin plak kazandı. Bu arada Lamar, 2012 yılı sonunda HipHopDX tarafından "Yılın MC'si" seçildi. 26 Ocak 2013'te "Swimming Pools (Drank)" ve "Poetic Justice" single'larını NBC'nin skeç komedi şovu "Saturday Night Live"da seslendirdi. 22 Şubat'ta Drake'in eşlik ettiği Janet Jackson sample'lı "Poetic Justice"in video klibi yayınlandı. Big Sean, Ağustos 2013'te Lamar ve Jay Electronica'nın kendisine eşlik ettiği "Control" adlı parçasını yayınladı. Lamar'ın J. Cole, Big K.R.I.T., Wale, Pusha T, Meek Mill, ASAP Rocky, Drake, Big Sean, Jay Electronica, Tyler, The Creator ve Mac Miller'a meydan okuduğu verse'ü hip hop camiasında olay yarattı. Kendisini "New York'un kralı" ilan eden Lamar'a, özellikle New Yorklu pek çok rapçi çeşitli şarkılarla cevap verdiler. Parçanın yayınlanmasını takip eden hafta Lamar'ın Twitter'daki takipçi sayısı % 510 artarken İngilizce Vikipedi'deki sayfası 200 bin kez ziyaret edildi. Lamar, Kanye West'in "Yeezus" (2013) albümünün tanıtımı için Ekim ayında başlayan The Yeezus Turnesi'nde sanatçıya eşlik etti. BET Hip Hop Ödülleri'nde Yılın Albümü ve Yılın Söz Yazarı'nın da aralarında olduğu beş ödül kazandı. Ödül töreninde, "Money Trees" adlı parçasını seslendiren Lamar diğer Top Dawg sanatçıları Jay Rock, Schoolboy Q, Isaiah Rashad ve Ab-Soul ile birlikte bir "cypher"da yer aldı. Kasım'da Eminem'in "The Marshall Mathers LP 2" adını taşıyan sekizinci albümüne konuk olan tek rapçi oldu. "XXL"e verdiği röportajda Yeezus Turnesi sonrası yeni albümünün çalışmalarına başlayacağını belirtti. Lamar 56. Grammy Ödülleri'nde (2014) En İyi Yeni Sanatçı, Yılın Albümü ve En İyi Rap Şarkısı'nın da aralarında bulunduğu yedi ödüle aday gösterildi. Lamar geceden eli boş dönerken, dört ödül kazanan Seattlelı rapçi Macklemore, Akademi'nin Kendrick Lamar'a haksızlık ettiğini savundu. Lamar ödül alamazken, rock grubu Imagine Dragons ile birlikte "m.A.A.d city" ve "Radioactive"nin remiksini seslendirdiği performans beğeniyle karşılandı. 1 Şubat'ta "Saturday Night Live"a ikinci kez konuk oldu ve remiksi grupla birlikte seslendirdi. 28 Şubat 2014 tarihli "Billboard" haberine göre, Lamar'ın yeni albümünün 2014'te yayınlanması planlanmaktaydı. 23 Eylül 2014'te, Lamar'ın üçüncü albümünün ilk single'ı "i" piyasaya çıktı. 15 Kasım'da "Saturday Night Live" programına katıldı ve "i" ve Jay Rock ile birlikte "Pay for It"i seslendirdi. 16 Aralık'ta Stephen Colbert'in sunduğu "The Colbert Report" programının son bölümünün konuğu oldu ve isimsiz yeni bir şarkı seslendirdi. 8 Şubat 2015'te düzenlenen 57. Grammy Ödülleri gecesinde "i" şarkısı ile En İyi Rap Performansı ve En İyi Rap Şarkısı ödüllerini kazandı. Hemen bir gün sonra, albümünün ikinci single'ı "The Blacker the Berry"yi yayınladı. Lamar'ın "To Pimp a Butterfly" adını taşıyan üçüncü stüdyo albümü duyurulan tarihten bir hafta önce, 16 Mart 2015'te satışa çıktı. Funk ve caz özellikleri taşıyan albüm, müzik eleştirmenlerinin beğenisini kazandı. Albüm, ilk haftasında 355 binlik satış elde ederek "Billboard" 200 listesine bir numaradan girdi. Lamar, Taylor Swift'in "Bad Blood" şarkısının remiksinde sanatçıya eşlik etti ve şarkının video klibinde de rol aldı. Şarkı, "Billboard" Hot 100 listesinde bir numaraya yükselerek Lamar'ı kariyerinde ilk kez ABD'de zirveye taşıdı. Sanatçı, 4 Mart 2016'da "untitled unmastered." adlı derleme albümünü yayınladı. Albümde "To Pimp a Butterfly" için kaydedilen ancak tamamlanmayan sekiz demo yer aldı. Albüm, ilk haftasında 178 binlik satış elde ederek "Billboard" 200 listesine bir numaradan girdi. 23 Mart 2017'de Lamar, promosyon single'ı olan "The Heart Part 4"u, 30 Mart 2017'de ise albümün çıkış single'ı "HUMBLE."ı video klibiyle yayımladı. 7 Nisan 2017'de dördüncü stüdyo albümü ön siparişe açıldı ve 14 Nisan 2017'de piyasaya sürüleceği doğrulandı. 11 Nisan'da ise albüm başlığını, "DAMN.", ve konuk sanatçılarda Rihanna ve U2 bulunan parça listesini açıkladı. Albüm 14 Nisan 2017'de yayımlandı ve büyük beğeniyle karşılandı. "Damn", yayınlandığı hafta ABD'de 603 binlik satış adedi elde ederek "Billboard" 200 listesine bir numaradan girdi ve sanatçının listede zirveye yükselen art arda üçüncü albümü oldu. "Humble", "Billboard" Hot 100 listesinde bir numaraya yükseldi. Tupac Shakur, Lamar'ın en sevdiği rapçidir. Onun sadece müziğinden değil hayat tarzından da etkilenmiştir. Şarkılarının konuları ve teknik yetenekleri bakımından sık sık Tupac, Eminem, Nas ve Jay-Z ile karşılaştırılmaktadır. En sevdiği beş rapçi olarak Tupac, The Notorious B.I.G., Jay-Z, Nas ve Eminem'i saymıştır. György Ligeti György Ligeti (Macarca: "Ligeti György Sándor") (d. 28 Mayıs 1923, Diciosânmartin (günümüzde Târnăveni), Romanya - ö. 12 Haziran 2006, Viyana, Avusturya). Modern Romanya'da Transilvanya'da Macar asıllı bir ailenin çocuğu olarak doğan; Romanya ve Macaristan'da müzik eğitimi yapan; sonra Avusturya'ya göç edip o ülke vatandaşı olan modern batı müziği bestecisi ve müzik öğretmeni. György Ligeti Modern Romanya'da Transilvanya'da Diciosânmartin (1946'dan itibaren Târnăveni)'de Macar asıllı Yahudi bir ailenin çocuğu olarak doğdu. Ailesi Ligeti 6 yaşına geldiğinde Romanya'da Cluj (Kolozsvár) şehrinde yerleştiler ve Ligeti doğum yerine 1990'li yıllara kadar hiç gitmedi. Ligeti başlangıç müzik eğitimini Cluj'da bulunan konservatuvarda ve yazları Budapeşte'de özel müzik hocası olan "Pal Kadona"'dan aldı. 1940'ta Kuzey Transilvanya ve Cluj, Macaristan'a dahil edildi. Ligeti'nin Cluj konservatuvarındaki eğitimi 1944'te Macaristan Horthy rejiminin önü bir genç Yahudi olarak "zorla calışma kampı"na alınması ile sona erdi. Bu sırada Yahudi olarak annesi ve babası Auschwitz-Birkenau toplama kampına ve ağabeyi Mauthausen-Guşen toplama kampına gönderildi ve ancak annesi kamptan kurtulabildi. II. Dünya Savaşı sona erdikten sonra Ligeti Macaristan'da Budapeşte'de "Franz List Müzik Akademisi"'nde ileri müzik eğitimine devam etti. Burada hocaları Pál Kadosa, Ferenc Farkaş, Zoltán Kodály ave Sándor Veress oldu. 1949'da bu konservatuvardan mezun oldu. Önce bir yıl Transilvanya'ya giderek oranın halk müziğini inceleme çalışmalarında bulundu. 1951'de Budapeşte'eye dönerek mezun olduğu konservatuvarda müzik hocalığına başladı ve harmoni, "kontrpuvan" ve "müzik analizi" dersleri vermeye başladı. Bu sırada Macaristan'da komünist rejim idarede olduğu için Batı Avrupa'daki müziksel gelişmelere katkısı olamadı. 1956'da Macar Devrimi başladıktan sonra Aralık ayında Sovyet Ordusu'nun bu devrimi kanlı olarak bastırması sırasında eski karısı olan Vera (sonra tekrar karısı olmuştur) birlikte Macaristran'dan kaçıp Avusturya'ya sığındı. Avusturya'ya kaçması sırasında o zamana kadar Budapeşte, Macaristan'da hazırlamış olduğu besteleri kaybetti ve bunlardan büyük bir kısmı kayboldu. En nihayet 1968'de Avusturya vatandaşlığına alındı. Macaristan'ı bundan sonra ilk defa 1970'te görebildi. Macaristan'dan göçünden birkaç hafta sonra ve orkestra için Dorçe Piyaz Dorçe Piyaz (Farsça: درچه پياز), İran'ın İsfahan Eyaleti'nde şehir. Eyaletin Humeynişehr şehristanı'nın Merkezi bahşı'nda bulunan şehrin 2006 yılı resmî nüfusu 43.183 kişi ve 12.038 hanedir. Kuşk Kuşk (Farsça: كوشك‎), İran'ın İsfahan Eyaleti'nde şehir. Eyaletin Humeynişehr şehristanı'nın Merkezi bahşı'nda bulunan şehrin 2006 yılı resmî nüfusu 11.264 kişi ve 3.083 hanedir. Leonard Mlodinow Leonard Mlodinow, Amerikalı fizikçi ve yazar. Holokost'tan kurtulmayı başaran bir anne ve babanın oğlu olarak Şikago, Illinois'da dünyaya geldi. Buchenwald Toplama Kampı'nda bir yıldan fazla kalan babası, kendi memleketi olan Polonya'nın Częstochowa şehrinde Nazi yönetimine karşı gerçekleşen Yahudi direnişinin lideri oldu. Küçük yaştayken matematik ve kimyaya ilgi duymaya başladı. Lisede okurken de, Illinois Üniversitesi'ndeki bir proföserden organik kimya dersleri aldı. "Feynman's Rainbow" adlı kitabında anlattığı üzere yarıyıl tatilini geçirmek üzere gittiği İsrail'de kaldığı yerin kütüphanesinde bulduğu birkaç İngilizce kitaptan biri olan "The Feynman Lectures on Physics"i okuduktan sonra ilgi alanı fiziğe kaydı. Yayımladığı kitaplar ve araştırmalar dışında "Beyond the Horizon" adlı filmin senaryosunu yazarken "" ve "MacGyver" gibi dizilerin de senaristliğini yaptı. 2008 ve 2010 yılları arasında Stephen Hawking'le birlikte "Büyük Tasarım" adlı kitap üzerinde çalıştı. Berzok Berzok (Farsça: برزك‎), İran'ın İsfahan Eyaleti'nde şehir. Eyaletin Kaşan şehristanı'ndaki, aynı isimli Berzok bahşı'nın yönetim merkezi olan şehrin 2006 yılı resmî nüfusu 3.211 kişi ve 936 hanedir. Coşegan ve Kamu Coşegan ve Kamu (Farsça: جوشقان وكامو), İran'ın İsfahan Eyaleti'nde şehir. Eyaletin Kaşan şehristanı'nın Kemşar bahşı'nda bulunan şehrin 2006 yılı resmî nüfusu 5,477 kişi ve 1,730 hanedir. MeÅŸkat Meşkat (Farsça: مشكات‎), İran'ın İsfahan Eyaleti'nde şehir. Eyaletin Kaşan şehristanı'nın Merkezî bahşı'nda bulunan şehrin 2006 yılı resmî nüfusu 4.960 kişi ve 1.299 hanedir. Murat Koca Murat Koca, (d. 1955, Ereğli, Konya), Türk bürokrat. 1978 yılında Ankara Üniversitesi Siyasal Bilgiler Fakültesi Kamu Yönetimi Bölümünden mezun olmuştur. Tomarza, İliç, Suşehri Kaymakamlıkları, Mülkiye Müfettişliği, Mülkiye Başmüfettişliği, İçişleri Bakanlığı I. Hukuk Müşavirliği ve İçişleri Bakanlığı Müsteşar Yardımcılığı yapmıştır. 3 Ağustos 2012 gün ve 28373 sayılı Resmi Gazetede yayınlanan 2012/3511 sayılı müşterek kararname ile Karaman Valiliğine atanmıştır. 1 Haziran 2016 tarihinde Resmi Gazete'de yayımlanan valiler kararnamesi ile merkeze atanmıştır. Evli ve iki çocuk babasıdır. Niyaser Niyaser (Farsça: نياسر‎), İran'ın İsfahan Eyaleti'nde şehir. Eyaletin Kaşan şehristanı'ndaki, aynı isimli Niyaser bahşı'nın yönetim merkezi olan şehrin 2006 yılı resmi nüfusu 2.003 kişi ve 586 hanedir. İran kültürüde, yılın en uzun gecesinde yapılan Şeb-i Yelda kutlamasının sabahında yeni doğan güneşi izlemek için yapılan tapınaklardan günümüze gelebilen sadece Niyaser tapınağıdır. Gamsar Gamsar (Farsça: قمصر‎), İran'ın İsfahan Eyaleti'nde şehir. Eyaletin Kaşan şehristanı'ndaki, aynı isimli Gamsar bahşı'nın yönetim merkezi olan şehrin 2006 yılı resmî nüfusu 3.566 kişi ve 1.048 hanedir. Gamsar, şehristanın 4. büyük şehridir. Ahmet Pek Ahmet Pek, (d. 1957, Sivas), Türk bürokrat. 1976 yılında Polis Koleji’nden, 1979 yılında Polis Akademisinden mezun oldu. Ağrı İl Emniyet Müdürlüğü,Yozgat Polis Meslek Yüksek Okulu Müdürlüğü, Emniyet Genel Müdürlüğü Eğitim Dairesi Başkanlığı, Kaçakçılık ve Organize Suçlarla Mücadele Dairesi Başkanlığı,Antalya İl Emniyet Müdürlüğü ve Emniyet Genel Müdür Yardımcılığı yapmıştır. 3 Ağustos 2012 gün ve 28373 sayılı Resmi Gazetede yayınlanan 2012/3511 sayılı müşterek kararname ile Iğdır Valiliğine atanmış. 16 Şubat 2014 tarihinde Resmi Gazete'de yayımlanan kararname ile merkez valisi olmuştur. Evli ve üç çocuk babasıdır. Ahmet Pek, 14 Şubat 2016'da "Selam Tevhid'de kumpas" soruşturması kapsamında "darbeye teşebbüs ve silahlı terör örgütüne üye olmak" suçlarından tutuklandı. Tutuklu bulunduğu dönemde, İzmir'deki Polis Bakım ve Yardım Sandığı'na (POLSAN) ait binanın Gülen Cemaati'ne yakınlığıyla bilinen İzmir Kültürlerarası Diyalog Merkezi Derneği'ne (İZDİM) verilmesi soruşturması kapsamında da hakkında gözaltı kararı verildi. 04 Mayıs 2016 tarihinde tutuksuz yargılanmak üzere tahliye edilen Ahmet Pek, 21 Mayıs 2016 tarihinde İZDİM soruşturmasının ikinci operasyonunda İzmir'de gözaltına alındıktan sonra 22 Mayıs 2016 tarihinde tutuklandı. 22 Haziran 2016'da da tutuksuz yargılanmak üzere serbest bırakıldı. 15 Temmuz darbe girişimi sonrasında 19 Temmuz 2016 tarihinde İçişleri Bakanlığı tarafından başlatılan soruşturma kapsamında açığa alınan Pek, Olağanüstü hâl kapsamında çıkarılan 672 Sayılı Kanun Hükmünde Kararname uyarınca da 1 Eylül 2016 tarihinde meslekten ihraç edildi. Yargılama kapsamında bir kez daha tutuklanan Pek, 18 Temmuz 2018'de tutuksuz yargılanmak üzere serbest bırakıldı. Ahmet Pek'in yargılaması tutuksuz olarak devam etmektedir. Graham difüzyon yasası Graham difüzyon yasası, İskoç fiziksel kimyacı Thomas Graham tarafından bulunan gazların difüzyon hareketini açıklayan yasadır. Bu yasaya göre, gazların difüze olma (dağılma) hızı mol kütlelerinin karekökü ile ters orantılıdır: Aynı sıcaklık ve basınçta iki farklı gazın difüzyon hızları karşılaştırıldığında mol kütlesi küçük olan, büyük olana göre daha hızlı yayılır. Gazların öz kütleleri mol kütleleriyle doğru orantılı olduğundan Graham difüzyon yasası aşağıdaki şekilde yazılabilir: Örneğin H gazının mol kütlesi 2'dir, O gazının 32'dir. Buna göre: Bu sonuç hidrojen gazının oksijene göre 4 kat daha hızlı yayıldığını gösterir. TÃ¼rkiye ana muhalefet partisi liderleri listesi Türkiye ana muhalefet partisi liderleri listesi, Türkiye'de 1946 yılında çok partili dönemin başlamasından itibaren ana muhalefet partisi lideri olan kişilerin listesidir. itibarıyla yaşayan beş eski lider bulunmaktadır: Necmettin Erbakan (1926-2011), 27 Şubat 2011'de 84 yaşında hayatını kaybederek ölen son eski lider olmuştur. Lori Grimes Lori Grimes, "The Walking Dead"de polis Rick Grimes'ın eşi rolündedir. Sarah Wayne Callies tarafından canlandırılmaktadır. 3.sezon 4. bölümde doğumda ölmüştür. Rick Grimes'in eşi ve Carl'ın annesi olan Lori 1. sezonda Rick'in en yakın arkadaşı olan Shane walsh ile ilişki yaşamıştır. Ayrıca kimden olduğu belli olmayan bir bebeği de vardır. Bu bebeği doğururken ölmüştür. Teke, Åžile Teke, İstanbul'un Şile ilçesinde köy. Şile'ye 20 km uzaklıktadır. Amazonlar (bale) Gürcü besteci Vakhtang Kakhidze'nin 1988-1989 yılları arasında 3 perde olarak bestelediği, 25 bölümden oluşan "Amazons" isimli eserinin müziklerini, daha sonra Medeia Magalashvili tarafından 2009-2010 yılları arasında yazılan 2 perdelik yeni bir librettoya uygun olarak, Nugzar Magalashvili ile birlikte stüdyo ortamında yeniden düzenlemesiyle 2011 yılında tamamlanan, M.Ö. 1200 yıllarında Samsun ve civarında yaşamış efsanevi kadın savaşçılar olarak bilinen ve oklarındaki yayı iyi çekebilmeleri için çocukken sağ göğüslerinin kesilmesi nedeniyle 'memesiz' anlamına gelen 'Amazon' diye adlandırılan kadın savaşçıları anlatan bir bale eseridir. İlk gösterimi 5 Mayıs 2011 tarihinde Samsun Devlet Opera ve Balesi tarafından, Samsun Atatürk Kültür Merkezi'nde gerçekleştirilmiştir. Eserin koreografisi Nugzar Magalashvili tarafından hazırlanmış, sahneye ise Medeia Magalashvili ile birlikte koymuşlardır. Eserde, Amazonları İason ve Argonotlarla buluşturan mitolojik bağ, kadın ve erkek ilişkileri üzerinden yeniden kurularak farklı bir bakış açısıyla resmedilmektedir. Eserin ilk turnesi Samsun Devlet Opera ve Balesi tarafından, Gürcistan'da düzenlenen ' "Tiflis Tiyatro Günleri" ' kapsamında 22 Eylül 2011 tarihinde Tiflis 'Kote Marjanıshvili Devlet Tiyatrosu'nda gerçekleştirilmiştir. Böylece ilk turne aynı zamanda eserin uluslararası ilk turnesi olma özeliğini de taşımaktadır. Daha sonra, 17 Mayıs 2012 tarihinde de Ordu'da sahnelenmiş ve yurt içinde ki ilk turnesi de böylece gerçekleşmiştir. 2010-2011 sanat sezonunda, 5 Mayıs 2012 tarihinde Samsun Devlet Opera ve Balesi tarafından 'dünya galası' gerçekleştirilen Amazonlar, 2012-2013 sanat sezonunda Ankara Devlet Opera ve Balesi repertuvarına alınmış ve 17 Kasım 2012 tarihinde galası gerçekleştirilmiştir. Dünyaca bilinen kahramanlıklarıyla ünlü olan İason, yaşamakta olduğu ülkenin kralı tarafından büyülü özelliklere sahip bir altın postu bulmakla görevlendirilmiştir. Verilen bu görev için uzun bir deniz yolculuğu yaparak Karadeniz'i boydan boya geçmek zorunda olan İason, yolculuk boyunca kendisine yardımcı olabilecek ünlü ve yetenekli savaşçıları bu büyük macerayı birlikte yaşamaya davet etmiş ve dönemin ünlü kahramanları olan Thesus ve Herakles'i de ikna etmeyi başarmıştır. Thesus'un niyeti sadece İason'a yardım etmekken, Herakles'in niyeti tamamen farklıdır; Herakles bu yolculuğu aslında peşinde olduğu altın kemeri ele geçirmek için kabul etmiştir. Burç Hamud Burç Hamud (Arap: برج حمود), Lübnan'ın başkenti Beyrut'un kuzeydoğusunda yer alan banliyö. 2 km karelik alana yayılmış 150 binlik nüfus ile Orta Doğu'nun en yoğun nüfusa sahip yerleri arasında sayılmaktadır. Nüfusun çoğunluğunu Ermeni Tehciri sırasında bölgeye yerleşen Ermeniler oluşturmaktadır. Marie Gillain Marie Gillain (d. 18 Haziran 1975), Belçikalı oyuncu. Fırat Can Aydın Fırat Can Aydın (d. 1998), günümüze dek birçok dizi ve sinema projesinde yer almıştır. Zil Çalınca dizisinde başrollerden biri olan Sarp karakterini