ölümlerini gösteren o videolar bayağı korkunçtu. Bir çocuğun diğerine bunu yapmasını seyretmek. Her şey kadar, sanırım, o videolar beni kurtardı. Savcı görüntüleri keserek gösterdi ama biz tamamını gösterdik. Ender'in provokatör olmadığı çok açıktı. İnsan ırkını korumak için gerekli olduğuna inandıklarımı yaptığımı söyledim ve işe yaradı yargıçları savcılığın Ender'in bizim verdiğimiz eğitim olmadan da bu savaşı kazanabileceğini ispat etmesi gerektiği fikrine ikna ettik. Yine de Graff, bizim için büyük bir ferahlamaydı. Tartıştığımızı biliyorum ve savcının konuşmalarımızın kayıtlarını sana karşı kullandığını da biliyorum. Ama haklı olduğunu da biliyordum ve senin için tanıklık etmeyi önerdim. Biliyorum Anderson. Avukatlanm söyledi. Peki şimdi ne yapacaksın. Bilmiyorum, Hâlâ dinlenmekteyim. Birkaç senelik izin hakkım var. Beni emekliliğe götürecek kadar ve hiç kullanmadığım bir sürü maaşım da bankada. Faizle geçinebilirim. Belki hiçbir şey yapmam. Kulağa hoş geliyor. Ama ben dayanamazdım. Üç farklı üniversitenin başkanlığına önerildim, bir eğitimci olmam teorisi üzerine. Savaş Akademisinde tek umurumda olanın oyun olduğunu söyleyince bana inanmayacaklar. Sanırım diğer teklifi kabul edeceğim. Antrenörlük. Artık savaş bittiğine göre, tekrar oyun oynamanın vakti geldi. Nasıl olsa tatil gibi olacak. Ligde sadece yirmi sekiz takım var. Yinede bunca sene o çocukların uçmasını seyrettikten sonra, futbol birbirine sertçe vuran sümüklü böcekleri seyretmek gibi bir şey. Güldüler. Graff iç geçirdi ve salı ayaklarıyla itti. O sal. Eminim onunla yüzemezsin. Graff kafasını salladı. Onu Ender yaptı. Doğru. Burası onu getirdiğin yer. Burası onun üzerine geçirildi. Gördüğüm kadarıyla yeterince ödüllendirildi. Hayatının sonuna kadar yetecek parası olacak. Eğer harcaması için geri dönmesine izin verirlerse. Asla istemeyecekler. Onun eve gelmesi için ortalığı ayağa kaldıran Demosthenes'e rağmen. Demosthenes artık ağda değil. Anderson bir kaşını kaldırdı. Bu ne anlama geliyor. Demosthenes emekli oldu. Ebediyen. Bir şey biliyorsun, seni yaşlı hergele. Demosthenes'in kim olduğunu biliyorsun. Evet. Öyleyse söyle bana. Hayır. Artık hiç komik değilsin Graff. Hiçbir zaman değildim. En azından bana nedenini söyleyebilirsin. Bizlerden bir çoğu, bir gün Demosthenes'in Hegamon olacağını düşünüyordu. Buna hiç imkan yoktu. Hayır. Demosthenes'in ortalığı velveleye veren salak politikalan bile Hegamonu, Ender'in dünyaya geri getirilmesine ikna edemedi. Ender çok daha tehlikeli. Sadece on bir yaşında. Artık on iki. Çok daha tehlikeli çünkü kolaylıkla kontrol edilebilir. Tüm dünyada Ender ismi, Çocuk Tann, elinde ölüm ve yaşamı tutan mucize işçi. Her dar kafalı zorba hükümdar bozuntusu, onu bir ordunun başına getirip, dünyanın bir araya gelişini ya da korkuyla sinişini seyretmek için çocuğa sahip olmayı isteyecektir. Eğer Ender dünyaya gelirse, çocukluğundan geriye bir şeyler kurtarabilmek, dinlenmek için gelmek isteyecektir. Ama asla dinlenmesine müsaade etmeyecekler. Anlıyorum. Biri bunu Demosthenes'e açıkladı mı. Graff gülümsedi. Demosthenes bunu başka birine açıkladı. Ender'i hiç kimsenin kullanamadığı gibi kullanabilecek birine, dünyaya hükmedip onu kendi gibi yapabilecek birine. Kim. Locke. Enderin Erosta kalması için kavga eden Locke. Bazen iıer şey göründüğü gibi değildir. Benim için çok derin, Graff. Bana oyun yeter. Güzel, derli toplu kurallar. Hakemler. Başlangıçlar ve bitişler. Kazananlar ve kaybedenler ve sonra herkes ailelerinin yanına gider. Zaman zaman bana bazı oyunların biletlerini yolla tamam mı. Gerçekten burada kalıp emekli olmayacaksın, değil mi. Hayır. Hegamon'a katılıyorsun, değil mi. Yeni Kolonizasyon Başkanıyım. Yani yapıyorlar. Böcek koloni dünyalarından raporlar elimize geçer geçmez. Kastettiğim, zaten oradalar, yerleşim ve endüstiri hazır. Böcekler de ölü. Gayet uygun. Nüfus kısıtlama kanunlarını yürürlükten kaldıracağız.... Herkesin nefret ettiği.... Ve tüm o Üçüncüler, Dördüncüler ve Beşinciler yıldız gemilerine binecek, bilinen ve bilinmeyen dünyalara doğru açılacak. İnsanlar gerçekten gidecek mi. İnsanlar her zaman gider. Her zaman. Her zaman yaşlı dünyada olduğundan daha iyi bir hayat kuracaklarını düşünürler. Ne Allahın cezasıysa, belki de yapabilirler. İlk başlarda Ender olaylar sakinleşir sakinleşmez onu dünyaya geri getireceklerine inanıyordu. Ama artık olaylar sakinleşmişti, bir yıldır sakindi ve onu dünyaya asla geri getirmeyecekleri çok açıktı, rahatsızlık verici etten kemikten bir insan olmasmdansa bir isim ve bir efsane olması çok daha yararlıydı. Bir de Albay Graff m işlediği suçlar üzerine Divan-ı Harp olayı vardı. Amiral Chamrajnagar Ender'in seyretmesini engellemeye çalışmıştı, ama başaramadı Ender'de Amirallik rütbesiyle ödüllendirilmişti ve bu rütbenin gerektirdiği imtiyazlardan yararlanmayı istediği birkaç seferden biriydi. Böylece Stilson ve Bonzoyla yaptığı kavgaların görüntülerini seyretti, cesetlerin görüntülendiği fotoğrafları seyretti, psikologları ve avukatları, su katılmamış cinayet mi yoksa nefsi müdafa sonucu ölüm mü olduğunu tartışırken dinledi. Ender'in kendi fikri vardı ama kimse ona sormadı. Dava süresince, saldırıya uğrayan gerçekten Ender'in kendisiydi. Savcı onu doğrudan suçlamayacak kadar akıllıydı, ama onu hasta, sapık, suç delisi olarak gösterme girişiminde bulundu. Boş ver, dedi Mazer Rackham. Politikacılar senden korkuyor, ama şöhretini yıkamazlar. Tarihçiler seni otuz yıl içinde kavrayana kadar, yıkılamayacak. Ender şöhretini umursamıyordu. Kayıtsızca videoları seyretti, ama aslında eğleniyordu. Savaşta, herhangi bir insan kadar canlı ve akıllı milyonlarca böcek öldürdüm, bize karşı üçüncü bir saldın bile düzenlememişlerdi ve kimse bunu suç olarak adlandırmayı düşünmüyor. İşlediği tüm suçlar üzerinde büyük bir ağırlık oluştumyordu. Stilson ve Bonzo'nun ölümleri diğerlerinden daha ağır ya da hafif değildi. Ve böylece, bu ağır yükle, kurtardığı dünya onun geri dönebileceğine karar verene kadar bom boş geçen aylar boyunca bekledi. Birer birer, isteksizce arkadaşları onu terk etti, zar zor hatırladıkları kasabalarında kahraman olarak karşılanmak üzere ailelerinin yanma çağrıldılar. Ender karşılama törenlerinin videolarını seyretti ve zamanlarının çoğunu onlara her şeyi öğreten Ender Wiggin'e şükrederek harcadıklarını görünce çok duygulandı, onlara her şeyi öğreten ve onları zafere götüren kişi demişlerdi kendisi için. Onun eve getirilmesini söylemişlerse de, kelimeler videolardan sansürlenmişti ve kimse bu yakarışı duymadı. Bir süreliğine Eros'taki tek iş, Birlik savaşından sonra ortalığı temizlemek ve Böcek koloni dünyalarını keşfeden, bir zamanlar savaş gemisi olan yıldız gemilerinin, raporlarını almaktı. Ama şimdi Eros her zamankinden daha hareketliydi, boş Böcek dünyalarına yolculuğa hazırlanmaları için getirilen yerleşimcilerle, savaş boyunca olduğundan çok daha kalabalıktı. İzin verdikleri oranda Ender bu işteki yerini aldı onlara bu on iki yaşındaki çocuk, savaşta olduğu kadar barışta da yetenekli olabilecekmiş gibi gelmemişti. Ama onu göz ardı etme eğilimlerine dayandı ve kendisini dinleyen birkaç yetişkine öneride bulunmayı, planlarını göstermeyi ve bu planları sanki kendilerininmiş gibi sunmalarına izin vermeyi öğrendi. Övgü almayı değil ama işin görülmesini umursuyordu. Katlanamadığı tek şey yerleşimcilerin ona tapınmasıydı. Onların yaşadığı tünellerden sakınmasını öğrendi çünkü onu tanıyorlardı, dünya suratını ezberlemişti - çığlık atıyor, onu kucaklıyor, adını verdikleri çocuklarını gösteriyor ve bu kadar genç olmasının onların içlerini nasıl da parçaladığını ve cinayetleri için onu suçlamadıklarını, bunların onun hatası olmadığını çünkü onun çocuk olduğunu anlatıyorlardı. Elinden geldiği kadar onlardan saklandı. Yine de kaçamadığı bir yerleşimci vardı. O gün Erosta değildi, yüzey araştırması yapmayı öğrendiği yeni mekikle ISL'ye gitmişti Chamrajnagar ona, bir subayın mekanik işler yapmasının alışılmadık bir şey olduğunu söylemişti, ama Ender ona, ustalaştığı mesleğine ihtiyaç kalmadığı için yeni bir işi öğrenmesinin vakti geldiğini söyledi. Kaskındaki telsiz aracılığıyla onunla konuştular ve olabildiğince çabuk geri dönmesini, birinin onu görmek için beklediğini söylediler. Ender görmek istediği birini hatırlayamadı, dolayısıyla acele de etmedi. Geminin Ansiblesi için kalkan montajını bitirdi ve sonra geminin burnuna doğru ilerleyip ve kendini hava kilidine çekti. Onu soyunma odasının dışında bekliyordu. Bir anlığına, yalnız olmak için geldiği yerde, bir yerleşimcinin kafasını bozmasına izin verdikleri için sinirlendi sonra tekrar baktı, eğer genç bayan küçük bir kız olsaydı onu tanıdığını düşünebilirdi. Valentine, dedi. Merhaba, Ender. Burada ne yapıyorsun. Demosthenes emekli oldu. Şimdi ilk koloniyle beraber gidiyorum. Oraya varmak elli yıl sürer... Gemiyle gidiyorsan sadece iki yıl. Ama eğer geri dönersen, dünyada tanıdığın herkes ölmüş olacak... Biliyorum ama Eros'ta tanıdığım birinin benimle gelebileceğini umuyordum. Böceklerden çaldığımız bir dünyaya gitmek istemiyorum. Sadece eve gitmek istiyorum. Ender asla dünyaya dönmeyeceksin. Ayrılmadan evvel bunu anladım. Sükut içinde ona baktı. Bunu sana söylüyorum çünkü benden nefret etmek edeceksen bunu en başından yapmalıydın. Ender'in ISL'deki ufak kompartımanına gittiler ve kız açıkladı. Peter, Hegamon Konseyinin koruması altında Ender'in dünyaya geri gelmesini istemişti. Ender olayların şu andaki hali seni fiili olarak Peter'in kontrolü altına sokacak çünkü Konseyin yarısı onun istediklerini yapıyor. Locke'un köpeği olmayan diğerleri de değişik şekillerde elinin altında. Gerçekten kim olduğunu bilmiyorlar mı. En azından kamuoyunca bilinmiyor, ama üst mevkilerdeki insanlar onu tanıyor. Artık fazla önemi yok. Yaşıyla ilgili endişelere yer venneyecek kadar güçlü. İnanılmaz işler başardı, Ender. Anlaşmanın bir yıl önce Locke'un önerisiyle yapıldığını fark ettim. Bu onun çıkışıydı. Kamu siyaseti ağlarındaki arkadaşları yoluyla teklif verdi ve Demosthenes'de onu destekledi. Demosthenes'in takipçilerini ve Locke'un aydınlar sınıfı üzerindeki etkisini kullanmak için beklediği an oydu. On yıllarca sürebilecek gerçekten gaddar bir savaşın önünü kesti. . Devlet adamı olmaya mı karar verdi. Sanırım. Ama kötü anlarında, ki bunlar epeyce fazla, eğer Birliğin tamamıyla çökmesine izin vermiş olsaydı, parça parça dünyayı fethetmek zorunda kalacağını ima etmişti. Hegamon varolduğu sürece, bir hamlede bunu yapabilirdi. Ender başını salladı. Tanıdığım Peter bu. Komik öyle değil mi. Peter'ın milyonlarca hayat kurtarması. Ben milyarları öldürürken. Bunu söylemiyordum. Yani beni kullanmak istedi. Senin için planları vardı Ender. Geri döndüğünde, tüm videoların önünde seninle buluşmaya giderek kendini halka gösterecekti. Aynı zamanda büyük Locke olan, Ender Wiggin'in ağabeyi, barışın mimarı. Yanında durarak, bir hayli olgun gözükecekti. Ve aranızdaki fiziksel benzerlik her zamankinden daha güçlü. İradeyi eline almak sonradan onun için oldukça kolay olacaktı, Neden onu durdurdun. Ender, hayatmm geri kalan kısmmı Peter'm piyonu olarak geçirmekten mutlu olmayacaktm. Neden olmasm. Hayatımı birinin kuklası olarak geçirdim, Ben de. Kamuoyunun gözü önünde onun psikotik bir katil olduğunu kanıtlamayı yetecek kadar kanıtı bir araya getirdiğimi Peter'a gösterdim. Seni tehdit ettiği bazı Monitör kayıtları ve işkence edilmiş sincapların renkli resimleri de dahil. Hepsini bir araya getirmek biraz çalışma gerektirdi, ama gördükten sonra, isteklerimi yerine getirmekte hevesliydi. İstediğim senin ve benim özgürlüğümdü. Öldürdüğüm insanların evinde yaşamaya devam etmek benim özgürlük anlayışım değil. Ender olan oldu. Artık onların dünyaları bom boş ve bizimki dop dolu. Dünyalarının hiç bilmediğini beraberimizde götürebiliriz, bireysel hayatlar, kendi gerekçeleri için birbirini seven ya da nefret eden, gözlerden uzak yaşayan insanlarla dolu şehirler. Tüm Böcek dünyalarında, asla anlatılacak tek bir öyküden fazlası olmadı orada olduğumuzda ise dünya hikayelerle dolu olacak ve gün be gün sonlarını uyduracağız. Ender dünya Peter'a ait. Eğer şimdi benimle gelmezsen seni ele geçirecek ve doğduğuna pişman olana dek seni kullanacak. Şu an kaçıp kurtulmak için tek şansın. Ender bir şey söylemedi. Ne düşündüğünü biliyorum Ender, Tıpkı Peter, Graff, ya da diğerleri kadar seni kontrol etmeye çalıştığımı düşünüyorsun, Kafamı karıştırdın, İnsan ırkının arasına hoş geldin. Kimse kendi hayatını kontrol edemez Ender. Elinden gelenin en iyisi, sana iyi insanlar, sevdiğin insanlar tarafından verilen rolleri yerine getirmeyi seçmek. Buraya yerleşimci olmayı istediğim için gelmedim. Geldim çünkü bütün hayatımı nefret ettiğim bir kardeşle işbirliği yaparak geçirdim. Çok geç olmadan, çocukluğumuz bitmeden, artık sevdiğim kardeşi tanıma fırsatını istiyorum. Bunun için çok geç. Yanılıyorsun Ender. Büyüdüğünü, yorulduğunu, her şey yüzünden bitkin düştüğünü zannediyorsun ama kalbinde benim olduğum kadar çocuksun. Bunu herkesten bir sır olarak saklayabiliriz. Sen koloniyi yönetirken ve ben politik felsefe yazarken, gecenin karanlığında birbirimizin odasına süzüldüğümüzü, dama oynayıp yastık savaşı yaptığımızı hiçbir zaman tahmin edemezler. Ender güldü, ancak kızın ağzından kazara söylenmediğini düşündürtecek bir rahatlıkla çıkan kelimeyi düşündü Yönetmek. Ben Demosthenes'im Ender. Büyük bir gürültüyle ayrıldım. Halka Kolonizasyon Hareketine çok inandığımı, bu nedenle de ilk gidenin ben olduğumu açıklayan bir duyuru yapıldı. Aynı zamanda Koloni Başkanı, Graff adında bir albay, koloni gemisinin pilotunun büyük Mazer Rackham olacağını ve kurulacak ilk koloninin valisinin Ender Wiggin olacağım duyurdu. Bana sorabilirlerdi. Sana kendim sormak istedim. Ama çoktan ilan edildi. Hayır yarın duyuracaklar, eğer kabul edersen. Mazer birkaç saat evvel Erosa döndüğünde kabul etti. Herkese Demosthenes olduğunu mu söylüyorsun. On dört yaşında bir kız. Onlara sadece Demosthenes'in koloniyle beraber gideceğini söylüyoruz. Bırakta önlerindeki elli yılı, yolcu listesini didikleyerek, Locke dönemindeki büyük laf ebesinin içlerinden hangisi olduğunu bulmaya çalışarak geçirsinler. Ender güldü ve kafasmı salladı. Gerçekten eğleniyorsun Val. Neden eğlenmemem gerektiğini anlayamıyorum. Tamam, dedi Ender. Geleceğim. Sen ve Mazer bana yardım ettiğiniz sürece belki hatta Vali olarak. Yeteneklerim hali hazırda bir parça kullanımda. Küçük kardeşinden istediği hediyeyi almış tipik genç kızlar gibi çığlık attı ve ona sarıldı. Val, dedi, sadece bir şeyin açık olmasın, istiyorum. Senin için gitmiyorum. Vali olmak için ya da burada sıkıldığım için gitmiyorum. Gidiyorum çünkü, Böcekleri yaşayan diğer varlıklardan çok daha iyi tamyonım ve belki oraya gidersem onları daha iyi tanıyabilirim. Geleçeklerini onlardan çaldım ancak geçmişlerinden ne öğrenebileceğimi görerek onlara bunu ödemeye başlayabilirim. Yolculuk uzundu. Sonlarma doğru, Val Böcek Savaşları Tarihi eserinin ilk cildini bitirmiş ve onu dünyaya Demosthenes ismi altında, Ansible yoluyla göndentıişti Ender yolcuların dalkavukluğundan çok daha iyi bir şey elde etti. Artık onu tanıyorlardı, onların sevgi ve saygısını kazanmıştı. Yeni dünyada çok sıkı çalıştı. Askeri ve sivil liderlik arasındaki farkları çok çabuk öğrendi ve emirden ziyade ikna ederek, sağlıklı bir ekonominin oluşturulmasını içeren görevlerde herkes kadar çok çalışarak, yönetti. Ama herkesin hem fikir olduğu üzere, yaptığı en iyi iş Böceklerin geriye kalan makinaları ve yapılarını arştırarak bunlardan insanoğlunun kullanıp, bir şeyler öğrenebileceği şekilde faydalanmak oldu. Okuyacak kitap yoktu. Böceklerin buna hiç ihtiyacı olmamıştı. Zihinlerinde mevcut olan her şeyle, düşündükleri her şeyi de konuşmuş oluyorlardı Böcekler öldüğünde bilgileri de onlarla beraber ölmüştü. Ve yine de barınaklarını kaplayan çatıların gücünden ve yiyecek depolarından. Ender kışların ağır kar yağışı altında geçeceğini öğrendi. Dışarıya açılan uçları keskinleştirilmiş çitlerden, hayvanlara ya da mahsullere tehlike oluşturan yağmacı hayvanların olduğunu öğrendi. Değirmenden, yabani meyve bahçesinde yetişen uzun, iğrenç tatlı meyvelerin kurutulup una katıldığını öğrendi. Bir zamanlar yetişkinlerin bebekleri taşımak için kullandığı kol askılarından, her ne kadar Böcekler çok fazla birey olmasa da, çocuklarına ilgi gösterdiklerini öğrendi. Yaşam yerleşti ve yıllar geçti. Koloni ahşap evlerde yaşıyordu, depolama ve imalat için Böcek şehrinin tünellerini kullandılar. Artık bir konsey tarafından yönetiliyorlardı. Ender gibi, yöneticiler seçiliyordu, buna rağmen hâlâ ona vali diye sesleniyorlardı, gerçekte sadece bilirkişiydi. Kibarlığın ve dayanışmanın yanında suçlar ve tartışmalarda vardı birbirlerini seven insanlar olduğu kadar sevmeyen insanlar da vardı o bir insan dünyasıydı. Ansibleden gelecek her yeni yayını sabırsızlıkla beklemiyorlardı çünkü dünyada meşhur olan isimler artık onlara çok az şey ifade ediyordu. Bildikleri tek isim Peter Wiggin'inkiydi, Dünyanın Hegamon'u ulaşan tek haber, barış, refah, dünya solar sisteminin sınırlarından ayrılıp Kornet Kuşağını geçen ve Böcek dünyalarını dolduracak büyük gemilere dair haberlerdi. Yakında bu dünyada, Ender'in dünyasında, başka koloniler olacaktı yakında komşular olacaktı çoktan yarı yolu aşmışlardı ama kimse umursamadı. Ulaştıkları zaman yeni gelenlere yardım edeceklerdi, öğrendiklerini onlara öğreteceklerdi ama artık hayatı ilgilendiren mesele, kimin kimle evleneceği, kimin hasta olduğu, ne zaman ekim yapılacağı, satın aldıktan üç hafta sonra ineğim öldüyse satan kişiye neden para ödemeliyim, gibi şeylerdi. Toprak insanları olmaya başladılar, dedi Valentine. Demosthenes'in bugün öyküsünün on yedinci cildini yollaması kimsenin umurunda değil. Buradaki kimse okumayacak. Ender, düğmeye bastı ve panel ona bir sonraki sayfayı gösterdi. Çok detaylı, Val. Kaç cilde kadar devam edeceksin. Sadece bir. Ender Wiggin'in hikayesi. Ne yapacaksın, ben ölene kadar bekleyecek misin. Hayır. Sadece yazacağım. Bugüne getirdiğimde duracağım. Daha iyi bir fikrim var. Son savaşı kazandığımız güne kadar getir. Orada dur. O günden beri yazmaya değecek bir şey yapmadım. Belki, dedi Valentine. Belki de değil. Ansible onlara yeni koloni gemisinin onlardan sadece bir yıl uzakta olduğu haberini getirdi. Ender'den, her iki koloninin alış veriş yapabileceği kadar yakın ama ayrı olarak yönetilebilecek kadar uzakta yerleşecek bir yer bulmasını istediler. Ender helikopteri kullanarak keşfe başladı. Yanına Abra isminde on bir yaşlarında bir çocuğu aldı koloni kurulduğunda sadece üç yaşındaydı ve bundan başka bir dünyayı tanımıyordu. O ve Ender, Ender'in yeni koloninin kurulmasını düşündüğü kadar uzağa uçtular, sonra gece için kamp kurdular ve ertesi sabah yürüyerek etrafı araştırdılar. Üçüncü sabah Ender, daha önce burada bulunduğuna dair tedirgin bir duygu hissetmeye başladı. Etrafına bakındı burası yeni bir yerdi, burayı daha önce hiç görmemişti. Abra'ya seslendi. Ender. diye seslendi Abra. Alçak bir tepenin zirvesindeydi. Celsene. Ender hızla tırmandı, çimenler yumuşak toprakta ayaklarının arasından ayrılıyordu. Abra aşağıyı işaret etti. Buna inanabiliyor musun. diye sordu. Tepenin içi oyuktu. Ortada, kısmen suyla dolu büyük bir çöküntü vardı, suyun üstünden tehlikeli şekilde çıkıntı yapmış, eğimli bir bayırla çevrelenmişti. Tepe içinden V şekilli bir vadi oluşturan iki yükselti oluşturmuştu diğer tarafta tepeden bir parça beyaz kaya yükseliyordu, ağzında büyüyen bir ağaçla sırıtan bir kafatasına benziyordu. Sanki burada bir Dev ölmüş, dedi Abra. Ve yeryüzü bedenini örtmek için büyümüş. Artık Ender neden tanıdık geldiğini biliyordu. Devin cesedi. Bu yeri tanımayan bir çocuk olarak burada defalarca oynamıştı. Ama bu mümkün değildi. Savaş Akademisindeki bilgisayarın bu yeri görmesi imkan dahilinde değildi. Yakından tanıdığı yöne doğru dürbünüyle baktı, bildiği şeyleri görmeyi umud ediyordu ama bundan korkuyordu da. Kaydıraklar ve salıncaklar. Maymun barları. Artık etrafını otlar sarmıştı ama şekiller hâlâ belliydi. Biri bunu yapmış olmalı, dedi Abra. Şu kafatasına bak, kaya değil baksana. Bu beton. Biliyorum, dedi Ender. Benim için yaptılar. Ne. Bu yeri biliyorum Abra. Böcekler burayı benim için yaptı. Böcekler biz buraya gelmeden elli sene önce öldü. Haklısın bu imkansız ama ne dediğimi biliyorum. Abra seni yanıma almamalıydım. Tehlikeli olabilir. Bu yeri yapacak kadar beni yakından tanıdılarsa, bazı plan... Seninle ödeşmek. Onları öldürdüğüm için. Öyleyse gitme Ender. Yapmanı istedikleri şeyi yapma. Eğer ödeşmek istiyorlarsa Abra, umunımda değil. Ama muhtemelen istemiyorlar. Belki de benimle konuşabilecekleri en yakın mesafe burasıydı. Bana bir not bıraktılar. Nasıl konuşulup yazılacağını bilmiyorlardı. Belki ölürken öğreniyorlardı. Tamam, eğer bir yerlere gidiyorsan, buralarda takılıp kalmayacağımdan eminim. Seninle geliyorum. Hayır. Bu riski alamayacak kadar gençsin... Hadi. Sen Ender Wiggin'sin. Bana on bir yaşındaki bir çocuğun yapabileceklerini anlatma. Beraberce oyun alanının, ormanların, köy meydanındaki kuyunun üzerinden helikopterle uçtular. Tepe olması gereken yerdeydi, eteklerinde bir mağara vardı ve tam o çıkıntı da Dünya'nın Sonunun olduğu yerdi. Ve biraz ötede fantezi oyunundaki olması gereken yerde, şatonun kulesi vardı. Abrayı helikopterde bıraktı. Sakın arkamdan gelme ve eğer bir saat içerisinde geri gelmezsem eve dön. Boş versene Ender seninle geliyorum. Sen boşver Abra, ya da ağzını çamurla mı doldurayım. Ender'in şaka yapan edasına rağmen Abra ciddi olduğunu anlamıştı ve böylece orada kaldı. Kulenin duvarları rahatça tırmanmak için çentikli ve çıkıntılıydı. İçeriye girmesini istiyorlardı. Oda olması gereken yerdeydi. Ender yerdeki yılanı fark edecek kadar iyi hatırlıyordu, ama, bir köşede sadece yılanın koparılmış başıyla kilim vardı. Taklitti, aynısı değildi sanatı olmayan yaratıklara göre yine de iyi iş çıkarmışlardı. Bu şekilleri, ışık yılları mesafesinden onu bularak ve en karanlık rüyalarından öğrenerek, Ender'in zihninden çıkarmış olmalıydılar. Ama neden. Onu bu odaya getirmek için tabii ki. Ona bir mesaj bırakmak için. Ama mesaj neredeydi ve onu nasıl anlayacaktı. Ayna onu duvarın üzerinde bekliyordu. Üzerine kabaca bir insan suratının kazındığı donuk bir metal parçasıydı. Resimde görmem gereken şekli çizmeye çalışmışlar. Ve aynaya bakarak, onu kırmasını, duvardan söküp atmasını ve yılanların saklandıkları yerden çıkarak, ona saldırışını, uzun, sivri, zehirli dişlerinin bulabildikleri her yerden onu ısırmasını hatırladı. Beni ne kadar tanıyorlar, diye meraklandı Ender. Ölümü kaç kez düşündüğümü ve ondan korkmadığımı bilecek kadar iyi mi. Ölümden korksam bile, bunun aynayı duvardan çıkarmamı engellemeyeceğini bilecek kadar iyi tatmıyorlar. Aynaya doğru yürüdü, kaldırdı ve fırlattı. Arkasındaki boşluktan hiçbir şey çıkmamıştı. Bunun yerine, dışarı doğru oyulmuş bir yerde, oraya buraya yapışmış, yıpranmış iplikçiklerle beyaz bir ipek yumağı vardı. Bir yumurta. Hayır. Erkek kurtçuklar tarafından çoktan döllenmiş, içlerinde birkaç Kraliçenin ve erkeğin bulunduğu yüzlerce Böceği kuluçkalamaya hazır. Kraliçe Böceğin pupası. Ender zihninde, sümüklü böcek benzeri erkeklerin karanlık tünelin duvarlanna yapıştığını ve iri yetişkinlerin bebek Kraliçeyi çiftleşme odasına taşıdıklarını görebiliyordu sırayla her erkek, kurtçuk halindeki Kraliçeyi dölledi, zevkten titredi ve öldü, tünelin zeminine düşerek, kuruyup büzüldü. Sonra yeni Kraliçe eskisinin önüne kondu, uzun süre önce uçma yeteneğini kaybetmiş ama hâlâ ihtişamın gücünü taşıyan parıltılı ve yumuşak kanatlara bürünmüş muhteşem bir yaratık. Yaşlı Kraliçe dudaklarındaki narin zehirle, onu uyuması için öptü, sonra belindeki ipliklerle onu sardı ve yeni bir şehir, yeni bir dünya kurmak, pek çok dünyalar ve pek çok Kraliçeler doğurması için kendi kendine dönüşmesini emretti. Bunu nasıl biliyorum, diye düşündü Ender. Sanki kendime ait hatıralarmış gibi, bu şeyleri nasıl görebilirim. Cevapmışçasına, ilk önce Böcek donanmalarıyla yaptığı savaşları gördü. Bunları daha önce simulatörde görmüştü ama şimdi, pek çok değişik gözden, Ana Kraliçenin gördüğü gibi görüyordu. Böcekler gemi kürelerini oluşturdular, sonra karanlığın içinden korkunç savaşçılar çıktı ve küçük doktor onları ışık parıltısı içinde yok etti. Sonra, işçilerinin gözlerinden, sezebildikleri ama kaçamayacakları kadar çabuk gelen ölümü seyrederken Ana Kraliçenin hissettiklerini hissetti. Yinede korku ve acıya dair bir hatıra yoktu. Ana Kraliçenin hissettiği hüzündü, bir kabullenme duygusu. İnsanların öldürmek için geldiklerini gördüğünde bunu kelimelerle düşünmemişti, ama Ender bu kelimelerle anladı İnsanlar bizi affetmedi, diye düşündü Ana Kraliçe. Kesinlikle öleceğiz. Tekrar nasıl yaşayabilirsin. diye sordu Ender. İpek kozasının içindeki Kraliçenin verecek cevabı yoktu ama gözlerini kapayıp hatırlamaya çalıştığında, hatıralar yerine yeni şekiller gelmeye başladı. Kozayı kurumayacak, içerisinde çeşitli reaksiyonlar meydana gelecek şekilde, serin, karanlık ama nemli bir yere koyuyorlardı. Sonra zaman. İçerideki pupanın değişmesi için günler ve haftalar. Ve sonra koza tozlu kahve rengine dönüştüğünde. Ender kendini kozayı açarken ve küçük narin Kraliçenin çıkmasına yardım ederken gördü. Kendini Kraliçenin ön kollarından tutmuş doğum suyundan dinlenme yerine geçirirken gördü. Sonra ben hayattayım, diye bir düşünce belirdi aklında. Sonra ben uyanırım. Sonra ben on bin çocuğumu yaparım. Hayır, dedi Ender. Yapamam. Şiddetli bir keder. Çocukların şu anda kabuslarımızdaki canavarlar. Eğer seni uyandırsaydım, seni sadece tekrar öldürürdük. Böceklerce öldürülmüş düzinelerce insanoğlunun görüntüleri zihninde parıldadı, ama görüntüyle beraber kaldıramayacağı kadar büyük bir acı hissetti ve onlar için ağladı. Eğer onlara da bana hissettirebildiğin gibi hissettirebilseydin, muhtemelen seni affedebilirlerdi. Sadece ben diye anımsadı. Ansible içinden beni buldular, onu takip ettiler ve aklıma girdiler. Günlerimi onları yok etmek için geçirmeme rağmen işkence misali rüyalarımın ıstırabı içinde beni tanımaya geldiler onlara karşı olan korkumu fark ettiler ve aynı zamanda onları öldürdüğümden haberim olmadığını da fark ettiler. Ellerindeki birkaç haftada, bu yeri benim için yaptılar ve Devin cesedi ve oyun bahçesi, Dünyanın Sonundaki yamaç, böylece bu yeri gözlerimin tanıklığında bulacaktım. Tanıdıkları tek kişi benim, yani sadece benimle ve benim aradığımla konuşabilirler. Sizler gibiyiz düşünce zihnine bastırdı. Öldürmeye niyetimiz yoktu. Ama birbirlerinin rüyalarını hayal edemeyen yalnız hayvanların düşünebileceklerini, düşünemedik. Nereden bilecektik. Sizinle barış içinde yaşayabilirdik. Bize inanın. Bize inanın. Bize inanın. Oyuğa ulaştı ve kozayı aldı. Büyük bir ırkın tüm umutlarını ve geleceğini içinde taşımak koza şaşkınlık verecek kadar hafifti. Seni taşırım, dedi Ender. Güvenlik içerisinde uyanabileceğin bir zaman ve yer bulana kadar dünya dünya dolaşacağım. Ve hikayeni insanlarıma anlatacağım, böylece zaman içerisinde muhtemelen onlar da seni affedebilir. Senin beni affettiğin gibi. Kraliçenin kozasını ceketinin içinde sardı ve onu kuleye götürdü. Orada ne vardı. diye sordu Abra. Cevap, dedi Ender. Neyin cevabı. Sorumun. Ve olay hakkında söylediği her şey bu kadardı beş gün daha araştırma yaptılar ve koloni için yeterince uzakta bir yer seçtiler. Haftalar sonra, Valentine'e gitti ve yazdığı bir şeyi okumasını söyledi geminin bilgisayarından bir dosyayı açıp okuttu. Sanki Ana Kraliçe konuşuyormuş gibi yazılmıştı, niyet ettikleri her şeyi anlatıyordu ve yapmış oldukları her şeyi. İşte burada başarısızlıklarımız ve işte büyüklüğümüz sizi incitmeyi istemedik, ölümümüzden dolayı sizi affediyoruz. Sıra muhteşem annenin, hepsinin Kraliçesinin yeni Kraliçeyi öldürmek ve onu sünnek yerine hayatta tutup, yetiştirmesini anlatmaya geldiğinde takılıp kaldı. Kraliçe kendi bedenindeki çocuğu kaç sefer yok etmek zorunda kaldığını ve kişiliğinin artık kendisi olmadığını anlatmıştı, ta ki onun araştırmasının farkına varan birini doğurana kadar. Bu yeni bir şeydi, savaşmak yerme birbirine yardım eden ve birbirini seven iki Kraliçe ve birlikte herhangi bir anaçtan çok daha güçlüydüler barış içinde onlara katılan daha çok kızları vardı bu bilgeliğin başlangıcıydı. Eğer sizinle konuşabilseydik, dedi Ana Kraliçe Ender'in kelimelerinde. Ama bu gerçekleşmediğinden, sadece şunu istiyoruz bizi hatırlayın, düşmanlarınız olarak değil, ama kader ya da tanrı ya da evrim tarafından kötü bir şekle dönüşmüş talihsiz kız kardeşleriniz olarak. Eğer sizi öpmüş olsaydık bizi gözünüzde insan yapacak olan mucize gerçekleşecekti. Bunun yerine birbirimizi öldürdük. Ama buna rağmen, sizi konuklarımız olarak karşılıyoruz. Evimize yerleşin, dünyanın kızları, tünellerimize yerleşin, tarlalarımızı hasat edin siz artık bunu bizim için yapacak ellerimizsiniz. Çiçekler, ağaçlar olgunlaşmış tarlalar onlar için ılık olan güneşler onlar için verimli olan gezegenler onlar bizim benimsediğimiz evlatlıklarımız ve eve döndüler. Ender'in yazdığı kitap çok uzun değildi, ama içinde Ana Kraliçenin bildiği tüm güzellikler ve tüm şeytanlıklar vardı. Onu ismiyle değil ama bir başlıkla imzaladı Kitap dünyada sessiz sedasız basıldı ve sessiz sedasız elden ele dolaştı, ta ki dünyada yaşayan herhangi birinin okumadığına inanmak güç olana kadar. Okuyanların çoğu kitabı ilginç bulmuştu okuyanlardan bazıları akıllarından çıkamıayı reddetti. Ellerinden geldiği kadar bununla yaşamaya başladılar. Ve zamanla her yeni ölüm töreninde mezarın yanında bir Ölüm Sözcüsü olmaya başladı, ölenin söyleyeceklerini onun adına söylemeye başladı ama tam bir doğrulukla, hiçbir kusuru gizlemeden, erdem sahibiymiş gibi yapmadan. Ve zamanla insanlar öldüklerinde kendi adlarına konuşacak bir Ölüm Sözcüsü istemeye başladılar Dünyada pek çok din arasında bir din olarak yerini aldı. Ama, muhteşem uzay mağarasına yolculuk eden ve hayatlarını ana Kraliçenin tünellerinde yaşayanlar ve ana Kraliçenin tarlalarını hasat edenler için bu tek dindi. İçlerinde Ölümün Sözcüsü olmayan tek bir koloni yoktu. Kimse asıl sözcünün kim olduğunu bilmiyordu ve kimse gerçekten bilmek istemiyordu. Ender bunu onlara anlatmaya niyetli değildi. Valentine yirmi beş yaşına geldiğinde. Böcek savaşları tarihçesinin son cildini bitirdi. Sonuna Ender'in küçük kitabının tam metnini de ekledi ama Ender'in yazdığını belirtmedi. Ansible vasıtasıyla eski Hegamon, kalbi zayıflamış yetmiş yedi yaşındaki Peter Wiggin'den bir mesaj aldı. Kimin yazdığını biliyorum, diyordu. Eğer Böcekler için konuşabiliyorsa, kesinlikle benim içinde konuşabilir. Ansible aracılığıyla Ender ve Peter, Peter'ın günlerini ve yıllarını, suçlarını ve inceliklerini ortaya döken hikayelerini konuştular. Ve Peter öldüğünde. Ender Ölümün Sözcüsünce imzalanmış ikinci bir cilt yazdı, Birlikte bu iki kitap Ana Kraliçe ve Hegamon olarak adlandırıldı, artık onlar kutsal yazıtlardı. Hadi, dedi bir gün Valentine'e. Buradan uzaklaşalım ve sonsuza kadar yaşayalım. Yapamayız, dedi kız. Göreceliliğin bile üstesinden gelemeyeceği mucizeler var, Ender. Gitmek zorundayız. Burada neredeyse mutluyum. Öyleyse kal. Acıyla çok uzun yaşadım. Onsuz kim olduğumu bilmiyorum. Böylece bir yıldız gemisine atladılar ve dünyadan dünyaya dolaştılar. Durdukları her yerde daima Andrew Wiggin Ölümün Gezgin Sözcüsüydü ve kız her zaman macera arayan tarihçi Valentine'dı. L O yaşayanların hikayelerini yazarken. Ender de ölülerin hikayelerini anlatıyordu. Ve Ender her zaman yanında kurumuş beyaz bir koza taşıyordu. Ana Kraliçenin barış içinde uyanıp gelişebileceği bir dünya arıyordu. Uzun süre de aramaya devam etti. Yerdeniz I Sanırım Yerdeniz Büyücüsü 'nün en çocuksu yanı konusu Büyümek. Büyümek, benim yıllarımı alan bir süreç oldu bu süreci otuzbir yaşımda tamamladım - ne kadar tamamlanabilirse o yüzden de çok önemsiyorum. Çoğu genç de önemser. Ne de olsa esas işleri budur Büyümek. Babası ünlü antropolog Alfred Kroeber, annesi yazar Theodora Kroeber'dir. Radcliff ve Columbia üniversitelerinde edebiyat eğitimi gördü. 1950'li yıllarda fantastik öyküler ve romanlar yazmaya başladı. 1962'de ilk bilimkurgu öyküsü yayımlandı. 1974 tarihli Mülksüzler'e. kadar altı bilimkurgu romanı yazdı. Bu tarihten sonra zaman zaman bilimkurgu öyküleri yazmakla birlikte romanlarında daha ziyade yarı gerçekçi/ yarı fantastik temalar işledi. Kısa hikâye, deneme, şiir, çocuk kitapları ve roman türlerinde eserler veren LeGuin'in aldığı çok sayıda edebiyat ödülü arasında Ulusal Kitap Ödülü, beş kez Hugo ve beş kez Nebula Ödülü, Kafka Ödülü ve PEN/Malumud Ödülü bulunuyor. Halen Portland, Oregon'da yaşamaktadır. Türkçede Mülksüzler ile başladığımız LeGuin edebiyatı, okurdan gördüğü ilgiyle birlikte geniş bir koleksiyon oluşturdu. Yerdeniz dizisi, yazarın ilk dört kitaptan on yıl sonra yazdığı Öteki Rüzgâr la bir beşleme haline geldi. Kısa hikâyelerden oluşan Yerdeniz Öyküleri de bu beşlemeyle aynı coğrafyada geçmektedir. LeGuin'in düzyazılarını merak eden okurlarımıza, edebiyat konulu makale ve denemelerini bir araya getirdiğimiz Kadınlar Rüyalar Ejderhalar başlıklı seçkiyi öneriyoruz. metis Söz sessizlikte, ışık karanlıkta, yaşam ölürken bomboş gökyüzünde uçarken parlar atmaca. Başını, fırtına yüklü Kuzey Doğu Denizi'nden bir mil kadar yükseğe kaldıran tek bir dağdan oluşmuş Gont Adası, büyücüleriyle ünlüdür. Gont'un yüksek vadilerindeki kasabalarından, derin ve karanlık koylarındaki liman şehirlerinden, Adalar Diyarı'nın hükümdarlarına şehirlerde büyücü olarak hizmet eden veya Yerdeniz'de adadan adaya büyüler yaparak dolaşan birçok Gontlu çıkmıştır. Bazılarının anlattığına göre bunların en büyüğü, en azından en büyük gezgini, yaşadığı devirde hem ejderhalar efendisi hem de Başbüyücü olan Çevik Atmaca adında bir adammış. Çevik Atmaca'nın hayat hikâyesi gerek Ged'in Kahramanlıkları' nda gerekse başka şarkılarda anlatılmaktadır, ama bu öykü, onun ünlenmesinden, adına şarkılar yakılmasından önce olanların öyküsüdür. Çevik Atmaca, Kuzey Yakası Vadisi'nin başındaki dağın yükseklerine kurulu Onakçaağaç adında bir köyde dünyaya gelmişti. Bu vadinin çayır ve tarlaları köyün aşağısından kademe kademe denize doğru iner. Bölgedeki diğer kasabalar Ar Nehri'nin kıvrımlarına kurulmuştur. Köyün yukarısında ise sadece, zirvenin kayasına ve karma doğru, tepe tepe yükselen bir orman vardır. Çocukken taşıdığı ad olan Duny, ona annesi tarafından verilmişti zaten annesinin ona verebildiği, sadece hayatı ve ismi olmuştu çünkü daha Çevik Atmaca bir yaşına varmadan annesi ölmüştü. Köyün tunçustası olan babası pek konuşmayan, suratsız bir adamdı. Duny'nin altı ağabeyi de yaşça ondan oldukça büyük olduğundan, toprağı işlemek, denizlere açılmak veya tunçustası olmak için Kuzey Yakası Vadisi'ndeki başka kasabalara giderek evden bir bir ayrılmışlardı. Çocuğu şefkatle yetiştirebilecek kimse kalmamıştı. Duny bir yaban gibi yetişti kuvvetli bir ayrık otu gürültücü, mağrur ve huysuz, boylu poslu, çevik bir oğlan. Köyün öteki çocukları ile birlikte dere kaynaklarının üzerindeki dik çayırlarda keçi otlatıyordu Duny körükleri harekete geçirecek kadar kuvvetlenince de babası onu kamçı ve dayakla tunç işliğinde çırak olarak çalıştırmaya başlamıştı. Ama o pek bir işe yaramıyordu. Hep işten kaytarıp kaçıyor, ormanın derinliklerinde dolaşıyor, tüm Gont nehirleri gibi hızlı ve soğuk akan Ar Nehri'nin gölcüklerinde yüzüyor, sarp kayalık ve uçurumlardan ormanın tepesindeki, Perregal'dan sonra hiçbir adanın var olmadığı engin kuzey okyanusunu seyredebileceği zirvelere tırmanıyordu. Köylerinde, ölen annesinin bir kız kardeşi yaşıyordu. Bebekken yapılması gereken şeyleri bu teyzesi yerine getirmişti, fakat kadının da kendisine ait işleri vardı Duny kendi başının çaresine bakabilecek bir duruma gelince de onunla artık hiç ilgilenmemeye başladı. Fakat bir gün, Duny henüz yedi yaşında, dünyadaki sanatlar ve güçler hakkında hiçbir şey bilmeyen cahil bir çocukken, teyzesinin kulübenin damına çıkıp aşağıya inmek istemeyen bir keçiye söylediği sözleri duydu Keçi, teyzesinin söylediği tekerlemeyi duyunca hemen atlayıp yanına gitmişti. Ertesi gün, Yüksek Şelâle' deki çayırlarda, uzun kıllı keçileri otlatırken Duny anlamını, işlevini ve ne tür sözcükler olduğunu bilmeden, duymuş olduğu sözcüklerle onlara seslendi Noth hierth malk man hiolk han merth han. Duny tekerlemeyi yüksek sesle haykırınca keçiler ona doğru geldiler. Hızla geldiler, hepsi bir arada ve hiç ses çıkarmadan. Sarı gözlerindeki karanlık yarıktan ona baktılar. Duny güldü ve ona keçiler üzerinde iktidar sağlayan tekerlemeyi bir kez daha haykırdı. Keçiler ona daha da yaklaştılar ıkış tıkış etrafını sardılar. Birdenbire Duny keçilerin kalın sivri boynuzlarından, tuhaf gözlerinden ve tuhaf sessizliklerinden ürktü. Onlardan kurtulup kaçmak istedi. Etrafında bir yumak olmuş keçiler de onunla beraber koştular sonunda bütün keçiler, görünmez bir iple bir araya bağlanmış gibi saldırırcasına köye vardılar, çocuk da ortalarında ağlıyor ve böğürüyordu. Köylüler keçilere sövmek ve oğlana gülmek için evlerinden dışarı fırladılar. Aralarından, oğlanın teyzesi geldi o gülmüyordu. Keçilere bir şey söyledi ve hayvanlar büyüden kurtularak meleşip otlamaya başladılar. Benimle gel, dedi teyzesi Duny'ye. Duny'yi, tek başına yaşadığı kulübesine götürdü. Genellikle buraya çocukların girmesine izin vermezdi çocuklar da buradan korkarlardı zaten. Kulübe alçak ve karanlık, penceresizdi civanperçemi, solucan otu ve defne gibi şifalı bitkilerden çıkan güzel kokularla doluydu. İçerde teyzesi ateşin önüne bağdaş kurarak oturdu, dağınık siyah saçlarının arasından yan gözle oğlana bakıp keçilere ne dediğini, tekerlemenin ne olduğunu bilip bilmediğini sordu. Oğlanın hiçbir şey bilmediği halde keçileri, yanına gelip onu izlemeleri için büyü ile bağladığını öğrenince Duny'nin, gücün malzemesine sahip olduğunu anladı. Kızkardeşinin oğlu olarak ona hiçbir şey ifade etmeyen bu oğlana, artık başka bir gözle bakmaya başladı. Onu övdü ve ona daha çok hoşlanacağı tekerlemeler öğretebileceğini söyledi. Bir salyangozu kabuğundan dışarı baktıracak bir sözcük veya bir şahini gökyüzünden çağıracak bir isim gibi. Evet, öğret bana o ismi. dedi keçilerin uyandırdığı korkudan kurtulup, teyzesinin, ne kadar akıllı olduğu yolundaki övgüleriyle kasılmakta olan Duny. Cadı kadın Eğer sana öğretirsem, hiçbir zaman o sözcüğü diğer çocuklara söylemeyeceksin, dedi. Söz. Kadın onun bu istekli cahilliğine gülümsedi. İyi o halde. Fakat sözünü bağlayacağım. Ben tekrar çözünceye kadar dilin bağlanacak, sana öğrettiğim sözü başka birinin duyabileceği bir yerde söyleyemeyeceksin. Sanatımızın sırlarını saklamamız gerek. İyi, dedi oğlan. Çünkü arkadaşlarının bilmediği ve yapmadığı şeyleri bilmek ve yapmak düşüncesi hoşuna gittiğinden, sırrı oyun arkadaşlarına söylemeye hiç niyeti yoktu. Teyzesi dağınık saçını arkasına toplayıp elbisesinin kemerine düğüm attıktan sonra tekrar bağdaş kurup ateşe avuç avuç yaprak atarken, o, kıpırdamadan oturdu. Böylece ateşten çıkan duman yayılıp kulübenin karanlığını doldurdu. Kadın şarkı söylemeye başladı. Sesi zaman zaman değişiyor, yükselip alçalıyordu sanki başka bir ses onun içinden şarkı söylüyormuş gibi. Şarkı sürdü de sürdü, ta ki oğlan uyanık mı, uyuyor mu olduğunu anlayamayacak hale gelinceye kadar. Tüm bu süre içinde de cadının hiç havlamayan yaşlı siyah köpeği, dumandan kanlanan gözleriyle oğlanın yanında oturdu. Sonra cadı kadın, Duny'ye anlamadığı bir dilde konuştu sihir çocuğu etkisine alıp onu sessizleştirinceye kadar da, ona bazı tekerlemeleri ve sözleri birlikte söyletti. Konuş. dedi, tılsımı denemek için. Çocuk konuşamadı ama güldü. O zaman teyzesi çocuğun gücünden biraz korktu çünkü bu yapabildiği en güçlü büyüydü Sadece konuşmasını denetim altına almaya ve onu susturmaya değil, aynı zamanda, sihir sanatında hizmette bulunması için onu kendisine bağlamaya çalışmıştı. Büyü onu bağladığı halde çocuk yine de gülebilmişti. Kadın bir şey söylemedi. Duman dağılıncaya kadar ateşin üzerine su döktü ve içmesi için oğlana su verdi. Odanın havası temizlenip çocuk tekrar konuşmaya başlayınca ona, şahinin çağrıldığında gelmesini sağlayan asıl ismini öğretti. Bu, Duny'nin tüm hayatı boyunca izleyeceği büyücülük yolundaki, bir gölgeyi avlamak için denizde ve karada, ölüm krallığının ışıksız kıyılarına kadar kovaladığı yoldaki, ilk adımıydı. Şahinleri adlarıyla çağırdığında, havadan kendisine doğru alçaldıklarını ve prenslerin avcı kuşları gibi bileğine şimşek kanatlarıyla konduklarını anladığı zaman, diğer isimlerin açlığını duyarak teyzesine gidip atmacanın da, balık kartalının da, kartalın da isimlerini öğrenmek istedi. Gücün sözcüklerini öğrenebilmek için cadının kendisinden istediği her şeyi yaptı öğrendiklerinin hepsi yapması veya bilmesi hoş şeyler olmasa da, öğrettiği her şeyi öğrendi. Gont'ta bir söz vardır Bir kadın büyüsü kadar zayıf. Bir söz daha vardır Bir kadın büyüsü kadar habis. Onakçaağaç'ın cadısı kara büyücü değildi Kadim Güçler'le bir alışverişi olmamış, yüksek sanatlarla da hiç uğraşmamıştı ama cahil insanlar arasında yaşayan cahil bir kadın olarak yeteneğini, sık sık aptalca ve belirsiz amaçlara harcıyordu. Gerçek büyücülerin bildiği, yolunda hizmet verdiği ve büyülerini gerçekten gereksinim duyulmadan kullanmalarını engelleyen Denge ve Düzen hakkında hiçbir şey bilmiyordu. Onun her durum için bir büyüsü vardı ve sürekli tılsımlar yapıyordu. Bilgilerinin çoğu, beş para etmez birer hileydi ayrıca gerçek büyüyü, sahte büyüden ayıramıyordu. Bir sürü hastalık tanıyordu belki de hasta etmekte, iyi etmekten daha ustaydı. Birçok köy cadısı gibi aşk iksirleri kaynatabiliyordu ama daha başka, daha çirkin iksirleri de vardı, erkeklerin kıskançlık ve nefretine yarayan. Fakat bu tür çalışmaları genç çırağından uzak tutuyor, ona, elinden geldiğince dürüst bir sanat öğretmeye çalışıyordu. İlk başlarda Ged'in büyücülük sanatından aldığı tüm zevk çocukçaydı bu sanatın ona verdiği, hayvan ve kuşları etkilemesine yarayan güç ve bunların bilgisiydi. Tüm yaşamı boyunca da bundan hep zevk aldı. Onu sık sık yüksek çayırlarda, etrafında yırtıcı kuşlarla gören diğer çocuklar, ona Çevik Atmaca adını takmışlardı gerçek isminin bilinmediği daha sonraki yaşamında, gündelik isim olarak taşıdığı bu ismi de böylece edinmiş oldu. Cadı kadın, bir sihirbazın insanlar üzerinde edinebileceği büyük gücü, şerefi ve zenginliği anlattıkça, Duny daha yararlı bilgiler edinmeye koyuldu. Çok çabuk öğreniyordu. Cadı onu övüyordu köyün çocukları ise ondan korkmaya başladılar. Kendisi de, kısa bir süre sonra, insanlar arasında önemli biri olacağına emindi. Böylece on iki yaşına kadar cadıyla, kelime kelime, büyü büyü, çalışmaya devam etti ve kadının bildiği şeylerin çoğunu öğrendi. Cadı ona bulma, bağlama, onarma, açma ve ortaya çıkarma tılsımlarıyla ilgili ve şifalı otlar ve tedavi konusunda bütün bildiklerini öğretti. Halk şairlerinin öyküleri ve Büyük Kahramanlıklar hakkında bildiği her şeyi ona söyledi öğretmeni olan sihirbazın kendisine öğrettiği Gerçek Lisan sözcüklerini, o da Duny'ye öğretti. Ayrıca Duny, Kuzey Yakası Vadisi'nde ve Doğu Ormanı'nda, bir kasabadan bir kasabaya gezen iklimciler ve gezgin hokkabazlardan, çeşitli numaralar, şakalar ve gözbağı tılsımları öğrenmişti. İşte, bu hafif tılsımların birinin sayesinde, içindeki büyük gücün varlığını kanıtladı. O günlerde Kargad İmparatorluğu güçlüydü. İmparatorluk, Kuzey ve Doğu Uçyöreleri arasında kalan dört ülkeden oluşur Karego-At, Atuan, Hur-at-Hur, Atnini. Buralarda konuşulan dil Adalar Diyarı'nda veya diğer Uçyöreler'de konuşulan hiçbir dile benzemez buraların insanları da, kanın renginden ve yanan köylerin kokusundan hoşlanan, beyaz tenli, sarı saçlı, vahşi, barbar insanlardır. Bir yıl önce kırmızı yelkenli gemilerden oluşan filolarının büyük gücüyle akınlar yaparak, Torikles ve güçlü bir ada olan Torheven'e saldırmışlardı. Bu olayın haberi kuzeye, Gont'a kadar geldi fakat Gontlu hükümdarlar kendi korsanlıklarıyla meşgul olduklarından diğer ülkelerin kederlerine pek aldırış etmediler. Derken Spevy de Karglar'ın eline düştü, yağmalandı, yakıldı yıkıldı, halkı esir alındı öyle ki burası hâlâ bir enkaz halindedir. Karglar zafer tutkusuyla Gont'un yanına kadar yanaşıp otuz büyük gemiyle, bir ordu halinde Doğu Limanı'na çıktılar. Savaştılar, şehri aldılar ve yaktılar. Gemilerini Ar Nehri'nin ağzında koruma altında bırakıp, önlerine çıkan hayvanları ve insanları keserek, yağmalayarak, yıkarak Vadi'den yukarı çıktılar. İlerledikçe gruplara ayrıldılar her grup canının çektiği yere gitti. Bunların ellerinden kaçanlar, zirvedeki köyleri uyardılar. Kısa bir süre sonra da Onakçaağaç'taki insanlar, doğuda, gökleri karartan dumanları gördü o gece Yüksek Şelâle'ye tırmananlar aşağıya, ince bir sis tabakası altında kalmış, hasata hazırken tutuşturulmuş tarlalardaki yangınlarla yol yol kırmızı görünen Vadi'ye alev alev dallarda kızaran meyvalarıyla yanmış meyva bahçelerine için için yanan harap çiftlik evlerine baktılar. Köylülerin bir kısmı, koyaklardan kaçıp ormana gizlendi, bir kısmı hayatları pahasına savaşmak için hazırlandı bir başka bölümü ise hiçbir şey yapmadan ağıtlar yakmaya başladı. Cadı kaçanlar arasındaydı. Kapperding Uçurumu'nda bir mağaraya gizlenip, mağaranın ağzını da büyülerle mühürledi. Duny'nin babası, yani tunçustası, kalanlar arasındaydı elli yıldır çalıştığı tunç ocağını terk etmemişti. Bütün gece boyunca, elinde hazır bulunan madeni, mızrak ucu haline getirmek için döverek çalıştı. Diğerleri de onunla birlikte bu uçları kürek ve çapaların saplarına -yuva açıp adam gibi vidalayacak vakit olmadığından- bağlayarak çalıştılar. Köyde avlanmak için kullanılan oklardan ve bıçaklardan başka silah yoktu çünkü Gont'un dağlarında yaşayan halk savaşçı değildir onlar savaşçılarıyla değil, keçi hırsızları, deniz korsanları ve büyücüleriyle ünlüdür. Güneşin doğmasıyla beraber adanın yükseklerine, çoğu güz sabahında olduğu gibi, kalın, beyaz bir de sis çöktü. Onakçaağaç'ın kulübe ve evleri arasındaki sokaklarda, köylüler okları, yayları ve yeni yapılmış mızraklarıyla, Karglar'ın uzakta mı yakında mı olduğunu bilemeden, sessizce, hepsi de şekilleri, uzaklıkları ve tehlikeleri onlardan gizleyen sisin içine bakarak, bekliyorlardı. Duny onların yanındaydı. Bütün gece ateşi havayla besleyen tunç ocağının körüğünde, keçi tulumundan yapılmış körüğün saplarını indirip kaldırarak çalışmıştı. Şimdi ise kolları yapmış olduğu işten dolayı öylesine ağrıyor ve titriyordu ki, seçtiği mızrağı elinde tutamıyordu. Nasıl savaşacağına, kendisine veya köylülere nasıl yardımcı olacağına bir türlü aklı ermiyordu. Ya daha henüz bir çocukken, Karglı'nın birinin mızrağına saplanıp da ölürse diye endişelenmeye başladı Ya gerçek adını, erkeklik adını öğrenmeden karanlıklar ülkesine giderse. Soğuk sisin neminden ıslanmış cılız kollarına bir baktı kuvvetsizliğine hiddetlendi kuvvetinin sınırlarını biliyordu. İçinde bir güç vardı. Bir de nasıl kullanıldığını bilse bildiği tüm sihirler içinden kendisine ve beraberindekilere bir üstünlük, en azından bir şans sağlayabilecek hileler aradı. Fakat güç, sadece ihtiyaç olduğunda ortaya çıkmaz Bilgi de olması gerekir. Sonunda berrak gökyüzünün zirvelerinde, tüm çıplaklığı ile parlayan güneşin sıcaklığı altında, sis dağılmaya başladı. Sis hareket edip büyük kümeler ve dumanlı huzmeler halinde aralandıkça, köylüler bir grup savaşçının dağdan yukarı doğru çıkmakta olduğunu gördü. Karglar tunçtan başlıklar ve baldır zırhları, kalın deriden göğüslükler, tahta ve tunçtan kalkanlar ile korunuyor kılıç ve uzun Karg mızrakları taşıyorlardı. Ar'ın derin kıyısından dolana dolana, böbürlenerek, gürültüyle, dağınık bir sıra halinde, beyaz yüzlerinin seçilebileceği kadar yakına geldiler. Birbirlerine seslenirken kullandıkları anlaşılmaz sözcükler de duyuluyordu. Bu akıncı birlikte yüz kadar adam vardı, çok değil ama köyde yalnızca on sekiz adam ve oğlan vardı. İşte o anda ihtiyaç bilgiyi çağırdı Duny, Karglar'ın önünde uzanan yolun üzerindeki sisin incelip, dağıldığını görünce, yararlanabileceği bir büyüsü olduğunu fark etti. Oğlanı çırak olarak almaya çalışan Vadi'deki yaşlı bir iklimci, ona birkaç tılsım öğretmişti. Bu numaralardan birine, sisörme deniyordu bu belli bir yerde, belli bir süre için sisi bir arada tutan birleştirici bir büyüydü. Bu tılsımla, gözbağı konusunda yetenekli bir kişi, sisi bir süre dayanıp sonra dağılan, hayalete benzeyen şekillere sokabilirdi. Oğlanın bu yeteneği yoktu, zaten onun niyeti de başkaydı ayrıca büyüyü kendi amacı için kullanabilecek gücü vardı. Çabuk çabuk ve yüksek sesle köyün sınırlarını çizen yerlerin isimlerini söyledikten sonra sisörme büyüsünü tekrarladı fakat bu büyünün arasına, gizleme büyüsünün sözlerini de kattı ve en sonunda büyüyü harekete geçiren sözcüğü haykırdı. Tam büyüsünü bitirmişti ki, arkasından gelmekte olan babası kafasına hızlı bir şamar indirip onu yere serdi. Adam gibi dur salak. Söylenmeyi bırak. Eğer dövüşemeyeceksen git de saklan. Duny ayağa kalktı. Artık Karglar'ın köyün sınırına, sepicinin bahçesinin kıyısındaki ulu porsukağacının yanına kadar gelmiş olduklarını duyuyordu. Sesleri ve silahlarının şakırtısı netleşmişti fakat yine de görünmüyorlardı. Sis, köyün üzerinde yoğunlaşmıştı, ışığı, insanın kendi ellerini göremeyeceği kadar zayıflatıyor, etrafı bulanıklaştırıyordu. Hepimizi sakladım, dedi Duny, asık bir yüzle. Babasının vurduğu yer ağrıyordu çünkü sonra çift yönlü yaptığı büyü de gücünü kurutmuştu. Elimden geldiği kadar bu sisi burada tutacağım. Söyle öbürlerine, onları Yüksek Şelâle'ye doğru çeksinler. Tunçustası bu garip ve nemli siste bir hayalet gibi duran oğluna baktı. Duny'nin söylemek istediğini anlaması bir dakikasını aldı, ama anlar anlamaz hemen öbürlerini bulup ne yapmaları gerektiğini bildirmek için -köyün her köşesini bucağını ezbere bildiğinden- sessizce koştu. Karglar bir evin damını tutuşturunca, gri siste, bir de kırmızı bir leke yayılmaya başlamıştı. Fakat Karglar hâlâ köye girmemişlerdi sisin, ganimetlerini ve avlarını tüm çıplaklığıyla gözler önüne serecek ölçüde dağılmasını bekliyorlardı. Evi yakılan sepici, Karglar'ın burunlarının dibine, düzenli bir şekilde gölgeden çıkıp bağırıp tekrar gölge içinde kaybolmaları için birkaç oğlan yolladı. Bu arada adamlar bahçe parmaklıklarının arkasından emekleyerek, evden eve koşarak diğer yönden Karglar'a yaklaşmışlar, bir yumak halinde duran savaşçılara ok ve mızraklarla saldırmışlardı. Karglar'dan biri, daha yeni dövülmüş sıcak tunçtan mızrağın boydan boya vücudunu delip geçmesiyle yere düştü. Bir kısmı da okla vuruldu, ama hepsi de çok sinirlenmişti. O zaman onlar da sisin içindeki çelimsiz saldırganlarına karşı saldırıya geçtiler fakat karşılarında sadece seslerin yankılandığı bir sis kütlesi buldular. Önlerindeki sisi, büyük, tüylü ve kanlı mızraklarıyla delerek sesleri izlediler. Cadde boyunca bağıra çağıra ilerlediler. Boş evler ve kulübeler, kıpır kıpır gri sisin içinden belirip belirip kaybolurken, köyün içinden geçip gittiklerini anlamamışlardı bile. Köylüler etrafı çok iyi tanıdıklarından, çoğu önde dağınık bir şekilde koşuyorlardı. Fakat bazıları, oğlan çocukları ve yaşlılar yavaştı. Karglar'ın ayakları bunlara takılınca, savaş çığlıkları atarak ya mızraklarını çektiler ya da kılıçlarıyla deştiler. Atuan'ın Beyaz Kardeş Tanrıları'nın isimlerini haykırdılar Wuluah. Atwah. Gruptakilerin bir kısmı, ayaklarının altındaki toprağın sertleştiğini fark edince durdu, fakat diğerleri hemen burunlarının dibinde ilerleyen loş ve titrek şekilleri izleyerek hayalet köyü aramak için yollarına devam etti. Tüm sis, dört bir yandan kaçışan, titreyen, solan şekillerle canlanmış gibiydi. Bir grup Karg, hayaletleri dosdoğru Ar'ın kaynaklarının bulunduğu uçurum kenarına, Yüksek Şelâle'ye doğru kovaladı. İzledikleri şekiller, önlerindeki boşluğa doğru kaçıp, incelmekte olan sisin içinde kayboldular. Onları izleyenler, çığlıklar atarak önce sisin, ardından da aniden beliren güneş ışığının arasından, otuz metre aşağıya, kayaların arasındaki sığ göllere düştü. ardından gelip de düşmemiş uçurumun kenarında durup, dinlediler. Onların olanlar, sesleri O zaman Karglar'ın içine bir endişe düştü bu acaip siste köylüleri değil, birbirlerini aramaya koyuldular. Tepenin olduğu tarafta bir araya geldiklerinde, yine de aralarında, arkadan koşup gelip bıçaklayan ve sonra tekrar yok olan, hayalete benzeyen, başka şekiller vardı. Karglar birdenbire gri renkli kör sisten çıkıp da sabah güneşi altında çıplak ve parlak duran nehri ve köyün altındaki koyakları görünceye kadar, yokuşaşağı, düşe kalka ve sessizce koşmaya başladılar. Sonra durdular, bir araya geldiler ve geriye baktılar. Dalgalanan ve kıvrılan gri bir duvar yolun öte yanında, gerisindeki her şeyi saklayarak, bomboş duruyordu. Duvardan ise sadece, geride kalmış, uzun mızrakları omuzlarından sallanan bir iki arkadaşları, tökezleyerek saldırırcasına çıktı. Arkalarına bile bakmadan gittiler. Hepsi bu büyülü yerden uzaklara, aşağıya indi. Bu savaşçılar, Kuzey Yakası Vadisi'nin daha aşağılarında savaştan nasiplerini aldılar. Ovark'tan kıyıya kadar uzanan Doğu Ormanı kasabalarındaki adamlar toplanarak, Gont'u istila edenlere karşı savaşmaya gitti. Gruplar halinde dağlardan aşağıya indiler o gün ve ertesi gün Karglar Doğu Limanı'nın üstündeki kumsallara kadar geri püskürtüldü. Buraya vardıklarında gemilerinin yakılmış olduğunu gördüler bunun üzerine sırtlarını denize vererek, hepsi ölünceye kadar savaşa devam etti. Armouth'ın kumları, gelgit temizleyinceye kadar, kanla kahverengiye boyandı. Fakat, o sabah Onakçaağaç köyünde ve Yüksek Şelâle'de nemli gri sis, bir süre daha asılı kaldıktan sonra aniden dağıldı ve eridi gitti. İnsanlar, orada burada, sabahın rüzgârlı parlaklığında kalakaldılar ve merakla çevrelerine bakındılar. Burada, kanlar içinde, dağılmış uzun sarı saçlarıyla ölü bir Karg yatıyordu orada ise dövüş sırasında bir kral gibi ölmüş olan sepici. Köyde, ateşe verdikleri ev hâlâ alev alevdi. Savaşı kazandıklarından, evi söndürmek için koştular. Sokakta ulu porsukağacının yanında, tunçustasının oğlu Duny'yi tek başına, yaralanmamış ama afallamış biri gibi sessiz ve aptal aptal dururken buldular. Yapmış olduğu şeyin farkındaydılar onu babasının evine götürdüler, cadıyı mağarasından çıkıp canlarını ve mallarını kurtarmış olan bu delikanlıyı kurtarsın diye çağırmaya gittiler. Karglar tarafından sadece dört kişi öldürülmüş ve bir ev yakılmıştı. Oğlan silahla yaralanmamıştı ama ne yemek yiyebiliyor, ne konuşabiliyor, ne de uyuyabiliyordu kendisine söylenen sözleri duymuyor, kendisini görmeye gelenleri görmüyor gibiydi. O yörelerde, onu hasta eden şeyden kurtaracak kadar büyüden anlayan biri yoktu. Teyzesi gücünden fazlasını harcadı, dedi, ama ona yardım edecek bilgisi yoktu. O, bu şekilde karanlıklar içinde sessiz yatarken, bir sis örerek bir sürü gölge sayesinde Karglı cengâverleri korkutup kaçıran delikanlının öyküsü, tüm Kuzey Yakası Vadisi'nde, Doğu Ormanı'nda, yüksek dağlarda, dağların ardında, hatta Gont'un Büyük Limanı'nda bile anlatıldı. Böylece Armouth'daki kıyımın beşinci gününde Onakçaağaç köyüne bir yabancı geldi Başı açık, pelerinli, kendi boyunda meşe bir asa taşıyan, ne genç ne yaşlı bir adam. Çoğu insan gibi Ar yolundan çıkarak değil, daha yüksek dağlardaki ormandan inerek geldi. Onun bir büyücü olduğunu hemen anlayan köyün kadınları, adam dertlerine deva olabileceğini söyleyince, onu doğruca tunçustasının evine getirdiler. Oğlanın babası ve teyzesi dışında herkesi dışarı çıkaran Yabancı, sadece, karanlıklara dalmış gözlerle yatan Duny'nin karyolasının üzerine eğilip, elini oğlanın anlına koyup, dudaklarına bir kez dokundu. Duny, etrafına bakınarak yavaş yavaş doğruldu. Kısa bir süre sonra da konuştu kuvveti ve açlık hissi geri gelmeye başladı. Ona yemesi ve içmesi için bir şeyler verdiler. Kara gözlerini yabancıdan alamayan Duny, tekrar yattı. Tunçustası, yabancıya, Sen pek öyle sıradan bir adama benzemiyorsun, dedi. Bu çocuk da sıradan bir adam olmayacak, diye cevap verdi diğeri. Onun sis ile yaptığı kahramanlıklar, yaşadığım yer olan Re Albi'ye kadar geldi. Buraya ona adını takmaya geldim, tabii eğer dedikleri gibi henüz erkekliğe adımını atmadıysa. Cadı tunçustasına, Enişte, bu adam mutlaka Re Albi Büyücüsü Sessiz Ogion'dur zelzeleye dizgin vuran adam... diye fısıldadı. Beyim, dedi büyük isimlerden çekinmek gibi bir huyu olmayan tunçustası, önümüzdeki ay oğlum on üç yaşında olacak ama biz Geçiş'i, bu kış, Gündönümü eğlentilerinde gerçekleştirmeyi düşündük. Bırakın bir an önce bir ismi olsun, dedi büyücü, çünkü bir isme ihtiyacı var. Şimdi başka bir işim var, fakat sizin seçtiğiniz gün geri geleceğim. Ondan sonra giderken, eğer uygun görürseniz onu da yanımda götüreceğim. Eğer uygun olduğunu kanıtlayabilirse, onu çırağım olarak yanıma alacağım veya yeteneklerine göre eğitilmesini sağlayacağım. Büyücü olarak doğmuş birinin aklını karanlıkta bırakmak tehlikelidir. Ogion çok kibar ama kesin bir tarzda konuşuyordu dikkafalı tunçustası bütün söylediklerini kabul etti. Oğlanın on üç yaşını doldurduğu gün, daha parlak yapraklar ağaçların dallarından düşmeden, sonbaharın güzelliklerinin yeni yeni yaşanmaya başladığı günlerde, Ogion Gont Dağı'ndaki gezilerinden, köye geri döndü böylece Geçiş töreni yapıldı. Cadı oğlandan, annesinin ona bir bebekken vermiş olduğu Duny ismini geri aldı. Çocuk isimsiz ve çıplak olarak yüksek uçurumların dibinden fışkıran Ar'ın soğuk kaynaklarına girdi. O suya girerken, güneşin önünden su bulutları geçti ve gölcükte çocuğun etrafındaki suların üzerinde büyük gölgeler kayıp oynaştı. Çocuk bu canlı ve çivi gibi suda, soğuktan titrese de, davranması gerektiği gibi, yavaşça ve dimdik yürüyerek karşı kıyıya geçti. Kıyıya gelince, kendisini beklemekte olan Ogion elini uzattı ve oğlanı kolundan kavrayarak ona gerçek ismini fısıldadı Ged. Böylece adı, güçlerin kullanımı konusunda çok zeki olan birisi tarafından takılmış oldu. Daha eğlentilerin bitmesine çok varken daha bütün köylüler bol yiyecek ve içecek bira ile Vadi'den gelen bir okuyucunun söylediği Ejderha Efendilerinin Kahramanlıkları türkülerini dinleyerek eğlenirken, büyücü alçak sesle Ged'e Haydi oğlum. Köy halkıyla vedalaş, bırak onlar eğlensinler, dedi. Ged, babasının kendisi için yaptığı tunç bıçak, sepicinin karısının ona göre diktiği deri bir kaban ve teyzesinin onun için tılsımladığı akçaağaçtan bir bastondan ibaret olan eşyasını aldı. Pantolonu ve gömleğinden başka, bütün sahip olduğu şeyler bunlardı. Hepsiyle vedalaştı dünyada tanımış olduğu tüm insanlarla. Nehrin kaynaklarının yukarısında, uçurumun altına dağılmış köye bir kez baktı. Sonra yeni ustasıyla, bu dağlık adanın dik ormanları, aydınlık sonbaharın yaprakları ve gölgeleri arasından yola koyuldu. Ged, büyük bir büyücünün çırağı olarak, hemen gücün sırrına erip, ona hâkim olacağını sanmıştı. Hayvanların dillerini, ormanın yapraklarının söylediklerini anlayacağını sanmıştı sözüyle rüzgârı etkileyeceğini, istediği her kılığa gireceğini... Belki de ustasıyla beraber Re Albi'ye gitmek için geyik olup koşacak veya kartal olup dağların üstünden uçacaklardı. Fakat hiç de öyle olmadı. Önce Vadi'den aşağı, sonra da yavaş yavaş dağı dolanarak, güneye ve batıya doğru, küçük köylerde kendilerine sunulan yerlerde ya da doğanın koynunda geceleyerek dolaştılar yoksul gezgin sihirbazlar, tamirciler veya dilenciler gibi. Hiç de öyle gizemli yerlere gitmediler. Hiçbir şey olmadı. İlk başlarda Ged'in sabırsız bir korkuyla baktığı büyücünün meşe asası, anlaşılan yürürken kullanmak için yapılmış sağlam bir bastondan başka bir şey değildi. Aradan üç gün geçti, dört gün geçti, yine de Ogion, Ged'in gördüğü kadarıyla ne bir büyücülük yaptı, ne de ona bir tanecik isim, tek bir rün veya tılsım öğretti. Ogion çok sessiz bir adam olduğu halde, son derece yumuşak ve sakindi öyle ki sonunda Ged ona karşı duyduğu korkuyu yenerek, birkaç günde ustasına Benim çıraklığım ne zaman başlayacak acaba. diye sorabilecek kadar cesaretlendi. Başladı, dedi Ogion. Sanki Ged'in söyleyecek bir şeyi varmış da söyleyemiyormuş gibi bir sessizlik oldu. Sonra söyledi Ama daha hiçbir şey öğrenmedim. Çünkü benim ne öğrettiğimi henüz keşfedemedin, diye cevap verdi büyücü, Ovark ve Wiss arasındaki yüksek geçitte yoluna kararlı ve büyük adımlarla devam ederek. Çoğu Gontlu gibi esmer bir adamdı, koyu bakır renginde gri saçlı, bir tazı kadar ince, dayanıklı ve yorulmak bilmez. Seyrek konuşur, az yer ve daha da az uyurdu. Gözleri ve kulakları çok keskindi yüzünde her zaman, bir şeyleri dinliyormuş gibi bir ifade taşıyordu. Ged ona cevap vermedi. Bir büyücüye cevap vermek her zaman o kadar kolay değildir. Tılsımlar yapmak istiyorsun, dedi Ogion, büyük adımlarla yürürken. O kuyudan çok su çektin. Bekle. Erkeklik, sabretmek demektir. Ustalık ise dokuz kez sabretmek demektir. Yolun kenarındaki o ot nedir. Samançiçeği. Ya bu. Bilmiyorum. Ona dörtyaprak derler. Ogion asasının bakır ucunu cılız otun dibine batırarak durmuştu, böylece Ged bitkiye yakından baktı bitkiden kuru bir tohum zarfı kopardı ve Ogion başka bir şey söylemediği için sonunda sordu Ne işe yarar Usta. Bildiğim kadarıyla hiçbir işe. Yola devam ederlerken Ged tohum zarfını elinde tutuyordu, sonra fırlattı attı. Dörtyaprağı her mevsimde, yaprağıyla, çiçeğiyle, köküyle, kokusundan, görünüşünden ve tohumundan tanıyacak hale gelince, o zaman gerçek ismini öğrenebilirsin varlığının ne olduğunu kavradığın için. Bu da kullanımını bilmekten daha önemlidir. Sonuç olarak, sen ne işe yarıyorsun. Ya da ben. Gont Dağı bir işe yarar mı. Ya da Açık Deniz. Ogion yarım mil daha gittikten sonra nihayet Duyabilmek için susmak gerekir, dedi. Oğlan kaşlarını çattı. Aptal yerine konmaktan hoşlanmıyordu. Sonunda Ogion ona bir şey öğretmeye razı olur umuduyla, içerlemesini ve sabırsızlığını bastırarak, itaatkâr olmaya çalıştı. Bir şeyler öğrenmek ve güç kazanmak için büyük bir açlık duyuyordu. Yine de ona, bir şifalı ot toplayıcısı veya köy sihirbazıyla yürüseydi daha çok şey öğrenirdi gibi gelmeye başladı. Ve dağı dolanıp batıya, Wiss'ten sonraki ıssız ormanların içlerine doğru gittikçe, bu büyük Büyücü Ogion'un büyüklüğünden ve sihrinden gitgide daha çok kuşkulanmaya başladı. Çünkü yağmur yağdığında Ogion, her basit iklimcinin bildiği, fırtınayı uzaklaştırmaya yarayan büyülerden birisini bile yapmadı. Enlades ve Gont gibi sihirbazı bol ülkelerde, yağmur bulutlarının bir tılsımdan bir tılsıma ilerleyerek, sonunda yükünü huzur içinde denize boşaltıncaya kadar, yavaş yavaş bir yandan bir yana, bir yerden bir yere hareket ettiğini görebilirsiniz. Oysa Ogion yağmurun yağacağı yere yağmasına izin veriyordu. Ogion büyük bir köknar ağacı bulup altına uzandı. Ged ise sular süzülen çalıların arasına ıslak ve mutsuz kıvrıldı güce sahip olup da onu kullanmayacak kadar akıllı olmanın ne işe yaradığını merak etti ve Vadi'deki iklimcinin yanına, en azından kuru yerde uyuyabileceği bir yere çırak gitmiş olmayı diledi. Düşüncelerinin hiçbirini açıklamadı. Bir tek söz söylemedi. Ustası gülümsedi ve yağmur altında uykuya daldı. Gont tepelerine ilk karın düşmeye başladığı Gündönümü'ne doğru, Ogion'un köyü Re Albi'ye vardılar. Overfell'in yüksek kayalarının kıyısına kurulmuş olan kasabanın adı Şahin Yuvası anlamına geliyordu. Aşağıya bakınca insan, derin körfezi, Gont Limanı'nın kulelerini, körfezin ağzından Armed Kayalıkları arasından gemilerin giriş çıkışlarını görebiliyordu. Deniz üzerinden iyice batıya bakınca, İç Adalar'ın en doğusundaki ada olan Oranea'nın mavi dağları da seçilebiliyordu. Büyücünün evi, bir ateş çukuru yerine ocağı ile bacası olan ahşaptan sağlamca yapılmış büyük bir ev olduğu halde, Onakçaağaç köyünün kulübelerine benziyordu Bir köşesine keçiler için de yer ayrılmış, bir tek odadan ibaretti. Odanın batı duvarında, Ged'in yattığı bir girinti vardı. Ot şiltesinin üzerinde, denize bakan bir pencere vardı fakat kışları batıdan ve kuzeyden gelen kuvvetli rüzgârlara karşı kepenklerinin genellikle kapalı olması gerekiyordu. Ged kışı, evin karanlık sıcağında, dışardaki yağmurun ve rüzgârın sesini veya karın sessizliğini dinleyerek ve Hard dilinin Altı Yüz Rünü'nü yazmayı ve okumayı öğrenerek geçirdi. Ged bu bilgileri öğrenmekten çok mutluydu çünkü bunları bilmeden tılsım ve büyülerin sadece ezberlenmesi, insana tam anlamıyla bir ustalık kazandırmıyordu. Adalar Diyarı'nın Hard dili, diğer dillerden farklı olarak büyülü bir güce sahip olmadığı halde, kökleri varlıkların gerçek adlarını aldıkları Kadim Lisan'a dayanıyordu. Bu lisanı anlamak için de, dünya adaları ilk olarak denizden çıktıkları zaman yazılmış olan Rünlerle işe başlamak gerekiyordu. Hâlâ, hiçbir büyü, hiçbir olağandışı olay görmemişti. Bütün kış boyunca Rün kitabının ağır sayfalarının karıştırılmasından, yağmur ve karın yağmasından başka hareket olmamıştı. Bir de Ogion, buz gibi havalarda yaptığı orman gezilerinden veya keçilerinin bakımından döner, çizmelerindeki karı silkip sessizce ateşin karşısında otururdu. Büyücünün, uzun ve dinleyen sessizliği odayı ve Ged'in aklını doldururdu, öyle ki bazen kelimelerin nasıl söylendiklerini unuttuğunu zannederdi Ged en sonunda Ogion konuşunca, ona, sözcükleri Ogion hemen o anda, ilk kez icat ediyormuş gibi gelirdi. Yine de söylediği sözler, öyle önemli konularda olmazdı da ekmek, su, hava ve uyku gibi basit şeyler olurdu. Canlı ve parlak bahar ayları gelince, Ogion Ged'i, sık sık Re Albi'nin yukarlarındaki çayırlardan şifalı otlar toplamaya yolladı ve bütün gününü yağmur suyuyla dolmuş derelerin kenarlarında, ormanlarda ve güneş altındaki ıslak yeşil tarlalarda gezerek geçirmesi için serbest bırakarak, istediği kadar oyalanabileceğini söyledi. Ged her seferinde sevinçle gidip akşama kadar dışarda kaldı, fakat şifalı otları da tümüyle aklından çıkarmadı. Tırmanırken, gezerken, sularda ve çamurlarda yürürken, keşfederken, bir yandan da otlara dikkat ediyor ve eve hep biraz ot götürüyordu. Bir gün 'kutsal beyaz' denen bir çiçeğin bol bulunduğu iki dere arasında kalan bir çayırlığa geldi bu çiçekler nadir bulunduğundan ve şifacılar bunlara değer verdiğinden, ertesi gün de aynı yere gitti. Ondan önce bir başkası oraya gelmişti bu kez daha önce görmüş olduğu bir kız Re Albi Lordu'nun kızı. Ged onunla konuşmayacaktı ama kız Ged'e doğru gelip, onu tatlı tatlı selamladı Seni tanıyorum, sen Çevik Atmaca'sın, büyücümüzün evlatlığı. Bana büyücülük hakkında bir şeyler söyler misin. Ged kızın beyaz eteklerinin süpürdüğü beyaz çiçeklere baktı ilk başlarda utandı, suratını astı ve zar zor cevap verdi. Fakat kız, yavaş yavaş onu da rahatlatan umursamaz, ısrarlı ve açık sözlü bir şekilde konuşmaya devam etti. Aşağı yukarı onun yaşlarında, uzun boylu, neredeyse beyaz tenli denecek kadar solgun bir kızdı. Köyde, annesinin Osskil veya öyle yabancı bir adadan gelmiş olduğu söyleniyordu. Saçı dümdüz, siyah bir şelâle gibi omuzlarına dökülüyordu. Ged kızı çok çirkin buldu ama konuştukça, giderek artan bir arzuyla onu mutlu etmek, onun takdirini kazanmak istedi. Kız Ged'e, Karglı savaşçıları yenmelerine neden olan sis ile yaptığı numaraların tüm öyküsünü anlattırdı. Çok şaşırmış ve takdir etmiş gibi dinledi ama hiç onu öven sözler söylemedi. Bir süre sonra da başka bir dala atladı Hayvanları ve kuşları çağırabilir misin. diye sordu. Çağırabilirim, dedi Ged. Çayırın yukarısındaki uçurumda bir şahin yuvası olduğunu biliyordu kuşu adıyla çağırdı. Kuş geldi ama koluna konmadı, belli ki kızın varlığından ürkmüştü. Bir çığlık attı, çizgili geniş kollarıyla havayı dövüp göklere yükseldi. Şahinin gelmesini sağlayan bu tür efsunlara ne diyorsunuz. Çağrı büyüsü. Ölülerin ruhlarını da, sana gelmeleri için çağırabilir misin. Ged, kız bu soruyu sorunca, şahin tam anlamıyla onun çağrısına itaat etmediği için, kendisiyle eğlendiğini düşündü. Kızın kendisiyle eğlenmesine izin veremezdi. Dilersem çağırabilirim, dedi sakin bir sesle. Ruhları çağırmak zor ve tehlikeli değil midir. Zor olmasına zor. Tehlikeli mi, bilemem. Omuzlarını silkti. Bu kez kızın gözlerinde bir takdir izi olduğuna, hemen hemen emindi. Bir aşk efsunu yapabilir misin. O ustalık isteyen bir şey değil ki. Doğru, dedi kız, her köy cadısı bunu yapabilir. Dönüşüm büyüleri yapabilir misin peki. Büyücülerin görüntülerini değiştirdiklerini söylüyorlar, sen de yapabilir misin. Bir kez daha kızın, soruyu alay etmek için sorup sormadığına emin olamadı bir kez daha, dilersem yaparım, diye cevap verdi. Kız, kendisini dilediği herhangi bir şeye çevirmesi için -ister bir şahine, ister bir boğaya, ister ateşe, isterse de bir ağaca- yalvarmaya başladı. Kızı ustasının kullandığı, kısa, gizemli sözlerle atlattı fakat kız onu tatlı sözlerle kandırınca, açıkça reddetmeyi bilemedi. Ayrıca kendisi de atıp tuttuklarına inanıp inanmadığını pek bilemiyordu. Ustası büyücünün onu evde beklediğini söyleyerek kızdan ayrıldı ve ertesi gün çayıra gitmedi. Fakat bir gün sonra kendi kendine, açan çiçeklerden biraz daha toplaması gerektiğini söyleyerek, bir kez daha gitti. Kız oradaydı birlikte kutsal beyaz tomurcukları toplayarak çamurlu çimlerin üzerinde yalınayak koştular. İlkbahar güneşi parlıyor, kız da onunla eski köyündeki bir keçi çobanı kadar neşe içinde konuşuyordu. Kız tekrar sihirbazlık hakkında sorular sordu ve Ged'in anlattığı her şeyi gözlerini faltaşı gibi açarak dinledi böylece oğlan tekrar böbürlenmeye başladı. Derken kız ona bir Dönüşüm büyüsü yapıp yapamayacağını sordu. Ged kızı atlatınca da saçlarını yüzünden arkaya doğru atarak oğlana baktı ve Korkuyor musun. dedi. Hayır, korkmuyorum. Kız ona tepeden bakarak güldü ve Belki de çok küçüksündür, dedi. İşte buna katlanamazdı. Pek bir şey söylemedi fakat kendisini kanıtlamaya kesin karar verdi. Kıza, eğer isterse ertesi gün tekrar çayıra gelmesini söyledi, ayrılmak için izin istedi ve ustası dönmeden eve vardı. Doğruca raflara gidip henüz Ogion'un onun yanında hiç açmadığı iki İrfan Kitabı'nı aldı. Kendini dönüştürmek için bir büyü aradı fakat hâlâ rünleri çok yavaş okuduğundan ve okuduğunu da pek anlamadığından, aradığı şeyi bulamadı. Ogion'a ustası Kâhin Heleth'ten, Kâhin Heleth'e de kendi ustası Perregal Büyücüsü'nden kalan ve kökleri efsanevi zamanlara dayanan bu kitaplar çok eskiydi. Şimdiye kadar toprak olmuş birçok değişik el tarafından üzerinden geçildiğinden ve aralarına yeni bilgiler eklendiğinden, kitapların yazısı, küçük ve garipti. Ged yine de, orada burada okumaya çalıştığı şeylerin bazılarını anlıyordu. Aklının bir köşesinde kızın sorusu ve alayı, kitabı karıştırırken ölülerin ruhlarının çağırılmasıyla ilgili bir büyünün yazılı olduğu bir sayfada durdu. Teker teker işaretleri ve rünleri çözerek büyüyü okudukça, içini bir korku kapladı. Gözleri kitaba takılıp kalmış, büyüyü okumayı bitirinceye kadar da gözlerini kitaptan ayıramamıştı. Gözlerini kaldırdığında, evin zifiri karanlık olduğunu gördü. Karanlıkta, ışık olmadığı halde okumuştu. Kitaba bir kez daha baktığında, rünleri okuyamadı. Yine de içindeki korku gittikçe büyüyor, onu sandalyesine bağlıyordu. Üşümüştü. Omuzundan bakınca, kapalı kapının yanında, karanlıktan da karanlık şekilsiz, pıhtı bir şeyin süründüğünü gördü. Ona doğru ilerliyor, ona fısıldıyor fısıldayarak onu çağırıyor gibiydi. Ama Ged sözcükleri anlayamıyordu. Kapı sonuna kadar açıldı. İçeriye, çevresinde beyaz bir ışık kümesiyle bir adam girdi yüksek sesle, hiddetli ve aniden konuşan büyük parlak bir şekil. Karanlık ve fısıltılar yok olarak dağıldı. Ged içinde bulunduğu dehşetten kurtuldu ama hâlâ ödü kopuyordu çünkü kapıda, elindeki meşe asası beyaz bir parlaklıkla alev alev yanan, etrafa ışık saçarak duran Büyücü Ogion'du. Büyücü tek bir söz söylemeden Ged'in yanından geçip lambayı yaktı ve kitapları raflardaki yerlerine koydu. Sonra oğlana döndü ve O büyüyü, hayatını ve gücünü tehlikeye atmadan kullanamazsın. Kitapları, bu büyüyü bulmak için mi açmıştın. dedi. Hayır usta, diye mırıldandı oğlan utanarak Ogion'a ne aradığını ve neden aradığını anlattı. Sana söylediğim şeyleri hatırlamıyorsun. Sana o kızın annesinin, yani Lord'un karısının, efsunlarla uğraşan bir kadın olduğunu söylememiş miydim. Gerçekten de Ogion, bir keresinde bunu söylemişti Ogion'un bir nedeni olmadan, boşu boşuna konuşmayacağını şimdiye kadar öğrenmiş olmasına rağmen Ged, bu sözlere pek kulak asmamıştı. Kız şimdiden yarı cadı. Kızı seninle konuşması için annesi yollamış olabilir. Kitabın senin okuduğun sayfasını açan o olabilir. O kadının hizmet ettiği güçler benim hizmet ettiğim güçlerle aynı değil. Kadının amacının ne olduğunu bilmiyorum ama hakkımda hayırlı şeyler istemediğini biliyorum. Ged, şimdi beni iyi dinle. Tehlikenin gücü, gölgenin ışığı kuşattığı gibi kuşatacağını hiç düşünmedin mi. Sihir, zevk için veya övülmek için oynadığımız bir oyun değildir. Şunu düşün Bizim Sanatımız'daki her söz, her hareket ya hayır için ya da şer için yapılır. Bir şey söylemeden veya bir şey yapmadan önce, ödemen gereken bedeli bilmen gerekir. Utancın etkisiyle Ged siz bana hiçbir şey öğretmezken, bunları bilmemi nasıl beklersiniz. Sizinle yaşadığımdan beri, ne bir şey yaptım, ne de bir şey gördüm... dedi. Şimdi bir şey gördün işte, dedi büyücü. İçeri girdiğimde, kapının yanında, karanlıkta. Ged sustu. Ogion diz çöküp ocaktaki ateşi yaktı ev soğumuştu. Sonra, hâlâ dizlerinin üzerindeyken sakin bir sesle, Ged, benim genç şahinim, sen bana veya benim hizmetime bağımlı değilsin. Sen bana gelmedin, ben sana geldim. Sen bu seçimi yapmak için çok gençsin ama yine de ben senin yerine karar veremem. Eğer istersen seni, bütün yüksek sanatların öğretildiği Roke Adası'na yollarım. İstediğin her şeyi öğrenebilirsin, senin çok büyük bir gücün var. Hatta gururundan da büyük umarım. Seni burada tutmak isterim çünkü sende olmayan şey bende var ama seni isteğinin dışında burada tutamam. Şimdi, Re Albi ile Roke arasında bir seçim yap, dedi. Ged sesini çıkarmadan durdu, çok şaşırmıştı. Onu tek bir dokunuşuyla iyileştiren, içinde hiç kızgınlık olmayan bu adamı sevmeye başlamıştı. Onu sevdiğini bu ana kadar fark etmemişti. İçindeki parlaklıkla, karanlıktaki kötülüğü nasıl yaktığını hatırlayarak bacanın kenarına dayanmış olan meşe asaya bakınca, içinde Ogion'la kalıp, onunla ormanda uzun ve uzak yollara gitmek ve sessiz olmayı öğrenmek için bir istek duydu. Ama yine de, içinde, bastıramadığı başka arzular da vardı zafere duyulan istek, bir şeyler başarma niyeti gibi. Deniz rüzgârlarının sayesinde, dosdoğru İç Deniz'e, havanın büyüyle pırıl pırıl parladığı ve Başbüyücü'nün akıl almaz mucizelerin arasında gezindiği Bilgeler Adası'na gitmek varken, Ogion'un yolu, ustalığa giden uzun bir yol gibi görünüyordu yavaş ilerlenen, dolaylı bir yol. Usta, dedi, ben Roke'a gideceğim. Böylece birkaç gün sonra, güneşli bir bahar sabahında Ogion, Gont'un Büyük Limanı'ndan on beş mil uzakta olan Overfell'den aşağıya giden dik yolda, Ged'in yanında uzun adımlarıyla yürüdü. Büyük Liman'ın kapısında ejderha heykellerinin arasında duran Gont Şehri'nin nöbetçileri büyücüyü görünce, onu çıplak kılıçları ile diz çöküp karşıladılar. Büyücüyü tanıyorlardı Prens'in