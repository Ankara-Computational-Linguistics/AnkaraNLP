ve kız kardeşi kaçırılır. Bu sırada devrime önderlik eden kişilere yakın birkaç kişide yakalanıp kurşuna dizilmiştir. Cephede savaş devam ederken Huearta'nın güç yarışı da başkentte sürmektedir. Tam 110 kongre üyesi toplantı halindeyken federallerce tutuklanıp hapse atılır ve Huerta diktatörlüğünü ilan eder. Kuzeyde Pancho Villa önce Torreon'u alır ardından daha kuzeydeki Ciduad Juarez'e yönelir ve şehri zapt eder, Chihuahua ise daha iyi korunuyor olduğundan başarı sağlayamaz. Ardından kendisine karşı gönderilen federalleri yener. Yıl sonunda güneyde Zapata çetin bir mücadeleye devam ederken kuzeyde Pancho bazı bölgelerdeki kısmı federal zaferlerine rağmen şehirleri ve köyleri tek tek almaktadır. Yılın hemen başında Villa Ojinaga'yı dört günlük bir muharebe sonucu zapt eder. Fakat burası en kuzeydedir yani sınırda. Güneyde Zapata bazı yerel devrimcileri de anlaşma yolu ile bünyesine katarak büyüme devam eder. Federaller ise kuzey cephesine ağırlık vermiş durumdadır. Kuzey yönünde ilerlemeye geçen federaller köy ve kasabaları bir bir geri almaktadır. En son Torreon federaller tarafından geri alınır ve burada dururlar. Mart ayında üç tarafta daha farkında olmasalar bile başkente doğru ilerlemeye başlar. Pancho Villa önce daha Torreon'un daha kuzeyine ilerlemeye cür'et eden federaller ile çarpışır ve onları geri püskürtüp ordusunu Torreon'a doğru sürer. Ayın sonuna gelindiğinde çok sert ve kanlı muharebeler sonucu Torreon şehri bir kez daha devrimcilerin eline geçer. Bu sırada Amerikalılar Veracruz'u işgal eder fakat orayla ilgilenecek kimse yoktur. Zapata bir süre ilerledikten sonra cephane ve silah temini sıkıntıları baş gösterir fakat bunları aşar aşmaz, yeniden kuzeye doğru ilerleyişe geçer. Aslında özellikle kuzeyde olmak üzere iki cephede de federaller iyi silahlanmış durumdadır, üstelik savunma konumundadırlar. Fakat gerek sayısal üstünlükleri gerek ileri süvari taktikleri ile devrimciler kontrolü ele geçirmiştir. Nisan sonunda Morelos eyaletinde sadece iki yer federallerin kontrolündedir ki bunlardan biri olan Jojuta aynı ayın sonunda düşer. Her bir federal bire üç dövüşmek durumunda kalmıştır. Yaşadığı silah ve cephane sorunları yüzünden diğer federal tutanağı olan Cuernavaca'ya ancak 2 Haziran günü varabilmiş ve kenti kuşatmıştır. 9 haziran günü Albay Jimenez komutasındaki 2000 federal ile kentin kuşatmasını yarmaya çalışmış hemen ertesi gün Zapata adamlarına geri çekilme emri vermiştir. Çok az adamını kuşatmaya devam etmek için orada bırakır ve kalanları ile başkente doğru yürümeye devam eder. Ay sonunda hükümetin sonu da gözükür Pancho Zacetas'ı alır ve 12000 savunmacıdan sadece 200 tanesi kaçmayı başarır ve Zapata artık Federallerin yoğunluğunun hissedilmeye başlandığı bölgelere adım atar. Carranza ile Pacho aralarındaki soruları çözmek için Torreon'da bir araya gelir bu sırada Huerta kaçışına hazırlanmaktadır. Ve 17 Temmuz'da Alman gemisi Dresden'e atlayıp İspanya'ya kaçar fakat bu devrimciler için dur anlamına gelmez. Zapata saldırılarını sürdürürken Carranza'nın Anayasalcılar'ı kuzeyden iyice yaklaşmış ve federalleri bir kez daha yenmiştir. Sadece üç gün sora Zapta Milpa Alta'yı alır ve başkente yaklaşır Carranza ise başkente sadece 20 kilometre mesafededir ve burada düşman ile anlaşır başkent kan dökülmeden kendi anayasalcı kuvvetlerine terk edilecektir fakat o kente hakim olana kadar federaller Zapata'yı tutacak sonra Pueba yönünde çekilecektir. 13 Ağustos'ta Zapata'nın Morelos'taki askerleri zoru başarır ve Cuernavaca'ya girer böylece federaller Morelos'tan atılmış olur. 15 Ağustos'ta Anayasalcılar Obregon önderliğinde başkente direniş olmaksızın hakim olur. Buradan sonrası karmakarışıktır. Her yer düşebilirdi fakat hükümetin başkenti Meksiko düşemezdi. Ne Diaz yenildiğinde ne de Madero devrildiğinde kent isyancıların eline geçmemişti. Zapata, Carranza ve Villa başkanlık sarayına ulaşır ve başkent sokaklarında devrimciler hakimdir. Bu hükûmet yanlıları için tam bir cehennem manzarasıdır çünkü onlar bu durumu kaos olarak adlandır. Bu sıra ilk anlaşmazlıklarda ortaya çıkar. Carranza ile yapılan görüşmelerde Ayala Planı'nı yine kabul ettiremeyen Zapata, etkisi altındaki bölgelerde planını uygulamaya devam etti. 24 Kasım’da Zapata’nın birlikleri yeniden başkente girdi. “Anayasalcılar”ın üzerine yürümeme hatası Zapata’nın yanılgılarından biriydi. Bölgeci yaklaşıyordu ve merkezi ordu düşüncesine karşıydı. Anayasalcılar Pancho Villa'ya kasımda resmen savaş ilan etti. Ve böylece deneyimli fakat yorgun devrimciler Pancho ve Zapata yine karşı oldukları bir güce karşı mücadeleye girişmek zorunda kaldılar. Ocak 1915’te Anayasalcıların “Harekat Ordusu” yeniden başkente girdi. Böylece Carranza gücü eline geçirmiş oldu. Aslında Zapata ve Villa ne kadar iyi adamlar olursa olsunlar hiçbir zaman bu kadar büyük düşünememişlerdi. Onların fikirleri toprak reformları ile sınırlı idi. Bu da Carranza tarafından çok iyi kullanıldı ve kontrolü yeni yılın başında tamamen sağlamış oldu fakat hala uğraşması gereken iki devrimci güç vardı. Yeni yılın dördüncü günü Carranza'nın ordusu kalan son Zapatistler'i Pueba'dan çıkardı ve başkente yeniden girip kontrolü aldı. Zapata'nın hep başını ağrıtan bir cephane problemi vardı ki yeniden başlamıştı. Zapata, Villa'dan cephane talebinde bulundu ama o da pek iyi durumda değildi ve Zapata'ya cephane gönderemeyeceğini onun yerine düşmandan ele geçirmesini önerdi. İşte böyle bir durumda artık yeni Meksika hükûmeti olan Carranza'nın Obregon önderliğindeki ordusu başkentten ayrıldı. Zapata bölgesel yaklaşıyordu ve Morelos eyaletinden ayrılmaya da sıcak bakmıyordu bu durumda Obregon ağırlığı kuzeye vermeyi tercih etti. 10 Nisan'da Panco Villa ile başkente pek de uzak olmayan Celaya'da karşılaştı ve Torreon'da kazandığı zaferinden çok daha büyük bir mağlubiyet aldı. Panco bir kez daha saldırmayı denedi ve 2. Celeya Muharebesi olarak bilinen savaşta yine kaybetti ve mağlubiyeti tamamlanmış oldu. Geçen yıl Juarez'de, Torreon'da, Zacetas'ta federalleri olağanüstü süvari yetenekleri ile defalarca alt eden Villa bir yıl sonra aynı federallere kaybetti. Bu kez tek fark başlarında artık General Obregon'un olması idi ki o da dersin çalışmış görünüyordu. Obregon Avrupa'da devam eden savaşı takip ediyordu ve Celaya'da oradaki siper sistemini kullandı. Savunması derinlemesine siperlerden oluşuyordu. Villa'nın süvari taarruzları elbette bu siperlere ulaşıyordu ama ya üzerinde atlayıp geçeceklerdi ki bitmek bilmeyen bu siperleri aşma savaşı kazandırmazdı ya da inip dövüşmeleri gerekiyordu. Obregon'un emrinde artık sadece isyancı Anayasalcılar değil Meksika Ordusu vardı ve Villa'nın yarattığı zayıflıkları kapatabiliyordu. Sonuçta Birinci Dünya Savaşı'nda Alman, İngiliz, Fransız ve Türk askerlerinin yaşadığı o müthiş saldırı gücünün hedefe çok az bir zarar vererek eriyip gitmesi şokunu Pancho da yaşamıştı ve ordusunda ilk defa parçalanmalar görülmeye başlandı. Bu muharebede General Obregon'da sağ kolunu kaybetmişti. Villa'nın ise 120 subayı yakalanıp kurşuna dizildi ya da idam edildi. Hemen ardından Leon Muharebesi başladı ve hazirana kadar devam etti ve sonuçta artık Villatanistlik yok olmuştu fakat Villa hala Obregon'u yenebileceğini düşünüyordu. Bu sırada güneyde hareketlenme başladı. Orada federalleri General Pablo Gonzales Garza yönetiyordu. Zapata'nın devrimcileri başkentten 15 kilometre mesafede bu orduyu yavaşlatmayı başardı. Aslında artık devrim çok taraflı bir iç savaşa ve güç mücadelesine dönmüştü. Çünkü devrimciler geçen yıl başkenti almıştılar. Zapata'nın başkanlık iddiası yoktu o sadece Plan De Ayala ile ilgileniyordu ve amacı onu kabul ettirmekti. Villa ise başkente girmişti ama geri çekilmişti yani uzun görüşmelerde de bir toprak reformu hakkında onun da tek istediği buydu. Sonuç alamadı ve bu ikisi Carranza için devrimci değil isyancı idi. Carranza bunu sonuna kadar kullandı. Ona göre onlar kendilerinden başka kimse ile geçinemezdi ve savaş bu yüzden hala sürüyordu. Aslında üçlü kutuplaşma çok önceden başlamıştı fakat General Huerta'nın başta olması ile silahlar ona dönmüştü şimdi Huerta düşmüştü ve bloklaşma artık gün ışığına çıkmıştı. Güneyde Zapata karşı saldırıya geçti ama yenildi. Garza'nın ordusu ilerlemeye devam etti ve 11 Temmuz'da başkent Meksiko'ya girdi. Bir hafta sonra ayrıldı fakat ağustos başında çıkmamak üzer geri geldi kasımın ilk günü Pancı bir kez daha yenildi artık sona yaklaşıyordu ama o bunları duymazdan gelmeyi seçiyordu. Aynı zamanda ABD Meksika'da Carranza hariç tüm gruplara silah sağlanmasını yasaklamıştı. Zaten cephane konusunda 1914 baharından beri sıkıntıda olan Zapata için bu kabustu Villa ise zaten yıl boyunca Obregon'a boyun eğmek zorunda kalmıştı artık diğer kararlar ve olaylar onu pek ilgilendirmiyordu çünkü artık akıbeti belirlenmişti. Tüm bunlara rağmen 1916 daha karmaşık bir yıl olacaktı. Başkenti terk etmesine rağmen Morelos eyaletinde hakimiyetini sürdüren Zapata, 7 Nisan 1919’da bir tuzağa düşürülüp öldürüldü. Madero’nun generallerinden Venustiano Carranza devlet başkanı oldu ve yeni bir burjuva anayasa ilan etti. Bu arada Carranza’yı iktidara taşıyan General Obregón, anayasa tartışmaları sırasında hükümetten uzak düşmüştü. 1 Haziran 1919’da başkan adaylığını ilan eden generalin hükümete yönelttiği eleştirilerin arasında Zapata’nın öldürülmesi de vardı. 1920 baharında devlet General Obregón için tutuklama kararı çıkardı. Obregón, destekçisi olan demiryolu işçilerinin yardımıyla işçi kıyafetiyle Zapatista denetimindeki Morelos eyaletine kaçtı. Zapatista hareketini etkisi altına alan General Obregón, on yıllık iç savaş boyunca ilk defa tüm Meksika halkının birleşip uyacağı bir ayaklanma çağrısıyla Carranza diktatörlüğünü devirme hareketini başlattı. İktidara gelen Obregón işçiler için yaptığı vaatlerin birçoğunu yerine getirirken 1917 Anayasasının öngördüğü toprak reformu, güneydeki eyaletlerle sınırlı kaldı. Fiat Palio Weekend Fiat Palio Weekend Fiat'ın 1999 ile 2002 yılları arası ürettiği "Station Wagon" otomobildir. Fiat Palio'dan baz alınmış bir modeldir. 75 ve 100 hp arası motor seçenekleri vardır. 10. Altın Portakal Film Festivali 10. Altın Portakal Ulusal Uzun Metraj Film Yarışması, 1-10 Haziran 1973 tarihleri arasında gerçekleşti. American Gangster American Gangster, ÅŸu anlamlara gelebilir: SabanlÄ±, Musabeyli Sabanlı, Kilis'in Musabeyli ilçesine bağlı bir köydür. Standart sapma Standart sapma, Olasılık kuramı ve istatistik bilim dallarında, bir anakütle, bir örneklem, bir olasılık dağılımı veya bir rassal değişken, veri değerlerinin yayılımının özetlenmesi için kullanılan bir ölçüdür. Matematik notasyonunda genel olarak, bir anakütle veya bir rassal değişken veya bir olasılık dağılımı için standart sapma σ (eski Yunan harfi olan küçük sigma) ile ifade edilir; örneklem verileri için standart sapma için ise s veya s' (anakütle σ değeri için yansız kestirim kullanılır.) Standart sapma varyansın kare köküdür. Daha matematiksel bir ifade ile standart sapma veri değerlerinin aritmetik ortalamadan farklarının karelerinin toplamının veri sayısı -1'e bölümünün kare köküdür, yani verilerin ortalamadan sapmalarının kareler ortalamasının karekökü olarak tanımlanır. Standart sapma kavramının yayılma ölçüsü olarak kullanılmasını anlamak için ölçüm birimine bakmak gerekir. Diğer yayılma ölçüsü olan varyans verilerin ortalamadan farklarının karelerinin ortalaması olarak tanımlanır. Böylece varyans ölçüsü için veri birimlerinin karesi alınması gerekir ve varyansın birimi veri biriminin karesidir. Bu durum pratikte istenmeyen sonuçlar yaratabilir (Örneğin veriler birimi kilogram ise varyans birimi kilogram kare olur). Bundan kaçınmak için standart sapma için varyansın kare kökü alınarak standart sapma birim veri birimi olması sağlanır ve verinin yayılımı böylece veri birimleri ile ölçülür. Standart sapma genel olarak niceliksel ölçekli sayılar için en çok kullanılan verilerin ortalamaya göre yayılmasını gösteren bir istatistiksel ölçüdür. Eğer birçok veri ortalamaya yakın ise, standart sapma değeri küçüktür; eğer birçok veri ortalamadan uzakta yayılmışlarsa standart sapma değeri büyük olur. Eğer bütün veri değerleri tıpatıp ayni ise standart sapma değeri sıfırdır Bir rassal değişken olan "X" için standart sapma şöyle tanımlanır: Burada E("X") "X" için beklenen değer yani ortalama ve Var("X") "X" için varyans değeridir. "Her" rassal değişken dağılım tipi için bir standart değer var olması gerekli değildir. Çünkü bazı dağılımlar için beklenen değer bulunamaz. Örneğin, Cauchy dağılımı gösteren bir rassal değişken "X" için bir standart sapma yoktur; çünkü E("X") tanımlanamaz. Eğer bir rassal değişken "X" (reel sayılar olan) formula_2 değerlerini eşit olasılıkla alırsa, o rassal değişken için standart sapma şöyle hesaplanır: Önce, "X" için ortalama formula_3, şu toplam olarak tanımlanır: Burada "N" alınan örneklem büyüklüğü sayısıdır. Sonra, standart sapma ifadesi şöyle basitleştirilir: Yani, bir aralıklı tekdüze dağılım gösteren rassal değişken "X" için standart sapma şöyle hesaplanır: Ancak hesapları elle veya el hesap makinesi ile yapmak için genellikle daha uygun bir formül kullanılır: Bu iki formülün birbire eşitliği biraz cebir kullanılarak gösterilebilir: Pratik hayatta, her bir anakütle elemanın ölçülmesini gerektiren bir "anakütle standart sapma" değeri bulmak, bazı çok nadir haller dışında (örnegin standart hale getirilmiş mekanik test etme), hiç realistik değildir. Nerede ise her halde, anakütleden bir rastgele örneklem alınır ve bu örneklemden anakütle standart sapması için bir kestirim değer bulunur. Bu kestirim, çok kere "örneklem standart sapma"sını anakütle standard sapmasının aynı olan bir formülü kullanmak suretiyle yapılır: Burada formula_12 örneklem değerleri ve formula_7 örneklem ortalamasıdır. Bölen değer olan "n" − 1 vektörü içinde bulunan serbestik derecesi olur. Bu belki bir bakıma uygundur; çünkü eğer bir anakütle varyansının kavramsal olarak var olduğu biliniyorsa ve örneklem için anakütleden her eleman çekiminden sonra bu eleman geri konulursa, bilinmektedir ki örneklem varyansı (yani "s") anakütle varyansı (yani σ) için bir yansız kestirim olur. Ancak bu standart sapmalar için doğru değildir ; yani yukaridaki gibi bulunan örneklem standart sapması ("s") anakütle standart sapması (σ) için yansız kestirim değeri değildir ve "s" ile anakütle standart sapması biraz daha küçükce tahmin edilir. Eğer rassal değişken normal dağılım gösteriyorsa, bu yansız olan kestirim pratikte çok kolay olmayan bir dönüşüm ile elde edilebilmektedir. Ayrıca zaten bir kestirim için yansız olmak karakteri her zaman çok istenir bir özellik değildir. Çok kullanılan diğer bir kestrim ise benzer bir ifade ile şöyle verilir: olur. Eğer anakütle normal dağılım gösteriyorsa, bu şekildeki kestirim yansız kestirimden her zaman biraz daha küçük ortalama hata karesi gösterir ve bu nedenle normal için maksimum olabilirlik kestirimi olur. Sürekli olasılık dağılımları için genellikle standard sapma değerinin dağılıma özel olan parametreleri kullanılarak hesaplanması için förmül vardır. Genel olarak ise, "p"("x") olasılık yoğunluk fonksiyonu olan bir sürekli rassal değişken olan "X" için standart sapma şöyle verilir: Burada Burada önce çok ufak bir anakütle veri serisi için standart sapma hesaplaması gösterilmektedir. Bu seri bir inşaat firmasının yabancılara yaptığı aylık daire satış sayılarını göstermektedir ve veri serisi şudur: { 5, 2, 11, 12, 3, 6 }. 1. Önce bir aritmetik ortalama formula_3 şöyle hesaplanır: Burada i her veriye verilen sıra numarasıdır yani i=1,2,3...,6. Yani Bu halde "N" = 6 olup veri büyüklüğü veya anakütle hacmidir. 2. Standart sapma formula_30 değerini bulma: Bu sonucun dikkati çekecek bir yanı verilerin tam sayı olmasına rağmen standart sapmanın (ve ayni şekilde aritmetik ortalamanın) kesirli olmasıdır. Bu hesaplamayı daha kolaylaştırmak için şu formül kullanılabilir: 1. Önce bir aritmetik ortalama formula_3 hesaplanır: 2. Sonra toplam kareler bulunur: 3. Bunlar formüle konulur: Yani formula_46 = 339 formula_29 formula_51 formüle girer: Belli bir seri sayı için standart sapma değerini bilmek ve bu kavramı anlamak demek bir ortalama etrafında bu serinin ne kadar yayılım gösterdiğini anlamaktır. Standart sapmanın büyük olması veri noktalarının ortalamadan daha uzak yayıldıklarını; küçük bir standart sapma ise ortalama etrafında daha çok yakın gruplaştıklarını gösterir. Standart sapma belirsizligin bir ölçüsü olarak hizmet edebilir. Fiziksel bilimlerde, tekrar tekrar yapılan deneyler ve deneylerde alınan ölçüler ise gösterilen standart sapma oldusu bu deneyin ölçülmesindeki kesinlik ve doğruluğunu gösterir. Ölçümlerin teoriye dayanan bir tahmin ile karşılaştırip birbirine uygunluk gösterip göstermediğine karar vermede ölçümlerin standart sapması önemli rol oynar. Eğer olcumlerin standart sapması teorik tahminden çok daha uzaksa, sınanan teorinin değiştirlimesi gerekir. İşte bu uzaklık standart sapmalarla belirlenir. Finansmanda, standart sapma verilmis bir menkul (hisse seneti, tahvil, emlak vb.) için rizikonun veya bir menkuller portfoyu için rizikoları temsil eder. Bir yatirim portfoyunun etkin olarak idare edilmesini tayin eden en önemli faktorlerden birisi rizikodur. Cunku her tek bir menkulun veya bir menkuller portfoyunun getirisinindeki mumkun yayilimini riziko tanımlar ve rizikonun standart sapma ile tanımlanması ise yatirim kararları için bir matematiksel temel sağlar. En geniş kavramla, yatirim rizikosu arttikca menkul veya menkuller portfoyunun beklenen getirisi da artis gösterir. Buna neden yatirimciların menkul getirileri için riziko primlerini artırmaları olarak açıklanır. Diğer bir deyisle, eger bir yatirim daha yuksek riziko seviyesi taşıyorsa, yatırımcılar o yatırımından daha yuksek bir getiri beklemeleri gereklidir. Uzunca bir zaman içinde herhangi bir menkul için yıllık getirilerinin ortalamasını bulmakla o menkul için beklenen getiri değerini vermektedir. Her yıl için elde edilen getiriden bu beklenen getiri farki bulunursa buna finasmancılar ve muhasebeciler tarafından varyans adı verilir (Dikkat edilirse bu istatistiksel varyans kavramından farklıdır). Her bir yıl için varyansın karesini bulmak ve bu varyans karelerinin ortalamasının kare kökü o menkulun standart sapmasını yani rizikosunu gösterir. İşte bu rizikolar yani varyansların karelerinin toplamının ortalamasının kare kökü, standart sapmadır ve rizikoyu ölçer. Menkullerin karşılaştırılımı için temel çalışma işte bu ölçü ile yapılır. Standart sapmalar için pratik uygulamalar daha değişik alanlarda da verilebilir; fakat burada bu ufak sayıda uygulamalar bile standart sapmanın uygun bir şekilde önemini ortaya çıkartmaktadır. Pratikte, çok zaman verilerin yaklaşık olarak bir normal dağılım gösteren anakütleden geldiği varsıyılır. Bu varsayıma neden olarak merkezsel limit teoreminin geçerliliği iddiası olur. Merkezsel limit teoremine göre birçok birbirinden bağımsız ve hepsi aynı dağılım gösteren rassal değişkenlerin toplamı limitte bir normal dağılıma göre eğilim gösterirler. Eğer bu varsayim geçerli ise, değerler yaklaşık %68,27 olasılıkla ortalamadan eksi ve artı bir standart sapma noktalarının arasında bulunur; ortalamadan artı ve eksi 2 standart sapma noktaları arasında %95,45 olasılıkla ve ortalamadan artı ve eksi 3 standart sapma noktaları arasında %99,73 olasılıkla bulunur. Bu "68-95-99.7 kuralı" veya bir "emprik kural" olarak bilinir. Güvenlik aralıkları şöyle gösterilebilir: Normal dağılımlar için ortalamadan bir standart sapma uzaklıktaki eğri üzerindeki noktalar bir enfleksiyon noktası da olurlar. "Yakınlık" standart sapma birimlerinde ifade edilirse, herhangi bir veri serisi için, Çebişev'in eşitsizliği ile ispat edilmiştir ki veri değerlerin çok büyük çoğunluğu ortalama değere "yakın"dır. Çebişev'in eşitsizliği sadece normal dağılım gösteren seriler için değil, bütün rastgele dağılım gösteren veri serileri için geçerlidir. Buna göre, şu zayıf sınırlar ve bu sınırlar içinde bulunan veri yüzdesi şöyle verilebilir: Genel olarak: Çok kere bir veri serisinin özetlenmesinde ortalama ve standart sapma birlikte bildirilmektedir. Bir anlamda, eğer ortalama verilerinin merkezi olarak kullanılan ölçü ise, standart sapma veri yayılımının "doğal" ölçüsüdür. Buna neden ortalama noktasıdan standart sapmanın, verinin herhangi bir noktasıdan standarize edilmiş sapmadan daha küçük olduğudur. Bu matematiksel ifade ile şöyle gösterilebilir: "x", ..., "x" reel sayılar olsun ve şu fonksiyon tanımlansın: Ya birinci türev alınıp sıfıra eşit yaparak veya daha kolay bir cebirsel yol olan kare tamamlaması kullanarak σ("r") nın tek ve sadece tek bir minimum noktasının aritmetik ortalama olduğu; yani gÃ¶sterilebilir. Standart sapma ile ortalama arasındaki diğer bir ilişki ise yayılım özelliğine dayanan veri karşılaştırılmaları için kullanılan varyasyon katsayısıdır. Bir veri serisi için varyasyon katsayısı standart sapma ile ortalama arasındaki orandır. Böylece, standart sapma (ve ortalama) veri birimleri ile boyutlu iken (örnegin veri TL ile ise standart sapma ve ortalama TL birimlerindedir); varyasyon katsayısı boyutsuz sırf bir sayıdır. Bu nedenle değişik birimlerde olan verilerin yayılımlarının karşılaştırılması için kullanılabilir. Şeffaf (İngilizce orijinal adı: "The Tommyknockers") orijinal dilinde 1987 yılında yayınlanan Stephen King'in bilimkurgu ve korku türündeki romanı. Türkçe çevirisinde "Şeffaf" adı verilmişse de Tommyknockers kelimesi 1820'lerde Pensilvanya'da ve Kaliforniya'da altına hücum döneminde ellerinde çekiçle madenlerde bulunduğu düşünülen korkutucu küçük adamlara deniliyordu. Madenciler arasında korkutucu hikâyeler bu dönemde yaygınlaşmıştı. Yazar, bu bilimkurgu romanında önce "Roberta Anderson" adlı karakterin hayatına odaklanıyor. Daha sonra dünya dışı varlıkların insanlığı tehlikeye süreklediğini fark ediyoruz. Yazar, bu romanında yine okuyucuyu merak içinde bırakarak peşinden sürüklüyor. King'in bu kitabı sinemaya uyarlandığı gibi metal müzik grubu "Blind Guardian" tarafından filmden esinlenen "The Tommyknockers" adlı bir şarkıyla seslendirilmiştir. Sertab Erener diskografisi Türk pop şarkıcısı Sertab Erener'in diskografisi, on bir stüdyo albümü, bir konser albümü, üç derleme albüm, bir cover albümü, üç extended play (EP), on beş single ve kırk iki video klipten oluşur. İstanbul Devlet Konservatuvarından mezun olduktan sonra Sezen Aksu'nun vokalisti olarak çalışan şarkıcı, ilk stüdyo albümü "Sakin Ol!"u 1992'de satışa sundu ve bir milyondan fazla satmayı başardı. 1994'te ikinci stüdyo albümü "Lâ'l"i, 1997'de üçüncü stüdyo albümü "Sertab Gibi"yi yayımladı. 1999'da dördüncü stüdyo albümü "Sertab Erener", raflardaki yerini aldı. Ardından Porto Rikolu şarkıcı Ricky Martin ile "Private Emotion" şarkısında düet yaptı; bu düet, şarkıcının 1999'da yayımlanan albümünün çeşitli sürümlerinde yer aldı. Erener, 2000'de, ilk derleme albümü olan "Sertab"ı Avrupa'da satışa sundu. 2001'de ise "Turuncu" albümü yayımlandı. 24 Mayıs 2003'te düzenlenen 48. Eurovision Şarkı Yarışması'nda Türkiye'yi "Everyway That I Can" ile temsil ederek 167 puan topladı ve birinci olarak 2004 yarışmasısının ev sahibinin Türkiye olmasını sağladı. "Everyway That I Can", birçok Avrupa ülkesinde listelere girdi, İsveç ile Yunanistan'da bir numaraya yükseldi. Ayrıca Yunanistan'da platin sertifika aldı. Erener, İngilizce çalışmalar hazırlamaya 2004 yılında satışa sunduğu "No Boundaries" albümünde de devam etti. Albümden çıkan "Here I Am" single'ı, Yunanistan'da altı numaraya kadar ilerledi. Şarkıcı, 2005 yılında yedinci stüdyo albümü "Aşk Ölmez"i yayımladı. Bu albümden sonra beş yıl, bir stüdyo albümü yayımlamadı ancak çeşitli çalışmalar hazırlamaya devam etti. 2007'de "The Best of Sertab Erener" ve "Sertab Goes to the Club" adlı derleme albümlerle dinleyicinin karşısına çıktı. Aynı yıl, şarkıcılık yaşamının on beşinci yılı için hazırladığı bir konser verdi ve bu konseri "" adıyla Aralık 2008'de satışa sundu. Bir sonraki yıl Demir Demirkan ile birlikte hazırladığı "Painted On Water" adlı ortak albüm piyasaya sürüldü. Haziran 2010'da, sekizinci stüdyo albümü "Rengârenk" yayımlandı. Albümdeki "Bu Böyle" ve "Açık Adres" şarkıları, ilk kez 2009 sonlarında duyuldu; "Bu Böyle", Türkiye ulusal listesinde bir numaraya, "Açık Adres", üç numaraya kadar yükseldi. Albümün klibi çekilen diğer şarkılarından dördü daha Türkiye ulusal listesine giriş yaptı; "Koparılan Çiçekler", "Rengârenk" ve "İstanbul" şarkıları iki numaraya, "Bir Damla Gözlerimde" şarkısı yedi numaraya kadar ilerledi. Nisan 2012'de babası için hazırladığı ve Türk sanat müziği şarkıları seslendirdiği "Ey Şûh-i Sertab"ı satışa sundu. Albüm, Türkiye'de 78.995 satarak yılın en çok satanlarından biri oldu. Nisan 2013'e gelindiğinde Sertab Erener, dokuzuncu stüdyo albümü "Sade"yi yayımladı. Albümün çıkış şarkısı "İyileşiyorum", Türkiye'de iki numaraya kadar ilerledi. Corona Civica Corona civica, Genellikle Meşe yapraklarından yapılan ve başa giyilen bir tür antik Roma tacı. Roma Cumhuriyeti ve ardından gelen Principate döneminde bir yurttaş tarafından istenebilecek en yüksek ikinci askeri nişan olarak addelirdi (corona obsidionalis daha yüksek bir nişandı). Bu nişan yoldaşı olan askerlerin hayatını kurtaran erkeklere ve çarpışmalarda yararlılık gösteren askerlere tahsis edilmişti. Sulla'nın anayasal reformlarından sonra Corona civica verilmiş olan yurttaşlar doğrundan senatoya kabul edildiler. Dahası, bu tacı alanlar onu halk toplantılarında takmakla kanunen yükümlüydü ve ayrıca kendinden daha üst mevkilerdeki yurttaşlar tarafından da alkışlanırdı. Zaman içinde "Corona civica" takmak imparatorlara özgü bir ayrıcalık haline geldi. Bu tacı takan ünlü şahsiyetler arasında Julius Caesar ve Caesar Augustus'da bulunur. Çılgınlığın Ötesi Çılgınlığın Ötesi (İngilizce özgün adı: "Rose Madder"), Stephen King'in Haziran 1995 tarihinde Viking Press tarafından ABD'de yayımlanan gerilim romanı. King, bu gerilim romanında önce "Rose" adlı karakterin hayatının en korkulu dönemini anlatıyor. Rose, çılgınlığa doğru giden kocasından kaçmaktadır. Yazarın, bu romanı gerilim türünün en iyi örnekleri arasında gösterilmektedir. Orijinali İngilizce olan kitap, Gönül Suveren tarafından Türkçeye çevrilerek 1996 yılında Altın Kitaplar Yayınevi tarafından Türkiye'de yayınlandı. Korunmasız bir kadın için böylesi dehşetli bir dünyada yaşamanın zorluğunu bilen vardır mutlaka. Siz de Rose gibi kötülük timsali bir kocaya sahipseniz çıkış yollarınız tek bir noktada birleşecektir. Kaçışta!.. Ne var ki Rose diğer kader arkadaşlarından farklı olarak, peşine düşen kocasının artık aklının sınırlarını çoktan aştığını ve çılgınlığın ötesine geçtiğini biliyordu. Her solukta tehlikeli bir dönmedolaba binmiş gibi yaşamla ölüm, hayalle gerçek arasında dönüp duruyordu... Türkiye'de özgür yazılımın geçmişi Türkiye'de özgür yazılım topluluğu 1992 yılında oluşmaya başlamış 1993 yılında "linux@bilkent.edu.tr" listesi etrafinda örgütlenmeye başlamış, 1995 yılında ilki düzenlenen "Türkiye'de İnternet" Konferansı'nda ilk kez yüz yüze bir araya gelmiştir. 1995'ten 2000 yılı ortasına kadar Türkiye Linux Kullanıcıları Grubu adı ile bir birlik oluşturan Türk özgür yazılım gönüllüleri, 2000 Mayıs ayında başlatılan girişimler ile bir derneğe kavuşarak, Linux Kullanıcıları Derneği adı ile ilk genel kurullarını Kasım 2001'de gerçekleştirmiştir. LKD Mayıs 2002'de Ankara Üniversitesi'nde 1. Linux ve Özgür Yazılım Şenliğini gerçekleştirilmiştir. Şenlik 2002'den sonra her yıl yinelenmektedir. Türkiye'de bir Linux geleneği oluşunca insanlar Türkiye'ye özgü, gereksinimleri karşılayabilecek bir Linux dağıtımı yapma işine giriştiler. 1998 yılında İTÜ'lü ve Yeditepeli bir öbek öğrencinin "Türkçeleştirilişmiş bir işletim sistemimiz, yazılımlarımız olsun!" düşüncesi ile çıkan Turkuaz Linux tasarısı bu alanda öncülerdendir. Tasarı şu an durdurulmasına karşın ardılları olan tasarılara yol göstermiştir. 2004 Nisan'ında başlayan Truva Linux tasarısı, 2003 yılında TÜBİTAK UEKAE bünyesindeki Pardus tasarısı diğer önemli Linux dağıtımı girişimleridir. Bunlardan en önemlisi halen süren Pardus Linux dağıtımıdır. Şu anda da Türkiye'deki Linux ve özgür yazılım topluluğu varlığını büyüyerek sürdürmektedir. Praetorian muhafızlar Praetorian Muhafızlar (Latince: "praetorianī") Roma İmparatorları tarafından, hem Roma'da hem de savaş alanında kişisel güvenliklerini sağlamak amacıyla oluşturulmuş özel birlikler. İmparatorlar tarafından koruma amaçlı kullanılmaya başlamadan çok önce, Scipio ailesi tarafından MÖ 275 yılı civarından aynı formatta Generallerin muhafızı olarak kullanılmaya başlandıkları bilinir. MS 4. yüzyılda I. Konstantin tarafından kaldırılmıştır. "Praetorian" terimi, Roma ordusuna komuta eden General ya da praetor'un arazideki çadırı (karargâhı) anlamındaki "praetorium" kelimesinden gelir. Romalı generallerin, değişik sınıftaki askerler arasından hem karargahlarının (çadırlarını) hem de kendilerinin güvenliğini sağlayacak özel birlikler seçme alışkanlıkları vardı. Bu birlikler hem Piyade hem de Süvari sınıfından seçilirlerdi. Ünlü mensupları arasında Julius Caesar, Marcus Antonius ve Augustus'un da (Octavian) bulunduğu bu Kohortlar, "cohors praetoria" olarak bilinirdi. Sezar'ın Lejyon X "Equestris" sayesinde keşfettiği gibi güçlü bir birlik yoldaş Lejyonlardan daha tehlikeli olabiliyordu. Augustus MÖ 27 yılında Roma İmparatorluğunun ilk hükümdarı olunca, böyle bir oluşumun sadece savaşta değil politik olarak da kullanışlı olabileceğine karar verdi. Böylece eyaletlerde bulunan Lejyonların sınıflarından Praetorian Muhafızlar devşirililmeye başlandı. Başlangıçta, oluşturulan bu muhafız grubu sonraki dönemlerde İmparatorlara suikast düzenleyerek öldüren muhafızlardan oldukça farklıydı. Augustus, Roma'da buluna ayak takımının taşkınlıklarını kontrol altında tutabilecek bir koruyucu oluşum gerektiğinin farkında olduğu halde, kurmaya çalıştığı rejimin üzerindeki Cumhuriyetçi cilayı kaldırmak konusunda oldukça dikkatliydi. Bu sebeple, her biri aslında 500 kişilik mevcuda sahip olan ancak sonradan 1000 kişilik bir mevcuda yükseltilen ve belirli bir zamanda sadece üç tanesi görevde olabilen dokuz adet kohort teşkil edilmesine izin verdi. Ayrıca her biri 30 askerden oluşan müstakil Süvari birlikleri ("turma") oluşturuldu. Bunlar saray ve önemli binaların etrafından devriye gezerken diğerleri Roma'nın dışındaki kasabalarda konuşlandırıldığından, bu özel kohortlardan bir tehlike gelmesi mümkün değildi. Bu sistem, MÖ 2 yılında göreve başlayan praefectus praetoriolar Quintus Ostorius Scapula ve Publius Salvius Aper'in gelişine kadar organizasyon ve komuta açısından iyileştirmeler yapıldığı halde, köklü bir değişikliğe uğramadı. Augustus'un 19 Ağustos 14 tarihinde ölmesi üzerine, Praetorian muhafızların kendi gündemlerini zorla kabul ettirmek için Roma'nın politik yaşamının bir parçası olmak amacıyla sahip oldukları askeri gücü kullanmayı düşünmedikleri tek dönem olan Praetorian sükûnet dönemi sona erdi. Augustus, Praetorian Muhafızların tam sadakatine sahip tek İmparator olarak tarihe geçti. Onun ölümünden sonra, Praetorianlar en çok ilgilerini çeken şeye hizmet etmeye başlayacaklardı. Hırslı praefectus praetoriolar Lucius Aelius Sejanus'un entrikaları sonucu İtalya'ya dağılmış olan kışlaları Roma'ya taşındı. Sejanus 23 yılında imparator Tiberius'u Castra Praetoria'nın (Praetorianların ordugâhı) Roma'nın hemen dışında inşa edilmesine ikna etti. Bu kohortlardan biri İmparatorluk sarayının günlük güvenliğinin sağlanmasından sorumlu oldu. Bundan sonra muhafızların tamamı imparatorun tasarrufundaydı ancak artık hükümdarların kaderi de muhafızların merhametine terk edilmiş oluyordu. Bu gerçek 31 yılında Tiberius'un Sejanus taraftarlarına karşı kendi "cohors praetoria" kohort'una güvenmek zorunda kalmasıyla anlaşıldı. Praetorian muhafızlar Tiberius'a sadık kaldığı halde onların potansiyel politik güçleri artık net olarak ortaya çıkmıştı. Praetorianlar, savaş sırasında Roma ordusunun herhangi bir birimine eşitti. Başlangıçta savaşlarda nadiren kullanılmışlarsa da, 69 yılından itibaren etkili biçimde sahneye çıkmışlardır. İlk olarak Bedriacum savaşı'nda Otho için savaştılar. Domitian ve Trajan zamanında ise muhafızlar Daçya'dan Mezopotamya'ya kadar uzanan savaşlarda yer alırken Marcus Aurelius'la birlikte yıllarca Tuna cephesinde savaştılar. Muhafızlar 3. yüzyıl boyunca da İmparatorlara çeşitli savaşlarda destek vermeye devam ettiler. Tiberius tarafın söz verilen Donativum (imparatorluk hediyesi) için kurban edilen Sejanus'un ölümünün ardından, muhafızlar imparatorlukta gittikçe artan hırslı ve kanlı bir oyun ortaya koymaya başladılar. "Doğru miktarda" ya da "istedikleri kadar" para verildiğinde, imparatorları öldürdüler, kendi praefectus praetoriolarını devirdiler ya da Roma halkına karşı durdular. İmparator Caligula, 41 yılında Senatoryal sınıfın ve muhafızların ortaklaşa bir komplosu sonucu öldürüldü. Praetorianlar, Senato tarafından yapılan itirazlara aldırmadan tahta Claudius'u çıkardılar. 69'daki Dört İmparator Yılında, İmparator Galba'nın söz verdiği bahşiş ödenmeyince Praetorianların sadakati Otho tarafınsan satın alındı ve imparator muhafızlar tarafından öldürüldü. Otho, Praetorianların isteklerine boyun eğdi ve sadakatlerini sağlayabilmek adına kendi praefectus praetorio'larını atamalarına izin verdi. Otho'yu yenen Vitellius muhafızları dağıttı ve kohort sayısını onaltıya çıkartarak yeni bir muhafız takımı oluşturdu. Vespasian, Vitellius'u yenerek tek başına imparator olunca kohortların sayısını yeniden dokuza indirdi. Muhafızların kontrolünü sağlayabilmek için de oğlu Titus'u praefectus praetorio olarak atadı. Muhafızların sahip olduğu İmparatoru öldürebilme gücü, onlara hükûmet yönetiminde ne saray ahalisinin, ne Senatonun ne de bürokrasinin sahip olmadığı bir etkinlik sağlıyordu. İnsafsız bir şiddet dalgasının ardından genellikle yeni hükümdarın intikam alması beklenen bir durumdu. Pertinax'ın 193 yılında öldürülmesinden sonra, Didius Julianus imparatorluğu yüksek bir bedel ödeyerek muhafızların düzenlemiş olduğu açık arttırmadan satın almıştı. Aynı yıl Septimius Severus Roma'ya yürüdü ve Praetorianları dağıtarak kendine sadık Pannonia Lejyonlarından yenisini oluşturdu. Maximinus Thrax'ın saltanatı sırasında ele avuca sığmaz ayak takımı ile Praetorianlar arasında şiddetli sokak çatışmaları yaşanmıştı. 271 yılında Aurelian doğuya yelken açtı ve lejyonların, Praetorian kohortlarının ve diğer süvari birliklerinin yardımıyla Palmyra'yı yendi. Palmyralılar kolayca bozguna uğratıldılar. Bu durum Diokletian ve arkadaşlarına "sacer comitatus" (İmparatorun savaş eskortları) adında, özel bir işlemle savaşan birliklerden seçilen ve komuta modelini eski Praetorian kohortları modelinden almış olan yeni bir birlik oluşturulması fikrini verdi ancak üniforma düzenlemeleri farklıydı ve mevcutları bir Praetorian kohortundan çok daha fazlaydı. 284 yılında Diokletian Praetorianların statüsünü düşürdü; Diokletian Byzantion'dan 100 km uzaktaki Nicomedia'da yaşadığından Praetorianlar artık saray yaşamının bir parçası değillerdi. Jovianlar ve Herculianlar adında iki yeni birlik imparatorun kişisel korumaları olarak Praetorianlarla yer değiştirdi. Diokletian'ın emekliye ayrıldığı 1 Mayıs 305 tarihinde, görününüşe göre Castra Praetoria Roma'daki küçük bir garnizona ev sahipliği yapıyordu. Praetorianlar, İmparatorluk tarihinde sahneye son kez 306 yılında, emekliye ayrılan imparator Maximian'ın yerine oğlu Maxentius'un geçmesi üzerine çıktılar: birlikler olayların kontrolünü ele aldılar ve onu 28 Ekim'de İtalya'da imparator ilan ettiler. Sezar Flavius Valerius Severus, Galerius'un emrine uygun olarak, Muhafızları dağıtmayı denedi ancak bu muhafızların geri kalanlarının da isyan ederek Maxentius saflarına katılmasından başka bir sonuç getirmedi. I. Konstantin 312 yılında İtalya'yı işgal etmek amacıyla yürüyüşe geçtiği zaman, Milvian Köprüsünde Maxentius'un çoğunluğu praetorian kohortlardan oluşan ordusuyla son bir savaşa girmek zorunda kalmıştı. Ardından Muzaffer Constantinus Roma'ya girdiğinde Praetorien muhafızların tamamını terhis etti. Muhafızlar, imparatorluğun değişik köşelerine gönderildi ve Castra Praetoria yerle bir edildi. 300 yıl süren bir hizmetin ardından kalelerinin yıkılması, İmparatorlukta başlayan yeni bir çağın ve Praetorianların sonunun habercisi olduğundan önemli bir hareketti. Her ne kadar adları entrika, komplo, sadakatsizlik ve suikatle eş anlamlı hale gelmiş olsa da, Praetorian muhafızlar olarak varlıkları Roma devletinin ilk iki yüzyılı için için olumlu bir güç olarak kabul edilebilir. Bu süre zarfından, zalim, zayıf ve sevilmeyen imparatorları devirmişler ve onların yerine sadece güçlü ve popüler imparatorları desteklemişlerdir. Muhafızların desteği sayesinde hükümdarlar saltanatlarını uzatmışlar, Roma'nın ayak takımının neden olabileceği düzensizliklerden kurtulmuşlar ve Senatonun entrikalarıyla başedebilmişlerdir. Bu sayede İmparatorluğun en çok ihtiyaç duyduğu şey olan istikrar sağlanmış ve böylece "Pax Romana" olarak biline dönem ortaya çıkmıştır. Marcus Aurelius'un ölümünün hemen ardından, ki bu dönem genellikle istikrarın sonu olarak kabul edilir, muhafızlar kontrolden çıkarak zalim, para hırsıyla dolu ve müdahaleci bir güce dönüşmüştür. Ancak Severuslar Hanedanı ve ardından gelen Üçüncü Yüzyıl Krizi sırasında, Roma hükümetinin geri kalanı gibi lejyonlar, Senato ve İmparatorluk da çöküş sürecine girmiştir. Aralarında bazı benzerlikler bulunsa da Praetorianlar İmparatorluk Lejyonlarından farklılıklar gösterirler. Sahip oldukları Kohortlar (Lejyondan bir eksik) daha büyük, maaş ve avantajları daha fazla ve askeri kaabiletleri daha iyidir. Ayrıca İmparatordan Donativum olarak adlandırılan bir tür bahşiş alırlardı. Augustus tarafından planlanan oluşumlarına göre Praetorian Kohortları toplam 9,000 mevcuda sahipti. Askerler düzenli ordunun lejyonlarından ya da Etruria, Umbria ve Latium gibi (Orta İtalya'daki üç eyalet) eyaletlerdeki en hevesli gençlerden devşirilirdi. Zaman içerisinde bu devşirme rezervlerine Makedonya, Hispania Baetica, Hispania Tarraconensis, Lusitania ve Illyricum eyaletleri de dahil edildi. Vitellius yeni muhafızları Cermen kabilelerinden seçerken Septimius Severus Pannonia lejyonlarını tercih etmiştir. Augustus (5 civarı) döneminde her bir Praetorian kohortu 1,000 mevcuda sahipken bu sayı en fazla 1,500 mevcuda yükseltilebilirdi. Normal bir lejyonun birliklerinin küçük bir kısmı her an göreve hazır olurdu. Tacitus, 17 yılında 12 olan kohort sayısının 9'a düşürüldüğünü aktarır. 69 yılında kısa bir süre için 16 kohort'a yükseltilmiş ancak Vespasian döneminde hemen tekrar 9'a düşürülmüştür. Nihayet 101 yılında sayıları bir kez daha 10'a yükseltilmiş ve 5,000 askerden oluşan bir birlik mevcuduna ulaşılmıştır. Muhafızların eğitimi, Lejyon askerlerine oranla sahip olunan boş zaman nedeniyle daha yoğundu. Muhafız başka bir yerde de aynı çizgiyi takip ederdi. Teçhizat ve silahlar dikkat çekici biri hariç hemen hemen aynıydı— özel dekore edilmiş göğüslükler geçit resmi ve devlet işleri için mükemmeldi. "Ay ve Güneş" ve "Akrep" amblemleri özellikle Praetorianlarla ilişkilendirilirdi. Bu sebeple her bir Muhafız, birisi Roma'daki görevler ve diğeri de arazi için olmak üzere iki zırha sahip olurdu. Praetorianlara, diğer Roma lejyon askerlerine oranla "sesquiplex stipendum" olarak biline bir sistem sayesinde daha fazla ödeme yapılırdı. Bu sisteme göre eğer bir lejyoner 225 denarii alırsa, muhafızlar her yıl için 375 alırlardı. Domitian ve Septimius Severus "stipendum'u" (ödeneği) her bir yıl için, Ocak, Mayıs ve Eylül aylarında ödenmek üzere 1,500 denarius'a çıkarmışlardır. Sadece Muhafızlara özel bir durum olarak, İmparatordan donativum adından bir ödenek daha alırlardı. Emekliliği gelen bir Muhafız, ikramiye olarak 20,000 sesterces (5,000 denarius), arazi ve üzerinde "görevini cesurca ve sadakatle tamamlayan "savaşçıya"" yazan bir diploma alırdı. Birçok asker emekli olmak yerine, daha fazla ödül alabilmek ve Roma Devletinin yüksek kademelerinde görev alabilmek umuduyla "Evocati" listesine girmeyi tercih ederdi. Başlangıcından beri muhafızlara, İmparatora önemli devlet işlerinde ve askeri seferlerde eşlik eden ve "equites singulares augusti" olarak bilinen küçük bir süvari birliği de dahildi. Özellikle çok güvenilen taşralılardan seçilirlen bu birliği mensupları kendi yöresel kıyafetlerini giyer ve kendi silahlarını taşırlardı. Trajan, bu birliği yurtaşlara açarak genişletti ve praetorian kurumunun kalıcı bir parçası haline getirdi. Mevcudu bir "ala quingenaria" ya da toplam 16 turma'ya bölünmüş 512 süvariden oluşurdu. Bir Tribün tarafından komuta edilir ve 10. Praetorian kohortu olduğu varsayılırdı. Sonradan, Severus tarafından mevcut sayısı bir "ala milliaria" yani iki katına çıkartılmıştır. "Praefectus praetorio" olarak bilinen memurların listesi için bkz. "praefectus praetorio" . Praetorian Muhafızlar, 2000 yılında gösterilen "Gladyatör" adlı filmde İmparatorun koruması bir grup gibi resmedilmişlerdir. Filmde, muhafızların sahip olduğu güç ve etkiye atıf olması açısından hem General Maximus hem de İmparator Praetorian muhafızlar tarafından ihanete uğramışlardır. Stage 6 Stage6, kullanıcıların DivX video formatında yükleme, görüntüleme ve paylaşım yapabildiği bir paylaşım sitesidir. YouTube benzeri olan site şifre ile kayıt olduktan sonra video yüklemeye izin vermektedir. (Site Yayınına Son Vermiştir. Ayrıntılı bilgi site ana sayfasında mevcuttur.) 2006 yılında DivX, Inc. tarafından faaliyete geçirilen site şu anda public beta, olarak devam etmektedir. Öte yandan DivX Stage6 artık kullanım dışıdır. Bunun sebebi olarak, yayıncı şirket tarafından yüksek maliyetler gösterilmiştir. Stage6'ye çeşitli video kayıtları yapılabilmektedir. TV ve vidoe klipleri, müzik videoları, orijinal ve amatör filmler yüklenilebilmektedir. Kayıtsız kullanıcılar da yüklenmiş videoları görebilirler ancak yükleme yapamazlar. Ayrıca kayıtlı kullanıcılar tarafından yorum da yapılabilmektedir. Kavurma (soteleme) Kavurma ya da soteleme yiyeceklerin yüksek sıcaklıkta ve az miktarda yağ kullanılarak pişirilmesi işlemidir. Kavurma yöntemi bir yemeği hazırlamak için kendi başına kullanılabileceği gibi bazen sadece yemeğin hazırlanmasındaki bir kademedir. Örneğin Kurban Bayramlarına özgü kavurma yemeği etin kavurma yöntemiyle pişirilip başka hiçbir işleme uğramadan servis edilmesidir. Ancak çoğu yemeklerde kavurma yöntemi lezzeti arttırmak için kullanılan bir kademedir. Kavurma işleminden sonra yemekler genellikle haşlama veya fırınlama gibi ek bir kademeden geçtikten sonra servis edilirler. Örneğin Türk mutfağında zar şeklinde kesilen soğan parçaları genellikle yemeklere eklenmeden önce kavurma işleminden geçer. Aynı şekilde et parçaları da su eklenerek pişirilmeden önce genellikle kavrulurlar. Kavurma işleminin amacı yemeklerin yüzeylerindeki şekerlerin karamelleşerek lezzetlerini arttırmaktır. Karamelleşme ancak yüksek sıcaklıklarda gerçekleştiği için kavurma işlemi sırasında tenceredeki su miktarının olabildiğince az olması gerekir. Su 100 °C sıcaklıkta kaynayarak buharlaştığı için yiyeceğin sıcaklığının 100 °C'nin üzerine çıkmasını engeller. Oysa yağlar rahatlıkla 100 °C'nin üzerine çıkabildiği ve yiyeceklerin tencerenin dibine yapışmalarını engellediği için kavurma işleminde önemli bir rol oynar. İncili Çavuş İncili Çavuş "(d. ? - ö. 1632)", Kayseri'nin Tomarza ilçesi Travşın köyünde doğduğu söylenmektedir. 16. yüzyılın ikinci yarısı ile 17. yüzyılın ilk yarısında, I. Ahmet döneminde yaşamıştır. Türk mizah kültürünün önemli kişiliklerinden biridir. Hicri 1042’de (1632-33) vefat etmiştir. İncili Çavuş, Türk mizah kültürünün önemli simalarından birisidir. Kimliği hakkında bilinenler sınırlıdır. İncili Çavuş'a çeşitli bölgeler sahip çıkmaktadır ancak Kayseri'nin Tomarza ilçesi Travşın köyünde - sonradan aldığı adıyla "İncili köyü" - doğduğu söylentileri daha yaygındır. Esas adı Mustafa Çavuş’tur. 16. yüzyılı ikinci yarısı ile 17. yüzyılın ilk yarısında, I. Ahmet döneminde yaşamıştır. Hicri 1042’de (1632-33) vefat etmiş ve İstanbul/Edirnekapı mezarlığına defnedilmiştir. Bir rivayete göre ise İncili Çavuş'un asıl adının "Firuz Ağa" olduğu, Kanuni Sultan Süleyman'ın musahibi olduğu, 918 Hicri tarihinde vefat ettiği ve Divan yolundaki banisi olduğu "Firuzağa Camii" bahçesinde medfun bulunduğundan bahsedilmektedir. 1500-1520 yıllarında Trafşin (ya da Travşin) köyünde yaşayanlara "Firuz Kethüda Cemaati" denilmiş olması, aynı zamanda "İncili köyü" yakınlarındaki bir mıntıkanın "Feriz Ağa Yatağı Mağaraları" diye ad­landırılmış olması da bu bilgileri doğrulayıcı nitelikte görülmektedir. İncili Çavuş’un iyi bir öğrenim gördüğü, Arapça ve Farsça bildiği, zeki, hazır cevap bir siyaset ve devlet adamı olduğu kaynaklarda belirtilmektedir. Tarihçi Naima tarafından aktarılan tarihi kayıtlarda İncili Çavuş’un IV. Murad devrinde İran’ a elçi olarak gönderildiği, Bağdat’ın işgali dolayısıyla gerginleşen Türk-İran ilişkilerini yumuşatmak amacıyla Şah I. Abbas ile müzakereci olarak karşı karşıya geldiğini ve müzakereler esnasında zekası ve açıkgözlülüğüyle şahı ikna ederek Osmanlılar lehine barış yapılmasını sağladığını kaydetmiştir. "İncili" lakabı ile ilgili olarak çeşitli söylentiler bulunmaktadır. Bu söylentilerden bazıları şu şekildedir: Abdülbaki Gölpınarlı, Kayseri’de bulunduğu 1933-34 yılında eline İncili Çavuş tarafından şeyhülislama hitaben yazılmış bir Arapça, bir de Türkçe olmak üzere iki risalesinin geçtiğini ve bu ciltlerin birinde bulunan iki küçük risalede Muhammed’in adının, İncil’de geçtiğinin bildirildiğini belirtmektedir. Buradan hareketle Gölpınar’lı yaptığı çıkarım ile "İncili" lakabının bu nedenle verilmiş olacağını yazmaktadır (Türk Ansiklopedisi). Diğer söylentiler şu şekildedir: Düzenlenen bir ok yarışmasındaki başarısı üzerine padişah tarafından kendisine çavuşluk rütbesinin verilerek kavuğuna bir inci takılmasından ya da bıyıklarına inci takarak eğitime çıkmasından kaynaklanmaktadır. İncili Çavuş fıkralarının mihverini genel olarak sarayda ve saray çevresinde bulunan çok renkli tiplerden oluşan insanlar, bu insanların toplum hayatındaki tutum ve davranışları meydana getirmektedir. Onu diğer musahiplerinden ayıran ve fıkralarıyla yaşamasını sağlayan en önemli husus bu fıkralarda sosyal ve insani değerlerin yer almasıdır. Böylece halk, İncili Çavuş’u saray ve çevresini eleştirmek ve gülünç hale getirmek için iyi bir temsilci olarak benimsemiş, bu çevre hakkındaki duygu ve düşüncelerini ifade etmede onu bir aracı haline getirmiştir. İncili Çavuş, padişahın yakını olarak, gördüğü her aksaklığı alaya almış hatta zaman zaman padişah bile onun güldürücü ve iğneleyici sözlerine hedef olmuştur. İncili Çavuş’un kalıcılığını sağlayan da halkın onu benimseme ve sahiplenme duygusudur. İncili Çavuş'un bürokrat kimliği, fıkralarına belirleyici bir şekilde renk vererek onu diğer mizah karakterlerinden ayıran özelliğidir. Genel olarak fıkralarda ayrıntı yerine bir-iki cümlelik çarpıcı nükteler bulunmasına karşılık İncili Çavuş fıkralarında bu özelliğin görülmemesi, bunların meddah geleneği doğrultusunda bir gelişme izleyerek günümüze ulaşmasında kaynaklanmış olmalıdır. Gerçekten de 19. yüzyıl meddahlarının en çok söyledikleri hikâyeler arasında İncili Çavuş fıkralarının yer aldığı bilinmektedir. Bundan dolayı bazı araştırmacılar İncili Çavuş’u meddah olarak kabul etmektedir. Mangal İranlıların en meşhur özelliklerinden biri övünmek, bir şeyi överken abartmaktır. O kadar ki "Acem mübalağası" Türk halkının dilinde büyük abartılar için kullanılan bir deyim olmuştur. İran elçiliği sırasında Şah Abbas'ta İncili Çavuş'a ve arkadaşlarına zenginliğini ve sarayın ihtişamını gösterip öğünmekle istemişti. Şah'ın kapağı çok kıymetli zümrütlerle incilerle süslü bir altın mangalı vardı. Kapağın üstündeki kulpuna da göz ve gönül kamaştıran bir büyük elmas oturtulmuştu. Mihmandarlar, Türk elçilik heyetine şahın sarayını gezdiriyorlardı. Misafirler bir odayı inceleyip bir başkasına geçerlerken hademeler bu mangalı başka bir odaya götürürler, böylece sarayın bütün odalarında böyle kıymetli mangallar bulunduğu hakkında ziyaretçilerde bir kanaat uyandırmaya çalışırlardı. Saray gezildikten sonra Şah, Türk heyetini kabul etti: - "Saray覺m覺z覺 nas覺l buldunuz, yoruldunuz mu?" dedi. Ä°ncili bu suale: - "Pek güzel, sarayınız çok büyük ve muhteşemdir, gezmekle bitiremedik. Çok yorulduk ama mangalınızda bizimle berarber yoruldu!" diye cevap vermiştir. Ocağına Dikersin Zulüm ve haksızlık yapmakla tanınmış vezirlerden biri evinin bahçesini tanzim ediyordu. İçlerinde İncili'nin de bulunduğu saray erkanına; - "Şuraya havuz yaptırayım, şuraya gül, şuraya erguvan diktireyim" diye anlatıp danışıyordu. Derken bir incir ağacını göstererek - "Şu ağacı söktürüp atacağım"! deyince, İncili Çavuş dayanamayıp dedi ki: - "Efendim bu incir ağacını bırakınız dursun, elbette bir gün birinin ocağına dikersiniz." Adamına Göre İncili Çavuş bir zamanlar Osmanlı elçisi olarak Fransa'ya da gönderilmiş. İncili'nin kara kuru kılığına bakarak küçümseyen Fransa kralı demiş ki: - "Bana senden başka gönderecek adam bulamamışlar mı"? İncili Çavuş şu cevabı vermiş: - "Osmanlılar, adama göre adam gönderirler. Beni de sana göndermelerinin sebebi bu olsa gerek"! (Seratlı, 2004). İncili Çavuş’un hatırasını yaşatmak amacıyla, Kayseri’nin Tomarza ilçesinin İncili Köyü’nde 1993 yılından beri her yıl hemşehrileri tarafından kültür sanat festivali düzenlenmektedir. Tomarzalılar, İncili Çavuş'a duydukları sevgi nedeniyle doğduğu köy olan Travşın'ın adını "İncili" olarak değiştirmişlerdir. Bu şenliğin bir amacı da İncili Çavuş’u tüm dünyaya tanıtmaktır. İncili Çavuş, Türk sinemasında da konu olarak işlenmiştir. Yönetmenliğini Semih Evin'in yaptığı 1951 tarihli filmde "İncili", müzikal bir komedi içerisinde, İsmail Hakkı Dümbüllü tarafından; 1968 yılında yönetmenliğini Nişan Hançer'in yaptığı filmdeyse Saadettin Erbil tarafından canlandırılmıştır. Lucia dos Santos Lúcia de Jesus Rosa Santos (d. 28 Mart 1907 – ö. 13 Şubat 2005), Portekizli Karmelit rahibe. 1917'de çobanlık yaparken Fatima adlı köyde birkaç kez Meryem Ana'yı gördüğünü öne sürmüştür.Köy bu olaydan sonra Meryem Ana'ya adanmış en önemli hac ve ibadet yerlerinden biri olmuştur. Alberto Santos-Dumont Alberto Santos-Dumont (d. 20 Temmuz 1873 - ö. 23 Temmuz 1932), modern hafif uçakların ilk örneklerinden olan Demoiselle ya da Grasshopper adlı tek kanatlı uçakları geliştiren (1909) Brezilyalı havacı. Fransa'da öğrenim gören Santos-Dumont, yaşamının büyük bölümünü bu ülkede geçirdi. 1898'de içten yanmalı gaz motoruyla hareket eden bir hava gemisi geliştirdi.1901'de de Paris'te düzenlenen bir yarışmada 12 BG'lik bir motorla çalışan 624 m³ hacimli hava gemisiyle Eiffel Kulesi çevresinde yarım saat süreyle uçmayı başardı. Wright Kardeşler in 1903'teki uçuşundan kısa bir süre sonra uçaklar üzerinde çalışmaya girişen Santos-Dumont, dikey pervaneli araçlarla çeşitli deneyler gerçekleştirdi. 1906'da da, arkadan pervaneli, kutu uçurtma benzeri ilginç bir uçak geliştirdi. 50 BG'lik V tipi 8 silindirli bir motorla çalışan bu 14-bis modeli uçakla, aynı yılın ekim ayında resmî gözlemcilerin denetiminde Avrupa'da gerçekleştirilen ilk motorlu uçuşu gerçekleştirdi. Kasımda da 220 metreyi 21 saniyede alarak hız rekorunun sahibi oldu. 1932'de Brezilya'ya dönen Santos-Dumont, uçakların savaşlarda kullanılmaya başlaması nedeniyle bunalıma girerek intihar etti. Petit (Portekizli futbolcu) Armando Gonçalves Teixeira (d. 25 Eylül 1976, Strazburg), Portekizli eski futbolcu, teknik direktör. Primeira Liga ekiplerinden Tondela'nın teknik direktörlüğünü yapmaktadır. Kariyerine 1990'da Boavista'nın altyapısında başladı. Sırasıyla "Esposende", Gondomar, "União Lamas" ve yeniden "Esposende" takımlarında forma giydi. 1999'da Gil Vicente'ye transfer oldu. Burada gösterdiği performansın hemen ardından ertesi yıl Boavista ile anlaştı. 2002-2008 yılları arasında Benfica forması giyen Petit, 155 maça çıkıp 12 gol kaydetti. 2008 yılında Bundesliga ekiplerinden Köln'e transfer oldu. Portekiz millî futbol takımı ile ilk millî maçına 2 Haziran 2001'de; 1-1 biten İrlanda karşısında çıkan Petit, oynadığı 57 maçta 4 gol attı. Santorio Santorio Santorio Santorio (Latince: Sanctorius) (29 Mart 1561-22 Şubat 1636), İtalyan hekim. Tıpta hassas ölçü araçlarını ilk kez kullanmış, bazal metabolizma alanındaki çalışmalarıyla niceliksel deneye dayalı araştırmalara öncülük etmiştir. 1582'de Padova Üniversitesi'ni bitirerek hekim oldu. Bir süre Krakow'da Polonya kralı Maximilian'ın özel hekimliğini yaptı. 1611-1624 arasında Padova Üniversitesi'nde tıp kuramı dersleri verdi. Hayvan vücudunun işleyişini bütünüyle mekanik etkenlere dayanarak açıklamaya çalışan tıp okulunun ilk temsilcilerinden biri olarak, Galileo Galilei'nin birçok buluşunu tıbba uyarladı. Bu çalışmaları sonucunda nabız ölçen bir aletle (1602) bir termometre (1612) geliştirdi. Eski Yunan hekim Galenos'un solunumun deri yoluyla da gerçekleştiği görüşünün doğruluğunu araştırırken, vücut ağırlığındaki değişmelerle vücuttan çıkan katı ve sıvı atıkların ilişkisinini ortaya çıkaracak bir deney yürüttü. Otuz yıl süren bu deney sonucunda gözle görülebilen atıkların toplam ağırlığının yenen besinlerin apırlığından daha az olduğunu buldu. "De statica medicina" (1614; Tıbbi Ölçüm Üzerine) adlı yapıtı, bazal metabolizmaya ilişkin ilk sistemli çalışmadır. Karamel Karamel, şekerin yavaşça ısıtılması sonucu eriyerek moleküllerinde ortaya çıkan değişiklik sonucu kahverengi bir renk alması ve güzel bir lezzet kazanması yoluyla yapılan yiyecektir. Şekerin karamele dönüşmesi genellikle 170 °C civarında olur. Şeker molekülleri oksitlenir ve bazı uçucu maddelerin kaybolması sonucu karamel lezzeti ortaya çıkar. Karamel şekerlemelerde ve tatlılarda yaygın olarak kullanılır. Krem karamel adıyla bilinen tatlı süt ve yumurtayla yapılan bir puding olup üzerine karamel sosu döküldüğü için bu adla tanınır. Karamel ayrıca tatlı kapsamına girmeyen birçok yiyecekte de az miktarda bulunur. Hayvansal ve bitkisel birçok yiyeceklerde az miktarda da olsa şeker vardır. Yiyecekler az miktarda yağ kullanılarak kavruldukları takdirde yüzeylerindeki şekerler karamele dönüşürler. Bu yöntem yemeklerin lezzetini arttırmak için sıkça kullanılır. Örneğin soğanın yemeklere katılmadan önce kavrularak pembeleştirilmesi karamelleşmeye neden olur ve soğana lezzet kazandırır. Ä°dealtepe, Maltepe İdealtepe, İstanbul'un Anadolu yakasında Maltepe ilçesine bağlı Marmara Denizi'nde kıyısı olan bir semttir. İdealtepe, Maltepe'nin Çınar ve Feyzullah mahalleri arasında kalan bir mahallesidir. 50. Yıl Korusu semtin en büyük parkı konumundadır. Minibüs yolu'ndan geçen toplu taşıma araçlarıyla İdealtepe'nin hem sahil hem de yukarı kesimlerine ulaşılabilir. İdealtepe tren istasyonu bulunmaktadır. Haydarpaşa Tren Garı'ndan tren ile 17 dakikada İdealtepe'ye ulaşılabilir. Kadıköy-Kaynarca Metrosu'nun Küçükyalı durağı da İdealtepe'dedir. Yeni yapılan E-5 köprüsü ile Kayışdağı, Ataşehir, Başıbüyük, Samandıra ve sahil yoluna ulaşım oldukça kolay sağlanmaktadır. Santos Santos, Brezilya'da, São Paulo eyaletinin güneydoğusunda liman kenti. Sao Vicente Adasının iç kesimindeki alüvyonlu ovada, deniz düzeyinden birkaç metre yükseklikte yer alır. Adayı karadan ayıran dar boğaz, kentin önünde büyük teknelerin barınmasına elverişli bir koy açar. 1543'te kurulan kentin adı Lizbon'daki Santos Hastanesi'nden gelir. Ülkenin en büyük limanı, dünyanın ise başlıca kahve ihraç limanı olan Santos'tan çeşitli tarım ürünleriyle kentte üretilen sanayi ürünleri ihraç edilir. İç tüketime yönelik sanayi ürünleri arasında kereste, sabun, meşrubat, şeker, konserve ve çimento sayılabilir. Kent dışındaki bir kıyı sayfiyesi olan Guaruja, Brezilya'nın iç kesimlerinden çok sayıda turist çeker. 80 km kuzeybatıdaki eyalet merkezi São Paulo'dan gelen demir ve kara yolları, kıyı boyunca uzanan dik Serra do Mar'dan aşağı iner. Enver AltaylÄ± Enver Altaylı (d. 1 Kasım 1944, Ceyhan Adana), Sovyetolog ve eski istihbaratçı. 90'lı yılların başında Sovyetler Birliğinin dağılmasıyla birlikte yeni Orta Asya cumhuriyetlerinin kurulması ve yapılandırmasında etkin bir rol oynadı. Guacamole Guacamole, avokado ile yapılan bir Orta Amerika mezesidir. Aztek kökenli olan bu yiyecek, içeriğindeki yağ ve vitamin açısından değerli tutulmuştur. Genel olarak avokadonun ezilmesiyle ve domates, tuz eklenmesiyle yapılır. İspanyolların Amerika'yı istilasından sonra İspanya'da da ünlenen bu yiyecek, İspanyolların avokado yetiştirmeye çalışmasına neden olmuştur. İklim uyuşmazlıkları nedeniyle bu çabalar ilk başlarda başarısızlıkla sonuçlanmıştır. Avokadolar ikiye bölünür. Ortasındaki çekirdeği çıkartılır. Avokadonun etli kısmı bir tatlı kaşığı ile kabuğundan ayrılıp bir kaba konur. Bir çatalla püre haline getirilmeden iyice ezilir. Yanında ezilmiş domates ve tuz konularak malzemeler karıştırılır . Limon suyu da tat ve rengini koruması için eklenir. Bununla birlikte içerisine ince kıyılmış soğan, acı biber, sarımsak, kişniş ve baharat çeşitlemeleri de konulabilir. Bu malzemeler de püre haline getirilmeden ezilmiş avokado, domates,tuz,limon suyu ile karıştırılır. Bazı çeşitlerinde krema, karabiber taneleri ve süt bulunabilir. Arzuya göre karışıma acı sos da konulabilmektedir. Hazırlanan karışım buzdolabında bekletilir ve soğuk olarak yenir. Modern mutfak aletleri kullanarak da yapılan bu meze, dip sos olarak cipslerle veya çatalla salata olarak yenir. In Bruges In Bruges, İrlandalı oyun yazarı Martin McDonagh'ın yazıp yönettiği film. Belçika'nın Brugge şehrinde çekilmiştir. Colin Farrell, Ralph Fiennes, Brendan Gleeson ve Clémence Poésy'nin başrollerinde yer aldığı film 2008 Sundance Film Festivali'nin açılış filmi olarak gösterilmiştir. 3 Mayıs 2008 itibarı ile Rotten Tomatoes sitesinde film hakkında yapılmış 119 eleştiriden %78'inde film hakkında olumlu görüş belirtilmiştir. (Olumlu: 93, Olumsuz:26) Colin Farrell, Altın Küre Ödülleri'nde Müzikal veya Komedi Dalında En İyi Erkek Oyuncu seçilmiştir. Martin McDonagh da BAFTA Ödülleri'nde En İyi Orijinal Senaryo Dalında ödüle layık görülmüştür. Belçika'nın Ortaçağ'dan kalma, en tarihi şehirlerinden biri olan Brugge, dünyanın her yerinden insanlar için bir terminal gibidir. Herkes günün birinde oradan geçer. Ancak tetikçi Ken ve Ray için Bruges belki de bir son durak. Londra'daki patronları Harry, Ken ve Ray'i Bruges'e bir işi halletmeleri için yollar. Ancak Harry arayana kadar, ikili şehirde bir turist gibi davranacak ve beladan uzak duracaktır. Ancak bela her zamanki gibi yerinde bulmaz ve onları bulur. Patronları aradığında ise, zaten o zamana kadar türlü tuhaf durumlara tanıklık eden ikili, bu kez kendilerini gerçek bir kaosun içinde bulacaklardır. Soundtrack albüm Lakeshore Records tarafından yayınlanmış, müzikler ise Carter Burwell tarafından bestelenmiştir. Townes Van Zandt, The Walkmen, Andreas Schmidt, Rudolf Jansen, The Dubliners, The Pretenders albümde yer alan diğer sanatçılardır. Albümdeki Müziklerin Listesi: Yaramaz "Yaramaz", 1988 yılında Bakü'de çekilmiş uzun-metrajlı Azeri filmi. Hatem "(Mamuka Kikaleyşvili)" hayatta şanssızdır. Sadeliği yüzünden "işgüzar" kişiler onunla dalga geçer. Her tarafta ticarî işler dönmüş, hırsızlık ve yolsuzluk artmıştır. Böyle bir zamanda Hatem kendisiyle dalga geçilmesinden bıkar ve "akıllanma"ya karar verir. Çok kısa bir zamanda başarıya ulaşır. Adı işçiden fabrika müdürlüğüne kadar yükselir. Saf Hatem yalancı, zalim ve hain birine dönüşür. Sonuçta, Hatem dünyaya sahip olur. Bu hakimiyet ona para getirir, para ve servet de kalbinin berraklığını alır. Trajikomedi türüne yakın bir örnek olan bu film iyi insanın kötü insana çevrilmesinden bahsetmektedir. Devrin belaları tüm çıplaklığıyla gözler önüne serilmekle birlikte insan kişiliğinin bozulmaya uğraması ve manevî düşkünlüğün nedenleri araştırılıyor. Amerikalı sinema yazarı R. Hollouey "Financial Times" gazetesinde "Yaramaz" filmini SSCB'nin Perestroika (yeniden yapılanma) dönemini anlatan en iyi sinema eseri seçmiştir ve Sovyet sinemasında yeni dalganın ilk uğurlu müjdecisi olarak adlandırmıştır. 1)1989 y覺l覺nda Odessa'da "Alt覺n Dyuk" Uluslararas覺 Festivalde Filme Odessa centilmenlerinin Ödülü 2)1989 yılında Qabrovo'da komedi filmlerinin festivali Filme "Çaplinin Altın El Ağacı" Ödülü 3)1989 yılında "Sovetskaya Kultura" gazetesinin ödülü 4)1989 yılında Kalinin'de sovet sineması oyuncularının "Yıldızlar-89" I Festivali 5)1991 yılında Hangzhou Hangzhou (); Çin'de Yangtze Nehri Deltasında bulunan eyalet altı bir kent. Ayrıca Zhejiang eyaletinin başkentidir. Şangay'ın 180 km güneybatısında yer alan kent, 2012 itibarıyla kayıtlı 8,800,000 nüfusa sahiptir. Hangzhou'nun metropolitan bölgesinde (杭州市区) 2003 yılı itibarıyla 2.636.700 yasal yerleşimci varken, bunların 1.910.000'i şehir içindeki merkezî 6 mahallede bulunmaktadırlar. Hangzhou aynı zamanda doğal güzelliklere de sahiptir ve adı bunlar hasebiyle duyulmuştur. Özellikle de Batı Gölü (Xī Hú, 西湖) en kayda değer turistik, doğal güzelliğidir. Şehrin yöneticisi Cai Qi (蔡奇) iken, yüzölçümü 16,847 km²'dir. Posta kodu 310000 olan şehrin yakınlarında Neolitik kültüre dair arkeolojik bulgular da rastlanmıştır; bu sebeple şehir oldukça tarihî bir şehirdir. 2008 Sundance Film Festivali 2008 Sundance Film Festivali 17 Ocak-27 Ocak 2008 tarihleri arasında Park City, Utah’da düzenlenen 26. Sundance Film Festivali. İrlandalı oyun yazarı Martin McDonagh’ın ilk uzun metraj filmi olan In Bruges festivalin açılış filmi olarak seçilmiştir. Festivalin kapanışı ise CSNY Déjà Vu filmi ile yapılmıştır. Dhov Dhov (Arapça,دهو) Başta Kızıldeniz olmak üzere Arap yarımadası, Kuzey ve Doğu Afrika denizlerinde kullanılan geleneksel ahşap yelkenli teknenin adıdır. Fiat 124 Fiat 124, 1966 yılında üretimine başlanılan otomobildir. Türkiye'de Murat 124 diye bilinmektedir. Fiat 124 1966 yılında İtalya'da üretimine başlanıp 1974 yılına kadar üretilen ve üzerinde en çok değişiklik yapılan arabadır. Motoru 4 silindirlidir ve 1197 cc'lik bu motor 65 hp güç üretmekte ve aracı 160 km/sa hıza çıkarabilmektedir. Bu arabanın adı Türkiye'de Murat 124 , İspanya'da Seat 124 Rusya'da VAZ 2101'dir. Aslında Türkiye Fiat 124'ü değil Fiat 124 Berlina'nın şasesini kullanarak Murat 124'ü üretmiştir. Hatta TOFAŞ ve AvtoVAZ'ın ilk arabaları bu arabalardan uyarlanmıştır. Ayrıca Fiat 124, Avrupa'da Yılın Otomobili yarışmasında 1967 yılı birincilik ödülünü almıştır ve bu ödül sayesinde birçok ülkede farklı isimlerle üretilmiştir. Hüküm Gecesi (film) Hüküm Gecesi ("özgün adı:Judgment Night") 1993 yapımlı Stephen Hopkins'in yönettiği başrollerini Emilio Estevez, Jeremy Piven, Cuba Gooding Jr., Stephen Dorff ve Denis Leary'nin oynadığı gerilim filmidir. Filmin bütçesi kesin olarak bilinmemektedir. Ancak film ABD'de $12,136,938 gibi gişede hasılat elde etmiştir ve birçok izleyici tarafından film 1993 yılının en iyi gerilim filmlerinden biri olarak görülmektedir.. Filmin Türkiye'de orijinal DVD ve VCDleri piyasaya sürülmüştür. Francis Howard "Frank" Wyatt (Emilio Estevez) evleneli iki yıl olmuş ve bir kızı olan bir adamdır. Kardeşi John Wyatt (Stephen Dorff) ise kendisinden son derece farklıdır. Mike Peterson (Cuba Gooding Jr.) ise boksu seven ve evlenmemiş siyah bir adamdır ve Ray ise (Jeremy Piven) lüksü seven ve başının hiçbir zaman belaya girmesini istemeyen bir adamdır. Frank, Mike, Ray ve Eddie isimli dört arkadaş şimdi gece bir boks maçına gitmek üzere lüks bir otobüsle yola düşmüşlerdir ancak Eddie gelemediğinden onun yerine Frankin kardeşi John vardır. Trafik ise çok fena olduğundan sonucu kestirme bir yolla gitmekte bulurlar. Çünkü artık maç başlamıştır. Ancak kestirme bir yolla gitmeye başlarken başlarına neler geleceğinden habersiz yola düşerler. Ve bir anda bir adama çarparlar. Rayin ısrarlarına rağmen yine de aynı vurdukları adamı içeriye alırlar ancak çarpmalarının dışında aynı adamdan ilginç şeyler görürler. Aynı adamın üzerinden bir miktar para çıkar ve silahla yaralandığıda ortaya çıkar. Ve bir süre sonra kendisi Fallon (Denis Leary) ve adamları tarafından vurulunca olay anlaşılır ki, bu adam patronu Fallondan para çalmaya çalışan bir hırsızmış. Fallonun işlediği cinayete tanık olan dörtlüyü Fallon şimdi öldürmek zorundadır. Çünkü onlar artık şahittirler. Rayin otobüsünde güvenlik için duran tabancayı da alarak kaçan dörtlü şimdi hayatta kalmak için uğraşlar vereceklerdir ancak Fallon ve adamlarının kolay kolay gitmeye razı değildirler. Ve şimdi Hüküm Gecesi başlamıştır. Zor uğraşlara rağmen ölümün kaçınılmaz olduğunu bilen dörtlü yine de yollarına devam ederler. Film içerdiği aşırı şiddet ve bazı küfürlerden dolayı 14 yaş ve üzeri yaş grubuna uygundur (Türkiye). Filippin, Norveç, Britanya ve İspanyada filmin yaş sınırı 18 yaş ve üzeri içindir. Fransada 12 yaş ve üzerine uygun görülen film, Rusyada 16 yaş ve üzeri. Azerbaycanda 13 yaş ve üzeri, Hollandada 12 yaş ve üzerine uygun görülmektedir. Korede ise film 15+dur. ABD'de ise MPAA tarafından R olarak işaretlenmiştir. Filmin kısa bir hissesi Japonyada geri kalanının tamamı ise ABDde Kalifornia ve Chicagoda çekilmiştir. Filmde Hey Lucyli replik 1951 yıllarda başlamış I Love Lucy dizisine göndermeydi. Ve filmdeki Afro amerikalının "Webster" repliği ise Webster dizisine göndermedir. IMDB'de Judgment Night Izgara (yemek) Izgara, yiyeceklerin ateş üzerine yerleştirilen aynı isimdeki alet üzerinde pişirilmesidir. Izgara yöntemi yiyeceklerin hızlı bir şekilde pişmesini sağladığı için yiyeceklerin nem oranı genellikle saklı kalır. Ancak yiyeceklerin gereğinden fazla bir süre ızgara üzerinde bırakılmaması gereklidir. Izgara yapılırken yağ kullanılmadığı için ve yiyeceklerin içindeki yağların bir kısmı eriyerek kaybolduğu için ızgara yöntemi diğer pişirme yöntemlerinden daha sağlıklı kabul edilir. Ancak yiyecekler çok yüksek ateşte pişirilirse yanma ve kömürleşme eğilimi vardır. Bu eğilim yiyeceklerin besin değerini olumsuz yönde etkiler. Birçok yiyecek maddesi ızgara yöntemiyle pişirilebilir. Ancak etler ızgara yapmak için en çok tercih edilen yiyecek maddeleridir. Dana eti, Domuz eti, koyun eti, tavuk eti, balık eti ve diğer bütün etler ve salam, sucuk, sosis gibi et ürünleri ızgara yapmak için kullanılırlar. Bunun yanı sıra domates, biber, patlıcan, soğan gibi sebzeler de ızgara yöntemiyle pişirilir. MaÃ§a (iskambil) Maça, oyun kartları içinde bulunan dört cins karttan biridir. Briç oyununda oyun kâğıtları içinde en yüksek sıralamadadır. Tipik olarak ölüm ile yakıştırılır. Tütsüleme Tütsüleme ya da füme yapma yiyeceklerin duman altında hazırlanması işlemidir. Etler ve balıklar tütsülemenin en çok kullanıldığı yiyecek maddeleri arasındadır. Ancak kümes hayvanları ve peynir de tütsüleme yöntemiyle hazırlanabilir. Füme işleminde esas ilke; etin içerdiği suyun bir miktarının uzaklaştırılması ve dumandaki bakteri öldüren maddelerin ete geçmesini sağlayarak ette başka mikroorganizmaların çoğalmasını önlemektir. İşin özü balığa veya ete ateş göstermeden dumanla pişirmektir. Tütsüleme için kullanılan duman genellikle meşe veya kayın odunu yakılarak elde edilir. Bazen akçaağaç, elma, kiraz veya erik ağaçlarından elde edilen odunlar da bu amaçla kullanılabilir. Çin'de çaya lezzet vermek için pirinç, şeker ve çay gibi maddelerin yakılmasından elde edilen dumanla tütsüleme yapılır. Kuzey Amerika'da ise mısır koçanları yakılarak jambon ve domuz pastırması tütsülenir. Tütsülenerek yenilen en yaygın yiyecek füme somon balığıdır. Karo (iskambil) Karolar, oyun kâğıtları içindeki dört gruptan biridir. Briç oyununda en yüksek kâğıt sıralamasında üçüncüdür. Tipik olarak sağlık ve zenginlikle ilşkilendirilir. Kupa (iskambil) Kupalar oyun kâğıtları içindeki dört türden biridir.Kağıt sıralamasında ikinci en yüksek kâğıttır. Tipik olarak aşk veya romantik aşk ile ilişkilendirilir ve renkleri pembe veya genelde kırmızıdır. Alman iskambili : "Kupa" . Evrensel Kod â€” U+2665 ve U+2661: HTML â€” "♥" (or "♥") and "♡": Manon Flier Manon Flier (d. 8 Şubat 1984-Nieuwleusen) Hollandalı voleybolcu. Voleybola Flash Nieuwleusen takımında başladı. 2004 yılına kadar voleybol kariyerini Hollanda takımlarında sürdürdü. 2004 yılında Serie A1 takımı Sant'Orsola Asystel Novara takımına transfer oldu. Bu takımda geçirdiği bir sezonun ardından ülkesinin DELA Martinus Amstelveen takımına döndü. Hollanda ulusal takımının oyuncularını bünyesinde toplayan bu kulüpte üç sezon oynadıktan sonra 2008 yılında yeniden Serie A1 takımlarından Monte Schiavo Banca Marche Jesi'ye transfer oldu. Kadrosunda yer aldığı bu kulüple 2009 Avrupa Challenge Kupası şampiyonluğuna ulaştı. Flier 2009 yılında 2004-2005 sezonunda oynadığı Asystel Volley kulübüne döndü. Oyuncu, 2007 yılında Hollanda ulusal takımı ile World Grand Prix şampiyonluğu yaşarken aynı zamanda «en değerli oyuncu» seçildi. 2009 World Grand Prix'de «en skorer» ve «en iyi servis», 2009 Avrupa Şampiyonası'nda «en değerli oyuncu» ödüllerinin sahibi oldu. Ulusal takım formasını 4 Ekim 2009 tarihine kadar 276 kez giydi. 2012 yılının başında Japonya'nın Toray Arrows takımına transfer olmuştur. Nimet Ã–ktem Nimet Öktem, Türkiye'de ilk protozoolojik çalışmaları başlatan bilim insanı. Giritli bir ailenin kızıdır. Üniversite lisans eğitimini 1958'de İstanbul Üniversitesi Fen fakültesinde Zooloji-Botanik Kürsüsünde tamamlamış ve aynı yıl Ege Üniversitesi Ziraat fakültesinin Sitogenetik kürsüsünde çalışmıştır. Herpetoloji sahasında lisansüstü öğrenimini tamamlayan araştırıcı Fransa'nın Clermont-ferrand Üniversitesinde 1966 tarihine kadar çalışmıştır. Burada yaptığı "Nyctotherus cordiformis(Stein) ve Nyctotherus hylae (surowiak)nin sitolojik yapısı, ultrastrüktürü ve sistematik münasebetleri" adlı çalışması ile 1968'de Doçent, 1974'te de Profesör olmuştur. Sheilla Castro Sheilla Tavares de Castro, (d. 1 Temmuz 1983 - Belo Horizonte) Brezilyalı voleybolcu. Voleybola 13 yaşında Mackenzie Esporte Clube’de başladı. Bir süre Brezilya liginde oynadıktan sonra 2004 yılında Scavolini Pesaro’ya transfer oldu. 2002 yılından itibaren ulusal takımda oynamaya başladı. Ulusal takımla 2005 World Grand Prix, 2005 World Grand Champions Cup, 2006 World Grand Prix, 2008 World Grand Prix ve 2009 World Grand Prix şampiyonluklarına ulaştı. 2008 Pekin Olimpiyat Oyunları’nda altın madalya aldı. Ayrıca 2005 World Grand Champions Cup'ta «en skorer» ve «en değerli oyuncu», 2006 World Grand Prix'de ve 2009 World Grand Prix'de «en değerli oyuncu» seçildi. Kulüpler düzeyinde Scavolini Pesaro ile 2006 ve 2008 yıllarında Avrupa Konfederasyon Kupası’nı kazandı. Sheilla dört sezon Serie A1’de oynadıktan sonra 2008’de ülkesine dönerek Brezilya Süper Ligi takımlarından São Caetano / Blausiegel’e transfer oldu. 2014-15 sezonu öncesinde VakıfBank'a transferi gerçekleşmiştir. Sinek (iskambil) Sinekler Afrika'nın bazı kısımlarında (çiçek ve 3 yapraklı yonca olarak da bilinir). İskambil oyun kâğıtları içindeki dört türden biridir.Briç'de en alt değer sırasındadır. Tipik olarak savaş ile ilişkilendirilirler. Evrensel Kod â€” U+2663 ve U+2667: HTML — "♣" и "♣": Virginie De Carne Virginie De Carne (d. 26 Mayıs 1977-Roeselare) Belçikalı Flaman voleybolcu. 1998’den beri İtalya, İspanya ve İsviçre liglerinde oynadı. Halen Rusya Süper Ligi takımlarından Spartak’ın oyuncusudur. Parabasala Parabasala, nukleus ve kinetidlerle ilişkili çok sayıda modifiye golgi apareyi içeren endosimbiyotik tek nukleuslu kamçılılardır. Golgi apareyinin bu modifiye şekline "Janicki-tipi parabasal aparey" adı verilir. Bu canlıların hiçbirinde mitokondri bulunmaz. Bunun yerine bilhassa anaerobik veya mikroaerobik koşullarda yaşayanlarda mitokondrileri dönüşmesiyle oluşan organeller (hidrogenozom) bulunur. Bazılarında aksostil ve pelta ile belirgin dalgalı zar bulunur. Çoğu omurgalı ve omurgasız hayvanların sindirim kanalında sığıntı veya parazitik olarak yaşarlar. Ayhan SÃ¶kmen Ayhan Sökmen (1929, İstanbul - 30 Aralık 2013, İzmir), Türk hekim ve bestecidir. İstanbul Üniversitesi Tıp Fakültesi'nden mezun olan Ayhan Sökmen, henüz okulunu bitirmeden Türk Sanat Müziğiyle ilgilenmeye başladı. 1953 yılında doktor diplomasını almasının ardından, göz hastalıkları uzmanı olarak çalışan Ayhan Sökmen, İstanbul Belediye Konservatuvarı, Türk Musikisi Nazariyatı bölümünde eğitim almıştır. "İzmir Musiki Cemiyeti" kurucuları arasında yer alan Sökmen, emekliliğinden sonra İzmir'de kurduğu "Sökmen Müzik Merkezi"nde sanat hayatına devam etmiştir. 2 Nisan 2007 tarihinde 60. sanat yılını kutlayan sanatçının adına kurulmuş ve etkin bir koro bulunmaktadır. Ege Üniversitesi Türk Musikisi Konservatuvarı'nın kuruluş aşamasında büyük katkılarda bulunmuş, birçok genç sanatçının yetişmesinde önemli rol oynamıştır. 84 yaşında İzmir'de yaşamını yitirmiştir. Jelena Nikolić Jelena Nikolic (d. 13 Nisan 1982, Belgrad), Sırp millî voleybolcu. Smaçör pozisyonunda görev almaktadır. Voleybola OK Obilic kulübünde başladı. 17 yaşındayken Serie A 1’e transfer oldu. İtalyan liginin yanı sıra Fransa ve Japonya liglerinde de oynadı. 2008 yılında Vakıfbank Güneş Sigorta kulübüne transfer oldu. 2010-11 sezonunda VakıfBank takımıyla Avrupa Bayanlar Voleybol Şampiyonlar Ligi'nde şampiyon oldular. Nikolic bu turnuvada ""En İyi Skorer"" seçildi. 2012-13 sezonu başında hamileliği nedeniyle voleybola bir yıl ara verdi. 2013 yılında VakıfBank SK ile FIVB Kadınlar Dünya Kulüpler Şampiyonası'nda şampiyon oldular. Sırbistan-Karadağ ile Dünya üçüncülüğüne, Sırbistan kadın millî voleybol takımı ile Avrupa ikinciliğine ulaştı. Expo 2015 Expo 2015, Uluslararası Sergiler Bürosu (BIE) tarafından, Expo 2012'den sonra yapılması planlanmış olan Expo'dur. 2015 Expo'su Milano'da gerçekleştirilecektir. Paris'te BIE tarafından düzenlenen oylamayı Milano kazanmıştır. İzmir'in Expo 2015 adaylığı, "Daha İyi Bir Dünya İçin Yeni Yollar ve Herkes İçin Sağlık" teması altındaydı. Sağlık temasını ilk kez kullanan kent olan İzmir, İnciraltı'nda yeniden tasarlanması planlanan geniş sergi alanıyla, Expo'ya ev sahipliği yapmayı planlıyordu. Expo adaylığıyla birlikte İzmir'e hızlı tren bağlantısı kurulması, şehir metrosu ile Adnan Menderes Havaalanı'nın geliştirilmesi ve dünyanın en geniş arkeoloji müzesinin yapılması planlanmaktaydı. Milano'nun Expo 2015 adaylığı, "Gezegeni Beslemek, Yaşam İçin Enerji" teması altındadır. Eğer Milano Expo 2015 ev sahipliği için seçilirse, şehrin kuzeybatısında 1.7 milyon m²'lik bir alanda fuarı gerçekleştirecektir. Mimar Massimiliano Fuksas tarafından dizayn edilen gerçek fuar alanı, Arese bölgesindeki fuar alanının yanındaki 210 hektarlık alanı fuara bağlayacak. Painted on Water Painted on Water (Türkçe: "Suya Boyanmış") Sertab Erener ve Demir Demirkan'ın ortak projesi olan Proje Türkiye’nin 14 yöresine ait, 14 adet türkünün batı müziği normlarında yeniden düzenlenmesi ve Avrupalı müzisyenler ve sanatçılarla beraber seslendirilmesinden oluşmaktadır. Bu 14 adet eserden bir CD oluşturulmuştur ve Haziran 2009’de piyasaya sunulmuştur. Ayrıca bu 14 eserin ilk performansı Avrupa Birliği’nin başkenti, sayılan Brüksel’de gerçekleştirilmiştir. Canlı performansa, Türkiye’nin çok önemli bir geleneksel sanatı olan Ebru sanatı sahnede eşlik etmiştir. Suya boyama sanatı olan Ebru, albümün ismiyle de “Painted on Water” tamamen uyumlu bir duruş sergilemiş ve görselliğiyle sahne şovuna ve müziğin etkisine büyük bir katkı sağlamıştır. Brüksel’deki konserde Ebru sanatı icrasını Hikmet Barutçugil yapmıştır. Amerika'da ise Ebru Sanatçısı Bingül Sevimli canlı performans icra etmektedir. Painted on Water’dan Demir Demirkan ve dokuz Grammy ödüllü Jay Newland’ın yapımcılığında (Norah Jones, Herbie Hancock, Charlie Haden, Michael Brecker) Los Angeles ve İstanbul’da kaydedilen "Painted On Water", caz, modern rock ve Erener’in duygulu ve insanı çağrışımlara götüren pop vokal kompozisyonları ile Demirkan’ın gitarı liderliğindeki enstrümantal fusion-caz tınıları arasında, sıcak akışkan ve organik bir yolda ilerliyor. Albümde yer alan ve sözleri Demirkan ile bir numaralı şarkı sözü yazarı Phil Galdston (Madonna, Celine Dion, Vanessa Williams) tarafından İngilizce olarak kaleme alınan şarkılardan her biri, Türk Anadolu klasik ve halk müziğine ait melodilerden ilham almış. Albümün açılış şarkısı “Blue”, Grammy ödüllü konuk gitarist Al DiMeola için yazılmış. Canlı ve duygulu “Nothing But To Pray”, “Love We Made,” ve “Before The Night” adlı şarkılardaysa, modern alternatif-rock notaları belirgin bir şekilde hissediliyor. Farklı tınılara sahip “One Shot” ve “Mad Love,” halk şarkılarıyla blues ve funk türlerini buluşturuyor. Swing etkileri taşıyan “Shehnaz on Shiraz,” bir gelinin babasının duygularından ilham alan “Aegean Bride” ve minimal, hipnoz etkisi yaratan “Habudiyar,” adlı şarkılardan oluşan bir enstrümantaller geçidi, halk kökenli malzemeleri deneysel bir tavırla bir araya getirerek, albümü noktalıyor. Tartrazin Tartrazin (E 102) ve (E 102a), yiyecek ve içeceklere sarı renk vermek için yararlanılan bir katkı maddesidir. Alkolsüz içecekler, dondurma, şekerlemeler, puding ve spagetti başlıca bulunduğu besinlerdir. Deri döküntüleri ve astım krizlerine yol açarlar. Dünya kuruluşları tarafından hiçbir yan etkisi yoktur ve tüm dini kuruluşlar tarafından kabul görmektedir diyor. Azo boya veya azorenkleri diye tanınmaktadır. Astım, bulanık görme, cilt hastalığı alerjik reaksiyonlara sebep