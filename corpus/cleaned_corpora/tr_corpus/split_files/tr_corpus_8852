haldedir. Roma döneminden kalma toplam 13 tablodan oluşan Adamkayalar, Şeytanderesi'ne hakim bir yerdedir. Kızkalesi'nin nüfusu 2000 yılı sayımına göre 8139'dur. Kasabada halk geçimini tarım ve turizmden sağlamaktadır. Kızkalesi'nde Akdeniz iklimi hüküm sürer. Konar-göçer hayatı yaşayan Yörükler ise (özellikle Sarıkeçili Yörükleri) kış mevsimini kasaba ve çevresinde geçirirler. Tarımda yetiştirilen ürünlerin başında domates, salatalık, fasulye, marul, ıspanak, kayısı ve narenciye başta gelmektedir. Seralardan çok açıkta sebzecilik yapmak gelişmiştir. Yaylalara çıkan Yörükler yaylalarda da sebze yetiştiriciliği ile uğraşmaktadırlar. Wieselburg Vizılburg (Almanca: "Wieselburg"; Yeni Latince: "Zuisila"), Aşağı Avusturya Scheibbs İlinde bir kenttir. 31 Aralık 2005 tarihinde, Wieselburg şehir nüfusu 3629'dur. Leslie Nielsen Leslie William Nielsen (11 Şubat 1926, Regina - 28 Kasım 2010, Florida), Amerikalı ve Kanadalı oyuncu, komedyen. Kanada’nın Saskatchewan eyaletine bağlı Regina’da dünyaya gelen Leslie Nielsen’in annesi Galli, babası Danimarkalıydı. İki kardeşinden birisi olan Erik Nielsen, 1980’li yıllarda Kanada Başbakan Yardımcılığı yapmıştı. Edmonton’daki Victoria Birleşik Lisesi’nden mezun olduktan sonra Kanada Kraliyet Hava Kuvvetleri’ne katıldı. II. Dünya Savaşı yıllarında uçaklarda makineli tüfekçi olarak görev yaptı ama denizaşırı ülkelere gönderilmedi. Ordudan ayrıldıktan sonra Calgary radyo istasyonunda diskjokey olarak iş buldu. Aldığı bursla New York'un yolunu tuttu. Tiyatro ve müzik eğitimi aldı. Televizyon ekranında ilk kez 1948 yılında “Studio One” programının bölümlerinden birisinde göründü. Kariyerinin ilk yıllarında dramatik rollerde kamera karşısına geçti. Komediye geçiş yapmadan önce oynadığı filmler arasında “Yasak Gezegen-Forbidden Planet” adlı bilimkurgu filmi klasiği ile deprem dalgalarının kurbanı olan dev gemi kaptanı rolünde oynadığı “Poseidon Macerası-The Poseidon Adventure” gibi yapımlar vardı. 1980 yılında oynadığı “Uçak!-Airplane!” ise, Nielsen’in kariyerinde tam anlamıyla bir dönüm noktası oldu. O filmde oynadığı doktor rolü sayesinde film eleştirmeni Roger Ebert’in deyimiyle “"Parodilerin Laurence Olivier"’si” sıfatıyla ödüllendi. 1990'lı yılların başında ise Çıplak Silah serisinin 3 filminde Teğmen Frank Drebin rolüyle komedi tarihinin en önemli karakterlerinden birine hayat verdi. Daha sonraki yıllarda çeşitli komedi filmlerinde roller almayı sürdürdü. Korkunç Bir Film 3 ve 4'te oynadı. Serinin 5. filminin kadrosuna dahil edildi ve çekimlerine başlandı. Ancak Leslie'nin zamansız ölümünden sonra proje iptal edildi ve rafa kalktı. Nielsen 2010 yılında Florida'nın Fort Lauderdale kentinde Zatürre sebebiyle hayatını kaybetti. Filmleri arasında The Naked Gun serisi ve Airplane en ünlülerindendir. Scheibbs BÃ¶lgesi Scheibbs (Türkçeleştirilmiş: Şayps), Aşağı Avusturya'da bir ildir. Şayps ilinin başkenti Scheibbs şehridir. 31 Mart 2008'de, Şayps Bölgesinin nüfûsu 41.384'tü. Avrupa Topluluğu İnsani Yardım Bürosu Avrupa Topluluğu İnsani Yardım Bürosu (European Community Humanitarian aid Office),1992'de kuruldu. Avrupa Birliği dışı ülkelere yardım eden kuruluşun eyleme geçmesi Komisyon ve Bakanlar Konseyi'ne bağlı olarak yürütülür. ECHO, temel mal ve hizmetleri, ırk, renk, din, siyasal görüş farkı gözetmeden yardım eder. Destekçileri arasında Birleşmiş Milletler ve çeşitli sivil toplum kuruluşları vardır. BM kuruluşları UNHCR, WFP, UNICEF, UNWRA'dır. ECHO şu durumlarda yardım yapar: http://ec.europa.eu/echo The Naked Truth (dizi) The Naked Truth, bir Amerikalı sitkomu. 1995 yılından 1998 yılına kadar yayınlanmıştır. Başrolünde Téa Leoni ve yardımcı rolünde Holland Taylor oynamaktadır. İlk önce ABC kanalında yayınlanan dizi ilk sezon sonrası ABC'yi bıraktı ve ikinci sezon NBC kanalında başladı. Daha sonra yeni oyuncular da eklendi. Tom Bombadil Tom Bombadil, Tolkien'in Orta Dünya'sında kurgusal bir karakter. İlk kez üçlemenin ilk kitabı olan Yüzük Kardeşliği'nde görünen Bombadil, Frodo ve arkadaşlarıyla Yaşlı Orman'da rastlaşır. Orada Frodo ile beraber yolculuğa çıkan Pippin ve Mary'nin içerisine düştüğü Yaşlı Söğüt Adam isimli ağaçtan son anda kurtarır. Karısının ismi Nehir'in kızı Altınyemiş'dir.. Elrond'un Divânı toplandığında Tom Bombadil'in de davet edilmesi istendi ama Tom Bombadil'in hiçbir şeyi umursamaz tavrı yüzünden bu istekten vazgeçildi. Ayrıca Höyük Yaylalarında Frodo'yu ve yoldaşlarını yine Tom Bombadil kurtardı. Aynı zamanda 1962 yılında basılan ve içinde Hobbit şiirleri bulunan bir kitapta da şiirlerden ikisi Bombadil'i anlatmaktadır. Gandalf'a göre Bombadil Orta Dünya'nın en eskilerindendir. Sindarin dilindeki adı Iarwain Ben-Adar yani babasız ve en eskidir. Ağaçsakal da Bombadil'in Orta Dünya üzerinde yaşayan en eski canlı olduğunu söyler. Ayrıca Sauron'un Hüküm Dağı'nda kara büyü ile dövdüğü hükmeden tek yüzükten orta dünya içinde etkilenmeyen tek canlı olduğu söylenir. Frodo bunu fark ettiğinde Bombadil'e yüzüğü onun taşımasını ya da yok etmesini teklif eder. Fakat Bombadil bunu reddeder. Yüzüğün onu etkileyeceğinden korktuğu için değil, Orta dünyayı umursamadığı için Frodo'nun teklifini geri çevirir. Orta Dünya üstüne düşmüş ilk yağmur damlasını gördüğünü söyler. Şarkıları çok kudretlidir, sözleri büyü yüklüdür. "Efendi"si olduğu canlıları yönlendirebilir, fakat onlara sahip değildir. Tom Bombadil, görünüş olarak irice ve kızıl renk saç-sakal içindeydi. Tiyatrokare Tiyatrokare, İstanbul'da yerleşik olan bir özel tiyatrodur. 1992 yılında Nedim Saban tarafından kurulan Tiyatrokare, yer olarak Gönül Ülkü - Gazanfer Özcan Tiyatrosu'nu seçmiş olup, ülke çapında turnelere de çıkmaktadırlar. Amerikan Tiyatro Tarihi’nin en uzun süreli oynan oyunu sıfatıyla Guiness Rekorlar Kitabı’na geçen “Şen Makas”ı, Türkiye’de ilk kez sergileyen topluluk, bu oyunun dünyada Charlie Chaplin ödülü alan tek oyun olduğunun altını çizmektedir. Vovin Vovin, İsveçli senfonik metal topluluğu Therion'un en çok satan albümüdür. 125.000'in üzerinde kopyası dünya çapında satılmıştır. Ian McKellen Murray Ian McKellen (d. 25 Mayıs 1939), İngiliz oyuncu. Altı kez Laurence Oliver Ödülleri, birer kez Tony Ödülleri, Altın Küre Ödülleri, SAG Ödülleri, BIF Ödülleri, iki kez Satürn Ödülleri, dört kez Drama Desk Ödülleri, ve iki kez Eleştirmenlerin Seçimi Film Ödülleri sahibi olmuştur. iki kez Akademi Ödülleri adaylığı, dört BAFTA adaylığı ve beş Primetime Emmy Ödülleri adaylığı bulunmaktadır. McKellen'in çalışma alanı çeşitliliği Shakespearci ve modern tiyatrodan popüler fantezi ve bilimkurguya kadar genişlemektedir. En çok bilinen rolleri Yüzüklerin Efendisi ve Hobbit film serilerindeki Gandalf ve X-Men film serilerindeki Magneto ile tanınır. McKellen'a 1979 yılında Britanya İmparatorluk Nişanı unvanlarından "Komutan (Commander - CBE) unvanı verildi. 1991 yılında tiyatroya yaptığı katkılar dolayısıyla Kraliçe II. Elizabeth tarafından şövalye ilan edilmiş ve 2008 yılında yine kraliçe tarafından Order of the Companions of Honour üyesi yapılmıştır. 1988 yılında eşcinsel olduğunu açıklamış ve LGBT sosyal hareketlerinin görünen yüzü olmuştur. Saturday Night Live Saturday Night Live (kısa olarak SNL) haftalık 90 dakika süren bir program. 1975'ten beri süren program ilk önce ismi NBC`s Saturday Night`di. Saturday Night Live birçok ünlü komedyenin rol aldığı skeçlerle doludur, günümüzdeki birçok ünlü komedyen bu program sayesinde meşhur olmuştur. Türkiye'de de bir süre yayınlanmıştır. Birçok isim konuk sunuculuk yapmıştır. Jackie Chan, Steve Martin, Chevy Chase, Tom Hanks, LeBron James vs... Uranyum-235 Uranyum-235 ("kim. simge" U), 1935 yılında Amerikalı nükleer fizikçi Arthur Jeffrey Dempster tarafından keşfedilen, 92 proton ve 143 nötronlu bir Uranyum izotopudur. Bu izotopu bir başka radyoaktif Uranyum izotopu olan U'den ayıran en önemli özelliği doğada ekonomik miktarlarda bulunması ve zincirleme fisyon reaksiyonu yaratabilmesidir. U'in yarılanma zamanı (yarı ömrü) 7.038·10 yıldır ve radyoaktif bozunma sonucu Toryum-231 izotopunu oluşturur. Sadece bir adet U atomunun fisyonundan 200 MeV = 3.2 × 10 J, yani 18 TJ/mol = 77 TJ/kg'lik enerji açığa çıkar. Doğadaki toplam doğal uranyumun kütle olarak yalnızca %0.72'si U-235'dir, geri kalanın çoğu U-238'dir. En önemli kullanım alanları nükleer silahlar ve elektrik santralleridir. The Best of Me The Best of Me, Bryan Adams' ın 1999 yılında çıkan hit şarkılardan oluşan albümü. Adams'ın 1980 ile 1999 yılları arasındaki beğenilen şarkıları bu albümde toplandı. Albümle aynı adı taşıyan "The Best Of Me" şarkısı ise Adams'ın yeni bir şarkısıydı. Bryan Adams Resmi Web Sitesi Bryan Adams Fan Web Sitesi Pskov Oblastı Pskov Oblastı (Rusça: Пско́вская о́бласть / "Pskovskaya oblast"), Rusya'nın Kuzeybatı Federal Bölgesinde yer alan oblast. Oblastın idarî merkezi Pskov şehridir. Estonya, Letonya ve Beyaz Rusya'yla sınırları olan Pskov Oblastı Kaliningrad Oblastı'dan sonra Rusya'nın en batısındaki yönetim birimidir. Büyük yerleşim birimleri, yönetim merkezi Pskov ile Velikiye Luki'dir. Hellyeah Hellyeah post-thrash dalında müzik yapan bir gruptur.Daha önce Mudvayne ve Nothingface nin birleşmesi için bir takım çalışmalar vardı. Ancak sonra bir sorun çıktı ve bu konu raf kaldırıldı derken Pantera Bateristi Vinnie Paul araya girerek grubun kurulmasını sağlamıştır. Aslen Teksaslı olan bu grup bu sene kendi adlarını taşıyan bir albüm yayınlamışlardır. Kendi sitelerinden (www.hellyeahrocks.com) bu albümü indirmek mümkündür.Bu grup aslında bir yan çalışmadır çünkü grup üyelerinin hepsinin kendi grubları vardır Toryum-231 Toryum-231, "(kim. simge Th)", Uranyum-235'in radyoaktif bozunumundan oluşan 90 proton ve 141 nötronlu bir Toryum izotopudur. Yarılanma zamanı (yarı ömrü) 25.5 saat olan Th, beta ışıması yaparak Protaktinyum-231 elementine dönüşür. Doğal ışınım enerjisi 0.39 MeV ve kütlesi 231,0363043 gram/mol'dür. Hasan Denizkurdu Hasan Denizkurdu (1948, Çeşme, Türkiye), Türk siyasetçi. İstanbul Üniversitesi Hukuk Fakültesi ve İstanbul Üniversitesi İşletme İktisadı Enstitüsü'nü bitirdi. Serbest Avukatlık, İZTO Meclis Üyeliği, İZTO Meclis Başkanlığı, TOBB Yönetim Kurulu Üyeliği, XX. Dönem İzmir Milletvekiliği ile Adalet Bakanlığı yaptı. Evli ve iki çocuk babasıdır. 2007 yılı itibarı ile Yaşar Holding CEO görevindedir. A&M Records A&M Records Universal Müzik Grubu'na bağlı "(Universal Music Group)" ABD merkezli müzik şirketi. A&M Records 1962 yılında Herb Alpert ve Jerry Moss tarafından kuruldu. Şirketleri için ilk tercih ettikleri isim "Carnival Records" idi. Daha sonra "A&M," yani Alpert'in ve Moss'un başharfleriyle şirketi adlandırdılar. A&M, PolyGram tarafından 1989'da satınalındı. 1998'de PolyGram, Seagrams tarafından satınalındı. Seagrams, Universal Music Group bünyesindedir. Bu birleşmelerden Interscope-Geffen-A&M (IGA) adlı grup doğdu. 2007'de ise Universal Music Group'un organizasyonu ile Octone Records ie A&M yeniden kurgulandı ve A&M/Octone Records etiketiyle albümler yapıldı. Çukotka Özerk Okrugu Çukotka Özerk Okrugu (Rusça: Чуко́тский автоно́мный о́круг "Çukotskiy avtonomnıy okrug") Rusya'nın ve Sibirya'nın en kuzeydoğu kesiminde yer alır. 1991'e kadar Çukçi özerk ili adıyla Magadan Oblast'a bağlı kaldıktan sonra Çukotka Özerk ili (okrug) olarak özerklik kazandı. En doğu ucu Çukçi Yarımadasıdır. Anadır Irmağı havzası dışında genellikle dağlık ve engebelidir. Sert Kuzey Kutbu iklimi yüzünden bitki örtüsü tundralar ve güneydeki birkaç ormanla sınırlıdır. 1930'larda Çukçilerin yerleşmesi için oluşturulmasına karşın, Rus göçmenler yüzünden Çukçiler zaman içinde ikinci etnik grup haline düşmüşlerdir. Kumkuyu, Erdemli Kumkuyu, Mersin ilinin Erdemli ilçesine bağlı bir mahalledir. Mersin iline 51, Erdemli ilçesine 11 km uzaklıktadır. Kumkuyu MÃ¼on Müon (ya da muon, yunanca μ harfi ile gösterilir), elektron benzeri-1 e yük ve 1/2 spinli ancak daha yüksek kütleye sahip bir temel parçacık. Müon parçacığı, lepton olarak sınıflandırılmıştır. Diğer leptonlar gibi, Müonun da daha küçük parçacıklara (kuarklar gibi) indirgenemeyen bir parçacık olduğu düşünülmektedir. Müon, ortalama ömrü 2.2 µs olan kararsız bir atom altı parçacıktır. Diğer tüm bilinen kararsız atom altı parçacıklar arasında sadece nötron (15 dakika civarı) ve birkaç atom çekirdeği söz konusu parçacıktan daha uzun bozunma ömrüne sahiptir. Müon (aynı zamanda nötron) bozunması özellikle Zayıf Nükleer Kuvvet aracılığı ile gerçekleşir. Bu bozunma sonucu, daima bir elektron ve iki nötrino olmak üzere üç parçacık açığa çıkar. Diğer tüm temel tanecikler gibi, müonun da ters yüke (+1 e) ve aynı kütle ve spine sahip karşıt bir parçacığı bulunmaktadır. Bu karşıt parçacığa antimüon veya pozitif müon adı verilir. Müonlar μ− ve antimüonlar μ+ sembolleri ile ifade edilir. Önceleri Mü mezonları denilen bu parçacıklar, parçacık fizikçileri tarafından mezon olarak sınıflandırılmadıklarından, artık bu isimle anılmazlar. Müonların kütleleri 105.7 MeV/"c" civarındadır (elektronun kütlesinin yaklaşık 207 katı). Müonlar daha yüksek kütleye sahip olduklarından, bir elektromanyetik alanla karşılaştıklarında elektronlar kadar hızlı ivmelenemez veya bremsstrahlung (yavaşlama ışıması) yaymazlar. Elektronların ve müonların yavaşlamaları öncelikle bremsstrahlung mekanizması ile enerji kaybına bağlı olduğundan, bu durum müonlara maddeye çok daha derinlemesine nüfuz etme özelliğini verir. Bu duruma bir örnek olarak kozmik ışınların atmosfere çarpması sonucu meydana gelen sözde "ikincil müonlar"ın Dünya'nın yüzeyine ve hatta daha derinlere nüfuz etmesi gösterilebilir. Müonların kütle ve enerjileri radyoaktif bozunma enerjisinden çok daha fazla olduğundan, asla radyoaktif bozunma sonucu oluşmazlar ancak normal maddede gerçekleşen yüksek enerji etkileşimleri ile, hadronlar ile yapılan bazı parçacık hızlandırıcıları deneylerinde veya kozmik ışınların madde ile etkileşmesi sonucu bol miktarda üretilirler. Söz konusu etkileşimler genellikle, bir süre sonra müonlara bozunan pi mezonlarını üretirler. Diğer yüklü leptonlarda olduğu gibi, müonlarla da ilişkilendirilmiş müon nötrinoları bulunur. Müon nötrinoları, elektron nötrinolarından farklıdır ve aynı nükleer tepkimelerde bulunmazlar. Müonlar 1936 yılında Carl D. Anderson ve Seth Neddermeyer tarafından Caltech'de yapılan kozmik ışıma üzerine yapılan çalışmalar sırasında bulunmuştur. Anderson, bir manyetik alandan geçtiğinde elektronlardan ve diğer tüm bilinen parçacıklardan daha farklı eğimlenen parçacıklar fark etmişti. Bu parçacıklar eksi yüklüydü ve aynı hıza sahip elektronlardan daha az, protonlardan ise daha keskin eğim kazanmaktaydı. Bu parçacıkların eksi yüklerinin büyüklükleri elektronlarınkiyle aynı olduğu, eğimlenmelerindeki farkın da kütlelerinin elektronun kütlesinden daha fazla, protonun kütlesinden ise daha az olmasından kaynaklandığı varsayılmıştı. Böylece bu yeni parçacığa mesotron adı verildi. Müonların varlığı 1937 yılında J. C. Street ve E. C. Stevenson tarafından yapılan bulut odası deneyi ile kanıtlanmıştır. Herhangi bir mezonun keşfinden çok önce, mezon aralığında kütleye sahip bir parçacığın varlığı teorik fizikçi Hideki Yukawa tarafından öngörülmüştü. Mü mezonları önceleri Yukawa tarafından öngörülen parçacıklar oldukları sanıldı fakat daha sonra farklı özelliklere sahip oldukları anlaşıldı. Yukawa'nın parçacıkları olan pi mezonları 1947 yılında, yine kozmik ışınlarla olan etkileşimi sayesinde tanımlandı ve daha önce keşfedilen mü mezonlarından farklı olduğu öngörülen özelliklere sahip olması ve nükleer kuvvet ile etkileşime geçmesinden anlaşıldı. Bu iki parçacığın bilinmesi ile daha genel bir terim olan mezon terimi, elektron ile nükleon arasında kütleye sahip olan tüm parçacıkları tanımlamak için kullanılmaya başlandı. Sonraları, iki parçacığın arasındaki farkı netleştirmek üzere ilk bulunan parçacığa mü mezonu, 1947'de bulunan Yukawa'nın parçacığına ise pi mezonu adları verildi. Sonraları hızlandırıcı deneyleri sayesinde daha fazla sayıda mezon tipi bulundukça mü mezonlarının sadece pi mezonlarından değil, diğer tip mezonlardan da ciddi farklılıkları olduğu anlaşılmaya başlandı. Farklılıklardan biri, pi mezonları nükleer kuvvet ile etkileşime girerken, mü mezonlarının girmemesiydi. Yeni bulunan mezonlar da pi mezonlarına benzer davranışlar sergilemekteydi. Ayrıca, diğer mezonların bozunumunda nötrino veya antönötrino parçacıklarından biri ortaya çıkarken, mü mezonunun bozunumunda ikisi birden ortaya çıkmaktaydı. 1970'lerde Standart Model yardımıyla mü mezonları dışında tüm mezonların kuarklardan meydana gelen parçacıklar olan hadronlar oldukları ve nükleer kuvvet ile etkileşime girdikleri anlaşıldı. Kuark modelinde mezonlar kütleleri ile tanımlanan parçacıklar olmaktan çıkartılmış, tam olarak iki kuarktan meydana gelen (bir kuark ve bir antikuark) tanecikler olarak tanımlanmışlardır. Ancak mü mezonları, elektronlar gibi kuark yapısı olmayan temel tanecik (lepton) özelliği göstermektedirler. Böylece mü mezonlarının, kuark modeliyle yeniden tanımlanan mezonlar olmadıkları anlaşılmıştır. Müonlar 1941 yılında Rossi-Hall deneyinde özel göreliliğin zaman genleşmesi öngörüsünü gözlemlemek üzere kullanıldılar. Dünya yüzeyine ulaşan müonlar, kozmik ışınların üst atmosferde bulunan parçacıklar ile çarpışmaları sonucu dolaylı olarak meydana gelen bozunma ürünü parçacıklardır. Kozmik ışınlarla taşınan protonlar dış atmosferde bulunan atomların çekirdekleri ile çarpıştığında pionlar meydana gelir. Bu parçacıklar görece kısa mesafelerde müonlara ve müon nötrinolarına bozunurlar. Bu yüksek enerjili kozmik ışınlardan meydana gelen müonlar genelde başlangıçtaki proton ile aynı doğrultuda ve ışık hızına yakın hızlarda hareket ederler. Görelilik etkisi olmadan ömürleri sadece 456 metre kat etmelerine izin verirken, özel göreliliğin doğrudan bir sonucu olan zaman genleşmesi sayesinde, yüzeye ulaşmasına yetecek kadar ömürleri vardır. Müonun referans sisteminden ise, genleşen zaman değil, yine özel göreliliğin bir sonucu olan mesafe kısalması sayesinde, dış atmosferden dünya yüzeyine olan mesafe çok daha kısa gözükmektedir. Her iki olay da ışık hızına yakın hızlarda hareket eden müonun gereğinden fazla olan ömrünü açıklamak için eşit derecede geçerlidir. Müonlar, nötrinolar gibi, maddeye çok derinlemesine nüfuz edebildiğinden, yer altından ve su altından tespit edilebilirler. (Soudan 2 detektörü yerin 700 m. altındadır). Burada doğal arka plan iyonize radyasyonun büyük bir bölümünü müonlar oluştururlar. Müonlar elektronlardan ve nötrinolardan daha ağır fakat diğer maddesel parçacıklardan daha ağır olan kararsız temel taneciklerdir ve Zayıf Nükleer Kuvvet aracılığıyla bozunurlar. Bozunma sonucu Lepton sayılarının korunması gerektiğinden, bozunma ürünü olarak meydana gelen nötrinolardan biri müon tipi nötrino, diğeri elektron tipi antinötrino olmak zorundadır. Aynı zamanda elektriksel yükün de korunması gerektiğinden, müon ile aynı elektrik yüküne sahip bir elektron (pozitif bir müon ise bir pozitron) meydana gelmelidir. Dolayısı ile tüm müonlar en azından bir elektron ve iki nötrinoya bozunurlar. Bazenleri bu zorunlu ürünlerin yanı sıra, net yüke sahip olmayan ve sıfır spinli yan ürünler de meydana gelebilmektedir. (bir foton çifti veya bir elektron-pozitron çifti gibi) Baskın müon bozunması (Louis Michel'in ardından Michel bozunması olarak da bilinir), olası en basit şekildedir; müon bir elektrona, bir elektrok antinötrinosuna ve bir müon nötrinosuna bozunur. Antimüonlar ise, tam tersi olarak bir pozitron, bir elektron nötrinosu ve bir müon antinötrünosuna bozunur. Bu bozunumun formülasyonu aşağıdaki gibidir; μ→e + ν ν μ → e + ν + ν Müonun ortalama ömrü, τ = 1/Γ, (2.1969811±0.0000022 ) "µs olarak bulunur." Bazı nötrinosuz bozunmalar kinematik olarak mümkün olmakla birlikte, Standart Modelde yasaklanmıştır. Örnekleri; μ → e + γ μ → e + e + e Benzeri bozunmaların gözlenmesi, Standart Modelin ötesine uzanan teorilere açık kanıt oluşturabilir. Bu şekilde meydana gelen bozunmaların üst limitleri, 50 yıl önce gerçekleştirilen birçok deneyde belirlenmiştir. Hali hazırda μ → e + γ bozunması için üst limit, 2013 yılında MEG deneyi tarafından 5.7 x 10 olarak ölçülmüştür. Uranyum-238 Uranyum-238, ("kim. simge U veya U-238"), 92 proton ve 146 nötronu ile doğada en sık rastlanan ("tümü içindeki oranı %99,284") Uranyum izotopudur. U'in yarılanma zamanı (yarı ömrü) 4.46 × 10 ("4,46 milyar") yıldır ve radyoaktif ışıma yaparak ("doğal ışıma enerjisi 4,267 MeV") sırasıyla bir başka uranyum izotopu olan U, Neptünyum Np ve Plütonyum Pu'a indirgenir. Silah sanayiinde zırh ve zırh delici mermilerde sıklıkla kullanılan "Zayıflatılmış uranyum" içerisinde bol miktarda U izotopu bulunurken, nükleer silah yapımında kullanılan "Zenginleştirilmiş uranyum" ise yüksek oranda U izotopundan oluşur. U direkt nükleer yakıt olarak kullanıma uygun değildir, ancak reaktör ortamında fisyon özelliği bulunan plütonyum elementinin üretiminde kullanılabilir. Garig Garig, Akdeniz ve Ege bölgesinin kıyı kesimlerinde makilerin tahrip edildiği alanlarda görülen çok kısa boylu dikenli çalılardan oluşan bitki toplulukları. Lavanta, kekik, funda, yasemin, süpürge çalısı gibi türleri vardır. Frigana diye de anılır. Genelde diz boyunu geçmeyen kısa boylu çalılıklardan oluşur. Garigleri oluşturan bitkilerin tohumları rüzgarla kolayca taşınabildiği için kolayca yayılırlar. Garig kapsamında sayılabilecek bitki topluluklarının başlıcaları abdestbozan otu, laden, nane, funda, ada çayı, keçiboğan, dalak otu, sütleğen, çalba ve yasemindir. Türkiye'de gariglerin yaygın olduğu bazı sahalar; Akdeniz Bölgesindeki Mut havzası, Ege'de Çeşme dolayları, Karaburun yarımadasının batı bölümü, İzmir'de yamanlar dağı, Dumanlı dağ çevresi, Bodrum ve Bergama dolaylarıdır. Filiz HÃ¼smenova Filiz Hüsmenova (Bulgarca: Филиз Хакъева Хюсменова "Filiz Hakkıeva Hyusmenova") Bulgaristanlı Türk siyasetçisi. 10 Haziran 1966 yılı Bulgaristan Silistre doğumlu. Velikotırnovo Üniversitesi Fransız ve Rus Filolojisi bölümü mezunu. Bulgaristanın 2007 yılında Avrupa Birliğine tam üye olması ile 20 Mayıs 2007 tarihinde yapılan AB parlamento seçimlerinde Hak ve Özgürlükler Hareketi partisinden Avrupa Birliği Parlamentosuna milletvekilliğine seçilmiştir. Avrupa Birliği Parlamentosu Bölgesel Kalkınma Komisyonu Başkan Yardımcılığı görevini de yürütmektedir. Selçuk Öztek Selçuk Öztek (18 Ekim 1951, İzmit, Türkiye), Türk siyasetçi, hukuk profesörü. 1970 yılında Saint Joseph Fransız Lisesi'nden mezun oldu. 1974 yılında İstanbul Üniversitesi Hukuk Fakültesi'ni, 1977 yılında Lozan Üniversitesi Hukuk Fakültesini bitirdikten sonra Hukuk Doktoru unvanına sahip oldu. 1988 yılında Doçent, 1994 yılında Profesör oldu. Fransızca, İngilizce ve İtalyanca dillerini bilmektedir. Medeni Usul ve İcra İflas Hukuku Anabilim Dalında Öğretim Üyesidir. Evli ve 2 Çocuk babasıdır. 56. Hükümet'te Parlamento Dışından Adalet Bakanlığı yaptı. 2001 yılında Bakanlar Kurulu kontenjanından YÖK üyeliğine yapılan seçimi, cumhurbaşkanı Ahmet Necdet Sezer tarafından onaylandı ve bu görevi 2005 yılında son buldu. 2001-2003 yıllarında Kadir Has Üniversitesi Mütevelli Heyeti üyesi oldu. Marmara Üniversitesi ve Galatasaray Üniversitesi Hukuk Fakültelerinde öğretim üyeliği görevinde bulundu, Maltepe Üniversitesi Hukuk Fakültesi'nde İdare Hukuku Anabilim Dalı başkanlığı görevi ile Medenî Usûl ve İcra-İflâs Hukuku Anabilim Dalı başkanlığını yaptı. Fatih Sultan Mehmet Vakıf Üniversitesi Hukuk Fakültesi öğretim üyesidir. Viktor Ã‡ukarin Viktor İvanoviç Çukarin (Rusça: Виктор Иванович Чукарин) (d. 9 Kasım 1921 - ö. 25 Ağustos 1984), uluslararası yarışmalarda 11 madalya kazanan ilk büyük Sovyet jimnastikçi. Lvov'daki Beden Eğitimi Enstitüsü'nü 1950'de bitirdi.1963'te aynı okulda asistan oldu. 1952 Helsinki Olimpiyat Oyunları'nda Sovyet jimnastik takımının üyesi olarak atlama beygiri, kulplu beygir ve karışık bireysel hareketlerde altın madalya kazandı. 1956 Melbourne Olimpiyat Oyunları'nda da gene takımıyla birlikte paralel ve karışık bireysel hareketlerde altın madalya aldı. Ayrıca 1952 oyunlarında halka ve paralelde, 1956 oyunlarında ise yer hareketlerinde gümüş madalyalar kazandı. 1949, 1950, 1951, 1953 ve 1955'te SSCB jimnastik şampiyonu olan Çukarin 1948, 1952, 1954 ve 1956'da tek hareketlerde birincilik aldı.1957'de, Larissa Latınina ile beraber Lenin Nişanı alan ilk sporcu oldu. 1961'den sonra Ermenistan SSC, 1972'den sonra da Ukrayna SSC jimnastik takımlarının antrenörlüğünü yürüttü. 1951'de Sovyetler Birliği Komünist Partisi (SBKP) üyesi olan Çukarin'in "Put K Verşinam" ("Doruğa Giden Yol") adlı yapıtı 1955'te yayımlanmıştır. GÃ¼listan Andrew Eldritch Andrew Eldtrich (tam adı Andrew William Harvey Taylor, d. 15 Mayıs 1959, Ely, İngiltere) İngiliz vokalist. The Sisters of Mercy grubunun kurucusu ve beyni olarak bilinir. Eldtrich İngiltere'de Ely adlı küçük bir şehirde 1959 yılında doğmuştu. Oxford Üniversitesi'nde Fransız ve Alman Edebiyatı okudu. 1978'de ise Leeds'e gidip, Leeds Üniversitesi'nde Çince üzerine okudu. Bu yıllarda Leeds civarındaki punk gruplarında bateri çalıyordu. 1980'de Eldtrich, arkadaşı Gary Marx ile The Sisters of Mercy'yi kurdular. Eldtrich ilk single'da bateri çalmıştı ancak daha sonra vokale geçip, şarkı sözlerini yazmaya başladı. Grup 5 sene içerisinde 3 albüm çıkardı ve gothic rock'ın en ünlü gruplarından biri oldu. Eldtrich bu dönemde "Godfather of Goth" adıyla anılıyordu. Önceleri grup Joy Divison ve Bauhaus gibi grupları taklit etmekle suçlanıyorlardı. Ancak daha sonra grubun drum machine kullanımı ve Eldtrich'in kendine has efektli vokal stili, onlardan sonra gelen birçok grubu etkilemişti. Grup elemanlarının çoğu Eldtrich ile tartışmalar yaşadığı için gruptan ayrıldı ve bu sık eleman değişiklikleri The Sisters of Mercy'yi Andrew Eldritch'in tek kişilik projesi duruma getirdi. Eldtrich 1993'te plak şirketine tepki olarak albüm yayınlamaya son verdi. Albüm yayınlamama kararı sonrası Eldtrich Gary Moore ve Sarah Brightman'a vokal desteği verdi. 1995'te Rolling Stone dergisi için David Bowie ile röportaj yaptı. Aynı yıllarda kendi ismini kullanmadan bazı tekno şarkılarda vokal yaptı. 1997'de SSV adlı bir tekno grubuna vokal yapıp "Go Figure" adlı albümlerinin prodüktörlüğünü yaptı. Ancak bu albüm hiçbir zaman yayınlanmadı. Andrew Eldtrich hala The Sisters of Mercy ile turnelere devam etmektedir. 1993'te albüm yayınlamayı durdursalar da konserlerde yeni şarkılar çalınmaya devam etmektedir. Grup 2006'da uzun süre sonra Amerika'da da turneye çıkmıştır ve bu uzun turnede Avrupa'da da birçok şehirde çaldılar. Grup hala Leeds'te başka isimler altında gizli konserler vermeye devam etmektedir. Mehmet Seyfi Oktay Mehmet Seyfi Oktay (1934, Hekimhan, Malatya, Türkiye), Türk siyasetçi, Adalet eski Bakanı. Ankara Üniversitesi Hukuk Fakültesi'ni bitirdi. Serbest Avukatlık, XVII.,XIX. ve XX. Dönem Ankara Milletvekilliği ile 49. ve 50. Türkiye Cumhuriyeti Hükümetlerinde Adalet Bakanlığı yaptı. Evli ve üç çocuk babasıdır. 1934 yılında Malatya'nın Hekimhan ilçesine bağlı Ballıkaya köyünde dünyaya gelen Seyfi Oktay; ilkokulu köyde okudu. Girdiği parasız yatılı okul sınavlarını kazanarak orta okulu Bilecik'te, liseyi ise Haydarpaşa Lisesi'nde yatılı olarak okuyan Oktay; lisans öğrenimini Ankara Ünivesitesi Hukuk Fakültesi'nde tamamlayarak serbest avukatlığa başladı. CHP Altındağ Gençlik Kolu Başkanı olarak aktif siyasi yaşama atılan Seyfi Oktay, 17 Kasım 1963'te yapılan yerel seçimlerde önseçimle Ankara Belediye Meclis üyesi seçildi ve bu görevi üç dönem sürdürdü. Bu sırada Ankara il yönetimine seçilerek CHP Ankara İl Sekreterliği'ni yürüttü. Ankara Üniversitesi Hukuk Fakültesi'nde öğrenim gördüğü sırada 53 öğrenci tarafından hazırlanan ilk Alevi Bildirgesi'nin yayınlanmasına Mustafa Timisi ile beraber öncülük etmiştir. 1969 yılında CHP'den istifa ederek Türkiye Birlik Partisi'ne katılan Oktay bu partide Ankara İl Başkanlığı ve Genel Sekreter Yardımcılığı görevlerini yürüttü ancak daha sonra yeniden CHP'ye döndü. 1983 Genel Seçimlerinde Halkçı Parti listesinden Ankara Milletvekili seçilerek parlamentoya girdi. Halkçı Parti ve SODEP birleşmesinde aktif rol aldı. 1985-1987 arasında SHP Grup Başkanvekilliğini yürüten Oktay, 1987 yılında yapılan seçimlerde parlamentoya giremedi. Bu dönemdeSHP MYK Üyesi olarak görev yaptı ve aynı zamanda Anayasa Mahkemesi'ne yapılan başvuruların çalışmasını yürütmek üzere TBMM SHP Grubu Hukuk Müşavirliğini sürdürdü. 1983-1991 arasında çıkarılan 73 yasanın Anayasa Mahkemesi'ne yapılan başvurular neticesinde iptal edilmesine öncülük etmesi nedeniyle "Özal'ın belalısı" olarak anıldı. 1991 seçimlerinde tercihli oylarla Ankara 2. Bölge 1. sıradan milletvekili olarak parlamentoya giren Oktay, Grup Başkanvekili seçildi ve ardından DYP-SHP Koalisyonu ile kurulan 49. Hükümette Adalet Bakanı olarak yer aldı. Koalisyon protokolünde yer alan demokratikleşme programının hazırlanması ve yürütülmesinde aktif görev üstlendi. 20 Kasım 1991 - 27 Temmuz 1994 arasında Adalet Bakanlığı görevini yürüten Oktay ilk ziyaretini işkence iddialarıyla gündemde olan Eskişehir Cezaevi'ne yaptı ve bu cezaevinin kapatılmasını sağladı. Görev süresince Ceza Muhakemeleri Usulü Kanunu'nda (CMUK) temel hak ve özgürlüklerin korunmasına yönelik gözaltı süresinin kısaltılması, zorunlu müdafilik müessesesinin getirilmesi gibi değişiklikler ile cezaevi koşullarının iyileştirilmesi, İş Yurtları'nın kurulması, hakim-savcı özlük haklarının iyileştirilmesi başta olmak üzere birçok yapısal reformu gerçekleştirdi. Bu nedenle CMUK Seyfi ismiyle anıldı. Fethullah Gülen'in Seyfi Oktay'ı kast ederek söylediği “bu adamın çaktığı kazığı 40 yıl çıkaramam” şeklindeki ifadelerin MİT raporlarına girdiği belirtildi. Erdal İnönü'nün SHP Genel Başkanlığı'ndan ayrılması üzerine gerçekleştirilen kurultayda; Oktay'ın desteklediği Aydın Güven Gürkan, Murat Karayalçın'a karşı genel başkanlık yarışını kaybedince 1994 yılında hükümette yapılan değişiklikte Adalet Bakanlığından ayrıldı. Ancak Genel Başkan seçilen Murat Karayalçın milletvekili olmadığından Seyfi Oktay SHP'nin TBMM Grup Başkanı seçildi. 1995 yılında gerçekleştirilen CHP-SHP birleşmesi sonrasında Hikmet Çetin Genel Başkan seçilene kadar bu görevi yürüttü. Oktay, 1995 Türkiye Genel Seçimlerinde yeniden Ankara 2. Bölgeden milletvekili seçildi ancak Deniz Baykal'ın Genel Başkan olması sonrasında yaşadığı uyuşmazlıklar neticesinde 22 Şubat 1999 tarihinde CHP'den istifa etti. Kısa bir süreliğine İsmail Cem öncülüğünde kurulan Yeni Türkiye Partisi'nde bulunarak 2002 seçimlerinde milletvekili adayı olduysa da 2010 yılında yeniden CHP'ye dönene kadar aktif siyasette yer almadı. 2008 yılında 15. Hacı Bektaş Veli Dostluk ve Barış Ödülü'ne layık görülen Seyfi Oktay, AK Parti Hükümetleri tarafından gerçekleştirilen Alevi Çalıştayları'na davet edildi ve bir kısmına katıldı. 2010 yılında Kemal Kılıçdaroğlu'nun Genel Başkan seçilmesinin ardından yeniden CHP'ye üye oldu ve 12 Eylül 2010 Anayasa değişiklik referandumunda hayır oyu çıkması için yürütülen kampanyaya destek verdi.Ergenekon soruşturması kapsamında adil yargılamayı etkilediği iddiasıyla 1 Haziran 2010 tarihinde gözaltına alındı. Oktay'ın evine yapılan polis baskını; evinin önünde toplanan kitle, sosyal demokrat kesim ve Alevi kitle örgütlerinin yanı sıra memleketi Hekimhan'da da protesto edildi. Tutuksuz yargılanan Oktay 6 yıl sonra bu davadan beraat etti. Orta düzeyde İngilizce bilen Oktay, evli ve 3 çocuk babasıdır. Perudo Bir Güney Amerika oyunu olan perudo, özellikle Amerika kıtasında ve Avrupa’da sevilen bir oyun. Her oyuncuya 6’şar zar ve bir bardak ya da kutunun dağıtıldığı oyun, diğer oyuncuları yanıltma düşüncesi üzerine kurulu bir taktik oyunudur. İlk olarak zarlar kutuya konur. Kutu sallanıp yere kapatılır. Oyuncular, diğer oyuncuların ellerindeki zarları da hesaba katarak yerdeki zarlarla ilgili tahminde bulunurlar. Diğer oyuncular ya bu sayıyı kabul eder ya da durumdan kuşkulanır. Tahmininde yanılan oyuncu zarlarından birini kaybeder. Kırlangıç (anlam ayrımı) Cribbage Cribbage (kribıc diye okunur), 17. yüzyılın başlarında Avrupa’da soylular tarafından oynanan bir oyun. Çok daha eski bir oyun olan noddy’e benzer. Zamanla halk arasında da oynanmaya başlanan cribbage’da, alınan puanları toplamak için üzerinde delikler olan bir tahta kullanılır. Aslında bir iskambil oyunu olan cribbage tahtası ülkeden ülkeye farklılık gösterir. Domino Domino, iki ya da daha çok kişi arasında "pul", "kart", "domino" gibi adlar verilmiş 28 tane dikdörtgen, yassı taşla oynanan bir salon oyunudur. Her taşın bir yüzü enlemesine çizgiyle ikiye ayrılmış ve üzerine sayılar tıpkı zarda olduğu gibi, boş kareyle belirtilen 0-0 'dan 6-6 'ya kadar noktalarla işaretlenmiştir. Oyunda amaç uç sayıları ortak olan taşları eşleştirerek dizmektir. Örnek verilecek olursa, 6-1 taşı ile 1-5 taşı, birler uç uca gelecek biçimde konulur. Oyuna başlarken taşların yüzleri yere dönük olarak karıştırılır. Oyun iki, en fazla dört oyuncuyla oynanır. Oyuncular "banka" ya da "bahçe" adı verilen takımdan birer taş çeker. En yüksek sayılı taşı çeken oyuncu oyuna başlama hakkını kazanır. Taşlar tekrar karıştırılır ve her oyuncu yedişer taş çeker. Geriye kalan taşlar oyun boyunca birer birer oyuncular tarafından çekilir. İlk oyuncu taşlarından en yüksek sayıda olanı ya da çiftli taşını yüzü üste gelecek biçimde masaya koyar. İkinci oyuncu bu taşın yanına, taşın iki ucundaki sayılardan biriyle eşleşen taşını yerleştirir. "Çiftler" genelde öbür taşları dik kesecek biçimde konulur ve bazı oyun türlerinde oyuncuya ikinci bir kez oynama hakkı kazandırır. Elinde eşleyecek bir taş olmayan oyuncu uygun bir taş gelinceye kadar bahçeden taş çeker. Oyunculardan biri elindeki bütün taşları bitirdiğinde "domino" der ve oyunu kazanmış olur. Diğer oyunculara, ellerinde kalan taşların toplam sayı değeri kadar ceza puanı yazılır. Hiçbir oyuncu elindeki taşı bitirememişse, oyunu elinde en az sayı olan oyuncu kazanır. 3. yüzyıl'da ilk olarak Çin’de oynanmaya başlanan dominonun Avrupa’ya gelişi 18. yüzyıla rastlar. Toplam 28 taşla oynanır. Her oyuncu 7 taşla başlamaktadır. Kalan diğer taşlar Banka'da kalır. Eğer oyuncun elinde, oynayacağı taş yoksa, Banka'dan taş çekebilir. Domino oyunun başlangıcında, elindeki en yüksek çifte taş bulunan oyuncu birinci oynar. Her oyuncu tahtaya (masaya) taş koyarak oyuna katılır. Oyuna yeni taş sadece yerdeki karşılıklı taşa konabilir. Örneğin, ilk oyuncu 4:1 oynadıysa, sonraki oyuncunun koyacağı, taşın bir yanında 4 ya da 1 bulunması gerekmektedir. Eğer oyuncunun elinde koyabileceğı taş yoksa, Banka'dan taş çekmesi gerekir. Sonra sıradaki oyuncu oynar. Banka'da taş kalmadıysa ve oyuncu oynayamaz'ise sırasını kaçırır. Oyun biter ne zaman ki oyunculardan birisi 7 skor kazanır (skor verililr her kazanılan dönge için). Ne zaman bir oyuncu ya da bir takım kazanırsa 50, 100, 250 veya 500 skor oyun bıter ve skoru yapan oyuncu ya da takım oyunu'da kazanmış olur Avcı (anlam ayrımı) Avcı sözcüğü ile şunlardan biri kastedilmiş olabilir: Av (anlam ayrımı) LluÃ­s Companys Olimpiyat Stadyumu Estadi Olímpic Lluís Companys (eski adıyla "Estadi Olímpic de Montjuïc") İspanya Barselona'da bulunan bir stadyumdur. İlk olarak 1927 yılında 1929 Expo ve 1936 Olimpiyat oyunları adaylığı için yapılmıştır. 1992 Olimpiyat oyunlarının ana stadyumu olmuştur. 1975'te Formula 1 İspanya Grand Prix'i yapıldığı dönemde yarış pisti için padok olarak kullanılmıştır. 55.926 kişilik kapasitesi ile RCD Espanyol futbol kulübü maçları burada oynanmaktaydı. Firuz Çilingiroğlu Firuz Çilingiroğlu (1924, Erciş, Van, Türkiye - 16 Mart 2015, Ankara), Türk hukukçu. Ankara Atatürk Lisesi'ni bitirdi, İstanbul Üniversitesi Hukuk Fakültesi'nden 1946 yılında mezun oldu. Askerliğini Ankara ve Erzurum'da Askeri Hakim olarak yaptı, Ankara Hakim adayı olarak 1946 yılında mesleğe başladı. Daha sonra sırasıyla, Ardahan Hakimliği, Ardahan Cumhuriyet Savcılığı, Tekman Sulh Hakimliği, Çivril Cumhuriyet Savcılığı, Ankara Cumhuriyet Savcı Yardımcılığı, Adalet Müfettişliği, Zeytinburnu Cumhuriyet Savcılığı, Ankara Cumhuriyet Savcılığı ve Ankara Ticaret Mahkemesi Üyeliği yaptı. 17 Mart 1970'te Yargıtay üyeliğine seçilen Çilingiroğlu 11.ve 15.Hukuk Daireleri üyeliği ile Yargıtay Birinci Başkanvekilliği de yaptı. 4 Temmuz 1981 tarihinde Yargıtay Cumhuriyet Başsavcılığına seçilmiştir. Yargıtay Cumhuriyet Başsavcısı iken, 1 Temmuz 1989 tarihinde yaş sınırı nedeniyle emekliye ayrıldı. 31 Ekim 1995 - 6 Mart 1996 tarihleri arasında Türkiye Cumhuriyeti Anayasası'nın 114. maddesi gereğince 24 Aralık 1995 Türkiye genel seçimleri öncesi tarafsız Adalet Bakanı olarak görev yaptı. 16 Mart 2015 tarihinde vefat etti. Sevilla Olimpiyat Stadyumu Sevilla Olimpiyat Stadyumu (İspanyolca: Estadio Olímpico de Sevilla), İspanya'nın Sevilla kentinde bulunan çok amaçlı stadyum. 1997 yılında temeli atılan ve 5 Mayıs 1999 tarihinde açılan stadyum, 120 milyon € bedelle yapılmıştır. UEFA tarafından, 5 yıldızlı stadyum olarak değerlendirilmiştir. 57.619 kişi kapasitelidir. 1999 Dünya Atletizm Şampiyonası'na ev sahipliği yapmış; ayrıca 2003 UEFA Kupası Finali de bu stadyumda oynanmıştır. 2004 ve 2011 Davis Kupası finallerinde de, bu stadyum kullanılmıştır. İspanya millî futbol takımı da stadyumda dört maç oynamıştır. Koru Koru, şehir içinde ya da şehirlerin yakın çevresinde yer alan, çevresi sınırlandırılmış büyük ağaç topluluklarıdır. Tarihî kentlerde görülen korular genelde korunmuş orman parçalarıdır. Ancak bunun yanında, planlı olarak oluşturulmuş ağaçlıklar da koru olarak sınıflandırılabilir. Korular, şehiriçi hava kirliliğini temizlemeleri açısından oldukça önemli rol oynamaktadır. Ayrıca oluşturdukları ses duvarıyla da şehir sakinleri için önemli bir dinlenme alanı durumundadırlar. Barındırdıkları canlı türleri de bulunduğu çevre için özel öneme sahiptir. Koruların en büyük düşmanı, içinde bulunduğu şehrin iskan politikasıdır. Bilinçsizce gerçekleştirilen bir iskan politikası, şehrin nefes alma organları olan koruları yok olma noktasıyla karşı karşıya getirmeye başlamıştır. "Korumak" kelimesinden türetilen "koru" kelimesi eski Türklerde "av yasağı"nın olduğu, korunan ve dolayısıyla "kutsal" hayvanların bulunduğu yerleri belirtmek için kullanılmıştır. Daha ilkel dönemlerde ağaçlık ve kutsal ormanlara da koru denilmiştir. Aysel Ã‡elikel Aysel Çelikel (1933, İstanbul), Türk hukukçu. Beyoğlu Kız Lisesinden sonra İstanbul Üniversitesi Hukuk Fakültesi'ni bitirdi. 1957'de Devletler Özel Hukuku asistanı; 1962'de doktor oldu. 1964'te, Columbia Üniversitesi School of Law okulundan master derecesi aldı. 1969'da doçent oldu. 1974 - 1975 yıllarında Almanya’da bir üniversitede çalıştı. Profesör unvanını 1977'de aldı. 1994-1999 yılları arasında İstanbul Üniversitesi Hukuk Fakültesi Dekanlığı görevini yaptı. Rektör Kemal Alemdaroğlu'nun uygulamalarına karşı çıktığı için pek çok öğretim üyesiyle birlikte Hukuk Fakültesi Dekanlığı’ndan istifa etti. Ocak 2001'den itibaren Cumhurbaşkanlığı kontenjanından Yükseköğretim Kurumu üyeliğine atandı. Türkiye Cumhuriyeti Anayasası’nın 114 üncü maddesi gereğince 3 Kasım 2002 Türkiye genel seçimleri öncesi tarafsız Adalet Bakanı olarak görev yapmıştır. 2003-2006 yılları arasında İstanbul Ticaret Üniversitesi'nde iki dönem (2003-2006 ve 2006) Hukuk Fakültesi dekanlığı yapmıştır. 2006 yılının başında İTİCÜ'den ayrılmıştır. 2000 yılından itibaren Maltepe Üniversitesi Hukuk Fakültesi'nde öğretim üyeliği yaptı. Ayrıca 2010 yılı sonu itibarıyla İstanbul Barosu'nca Türkiye Barolar Birliği delegeliğine seçildi ve 2016'ya dek delegelik görevini sürdürdü. Üniversite Öğretim Üyeleri Derneği, Çağdaş Yaşamı Destekleme Derneği, Türk Hukukçu Kadınlar Derneği'nin kurucularındandır. 26 Mayıs 2009 tarihinde Türkan Saylan'ın ölümüyle boşalan ÇYDD başkanlığı'na seçilmiştir. AkpÄ±nar, Erdemli Akpınar, Mersin ili Erdemli ilçesine bağlı bir mahalledir. Rakımı 1550 metre olup, Erdemli ilçesine 44 km. mesafededir. Köy Altıki Çeşme, Üstüki Çeşme ve Gökyar olmak üzere üç mahalleden oluşmaktadır. Mahallenin ekonomisi tarım ve hayvancılığa dayalıdır. Mahallede karasal iklim hakimdir. Harfilli mahallesinden 2003 yılında ayrılarak, köy statüsüne kavuşmuştur. Mahallede okul, sağlık evi ve sağlık ocağı bulunmamaktadır. 2000 yılı nüfus sayımına göre mahallenin nüfusu 565'tir. Kışın nüfus azalır. Yaz mevsiminde nüfus 1000 civarındadır. Ejder Stadyumu Ejder Stadyumu (), Portekiz Porto'da bulunan futbol stadyumudur. FC Porto tarafından kullanılan stad 50.476 kişiliktir. Stad 2004 Avrupa Futbol Şampiyonası için 2003 yılında tamamlanmış, aynı zamanda FC Porto kulübünün eski stadının yerine geçmiştir. Mimar Manuel Salgado tarafından projelendirilmiş ve Grupo Amorim şirketi tarafından € 97.755.318 maliyetle yapılmıştır . Bu miktarı karşılamak için stadın bölümlerine çeşitli sponsorların isimleri verilmiştir. Stadın adı, FC Porto kulübünün simgesi olan ejderhadan gelmektedir. Açılış maçında FC Porto ve FC Barcelona karşılaşmıştır. Spor faaliyetleri dışında da konser ve diğer sosyal etkinlikler de yapılabilmektedir. 2020 UEFA Süper Kupası finali Ejder Stadyumu'nda oynanacaktır. Mahmut Oltan Sungurlu Mahmut Oltan Sungurlu (1936, Gümüşhane), Türk siyasetçi. Mart 1996 ve Haziran 1996 tarihleri arasında Millî Savunma Bakanlığı görevini sürdürmüştür. Bursa Erkek Lisesi'nden mezun oldu. İstanbul Üniversitesi Hukuk Fakültesi'ni bitirdi. Serbest avukatlık, Anavatan Partisi'nin kurucu üyeliği, 17., 18.,19. ve 20. Dönem Gümüşhane milletvekiliği ile Adalet Bakanlığı ve Millî Savunma Bakanlığı görevlerinde bulundu. 1963 yılında Gümüşhane’de avukatlığa başlayan Sungurlu, 1983'te Gümüşhane Anavatan Partisi il teşkilatını kurdu ve Gümüşhane milletvekili seçildi. Parlamentoda Sayıştay ve Millî Savunma Bütçe Komisyonlarında görevler aldı. Ekim 1986’da Adalet Bakanı oldu. 1983, 1987, 1991 ve 1995 yıllarında dört defa Gümüşhane milletvekili seçildi. 53. hükûmette Millî Savunma, 55. hükûmette tekrar Adalet Bakanlığı görevini üstlendi. Anavatan Partisi Genel Merkezi’nde Genel Başkan Baş Yardımcısı ve Teşkilat Başkanı olarak da görev yapan Sungurlu, muhalefet yıllarında da Meclis Grup Başkan Yardımcılığı ve Anayasa Komisyonu üyeliklerinde bulundu ve uzun yıllar Meclis Partiler Arası Uyum Komisyonunda görev yaptı. Bilim ve Sanat Vakfı (BİSAV) tarafından kurulan İstanbul Şehir Üniversitesi'nin Mütevelli Heyeti Başkanı olarak görev yapmıştır. Evli ve 1 çocuk babasıdır. Aynı zamanda SÜGAV Vakfı başkanlığı görevini yürütmektedir. Mehmet TopaÃ§ Mehmet Topaç (1939, Uşak, Türkiye - 29 Eylül 1994, Ankara), Türk Hukukçu. İstanbul Üniversitesi Hukuk Fakültesi'ni bitirdi. Serbest Avukatlık, 17. ve 18. Dönem Uşak Milletvekilliği ile Adalet Bakanlığı yaptı. Evli ve iki çocuk babasıydı. 29 Eylül 1994 tarihinde Ankara'daki avukatlık bürosunda 2 DHKP/C militanı tarafından düzenlenen suikast sonucu hayatını kaybetti. Semra Aksu Semra Aksu (d. 31 Mayıs 1962, İzmir) Türk spor yöneticisi, eski atlet. Kısa mesafe ve engelli koşu branşlarında mücadele etmiştir. Atletizme 1977'de başladı. Karşıyaka formasını giydi. 100 m, 200 m, 400 m, 100 m engelli ve 400 m engelli koştu. 1983'te Balkan ikincisi, 1987 Akdeniz Oyunları'nda 400 m engellide 56.59 sn ile ikinci oldu. Gençler ve büyüklerde toplam 15 Türkiye rekoru kırdı. 100 metrede 11.86, 200 metrede 24.05, 400 metrede 58.8'lik dereceler yaptı. Aksu, 1984 Los Angeles ve 1988 Seul Olimpiyatları'nda ülkesini temsil etti. İki organizasyonda dört farklı kategoride mücadele eden sporcu finali göremedi. Aksu, 1984 Los Angeles açılış töreninde ülkesinin bayrağını taşıyan isimdi. 1992'de atletizm kariyerini noktaladıysa da 1995'te tekrar pistlere dönerek Fenerbahçe forması giydi ve takımın o yıl Türkiye şampiyonu olmasına katkı sağladı. 2000 yılında kısa bir süre Türkiye Atletizm Federasyonu başkanlığı görevini yürüttü. 2014 Türkiye yerel seçimleri öncesi Cumhuriyet Halk Partisinden Çiğli Belediye Başkanlığı için aday adayı olmuştu. Daha sonra ismi Çiğli'de bir caddeye verildi. Ibrox Stadyumu Ibrox Stadyumu, ilk adıyla "Ibrox Park", İskoçya'nın Glasgow'da bulunan futbol stadıdır. Şu anda Rangers kulübü tarafından kullanılmaktadır. Ada'daki en eski statlardan biridir ve tarihi önemi vardır. UEFA'nın beş yıldızlı stadları arasındadır. Arz Arz aşağıdaki anlamlara gelebilir: Hampden Park Hampden Park Hampden Park (genellikle Hampden olarak anılır), Mount Florida bölgesinde, İskoçya'nın Glasgow şehrinde yer alanbir futbol stadyumu. 51.866 seyirci kapasiteli stadyum, İskoçya millî futbol takımının ve Queen's Park'ın iç saha maçlarında da kullanılmaktadır. 1903 yılında açılan stad, 31 Ekim 2003'te yüzüncü yılını kutlamıştır. 2007 UEFA Kupası Finali'ne ev sahipliği yapmıştır. 2012 Yaz Olimpiyatlarında da bazı futbol karşılaşmalarına evsahipliği yapması planlanmaktadır. Halil Ertem Halil Ertem (d. 1916, Tokat - ö. 31 Temmuz 1992), Türk Hukukçu ve Adalet Bakanıydı. Ankara Üniversitesi Hukuk Fakültesi'ni bitirdi. Yargıtay 14. Hukuk Dairesi Başkanlığı, Yüksek Seçim Kurulu Üyeliği, Danışma Meclisi Tokat Üyeliği (15 Ekim 1981 - 6 Aralık 1983). Evli ve üç çocuk babasıydı. 16 Eylül 1987 - 21 Aralık 1987 tarihleri arasında Türkiye Cumhuriyeti Anayasası'nın. maddesi gereğince 1987 Türkiye genel seçimleri öncesi tarafsız Adalet Bakanı olarak görev yaptı. Şakir Şeker Şakir Şeker (1945, Sivas, Türkiye), Türk hukukçu ve siyasetçi. Ankara Üniversitesi Hukuk Fakültesi'ni bitirdi. Serbest Avukatlık, XVIII. Dönem Sivas Milletvekilliği ile Adalet Bakanlığı yaptı. Evli ve iki çocuk babasıdır. Frédéric Passy Frédéric Passy (d. 20 Mayıs 1822, Paris - ö. 12 Haziran 1912, Neuilly-sur-Seine), Fransız iktisatçı. Uluslararası hakemlik kurumunun savunucularındandır. Barış mücadelesini etkin biçimde desteklemiş, ilk Nobel Barış Ödülünü (1901) Kızılhaç Örgütü'nün kurucusu Henri Dunant'la paylaşmıştır. Fransız Devlet Şurası'nda denetçi olarak çalıştıktan (1846-1849) sonra yazıları ve konferanslarıyla çeşitli ekonomik reformların gerçekleştirilmesini savunmaya başladı. Birçok hayır işinin örgütlenmesinde görev aldı. Kişisel olarak tanıdığı İngiliz iktisatçılar Richard Cobden ve John Bright'ın liberal görüşleri doğrultusunda serbest ticaretin yandaşı oldu. Kırım Savaşı (1853-1856) sırasında barışın sağlanması için girişimlerde bulundu. 1867'de "Le Temps" dergisinde yayımlanan çağrısıyla Fransa ve Prusya arasında savaş çıkmasını önledi. Aynı yıl, sonradan Fransa Uluslararası Hakemlik Derneği olarak bilinen Uluslararası Barış Birliği'ni kurdu. Fransız-Alman Savaşı'ndan (1870-1871) sonra, Alsace-Lorraine'e tarafsızlık statüsü verilerek bağımsızlığının tanınmasını önerdi. 1881'den sonra Fransız Temsilciler Meclisi'nin bir üyesi olarak, Fransa ve Hollanda arasındaki Fransız Guyanası - Surinam sınırına ilişkin anlaşmazlıkta hakemliğe başvurulmasını sağladı. Uluslararası Parlamentolar Birliği'nin kurulmasına (1889) katkıda bulundu. Oder Nehri Oder Nehri, Çek Cumhuriyeti'nde doğarak Avrupa'nın kuzey kesimindeki ovaları sular ve Baltık Denizi'ne dökülür. Yaklaşık 850 kilometrelik uzunluğuyla, Vistül'den sonra Polonya'nın ikinci uzun nehridir. Aşağı Oder ve kolu olan Neisse Nehri, Polonya ve Almanya arasındaki sınırı oluşturur. Oder'in en uzun kolu olan Warta Nehri Polonya'nın tam ortasından geçer. Oder Nehri, çeşitli dillerde farklı isimle bilinir: (İngilizce ve Almanca Oder; Çekçe, Slovakça ve Lehçe Odra; Macarca Odera; Latince: "Viadrus", "Viadua"; Ortaçağ Latincesi: "Od(d)era"). Oder Nehri, 854 km uzunluğunda olup bunun 112 km si Çekoslovakya Cumhuriyeti içinde ve 742 km si de Polonya içindedir (187 km si Polonya almanya sınırını oluşturur). Havzaya 118.861 km² lik su akıtır. Bunun 106.056 km²si(%89) Polonya içine, 7.217 km² si Çekoslavak Cumhuriyeti içine (%6) ve 5.587 km²si Almanya içinedir (%5). Kanallar onu Havel, Spree, Vistül sistemi ve Kłodnica'ya bağlar. Nehir doğruca Silesian, Opole, Lower Silesian, Lubusz ve West Pomeranian voivodeships (Polonya) ve Brandenburg eyaleti ve Mecklenburg-Vorpommern Almanya'ya akar. Ana kol, Polonya'nın Police şehri yakınındaki Szczecin Lagun'una akar. Szczecin Lagunu, kuzeyde Usedom (batı) ve Wolin (doğu) adalarıyla sınırdır. Bu iki ada arasında sadece dar bir kanal (Świna) vardır o da Baltık Denizi'nin bir kısmını şekillendiren Pomerania Körfezi'ne gider. Oder Nehri'ndeki en geniş şehir Wrocław dur. Diğer şehirler ise şunlardır: Ostrava, Opole, Frankfurt (Oder), Szczecin ve Police. Aynı zamanda Oder'de Wrocław, Szczecin ve Police gibi limanlar vardır. Ä°brahim el-Caferi İbrahim Abdülkerim Hamza El Aşakir El Caferi (d. 25 Mart 1947, el-Hindiye), 7 Nisan 2005-20 Mayıs 2006 tarihleri arasında Irak başbakanı olarak görev yapan Iraklı siyasetçi. 8 Eylül 2014 tarihi itibarıyla Irak dışişleri bakanıdır. 1947'de Kerbela'da doğdu. Musul Üniversitesi'nde tıp eğitimi aldı. 1968'de Baas Partisi'ne muhalif olan Dava Partisi'ne katıldı. 1980'de Saddam Hüseyin'e karşı yürüttüğü muhalefet yüzünden İran'a kaçmak zorunda kaldı. 1989'da Dava Partisi'nin sözcüsü olarak İngiltere'ye gitti. Londra'da yaşadığı yıllarda düzenlediği toplantılarla Saddam Hüseyin ve Baas muhalifi oluşumları örgütlemeye çalıştı. 2003 Irak Savaşı'ndan sonra döndüğü Irak'ta ABD destekli olarak kurulan Irak Hükûmet Konseyi'ne katıldı. 1 Haziran 2004'te geçici devlet başkanı Gazi Meşal Acil el-Yaver'in iki yardımcısından biri oldu (2004-2005). Bu arada Dava Partisi'nin Birleşik Irak İttifakı adlı Şii koalisyonunun içinde yer almasını sağladı. 30 Ocak 2005'te yapılan seçimlerden sonra Birleşik Irak İttifakı'nın adayı olarak 7 Nisan 2005 tarihinde kurduğu geniş tabanlı hükûmetin başkanlığına atandı. Aralık 2005 seçimlerinden sonra Mukteda es-Sadr'ın da desteğini alarak yine Birleşik Irak İttifakı'nın başbakan adayı olarak gösterildi. Ancak başta Amerika Birleşik Devletleri'nin artan terör eylemlerinin engelleyememesi nedeniyle duyduğu memnuniyetsizlik ve parlamentodaki Kürt ve Sünni muhalefetin karşı çıkması nedeniyle Mayıs 2006'de başbakanlık görevini Nuri el-Maliki'ye bıraktı. Thomas Andrews Thomas Andrews aşağıdaki kişilerden biri olabilir; Saray Saray, hükümdarların veya dinî liderlerin ikâmet ettiği büyük ve gösterişli yapı. Günümüzde zaman zaman otel veya kamu hizmetinde kullanılan bazı büyük yapıları tanımlamakta da kullanılır. Saray sözcüğü Türkçeye Farsça "seray" sözcüğünden geçmiştir. Saray sözcüğünün Batılı dillerdeki karşılığı olan ve Türkçeye Fransızcadan geçen palas sözcüğü de Türkçede zaman zaman otel vb. büyük ve gösterişli yapıları tanımlamak için kullanılır. Palas sözcüğünün kökeni Roma'daki Palatino Tepesi'ne dayanır. Roma imparatorları, ikâmetgâhlarını bu tepe üzerine inşa ederlerdi. Yapımları çok masraflı olan, çok fazla insan ve hayvan gücü gerektiren saraylar; tarih boyunca hükümdarların zenginliğinin, gücünün ve bulundukları bölgenin gelişmişliğinin bir simgesi olmuştur. Bu nedenle arkeologların en çok ilgi gösterdiği yapılardandır. Bilinen en eski saraylar Teb şehrinde Mısır firavunları III. Thutmose (saltanat: MÖ 1504-1450) ve III. Amenhotep (saltanat: MÖ 1417-1379) tarafından yaptırılmıştır. Özellikle Amenhotep'in dikdörtgen bahçesi duvarlarla çevrili, labirentlerle birbirlerine bağlı ufak ve karanlık odalardan oluşan sarayının benzerlerine sonraki dönemlerde Doğu medeniyetlerinde de rastlanır. Asur'daki Nimrūd, Nineveh ve Khorsabad'da Mısır'dakilerden çok daha büyük saraylar inşa edildi. Örneğin II. Sargon'un sarayı (saltanat: MÖ 721-705) 9 hektar genişliğindeki bir platform üzerinde kurulu idi. İki sıra duvarla korunan yapının merkezinde devâsa iki salon vardı ve bunların çevresinde dağınık olarak yerleştirilmiş odalar ve salonlar bulunuyordu. Asurlular milattan önce 9-7. yüzyıllarda saray mimarisini önemli ölçüde geliştirmiş ve bu dönemden sonra saray kültürü Yunanistan üzerinden Roma ve tüm Avrupa’ya yayılmıştır. Hükümdarların tanrısal kişilikler olduğuna inanılan dönemlerde saray, dinsel bir merkez niteliği kazanmış ve her dönemde ülke gücünün bir simgesi olmuştur. Bu simgelem, günümüz ülkelerinin devlet başkanlığı konutları ve bakanlık hizmet binalarında da görülebilmektedir. Türkler tarihte yerleşik yaşama geçmenin, kendilerinin sonu olacağını düşünmüşlerdir ve sürdürdükleri göçebe yaşamdan dolayı hükümdarlar da sarayda değil, çadırda yaşamıştır. Yerleşik yaşama geçildiğinde saray dahil olmak üzere tüm yapılarda sadece ahşap kullanılmış ve bu nedenle Türk kültüründeki ilk saraylar günümüze kadar ulaşamamıştır. Anadolu Beylikleri döneminden saraylara dair pek bir iz bulunamamış, Anadolu Selçuklu Devleti’nden birkaç kalıntı günümüze ulaşmıştır. Osmanlı İmparatorluğu’nda saray ve saray kültürü özellikle önem kazanmış, hatta 19. yüzyılda batılılaşma hareketinin yönetimde saray-merkezliliği yavaşça kaldırması ve yaşam düzeninin değişmeye başlaması üzerine yeni saraylar inşa edilmiştir. II. Faysal II. Faysal ("Al-Malik Fayṣal Ath-thānī", Arapça: الملك فيصل الثاني, d. Mayıs 1935 - ö. 14 Temmuz 1958), son Irak Kralı. Babası Gazi bin Faysal'ın trafik kazası geçirdiği 4 Nisan 1939 tarihinden, 14 Temmuz Darbesinde infazına kadar 12 sene hüküm sürdü. Irak Kralı Gazi bin Faysal'ın tek oğlu olarak, 2 Mayıs 1935 tarihinde Bağdat'ta dünyaya geldi. Babasının 1939 yılında araba kazasında hayatını kaybetmesinin ardından Irak Kralı olarak tahta çıktı ancak yaşının küçük olmasından dolayı amcası ve babasının kuzeni olarak Prens Abdülillah, Irak Naibi sıfatı ile ülkeyi yönetmeye başladı. Haşimoğulları ailesi ve Birleşik Krallık 1916 yılındaki Arap Ayaklanmasından beri yakın ilişkiler içerisindeydi. Kral Naibi ve aynı zamanda hanedan üyesi olarak Prens Abdülillah bu ilişkileri devam ettirmeye yönelik politikalar ile ülkeyi yönetiyordu. Almanya'nın Polonya'yı işgali ile başlayan sürecin ardından 5 Eylül tarihinde Irak, Almanya ile bütün ilişkilerini kesti ancak başta Reşid Ali Geylani olmak üzere bazı Iraklı yetkili ve subaylar Almanya yanlısı bir politika izlenmesi gerektiğini savunuyorlardı. Hükümetin İngiltere yanlısı politikasından rahatsızlık duyan bazı subaylar Altın Meydan adını verdikleri Nazi yanlısı bir hizip kurdular. Salah al-Din al-Sabbagh önderliğindeki bu grup 1 Nisan 1941 tarihinde gerçekleştirdikleri bir darbe ile Prens Abdülillah'ı ve Irak Başbakanı Nuri Said Paşa'yı ülkeden sürgün ettiler ve Reşid Ali Geylani'nin Başbakan olduğu yeni bir hükümet kurdular. Darbenin ardından gelen Alman desteği Irak direnişi için yeterli değildi. Bu sebeple İngiltere önderliğindeki Müttefik birlikleri Haşimoğulları'nı desteklemek üzere Irak üzerine ilerlediler ve Anglo-Irak Savaşı başladı. 29 gün süren savaşın ardından İngiliz birlikleri Bağdat'a girdiler. Reşid Ali ve destekçilerinin İran'a kaçması üzerine yeni kurulan hükümet düştü ve tekrardan İngiliz yanlısı yönetim göreve getirildi. II. Dünya Savaşı devam ederken Faysal ve annesi bir süre İngiltere'de yaşadılar. Burada, daha sonra Ürdün Kralı olarak tahta çıkacak olan kuzeni, I. Hüseyin ile beraber Harrow School'da eğitim gördüler. Faysal ve Hüseyin bu süre içerisinde oldukça yakın bir arkadaşlık kurdular ve hatta hanedanlarının iki kolunu tekrardan bir araya getirmeye bile karar verdiler. Faysal, 2 Mayıs 1953 tarihinde yönetme yaşına (18) geldiğinde tecrübesi oldukça az olarak yönetimine başladı. Kendisinin yönetimde söz sahibi olmaya başladığı dönemlerde Irak oldukça sıkıntılı bir toplumsal süreçten geçmekteydi. Hükümetin izlediği batı yanlısı politika toplumun önemli bir kesiminde hoşnutsuzluğa sebep oluyordu ve Bağdat Paktı gibi batı ile yakınlaşmalara sebep olan anlaşmalar bazı bölgelerde isyanlara hatta ölümlere sebep olmuş, halkın kraliyete olan sadakati sarsılmıştı. Ülke ile ilgili kararlar verilmesi gerektiğinde kral çoğunlukla bunu Prens Abdülillah ve Nuri Said Paşa'ya bırakıyordu. 1950'li yıllarda petrol fiyatlarının yükselmesi ile birlikte kral ve danışmanları kazanılan fazladan geliri geliştirme projelerine harcamaya karar verdiler. Ancak bu durum yatırımlardan doğrudan etkilenen orta sınıf ile köylü sınıfı arasındaki kopukluğun açılmasına sebep oldu. Bu ortamın etkisi ile Irak Komünist Partisi halk üzerindeki etkisini arttırdı. Halk içerisindeki hoşnutsuzluk uygun ortamın da etkisi ile hızlıca büyümeye başladı. 1952 Mısır Devriminden etkilenen bazı reform yanlıları devrimin tek çözüm olduğu konusunda fikirler benimsemeye başladılar ve Cemal Abdünnasır'ın etkisinde kaldılar. 1 Şubat 1958'de komşu Suriye, Birleşik Arap Cumhuriyeti'ni oluşturmak için Mısır ile birleşti. Bu, Irak ve Ürdün krallıklarını benzer bir ittifak kurarak bağlarını güçlendirmeye teşvik etti. İki hafta sonra, 14 Şubat'ta resmi olarak Arap Federasyonu kuruldu. Haşimi ailesinin kıdemli üyesi Faysal devlet başkanı oldu. 1956 yılına, Süveyş Krizinin başlaması ile beraber Faysal'ın durumu daha kötüye gitmeye başladı. Cemal Abdünnasır'ın Süveyş Kanalını millileştirmesi üzerine İsrail, Birleşik Krallık ve Fransa Süveyş Kanalını güvence altına almak amacı ile Mısır ile çatışmaya başladı. Bu durum Irak'ta bulunan Bağdat Paktı karşıtlarının daha da alevlenmesine sebep oldu ve aynı yıl içerisinde bazı şehirlerde isyan ve kargaşalar baş gösterdi. Mevcut siyasi ortamın ışığında Muhalifler örgütlenme başladılar. Aynı zamanda ordu içerisinde ciddi sayıdaki subaylar rejime karşı harekete geçmeye başladılar. 1958 yılında Lübnan'da Camille Chamoun'u destekleyen batı yanlısı Hristiyanlar ile Cemal Abdünnasır'ı destekleyen Arap milliyetiçiliği yanlısı Müslümanlar iç savaşın eşiğine gelmişlerdi. Ürdün Kralı I. Hüseyin durumu kontrol edebilmek için Irak Ordusundan yardım istedi. Albay Abdülkerim Kasım Ürdün'e destek için gönderilen ordunun başında bulunuyordu. Albay Abdülkerim emrindeki birlikleri Ürdün yerine Bağdat'a ilerletti ve darbe gerçekleştirdi. Kral Faysal kan dökülmesini istemiyordu ve saray muhafızlarına direniş göstermemeleri için emir verdi. Kraliyet ikametgahına ilerlemekle görevli birliğin başındaki Yüzbaşı Abdul Sattar Sabaa Al-Ibousi, o sırada orada bulunan Kral Faysal, Prens Abdülillah'ın kendisi, eşi Prenses Hiyam ve annesi, Kralın halası Prenses Abadiya ve orada bulunan birkaç hizmetçi ve görevliyi sarayın bahçesine topladı. Duvara doğru dönmeleri emredilmesinin ardından makineli tüfek ile infaz edildiler. Kral Faysal'ın orada ölmemesi üzerine hastaneye götürülmek istendi ancak yolda hayatını kaybetti. UluslararasÄ± Tugaylar Uluslararası Tugaylar 1936-1939 yılları arasında meydana gelen İspanya İç Savaşı’nda Cumhuriyetçi güçlerin tarafında savaşmak üzere, farklı ülkelerden İspanya’ya gelen gönüllülerden oluşturulan cumhuriyetçi askeri birliklerdir. Tahminlere göre 53 ülkeden 32.000 gönüllü bu birliklere katılmıştır. Uluslararası Tugaylar ayaklanan İspanyol milliyetçi güçlerine ve bu isyancıları destekleyen Nazi Almanyası ile Faşist İtalya’ya karşı savaşa katıldılar. İspanya’da savaşmak üzere gönüllülerin toplanması için yabancı komünist partilerin kullanılması fikri ilk kez 1936 Eylül ayında - olasılıkla Maurice Thorez’in önerisiyle—Batı Avrupa Komintern propaganda sorumlusu Willi Münzenberg tarafından ortaya atıldı. Eylül ayı sonunda İtalyan ve Fransız Komünist Partileri bir birlik kurmaya karar verdiler. İtalyan Komünist Gençlik eski lideri Luigi Longo, İspanyol hükümeti ile gerekli düzenlemeleri yapmakla görevlendirildi. Sovyet Savunma Bakanlığı da Rusya iç savaşı boyunca uluslararası gönüllülerden oluşturulan askeri birliklerle ilgili deneyim sahibi olduğu için, yardım edecekti. Bu öneriye ilk başlarda Largo Caballero karşı çıktı, fakat savaşın ilk kötü sonuçları ardından fikrini değiştirdi ve 22 Ekim'de anlaşmaya varıldı. Buna karşın Sovyetler Birliği "Karışmazlık Komitesi"nden çekilmedi, bu davranışının sebebi olarak, Fransa ve Birleşik Krallık ile yaşanabilecek diplomatik sorunlardan kaçınmak istemesi gösterilir. Gönüllüler için ana kabul merkezi, Polonyalı Komünist Albay Karol “Walter” Swierczewski” sorumluluğunda, Paris’te bulunuyordu. 17 Ekim 1936 yılında, Stalin’in José Diaz’a açık mektubu “Mundo Obrero”da yayınlandı. Mektupta, İspanya’nın kurtuluşunun sadece İspanyolların sorunu olmadığı, fakat tüm insanlığı ilgilendirdiği belirtiliyordu; birkaç gün içinde İspanyol Cumhuriyeti'ne destek organizasyonları birçok ülkede kuruldu, bunlar az ya da çok Komintern tarafından kontrol ediliyordu. Gönüllüler için yolculuk güzergahı hazırlanmıştı; Mareşal Tito ismiyle ünlenecek Josip Broz, Doğu Avrupa gönüllülerine destek, para ve pasaport sağlamak için Paris'te bulunuyordu. Gönüllüler Fransa'dan İspanya'ya tren ve gemi ile Albecete'deki merkeze gönderildiler. Birçok gönüllü ise İspanya'ya kendi imkânları ile gitti. Gönüllüler herhangi bir görev veya kalacakları süreyi belirten belgelere sahip değillerdi ve bu ileride bazı sorunlar çıkaracaktı. Kendi ülkelerindeki baskıcı hükümetler karşısında, birçok İtalyan, Alman ve diğer ülkelerden insanlarda harekete katıldı. Düşünceleri İspanya’da demokrasinin veya devrimci gelişmelerin kendi ülkelerinde benzer dönüşümler için ilk basamak olabileceği yönündeydi. Ayrıca gönüllüler arasında özellikle Fransa’dan olmak üzere birçok işsiz ve maceracı vardı. Ve son olarak Rusya’nın sürgün edilen 500 komünisti de İspanya'ya gönderildi, aralarında Birinci Dünya Savaşı'nda bulunmuş deneyimli askeri liderlerde bulunuyordu; Kléber Stern,"Gomez" Zaisser, "Lukacs" Zalka ve "Gal" Galicz savaşta önemli katkılar sundular. Gönüllü toplama operasyonu komünistlerce büyük heyecanla karşılanırken, anarşistler olaya şüpheci yaklaşıyorlardı. İlkin Fransa ile İspanya sınırını denetim altında tutan anarşistler komünist gönüllülerin geçişine izin vermeme emri almışlardı, fakat protestolar ardından istemeden de olsa geçişlere izin verildi. 14 Ekim 1936 yılında çoğunluğu Fransız olan, bunların yanında sürgün edilmiş birkaç Polonyalı ve Alman bulunan 500 gönüllüden oluşan bir grup Albecete’ye ulaştı. Grup daha önce İspanya'da savaşmış olan uluslararası gönüllüler tarafından karşılandı: Thalmann Taburundan Almanlar, Centuria Gostone Sozzi'den İtalyanlar ve Paris Komünü Taburundan Fransızlar. Aralarında İngiliz şair John Cornford'da bulunuyordu. Gönüllüler deneyimlerine, ülkelerine göre gruplandırılıyor ve birliklere dağıtılıyordu. Albecete, sonraları Uluslararası Tugaylar’ın idare merkezi ve ana istasyonu oldu. Burası Komintern'in ağır topları olan troyka tarafından yönetiliyordu. André Marty komutan; Luigi Longo (Gallo) askeri müfettiş ve Giuseppe Di Vittorio (Nicoletti) ise siyasi komiserdi. Fransız Komünist Partisi, tugaylara üniforma sağlıyordu. Disipline çok önem veriliyordu. Tugaylar sıkı askeri eğitim boyunca, bulundukları üslerde kapalı tutuluyorlardı. Madrid Muharebesi cumhuriyet için büyük bir başarı oldu. Milliyetçilerin karşısında ani bir mağlubiyet olasılığı bertaraf edildi. Uluslararası Tugaylar’ın bu zaferdeki yeri genel olarak bilinir, hatta bazen abartılır. Mesela İngiliz Büyükelçi Sir Henry Childon, Madrid’i savunan ordu içinde İspanyolların olmadığını bildirmiştir, fakat, aslında şehirdeki 40.000 cumhuriyetçi askerin 3.000 kişilik kısmı dışında tümü İspanyoldu. Uluslararası Tugaylar muhabereyi kendi başlarına kazanmış olmamalarına ve durumu önemli ölçüde değiştirmemelerine rağmen kararlılıkla savaşma konusunda bir örnek olmuşlar ve farklı ülkelerden destek göstererek, halkın moralini yüksek tutmuşlardır. Madrid’teki önemli mevzilerden biri de Casa del Campo idi. Buradaki milliyetçi askerler General José Enrique Varela'nın komuta ettiği Faslılardan oluşuyordu. Dabrowski Taburu ingiliz makineli tüfek bölüğü ile birlikte Casa del Campo'da mevzilenmişti. Gece, komutanları General Kléber, milliyetçilerin mevzilerine bir saldırı başlattı. Saldırı gece boyunca ve günün bir kısmında devam etti. Savaş sonunda milliyetçiler geri çekilmeye zorlandı. Saldırıda XI. Tugay askerlerinin üçte birini kaybetti. 13 Kasım’da Thalmann Taburu, Garibaldi Taburu ve André Marty Taburu’ndan oluşan 1550 kişilik XII. Tugay mezilenerek, General “Lukacs” komutasında Cerro de los Angeles’in yüksek kesimlerindeki milliyetçi mevzilere saldırı başlattı. Dil ve iletişim sorunu, yönetimde aksaklıklar, yorgun askerler, koordinasyonki zaafiyetler ve yetersiz topçu desteği nedeniyle saldırı başarısız oldu. 19 Kasım’da cumhuriyetçi ordunun anarşist birlikleri geri çekilmeye zorlandı ve Faslılar yabancı ispanyol lejyonerlerinden oluşan milliyetçi askerler, Ciudad Universitaria'da önemli bir mevzi ele geçirdiler. XI. Tugay, milliyetçileri Ciudad Universitaria'dan çıkarmak üzere gönderildi. topçu ve hava bombardımanının olduğu, süngü ve el bombalarının kullanıldığı savaş oldukça kanlı geçti. Anarşist lider Buenaventura Durruti 19 Kasım 1936 yılında burada vuruldu ve ertesi gün öldü. Savaş sonunda Ciudad Universitaria’nın dörtte üçü milliyetçilerin kontrolündeydi. Bundan sonra taraflar siperler ve istihkamlar kurmaya başladılar. Bu aşamadan sonra her iki tarafta saldırının maliyetinin çok fazla olduğu anladı, milliyetçiler Madrid'e doğrudan saldırı fikrinden vazgeçerek, başkenti kuşatmak üzere hazırlıklara başladılar. 13 Aralık 1936’da, 18.000 askerle milliyetçiler Madrid kuşatmasını daraltmak için Guadarrama’da saldırı girişiminde bulundular – Corunna Yolu Muharebesi olarak bilinen çarpışma. Cumhuriyetçiler Sovyet zırhlı birliği ile birlikte, General Dmitry Pavlov komutasında, XI. ve XII. Tugayları gönderdiler, şiddetli çarpışmalar sonucu milliyetçilerin ilerleyişi durduruldu. Ardından cumhuriyetçiler tarafından Cordoba Cephesinde bir saldırı başlatıldı. Savaş burada çıkmaza girdi; yayınlanan bir bildiride “[b]ugün ilerleyişimiz toprak kaybı olmadan devam etti” deniliyordu. Ölenler arasında şair Ralph Winston Fox ve John Cornford'da bulunuyordu. Son olarak, milliyetçiler El Campo'da bir hidroelektrik santralini ele geçirerek ilerlediler. André Marty Marseillaise Taburu komutanı Gaston Delasalle’i ajanlıkla ve ihanetle suçlayarak idam ettirdi (Delasalle’nin Franco’nun bir ajanı olduğu oldukça şüpheli bir durumdur; O, II. Dünya Savaşı döneminde Fransız Direnişi’nde vatana ihanetten idam edilen ve kendi ikinci komutanı olan André Heussler tarafından ihbar edilmiştir). Milliyetçilerin, yılbaşından sonraki Madrid kuşatması, saldırıların şiddetli olmasına rağmen başarısızlıkla sonuçlandı. 6 Ocak 1937 yılında Thalmann Taburu Las Rozas’a ulaştı ve savaş gücünü kaybedene kadar burada pozisyonunu korudu. 9 Ocak’da XIII, XIV. Tugaylar ile I. İngiliz Bölüğü Madrid'e ulaştığında, sadece 10 kilometrelik bir mesafe milliyetçilere bırakılmıştı. Cumhuriyetçilerin kaybedilen yerleri almak için başlattığı şiddetli saldırıları küçük başarılarla sonuçlandı. 15 Ocak'ta her iki tarafta siperler ve istihkamlar inşa etti ve bundan sonra her iki tarafta bu mevzilerinde kaldı. Milliyetçiler 1939 Mart’ında savaşın sonuna kadar Madrid’i ele geçiremeyeceklerdir. İşgalin olduğu aylarda dahi hala direnişçi gruplar bulunuyordu. 6 Şubat1937 yılında, Malaga’nın düşmesi ardından, milliyetçiler Madrid’in güneyinde Madrid-Andalucia yolu üzerinde bir saldırı başlattı. Milliyetçiler İngiliz Taburu (İngiliz ve İrlandalı), Dimitrov Taburu (Balkan milletlerinden gönüllüler) 6 Février Taburu (Belçikalı ve Fransız) Kanadalı Mackenzie Papincau Taburu ve Abraham Lincoln Taburu (Amerikalılar) ile oluşturulan XV. Tugay’ın elinde bulunan küçük bir kasaba olan Ciempozuelos’da hızla ilerlediler. 80 askerden oluşan İrlanda’nın her iki tarafından insanların katıldığı) İrlandalı birlikte (Connolly Column) savaşanlar arasındaydı. (Eski Hristiyan Kardeşler üyesi bir gönüllü ve İrlanda Kilisesi’nden –Anglikan Protestan- bir papazda bu birlikte savaşarak aynı bölgede öldü. 11 Şubat 1937’de milliyetçiler Jarama’yı geçerek ve nöbetçileri etkisiz hale getirerek André Marty Taburu’na (XIV. Tugay) beklenmedik bir saldırı yaptı İlerleyişi Garibaldi Taburu yoğun ateşle durdurdu. Başka bir noktada, aynı taktik, milliyetçilerin birliklerini nehrin karşısına geçirmelerini sağladı. 12 Şubat'ta İngiliz Taburu, XV. Tugay yoğun ateş altında yedi saat kalarak saldırının en ağır bedelini ödedi. Bu konum İntihar Tepesi adı ile tanındı. Günün sonunda İngiliz Taburu’nun 600 üyesinden geriye sadece 225 kişi kalmıştı. Bir bölük ise saflarında Enternasyonal söyleyerek ilerleyen milliyetçiler tarafından hile ile tutsak alındı. 17 Şubat’ta Cumhuriyetçiler karşı atağa geçti. 23 ve 27 Şubat’ta Uluslararası Tugaylar küçük başarılar elde etti. Lincoln Taburu büyük baskı altındaydı ve topçu desteği yoktu. 120 kayıp verdi ve 175 yaralısı bulunuyordu. Ölenler arasında İrlandalı şair Charles Donnelly'de vardı. Her iki tarafta ağır kayıplar vermesine rağmen “zafer ilan etti... fakat mağlup olmuşlardı” Bulundukları yerde saplanmış kalmışlardı. 22 Şubat 1937 günü Milletler Cemiyeti; Karışmazlık Komitesi yabancı gönüllülerin savaşa katılımını yasakladı. Jarama’da başarısız saldırı ardından milliyetçiler Madrid’e başka bir saldırı girişiminde bulundu, bu kez Kuzey-Doğu yönünde bir saldırıydı bu. Hedef Madrid'ten 50 km uzaklıktaki Guadalajara idi. Tüm İtalyan piyade birlikleri -35.000 asker, 80 savaş tankı, 200 top - Mussolini'nin isteği ile İtalya'nın zaferi adına seferber edildi. 9 Mart 1937'de cumhuriyetçi hatta bir gedik açmayı başardılar fakat bundan iyi bir şekilde yararlanamadılar. Buna rağmen diğer milliyetçi ordular ilerliyorlardı ve durum cumhuriyetçiler açısından kritik görünüyordu. Cumhuriyetçi ordunun elindeki en iyi birliklerden –içinde XI. XII. Tugaylarda bulunuyordu- yeni bir birlik toplandı. 10 Mart şafağında milliyetçiler yaklaşmıştı ve öğleyin Garibaldi Taburu karşı atağa geçti. Her iki tarafın İtalyanca konuşması ve tarafların birbirlerinin hareketlerinden habersiz olmaları bazı karışıklıklara yol açmıştı. Bu yüzden karşı tarafın düşman olduğunu bilmeden taraflar birbirlerine bilgi aktardılar. Cumhuriyetçi saflar ilerlemişti ve XI. Tugay ile temas sağlandı. Faşist tanklar vuruldu ve piyade devriyeleri harekete geçti. Rapor edilen bir olayda faşist bir subay neden İtalyan askerinin kendi tarafına ateş ettiğini sorduğunda verilen cevap "Noi siamo Italiani di Garibaldi" (Bizler Garibaldi İtalyanıyız) idi, cevabın ardından faşistler kuşatılmıştı. Cumhuriyetçiler yapılan anonslarla, uçaklardan atılan bildirilerle ve aralarında faşist saflardan ayrılacaklara para vaadinin de bulunduğu propaganda yayınları ile aynı dili konuşmanın avantajlarını kullandılar. 11 Mart'ta Cumhuriyetçilerin safları yarıldı. Thalmann Taburu ağır kayıplar verdi fakat Trijueque-Torija yolunu elinde tutmayı başardı. Garibaldi'de pozisyonunu korudu. 12 Mart'ta ise Cumhuriyetçi uçaklar ve tanklar saldırıya geçti. Thalmann Taburu süngülerle Trijuete'ye saldırıya geçti ve kasabayı birçok tutsakla birlikte ele geçirdi. Uluslararası Tugaylar ayrıca Şubat 1938’de Teruel Muharebesinde bulundu. 35. Uluslararası Bölük bu savaşta hava bombardımanı, yiyecek sıkıntısı, kışlık giysi ve erzak kıtlığı nedeniyle ağır kayıplar verdi. XIV. Tugay Temmuz 1938’de Ebro Muharebesi’nde son cumhuriyetçi saldırı savaşına katıldı. Juan Negrin 21 Eylül 1938’de Milletler Cemiyeti’nde, Cumhuriyetçi Hükümetin Uluslararası Tugaylar'ı dağıtma kararı aldığını duyurdu. Burada amaçlanan milliyetçilere sağlanan yabancı desteğinin geri çekilmesi ve Fransa ile İngiltere gibi batı demokrasilerinin Cumhuriyet’e uygulanan ambargoyu kaldırmaları umudu idi. Bu dönemde yaklaşık 10.000 yabancı gönüllü bulunuyordu. Yaklaşık yarısı Almanya, İtalya gibi faşist devletlerden ve Macaristan gibi otoriter sağcı hükümetlerin bulunduğu ülkelerden geliyordu. Bu insanlar evlerine güvenle dönemezlerdi, ve bu nedenle İspanya vatandaşlığı ile onurlandırılarak Halk Ordusu'nun İspanyol birliklerine katıldılar. Kalanlar ise kendi ülkelerine gönderildiler. Pratt & Whitney Pratt & Whitney (kısaca: "P&W") bir Amerikan havacılık ve uzay şirketidir, merkezi Hartford, Connecticut'tadır. United Technologies Corporation (UTC)'ye bağlı bir kuruluştur. Pratt & Whitney'in uçak motorları hem sivil havacılıkta hem de askeri havacılıkta yaygın olarak kullanılır. Şirket 1860'ta Francis Pratt ve Amos Whitney tarafından Hartford şehrinde araç-gereç, tarım ve ziraat ve Amerikan İç savaşı döneminde silah üretici bir şirket olarak kurulmuştur. 1925 senesinde, I. Dünya Savaşında pilot olan Frederick Brant Rentschler, kendisi ilk uçak motorunu üretmek için sermaye ve üretim tesisi ararken bu şirketle tanışır. İşbirlikleri, bugün Pratt & Whitney Aircraft Company adı altında bilinen şirketle sonuçlanır. 1929'da bu şirket Boeing, Sikorsky ve diğer şirketlerle birlikte United Aircraft and Transport Corporation Holding´i kurarlar. Piyasa payları ve tekelci konumları Amerikan Kartel Kurumu tarafından 1934'te bu şirketin tekrar parçalanmasına sebep olur. 1926'dan sonra ilk defa bir 9-silindirli uçak yıldız motorunu üreterek havacılık sektörüne girmiştir. Özellikle II. Dünya Savaşı yıllarında çok çeşit ve sayıda pistonlu uçak motoru üretimi artmıştır. Bu uçak motorlarından bir kaçı: II. Dünya Savaşı sonunda, ilerleyen teknikler ile üretim sahaları uçak jet motorlarına kaydırılmıştır. BirkaÃ§ rakam: Güncel ve çağdaş Pratt & Whitney jet motorları özellikle sivil yolcu uçakları için üretilir ve "PW" kısaltımı ile bilinir. Sivil yolcu uçak motorları yanı sıra, Lockheed, McDonnell Douglas/Boeing için savaş uçağı ve helikopter motorları, yüksek yeterlikli pompalar, Uzay Mekiği için "Booster" (güçlendirici itici) roketleri, Centaur roketleri için parça ve enerji üretimi için gaz türbinleri üretilir. Rolls-Royce ve diğer şirketlerle ortak International Aero Engines (IAE) V2500 uçak motoru üretilir. Airbus A380 GP7200 jet motoru için P&W, General Electric ile ortak Engine Alliance şirketini kurmuştur. Türk Hava Yolları'na ait iştirak şirketi olan Turkish Technic ile Pratt & Whitney 2008 yılında imzaladıkları ortak girişim sözleşmesi üzerine 2009 yılında Turkish Engine Center adındaki uçak motoru bakım merkezini kurmuşlardır. Tesiste V2500 ve CFM56 model motorların bakım hizmeti gerçekleştirilmektedir. Turkish Engine Center, İstanbul, Pendik'te Sabiha Gökçen Havalimanı arazisi içerisinde yer almaktadır. BayArena BayArena Almanya'nın Leverkusen kentinde bulunan futbol stadyumu. 1958 yılından beri Bundesliga kulübü Bayer 04 Leverkusen maçları burada oynanmaktadır. Stadyum ilk adıyla "Ulrich-Haberland-Stadion" olarak, kulübün eski başkanının adını taşımaktaydı ve 20.000 kişilikti. 1986 yılından itibaren dönem dönem yenileme çalışmaları başladı. 1997 yılında stad 22.500 kişlik modern yapısına kavuştu. 1998 yılında adı BayArena olarak değiştirildi. 1999'da stada, sahayı da gören bir otel bölümü de eklendi. Kompleks dahilinde lokantalar ve konferans salonları da mevcuttur. Engine Alliance Engine Alliance, "Joint Venture" ticari kuruluş tipi bir ortak jet motor üretme şirketidir. General Electric ve Pratt & Whitney tarafından kurulup, GP7200 jet motorunu A380´e geliştirme ve üretme amaçlıdır. Bu adımın nedeni, bu motorun geliştirme ve üretme masraflarının bir tip model için olağanüstü yüksek olmasıdır. Böylelikle masraflar iki büyük kuruluş tarafından üstlenilir. Patrick Ewing Patrick Aloysius Ewing (d. 5 Ağustos 1962), New York Knicks'in Jamaika doğumlu eski basketbolcusu. Uzun yıllar boyunca New York Knicks'te ilk 5'te pivot olarak oynadıktan sonra sırasıyla Seattle Supersonics ve Orlando Magic'te de oynamıştır. 1997 yılında NBA'in 50. yılı şerefine yapılan seçimde, NBA tarihinin en iyi 50 oyuncusu arasına girmiştir. Ailesiyle beraber Cambridge'e taşınana kadar, doğduğu yer olan Jamaika Kingston'da kriket ve futbol ile ilgilendi. Lisede basketbol oynamaya başladı. Washington'daki Georgetown Üniversitesinde 1981-82 sezonunda basketbol takımında görev yaptı. Houston Üniversitesine karşı oynanan finalin kazanılması sonrası NCAA şampiyonluğuna kavuşmuştur. NCAA'de oynadığı 4 sezonun üçünde Georgetown'u finale çıkarma başarısı gösterdiği için bütün NBA takımlarını ilgisini üstüne çekti. Ancak; her ne kadar üstün başarılarla geçen bir kariyere sahip olsa da, NCAA'de kazanmış olduğu '84 sezonu dışında şampiyonluk sevinci yaşayamamıştır. 1985 draftında ilk sırada draft edilmiştir. Aynı draftta Karl Malone ve Detlef Schrempf gibi yıldız oyuncular da seçilmiştir. Bir önceki yıl çaylak olarak gelen Michael Jordan sonrasında. Pat Ewing de o yıl yılın çaylağı seçilmiştir. Ewing 11 defa All-Star takımına seçilip döneminin en önemli pivotlarından biri olduğunu göstermiştir. 1992 yılında Barcelona Olimpiyatlarında Rüya Takımının bir üyesi olmuştur. New York Knicks sezon içinde çok iyi performans göstrermesine karşın adını NBA finaline yazdıramıyordu. Bunun sebebi Michael Jordan'lı Chicago Bulls ile aynı konferansta olmasıydı. Michael Jordan'ın olmadığı 1994 sezonunda bu amacına ulaştı fakat Hakeem Olajuwon önderliğindeki Houston Rockets karşısında şampiyonluğa ulaşmayı kıl payı kaçırdı ve 7. maçta rakibine boyun eğdi. 2000 yılında yapılan takas sonucunda Patrick Ewing Seattle Super Sonics'e geçti. Diğer yıl Orlando Magic forması giydi ve 2002 yılında efsanevi basketbolcu emekliye ayrıldı. 28 Şubat 2003'te New York Knicks tarafından 33 numaralı forması da emekliye ayrılmıştır. Ewing 2007-08 sezonundan itibaren Orlando Magic antrenörü Stan Van Gundy'nin asistanlığını yapmaktadır. http://en.wikipedia.org/wiki/Patrick_Ewing Helen McCrory Helen Elizabeth McCrory, (d. 17 Ağustos 1968) İngiliz oyuncu. Genellikle televizyon dizileri ile tanınmış bir aktrisir. Londra Sanat Üniversitesi Drama bölümü mezunudur. "Lucky Jim" (2003), "Charles II: The Power and The Passion" (2003) tv dizilerinde oynamıştır. 1 Nisan 2006'da Harry Potter ve Zümrüdüanka Yoldaşlığı filmi Bellatrix Lestrange rolü için seçildiği duyurulmuştu. Ancak McCrory hamileliği nedeniyle bu rolden çekilmek zorunda kaldı.Buna rağmen serinin 6. filmi olan "Harry Potter and the Half-Blood Prince" Bellatrix Lestrange'in kardeşi Narcissa Malfoy'u canlandıracağı açıklanmıştır.Ayrıca Doctor Who'da The Vampires of Venice bölümünde Rosanna karakterini canlandırdı. Mark Williams (oyuncu)