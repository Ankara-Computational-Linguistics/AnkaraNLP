benliktir. Ruh, belli bir sıfat yükleminde kendiliğin yaşandığı mertebedir. Değişmez olan en belirgin niteliği benliktir (özne). Nurun ilkesi bağlamında anlam ve belli bir sıfat yüklenerek alan hâkimiyeti ile vücud bularak görünüş bulması durumuna ruh denir. Ruh, yüklü olduğu sıfat/ sıfatlar ve anlamın duygusuna göre kendilik bilincinde bulunduğu içindir ki nefs – şahıstır (nefsi emmare değil, sadece nefs). Her ruh kendindeki sıfatı ve sıfatına bağlı olarak yüklendiği anlamı gerçekleştirirken melek olarak vücud bulur… Ki her melek, asli itibarı ile ruhtur. İnsan meleği ise beden ile buluştuğunda vekalp melekesini edindiğinde –varoluş, kendini gerçekleştirme melekesi olarak kalbi bulduğunda-, insan olarak kendini gerçekleştiren/ gerçekleştirmeye çalışan bir melektir. Kalp melekesi ile edindiği yeni beden ile de yeni dünyalara geçişin kapısını aralar. İnsan ruhu, insanın kendiliğidir. İnsan ve ruh iki farklı potansiyel değildir. İnsan, ruhun yer kürede bedende tecrübe ettikleri üzeri kendini gerçekleştirmesi sonucunda yüklendiği niteliktir. Bu nitelikte insan, varoluşunu hep oluşta ve gerçekleşme süreçlerinde bulur. Ruh bilinç, bilinçli olmak veya zihin nitelemeleri ile karıştırılsa da bu ve benzer nitelemeler ruhun öz niteliğine bağlı olarak bedende beliren meleke ve sıfatlarıdır. Bedende ne yaşanmakta ise ruha bağlı olarak yaşanmaktadır… Yaşayanı ruhtur. Nefsi emmare ise dışa dönük kendimizi bulmamıza sebep melekemiz olarak biyolojik sebep-gerekçeler üzerinden yaşadığımız candır –biyoenerjidir. Ruha –nurani melekeye- baskın geldiğinde ruh kendini nefsi emmare zannında yaşar. Nefsi emmare dirimselliğinde akılda menfaat, kalpte arzular ve bedende hazlar ile bilinci istila ettiğinde ruhun kendisini de kendine esir kılar… Ayrıca nefsi emmare kurnazlık ahlakının aklı ve duygusu üzeri yaratılışa sahiptir. Ruh ise Allah'ın 291 Tevhid Okumaları emrinde ve ilkelere bağlı olarak iş gördüğünde kendini asli ile bulabilen bir yaratılışa sahiptir… Ki kendinde olanı vererek, gerçekleştirerek kendinden hareketle iş görendir. Kurnazlıktaki gibi nesnesi üzerinden nesnesi olanları kendi için kılma derdinde bulunmaz. Hâli istiğrakta ruha tanık olabiliriz. Rüyalardaki bedensiz, şekilsiz vücutta bakışımlarda bulunurken ruha tanık olabiliriz. Yani öz kendiliğe tanık olabiliriz. Kurnazlık, öfke, ötekinin iyiliğini istememek vb. durumlarda nefsi emmareye tanık olma imkânı bulabiliriz. İbadetlere isteksizlik, kendi için kılma iradesinde bulunma vb. durumlarda da nefsi emmareye tanık olabiliriz. Ruh özdür özün dirimsel doğası gereği, her öz gibi kendini gerçekleştirme iradesini kendinde bulur. Bu doğrultuda da yönelmişlik, kendiliğin gerçekleştirilmesinin iradesine gebedir. Her yönelmişlik, emri ilahiye bağlı olarak özde gerçek olanın nesnesi üzerinden kendini gerçekleştirmeye doğru yönelimidir. Nesnel olan ise kendi bütünlüğünü korurken, kendini tinde gerçekleştirenin kendi için öznel kıldığı değerde iç dünyaya dil ile taşınır. Bu durumda ruh, nesnelliğin kendiliğinden öte, anlam ve değerde duygusunda bulduğu ile bakışımda bulur ve her mertebede farklı yönelmişliklerde kendini tinde gerçekleştirmenin nesnelerini bulur. Kendini gerçekleştirirken de anlam ve değer belirimleri ile duygusunda buldukları ile şuursal içeriğini zenginleştirir. Kendinde şuurlu iken nesnesi üzerinden kendilik bilincinde –ben olma bilincinde- kendini ifade etmekte bulur. Ruh nesnesi üzerinden kendini gerçekleştirirken karakter ve kimlik belirimleri edinmesi ile de tinde yeniden yaratımın gerçekleştiği öz cevherdir. Bu öz cevher kendini ne ile bulmakta ise bulduğunu öznel kıldığı nesnesi olması itibarı ile tüketir… Ve kendini tinde yeniden üretecek nesneler bulur veya yeniden üretir. Bu durumun nefsi emmareden farkı nefsi emmare biyolojik sebep-gerekçelerde sadece tüketime odaklıdır. Usu istila ettiğinde kendine ait melekeleri ile kendini gerçekleştirmek için stratejik olarak bakışımlarda iken sadece tüketmeyi –yok kılmayı- hedefler. Ruhta ise nesnesini ilkesine bağlı olarak hakkı gereği tüketirken kendi için kılarken- yeniden üretmek varoluşunun gereği olarak bulduğudur. Bu başlık altında geçmiş ruh görüşlerinde yaruh-beden ayrılığından ya da ruhbeden birliğinden bahsedilmektedir. İnsan, beden ve ruh bütünlüğünden doğar diyenler de vardır. Beden bir araçtır ve ruh-beden birliği üzerinden bilinç zemininde dil-bilgiile edinilenler doğrultusunda edim ve üretimler sonucunda edinilen tinsellikteki öznelliğe insan denilmesi gerekir. Böyle olduğunda ruh 292 Tevhid Okumaları cevherinin bedende, bedene içkin ve aşkın olarak yeni bir halk edilişte insan olduğunu görmekte oluruz. İnsan ruh meleğinin insan ideasına bağlı olarak insan formu üzerinden bilinçte ferdi düzeyde halk edilişidir. İnsan ruh öznesinin öznellikte tinsel karakter belirimidir… Ve karakter belirimi üzeri dilde tümeline bağlı olarak kimlik edinilmesi ile ifade bulur. Ruhun kendisi özne olarak kendiliktir. İnsanı ruhun dışında düşünmemek gerekir.Bununla beraber insan, anlam buldukları ve değer olarak ürettikleri doğrultusunda kültür, medeniyet ve tarih öznesi olarak toplumsal yaşamda kendini gösteren özne/ insan olarak kendini bulur/ bakar. İnsan amaç ve ananeleri üzeri öznelliğe bağlı olarak kültür edinir ve nesnelliğe bağlı olarak da ürettikleri üzerinden medeniyet kurar. Değerler bütünü olan kültür ve medeniyete ait olarak insan, tinde halk edilmeye, çeşitlenmeye de zengin bir zemin edinir. Önemli olan ise değer nesnelerine takılı kalmadan öznelliğini ilkelere bağlı olarak hakkı gereği gerçekleştirmesidir. Her kültür nesnesi ise kurulacak medeniyetin ilk izleridir. Ruh, bedene içkinken duyumsayan ve düşünen olarak bedene aşkındır. Bedende gerçekleşenler üzeri bedene aşkın olarak duyumsanan da ruh, öznel belirimlerde davranışlarda bulunur. Organlar, ruhun duyumsamasının aletleridirler… Ama kısmi dahi olsa duyumsananı yaşarlar. Bu da organik doğanın gereğidir. Her nesne ereğinde yaşananın izlerini kendinde öncül olarak yaşar. Ferdiyet Ruhta kendilik şuuru, ferdiyeti belirleyici olandır. Ferdiyet, benlik bilincinin ilişkiler üzerinden şuuruna erişilmesi ile edinilendir. Nefsi natıka,kendilik bilincinde –benlikte- dolaysız olarak yaşanılan ferdiyettir. Ferdiyette, ilişkilerin karakter ve kimlik belirimleri üzeri kendilik bilincinde –Ben olmanın bilincindeolmak esastır. Bu başlık ruh, nefsi natıka, ben, karakter, kimlik vb başlıklar altında işlenmelidir. Özetler isek,diri ve şuurlu olan öznenin/ zatın – Allah'ın nurda her tavrı, her belirişi bir ruh beden ve bu belirişin belirlenimi de sıfat yükleminde, esma tavrında bulunan bir ruh özne dir. Bedenlenmiş bu ruh/ özne nin içkin olduğu zatının emrinde/ iradesinde bulunması üzeri emir, ceberut, melekût, mülk ve nasut âlemlerinde siret ve suret ilişkisi üzeri dışlaştırdığı, yaşadığı bu istidat, ruh bedene yüklenen tözsel sıfat (sıfatlarda tinseldir/ özneldir) ve öznel esma tavrı üzeridir. Kendisine yüklenen tözsel sıfat ve esma karakter belirimini idrak eden ve irfan dairesinde tavırlarında da hizmetiyle yaşatan bu ferdi belirim, nasut âleminde tinsel hakikatini (akıbetini) şuurlu bir insan ( can beden / form ve nefs beden / 293 Tevhid Okumaları nefsi emmareye bağlı irade beden) olarak ferdiyetinde yaşar ve ilişkilerinde de yaşatır (nefsi natıka). Böyle olsa da ruh bedende şahıs olarak fert olan, hak ve hadler üzeri istidatlarda kendi görünüşe taşıyan zattır ki o da Allah'tır. Özde şahıs olan biricik olarak zaten ferttir… Ama her ferd nesneleri ve öteki ile ilişkisi üzerinden ferdiyetini kendini gerçekleştirdikleri ile bulur. **** İnsan, her melekesi ile evrenseli olana bağlıdır… Ve melekesinin evrenseli olan ile de yaşamsal olarak bağ kurmaktadır. Bu doğrultuda da evrensel olan ile şuurlanmasının gereğini melekeleri ile bulur.Lâhut (zorunlu varoluş zemini), ceberut (mevcudatı önceleyen yasa ve ilkeler ile zorunlu akıl âlemi) melekût ( hayal sultanı ve melekelerin asli âlemi), mülk (doğanın nesnel dünyası ve kuvvet ile hikmet üzeri var olan âlem), nasut (insanlık âlemi) vb. âlemler de insanın içkin olması nedeni ile evrenselleri olduğu içindir ki kendini gerçekleştirme sürecinde asıllarına doğru ulaşacağı/ ulaştıklarıdır. İnsan şahsı ile de Allah'ı istidadı gereği zaten yaşayandır . 294 Tevhid Okumaları Bu başlıkta gizli bir hazineydim, bilinmeyi murat ettim hadisi kutsisi önem gösterir. Bu başlığın belirleyici olan iki şıkkı vardır 1. Doğada yasalar zemininde görünüş bulmak. Nesnellik alanı, duyusal ve akli alandır. 2. Tinde ilkeleri zemin edinerek görünüşe taşınmak (Öznenin, şuurlu diriliğini ve hareketini idrak). Öznellik alanı, eylemsel belirimi olan, keşfi, akli ve irfan alandır. Bu iki başlık altında da izafi olarak algılayışa göre varlık, yokluk ve oluş meselesi de yokluğa mahiyet vermek üzeri değil (Hegel gibi değil), varoluş mertebeleri gereği işlenmelidir. Her mertebede görünüş bulmak, gören öznenin sıfat belirimlerine ve dünya görüşüne göre izafidir. Önemli olan evrensellerine ve yasasına bağlı olarak görünüşü algılamaktır. Ben kulumun zannı üzeriyim denilirken de olan izafi bakış açılarına sahip olunduğudur… Ama hak/ değişmez olana göre izafiyeti görüp bağlayıcı olan ilkeler ile yeni bir bakış açısına taşınmak gerekir. Diyalektik izafi olanda hak olanın belirimi ile ilerlemeyi getir. İzafi olanda durulmaz… Diyalektik, izafi belirimlerde hak olan ile ilerlemenin gereğidir. Diyalektik (ikilik) ise tevhit ile (bilinçte kurgul/ spekülatif olarak) aşılası olandır. Bunların da bu ders başlığı altında işlenmesi gerekir. Her ne kadar edinilen bilgi ile izafi olarak görüş sahibi olunsa da holistik düşünce alanında bütüncül düşünmek zorundayızdır. Her şeyin ve her işin bağlayıcı ilkeleri ve yasaları ile döngüsel olan sibernetik sistemlerde bütünde görünüşe sebep olması sebebiyle de bütüncül düşünmek zorundayızdır… Ayrıca varlıkta varoluş ilkeleri doğrultusunda gerçeklik katmanlı biçimde açık olurken bütünde her olay ve olgu birbiri ile ilişkili, içkin ve kapsayıcı olarak gerçekleşirken bütüncül düşünmemek, izafi olarak bütünden kopuk düşünürken/ düşünüldüğünden dolayı gerçekliği bir yönü ile ele almaktan öte değildir.İzafi düşünmek, analitik yönde 295 Tevhid Okumaları gerçekleşmekte ise ilimde uzmanlaşmaktan öte elde edilecek bir şey yoktur.Her ilmin ilkelerine bağlı olarak ontolojisi de karşılıkları ile bütüncül düşünmek, olanbitene daha gerçekçi yaklaşımlarda bulunmayı sağlar. Düşüncede bütüncül olmak olaylar ve olguları gerçekleşme süreçlerinde döngüsel ve kapsayıcı olarak ele almak ile mümkündür.Döngüselsibernetik sistemlerde makro ve mikroda gerçekleşenlerin birbirlerine içkin ve dışkın olarak birbirlerini kapsayıcı olduğu görülür. Bu da sibernetik ve spekülatifdüşünce biçimini vebilincinizorunlu kılar. Tinde karma ile görülecek olanda o ki tinsel olan da sibernetik ve spekülatif olarak görünüş bulmaktadır. Nesnel olgusal olanda bütünlük yasalar ile belirli kılınırken, tinde bütünlük ilkeler ile belirli kılınır. Zaten evrensel olan ile bütünden hareketle her olay ve olgu nesnelliğe bağlı ölçüsünde ve öznelliğe bağlı değerinde görülmek zorunda kalınır. Zaten insan üç zamanlı bilinç işlevselliğinde dil ile -bakış değil- görüş bulurken, anlam-değer bağıntısında zamansal olarak bütüncül düşünürkenbütünden hareket ile bakışımda bulunur. Her sonuç verisi tümelden hareket ile tümelin nesnelerini anlamlı kılmayı gerekli kılar. Bu bağlamda analitik her yöntem ile her olgu ne olduğuna dair bilinmeye çalışılırken, ruhsuz olarak sadece tanısı yapılan olur… Ama tümelden hareket ile bütünün tamamlayıcı bir unsuru olan her olgu, bütünde yasalar ile belirli kılınan alan ölçüsünde formunu bulurken –yaratımda- tinsel olarak yüklendiği ile anlam kazanır… Ve bütünde gerekli olduğu değerinde anlamlı kılınır/ kılınabilir. Günümüzdeki kaos teoremi de hareketin bütündeki etki sonuçlarını kestirememek savı olsa da hareketin sonuçlarının bütünde kestirilememesi, hareketin sisteminde gerçekleşenlere göre takibi, insanı bütüncül olarak düşünmeye zorlar. Holistik düşünce mantığı, diyalektik üzerinden edinilebilecek bir mantık biçimi olsa da diyalektiğe aşkın bir düşünce biçimidir. Çünkü yasalar ile bütünlük bulanda, ilkeler ile tümeline bağlı olarak bütünlüğün korunması ile gerçekleşmek söz konusu ise diyalektik mantıksal yöntem nesnel olgusallıkta bir zorlamadan ibaret iken öznel edimsellikte hak (gerçek) olanın görünüş bulmasının ara bir gereği olarak gerçekleşir/ gerçekleşmek de zorundadır. Sonuçta sibernetik ile bütünden hareket ile düşünmek gerekli olacak olandır/ olması da gerekendir. Sibernetik döngüsellikte, sonucun nedenleri belirli kılmasında açık olur. Holistik ise olguların –olayında, ilişkilerinde- birbirini kapsayıcılığında açık olur. Ayrıca belirteyim ki bütüncül düşünmede nesnellikte bütünlük, tümellerde birlik varılması gereken sonuç iken bu sonuçlardan nesnel olan ile özne olanın aynılığı sonucuna ulaşmak da bir zorlamadan ibaret olur.Bütünlüklü düşüncede, olup- 296 Tevhid Okumaları bitmekte olanlara mertebe –varoluşsal düzey ve düzlemlerinin- belirimlerinin gerekli olduğu gerçeği sebebiyle edinilen görüşe sebep olurken izafi olana aşkın bir bakış sağlar. Kast ettiğim holistik düşünce elbette ki maddeye dayalı veya panteist bir çizgide gerçekliğini arayan bir holistik görüşten ötedir. Kast ettiğim yasa ve ilke ile nedenlenen nesnel olgusal olanınilkeye bağlı amaçsallıkta öznel edimselliğin sonucu olarak görünüş bulurken, tinde gerçekleşen holistik düşünmedir.Bu düşünmede nesne ve öznenin aynılığından değil, birliğinden bahsedilir. Holistik düşünme metafizik bir düzlemde düşünmektir… Ama metafiziğin bilimi yapılacak ise holistik düşünme ilk –ve mutlak olan-nedenden itibaren holistik düşünme zorunludur. Mutlak olanın kendi dışında nedeni olamadan var olması sebebiyle her yarattığına içkin ve dışsal olarak muhit olması ve her mevcudun diğeri ile bütünde var kılınması sebebiyle holistik mantıkta düşünmek gereklidir. Tevhide Allah, Allah'tan, Allah'ta, Allah'la, Allah için, Allah'ın, Allah'a ve sonuçta da Allah'a varım ile Allah prensipleri ile bakıldığında mutlaklığın nitelendikleri ile holistik düşünmeye neden olduğu görülür. Tevhid tamamı ile diyalektiğe aşkın sibernetik spekülatiflikte holistik düşünme biçimine haizdir… Ve holistiğe bağlı olarak eylemde kendini gerçekleştirme olanağı verir. İzafiyette, karşıtlık olacak diye bir kaide yoktur… Ve niteleme olarak çelişki izafiyette gerçekliğini yitirir. Nesnel olanda çelişki olmaz. Zaten Şafi (bütünleyen, bütünlüğünü/ bütünlüğü koruyan) esması gereği amaca bağlı bütünlükten ve hikmetin sonuçta açık edilmesinden bahsetmekteysek niteleme olarak çelişkiden bahsedemeyiz. Birlik ve değişmezlik ilkesi veya hareket ve değişim ilkeleri ile bakıldığında iki farklı dünyaya tanık olunur… Ama bu iki dünya iki çelişen dünya değil, dünyaya izafi olarak iki varlık görüşü ile bakarken iki ayrı dünyadan bakışımda bulunmaktır. Hızır ve Musa hikâyesinde de gerçekleşen her olaya farklı doğruların bakışımı ile izafiyet net bir biçimde anlamlı kılınır. İzafiyetten bahsetmekteysek, niteleme olarak çelişki bir zorlamadan ibaret olur. Dilin, izafi varlık görüşleri sebebiyle farklı dünyalarda yaratıma sebep olması dilin biçimlendiği mantık çizgisinde yeniden inşa edilirken gerçekçi olunmasını da gerekli kılar. Eski çalışmalarımda Kur'an'daki bazı ifadeleri kavramlaştırmak adına çelişki kavramını kullandığımı hatırlamaktayım. Görülen o ki Kur'an'da ifade edilenler, varoluş beliriminin çeşitliliği sebebiyle gerçekliği/ gerçekleşmeyi izafi biçimde farklı açılardan ifade etmekmiş. Mesela Semiramis yoldan çıkardı ve biz yoldan çıkardık . Bizimle tartıştı ve onlarla tartıştı vb. ayetlerde çelişki değil de ifade 297 Tevhid Okumaları edilen ile varoluşa, tümel ve tekil belirimler üzerinden gerçekleşemeye farklı açılardan –izafiyette- bakışım verilmeye çalışılır. Dil ile varlık görüşü edinir iken bilinçte kurulan her dünya, görüşte bulunmaya sebep olanlar ile izafiyete sebep olacak biçimde biçimlenir… Ve olay ve olgulara doğru yargılarda izafi olarak bakılırken, dilin biçim aldığı mantıksallığa da tanık olunur. Sibernetik mantıktan hareket ile neden yerine bağıntılı, sonuç yerine gerekli gibi kavramları koysaydık başka bir görüşte bambaşka bir dünyaya bakardık. Yaşamın zorlukları karşısında diyalektik mantıktan öte, nedende hastalık yerine şifa, gerekçede zahmet yerine rahmeti kullansaydık bir derviş gibi yerindelik prensibi ile göreceğimiz bir dünyaya bakardık… Nedenselliğe aşkın olarak sonuçtan gördüğümüz bir dünyada da yaşadıklarımız ile barışık olmayı bulurduk. Her mantık biçimi, dilin yeniden anlam-değer yüklemlerinde yapılanmasını gerekli kılar. Görünen o ki dilin anlam-değer yüklemlerine göre üretilecek her mantıksal yöntem varlık görüşümüzü değiştirir… Yeni bir dünyadan bakmamızı sağlar. Derrida'nın yapısöküm ile yapmak istediği de böylesi bir duruma neden olur. Bu durumda Derrida bir nokta haklı olsa da kast etmek istediğim, her mantık biçimi ile dilin anlam-yüklem değişenlerine göre yeniden biçimlenirken varlık görüşünde bambaşka bir dünyaya bakmaya neden olduğudur. İzafiyet doğruların dünyasında ya - ya da yerine hem - hem de belirlemelerine göre bakış sahibi olmaya nedendir. Düz mantıkta formel bir bakışım ile bilinmeye çalışılan, izafi olan da farklı açılardan doğrulanır… Ve bütüncül (holistik) olarak görülmek zorunda olunan olarak bilinmeye çalışılır. Bu da çatışkılı diyalektiğe de aşkın bir varlık görüşe neden olur. Böyle olsa da izafi olan her bir doğruya göre nedenselliğe bağlı yargı ve amaca bağlı olarak da seçimlerde bulunmak, izafi görülenin, izafiyet nedeni ile diyalektiğe sebep olması da mümkündür. Bu bağlamda diyalektik, hak-batıl ilişkisi haricinde izafi olanda da görülür/ görülebilir. İzafiyette olay ve olgunun gerçekliği ile ilgili her doğru içinde bir tane doğru olanı seçmek söz konusu olmamalıdır. Bunu yerine ilkeye bağlı bütüncül bakış ve yerindelik ilkesi ile olan, olup-bitmekte olanı olması gerektiği neden-gerekçeye göre bilmek –görmek- söz konusu olması gerekendir. Bunu holistik mantıksallıkta bakışım sağlayan tevhitte görmek mümkündür… Ama izafi bakışıma neden olarak karşılaşılan olay ve olgular karşısında koşul-ihtiyaç-taleplere göre her hangi bir doğru seçmek zorunda kalınırsa en doğru olanı seçmek olması gerekendir. En doğru olan, sonuca bağlı olarak olması gerekeni olan-biteni en anlamlı kılandır… Ve en doğru olan, bütün için gerekli, tamamlayıcı ve bütün içinde sürekli ve sürdürebilir bir yaşam olanağı sağlayandır. İslam'da sonuç verilere –beyanlara- 298 Tevhid Okumaları göre hikmet sahibi olmak ne kadar bilimselse, bütünde herkes için yapılan da kişinin kendi için yaptığı olarak gerekli ve bilimsel bir biçimde ahlakı edinmesine nedendir. Bu durumda izafiyete, pragmatik mantık ile baktığımızda en doğru olan en faydalı olan olarak seçilecektir. Pragmatik mantık, yargıdan öte, iradeyi yargısal olana seçimde bulunmayı gerekli kılarak katmış olur… Seçimde bulunmayı gerekli kılar. Pragmatizmde (faydacılık-gerekçilik) iyi denilen, aklı maaşta seçimlerde bulunulmasıdır. Doğru denilen ise gündelik yaşamda eylemlerde sonuç veren bilginin doğruluğunun kanıtlanmasıdır. Bir bilgi, uygulanabilir olduğu ölçüde doğrudur. Her teori doğrulanamasa da pratikte sonuç veren her bilgi doğrudur. Bu bağlamdan bakıldığında Kur'an'ın bazı ayetlerinin uygulandığında doğruluğu kanıtlanmış olarak Allah'ın varlığını da kanıtlayan deliller olduğu görülecektir. Bu ayetlerin, pragmatik mantığın doğruluk prensibinin gerekliliğinde ifade bulduğu görülür. Örneklersek Hayır işleyenin gönlünde sevgi halk eder , iyilikler kötülükleri giderir , Dua edenin duasına icabet ederim vb. ayetlerde buna tanık olmak mümkündür. Cennet ve cehennem bahisleri de ahret değil de akıbet olarak anlamlı kılındığında, sonuçlardan hareket ile ifade edilenin doğruluğu yaşanırken kanıtlanmış olunur. Pragmatizm her ne kadar yaşamı bilimsel bir görüşle ele alma ve yön verme çabası olarak görülse de pragmatik mantığa tecrübeler edinmiş bir çocuğun, kendi için kıldığı/ kılmaya çalıştığı şeyler sebebiyle sonuçtan hareket ile sibernetikte üç zamanlı olarak stratejik düşünürken sonuçlar alabildiği eylemlerinde de görebiliriz. Yaratılış ile sebep-gerekçe doğrultusunda kazanılanın, yöntemleştirilmesi de ayrıca önem taşır. Böyle olmasına rağmen pragmatizmde sorunsal olan, doğruluğu sonuç alınması ile kanıtlanmış bilgiye göre faydalı –iyi- olan seçilirse ve eylemde gösterilirse bir kişi için doğru ve iyi olan diğeri için kötü ve yanlış olan olarak görünüş bulur/ bulabilir. Bu izafi durum etik değerler sebebiyle sorunsaldır… Bu da pragmatiklerce, mutlak bir ahlak yasası veya ilkesinin olamayacağı savını ifade eder… Ama Kur'an, hadis, siyer ışığında İslam ile bilmekteyiz ki din, fedakârlık ilkesinde yaşamsal olarak gerçeğini bulur… İnsan fedakârlık ilkesi ile kendi için doğru sonuç veren bilgi ile değil de bütünde bütünün korunması, devamlılığı, sürekli ve sürdürebilir bir toplumsal yaşamın gerekliliği için, herkes için olanın yapılması sonucunda sonuç veren bilginin doğruluğunu bulur… Ve herkes için olanı yapmak seçiminde bulunduğunda, kendi için faydalı olanı da sonuçta bulmuş olarak mutlak bir ahlak ilkesi edinir/ edinebilir. Toplumda hukuk ve öznellikte vicdan doğru olanın, olması 299 Tevhid Okumaları gerekenin uslamlamasında kanıtlanacağı adrestir. yapılması gerekenin bilgisinin doğruluğunun Yasalar bütünlüğü sağlarken, ilkeler ile yakalanacak olan birliktir. Herkes için olması gerekenin yapılması insanın kendi bütünlüğün koruması adına da önemlidir. İnsan var ettikçe, varlığında derinleşmesine sebep olacak eş, arkadaş, dost, kardeş vb. bulacaktır. Öteki başkası değil, yakını olarak yabancısı olmadığı olacaktır. Fedakârlık, sorumluluğa ve aidiyetlere içkin anlamı ile mutlak bir ahlak ilkesinde buluşmanın önceleyenidir… Ama rıza ile yaşanması gerekendir… Hukuk ve vicdan zemininde gerçekleşmesi gerekendir. İlke vicdanda belirirken benlikte bütünlenmenin ve birliği edinmenin, yasa ise hukuk ile toplumda kolektif bilinç yapısallığına sebep verirken bütünlüğü korumanın ve bütüncül düşünmeye sebep olur. Ayrıca belirteyim ki pragmatikmantıkta sorunsal olan bir durumda zamansallıktır. Bireysel olarak pragmatik düşünen birisinin seçimleri sonucunda yapacağı eylemler, belki günde sonuç almak, günü kurtarmak için doğru olabilir… Ama günü kurtarmanın doğru bilgisi, yarını inşa etmenin veya insanın yarınını kurtarmasının doğru bilgisi olmaya bilir. Sonuçta ceza olarak bağlayıcı olmayanın ve yarına güzel bir miras bırakmanın bilgisi ile seçimlerde bulunmak ve yapılması -olmasıgerekeni yapmak, üç zamanlı düşünen insan için özgürce yaşamasının gereğidir. Bu da bilginin, doğruluğunun kanıtlanmasın sadece günde sonuç almalar ile değil, geçmişin tecrübeleri ışığında gelecek öngörüsü ile de nasıl kullanıldığıyla alakadar olarak doğru ve iyi sonuçlar alınması gerektiğini gösterir. Pragmatizmde –kimilerince- mutluluk, doğru ve iyi olanın kritik etme noktası olarak kabul edilse de herkes için olanın, sonuçta mutluluk olmasa da saadeti getireceğini göz ardı etmemek gerekir. Dünyada saadet, vicdan ile aranması gereken ve hukuk ile de tesis edilmesi gerekendir. Bütünün selameti, sorunlar içinde yaşayan bireyin mutluluğuna etken değilse de saadetine sonuçta etken olacaktır/ olmalıdır. Buna ailede tanık olabiliriz… Ve savaşlarda selametin yitirilmesinden ise bütünde selamın olmasıyla -öngörülür bir gelecek ile- güvenli bir yaşamda saadetin bulunması önemlidir. İyi olarak kast edilecek olan refah ise her zaman mutluluğa neden olmayacağı gibi kimi zaman saadeti de edinmeye engel olabilir. Beklentilerin gerçekleşmesi sonucunda edinilecek olan mutluluğun da devamlı olmadığı herkesçe bilinir. Bu da iyi, doğru, güzeli kritik etmek için mutluluğun yeterli olmayacağını göstergesidir.Faydaya göre değil ama varlık görüşüne göre kimi zaman sıkıntılar içinde yaşamak,-saadet amaca, sonuca, ideale bağlıyaşamda edinilmekte ise- mutsuz olmaya neden olmayabilir. 300 Tevhid Okumaları Saadet, mutluluğun iç huzurda bulunmasıdır. Mutluluk nesnesine bağlı olarak dışa dönük kılarken, coşkunluklara ve heyecana sebep olandır. Saadet ise içsel olarak sükûnet ile huzurlu olmayı gerekli kılar. Saadette aranması gereken ise doğru olana göre vicdanın sükûnet bulması üzeri yaşanmasıdır. Vicdan doğru olanın adresidir… Ve Pagmatizm de iyi olanın sağlamasının yapılacağı meleke, sorumluluklar ve meşru olanın kabul gördüğü vicdandır… Doğru olanın sağlamasının yapılacağı meleke ise ustur. Yaşamın çeşitliliğinde insan, her türlü olasılığa açık ve savunmasız iken mizaç ve meşrebi doğrultusunda duyarlı olduklarına göre neyi yaşayacağını kestirmek zordur. Bununla beraber bir olgu ve olayın, ihtiyaç veya varlık görüşüne göre niyetlere bağlı olarak iyi veya kötü değerlendirilebileceğini unutmamak gerekir… Ve bilgisi bilinenin hangi niyetle kullanıldığı, nelere sebep olduğu ayrıca hangi sonuçlar ile karşı karşıya bırakacağını da doğru değerlendirerek düşünmek gerekir. Bu doğrultuda iyi olanın niyet ile ilgi olduğu yönünü hep hatırlamakta fayda vardır. Niyeti güzel olanın akıbeti de güzeldir kelamı kibarınıda bu arada zikretmek yerinde olur. Holistik mantıkta en önemli olan ilke, bütünün parçalarının bütünü barındırırken bütüne içkin ve dışsal olarak bütünde görünüş bulduğudur. Holistik düşünce ile töz kavramı, varoluşun zemini olarak felsefi düşünce alanında öncelenen olur. Töz zemininde iletişim-ilişki-etkileşim ile görülecek olan bütünün dışında birşeyin gerçekleşmediğidir. Parça bütünü taşırken bütünün de yansıtıcısıdır. Bu bağlamdan bakıldığında holistik düşünce biçimi ilespekülatif düşünce biçimine varım da gerçekleşir. Bu durumda holistik düşüncenin metafizik düşünme çizgisinde gerçekleştiğine de tanık olunur. Zaten sibernetikten de bahsetmekteysek holistik düşünmenin de gerekliliğini görürüz. Her sibernetik sistem belirimi holistik düşünmeyi gerekli kılar… Ama önemli olan sistemin nesnelliğe bağlı mı öznelliğe bağlı mı okunduğudur. Holistiği anlamak içinDNA, kök hücre, insan, kültür vb.önemliörneklerdir.İnsan kâinat zemininde kâinata içkin ve dışsal iken kâinata aynadır. Ayrıca Allah ile var iken Allah'a da aynadır. İslam anlayışında holistik düşünce mantığı tevhid zemininde kültürde belirleyicidir. Özellikle kültürü ele alırsak her bir kültür öğesinin bütünde karşılık bulduğu ölçüde görünmesi ve her bir kültür bireyinde kültürün görünüşe taşıması, kolektif bilinçaltında biçimlenen bireysel bilince tanık olmamıza nedendir… Ve bireysel bilinçte kolektif bilinç zemininde kolektif bilinçten ayrı olmadan içselleştirilenler ile bütüne ait düşünülmektedir… Ve dışsallıkta görülen her kültür belirimi de aidiyet ve sorumluluk bilinci edindirirken, 301 Tevhid Okumaları bütünsel düzeyde kolektif düşünmeye neden olur… Bunlar gerçekleşirken de bütünde gerçekleşenleri korumak için kolektif eylemler ile korunma refleksleri geliştirilir. Bundan çıkarılacak sonuç insan, doğada ve toplumsal yaşamın gereklerinde ortak bir bilinç alanında dünyaya gelirken, kendini bütüne ait ferd (birey) olarak gerçekleştirme olanağı bulur… Ortak düşünce alanlarında bütüne ait ve bütünün bir dışlaşması olarak bütünü yansıtırken –gösterirken- bütünün etkisi altında düşünür. Bu olurken, rutine bağlanan durumlardan öteki ile bulacağı diyalektikte veya çifti ile bulacağı uyumlu ilişkiler sonucunda yeni bir şey üretmek ile bütüne yeniden biçim verme olanağı bulur. Görünüş bulmaktan bahsetmekteysek insan merkezli olarak görünüş bulmaktan bahsetmekteyizdir. İnsan varsa eğer insanın duyuları, akli anlayışı ve idraki sonucunda tanık olduklarını kendinde içselleştirmesi sonucunda öznel düzeyde görünüş bulmasından, ayrıca bu durum sonucunda insanın da kendini gerçekleştirirken görünüş bulduğundan bahsetmekteyizdir. Mahsus ve makul olana göre bir şeyin insan için görünüş bulması, insanın meleke donanımının işlevsel kılınmasının sonucunda gerçekleşir… Ama insanın olmaması, diğer mevcudatın veya varlık olarak Allah'ın olmaması anlamına gelmez. Bununla beraber yasalar ve ilkeler ile –evrensel- bilinç zemininde görünüşe gelindiğini bilmekte yarar vardır. Bu durumda varoluşun ortak ilkelerini bilmekte yarar vardır. Ayrıca belirteyim ki insan için bir şeyinveya öznenin görünüş bulması (mevcudiyet bulmak) ile kendini görüşe taşımak (tinde varoluşsal olarak kendini gerçekleştirmek) iki farklı durumdur. Fenomonoloji, nasıl görünüş bulunduğu ile ilgilenir. Böyle olsa da gerekçeye/ amaca/ ereğe/ sonuçlara bağlı olarak bakıldığında, her nedensel olanın nesnel kılınması ile ne için olduğunun bilgisi de elde edilir. Bir şeyin ne için olduğu, özüne bağlı olarak neden gerçekleştiğini gösterir… Ki bu durumda sonuç/ amaç/ erek nedenselliği belirli kılarken, nedensel olanın nesnel görünüşünün, ne için olduğuna bağlı olarak gerçekleştiğini gösterir. Bu açıdan bakıldığında nasıl olunduğunu belirli kılan ise ne için olunduğudur. Bu neden her oluşta gerçekleşen ne için ise nasıl olunacağının kıvam ve işlevselliğine da sahip olarak görünüş bulur. Bu da demektir ki olay diye gördüğümüz bir edimden ibarettir. Olayında gerçekleşen her durum ve davranış ne için olduğuna bağlı olarak gerçekleşmek de olan bir edimdir. 302 Tevhid Okumaları Bir görünüşün nasıl gerçekleştiği ifade etmek teknik, mekanik vb. uslamlamalarda bulunmaktır. Ne için olduğunu anlamlı kılmak ise değerinde görüş sahibi olmaya nedendir. Bu da ruhsuz bir bilim yapmaktan insanı kurtaracak aralıktır. Öznenin, nesnenin görünüş bulması ve görmek Doğada kendinde ilke ve yasasına bağlı olarak nedenselliğinde gerçek olan her mevcut, karşı karşıya kaldığı koşullar/ şartlar ve ihtiyaçları doğrultusunda,durağanlığına veya potansiyeline bağlı olarak edimde ve üretimde bulunduğu ölçüde kendini gerçekleştirir/ kendisini görünüşe taşır. Böyle olsa da her mevcut, diğerinin duyular ile algılayışına, zihin ve sezgi ile anlayışına, us ile idrakine bağlı olarak tanık olunduğu ölçüde görünüş bulmuş olur. Görünüş bulmak, başkasının tanıklığı ile de ikinci evresinde gerçekleşir. Her mevcut kendini gerçekleştirirken görünüş bulur ve her mevcut başkasının tanıklığı sonucunda görünmüş olandır. İnsan için, mevcudun kendine mahsus değişmez sıfatları ile görünmüş olmasını iki düzeyde anlamlı kılmak gerekir. Doğada mevcut olan, değişmezleri ile –bağlı olduğu yasa ve yüklendiği ilke çerçevesinde- kendini gerçekleştiriyorken/ görünüşe taşıyorken diğerleri tarafından görülmesi ile onanmış olarak görünüş bulur. Böyle olsa da doğada olan, tinde yüklendiği anlam ve değer ile doğada batındır/ gizildir. İnsan bu durumda doğayı anlam ve değer hazinesinin açıldığı alan olarak önünde bulur. Çünkü doğada olanın tinde yüklendiği anlam ve değer insan ile aşikâr olur. Doğada olanı, ne olduğuna dair değişmezlerine bağlı olarak biliriz/ müşahede ederiz ama mahiyeti itibarı ile tininde yüklendiği anlam ve değere yabancıyızdır. Doğa olanın, tözüne bağlı içeriği ve öznelliği veya nesnelliğine bağlı anlamı ile doğada insan için batında durduğunu söylersek eğer insan için doğada olan, kendi için aşikâr edilmesi gereken olarak önünde durur. İnsanlığın ilim tarihi ile de bu net olarak görülür. Doğada batın/gizil olan, insan ile kendi değerinde aşikâr edilir. Bu durum Allah içinde geçerlidir. Âlemlerin öznesi –Rabb-ül Âlemin- olan Allah, âlemlerde batın iken insana aşikâr olur ve insan üzerinden dünya mülkünde kendini gerçekleştirir. Bilinmeyi ve kendine halife edinmeyi murat edinmiştir ve insanı halk etmiştir. Bu nedenle insan için gizil olan, sonunda insan için Allah'ı bilmesi ve Allah'a ermesi için –Allah için- aşikâr olacaktır/ olandır. Allah, âlemlerde her halk ettiği mevcuda, belli sıfatları ile mevcudun istidadı ölçüsünde aşikârdır. İnsan için ise insanın, efal, sıfat ve zat mertebelerinde 303 Tevhid Okumaları donanımlı olması sebebiyle Allah'ın birçok sıfatına bağlı olarak hem kendini görünüşe taşıması hem de görünmüş olması mümkün kılınmıştır. İnsan doğada ve tinde olanın aşikâr kılınarak görünüşe taşındığı mertebede Allah ile bulunur. Bu nedenle insana âlemlerin zatıdır da denilmiştir. Konumuz adına belirtmek gerekirse doğada ve tinde olan kendinde batın iken insanın önünde anlam ve değerinde aşikâr olmayı bekler. Bu bağlamda insan için, doğada anlam üretmek söz konusu olan değildir. Nedenlere bağlı edinilen her anlam icat edilmekten öte, bulunmuş/ keşfedilmiş olandır. Bulunan/ keşfedilen her anlam, amaca bağlı değer yüklemleri doğrultusunda değer kazanır iken değer üretmenin de zemini olur. Nedene bağlı edinilen bilgi, cevher gibi yalındır… Ve amaca bağlı her işlenişinde değer üretiminin nesnesi olur. Değer üreten insan, doğada anlam bulur iken tinde ise anlam üreten olma özelliğini gösterir. İnsan merkezli varoluşçu düşüncenin düşünce yapısallığını –uslamlamayı- belirleyen anlam üretmek, değer yükleminde bulunmaktır. Tanrı ve insan merkezli tevhid düşüncesi itibarı ile düşüncenin yapısallığını –uslamlamayı- belirli kılan ise anlam bulmak ve değer üretmek bilincinde bulunmaktır. Duyu ile algılanan, zihin ile sezgisinde anlaşılan, us ile doğaya ve tine ait değişmezlerine bağlı olarak bağlamlarında bilinen ve mahiyeti olarak tinselliğine/ öznel kılınmış olunmasına insanın öznelliğinde tanık olması ve tanık olduğunu bilgisi dâhilinde müşahede etmesi sonucunda gerçekleşir. Bu doğrultuda insan için tanık olunan, bilgisine bağlı olarak normatif düzeyde görünüş bulmaktadır, bilgisinin değer belirimine göre ise spekülatif düzeylerde görünmüş olmaktadır. Bir elma kendindeki değişmezlerine bağlı olarak bilimin bilme nesnesi olacağı gibi, insanda tat ve gıdaya dönmesi gerçeği ile değer niteliği kazanırken yargısal bakışımda dagörür. Nedensel gerçekliği ereksel gerçekliğinde değer algısı -yargısı ile beraber anlam kazanması ile tinde görüş bulur. Tinde aslına bağlı yüklenilen her niteleme–arketipine göre de- anlam ve değer belirimleri doğrultusunda da görülebilir. Her durumda da insan öznel/ sübjektif olarak görür ve görünüş bulana,bulunduğu anlam, idrak ve değer mertebesi doğrultusunda izafi düzeyde bakışımda bulunur. Bu da insan yaşamının tinde renklenmesi ve değerlendirme yetisindeki gelişimi, tinde ilerlemesine zemin edinmesi adına gerekli olandır. Her değer bağlamında görülen de tinde aldığı anlam yüküne göre nitelendiği ile nesnelliğine aşkın, varoluşunu bulur. Her görüş, nesnesini de nitelendiği ile öznel dünyasında değiştirici kuvvet etkileşimine haizdir. Bu durumda her nesnel olan kendi anlam dünyasında değiştiğinde nesnelliğine de aşkın olarak tinsellikte 304 Tevhid Okumaları kendini bulur.Öznellikte gerçekleşmenin bir gerçeği de budur. Bütündeki her ilişki anlam-değer bağıntısında nesnelliği değilse de öznelliğe etki ettiği ölçüde değiştiricidir. Zaman içinde her nesnel olanın nesnelliğinde de bu değişimin izleri görünüş bulur. Bu durum nicelin birikimi üzeri niteliğin değişimi değil, nitellikten hareket ile başlayan bir değişimdir. Fıtrattaki çeşitlilik, karakter ve kişilik belirimleri ve buna sebep olan esma farklılıkları ve karşı karşıya kalınan koşul-ihtiyaç-talep vb. gibi durumlar karşısında gösterilen refleks, jest, tutum ve davranışlar sebebi ile her insan için, görünüş bulmak aynı düzeyde gerçekleşmez… Ve görmüş olmak da –bağlı olunan ortak yasa ve ilkeler doğrultusunda gerçekleşenler hariç- aynı düzlemde gerçekleşmez. İnsana duyularlagörünenin, görünüş bulması ile insanın onu sezgi, dil, us vb. zemininde anlam ve değer yükleminde görmesi iki farklı durumdur. Anlam ve değerinde görülen, insanın öznellikte yüklendiği anlam ve kendilik değer belirimlerinin farklılık göstermesi sebebiyle her insan için izafi olarak görülür. Bu, diğer canlıların birbirlerini görmeleri içinde geçerlidir. Bir ceylana bir aslanın veya insanın bakışının aynı değerlerde gerçekleşmediği bir gerçektir. Bilim ile fizik doğanın gerçeğini bilmeye doğru yol alınır ama insan anlam ve değerler –inanç- dünyası olarak metafizik zeminde halk edilmesi sebebiyle tinde olanın hakikatine ise iman –inanç- ile yol alır/ bulur. Hiç kuşku yok ki doğada tabi hali ile bulunan bilgi, nesnesinin bilgisidir… Ve her olgu ve olay duyu, irade, duygu, anlam, değer belirimlerine göre öznenin okuması sonucunda bilgisi ile görünüş bulur. Bilgi, her ne kadar nesnesinin bilgisi olsa da özneldir ve tinsel düzeyde nesnesine tanıklığa sebeptir. Bilgisi ile nesnesinin görünüş bulması, dilde en yüksek düzeyde gerçekleşir. Bilgi, nedenlere bağlı anlam bulmak ile nesnesini görünüşe taşımanın aracı iken koşul-ihtiyaç-talep belirimlerine göre dilde yüklendiği değer-duygu-yargı belirimleriyle, metafizik düzeyde görüşe neden olması ile nesnesine aşkın bakışıma da neden olur. Her görünen, bilgisinin verdiği bilinç –varlık görüşü- ve metafizik yüklemde aldığı değer yüklemine –değer yargısına- bağlı olarak görünüyordur. Önemli olan ise doğru bilgi ile bilgiformasyonlarının ve bilgi edinme formasyonlarının sürecinde görüş sahibi olmak ve bilginin verdiği varlık görüşü ile doğru yargısallıkta metafizik bakışımda bulunabilmektir. Bilginin öznelliğinden bahsetmekteysek metafizik bakışımın kaçınılmaz olduğunu da biliriz. Önemli olan ise gerçek bilgi ile öznellikte varlık görüşü edinilmesidir. Gerçek olan ise sonuçta verili bilgisi ile görünüş bulandır… Ki yasalar doğanın, nesnelliğin ve ilkeler ise tinin, 305 Tevhid Okumaları öznelliğin gerçeğidirler. Yasa ve ilkesi ile görünüş bulan her bilgi nesnesi, sonuçta nesnel olarak görünüş bulmaktan daha çok öznel olarak metafizik düzeyde görülendir. Görünüş bulan her düzeyde görünüş bulduğu bilginin formasyonlarında olgusallığı belirli kılan olayında –anlam-değer-duygu-yargı yüklemlerinin farklı düzeylerinde görülür iken- görünüş bulur. Olayında olgusuna tanık olan özne için her görünüş, anlam-değer-duygu-yargı yüklemlerinde (bilginin formasyon süreç belirimlerinde) görülen olarak tinselliğin nesnesi olarak bakılandır. Her bilgi bilginin formasyonları sürecinde bilginin hangi düzeyde olduğuna bağlı olarak yasa ve ilkesi doğrultusunda, mantık biçimlerine göre yöntem belirimleri –bilgi edinme formasyonları- doğrultusunda nesnel ve öznel düzeylerde kritik edilmeye ve yorumlanmaya açıktır. Bilgi gerçek olandır… Ve her gerçek, nesnel belirimleri kritik edilmeye ve öznel bilgi yüklemleri ile metafizik düzeyde yorumlanmaya açık olmayı, öznelliğin gerekçeli olan amaçsal yönelimleri doğrultusunda bulduğu varoluş doğası gereği bulur. Bilgi, nesnesine bağlı karşılıkları, uygulanabilirliği ve sonuç verileri ile doğruluğundan emin olunduğunda öznenin tinsel dünyasının –metafiziksel olarakparçasıdır… Ve nesnesine bağlı edinilen bilginin doğruluğundan şüphe edilmemekte ise bilgi, eleştirel yaklaşımı tüketir iken amaç belirimlerine göre değer yüklemleri ile yorumsamaya açık olarak öznenin yaklaşımlarına açık durur… Ve bilgi ile nesnesine her yorumsal yaklaşım, metafizik dünyanın ikinci defa kapısını özne için aralar. Bilgi, öznel yüklemleri ile yönelmişliklere ve gerekçelere bağlı olarak metafizik formasyonlarda sonuç olarak görünür iken öznenin kendini bilgi nesneleri üzerinden görünüşe taşımasının da nesnesi olur. Özne, bilgi sahibi olarak bilginin öznesidir… Ve bilgi, amaca bağlı gerekçe ve yönelmişliklerinde belirleyici etken iken nesnesinin bilinci ile öznenin bilinçlenişinin ve nesnesine bağlı olarak edinilen varlık görüşü doğrultusunda değer belirimlerine göre öznelliğin biçimlenmesinin aracı olur. Bilgi öznenin bilginin değer belirimleri doğrultusunda nesneleri üzerinden iradeye bağlı tavırlarında görünüş bulmasının da nesnesi olur. Böylece bilgi, bilgi ile gerçekleşen özne-nesne sibernetik ilişkisininve üç zamanlı olarak bilincin sibernetik olan döngüsel bilgi işleyişinde hem nesnesinin hem de bilgi sahibi öznenin görünüşe taşımasının nesnesi olur. Bu bağlamda bilgi, bilincin sibernetik işlevselliğinde spekülatif (yansıtan) olarak tinsel alanda –iç dünyada/ bilinçte- varlık aynası olur. Özellikle, dil düzeyinde görünüşe gelmelerde ise dil, tamamı ile varlık aynasıdır. Böylece bilgi, varlık görüşü edinme sürecinde, varoluşsal belirimlerin nesnesi olarak öznenin öznel bir belirimidir. 306 Tevhid Okumaları Bilgiden bahsetmekteysek öznenin öznel beliriminden bahsetmekteyizdir. Bu bağlamda her öznel belirimin mutlak özne olan Allah'ın kendisini ilkesel tavırlarında görünüşe taşıması olduğunu da tevhidin gereği olarak belirtmek gerekir. Bilginin sahibi Âlim olan Allah'tır. Bilgi ile nesnesi üzerinden kendini görünüşe tavırlarında taşıyan Allah'tır. İnsan, bilgiyi dış dünyadan nesnelerinden edindiğinin zannında olsa da bilgi, öznel olarak iç dünyada nurun bir tavrı olarak varoluşu belirli kılınandır. Kulum düşündüğünde manasına veren Benim hadisi kutsisini de iman ehli için özellikle belirtmek isterim. Her okuma biçiminde özne, yönelimleri doğrultusunda okumalar yapar iken nurun –enerjinin- bilgi formasyonlarındaki etkileri üzeri okumalarda bulunuyordur. Bilgisini edindiğimizi/ bildiğimizi görürüz ve dil ile görünüşe taşırız… Us, dil, iman ve diğer kalbi melekeler ile duyular zemininde duyusal görüye aşkın olarak bilgi nesnesine anlam-değer-duygu-yargı yüklemleri ile tanık oluruz. Bu bağlamda esmaya bağlı gelişen tevhid diliyle, tevhid ilkesinin olgusu olan mutlak özneye – Allah'a-, olay beliriminde görülen amaca bağlı edimlerinde tanık olunduğunu da belirtmek gerekir. Körlük, içeriksiz olarak anlam-değer-duygu-yargı belirimlerinden yana yüklemsiz bakmaktır… Ki görmek, anlam-değer-duygu-yargı yüklemlerinde bilgi nesnesini bilginin bu formasyonları doğrultusunda görmektir.Görülmeyenin gerçekliği ise kendinde gizildir… Ve her görülen, bilginin edinilmesi -zorunlulukları (bilgi edinme yönelmişliğine sebep –irade belirimi olan- idealar, uslamlamalara sebep kategorik önermeler, duyu, us vb. diğer melekeler) olan- formasyonlarına ve bilginin varlık görüşüne sebep formasyonlarına (yüklemlerine) bağlı olarak gizillikten yana aşikâr oluşu ile gerçekliğinin belirimleriyle varoluşununsunumundadır.Varoluşsal her sunum, nesnenin biçim-içerik bilgi yüklemlerinin öznenin onun ile olan ilişkisinde okuma formasyonlarında (sezgi, duygu, us, mantık biçimleri ve ilkeleri, deneyim ve deney-gözlem vb.) karşılık görmesidir. Öznede her karşılık gören ise bilgi nesnesinin yüklemlerine bağlı olarak kendi gerçekliğinin öznellik alanında görünüş bulmasıdır. Varoluşsal her sunuma, bilginin formasyonları doğrultusunda metafizik görüde tanık olunur. Metafizik görü, nesnelliğe ve duyusal görüye aşkınsal olsa da biçim ve içerik yüklemleri ile nesnel olana özne olmanın gerçeğiyle bakışımda bulunmaktır. Bu, nesnenin kendi gerçeğinden uzak bir bakışım olmaktan öte, bilgi nesnesinin, gerçekliliğine bağlı olarak edinilen/ edinilmesi gereken bilgisinin dildeki yansıtmalı/ spekülatif görünüşünde, bilginin formasyonları –yüklem belirimleri- ile bilgi nesnesinin öznellikte/ tinde görünüşe taşınmasıdır. Bu 307 Tevhid Okumaları doğrultuda gerçekleşen özne ve bilgi nesnesinin ikili ilişkisinde ise birlikte varoluşun ve bilgi formasyonlarında beliren ilişkinin ürünü olarak gerçeklik görünüş bulur. Bu bağlamda bilgi, nesnesinin gerçeğine ulaşamaz/ gerçeği bilinemez vb. yargısal ifadeleri yerine bilgi nesnesine bilgisini edinen öznenin ulaşabilirolduğu ve bilgi nesnesinin gerçeğinin belirimlerine göre –öznellikte karşılık bulduğu bilgisi ile- bilinebilir olduğunu da belirtmek gerekir. Zaten âlim olmaktan -El Âlim'den de- bahsetmekteysek, bilgi nesnesine bilgisi ile ulaşan ve bilgi nesnesinin gerçeğine vakıf olan özneden bahsetmekteyizdir. Bilgi özneldir… Ve özne, bilgi yüklemlerinde öznellik alanı olan bilinçte, inandığı ve emin oldukları ile hak-had belirimleri doğrultusunda aidiyet, sorumluluk, mensubiyet belirimleri üzeri kendisini değerde edindiklerinde tin sahibi olarak bulur. İnandığı/ emin olduğu bilginin yüklemleri üzeri öznenin, öznel belirimlerinde kendini bulduğunu belirtebiliriz. Her inanılan ve emin olunan, varlıksal olarak olmasa da- tinsel olarak varoluşta kim olunduğuna dair -varsayılan değer yüklemleri/ yargılarında- kanaatler edinilmesine sebeptir. Kim olduğuna dair her kanaat, bilginin anlam-değer-duygu-yargı yüklem formasyonlarının koşulihtiyaç-talep-beklenti belirimlerine göre öznede karşılık bulduğu durumlar karşısında edinilir… Ki kim olunduğu dahi nesne-özne ve öteki ile öznel ilişkiler sonucunda birlikte varoluşun gerçekliği üzeri gerçeğin ortak ilişkide belirmesi sonucunda belirli kılınır. Dinde kul-Allah ikili gerçekliliğinde, Allah'ın kimlikte ve kulun sıfatında gerçekliliğini bulması da bu anlamda gerçekleşir. Kul olmaz ise zati ilahi karakter ve kimlik belirimlerinde Allah olarak görünüş bulmaz. İnsanın insan ile olan ilişkisinde değer edindikleri üzeri ortak gerçeklik bilinç beliriminde karakter ve kimlik oluşumlarının sonucunda, kim olduğuna dair inandıkları veya emin oldukları ile görünüş bulduğunu da örnek olarak gösterebiliriz. Sonuçta bilgi, nesnesi üzerinden kendilik bilinci –benlik- edinmenin ve ilişkilerde kendiliği beyan etmenin öznel belirimlere sebep olan nesnesi olur. Bilginin nesnesi üzerinden bilginin, öznellikte karakter ve kimlik formasyonlarında biçimlenişinde en önemli rolü ise idealar üstlenir. İdealar irade, imkân belirimleri olarak öznenin kendini gerçekleştirme erkinde irade belirimleri olmaları ile makuller olarak –özneldirler- öznel yönelmişlik ve tavırlarda görünüş bulurlar. Bununla beraber, her bilgi nesnesine yönelmişliğin de ilk nedenleri olarak iradede dirimseldirler. Bilgi nesnesinin bilgisini edinmenin her öznel belirimlerinde de ilkeler olarak formasyon kazanırlar. Ussallığa sebep kategorik her önerme (nitelik, nicelik, iyelik, kiplik vb.) ise bilgi nesnesinin değişmezleri ile bilinmesinin uslamlamalarına sebeptir. Nedenlere bağlı olarak her bilgisi edinilen, değişmez belirimleri ile öznelliğe taşınır ve bilgi, nesnelliğe bağlı öznellik kazanır. Böyle olsa 308 Tevhid Okumaları da bilinçte ilke beliriminde form kazanan idealar ile işlevsel bilinçte nedene bağlı edinilen her bilgi, amaca bağlı yönelmişlikler sebebiyle değer nitelemesi ile yüklendikleri sonucunda öznenin tinsel düzeyde öznel belirimlerinin nesnesi olur. Bu durumda kategorik her değişmez, idealara bağlı olarak öznellik alanında değer yüklemlerinde formasyon kazanarak, nesnellikten öznelliğe bilgisinin taşınmasıyla aşılmış olarak bilinç alanında işlevseldir. Her kategorik belirime göre gerçekleşen uslamlamalarda bulunurken de nesnel olanın bilgisi olduğunun yargısı da ilkeler ile gerçekleşir. Her yargı, bilginin öznellikte ilkelere bağlı olarak bakışıma neden beliriminde, kategorik değişmezlere aşkın görüşe nedendir. Nesnelliğe bağlı her uslamlamada bilgi, idealarla öznelliğe taşındığında –nesnesinin bilincinin edinilmesiyle- ve yine idealar ile nesnesine aşkın görüşe nedendir. İdealar -ilkeler- bilginin edinilmesi, bilginin bilinçte işlevsel olması, bilginin anlam-değer-duygu-yargı yüklemlerinde öznellikte formasyon kazanması, bilginin nesnesine aşkın görüşe sebep olması, bilgisi edinilenle amaca bağlı değer belirimlerinin görünüş bulması, bilgi nesnesinin bilgisi üzeri öznenin amaca bağlı eylemlerinde görünüş bulması vb. sürecinde öznenin sonuçta, ahlaki düzeyde tutum ve davranışlarında görünüş bulur iken her formasyonda bulunur. İlkeler bilginin formasyonlarının ve öznenin bilgiye ve bilgi nesnesine bağlı ahlaki formasyonlarının değişmez ve gerekli olan ana formlarıdır. Ayrıca demem o ki epistemoloji ile fenomenoloji yapılacak ise -nesnellik zemininden hareketle değil, nesnelliğe aşkın belirimi ile özne/ öznelliğin ve ideaların biliminin de yapılması gerekmektedir… İdealar öznel olan temel irade belirimleridir. İdeaların, bilgi formasyonlarında nesnel ve değer yargıları sonucunda bilginin öznellikte karşılık bulması ve bilgi nesnesine aşkın görüşe neden olmalarından dolayı kategorik her önerme (duyuda nesnel ayrışımlar ve usta nesnel bağlamlar olarak görünüş bulurlar) ussallığa bağlı nesnel bağlamlarında aşılmış olunur. Kategorik her önerme, ilkesine bağlı değer yargısı bakışımlarında da uslamlamanın gereği olarak ayrıştırıcı -soyutlayıcı- olma formasyonunda görülürler. Usun işlevselliğinde hem bağlam hem de soyutlama beliriminde görülen her kategorik önerme, sonuç itibarıyla bilginin idealarda karşılık bulması doğrultusunda nesnel belirimlerinden yana öznellikte aşılandır. Özne her durumda bilgi nesnesine aşkın bakışımda bulunmak zorunda olandır… Zaten dilin nesnesine aşkınsallığı sebebiyle her görüş, dilin öznellikte anlam-değerduygu-yargı belirimleri ile metafizik düzeyde gerçekleşir. 309 Tevhid Okumaları 310 Tevhid Okumaları Aydınlanmak, gerçeğin bilgisini edinmek ve gerçek ile bilinçli olmak anlamını taşır. Aydınlanma, gerçeğin peşinden koşmak olduğu içindir ki amaçsaldır. Amaca bağlı bilinçlenmeyi de beraberinde getirir. Aydınlanmayı doğu ve batı aydınlanması olarak iki açıdan ele almak gerekir. Ayrıca bireysel ve toplumsal düzeyde aydınlanmanın gerçekleştiğini belirtmek de fayda var. Gerçek, kendi zemininde yaşanırken şuurundan yoksun kendisine örtülü olunandır. Gerçeği gerçek kılan, kendisi yaşanırken kendisinin şuuruna örtük olunması sonucunda batıl olan üzerinden görünüş bulmasıdır. Gerçek gizilde dururken, görünüşleri ile hep aşikâr olandır. Aydınlanma sıradanlığın –rutininuykusunda gizli duran ve görülmeyen gerçeğe uyanmaktır. Her aydınlanma bireyseldir… Ama ussal belirimleri doğrultusunda insani ilişkilerde toplumsal etkilerini de beraberinde getirir. Aydınlanma araç ve yöntemleri ile gerçekleşirken, araç ve yöntemlerin gerçekten uzaklaştıracak biçimde amaç edinilmesi aydınlanmayı mümkün kılmaz. Batı aydınlanmasında us, aydınlanmanın -gerçeği bilmenin- önceleyen koşulu iken doğu aydınlanmasında kalp gerçeğe ermenin önceleyenidir. Batıda us ile nesnellikte bilinmeye çalışılan gerçek doğuda, -gerçekten uzak kılanlardan arınma ile- sezgisi edinilirken öznel olduğu içindir ki ermeye çalışılandır. Özellikle on yedinci ve on sekizinci yüzyıllarda usun öncelendiğine tanık oluruz… Kültürel ve dinsel dogmalardan kurtuluş olarak bilginin, bilmenin, usun kullanılmasının gerekliliği batıda öncelenirken, usa uyanış aydınlanmaya uyanış olarak görülen olur. Bilim, sanat, felsefe ve modernleşme ile beraber kültürel yaşamın değişmesi, sosyal yaşamın yeniden üretilmesi usun öncelenmesi ile aydınlanma meyvelerinin toplanmasıdır. Her şeyden önce batıda aydınlanma kurumsal din yapısallığına karşı usun öncelenmesi ile edinilmiş kazanımları belirtir. Elbette ki us ile gerçeğin bilgisini edinmek ile idrakinde gerçeğe uyanış olarak aydınlanmak mümkündür… Ama gerçeği nerede aradığımız, ne ile aradığımız gerçeğe ulaşmak için önemlidir. Us ile gerçeğe ulaşmak, nedenlere bağlı olarak nesneler dünyasında gerçekleşmekte ise doğanın gerçeğine –yasalarauyanmaktan bahsetmekteyizdir… Öznelliğe bağlı olarak ilkeler ile öznenin gerçeğine uyanmak da us ile mümkündür. Böyle olsa da doğu aydınlanmasında düşüncenin sezgi kıpısı daha belirgin iş görürken us ile bilmek değil de keşf ile bulmak, ilkeye bağlı eylemler (ibadetler) ile 311 Tevhid Okumaları gerçeği yaşamak, yaşam alanlarına kültürel olarak taşımak görünendir. Us yargıda durur ve kanıt ister. Keşf ve sezgide ise kanıt aranmaz, yargıda durulmaz, zaten tanık olmak söz konusu olandır ve olması gereken yapılandır. Bir açıdan da doğu aydınlanmasında bilgi keşf ile edinilirken, yaşamda tecrübe edilerek doğruluğuna – gerçekliğine- tanık olunandır. Elbette ki keşf ve sezgi sonucunda us ile de gerçeğe tanık olmanın kapısı aralanır. Nesnesine bağlı olarak bilgiyi öznenin edinmesi ve öznel kılması ile keşfle mutlak özneden beslenerek bilginin edinilmesiyle yaşamda gerçekliğine tanık olunması iki farklı yöntem olarak bilginin edinilmesidir. Us ile bilim ve tekniğe doğru ilerlenirken, keşf ile de irfan ve ahlaka doğru tinde gelişim kat edilir.Bilim,buldukları ve üretimine sebep oldukları ile de doğada insan tinine sağladığı varlık görüşü ve değer belirimleri ile katkıda bulunur. Doğu aydınlanması semi –sözel ve bu doğrultuda da kültürde kendini gösterir. Batı aydınlanması ise görselliğe –yazıma bağlı olarak gelişen ussallığın sonucunda kurumsal yapılanma üzerinden gerçekleşir. Doğuda kült (kültüre sebep değer), değerlerin inanç alanında ahlakı gerekli kılar. Batıda ise kurumsal düzeyde tesis edilecek olan yasa, ahlakı zorunlu kılar. Doğu insanı kültünü değiştirici değer olarak inanç alanında bulur. Batı ise usa bağlı olarak kültünü, modernizm izleğinde suni olarak yaratma çabasında bulunur/ bulur. Aydınlama doğuda eyleme bağlı olarak edinilecek kültürel bir olgu iken batıda ise dogmaya bağlı kurumsal yapılara karşı, usun öncelenmesi ile geliştirilen bir özgürlük harekettir. Doğuda aydınlanma, kültürel olgu içinde bireysel olarak özgürleşmeye açılan kapının aralanmasıdır. Batıda ise toplumsal düzeyde dogma ile biçimlenmiş kültüre-kurumlara karşı bir başkaldırıdır. Gerçek evrensel olandır… Dil ile bilgide açık edilir. Bilgi iseidealara bağlı olarak bilinçte üç zamanlı olunmasıyla işlevsel olması sebebiyle öznellikte işlevsel kılınır iken gerçek, edim ve üretimlerde görünüşe taşınandır. Bilgi gerçekliğin, her düzeyde gerçekleşen insani ilişkilerde aktarılmasına nedendir. İnsanlık tarihi ile de görülen o ki gerçek olan bilginin kişisel sebeplerden dolayı sınırlandırılamayacağı ve ebedi olarak gizlenemeyeceğidir. Mademki bilgi ile gerçeğe erişilmekte, bilgiyi edinme araçları ve yöntemlerini ululamak yerine bilgiye ulaşımı kolaylaştıracak uygulama, yöntem ve araçlar kullanarak bilgiyi evrensel düzeyde insan için kılmak gerekir. Bu bağlamda savaşlar, ticaret, internet vb. bilginin küreselleşmesinde en büyük etken olmaktadır. Aydınlanmak, ussal ve kalbi bir gelişim sürecidir. Bu süreçte başlangıçta gerçeğin bilgisini edinmek, gerçeğin bilgisi ile bilinçlenmek, gerçek olanı paylaşmak, yaşamı gerçek olana göre biçimlendirmek, gerçek olana göre sonuçlar elde edilebilecek 312 Tevhid Okumaları amaçsallığa göre yaşamak ve üretirken yaratımda bulunmak aydınlanma ve sonuçları olarak görünecek olandır. Gerçek bilinemez olan değil, varoluş belirimlerine göre izafi olarak zevk edilendir. Her ussal, sanatsal, tasavvufi alanda aydınlanma, kendi alanının sonuçta istenilen –açık olması gereken hikmetine – gerçeğine- göre araç ve yönteme bağlı olarak farklı açılardan –çelişki değil, izafi olarak- varlık görüşü edinmek ile gerçekleşir. Dil ile edinilen her varlık görüşü ise gerçeklik idraki ile bakışımlarda bulunmanın önceleyenidir. Aydınlanmada sonuçta bilmek, son değil başlangıçtır. Varlık, varoluş aşamalarında sadece bilmek ve anlamak değil, bilinen ve anlaşılan gerçeklik zemininde gerçek olanı gerçekleştirmek –hizmet etmek- yaratımda bulunurken gerçek olandan beslenmek, aydınlanmanın yaşamda devam eden bir süreç olduğunu da gösterir. Gerçeği bilmek gerçeği dar anlamında sığlaştırmak anlamına gelmez. Gerçek bilgi, yaratım zemini olduğunda bilgi/ bilmek gerçeği yaratımda tinsel alanda yeniden bulmak –gerçekliğinden emin kılan sağlamasını yapmak- ve gerçek zemininde gerçeğe göre öznelliğin yaratımda yeniden inşa edilmesi anlamını taşır. Her bilmek, bilme nesnesini bilmek iken sınırlı bakış açısı getirir… Ama her bilgi, bilinçte işlevsel kılınırken izafi olarak birçok varlık görüşüne ve varoluş biçimine çeşitlilikte tanık olmayı da sağlar. Aydınlanmada bilginin sorunsal olması, gerçeğe varoluşsal belirimleri üzerinden yakinleşmek/ bilmek için olarak kullanılan araç ve yöntemlerdeki içerik ve biçimselliğe bağlı farklılıklardan kaynaklanır. Özellikle dil bu bağlamda varlık görüşü edinmenin gerçeği iken hangi mantık dizgesinde gerçeklik idraki edinmeye sebepse, o doğrultuda bakışıma nedendir. Duyu –hissiyat, haz, duygu, sezgi, us vb. melekeler, nesnel olana bakışımda iken doğada olup-bitmekte olanların gerçek olduğunu algılatır… Ve doğadaki nesnel gerçekliği pekinleştirirler. Us, iman, sezgi ve keşf ile de nesnelliğe aşkın öznelliğe tanık olmak da tinde gerçeklik idrakini pekinleştirir. Özne-nesne, neden-amaç, bağıntı-gereklilik, neden-sonuç, anlam-değer, biçim-içerik vb. durumlar dilde çelişki ve karşıt belirimler olmaktan öte, ussal olarak mantık dizgesinin referanslarına göre gerçeği, varoluş belirimlerinde izafi olarak görmemizden öte değildir. Gerçek öznenin gerçeğidir… Ve öznenin yaratımda nesnel kıldıkları üzeri varoluş belirimlerinde kendini tinde yaratımı –gerçekleştirmesi ve görünüşe taşımasından öte değildir. Gerçek, kendinde izafi değildir ama birçok farklı varoluş beliriminden dolayı kendisine farklı bakış açıları ile yaklaşırken izafiyete neden olarak izafiyette görünüşü belirginleşir. Gerçek, çelişkiyi kendinde barındırmaz ama diyalektik belirim/ belirimler sonucunda galip gelen ve batıl üzerinden görünüşe gelen 313 Tevhid Okumaları gerçek olandır. Diyalektikte körü körüne taraf olmak ve çatışkının içinde sebeplere takılı kalmak, izafiyette her hangi bir açıdan –böyledir kesinliği ile- bakışımda bulunmak ve batıl olan değer yargılarına göre inandıklarımızla körükörüne bakmak gerçeği sorunsal kılar. Bu durumda aydınlanmak, sadece sıradanlıkta gizil olana uyanmak değil, gerçeklilik olarak sorunsal kılınana da uyanmak anlamını taşır. Gerçekliği olan, gerçekleşmekte olan-biten, dilde gerçeklik idraki edinilmesi ile gerçek olarak bulunmakta olandır. Usun belirimi olan dil, düşünmenin en yüksek formudur… Dilde, gerçeklik anlamda edinilirken, duyguda içselleştirilmesi, inanılması ve irade ile sahiplenilmesi sonucunda değer nitelemeleri ile muhafaza altına alınır. Dil gerçeği, duyuların sıradanlığından çıkarıp almanın tek aracı olarak aydınlanmanın önceleyenidir. Bu durumda dilde sorunsal olan aydınlanmada da sorunsal olandır. Gerçeğin varoluş belirimlerine göre hangi açıdan gerçeğe yaklaşmaktaysak ve gerçeği hangi değer belirimlerine göre içselleştirmekteysek bu doğrultuda aydınlanmayı kendimize göre izafi nitelemelerimiz sonucunda bulduğumuzun zannında bulunuruz. Gerçek, şüpheye yer vermeyecek kadar yadsınamayacak olandır. Gerçeğin bulunması ve ona göre yaşamın biçimlenmesi ise gerçekle aydınlanmanın sonucu olarak zorunlu bulunandır. Gerçek olmayan geride bırakılırken, gerçek olan ile insan, insan olma serüvenine devam eder… Ama her aydınlanma, ötekinin/ diğerlerinin aydınlanması ile bulunduğu gerçeklik idrakinin sağlamasının yapılması ile pekinleştirilmelidir. Gerçeklik idraki nesnel olduğu kadar öznellikte kişisel (fevri) belirimler ile farklılıklarda zevk edilendir. Böyle olsa da her gerçeklik idrakinin, doğruluğunun sağlamasının yapılması gerekir. Özellikle aydınlanmadan bahsetmekteysek sadece ilkesine bağlı olarak belli bir gerçeklik idrakine göre aydınlananların, eş zamanlı olarak birbirlerini bulundukları alanda paylaştıkları ile etkiledikleri düşünülürse, aydınlanmaya sebep gerçekliğin, kadim olarak tarihsel perspektiften doğruluğunun ispatının da aranması gerekir. Her insan gerçekliği kendi iç dünyasının zenginliğine göre bulur iken aydınlanma, kişisel kılınamayacak kadar dikkat edilmesi gerekendir. İzafi olarak gerçeklik idraki farklılıklar gösterirken öznel olarak keşfe bağlı aydınlama ile usa bağlı aydınlanmanın birbirine karıştırılmamasında yarar vardır… Ama keşfi olanın ussal alanda idraki ile evrenselliğinde dile getirilmesi aydınlanmaya katkı sağlar. Demem o ki sağlıklı bir aydınlanmadan bahsetmekteysek evrenseller ile evrensel kılınabilecek bir aydınlanmadan bahsetmek gerekir. Ayrıca amaç gerçekliğe varım ile aydınlanmak ise önemli olanın gerçeğe varmanın gerçeğe varmaya sebep araç ve yöntemlerden önemli olduğudur. 314 Tevhid Okumaları Aydınlama başlığı altında işlenmesi gereken 1. Yetilerin (subuti sıfatlar özellikle usun vb.) kullanılması ile insanın kendini gerçekleştirmesi, kendini emeği üzerinden keşfetmesi.İnsanın melekeleri üzerinden kendine –özneliğine uyanması. 2. Değerler sorunu. İnsan nedenlere bağlı olarak anlamlar edinir. Yargı ve amaca bağlı olarak edindiği anlamlar değer niteliği kazanır. Değerler nesnel olana nitelemelerde bulunarak tinde yeniden yaratmaktır. Değerler sorunu insanda, yargısal -iradeye bağlı olarak beliren fikirler- ve amaçsal belirimler doğrultusunda açığa çıkar. Aydınlanma amaçsal olduğu içindir ki değerler, gerçeğe ulaşmanın veya gerçekten uzaklaşmanın sebebi olabilirler. Kimi zaman iman ile edinilen değer belirimleri -özellikle kültüre ait iman edilen değerler- dâhi gerçeğe ulaşmanın veya gerçeği hakkı ile yaşamanın önünde engel olabilir. 3. Aydınlanma sorunu. Bu sorun farklı nedenlere bağlı olarak edinilen değerlere göre yargılarda bulunma ile açığa çıkar. Aydınlanma sorunu her ne kadar değerler sorunu ile alakadar olsa da nedenlere bağlı olarak gerçek olanın kabulündeki farklılıklarda görünür olur. Aydınlanma tüketilemez olan gerçeğin, ilkeye göre öznelliğe ve yasaya göre nesnelliğe bağlı değişken belirimlerinde her disiplinin ve kültürün kendi çıta belirimlerine göre gerçekleşir. Aydınlanmanın sorun olması, aydınlanma referanslarındaki ussal, kültürel olan farklı kabuller ve zamanın ahkâmına göre beliren tavırsal gelişimlere göre yenilenilmemesidir. Aydınlanma sürecinde insanın evreleri Kendine uyanmak – kendini bilme, biat/ inisiyasyon. Tasavvuf ile tanrısallığına uyanmak.Ayrıca kendini keşfetmek.Ferdi düzeyde kendini bilmek. Doğaya –nesnelliğe, varoluşun zorunlu kılınanlarına- uyanmak. Bilim bu uyanışın son durağıdır. Felsefe ise bilimsel olanın, hikmeti ile anlaşılır kılınmasının gereği olarak doğayı da düşünce alanında bulur. Toplumsal yaşamda öteki, çifti, diğerleri ile var olduğunun gerçeğine uyanarak beraber yaşamın öğrenilmesi.Kültürün, hukukun, siyasal etkinliğin gücünü keşfetmek. 315 Tevhid Okumaları Toplum zemininde bireyselliğe/ ferdiyete uyanmak.Toplumsal ilişkiler içinde gerçekleşenler karşısında hak olanın bilincini edinir iken hakikati insan ilişkilerinde tezahür ettiği mertebe belirimlerinde zevk etmek. Emek/ ürün verirken değişime uyanmak. Emek ve ürün verirken, koşulihtiyaç-talep belirimleri doğrultusunda toplumsal ferdi değişimlerin olduğuna uyanmak. Emek verirken ilkesel olanda edinilen hizmet ile yenilenmek ve kendiliğine değer üreten yaratımda uyanmak. Her zamanın koşul-ihtiyaç-talep ve galip düşüncesi karşısında, gerçek zemininde gerçeğin risal edilirken yaşanması özgün ve benzersiz biçimde gerçekleşir. Gerçek zamansız olarak evrenseldir –herkesin gerçeğidir… Ama her zamanın varoluş –gerçekleşme- belirimlerine göre gerçek zemininde gerçeğin risal edilmesi ve yaşanması, aynılıktan uzak benzersiz biçimde özgünce yaşamak zorunda kalınır. Geçmiş ve gelecekte gerçeğin çizgisinde girift ve katmanlı düşünmeler ile gerçeğe varım ve yaşamak her daim çeşitlilikte gerçekleşir. Buna her insanın esma donanımı ve sıfatların kullanımındaki çeşitliliği de etkendir. Değerlere uyanmak/ evrensel değerler ile tinde uyanmak. Bu aydınlanmada da kolektif bilinçte değerlerin edinimi ile ilişkilerde değerler ile yaşamak sonucunda iyiye, doğruya, güzelliğe ait kazanımlarda bulunmak tanık olunacak olandır. Değişmezler, evrenseller/ zamansızlar ile gerçeğe/ gerçekliğe uyanmak. Değişmez olan her yaşanması gereken, nedenlerin izinde geçmişi tecrübe ederken amaca bağlı olarak gelecekte olacakları öncelerken günde olanı an-da (bengide) yaşamaya nedendir. Esma, sıfat, ayet, ilke ve yasalar yaşandıklarında gerçek olması gerektiği gibi yaşanandır… Ama gerçek zemininde her yaşanan, öncesinde ve sonrasında yaşanan/ yaşanılacak olan gibi olmadan, insanın donanımı ve zamanın getirileri doğrultusunda yeniden ve yeni bir biçimde yaşanmasına nedendir. Her zamanın varoluş belirimleri farklılık gösterirken, aynı gerçeklik zeminde gerçekleşmeleri beklenir ama aynı biçimde gerçekleşmesi beklenemez. Değişmez olan gerçek olandır ve insan gerçek olan ile uyanabilir. Uyandığını değerinde yaşadığı doğrultuda özgürlüğünü/ hürlüğünü edinir. İnsan uykudadır, uykudan uyanmaya bakmalıdır. Duyular, âlemler, beka ve fena mertebelerinde 316 Tevhid Okumaları seyirler, her türlü rüyette seyirler kendine uyanmanın miraç basamakları olarak insanın önünde durur. İnsan kendine uyanmalı ve uykuda uyanık olarak insanları insanlığa uyandırmalıdır. Her aydınlanma bir uyanıştır… Ve bir dünya görüşü edinmeye nedendir. Ayrıca her aydınlanma evrenseline bağlı olarak yaşama taşıma çabası ile de genelde etkilerini gösterir/ göstermelidir. Aydınlanma olarak batıda gördüğümüz ise dine karşı felsefe ve bilimle ussallıkta uyanıştır… Ayrıca siyaset alanında hakların talebi ve kurumsal yapılar ile güvence altına alınması vb. doğrultusunda özgürlük edinimlerinde görülür. 317 Tevhid Okumaları 318 Tevhid Okumaları Gerçek olan değişmez, sürekli, evrensel, zamansız olan ve sonuçta tüketilemeyendir. Gerçeklik, varlık yokluk belirlenimlerine göre değil, varlığın görünüş mertebelerine göre mertebe mertebe işlenmelidir. Vücutçu ve Şuhutçu görüşlerde tartışılan bu konu, günümüzde holografik evren, algının gerçekliliği veya enerjinin dalga davranışının ve parçacık durumunun gerçekliliğine göre yapılan yorumlar çerçevesinde halen devam etmektedir. Bu durumda sorunsal olan, varlık-yokluk çerçevesinde, halen teorik görüşlerde bulunulmasıdır. Her mertebenin kendi yasa ve ilkelerine göre gerçek kılındığından uzak bu gerçek, şu gerçek değil/ yokluktadır demek felsefi olmaktan uzak toptancı bir düşünce olmaktan fazla bir şey ifade etmez. Her mertebe tüketilmezlerine –değişmez, sürekli olan niteliklerine- göre zevk edilmelidir ki her mertebede izafi belirimler doğrultusunda hile olan üzerinden Allah'a zatından yana uyanmaya doğru yakinlik edinilsin. Kulum, zatıma varana kadar hileme aldanmasın hadisi kutsisi ışığında bu konuyu tevhit adına detaylandırmak yerinde olur. Gerçeklik algısı insan için en önemli konulardandır. Özdeğin gerçekliliği, nesnelliğin gerçekliliği, algıda gerçeklilik, neden ve erek belirimlerine göre sürecinde gerçekleşmek, öznel gerçeklilik ve öznellikte tavırlarında beliren içerik/ duygu/ hâlinde yaşananın gerçekliliği konuşulması gerekenlerdir. Gerçek olan her daim yaşanılan evrensellerdir. Yaşananın, hangi varlık düzeyinin çeşitlenişinde izafi belirlemelere göre gerçek olduğu ise anlamlı kılınması gerekendir. Her izafi görüş, çelişkiye aşkın olarak gerçeğin çeşitliliğinde belirimi için gerekli olandır. Felsefe tarihi ile de bilinen bir gerçektir ki isim vermek ile varlık/ Allah veya mevcudatın sadece zihinsel düzeyde bilinebilirliği sağlanır. Bu durumda esma ile bilinenin mahiyeti/ gerçekliliği, esmasından öte, kendine mahsus sıfatları ile alakadardır. Esma, insanı mahiyete –bulunulan duruma- örter ama esma ile mahiyet sahibi de onanır. Esma bir gerçeklik olmaktan öte, kendinde gerçek olanı onamanın aracıdır. İsimlendirme ve dil ile varlık görüşü edinirken -gerçeklik algısı inşa ettiğimizi de belirtmek gerekir. Dil gerçeklik algısı oluşturur. Dil ile gerçekliği onanan, dilde ifadesi ile doğa zemininden tinsel alana taşınır, tinsel alanda ideasında karşılığını bulur ve öznel belirimin nesnesi kılınır. Usta gerçek olarak algılanan ile nesneliğine bağlı mevcut belirimleriyle kendinde gerçek olan, mutlak olanın tininde hak belirimleri üzeri 319 Tevhid Okumaları kendini görünüşe taşımasının açılımlarıdırlar. Bu durum sebebiyle, sadece düşünce alanında/ tinsel alanda olan gerçektir veya sadece doğa alanında olan gerçektir demek paradoksal –kısır düşüncelerde ifadelerde bulunmaktan öte değildir… Ama her gerçekleşmekte olana, gerçeklik belirimlerine göre izafiyette tanık olmak, diğerinin gerçekliğini yadsımadan daha gerçekçi olmaya neden olur/ olabilir. Dil, varlık aynası olarak anlam-değer bağlamında yüklendiği spekülatif yapısallığı sebebiyle varlık görüşü sağlar iken varlık aynası niteliği kazanır. Varlıksal olanın varoluş belirimlerine farklı açılardan bakışımda bulunmak, izafi olarak edinilen varlık görüşünde, gerçekliğe farklı açılardan tanık olmaktan öte değildir. Duygusunda dirimsel kılınan her durum, duyumsattığı gerçeklikte görülür… Dilde temsil edildiği anlam-değer içeriğine bağlı olarak da canlandırılır/ canlı kılınır veya beyana bağlı ilişkilerde aktarılır. Böylesi durumda dil, gerçeklik idraki edinmenin hem zemini hem de bağlayıcı ilkesidir. Gerçek dilde görünüşe taşınır. Bu başlık altında yokluk kavramına açıklık getirmek gerekir. Yokluk kavramına tarihi boyunca birçok anlam yüklenmiştir. Bunların en bilindik olanları 1. Yokluk olmayan, görünüş bulmamış olandır. 2. Yokluk varoluşta olanın, öncesinde varlık alanında hiçbir biçimde olmamasıdır. 3. Yokluk varoluşta olanın sonrasında varlık alanında yok olması. Fani olmasına göre edilgen olması ile süreksiz olmasıdır. 4. Yokluk varoluşta olunmasına rağmen belirlenmeyen/ belirlenemeyenin nitelenmesidir. 5. Yokluk mekânsal olarak boş olanın nitelenmesidir. 6. Yokluk nedeni nitelenmesidir. kendinde olmayan/ kendi ile kaim olmayanın 7. Yokluk amaçsal olarak nedenini belirli kılan idealinde kaybolmaktır/ yenilenmektir. Nedeni kendi olana ereğinde ererek kendi yokluğuna ermektir. 320 Tevhid Okumaları 8. Yokluk varolanın yitirilmesi veyaelde olmaması sebebiyle yaşanılan ihtiyaç durumunu –fakirliği- anlamlı kılar. 9. Yokluk kendinde gerçek olanın, imkânlarına bağlı olarak kendini gerçekleştirmediği safhada bulunması… Varoluş belirimleri ile görünüşe taşınmamasıdır. Allah hiçliğin âmâsındaydı hadisi kutsisi de bunu anlamlı kılar. Olmamak değil, kendini imkânlarına bağlı olarak gerçekleştirmediği varlık safhasında sadece kendi ile kaim, kendi nedeni kendi iken sadece kendi olanın bulunduğu safhadır. Özet olarak belirtirsek yokluk mahiyet olarak olan değil, izafi olarak anlam yüklemi ile nitelemede bulunulan kavram olarak anlaşılması gerekendir. Bu bağlamda gerçeklik, yoklukta veya yokluk ile değil, varlıkta ve varoluş belirimlerinde aranması gerekendir. İzafi belirimleri ile tanık olunur iken çelişkiye düşmeden görülmesi gerekendir. Gerçeklik İdraki (Varlık Görüşü) İnsan yaşamının gerçeğidir ki erk –iktidar kimin elinde ve ne ile baskın ise insan ona inanmak ister veya inanmaya eğilimlidir. Gücün gerçeklik idrakinde algı oluşturması inkâr edilemeyecek kadar gerçektir. Doğanın erki de kendisine inanmayı cebren -zorunlu kılar… Cebren kendisinden emin kılar. Doğadan, doğada olup-bitmekte olanlardan cebren emin olarak gerçek zemininde yaşarız. Tanrı'nın erki ise müminlerin inancını besler ve iman edenler O'nun ile her şeyi anlamlı kılarken, O'nun gerçekliğine bağlı olarak gerçeklik idrakinde bulunurlar. Tanrı varlığının gerçekliği ise inançta seçimimize bağlı olarak kabul edilmeye bırakılmıştır. Bu nedenle olsa gerek ki dini zorlama ve dinde zorlama yoktur denilmiştir. İnsan ise erk edindiğinde, kendine olan özgüveni ile beraber iktidar sahibi iken kendi gerçekliğinin kabul edilmesi ve iktidarına –benliğine- boyun eğilmesini ister. Kendi egemenlik alanı kadar tanrısallığını haykırır. Kendini onatma ve kendini egemenlik alanında gerçekleştirme istenci, başkaları üzerinde egemenlik kurma istencine dönüştüğünde, iktidar olarak hükmetmek, ötekinin kendi gerçeğine – hikmetine örtülü kalmasına sebep olur. Tanrı'ya iman ise insanı kul etmekten öte, insanın kendi evrenseli olan Tanrı ile gerçekliğini bulmasına, kendini O'nun la gerçekleştirmesine sebeptir. 321 Tevhid Okumaları Bilgi, her iktidar belirimi doğrultusunda cebren (zorlama) ile edinilmek zorunda kalınandır. Yaratan Rabbin adı ile oku ayetinde de bu net olarak ifade edilir… Her okuma aracı ve yöntemi koşul-ihtiyaç-talep-beklentilere göre gerçeği, algı önceliği doğrultusunda çeşitli açılardan bulmamıza nedendir. Gerçeklik idrakinin edinilmesi sonucunda algı seçiciliği ile gerçeklik, inkâr edilemeyecek biçimde tanık olunandır. Koşullar, ihtiyaçlar, talepler, beklentiler, rutinler içinde dil ile bulunan anlam ve değer nitelemeleri ile gerçek, gerçeklik idraki edinilmesi ile tinde yaratıma/ yaratılmaya nedendir. Üretilemez olup da üretebilen, amaca bağlı tinde değer belirimleri ile tinde nesnesini üreten, varoluş belirimleri ile tinde kendini üreten ve öznel tavırlarında hep yeniden kendini üretebilirken töz niteliğiyle zemin olan, zemin olduklarına gerçeğin ta kendisidir. Her üretim ise gerçek olanın belirimi olarak kendisini görünüşe taşımasının nesnesi olacağından dolayı iktidar olmanın başlangıcıdır. Gerçeğe bağlı olarak iktidar kimde ise ürettiklerinin gerçeği kendi iken gerçekliği anlam-değer bağıntısında yeniden üretmek erkine de sahip olandır/ olması gerekendir. İktidar olanın erkine bağlı olarak gerçeğini görmek, baskın –galip kuvvet olması nedeni ile kendini gerçekleştirmesine tanık olmaktır. Gerçek kişiselleştirilmiş, nesnelliğe indirgenmiş ve bu bağlamda iktidara sebep ise evrenselde gerçek olana insanı kör kılabilir. Bu durumda insan, iktidarın gölgesi altında kendi gerçeğine de örtülü olabilir… Ama her böylesi iktidar, gerçeğin çağrılmasına araç olarak gerçeğin açık olmasının da nesnesi olur. Batıla –zanna- bağlı oluşturmak istedikleri gerçeklik idraki ile algı oluşturanlar ve algı yönetiminde bulunanlar, beklentileri karşılamayınca da kendi sonlarına doğru yürürler… Böyledir. Ve bu durumda beklentileri yönetmek de yapılması gereken olarak bulunandır… Ama gerçek, değerlerle dilde değer nitelemesi ile muhafaza edilmeye başlandığında, inançla da kültüre sebep kült olduğunda, her suni iktidar gerçeğe bağlı tinde değer belirimleriyle gerçekliliğin gerçeklik idrakinde/ algısında yeniden üretilmesinin nesnesi olarak zayi olmak zorunda kalır. Bu bağlamda aydınlanma, hakiki iktidar (gerçek olan) ile yeniden üretilecek olan gerçeklik idraki ile bakışımda bulunulması olur. İktidar biçimlerinde ise her bir erkin kendini nasıl gerçekleştirdiğine tanık olunur. İktidar biçimlerini bazen de iç içe görebiliriz. Krallar yerine sermayenin patronlarının geçmesi, barbarlığın sömürgecilikte biçim alması vb. örneklerde köle-efendi ilişkisi değişik formasyonları ile görülür. İktidarın tarihini, ilkesine bağlı olarak tarih okumalarında da bulunabiliriz. Hegel, Marks buna örnektir. Bunun haricinde Allah'ın iktidarını da insanın ilahi murada ( bilinmeyi istedim, hizmet 322 Tevhid Okumaları etsinler diye yarattım, halifem kıldım ) bağlı olarak esma ve sıfat tecellisinde yaşarken tarihsel sürekliliğinde okumak da mümkündür. İnsan olmanın gerçeğini tarihte ararız geleceğe göre günü yaşar iken özne olmanın değiştirici ve dönüştürücü erki/ erkleri ile insan olmayı buluruz. Her tarihsel okuma izafi belirlemeler ile insanın kendi gerçeğini okuması olarak gerçeklik idraki/ algısı oluşturma çabasından öte değildir. Süreç ve ilkeselliğe bağlı okumalar ile tarihte insanı arar ve anlamlı kılmaya çalışırız. Bu açıdan tarihe bakıldığında tarih tarih öznesi insan olduğu içindir ki insan bilimlerinden olarak önümüzde durur. İktidarlarda hakların verilmesiyle rızaya ve tesis edilmesi ile de adalete bağlı olarak yaşamak, iktidarı meşru kılar. Her iktidar, adaletin hukuk ile tesisi ve haklar üzeri yaşamı öncelemesi ile de rızayı gerçekleştirdiğinde meşruluğunu genel nezdinde bulur… Ve kendisine inancı tam kılarken kendini de olması gereken gerçek olarak görünüşe taşır. Hazreti Allah işlerinin başlangıcında adaleti tesis eder iken işlerinin gerçekleşme sürecinde hikmeti gözetir ve sonuçta da rızaya bağlı olarak kendini görünüşe taşır… Ayrıca rızaya bağlı olarak inanılan iken kendini genelin kabulünde inanç zemininde meşru kılar. İnsanın değişmez evrenseli –diğer mahlûkatta da olduğu gibi- Allah olduğu içindir ki insanda olması gereken iktidar beliriminin de böyle olması gerekir… Ki meşru olan, gerçekliği de vermiş olsun. Her insan, hangi mertebenin gerçeğinde durmakta ise o mertebenin gerçeklik idraki oluşturması ile okumalarda bulunur… Ve gerçek olan, varoluş çizgilerinde gerçeklik idraklerine sebep verirken çeşitlilikte kendini görünüşe taşır.Bu da insanın tinsel çeşitliliğinde renklilik bulmasına da nedendir. Daha iyi ve doğru olanı düşünmeye kapı aralar. Bu nedenle her insanın düşüncesini kendi gerçeğine göre anlamakta yarar vardır. Hüsnü zannı yitirmeden bütün fikirlere açık olmamız hikmeti ile görmenin gereğidir… Ama kendi mertebelerinin gerçeği ile amaç edilenden değil de neden olandan bakan, iktidar hırsı sebebi ile kan dökecek olan insana bakan melekler misali öznel ve izafi olan doğrumuzdan mı bakacağız, yoksa Allah'ın muradı üzeri evrensel olan zamansızlar ile mi bakacağız. Allah'ın muradı üzeri bakarsak eğer her olay ve olgu yerli yerinde, dizgesinde, bütüne bağlı olarak amaç edilenin gerçekleşmesi –için- gerekçesinden okuruz. Sadece sebep-sonuca bağlı nedensellikte gerçekleşen ve ereksellikten ve ne için olunduğundan uzak düşünce biçimleri, kendi doğrumuzu izafi belirimleriyle daha iyi anlamamızın nesnesi olurlar. 323 Tevhid Okumaları Her gerçeklik idraki kendi doğrusu olarak insanın bakışımlarda bulunmasına sebeptir. İnsanın kendi doğrusu, gerçeklik idrakine bağlı olarak insanın iç dünyasını belirli kılar. Dünya görüşü ise insanın kendi doğrusuna göre biçimlenir. Başlıklarımızda ders olarak özellikle vurgulamak istediğim, neye göre gerçeklik idrakinde olarak doğru olan ile değerde kendi doğrumuzu edinmemiz gerektiğidir. Doğanın gerçeğini yasalarda, tinin gerçeğini ise ilkeler ve özne olmakta ve öznellikte buluruz. Sonuçlar gerçeği işaret eder. Sebep-sonuç ilişkilerinde nedenselliğin, bağıntı-gereklilik durumunda ise yerindeliğin gerçekliğine tanığızdır. Gerekçe ise amaca bağlı olarak gerekli olanın –gerçekleşmesi gereken için- gerçek olduğuna işaret eder. Sebep-gerekçe bağıntısında ise öznelliğin/ tinselliğin gerçekliğine tanık oluruz. Nedenlere bağlı olarak sebep-sonuç ilişkisinde bilgi edinirken anlam bulduklarımız ile nesnel gerçekliğe tanığızdır. Nesnel olanın amaca bağlı olarak değer niteliği kazanması ile de öznel olarak yaşamın değer edinilenler ile spekülatif olarak anlamlı kılınmasına tanık oluruz. Nedenlere bağlı olarak anlam edinmek/ bulmak ve değer belirimlerine göre anlamlı kılmak iki farklı durumdur. Böyledir ama amaca bağlı nesnel kılınanın zemin edinilmesi ile doğaya aşkın –olan- tinin/ öznelliğin gerçekliğinde yaşanır. Birçok gerçeklik mertebesi olduğundan (öznel, nesnel, nedensel, ereksel, ilkesel, duyusal vb.) insanında çeşitli mertebelerde halk edildiği görüldüğünde sadece bir mertebenin gerçeği ile doğrular edinmemek gerektiğini görmekteyiz. Öyle ise insan olarak hangi mertebenin gerçeğinde bulunuyorsak, diğer gerçeklik idraklerine de örtülü kalmamak adına hüsnü zannı yitirmememiz, kendi doğrumuz ile bizi hak ve hakikate kapalı kılacak sınırlar edinmememiz gerekir. Bulunulan her mertebenin gerçeğini, o mertebenin doğrusu olarak görmek ve bu doğrultuda zevk etmek gerekir. İnsanın tinsel gelişimi adına bunda yarar vardır. Bilme güdüsünün bilmek isteği olarak görünmesi insanı, sonuçta gerçeği aramaya yönlendirir. Gerçek ise insanın anlam ve değerlere bağlı olarak yorumcu olması sebebiyle inanmışlığında gizlenir. Gerçeği yorumlamak elbette ki gerçekten uzaklaştırır… Ama her yorumlanan ile insan, gerçeğe daha yakin olacak tecrübelere gebe kalır. Böylece gerçek, daimi olarak görünüşe taşınma serüveninde kendini bulur. Gerçek/ hak olan zamansız, evrensel, değişmez, sürekli ve tüketilemez, yalın olduğu içindir ki metaya bağlı değerler ile görüş sahibi olan insana gizil durandır. Tecrübeler ve bilgi edinim biçimleri ile gizil olan gerçeğe yol edinilir. Böyle olsa da 324 Tevhid Okumaları gerçek, kendisine bağlı anlam ve değerler edinimi ile kendi dünyamızın doğrusu olurken hayatı neye veya