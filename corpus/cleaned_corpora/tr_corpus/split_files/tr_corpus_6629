Macar Devrimi, 1956 yılında Macaristan'daki Sovyetler Birliği destekli stalinist hükümete karşı başlatılan halk hareketidir. Moskova'ya bağlılığıyla tanınan ve 1952'de Macaristan İşçi Partisi sekreterliğinin yanı sıra başbakanlığı da üstlenen Mátyás Rákosi, SSCB lideri Stalin'in ölümünden kısa bir süre sonra Temmuz 1953'te bu görevini İmre Nagy'ye bıraktı. Siyasi baskıları yumuşatarak bazı ekonomik reformlara girişen Nagy, Moskova'nın desteğini yitirince 1955 ilkbaharında görevden alınarak partiden atıldı. Rákosi eski konumunu elde ederek reformcu gelişmeyi durdurduysa da, Temmuz 1956'da bu kez bütün görevlerinden uzaklaştırıldı. Sovyet lideri Nikita Kruşçev'in bu tutumunun temelinde daha önce Rákosi'yle sürtüşen Yugoslavya lideri Tito'yla ilişkileri düzeltme amacı yatıyordu. Rákosi'nin yerini alan Ernő Gerő ilk iş olarak reformcu çizgiye ödün verilmeyeceğini açıkladı. Ama Nagy döneminde temelleri atılan adımlar, SSCB'de Stalin'e karşı başlatılan kampanya ve Polonya'daki gelişmeler Macarlar arasında değişim isteğini güçlendirmiş bulunuyordu. 23 Ekim 1956'da Budapeşte'de öğrencilerin yetkililere bir dilekçe sunmak üzere düzenlediği yürüyüş halktan da geniş destek gördü. Gerő'nün sert demeci üzerine polisin kalabalığa ateş açmasıyla barışçı gösteriler bir anda ayaklanmaya dönüştü. Ordu birliklerinin de ayaklanmacılara katılmasıyla halk silahlanmaya başladı. Ülkenin hemen her kentinde yerel konseyler ortaya çıktı. Köylüler kamulaştırılmış arazileri işgal etmeye girişti. Bürokrasi ve kolluk kuvvetleri hızla dağılmaya başladı. Yeniden iktidara gelen Nagy'nin üst üste verdiği ödünler, geçmişteki siyasi partilerin canlanarak neredeyse iktidara ortak olmasına yol açtı. Kilise de eski gücüne kavuştu. Sovyet birliklerinin Macaristan'dan çekildiği sırada, Nagy 1 Kasım'da Varşova Paktı'ndan ayrılma kararını açıklayarak Birleşmiş Milletler aracılığıyla büyük devletlerin korumasını istedi. Bu gelişme üzerine takviye edilerek geri döndürülen Sovyet birlikleri Budapeşte'yi işgal etti; Nagy Yugoslavya'nın Budapeşte'deki büyükelçiliğine sığınırken, reformcu önderlerin çoğu tutuklandı. Bu sırada Nagy hükümetinde görev almış János Kádár, "karşıdevrim"in bastırılmasından sonra reformlara gidilmesini öngören bir programla yeni bir hükûmet kurulduğunu açıkladı. Sovyet birliklerine karşı silahlı direniş bir gecede kırıldı. İşçilerin başlattığı genel grevin sona erdirilmesi ise birkaç haftayı aldı. Düzenin sağlanmasından sonra geniş çaplı tutuklamalara girişildi. Bu arada 150 bin kadar Macar yurt dışına kaçtı. "Esti Budapest" gazetesi kapatıldı. Bu olaylardan sonra, Time dergisi 1956 yılında Macar halkını, "Macar Özgürlük Savaşçıları" olarak "Yılın Adamı" seçmiştir. Ketoprofen Ketoprofen, ağrı kesici ve ateş düşürücü etkiye sahip bir ilaç etken maddesidir. Non steroidal antiinflamatuar ilaçların propiyonik asitler sınıfındandır. Jel formu için: Günde 2-4 kez ağrılı bölgeye ovularak uygulanır. Romatoid artrit, osteoartrit, ankilozan spondilit, akut gut artriti, bursit, tendinit, travmatik sinovit gibi hastalıkların akut ve uzun süreli tedavisinde ve ağrılarının giderilmesinde endikedir. Ayrıca şurup formu 6 aylıktan büyük bebek ve çocuklarda (6 ay-11 yaş) ateşin semptomatik tedavisinda kullanılır. Asetilsalisilik asit ve diğer non-steroidal antienflamatuvar ilaçlara aşırı duyarlılığı olanlarda kullanılmamalıdır. Daha önce mide-bağırsak hastalığı (özellikle gastroduodenal ülser) geçirmiş olanlara ketoprofen tedavisi uygulanmamalıdır. Ketoprofen ile tedavi süresince diğer non-steroidal antienflamatuvar ilaçlarda görüldüğü gibi peptik ülserasyon ve gastrointestinal kanamalar ciddi olabilir. Özgeçmişinde ülser ya da gastrointestinal kanama öyküsü bulunanlarda tedavi çok dikkatli ve kontrol altında uygulanmalıdır. Uzun süreli tedavi gerektiren olgularda karaciğer ve böbrek fonksiyonlarıyla hematolojik incelemeler yapılmalıdır. Tedavi süresince antikoagülan maddeler, aspirin, digoksin ve diüretik alması gereken hastalar dikkatle izlenmelidir. Ketoprofen ya da diğer non-steroid antienflamatuvar ilaçların uzun süreli ve devamlı kullanılmalarında interstisyel nefrit ya da nefrotik sendrom oluştuğunu belirtir raporlar mevcuttur. Ayrıca, bu gibi olgularda, uygulanan doz ile ilgili prostaglandin sentez inhibisyonuna bağlı renal kan akımı azalması nedeniyle böbrek yetmezliği oluşabilmesi de gözönünde bulundurulmalıdır. Yaşlılar, böbrek veya karaciğer fonksiyon bozukluğu bulunan ya da kalp yetmezliği bulunan hastalar bu yönden büyük risk taşırlar. Uygulanan ilacın kesilmesiyle tablo hızla normale döner. Ketoprofen eliminasyonu idrarla olduğundan ve farmakokinetik veriler böbrek yetmezliğiyle değiştiğinden, bu gibi durumlarda hastalar yakından izlenmeli ve ilaç ya da metabolitlerinin birikimini önlemek için doz ayarlaması yapılmalıdır. Ketoprofen ile tedavi süresinde karaciğer fonksiyon testlerinde yükselmeler izlenebilir. Bu gibi durumlarda hastalar yakından izlenmelidir. Bazı romatoid artrit olgularında izlenen anemi non-steroidal antienflamatuvar ilaç tedavisi süresinde artabilir, minor gastrointestinal kanama oluşabilir ya da sıvı retansiyonu ortaya çıkabilir. Hastalar bu yönden yakından izlenmelidir. Ketoprofen uygulanan olgularda %2 oranında periferal ödem oluştuğu rapor edilmiştir. Bu nedenle sıvı retansiyonu, hipertansiyon ve kalp yetmezliği tanısı konan olgularda non-steroidal antienflamatuvar ilaçlar dikkatle kullanılmalıdır. Ketoprofen ile yapılan hayvan deneylerinde ilacın teratojenik ve kanserojenik etkisi olmadığını göstermekle beraber gebelik, emzirme süresi ve çocuklarda kullanılmamalıdır. Dispepsi, bulantı, karın ağrısı, diyare ya da kabızlık, gaz, anoreksi, kusma, stomatit, iştah artması, ağız kuruluğu, geğirme, gastrit, rektal kanama, melena, tükrük artması, peptik ülserasyon, gastrointestinal perforasyon, hematemez ve bağırsak ülserasyonu gibi sindirim sistemiyle ilgili yan etkiler; baş ağrısı, uykusuzluk ya da uyku hali, bitkinlik ya da eksitasyon, depresyon, rüya görme, amnezi, migren, konfüzyon, impotans, vertigo, parestezi gibi santral sinir sistemiyle ilgili; ödem, BUN yükselmesi, irritasyon, menometroraji, hematüri, nefrit, nefrotik sendrom gibi ürogenital sistemle ilgili; dispne, hemoptizi, epistaksis, larenks ödemi, bronkospazm, rinit, farenjit gibi solunum sistemiyle ilgili; hipertansiyon, palpitasyon, taşikardi, kalp yetmezliği, vazodilatasyon gibi kardiyovasküler sistemle ilgili; alopesi, ekzema, prurit, purpura, döküntü, ürtiker, terleme, eksfolyatif dermatit, renk değişmesi, fotosensitivite ve onikoliz gibi deriyle ilgili yan etkiler görülebilir. Genel olarak konjonktivit, göz ağrısı, işitme bozukluğu, retinal kanama ve pigmentasyon değişikliği, stomatit, tat bozukluğu, titreme, miyalji, yüz ödemi, hiperkoagülasyon, agranülositoz, anemi, hemoliz, susama, trombositopeni, kilo alma ya da kaybetme, hepatik disfonksiyon, hiponatremi gibi yan etkiler görülebilir. Ketoprofen, kan proteinlerine yüksek oranda bağlanan ilaçlarla birlikte, 50 mg/tek doz üzerinde ya da 200 mg/gün şeklinde kullanıldığı zaman etkileşmenin artacağı göz önünde bulundurulmalıdır. Bazı olgularda aspirin ile birlikte kullanıldığında aspirinin ketoprofenin kan proteinlerine bağlanmasını azalttığı ve ketoprofen plazma klirensini artırdığı izlenmiştir. Ketoprofen, hidroklorotiyazid ile birlikte kullanıldığında potasyum ve klorun idrar ile atılımını azaltır. Aynı zamanda prostaglandin inhibisyonu nedeniyle renal kan akımını azaltacağından böbrek iflası da oluşabilir. Varfarin ile etkileşme söz konusu olmamakla beraber, prostaglandinlerin hemostaz üzerindeki rolüyle ketoprofenin trombosit fonksiyonları üzerindeki etkisi göz önünde bulundurularak, uzun süreli kullanımlarda hastalar, her iki ilaç yönünden yakından izlenmelidir. Probenesid, ketoprofenin kan proteinlerine bağlanmasını azalttığından ve plazma klirensini ortalama 1/3 oranında düşürdüğünden birlikte kullanılmamalıdır. Ketoprofen, kan proteinlerine bağlanan metotreksatın protein bağlarını açması nedeniyle toksisitesini artıracağından birlikte kullanılmamalıdır. Seyit RÄ±za Seyit Rıza veya Pir Sey Rıza (c. 1863, Lirtik, Ovacık, Dersim Vilayeti – 15 Kasım 1937, Elazığ, Türkiye), Alevi Zaza Dersim Vilayeti’ndeki Yukarı Abbas Uşağı aşiretinin reisi ve Dersim hareketi olarak da bilinen 1937–1938 Dersim İsyanı'nın mimarı ve baş lideri. Türkiye Cumhuriyeti'nin ilk dönemlerinde rejime karşı çıkarılan isyanlardan biri olan Dersim İsyanı'nın liderlerinden olması sebebi ile idam edilen bir aşiret önderiydi. Hakkında devletin köylülere dağıttığı toprakları zor kullanarak üstüne geçirdiği, sıcak savaş sonrası bölgeye hizmete gelen şehir yapılanması uzmanlarına karşı yöre halkını kışkırttığı gibi birçok iddia bulunmaktadır. 1863'te Dersim Vilayeti'ne bağlı Ovacık'a bağlı Lirtik köyünde Şeyh Hasanlılar aşiretinin Yukarı Abbasan kolundan Seyit İbrahim'in çocuğu olarak doğmuştur. 1917 yılında Batı Dersim aşiretleri de toptan milis yazıldılar. Bu arada Ruslarla yapılan Erzincan Mütarekesi neticesi 1917 yılında çatışma yaşanmadı.1918 Şubat ayında, Rusya birliklerinin Erzurum’a çekilmeleriyle (Ekim Devrimi sebebiyle) beraber Osmanlı ordusu Erzincan Şûrası'nı devirmek üzere Erzincan'a girmeye karar verdi.Kazım Karabekir’in bildirdiğine göre 919 kişi Doğu Dersim’de, 2567 kişi de Batı Dersim’de, devlet tarafından milis olarak kaydedilmişti. Batı Dersim milislerinden 750 kadarı Halit Paşa komutasında 13 Şubat 1918’de Erzincan’a girmişti.Seyit Rıza’nın da İkinci Şeyh Hasananlı Alayı komutanı oldu ve dört taburlu bir alayı komuta etti.Deli Halit Paşa komutasındaki Dersim milisleri Seyit Rıza ile birlikte Rusları ve Ermenileri Erzincan'dan çıkardı ve savaş başarı ile sonuçlandı. Ruslar geri çekildikten sonra Dersimliler ödüllendirilir.Seyit Rıza ise ayrıca ödüllendirilerek Erzincan İl İdaresi Üyeliğine atanır. Dönemin Erzincan valilerinden Sabit Bey yazdığı bir mektupta Seyit Rıza ile ilgili olarak "şimdiye kadar bize din ve namusuyla hizmet etti" ifadesini kullanır. Seyit Rıza 1924'te Hozat'ı işgal etmiş; çevredeki cumhuriyet yanlısı aşiretleri basmış; devlet içinde devlet gibi davranmış, kendisine yollanan onca nasihat heyetine silahla karşılık vermiştir. 1937 nevruzunda devlet güçlerine karşı ayaklanan da bölgedeki aşiret liderleri olmuştur. Seyit Rıza'nın 30 Temmuz 1937'de İngiltere'ye yazdığı bir mektupta Anadolu toprakları için "çorak, Kürdistan bereketli toprak" ifadelerini kullanarak yardım istediği iddia edildi. Seyit Rıza'nın torunu Rüstem Polat, dedesinin "kendisini kurtarabilecek kadar bile" Türkçesi olmadığını, büyüklerinden duyduklarına göre mektubun Nuri Dersimi tarafından yazılarak İngilizlere gönderildiğini ileri sürdü. 18 Ekim 1937 tarihinde İçişleri Bakanı Şükrü Kaya imzasıyla Cumhurbaşkanlığı'na sunulan belgede bu mektubun Seyit Rıza tarafından değil, onun imzası kullanılarak Suriye’de Yusuf isminde bir şahıs tarafından yazıldığı belirtilmektedir. Bu isyan ve Türk subaylarının öldürüldükleri dönemin İngiliz belgelerinde de yer almıştır. 1937'deki Dersim İsyanı'ndaki kanlı çatışmalardan sonra barış görüşmeleri yapmak üzere Erzincan'a çağrılmış, bu görüşmeye giderken yolda 5 Eylül 1937'de 72 isyancı ile birlikte tutuklanmıştır. 5-13 Eylül 1937'de Elazığ’da askeri mahkemede yargılanarak idam cezasına çarptırılmıştır. 15 Kasım 1937 tarihinde Elazığ Buğday Meydanı'nda infazı gerçekleşmiştir. Seyit Rıza'nın idamı İhsan Sabri Çağlayangil'in anılarından şöyle aktarılmıştır: Surp Asdvadzadzin Patriklik Kilisesi Surp Asdvadzadzin Patriklik Kilisesi, İstanbul'un Kumkapı semtinde Şarapnel Sokağı'nda bulunan Ermeni Gregoryen kilisesidir. İstanbul Ermeni Patrikhanesi'nin kilisesidir. Patrikhanenin tam karşısındadır. Yapılış tarihi kesin olarak bilinmemektedir. Tarih boyunca çeşitli yangınlar geçiren kilise en son 1902 ve 1985 yıllarında onarımdan geçmiştir. İçinde bir de okul bulunmaktadır. Bekir Sıtkı Ocak Bekir Sıtkı Ocak (1881, Diyarbakır - 11 Ocak 1936), Türk siyasetçi. Müderrislik yapmıştır. Osmanlı Meclis-i Mebusanı'nda bulunmuş, 39 yaşında TBMM I. Dönem Siverek Milletvekili seçilmiştir. Grotto Grotto (İtalyanca "grotta"), Modern, tarihi ya da tarih öncesi dönemlerde insanlar tarafından ortak olarak kullanılmış doğal ya da yapay mağara çeşidi. Bahçe düzenlemesi için yapay olarak yapılmamışsa bir grotto genellikle su kenarında ve su tarafından basılmış ya da gel-git sırasında suyla dolan bir mağaradır. Capri'deki "Grotta Azzura" ve Tiberius'un Napoli körfezindeki villasının grottoları önemli deniz kıyısı grottolarıdır. İster gel-gite bağlı ister yüksek tepelerde olsun genellikle kireçtaşı bölgelerin yeraltı suları tarafından eritilerek aşındırılmasıyla meydana gelirler. Romanın güneyinde, en alt terasın hemen yanında yer alan ilkel tapınağın en eski bölümü olan büyük Roma kutsal alanı Praeneste, bir kaynağı çıktığı doğal bir grottodur. Tiberius, kendi grottosunu tıpkı Odysseia'da bahsedilen Polyphemus'un mağarasına benzetebilmek ve mitolojik bir dekor yaratabilmek için heykellerle donatmıştı. Bilinen en kutsal grotto daha da eski bir mağara olan Girit adasında, Knossos sarayı yakınlarındaki Minos Uygarlığına ait Eileithyia'dır. Grotto kelimesi İtalyanca "grotta", Vulgar Latince grupta, Latince crypta, (crypt) kelimesinden türemiştir. Tarihi bir hata olarak "grotesk" kelimesi ile ilişkilendirilmiştir. 15. yüzyılda, Romalılar kazara Nero'nun Palatine Tepesindeki "Domus Aurea" adlı sarayın altında bir seri oda ortaya çıkardılar. Bu odalar çelenklerle, çok ince mimari kafesler, yapraklar ve hayvanlarla süslenmişti. Bunları bulan Romalılar bunların çok değişik olduklarını düşündüler. Keşfettikleri bu durum nedeniyle bu tip süslemelere "grottesche" ya da "grotesk" adı verildi. Batılı ülkelerde Noel kutlamaları esnasında işlek yerlere "Noel Baba'nın grottosu" olarak adlandırılan ufak yapılar inşa edilir. Buraya gelen çocuklar Noel Baba ya da yardımcıları kılığındaki oyuncuların dizine oturup hediye siparişi verirler. Bu sayede ebeveynler de çocuklarının neler istediğini öğrenmiş olurlar. Burada çocuklara ufak hediyeler ve şekerlemeler verilir. GÃ¶zleme Gözleme ince olarak açılmış yufkanın çeşitli içlerle doldurulduktan sonra sac üzerinde odun ateşinde pişirilmesiyle hazırlanan bir çeşit aperitif Türk böreğidir. Seyfi Aydın Şeyh Seyfi Aydın (d. 1874, Kütahya - (ö. 9 Nisan 1925, Kütahya), Türk siyasetçi. 1874'te Kütahya'da doğdu. Germiyanoğlu Yakub Bey Tekkesi Şeyhi Bedreddinzâde Fazlı Efendi'nin oğludur. Büyük babası Bedreddin Efendi Temmuz 1843'te vefat etmiş, yerine oğlu Fazlı Bey geçmiştir. Fazlı Bey 94 yaşına kadar yaşamış ve 70 yıla yakın şeyhlik yapmıştır. 1915'te vefat etmiştir. Seyfi Efendi İstanbul Kara Mustafa Paşa Medresesi mezunudur. Milli Mücadele'nin en tehlikeli olduğu zamanlarda vatanî hizmeti görülmüştür. Savaşın ilk yıllarında Kütahya'ya getirilmiş olan cephanenin bir kısmını mütareke esnasında İngilizler'e haber vermeden evvel gizlice tertip ettiği köylü ve halk kuvvetlerine aktarmıştır. Kütahya Belediye Başkanlığı, TBMM I.ve II. Dönem Kütahya Milletvekilliği yapmıştır. Şer'iye ve İrşâd Encümenlerinde çalışmıştır. II. dönem meb'usluğu sırasında hastalanarak 15 Nisan 1925'te vefat etmiştir. Kabri Sultanbağı Mezarlığı'nda ailesi yanındadır. Evli ve iki çocuk babasıdır. Çocuklarından birinin adı Şemseddin'dir. Seyfi Efendi'nin küçük kardeşi Hamdi Aydın Bey fâzıl ve araştırmacı, kıymetli bir zat olup Kütahya'da Vahid Paşa Kütüphanesi'nde müdürlük yapmıştır. Özgürlük Savaşı önderlerinden avukat Lajos Kossuth'un Kütahya'da müsafir olarak kaldığı Kossuth Evi Müzesi' Şeyh Seyfi Efendi'nin büyük babası Bedreddin Efendi'ye aittir. Rıfat Saatçi Rıfat Saatçi (d. 1869 Konya Türkiye) - (ö. 5 Aralık 1930), Türk siyasetçi. Medrese mezunudur. Türk Ticaret Bankası Müdürü iken, 51 yaşında TBMM I. Dönem Konya Milletvekili seçilmiştir. Şer'iye Encümeni kâtipliği yapmıştır. Milli Mücadelede Din Adamları Almanya AcÄ± Vatan Almanya Acı Vatan, 1979 yılında o zamanki Doğu Almanya'nın başkenti Berlin'de çekilmiş olan film'dir. Başrollerini Hülya Koçyiğit ve Rahmi Saltuk'un paylaştığı film, zor şartlar altında çekilmiştir. Sadece para kazanmayı amaçlayıp bir robot haline gelen fabrika işçisi Güldane ile, formalite icabı evlendiği kocasının Almanya'dan köyüne iznini geçirmek üzere gelen Güldane (Hülya Koçyiğit) Mahmut (Rahmi Saltuk) ile tanışır. Almanya düşleriyle yaşayan Mahmut, para ve arazi karşılığında Güldane'ye evlenme teklifi eder. Mahmut'un amacı böyle bir formalite evliliği sayesinde Almanya'ya gidip yerleşmektir. Evlenip birlikte Almanya'ya giderler. Para biriktirmekten başka bir şey düşünmeyen Güldane Almanya'ya vardıklarında Mahmut'u terkeder. Mahmut tek başına yabancı bir ülkede kalırken, Güldane çalıştığı fabrikada giderek robotlaşır. Alman polisi aylak aylak dolaşan Mahmut'u yakalayıp karısına teslim eder. Bu beraberlik yeni bir şey getirmez. Çünkü Güldane'nin kocasına karşı ilgisizliği devam eder. Ama sonunda kendisini uzun bir süreden beri rahatsız eden bir Türkten kurtulmak için Mahmut'a yaklaşmak zorunda kalır. Böylece aralarındaki gerginlik sona erip gerçekten karı-koca olurlar. Mahmut sadece karısının parasıyla birahanelere gider, çapkınlık yapar. Güldane'nin hamileliği karşısında ise Mahmut vurdumduymazdır. Bütün bu olaylardan sonra Güldane kocasının bu tavrına ve özellikle de kendini bir makine haline getiren otomasyon düzenine karşı çıkıp isyan eder. Abdülhalim Çelebi Abdülhalim Çelebi (1869 Konya - 12 Kasım 1925), Türk din adamı ve siyasetçi. Rüştiye mezunudur. Husûsî eğitim almıştır. Konya Mevlevi Dergâhı Postnişinidir. TBMM I. Dönem Konya Milletvekilliği, Divân-ı Riyâset Reisi Sânî (Başkan vekili), İrşat Encümeni Reisliği yapmıştır. Yeşil şeritli İstiklal Madalyası sahibidir. Evli ve dört çocuk babasıdır. Babası Abdülvahid Çelebi, annesi Hacı Fatma Hanım’dır. Özel öğretmenlerden ders alarak yetişti. Fransızca öğrendi. Babasından mesnevihanlık icazeti aldı. Babası Konya’da Mevlana makamında bulunduğu sırada kendisi Manisa Mevlevihanesi Şeyhi idi. 1907’de babasının ölümü üzerine postnişinlik makamına geçen Abdülhalim Çelebi, İstanbul’a gitti. II. Abdülhamid’in huzuruna kabul edildi, kendisine birinci rütbeden hamidiye nişanı verildi. 1910 yılında Sultan Abdülhamit tahttan indirilip Sultan Mehmet Reşad başa geçtiğinde Konya’daki çelebilik makamından uzaklaştırıldı; yerine Veled Çelebi getirildi. İttihat ve Terakki’nin aldığı bu azil kararını haksızlık olarak niteledi. İttihatçıların siyasi etkinliğinin azalmasından sonra tekrar postnişinliğe getirilme için şeyhülislamlığa başvurdu. 1919’da Veled Çelebi azledildi ve Abdülhalim Çelebi, yeniden Mevlana Dergahı Tekke şeyhi oldu. İkinci kez geldiği Postnişinlik makamında çok kısa kalabildi. 1921’deki Konya Ayaklanması sırasında yeniden görevinden azledildi, yerine Âmil Çelebi getirildi. Yaşlı ve hasta olan Amil Çelebi’nin aynı yıl içinde ölümünden sonra Konya İsyanı ile bir ilgisi olmadığının anlaşılmış olan Abdülhalim Çelebi üçüncü kez postnişinliğe getirildi. 1920-1925 arasında görevini sürdürdü. Abdülhalim Çelebi, üçüncü postnişinliği sırasında bir yandan da I. dönem TBMM’ye Konya milletvekili olarak katıldı. TBMM Başkan Vekilliği ve İrşad Başkanlığında bulundu. Türk Kurtuluş Savaşı’na katkılarından ötürü 21 Ekim 1923’te İstiklal Madalyası ile onurlandırıldı. Milletvekilliği sona erdikten sonra Konya’ya döndü ve dergâha hizmet etti. 1925’te görevinden azledilip yerine ikinci kez Veled Çelebi getirildi. Aynı yıl içinde tekke ve zaviyeler kapatıldı. Konya'dan ayrılıp İstanbul’da bir otel odasına yerleşen Abdülhalim Çelebi, söz konusu otelin balkonundan düşerek komaya girdi ve hastahaneye kaldırıldı. 12 Kasım 1925 günü hayatını kaybetti. Cenâzesi Yenikapı Mevlevîhânesi’ne götürüldü ve Nafizpaşa Kütüphanesi önünde defnedildi. Şeker hastası olması dolayısıyla baş dönmesinden düşerek öldüğü veya siyasî sebeplerle suikaste uğradığı söylenirse de ailesi onun hırsızlık için işlenmiş bir cinayete kurban gittiği kanaatindedir. Üç oğlundan en büyüğü Halep Mevlevihanesi Şeyhi Mehmet Bakir Çelebi’dir. İkinci oğlu Şemsülvâhid Çelebi ise hariciyecidir. Spor oyunu Spor oyunları, geleneksel sporların oynanışları taklit edilerek geliştirilmiş video oyunlarıdır. Bu tür, epey popüler olmakla birlikte, çok satan oyunlar listesine pek çok ürün vermektedir. Neredeyse her aşina olduğumuz spor, bir video oyunu olarak raflarda yerini almıştır. Başlıcaları şunlardır: Futbol, basketbol, beyzbol, Amerikan futbolu, boks, güreş, kriket, golf, buz hokeyi, tenis, bovling, ragbi, avcılık, balıkçılık. Bazı oyunlar (örneğin; Fifa serisi gibi), sporu birebir oynamayı esas alırken, diğerleriyse (örneğin; Championship Manager gibi) sporun arkasındaki stratejiyi öne çıkarır. Birkaç oyun serisi, gerçek ligleri baz alarak; kulüplerin isim haklarını lisanslar ve oyuncuların karakteristiklerine yer verir. Ayrıca istatiki değişiklikleri, yıldan yıla yansıtmak üzere güncelleştirir. Mehmet Hulusi Erdemir Hafız Mehmet Hulusi Erdemir (d. 1885 Daday, Kastamonu Türkiye) - (ö. 26 Mayıs 1962), Türk siyasetçi. İstanbul Dâru'l-Fünûnun Şer’i İlimler Şubesi, Mekteb-i Kuzât mezunudur. İstanbul’da Hoca Piri Camii İmamlığı, Kastamonu İl Daimî Encümen Üyeliği yapmıştır. TBMM I. Dönem Kastamonu Milletvekilidir. Evli ve bir çocuk babasıdır. Ali Rıza Ataışık Ali Rıza Ataışık (d. 1865 İbradı, Antalya Türkiye) - (ö. 24 Ağustos 1942), Türk siyasetçi. Konya Mut Rüştiyesi ve Konya Medresesi mezunudur. Mut Kadı Naipliği, Mahkeme Baskâtipliği, Hassa Kadılığı ve Mut Belediye Başkanlığı, Adana İl Genel Meclisi ve Daimî Encümen Üyeliği, Osmanlı Meclis-i Mebusan IV. Dönem Silifke Mebusluğu, TBMM I. Dönem İçel (Silifke) Milletvekilliği, Konya İstiklal Mahkemesi Üyeliği yapmıştır. Evli ve dört çocuk babasıdır. Demirköprü (köprü) Demirköprü, Seyhan Nehri üzerinde, Seyhan ve Yüreğir ilçelerini demiryolu ile birleştiren, Adana Reşatbey ile Sinanpaşa arasındaki tarihi demirköprü. Birinci Dünya Savaşı'nın başlangıcından önce 1912 yılında Almanlar tarafından Alman sermayesi ile inşa edilmiştir. Köprü 5 açıklıklı olup, Küçük açıklıkları 54 m olan 4 açıklık ve büyük açıklığı 96m olan toplamda 312 m uzunluğunda çelik kafes tipi bir köprüdür. En son 2016 yılında bakımı yapılmıştır. Naim Ulusal Mehmet Naim Ulusal, (ya da "Naim Efendi") (d. 1874 Anamur, Mersin) - (ö. 14 Ocak 1938), Türk siyasetçi. Medrese mezunudur. Dava Vekilliği, TBMM I. Dönem İçel (Silifke) Milletvekilliği yapmıştır. Evli ve altı çocuk babasıdır. V. Muhammed Muhammed V, asıl adı Sidi Muhammad Ben Yusuf (10 Ağustos 1909-26 Şubat 1961), 1927-1957 arasında Fas sultanı. Fas'ın Fransa'dan bağımsızlığını ilan etmiş ve 1957'den ölümüne değin ülkesini kral unvanıyla yönetmiştir. Sultan Mevlay Yusuf'un üçüncü oğluydu.Babasının 1927'de ölmesinin ardından, ağabeylerinden daha uysal bir hükümdar olacağını uman Fransızlar tarafından tahta çıkarıldı. 1934'te Fransızlardan, Fas'ta yaşayan Berberi ve Arap etnik grupları için iki ayrı hukuk sistemi getiren 1930 tarihli yasayı yürürlükten kaldırmalarını isteyerek, milliyetçi eğilimlerini belli etti. Ülkede milliyetçi duyguların güçlenmesine katkıda bulundu. II. Dünya Savaşı'nda Müttefikleri destekleyen Muhammed, 1943'te ABD başkanı Franklin D. Roosevelt'le özel bir görüşme yaptı. Roosevelt görüşmede Muhammed'in bağımsızlık yönündeki çabalarını desteklediğini bildirdi. Fransızların Ocak 1944'te bazı milliyetçileri tutuklaması Muhammed'in bağımsızlığın ilanı konusundaki kararlılığını daha da artırdı. Bir süre sonra Fransız genel valinin yayımladığı kararnameleri imzalamayı reddetmeye başladı. Böylece kararnamelerin yasal açıdan bağlayıcı olmalarını engelleyerek sömürge yönetimine karşı etkili bir direniş yolu buldu. Muhammed, 1951'de bir Berberi kabilesini kışkırtarak yönetimine karşı ayaklandıran Fransızların baskısıyla, milliyetçi hareketle ilişkisini koparmayı kabul etti. Ağustos 1953'te Fransızlar tarafından önce Korsika'ya, ardından da Madagaskar'a sürüldü. Ama yokluğunda bağımsızlık yanlılarının şiddet eylemleri bütün ülkeyi sardı ve Cezayir'deki ayaklanma nedeniyle güç durumda olan Fransız hükümeti, Kasım 1955'te Muhammed'in ülkesine dönmesine izin verdi. Muhammed'in Mart 1956'da Fransa'yla yaptığı antlaşmayla Fas bağımsızlığını kazandı. 1957'de kral unvanını alan Muhammed, Mayıs 1960'ta Oğlu Hasan'ı (sonradan Fas kralı II. Hasan) başbakan yardımcılığına getirerek ülke yönetiminden fiilen çekildi. Ajda Pekkan (albÃ¼m, 1996) Ajda Pekkan, Ajda Pekkan'ın, 1996'da yayınladığı, kendi adını taşıyan, 15. stüdyo albümünün adı. Ajda Pekkan bu albümünde pop müzik şarkıları haricinde alaturka şarkılara da yervermiştir. Albümde; Metin Özülkü'den Ülkü Aker'e, Vedat Yıldırımbora'dan Rafet El Roman'a, Zeynep Talu'dan Norayr Demirci'ye, Selami Şahin'den Hakkı Yalçın'a ve Aşkın Tuna'ya oldukça renkli ve geniş bir şarkı sözü yazarı ve müzisyen kadrosu ile çalışmıştır. Bu isimler haricinde yıllar yılı birlikte çalıştığı ve klasikleşmiş pek çok şarkısının altında imzası bulunan Fikret Şeneş'e ait bir yeni şarkı da bulunmaktadır bu albümünde. Eğlen Güzelim Kral TV Top 20 listesinde 1 numaraya çıktı. Tazem şarkısı daha sonra Ebru Gündeş tarafından okunurken, albüm Kanal D'nin cumartesileri yayınlanan ve satış listelerini gösteren "ilk 10" isimli programın listesine 5 numaradan girmiş, ertesi hafta listeyi terk etmiştir. Albüm sanatçının en az satan albümüdür ve beklenen ilgiyi görmemiştir. Ajda Pekkan diskografisinde ayrıcalıklı bir yere sahiptir. Abdullah Lami Ersoy Hocazade Abdullah Lami Ersoy, (d. 1857 Kilis Türkiye) - (ö. 16 Mart 1930), Türk siyasetçi. Evkâf Memuru ve Müderris iken, 45 yaşında, TBMM I.Dönem Gaziantep Milletvekili seçilmiştir. Şer'iye, Maarif ve İrşâd Encümenlerinde üyelik yapmıştır. MİLLİ MÜCADELEDE DİN ADAMLARI I (İÇİNDEKİLER) Çamlaraltı Koleji Çamlaraltı Koleji bir İlk'ler Okulu olarak bilinmektedir. 14 öğrenciyle eğitim hayatına başlayan Çamlaraltı Koleji, 1954 yılında İzmir Mektupçu'da bulunan Mektupçu Köşkü'nde Mehmet Ali Sertatıl tarafından kurulmuştur. Mektupçu ve Karşıyaka şubesinde eğitime başlayan okul, adını bahçesinde bulunan çam ağaçlarından almıştır. 1954'te anaokulu ve ilkokul olarak kurulan Çamlaraltı Koleji'ne 1955'te ortaokul ve lise bölümleri eklenmiş ve Çamlaraltı Kız Koleji adı ile eğitim vermeye devam etmiştir. 1960 yılında Buca Heykel'de bulunan Horozlu Köşk'te Çamlaraltı Erkek Koleji eğitime başlamıştır. Kız Koleji 1968'de, Halil Rıfat Paşa Caddesi'ndeki Mektupçu Köşkü'nün karşısında bulunan, okulun bugünkü binasına taşınmış; Erkek Koleji ile 1978 yılında birleşerek karma eğitim vermeye başlamıştır. Okul 1981 yılında Anadolu Lisesi statüsüne geçmiştir. 1993 yılına kadar yatılı eğitim veren okul, bu tarihten itibaren gündüzlü, tam gün eğitim vermektedir. Okul, 2001 yılından bu yana, her yıl 1 Mayıs'ta gelenekselleşen Mehmet Ali Sertatıl Başarı Ödülleri (MAS) ile İzmir ve Türkiye çapındaki başarılı gençleri ödüllendirmektedir. Milli Eğitim'e yarım asırdır hizmet veren ve kentin ikinci özel okulu olan İzmir Özel Çamlaraltı Koleji; "Atatürkçü, laik, ülkesini seven, sorumluluk sahibi, ilkeleri olan, dürüst, saygılı, nazik, çevresine duyarlı, doğa tutkunu, aktif, ileri görüşlü, dünya dili konuşan, iletişim tutkunu, kültürlü, sanat düşkünü, sevgi dolu" nesiller yetiştirmeyi ana hedef olarak belirlemiştir. Çamlaraltı Koleji'nde öğrenim şekli karmadır. Kız ve erkek öğrencilere gündüzlü, tam gün öğretim uygulanır. Anasınıfı 1 yıl, İlköğretim Okulu (İlkokul-Ortaokul) 8 yıl, Anadolu Lisesi ve AGSSL 4 yıldır. Ağırlıklı yabancı dil İngilizcedir. * İngilizce eğitimi anasınıfında başlar. Seçmeli yabancı dil Almancadır.Üçüncü yabancı dil ise İspanyolcadır. Almanca eğitimi 4.sınıfta, İspanyolca ise 6. sınıfta başlar. Anadolu Güzel Sanatlar ve Spor Lisesi'nin üçüncü yabancı dili İtalyancadır.Çamlaraltı Koleji Cambridge Üniversitesi'nin (UCLES) TR-032 nolu sınav merkezidir. İlköğretimde (ilkokul-ortaokul) FCE, ortaöğretimde (lise) IELTS ve TOEFL eğitimleri yapılmaktadır. KÄ±zartma Kızartma, yiyeceklerin kızgın yağ içinde pişirilmesi işlemidir. Kızartma için kullanılan yağlar bitkisel veya hayvansal kaynaklı olabilir. Yağ ısıtıldığı takdirde suya kıyasla çok daha yüksek sıcaklıklara ulaşabilir. Bunun sonucu olarak yiyeceklerin yüzeylerinde karbonlaşma, içlerindeki şekerlerde ise karamelleşme gözlenir. Bazı yiyecekler kızartma esnasında çok miktarda yağ emerler. Kızartma genellikle yiyeceklerin daha kısa zamanda pişmelerini sağlar. Yiyeceklere gevrek, yağlı ve lezzetli bir tadım kazandırır. Kızartma yüksek sıcaklıktan dolayı mikropları öldürür. Kızartılan yiyecekler çoğunlukla uzun süre saklanabilir. Et, yumurta, sebze, hamur işleri dahil birçok yiyecekler kızartma yöntemiyle hazırlanabilir. Kızartma yöntemiyle hazırlanan yiyecekler geniş bir kitlenin damak zevkine hitap eder. Kızartma yöntemi genellikle yiyeceklerin besin değerini olumsuz yönde etkiler. Kızartma için kullanılan bazı yağlar (özellikle katı yağlar) yüksek oranda kolesterol, trans yağ veya doymuş yağlar içerir. Daha sağlıklı olarak kabul edilen bitkisel yağların bile kalori içerikleri yüksektir. Dolayısıyla kızartma yiyeceklerin yaygınlaşması toplumda Obezite oranını yükseltmekte, kalp ve dolaşım hastalıklarını arttırmaktadır. Ayrıca kızartma sırasında yiyeceklerin ulaştığı yüksek sıcaklık bazı vitaminleri öldürmekte ve yiyeceklerin besin değerlerini düşürmektedir. Sağlık üzerindeki bütün bu olumsuz etkilere rağmen kızartma yiyecekler giderek yaygınlaşmakta, özellikle fast food endüstrisi tarafından geniş oranda kullanılmaktadır. Times Square Times Square, New York şehrinde West 42. Cadde'nin Broadway ve Seventh Avenue ile kesiştiği kavşak ve etrafındaki alan. Kesin sınırları olmamakla birlikte aşağı yukarı doğuda Sixth Avenue, batıda Eighth Avenue, güneyde 40. Cadde ve kuzeyde 53. Cadde'ye kadar uzanan bir alan olup Manhattan'ın Midtown bölgesinin batı kesimine denk gelir. 1904 yılının yılbaşı akşamı, Times Meydanı'na ismini veren New York Times'ın meydandaki yeni binalarına taşınmasının havai fişeklerle kutlanmasıyla yeni bir gelenek başladı ve her yıl yılbaşı bu meydanda havai fişeklerle kutlanmaya başlandı. Bu gelenek hâlâ devam etmektedir. Her yıl meydanda oluşan binlerce kişilik kalabalık yeni yılı gösteren meşhur ışıklı topun inişini seyreder. Times Meydanı yoğun trafiğiyle ünlü olduğu gibi taksileriyle de ünlü bir meydandır. Haşlama Haşlama ya da kaynatma, yiyeceklerin su veya su oranı yüksek bir sıvı içinde kaynama noktasına yakın bir sıcaklıkta pişirilmesi yöntemidir. Et, tavuk, balık, sebze, meyve, hamur işleri dahil birçok yiyecek maddesi haşlama yöntemiyle hazırlanabilir. Haşlama yöntemiyle hazırlanan yiyecekler kızartma veya fırınlama yöntemiyle hazırlanan yiyecekler gibi gevrek olmazlar. Aksine daha sulu ve yumuşak olurlar. Hazmı kolay, çocuk ve yaşlı gibi çiğneme veya hazım zorluğu olan kişiler için uygundur. Haşlama yöntemiyle hazırlanan yiyecekler fazladan yağ eklenmediği takdirde daha düşük bir yağ oranı içerirler. Ancak yüksek sıcaklık bazı vitaminleri öldürerek yiyeceklerin besin değerini düşürebilir. Fırınlama Fırınlama yiyeceklerin yüksek sıcaklıktaki bir fırının içine konarak pişirilmesi yöntemidir. Et, balık, tavuk, sebze, tatlı ve hamur işleri dahil birçok yiyecekler fırınlama yöntemiyle hazırlanabilirler. Fırınlama sırasında yiyeceklerin yüzeyleri gevrekleşir ve karamelleşmeye uğrar. Yiyeceklerin içindeki nem oranı fırınlama süresi kısa tutulduğu takdirde saklı kalır. Ancak fırınlama süresi uzadıkça yiyeceklerin nem oranı düşer, kuruma ve sertleşme gözlenir. Fırınlama için kullanılan fırınlarda ısı kaynağı elektrik veya odun olabilir. Evlerde kullanılan fırınlar genellikle elektrikle çalışır. Ekmek fırınları ise genellikle odunla çalışırlar. Mikrodalga fırınlar ise radyo dalgaları kullanarak yiyecekleri pişirirler. Mikrodalga fırınlar yiyecekleri çok hızlı bir şekilde pişirmeleri açısından avantajlıdırlar. Ancak mikrodalga fırınlarda pişen yiyecekler diğer fırınlardaki gibi gevreklik kazanmaz. Fırınlama aynen kızartma gibi yiyeceklere hoşa giden bir gevreklik kazandırır. Ancak fırınlama sırasında kızartmaya kıyasla daha az yağ kullanıldığı için fırınlanan yiyecekler kızartılan yiyeceklere göre daha sağlıklı olurlar. Fırınlama süresi gereğinden fazla uzatılmadığı takdirde fırınlanan yiyecekler kızartılan yiyeceklere kıyasla vitaminler ve diğer besleyici maddeler açısında daha zengindirler. Keto (mitolojik yaratÄ±k) Keto. Gaia'nın Pontos ile birleşmesinden doğmuş tanrıça. Kardeşi Phorkysle birleşip Graiaları ve Gorgonları doğurur. Outer Plane Zindanlar ve Ejderhalar rol yapma oyununda Outer Plane; tanrıların, meleklerin ve şeytanların ikamet ettiği, cennet ve cehennemin olduğu yerdir. Her Outer Plane'e aligmentleri şekil verir. 16 tane Outer Plane vardır ve bu çemberin tam ortasında ise tarafsız bölge ve her Outer Plane'e geçit olan Outlands; onun da ortasında bir dağın tepesinde Kapılar Şehri (Sigil) vardır. Blood War'da savaşan iki farklı iblis grubundan olan Tanarriler burada yaşamaktadırlar. 489 kattan oluşur. Katlar kendi içlerinde sonsuzdur. Tanarrilerin sayıları sonsuza yaklaşır. Fiziksel olarak oldukça güçlüdürler. Burada çok güçlü Demon Prensleri vardır. Abbys'i onlar idare ederler. Sürekli savaşın hakim olduğu kübik ve prizmatik mekanların, hava boşlukları ile adaların olduğu bir planedir. "İnfernal Battlefield" olarak da geçer. Anlaşmazlık, savaş, çekişme ve mücadele günlük hayatın bir parçasıdır. Acheron'un nüfusu ordulardan oluşmaktadır. Burada Orc, Goblin ve Hobgoblin tanrıları bulunmaktadır. Outer Plane'in en düzenlisidir. Her şey çarklar üzerine oturtulmuştur. Yapay zekâya sahip yaratıklar da yaşamaktadır. Her şey tıkır tıkır işler. Burada Olimpos Dağı ve Yunan tanrıları bulunur. Birçok elf tanrısı da buradadır. Burası Planelerdeki eğlencenin merkezidir. Burada bol bol Cyclops, Gaints, Sphinx ve Titan bulunur. "Güzelliğin Diyarı" olarak anılır. Ormanları sıra sıra düzenli, ağaçları aynı boyda, ovalarda çimenler aynı yüksekliktedir. Araziler ve alanlar geometrik bir yapıya sahiptir. Şafak ve günbatımı yoktur; sabah ve akşam aniden olur. Blood War'ın diğer tarafı olan Baatezular burada yaşarlar. Tanarrilere göre düşük olan fiziksel güçlerini sinsilikleri ve zekâları ile kapatmışlardır. Sayıları Tanarrilere karşı azdır ama zekâlarıyla Tanarri sürülerine karşı zaferler kazanırlar. Prime Material Plane'i ele geçirmek gibi bir amaçları vardır. Baator katlı ters çevrilmiş bir dağ şeklindedir. Kat sayısı Abbys'den oldukça düşük olsa da, kat aralıkları oldukça fazladır. Her katı bir Archdevil idare eder. Buraya "Nine Hells" de denir. Katlar arasındaki geçitleri oldukça güçlü Baatezular korur. Her türlü yaşam alanı (orman, çöl, aataklık, sulak alanlar) vardır. Bundan dolayı burada her çeşit hayvan yaşar. Buraya giren Primerlar kendi içlerindeki hayvanı bulurlar ve zamanla içgüdülerine göre yaşamaya başlarlar. Üretim Plane'i diye geçer. Verimli toprakları ve zengin madenleri vardır. Burası Umutsuzluk Plane'idir. Carceri Blood War'a adam toplamak konusunda önemli rol oynar. "Altı yuvalı plane" olarak da anılır. 6 kattan oluşur ve biri diğerinin içindedir. Katların kırmızısı ışık kaynakları vardır ama ısı vermezler. Carceri hırsızlar, dolandırıcılar, arkadan bıcaklayanlarla doludur. Hiçbir sakin geçmişini hatırlamaz. Buralarda bol bol Mephit, larva, nighmare, shadow friend, Titan, Imp ve Gehrelerth bulunmaktadır. LÃ¢'l Lâ'l, Türk şarkıcı Sertab Erener'in ikinci stüdyo albümü. 14 Ekim 1994'te Tempa Tüm Elektrikli tarafından yayımlandı. Fahir Atakoğlu, Sezen Aksu, Mustafa Sandal, Uzay Heparı, Levent Yüksel gibi isimler destek vermiştir. "Dargın Değilim" adlı şarkısını eski eşi Levent Yüksel yıllar sonra "Kadın Şarkıları" adlı albümünde cover'lamıştır. Albüm Türkiye'de yayımlandığı yıl içinde 640 bin kopya sattı. Albümde altıncı sırada yer alan albüme de ismini veren "Lâ'l" isimli şarkı, Mehmet Ali Birand, Can Dündar ve Bülent Çaplı tarafından hazırlanan belgeseli için bestelenmiş ve Deniz Gezmiş'e ithaf edilmiştir. Şarkının sözleri Sezen Aksu'ya ait olup Aksu tarafından Fahir Atakoğlu'nun İz albümünde seslendirilmiştir. Sakin Ol! Sakin Ol, Türk şarkıcı Sertab Erener'in çıkı albümü. 10 Temmuz 1992'de Tempa & Foneks tarafından yayımlandı. Albüm Sezen Aksu prodüktörlüğünde yayınlanmıştır. Albümün söz ve müziklerinde Sezen Aksu, Aysel Gürel ve Garo Mafyan bulunmaktadır. Albüm klipleri çekilen şarkılar "Aldırma Deli Gönlüm", "Ateşle Barut", "Sakin Ol" ve "O, Ye"'dir. Müziğini ve düzenlemesini Uzay Heparı'nın yaptığı Vurulduk parçası, Uzay'a ithafen yapılan Uzay Heparı - Sonsuza adlı albümde Buz tarafından coverlanmıştır. Ayrıca Sezen Aksu da zaten kendi bestesi olan "Yalnızlık Senfonisi"ni 1996 yılında "Düş Bahçeleri" adlı albümünde cover'lamıştır. Novosibirsk Oblastı Novosibirsk Oblastı (Rusça: Новосиби́рская о́бласть / "Novosibirskaya oblast"), Rusya Federayonu'nun Sibirya Federal Bölgesi'nde bulunan oblast. Yönetim merkezi Novosibirsk kentinde bulunmaktadır. 178.200 km² alana sahip bölgede 2.692.251 kişi yaşamaktadır. 2002 verilerine göre nüfusun %93'ünü Ruslar oluşturmaktadır. Sertab Erener (albÃ¼m) Sertab Erener, Türk şarkıcı Sertab Erener'in dördüncü stüdyo albümü. 500.000 adet satmıştır Yapım görevlileri "Sertab Erener" albüm kitapçığından alınmıştır. Turuncu (albüm) Turuncu, Sertab Erener'in beşinci stüdyo albümü. Aysel Gürel, Şehrazat ve Demir Demirkan'ın destek verdiği albümde "Başa Döneceksin" adlı şarkısını Özge Fışkın ile beraber seslendirmiştir. "Mi Acaba?" adlı şarkısı Özkan Uğur'un sunduğu yarışmasındaki laflarına göndermedir. Peyo Pierre Culliford (25 Haziran 1928 – 24 Aralık 1992), Peyo olarak bilinir. Belçikalı karikatüristin en çok bilinen eseri "Şirinler"dir. Peyo 1928'de Schaerbeek, Brüksel'de doğdu. Babası İngiliz annesi Belçikalıdır. “Peyo” ismini profesyonel kariyerinin ilk zamanlarında kullanmaya başlamıştır. İngiliz kuzenlerinin Pierre’i yanlış (Pierrot: palyaço) diye telaffuz etmeleri üzerine almıştır. Peyo okul dışındaki vakitlerinde "Compagnie Belge d'Animation" (CBA)(Belçika Çizgi film Topluluğu)'da ilk çalışmalarına başlamıştır. Bu stüdyo küçük bir yerdir. Ancak kendisi gibi ileride ünlü olacak meslektaşları ile de burada tanışır. Bu isimler arasında André Franquin, Morris ve Eddy Paape vardır. Savaştan sonra stüdyo kapanınca çizerler Dupuis için çalışmaya başladı ancak Peyo ve onun gibi birkaç genç acemi kabul edilmedi. İlk karikatürlerini "La Dernière Heure" (Geç saatler) gazetesinde yaptı. Aynı zamanda para kazanmak amaçlı reklâm çizimlerini kabul etti. 1949'dan 1952'ye kadar "Le Soir" (aksam) gazetesi "Poussy" (kedicik) adlı bant karikatürü çizdi. Aynı gazetede "Johan"’ı da yazdı ve çizdi. 1952'de, Franquin, Peyo’yu "Le journal de Spirou" ile tanıştırdı. Çocuklar için hazırlanan bu çizgi dergisi Dupuis tarafından yayınlanıyordu. İlk olarak 1938’de Belçika’da yayına başlamıştı. Peyo burada birkaç yeni karakter ve onların hikâyelerini hazırladı. Bunların arasında Pierrot ve "Benoit Brisefer" (İngilizcede "Steven Strong") vardır. Fakat en gözde serisi daha önce çizdiği "Johan"’ın devamı olan "Johan et Pİrlouit" (İngilizcede "Johan and Peewit") idi. "Spirou"’da "Poussy"’yi de devam ettirdi. Johan ve Peewit kralları için vergi toplamakla görevlendirilmiştir. Hikâye Orta Çağ Avrupası’nda geçer. Johan kralın sadık hizmetkârıdır. Güvenilir ve cesurdur. Peewit(Pee-Wee) ise hilekâr, övüngen minik yardımcıdır. Johan sadık atını kendinden emin sürerken Peewit de keçisini arkasın da koşmaktadır. Peewit ilk defa 3. macerada 1954'te görünür sonra tüm seride yer alır. Johan ve Peewit Türkiye'de Küçük Prens adıyla Küçük Prens ilk kez 1960 yılında Bilge (Şakrak) Yayınları'nca, daha sonra ise Şilliler Yayınevi tarafından toplam 12 macerası yayınlanmıştır. İşte Şirinler ilk kez Johan and Peewit’de 23 Ekim 1958 tarihli macerada görünürler. Git gide daha popüler olurlar. Peyo 1960'ların başında bir stüdyo kurdu. Tanınmış birkaç çizerle çalıştı. Peyo artık kendi işlerini organize ediyordu. Öncelikle Johan and Peewit yerine şirinlere ağırlık vermeye başladı. Walthéry, Wasterlain, Gos, Derib, Degieter, and Desorgher gibi birçok dikkate değer birçok çizer yine bu stüdyodan çıkmıştır. 1959'da "Şirinler" kendi serilerine sahip oldu. 1960'ta iki seri daha başladı: "Steven Strong" ve "Jacky and Célestin". Marcinelle okulunun çok sayıda yazarı bu dönmede katıldı. Yazarların ve çizerlerin arasında Will, Yvan Delporte, Roger Leloup vardı. Peyo daha çok organisazyon ve yönetim ile ilgilendi. Çizimlerin yapımıyla ve hikâyelerin yazımıyla artık daha az ilgileniyordu. Sonraları stüdyonun yönetimin oğlu Thierry Culliford’a bıraktı. Kızı Véronique de bu dönem de alım satım işleriyle ilgileniyordu. Şirinlerin ticareti 1959'da 1970'lere kadar çok sevilen PVC heykelciklerle başladı. Şirinlerin oyuncakları yeni bir sektör oluşturdu. Uluslararası birçok başarı gerçekleşti. Bu başarılar 1981'de ’nın Şirinleri çizgi filme uyarlanmasıyla Amerika Birleşik Devletleri'ne ulaştı. Bu durum Peyo’yu çok üzdü. Peyo’nun Sağlığı bozulmaya başladı. Peyo 64 yaşında Brüksel’de kalp krizi sonucu hayatını kaybetti. Stüdyosu hâӀâ yeni hikâye ve serilerle devam etmektedir. Peyo’nun adı şimdi de Şirinlerle yaşatılmakta... Sertab Goes To The Club Sertab Goes To The Club With Murat Uncuoğlu & Aytekin Kurt, Sertab Erener'in ilk remiks albümü. The Best of Sertab Erener - En Ä°yiler The Best Of Sertab Erener En İyiler, Sertab Erener'in ilk best of albümüdür. Ricky Martin ile düet yaptığı albümde Madonna'nın "Music" adlı şarkısını cover'layarak Popun Kraliçesi'nden övgü almıştır. Aşk Ölmez Aşk Ölmez, Sertab Erener'in yedinci stüdyo albümü. Bu Yaz Bu Yaz, 2000 yılında çıkan bir Sertab Erener teklisi. Bu albümde Ricky Martin ve Mando ile düetler de yer alıyor. Yeni (şarkı) Yeni, Ocak 2002 yılında çıkan bir Sertab Erener teklisi. Sertab (albÃ¼m) Sertab, 2000 yılında Avrupa'da yayımlanan Sertab Erener derleme albümü. 2003 yılında tekrar yayınlanmıştır. Miheil SaakaÅŸvili Miheil Saakaşvili (, "Mychajlo Nikolosowytsch Saakaschwili") (d. 21 Aralık 1967 Tiflis, Gürcistan), Ukraynalı (26 Temmuz 2017 itibarıyla Ukrayna vatandaşlığından da çıkartıldı) ve eski Gürcü siyasetçi ve Gürcistan'ın 2004-2007, 2008-2013 yılları arasında iki farklı dönem devlet başkanı. Lisans eğitimini Kiev Üniversitesi Uluslararası Hukuk Fakültesi'nde alan Saakaşvili, yüksek lisansını New York'taki Columbia Üniversitesi'nde yaptı. Hukuk doktorasını ise Washington'daki George Washington Üniversitesi'nde tamamladı. Strasburg Uluslararası İnsan Hakları Enstitüsü'nden de diploma alan Miheil Saakaşvili, 1995'te Gürcistan parlamentosunun reform ve hukuk komitesine başkan seçildi ve 1999'da milletvekili oldu. Eduard Şevardnadze'nin 2000 yılının Ekim ayında Adalet Bakanı yaptığı Saakaşvili, hükümette bulunduğu süre içinde olup bitenlerden rahatsızlık hissetti. Adalet Bakanlığı görevine gelişi bir yılı bile bulmamışken, yolsuzlukları gerekçe göstererek 2001 yılının Eylül ayında görevi bıraktı. Hükümetteki görevinden ayrılan Saakaşvili, ardından Birleşik Ulusal Hareket adlı siyasal oluşumu başlattı. Partisi Haziran 2002'de yapılan yerel seçimlerden zaferle çıktı. Ardından Saakaşvili, Tiflis şehir konseyi başkanlığına getirildi. 2 Kasım 2003'te yapılan parlamento seçimlerine hile karıştığını iddia eden Saakaşvili, devlet başkanı Eduard Şevardnadze'ye karşı muhalefet başlattı. Aynı dönemde bölgede birçok ülkede aynı anda, bir düğmeye basılmış gibi ortaya çıkıveren "Kadife Devrim", "Turuncu Devrim" gibi hareketlerin benzeri, Gürcistan'da da, tarihin en önemli devlet adamlarından ve birçok uzman tarafından stratejik deha olarak tanımlanan Şevardnadze'ye karşı ortaya çıktı. Bunun sonucunda Gül Devrimi adıyla anılan barışçı halk hareketinin baskılarına dayanamayan Şevardnadze istifa etti; 4 Ocak 2004'te yapılan seçimlerde devlet başkanlığı koltuğuna ABD ve Avrupa ülkelerinin büyük desteğini arkasına almış olan Saakaşvili oturdu. Ekim-Kasım 2007'de muhalefet partilerin yönetime karşı ortaklaşa kitlesel gösteriler yapması ve başkent Tiflis'teki mitingin 7 Kasımda güç kullanılarak dağıtılmasının ardından Saakaşvili, görevinin dolmasına daha bir yıl varken devlet başkanlığından istifa etti. 5 Ocak 2008'de yapılan devlet başkanlığı seçimlerini ilk turda yüzde 53 oy oranıyla kazanan Saakaşvili yeniden bu göreve seçildi. Bölgede ortaya çıkıveren gelişmelerin ve Saakaşvili iktidarının Gürcistan milli menfaatlerine etkileri, yıllarca Şevardnadze'nin stratejik dehasıyla büyük bir diplomatik başarıyla idare edilmiş Osetya meselesinin gelmiş olduğu durumla ve sonuçlarıyla da net olarak görülebilir. Batı yanlısı olarak bilinen Gürcü lider, evli ve iki oğlu var. Bir iddiaya göre Rus Ordusu Gürcistan'a girmiş ve Saakaşvili'yi öldürmüştür. Ancak Gürcistan Cumhurbaşkanlığı Basın Sözcüsü Manana Mancgaladze, bunun üzerine açıklama yaparak, Rusya'nın ülkesine saldırı tehlikesinin bulunmadığını açıkladı. Batı yanlısı bir politika izleyen Saakaşvili’nin 2008’de Rusya ile savaşa girmesinin ardından ekonomik ve siyasi alanda etkinliği giderek azaldı. Yasa gereği aday olamadığı 2013 ekiminde yapılan devlet başkanlığı seçiminde Bidzina İvanişvili’nın desteklediği aday Giorgi Margvelaşvili yüzde 62 oyla cumhurbaşkanı seçildi. Saakaşvili’nin desteklediği eski meclis başkanı David Bakradze sadece yüzde 22’lik oy oranıyla ikinci oldu. 17 Kasım 2013'te görevini Margvelaşvili'ye devretti. Aralık 2013 yılında Amerika Birleşik Devletleri'ndeki Tufts Üniversitesi, öğretim üyesi ve üst düzey devlet konumunu kabul etti. 7 Mart 2014 tarihinde Saakaşvili, Cumhurbaşkanı Viktor Yanukoviç'in 22 Şubat'ta devrilmesinden sonra Ukrayna'daki kargaşa bağlamında ve Kırım'da 16 Mart 2014 tarihindeki referandumdan önce, "Putin, ülkemi işgal ettiğinde" başlıklı bir yazı kaleme aldı. İmedi televizyonunun kurucusu Badri Patarkaçişvili'nin mülküne el konulması ve görevini kötüye kullanmakla suçlanan Saakaşvili'ye Tiflis Mahkemesi tarafından 1 Ağustos 2014 tarihinde gıyabında tutuklanma kararı vermiştir. Yanukoviç'in devrilmesiyle birlikte Petro Poroşenko tarafından Ukrayna'ya davet edilmiş ve Ukrayna vatandaşlığına geçmiştir. Bununla da sınırlı kalmayıp Yanukoviç'in devrilmesiyle beraber Rusya karşıtı bir politika izleyen Poroshenko yönetimi tarafından 30 Mayıs 2015 tarihinde Odessa valisi olarak atanmıştır. Odessa güney batı Ukrayna'da bulunan ve nüfusunun çoğunluğu Rus yanlıların oluşturduğu bir Karadeniz şehridir. Ukrayna'nın Odessa Valisi ve Gürcistan eski Cumhurbaşkanı Miheil Saakaşvili, Gürcistan vatandaşlığından Aralık 2015 itibarıyla çıkarılmıştır. Gürcistan Cumhurbaşkanı Giorgi Margvelaşvili'nin, Odessa Valiliği görevini yürüten Saakaşvili'nin vatandaşlıktan çıkartılmasına ilişkin kararnameyi onayladığı açıklanmıştır. Saakaşvili, Gürcistan hükümetinin, kendisinin 2016 yılındaki parlamento seçimlerine katılmasının yolunu kesme çabası içinde olduğunu iddia ederek, tüm bu gelişmelerin arkasında, Rusya Devlet Başkanı Vladimir Putin ile Rusya Başbakanı Dmitri Medvedev'in bulunduğunu da ileri sürmüştür. Aralık 2015 tarihinde hükûmet tarafından Gürcistan vatandaşlığından çıkartıldığı açıklanmıştır. 7 Kasım 2016'da Saakaşvili Odessa Valiliği görevinden istifa ettiğini açıklayıp, Kiev yönetiminin yolsuzlukla mücadele etme konusundaki isteksizliği nedeniyle bu kararı aldığını belirtti. Dört gün sonra, Yeni Kuvvetler Hareketi adlı yeni bir siyasi parti yaratma amacını ilan etti. Bundan sonra "Hedefimiz, mümkün olan en kısa sürede yapılacak erken parlamento seçimleridir" dedi. 27 Kasım 2016'da parti (şimdi Yeni Kuvvetler Hareketi olarak anılmaktadır) ilk toplantılarını Kiev'de gerçekleştirdi. 26 Temmuz 2017 tarihinde Saakaşvili'nin Ukrayna devlet başkanı Petro Poroşenko tarafından Ukrayna vatandaşlığının geri aldığı bildirilmiştir. Söz konusu vatandaşlığın geri alınmasının Saakaşvili'nin vatandaşlık alımı esnasında yalan beyanda bulunduğu gerekçesiyle alındığı ifade edilmiştir. Saakaşvili, vatandaşlığın kaldırılmasına tepki olarak şunları söyledi: "Tek bir vatandaşlığa sahibim, Ukrayna vatandaşlığı, ve bundan mahrum kalmayacağım! Şimdi beni zorla mülteci olmaya zorlayan bir girişim var. Bu olmaz! The Economist'e göre, gözlemcilerin çoğu, Poroshenko'nun vatandaşlığının "sadece siyasi bir rakibin ortadan kaldırılması olarak" görüldü (Saakaşvili'nin siyasi partisi Yeni Kuvvetler Hareketi'nin varsayımsal bir erken seçimde yaklaşık% 2 civarında olmasını sağladı). 28 Temmuz (2017) tarihinde Saakaşvili Newshour'a "oradaki eski yolsuz seçkinlerden kurtulmak" için Ukrayna'ya geri dönmek istediğini söyledi. 4 Ağustos'ta Saakaşvili Polonya'da ortaya çıktı; Litvanya'ya "Avrupa'da seyahat edeceğim" iddiasıyla 4 gün sonra ülkeyi terk etti. Saakashvili 16 Ağustos'ta yaptığı açıklamada, 10 Eylül'de (2017) Krakovets kontrol noktasından Ukrayna'ya geri döneceğini ve kontrol noktasında kendisiyle görüşmeye çağırdığını söyledi. 10 Eylül'de Saakaşvili'nin Ukrayna'ya girmeye çalıştığı tren, Polonya Przemysl'deki bir tren istasyonunda tutuldu. Ardından aynı gün otobüsle Medyka-Shehyni sınır kapısına gitti ve burada Ukrayna sınırındaki Polonya kontrol noktasından geçmesine izin verildi ancak geçici sınır muhafızları tarafından Ukrayna kontrol noktasına ulaşımı geçici olarak engellendi. Sonunda, kendi taraftarı olan bir kalabalık zorla Ukrayna tarafına girdi ve bu kalabalık Saakaşvili'yi Ukrayna'ya aldı. Ukrayna'nın ceza kanununa göre, bu suçun üç yıla kadar hapis cezası, altı aylık tutukluluk veya elli minimum maaş ödemesine kadar para cezası bulunmaktadır. 12 Eylül'de (Lviv'deki Leopolis Otelinde), Ukrayna Sınır Muhafızı Servisi, Saakaşvili'ye idari ihlal konulu protokolü "Yasadışı geçme veya Ukrayna devlet sınırının yasadışı geçişi girişiminde bulunduğunu" söyledi. 13 Eylül'de batıdaki Chernivtsi kentinde düzenlenen bir toplantıda Saakaşvili, destek toplamak amacıyla diğer bazı şehirlere seyahat ettikten sonra 19 Eylül'de Kiev'e döneceğini açıkladı. 22 Eylül'de, Lviv bölgesindeki Mostysky Bölge Mahkemesi Saakashvili'yi devlet sınırını yasadışı olarak geçmekten suçlu buldu. Mahkemenin kararına göre, vergilendirilemez minimum 200(3400 UAH) ceza ödemesi gerekiyor. 2017 yılının ilk yarısında ve Aralık 2018 ve Ocak 2019'da Saakashvili, "Zik" TV kanalında siyasi talk-show'lara ev sahipliği yaptı. Saakashvili, programının 2019'da yayınlandığını, çünkü Yulia Timoşenko'nun 2019 Ukrayna cumhurbaşkanlığı seçimine adaylığı konusundaki görüşünün çarpıtıldığını iddia etti (TV şovunun tam tersini önerirken adaylığını desteklediğini iddia etti). 5 Aralık 2017'de, o sırada hükûmet karşıtı protestolara öncülük eden Saakashvili, Kiev'in merkezindeki oturduğu apartmanının çatısında bulunan Ukrayna Güvenlik Hizmeti tarafından geçici olarak gözaltına alındı ​​ve evi arandı. Polisin elinden büyük bir protestocu grubu tarafından serbest bırakıldı. Saakashvili’nin avukatı, politikacının Ukrayna’nın anayasal sistemini devirmeye teşebbüs etmek için gözaltına alındığını bildirdi. 8 Aralık'ta Ukrayna Başsavcısı Yuriy Lutsenko, Ulusal Polis memurlarının, Saakashvili'nin yerini bulduğunu, tutuklandığını ve geçici bir gözaltı merkezine yerleştirdiğini açıkladı. Ertesi gün, Saakashvili, zorunlu beslenmeye yönelik her türlü girişime karşı olduğunu iddia ederek belirsiz bir açlık grevine başladı. 11 Aralık'ta bir Ukrayna mahkemesi onu gözaltına aldı. 12 Şubat 2018'de Saakaşvili Polonya'ya sürüldü. Ukrayna sınır servisi "Bu kişi yasadışı olarak Ukrayna topraklarındaydı ve bu nedenle tüm yasal prosedürlere uygun olarak geldiği ülkeye geri gönderildi" dedi. Saakashvili'nin daha sonra Ukrayna sınır hizmetleri tarafından Ukrayna'ya 2021 yılına kadar girmesi yasaklandı. Saakashvili son aylarda, Gürcistanlı korumalarının ve destekçilerinin kaçırıldığını, işkence görüp Gürcistan'a sürüldüğünü iddia etti. 14 Şubat 2018'de Hollanda'da ailesiyle yeniden bir araya gelmek suretiyle daimi ikamet hakkı verildi. Mayıs 2019’da, Ukrayna’nın yeni Cumhurbaşkanı Volodımır Zelenskıy, Saakashvili’ye tekrar Ukrayna vatandaşlığını verdi. 29 Mayıs’ta (2019) Saakashvili, Ukrayna’ya döndü; ancak kısa bir süre sonra Ukrayna'da siyasi hırslarının olmadığını belirtti. 4 Haziran'da Kiev Belediye Başkanı Vitali Klitschko, UDAR partisinin liderliğine katılmak ve UDAR ile Temmuz 2019'daki erken parlamento seçimlerine katılması Saakashvili'ye teklif verdi. 1993 yılında Strazburg'da tanıştığı Hollandalı dilbilimci Sandra Roelofs ile evlidir. Saakaşvili akıcı derecede İngilizce, Fransızca, Rusça ve Ukraynaca konuşuyor ve biraz Osetçe ve İspanyolca bilmektedir. Saakashvili egzersiz yapmaktan hoşlanır ve genellikle bisikletleriyle halk arasında görülür. Gökçetoprak, Gülşehir Gökçetoprak, Nevşehir ilinin Gülşehir ilçesine bağlı köydür. Eski adı Sivasa'dır. Köyün yakınlarında freskleri tahrip edilmiş bir kilise kalıntısı ve Hititler döneminden kalma bir yazılı kaya parçası bulunmaktadır. Bölgeye bir sulama barajı yapılarak tarih yok edilmektedir. Köyün içinde bir Hitit tanrıça heykeli bulunmaktadır. Candan Sabuncu Candan Sabuncu gerçek adı ile Sevil Candan (25 Ocak 1944, İzmir - 6 Aralık 2018), Türk tiyatro, sinema ve dizi oyuncusu. Yeşilçamda "Sevil Candan" takma adıyla tanınan Candan Sabuncu, Devlet Güzel Sanatlar Akademisi mezunudur. Uzun yıllar boyunca kadrosunda olduğu Şehir Tiyatroları'nda birçok oyunda yer alarak başrol oynayan sanatçı, tiyatronun yanı sıra sinema ve dizi filmlerde de rol almıştır. I Remember Now Drum: I Remember Now, 2007 yılında çıkan bir Sertab Erener teklisi. Here I Am (Sertab Erener şarkısı) "Here I Am", Sertab Erener albümü No Boundaries'den çıkan ilk single. Tokmar Kalesi Tokmar Kalesi, Mersin ilinde Silifke-Aydıncık karayolunun 22. km'sinde, kuzeye ayrılan beş kilometrelik asfalt bir yolla ulaşılır. Tokmar Kalesi, denize hâkim bir tepe üzerine yapılmıştır. Güneyi yalçın bir kaya ile çevrili olan kalenin kuzeyinde savunma burçları vardır. 12. yüzyılda yapıldığı sanılmaktadır. Taşköprü (Silifke) Taşköprü, Mersin'in Silifke ilçesinde şehir merkezinin ortasından geçen Göksu'nun üzerinde bulunan köprü. Orijinali yedi gözlü olan köprü gördüğü restorasyonlar sonrası beş gözlü hale gelmiştir. Günümüzde temelleri hariç tamamen moderndir. Milattan sonra 77-78 yıllarında Kilikya valisi L. Octavius Memor tarafından dönemin imparatoru Vespasian ile oğulları Titus ve Domitian için yaptırılmıştır. 19. yüzyıl sonlarına dek orijinal halini koruyan Taşköprü birçok kez tamir edilmiştir. Bilinen en büyük onarımı 1875 yılında Silifke Mutasarrıfı Mehmet Ali Paşa tarafından yaptırılan köprü 1922 yılında bir tamir daha görmüştür. 1972'deki son restorasyon ise köprüyü genişletme amacıyla yapılmıştır. Kargı (silah) Kargı, metalik sivri bir uç ile uzunluğu 3 m'den 6 m'ye kadar değişen ağır bir tahta saptan oluşan piyade silahı. Antik çağlardan beri kullanılmakta olan kargılar süngünün çıkmasıyla kara savaşlarında ortadan kalkmış fakat borda bordaya çarpışılan gemi savaşlarında 19. yüzyıla değin kullanılmıştır. Kargı Osmanlı ordusunda da kullanılmakla birlikte fazla yaygın bir silah olmamıştır. Chamonix-Mont-Blanc Chamonix-Mont-Blanc (okunuşu: şamoni-mon-blan) Fransa'nın Rhône-Alpes bölgesinde, Haute-Savoie ilinde ilçe. İlçe merkezine günlük konuşmada kısaca "Chamonix" denir. Mont Blanc eteklerinde yer alan Chamonix kasabası, dünya çapında bir dağ sporları merkezidir. Kozmopolit bir yapısı vardır. Fransa, İtalya ve İsviçre sınırlarının kesişim noktasına yakındır. 245 km²'lik alanıyla kıta Fransa'sının dördüncü geniş ilçesidir. Topping Topping beton kaplamanın üst tabakasını sertleştirmek için kullanılan bir karışımdır. İnşaat sektöründe, genelde endüstriyel binalarda kullanılan, kalınlığı 7 cm üzerindeki şap uygulamasına denir. Donatılı olan şap betonu prizini almadan üzerine uygulanan yüzey sertleştiricilerle birlikte aşınmaya karşı mukavemeti arttırılır ve istenirse renklendirilebilir. Taşköprü (Üsküp) Taşköprü (, "Kamen Most" "Taş Köprü") Vardar Nehri üzerinde, Üsküp şehir merkezinde bulunan tarihi Osmanlı köprüsü. Üsküp’ün simgelerinin en başında yer alır. Fatih Köprüsü veya Fatih Sultan Mehmet Köprüsü olarak isimlendirilmektedir. Köprü katı taştan oluşan bloklardan ve 12 adet yarım yay kemere bağlanan sabit, katı sütunlardan oluşur. Yapı, 214 metre uzunluğa ve 6 metre genişliğe sahiptir. Köprünün ortasında bulunan kitabe bölümü yeniden yapımdadır. 1451-1469 yıllarında II. Mehmed’in himayesi ve kontrolü altında yapılmıştır. Köprüden, Alaca Cami vakıfnamesinde sözü edilmiştir. Kimi kaynaklara göre köprünün Mimar Sinan tarafından yapıldığı belirtilmektedir. 13 kemer gözü yani 12 kemeri bulunan köprünün kemer açıklıkları ise merkeze doğru genişlemekte ve yükselmektedir. Köprünün toplam uzunluğu 220 metredir. Kemer açıklıkları açısından en küçük açıklık 4,05 metre en büyük açıklık ise 13,48 metredir. Su anki köprü Roma köprüsünün üzerine yapılmıştır. 1451-1469 yıllarında II. Mehmed’in himayesinde yapılan köprü tarihte birçok kez hasar görmüş ve onarılmıştır. 1555 yılındaki büyük depremde hasar gördüğüne dair tarihi kanıtlar olduğu söylenmiştir. Bu depremde köprünün 4 sütunu ağır hasar yaşamıştır. II. Dünya Savaşı döneminde, 1944 yılında faşistler tarafından köprüye patlayıcı yerleştirilmiştir. Üsküp’ün kurtulmasıyla, patlayıcılar sökülmüştür. 1689 yılında bu köprüde Kumanova dükü Karpoş'un asıldığı tahmin edilmektedir. Mustafa PaÅŸa Camii Mustafa Paşa Camii (Makedonca: Мустафа-пашина џамија "Mustafa-Pašina Đamija") Kuzey Makedonya'nın başkenti Üsküp’te bulunan eski Osmanlı camiîdir. Cami, Üsküp Kalesi’nin alt kesiminde, kalenin önündeki yolun hemen karşısında yer alır. Caminin alt kısımlarında kalan bölge de Üsküp’ün en meşhur yerlerinden olan tarihî Türk Çarşısı’dır. Kale, cami ve çarşının yer aldığı bu alan şehrin tarihî kesimidir. Üsküp Türk Çarşısı’nın hemen üst kısmında konuşlanmış olan camiî 1492 yılında Yavuz Sultan Selim'in veziri olan Mustafa Paşa tarafından yaptırılmıştır. Paşanın adı, camiî girişindeki kitâbede bulunur. Mustafa Paşa, II. Bayezid ve Yavuz Sultan Selim'in veziri olmuştur. Döneminde görevlerinde oldukça faydalı olmuş bir devlet adamıdır. Camiî, kendisine özgün yapısı ve ihtişamını çağdaş döneme kadar korumuştur. Tarihî dönemde camiye herhangi bir ekleme yapılmamış, mevcut yapısı aynen tutulmuştur. 1963 yılında meydana gelen bir depremde hasar görmüş, 1968 yılında tekrar ibadete açılmıştır. 2006 yılından itibaren 5 yıllık restorasyon çalışmaları TİKA tarafından yapılmıştır. Sefa Taşkın Sefa Taşkın (d. 1950), Türk inşaat mühendisi, siyasetçi, çevreci, yazar, eski Bergama Belediye Başkanı (1989-1999). 1950 yılında İzmir'in Bergama ilçesinde doğdu. İlk ve orta okulu Bergama'da, liseyi İzmir Atatürk Lisesi'nde okudu. 1973 Orta Doğu Teknik Üniversitesi'nden inşaat mühendisi olarak mezun oldu. Çeşitli yerlerde mühendislik yaptıktan sonra 1989'da Sosyaldemokrat Halkçı Parti'den Bergama Belediye Başkanı seçildi. 1994'te CHP'den yeniden başkan seçildi. Belediye başkanlığı sırasında, 1860'larda Bergama'dan Berlin'e götürülen "Pergamon Altar" olarak da adlandırılan tarihsel Zeus Sunağı'nın geri getirilmesi konusunda kampanya başlattı. Aynı dönemde Bergama yakınlarında siyanür kullanılarak işletilmek istenen altın madenine karşı, çevrenin korunması düşüncesiyle yöre insanlarıyla birlikte büyük bir kampanya başlattı. Olaylarla ilgili olarak, Harvard Üniversitesi ve Londra Ekonomi Okulu dahil birçok üniversite tarafından doktora düzeyinde araştırma çalışması yapıldı. Türk ve Yunan halkları arasında dostluğun ve barışın gelişmesi ve kalıcı hale gelmesi konusunda çalışmalarda bulundu. Bu çabalarından dolayı 1996 yılında Abdi İpekçi Barış Ödülü ile ödüllendirildi. 1999 yılında belediye başkanlığından ayrıldı ve zeytinciliğe başladı. 3. Altın Portakal Film Festivali 3. Altın Portakal Ulusal Uzun Metraj Film Yarışması, 24 Mayıs ve 4 Haziran 1966 tarihleri arasında gerçekleşti. 4. Altın Portakal Film Festivali 4. Altın Portakal Ulusal Uzun Metraj Film Yarışması, 25 Mayıs ve 5 Haziran 1967 tarihleri arasında gerçekleşti. 5. Altın Portakal Film Festivali 5. Altın Portakal Ulusal Uzun Metraj Film Yarışması, 5-15 Haziran 1968 tarihleri arasında gerçekleşti. 24 Mayıs - 5 Haziran tarihleri arasında düzenlenmesi planlanan festival yerel seçimler nedeniyle ertelenerek 5-15 Haziran arasında düzenlendi. 7. Altın Portakal Film Festivali 7. Altın Portakal Ulusal Uzun Metraj Film Yarışması, 25 Mayıs ve 5 Haziran 1970 tarihleri arasında gerçekleşti. 8. Altın Portakal Film Festivali 8. Altın Portakal Ulusal Uzun Metraj Film Yarışması, 1 ve 10 Haziran 1971 tarihleri arasında gerçekleşti. Ankara Ekspresi (anlam ayrımı) Ankara Ekspresi, Ankara-Eskişehir-İzmit-Haydarpaşa istasyonları arasında çalışan ekspres tren hattıdır. Ayrıca aşağıdaki anlamlara gelebilir, Marcus Annaeus Seneca Lucius, ya da Marcus, Annaeus Seneca, Yaşlı Seneca ve Hatip Seneca olarak da bilinir (MÖ 54 civarı- 39 civarı), Antik Roma eyaleti Hispania'nın Cordoba şehrinde, hali vakti yerinde equestrian sınıftan bir ailede doğmuş Romalı Hatip. "Praenomen'i" (İlk ismi) bilinmez ancak Volterra'lı Raphael tarafından Marcus olduğu iddia edilir. Roma'da kalma şansı yakaladığı iki fırsattan istifade, avukat olarak resmi bir kariyer yapabilmek amacıyla ünlü konuşmacı ve hatiplerin derslerine katıldı. Örnek aldığı hatip Cicero'ydu ve Seneca onun zamanında belagat sanatının gösterişli cereyanlarına meyletti. İç savaş sırasında büyük ihtimalle aynı yerden geldikleri için tıpkı oğulları ve torunu (şair Lucan) gibi Pompey'e karşı sempati besliyordu. Karısı Córdoba, İspanya'lı Helvia'dan üç oğlu olmuştur: L. Annaeus Novatus, babasının arkadaşı Junius Gallio tarafından evlat edinildiğinden bazen L. Junius Gallio olarak da çağrılır; filozof L. Annaeus Seneca, genellikle Genç Seneca olarak bilinir ve şair Lucan'ın babası Annaeus Mela. Claudius'un, oğlunu sürgüne göndermesinden önce (41; Seneca, "ad Helviam", ii. 4) ölmesi ve Tiberius'un ölümünden hemen sonra kaleme aldığı yazıların ortaya çıkarılması nedeniyle 39 yılında öldüğü tahmin edilmektedir. Oğullarının ricasıyla ilerlemiş yaşına rağmen, söylenenlere göre her şeyi hafızasından yazmıştı, Yunan ve Romalı hatiplerine ait çeşitli okul temaları ve bunların ele alınmalarından oluşan bir koleksiyon hazırladı. On kitaptan oluşan "Controversiae" (hayali yasal davalar) adlı eserinde, 27 konu üzerinde tartışmalar yapılır ve hatiplerin her birinin bu konu üzerindeki fikirleri değişik açılardan verilir. Seneca aynı zamanda Roma İç savaşından kendi ölümüne kadar geçen süreyi içeren ve ölümünden sonra oğulları tarafından yayınlanmış olan bir tarih kitabının da yazarıdır. 9. Altın Portakal Film Festivali 9. Altın Portakal Ulusal Uzun Metraj Film Yarışması, 1 Haziran ve 10 Haziran 1972 tarihleri arasında gerçekleşti. Che Guevara Ernesto "Che" Guevara, kısaca Che Guevara ya da el Che, (14 Haziran 1928 - 9 Ekim 1967), Arjantinli Marksist-Leninist siyasetçi, Küba gerillaları ile Enternasyonalist gerillaların lideri ve devrimci. Tıp eğitimi alırken Latin Amerika'yı baştan aşağı dolaştı ve bu sayede birçok insanın karşı karşıya kaldığı yoksulluğu doğrudan gözlemleyebildi. Bu deneyimler sonucunda bölgedeki ekonomik eşitsizliği ortadan kaldırmanın tek yolunun devrim olduğuna inanarak Marksizm’i incelemeye başladı ve Başkan Jacobo Arbenz Guzmán'ın önderliğinde Guatemala’nın sosyal devrimine katıldı. Bir süre sonra 1959 yılında Küba'da yönetimi ele geçiren Fidel Castro'nun askeri nitelikli 26 Temmuz Hareketi'nin bir üyesi oldu. Yeni hükûmette çeşitli önemli görevlerde bulunduktan, gerilla savaşı teorisi ve uygulamaları üzerine makaleler ve kitaplar yazdıktan sonra diğer ülkelerdeki devrimci hareketlere katılmak üzere 1965 yılında Küba'dan ayrıldı. İlk olarak Kongo Demokratik Cumhuriyeti'ne daha sonra da CIA ve Amerikan Ordusu Özel Harekât Birlikleri'nin ortak operasyonu sonrası yakalanacağı Bolivya'ya gitti. Guevara 9 Ekim 1967'de Vallegrande yakınlarındaki La Higuera'da Bolivya Ordusu'nun elindeyken öldürüldü. Son saatlerinde yanında bulunanlar ve onu öldürenler, yargısız infaz edildiğine tanık olmuşlardır. Ölümünden sonra Guevara dünya üzerinde sosyalist devrimci hareketlerin sembolü haline gelmiştir. Guevara'nın Alberto Korda tarafından çekilen fotoğrafı "dünya üzerindeki en ünlü fotoğraf ve 20. yüzyılın sembolü" olarak nitelenmiştir. Ernesto Guevara, İspanyol ve İrlanda asıllı bir ailenin beş çocuğunun en büyüğü olarak Arjantin'in Rosario şehrinde dünyaya gelmiştir. Annesinin ve babasının soyu Basklara dayanır. doğum tarihi olarak 14 Haziran 1928 görünmesine karşılık bazı kaynaklarda aynı yılın 14 Mayıs günü doğduğu belirtilmektedir. Guevara'nın atalarından Patrick Lynch 1715 yılında İrlanda'da Galway'de doğmuş, İrlanda’yı terk edip İspanya’nın Bilbao şehrine, oradan da Arjantin’e gitmiştir. Guevara'nın büyük büyükbabası Francisco Lynch 1817'de büyükannesi Ana Lynch 1868'de doğmuştur. Ana Lynch'in oğlu ve Che'nin babası Ernesto Guevara Lynch 1900 yılında doğmuştur. Guevara Lynch 1927'de Celia de la Serna y Llosa ile evlenmiş ve üç erkek, iki kız çocukları olmuştur. Guevara, çocukluğunda, bu sol eğilimli üst sınıf ailede bile dinamik kişiliği ve siyasi görüşleriyle bilinirdi. Her ne kadar yaşamı boyunca onu etkileyecek olan astım krizlerinden ıstırap çekse de mükemmel bir atlet olmuştur. Bu engeline rağmen hevesli bir ragbi oyuncusuydu ve ‘’Fuser’’ (aşırı saldırgan oyun tarzı nedeniyle verilen, azgın, kudurmuş anlamına gelen ‘’El Furibundo’’ sözcüğü ile annesinin soyadı olan ‘’Serna’’dan oluşturulmuş bir takma isim) lakabıyla anılmaktaydı. Guevara babasından satranç öğrendikten sonra 12 yaşından itibaren yerel turnuvalara katılmaya başladı. Ergenlik döneminde şiire, özellikle de Pablo Neruda’nın şiirlerine merak saldı. . Guevara, Latin Amerika’da kendi sınıfında yaygın olduğu üzere yaşamı boyunca şiir yazdı. Pek çok konuya meraklı, hevesli bir okuyucuydu, ilgilendiği kitaplar Jack London ve Jules Verne’in macera klasiklerinden, Sigmund Freud’un cinsellik üzerine denemelerine ve Bertrand Russell'ın toplum felsefesi üzerine tezlerine kadar giden bir çeşitlilik gösteriyordu. Ergenliğinin son dönemlerinde fotoğrafçılığa merak saldı ve vaktinin önemli kısmında insanları, gittiği yerleri ve sonraları da arkeolojik alanları fotoğrafladı. Guevara, tıp öğrenimi için 1948’de Buenos Aires Üniversitesi'ne girdi. Kesintili öğrenim hayatını, Mart 1953'te tıp öğrenimini bitirip aynı yılın 12 Haziran’ında diplomasını alarak noktaladı. Uzman hekimlik yapabilmek için gerekli klinik eğitimi tamamlayıp tamamlamadığı açık değildir. Eğer bu klinik eğitimi tamamlamadıysa “doctor en medicina” ("tıp doktoru") değil de “médico” ("pratisyen hekim") olmuş olabilir. Guevara öğrenciliği boyunca Latin Amerika'da uzun yolculuklara çıktı. 1951 yılında eski arkadaşı biyokimyager Alberto Granado, yıllardır konuştukları Güney Amerika seyahati için tıp eğitimine bir yıl ara vermesini önerdi. Kısa süre sonra, ‘’La Poderosa II’’ (Güçlü II) adını verdikleri 500 cc.lik 1939 model Norton marka motosikletle Alta Gracia’dan yola çıktılar. Peru'da Amazon Nehri kıyısındaki San Pablo cüzzam kolonisinde gönüllü olarak birkaç hafta geçirmeyi düşünüyorlardı. Guevara'nın bu yolculuğu anlattığı seyahat notları “Notas de viaje’’ 2004 yılında “Diarios de motocicleta” (Motosiklet Günlükleri) adıyla sinemaya uyarlanmıştır. Bu yolculuk sırasında kitlelerin yoksulluğunu, baskıyı ve güçsüzlükleri yakından gözlemleyen ve Marksizm'den etkilenen Guevara, Latin Amerika'daki ekonomik ve sosyal eşitsizliklerin tek çözümünün devrim olduğu sonucuna vardı. Yolculukları, Latin Amerika'ya ayrı uluslardan oluşan bir karma yapı olarak değil de kurtuluşu ancak kıta çapında bir strateji ile gerçekleşebilecek tek bir vücut olarak bakmasını sağladı. Sınırları olmayan ve tek bir ‘’mestizo’’ (Avrupalı ve yerli melezi) kültürle bağlanmış birleşik İber-Amerika kurabilmeyi hayal etmeye başladı . Bu düşünce, sonraki devrimci eylemlerinde öne çıkacaktı. Arjantin'e döner dönmez, Güney ve Orta Amerika'da kaldığı yerden gezilerine devam edebilmek için tıp öğrenimini hızla bitirdi. Guevara, 7 Temmuz 1953'te, Bolivya, Peru, Ekvador, Panama, Kosta Rika, Nikaragua, Honduras ve El Salvador'dan geçip aralık ayının son günlerinde Guatemala'ya vardı. O sıralarda popülist bir hükûmetin başındaki Başkan Jacobo Arbenz Guzmán özellikle toprak reformu ve diğer değişikliklerle bir toplumsal devrim yapmaya çalışıyordu. Beatriz halasına yazdığı mektupta Guatemala’ya bir süre yerleşmesinin sebebini şöyle açıklıyordu: "Guatemala'da gerçek bir devrimci olabilmek için gerekli ne varsa yapacağım ve kendimi mükemmelleştireceğim." Jon Anderson'a göre Guevara'nın Guatemala'daki ana siyasi bağlantısı Perulu sosyalist Hilda Gadea'ydı. ‘’American Popular Revolutionary Alliance’’ (APRA) (Amerikan Popüler Devrimciler İttifakı. Lideri Víctor Raúl Haya de la Torre olan siyasi bir oluşum.) üyesi olan Gadea, Arbenz hükûmetindeki birçok üst düzey politikacıyı Guevara ile tanıştırdı. Daha önce Kosta Rika'da tanıştığı ve Fidel Castro ile bağlantılı bir grup Kübalı sürgünle de bağlantı kurdu. Bu sürgünlerin arasında Küba’nın Oriente eyaletindeki Bayamo’da bulunan ‘’Carlos Manuel de Céspedes’’ barakalarına yapılan saldırıyla bağlantısı olan Antonio ‘’Nico’’ López de vardı.. Lopez Granma Küba'ya çıktıktan kısa süre sonra ‘’Ojo del Toro’’ köprüsünde hayatını kaybedecekti. Siyah İsa ile ilgili dinî eşyaların satışında bu ‘’moncadista’’lara katılan Guevara aynı zamanda Venezuelalı iki sıtma uzmanına da yardımcı olmuştur. Bu sıralarda, Arjantinlilere özgü, “hey”, “dostum”, “birader” anlamına gelen “che” ünlemini çok sık kullanması nedeniyle ünlü “Che” takma adını kullanmaya başlamıştır ( olarak telaffuz edilir). Yalnızca Arjantin, Paraguay ve Uruguay ile Brezilya'nın güneyinde kullanılan bu sözcük, kullananın Rio de la Plata bölgesinden geldiğini gösterir. Ekonomik durumu genellikle pek iyi değildi ve Hilda'nın ziynet eşyalarını rehine vermek zorunda kalmıştı. 15 Mayıs 1954'te Komünist Çekoslovakya'dan Arbenz hükûmetine destek olarak gönderilen yüksek kalitede Skoda piyade ve hafif topçu silahları İsveç gemisi ’’Alfhem’’ ile Puerto Barrios'a ulaştı. Bu silahların miktarı CIA tarafından 2.000 ton ve ilginç bir şekilde John Lee Anderson tarafından da 2 ton olarak tahmin edilmektedir. (Anderson'ın tahmin ettiği miktarın yazım hatası olduğu sanılmaktadır çünkü bu rakamdan bahseden güvenilir kayıt sayısı çok azdır.) Guevara yeni bir vize almak üzere kısa süre için El Salvador'a geçti ve Guatemala'ya geri döndü. Bu sırada CIA tarafından desteklenen Carlos Castillo Armas liderliğindeki darbe başlamıştı. Arbenz karşıtı kuvvetler, Çekoslovak silahlarının trenler yardımıyla dağıtılmasını durduramıyorlardı ancak güçlerini toparladıktan sonra hava desteğinin yardımıyla ilerlemeye başlamışlardı. Arbenz hükûmetinin CIA destekli bir darbeyle devrilmesi üzerine, Guevara'nın Amerika Birleşik Devletleri'nin emperyalist bir güç olduğuna ve Latin Amerika ve diğer gelişmekte olan ülkelerdeki sosyoekonomik eşitsizlikleri düzeltmeye çalışan hükûmetlere karşı koyacağına dair görüşleri kesinleşti. Bu onun sosyalizmin ancak silahlı mücadele sonunda elde edilebileceği ve bu koşulları da ancak silahlanmış bir halkın savunabileceği yönündeki düşüncelerini kuvvetlendirmiştir. Eylül 1954’te Meksika’ya gelişinden kısa süre sonra, Guevara Nico López ve Guatemala’dan tanıdığı diğer Kübalı sürgünlerle arkadaşlığını tazeledi. Haziran’da López onu Raúl Castro ile tanıştırdı. Birkaç hafta sonra Küba’daki siyasi hapishaneden salıverilen Fidel Castro Meksika’ya geldi ve 8 Temmuz 1955’te Raúl, Guevara’yı Fidel Castro ile tanıştırdı. Bütün gece süren ateşli bir sohbetin ardından Guevara, Castro’nun aradığı esin kaynağı devrim lideri olduğuna kanaat getirerek Küba diktatörü Fulgencio Batista’yı devirmek için kurulan ‘’26 Temmuz Hareketi’’ne katıldı. Grubun doktoru olmasına karar verildiyse de hareketin diğer üyeleriyle askerî eğitime katıldı, eğitimin sonunda eğitmenleri Albay Alberto Bayo tarafından en göze çarpan öğrenci olarak nitelendirildi. Bu sırada Gadea, Guatemala’dan gelmişti ve Guevara ile ilişkileri devam ediyordu. 1955 yazında hamile olduğunu söyleyince, Guevara hemen evlenmelerini önerdi. 18 Ağustos 1955’te evlendiler ve 15 Şubat 1956’da Hilda Beatriz adını verdikleri kızları doğdu. 25 Kasım 1956’da Tuxpan, Veracruz’dan Küba’ya doğru yola çıkan Granma yatında Kübalı olmayan tek kişi Guevara’ydı. Karaya çıkar çıkmaz Batista’nın askerlerinin saldırısına uğrayan ekibin yarısı hemen orada veya yakalandıktan sonra öldürüldü. Guevara, bu çatışmada kaçan bir yoldaşın düşürdüğü cephaneyi almak için tıbbî malzeme çantasını bıraktığını ve o ânı, doktordan savaşçıya dönüştüğü an olarak hatırladığını yazar. Hayatta kalan 15–20 isyancı kaçarak Sierra Maestra dağlarına saklanır ve Batista rejimine karşı gerilla savaşına girişir. Yoldaşları tarafından cesareti ve askerî yeteneği nedeniyle saygı gören Guevara isyancılar arasında bir lider, bir "Comandante" olur.. Birçokları için de “acımasızlığı” nedeniyle korkulan kişidir. Muhbir, kaçak ve casus olarak suçlu bulunan birçok kişinin infazından sorumludur. 1958 Aralığının son günlerinde devrimin en önemli olaylarından olan Santa Clara’ya saldıran "intihar timi"ni (isyan ordusundaki en tehlikeli işleri bu tim yapıyordu) yönetti. Generallerinin ve özellikle de General Cantillo’nun ‘’Central America’’ isimli çalışmayan şeker fabrikasında Castro ile buluştuğunu ve isyan lideri ile ayrı bir barış pazarlığı yaptığını öğrenen Batista 1 Ocak 1959’da Dominik Cumhuriyeti’ne kaçmıştır. 7 Şubat 1959’da zafer kazanan hükûmet tarafından Guevara “doğuştan Küba vatandaşı’’ ilan edildi. Kısa süre sonra Meksika’dan "Granma" yatıyla yola çıkmadan önce, ayrıldığı Gadea ile evliliğini resmen sona erdirmek için boşanma işlemlerine başladı. 2 Haziran 1959’da, 26 Temmuz Hareketi’nin Küba doğumlu bir üyesi olan ve 1958 sonlarından beri birlikte yaşadığı Aleida March ile evlendi. La Cabaña hapishanesinin komutanlığına atandı ve 2 Ocak 1959’dan 12 Haziran 1959’a kadar altı ay boyunca üstlendiği bu görevdeyken Batista rejiminin memurlarının, BRAC gizli servis (Buró de Represión de Actividades Comunistas/Komünist eylemlerin bastırılmasından sorumlu servis) mensuplarının, savaş suçlusu olduğu iddia edilenlerin ve siyasî muhaliflerin yargılanması ve infazından sorumlu oldu. TIME dergisine göre, yönettiği yargılamaların “adil” olmadığı iddia edilmekteydi. Daha sonra Ulusal Toprak Reformu Enstitüsü’nde önemli bir göreve geldi ve Küba Merkez Bankası’nın başkanı oldu. (sık sık parayı kınadığı ve yürürlükten kaldırılmasını desteklediği için bu horgörüyü göstermek adına Küba paralarını takma adı olan "Che" ile imzalamıştır). Bu sıralarda satranca olan ilgisi tekrar canlanan Guevara Küba’da yapılan ulusal ve uluslararası turnuvalara katılmıştır. Özellikle genç Kübalıları oyunu öğrenmeleri için teşvik ediyor ve onların ilgisini çekecek etkinlikler düzenliyordu. 1959 yılından itibaren Guevara Küba'dan, diğer ülkelerdeki devrimci hareketlere yardım etti ama bunların tümü başarısızlıkla sonuçlandı. İlk deneme Panama’da yapılmıştı, diğer bir eylem de 14 Haziran’da Dominik Cumhuriyeti’nde yapıldı. (“El Argelino” diye de bilinen Henry Fuerte ve Enrique Jiménez Moya önderliğinde.) 1960 yılında Guevara ‘’La Coubre’’ silah gemisi patlamasında kurbanlara yardım etti. Kurtarma operasyonu sırasındaki ikinci patlamayla birlikte ölü sayısı yüzü aşmıştır. Bu patlamada ölenlerin cenaze töreninde Alberto Korda Che’nin ünlü fotoğrafını çekmiştir. "La Coubre"'nin sabotaj ya da kaza sonucu mu patladığı bilinmemektedir. Sabotaj olduğunu iddia edenler, sorumlu olarak Merkezî Haberalma Örgütü’nü (CIA), ve sabotajı yapan kişi olarak da merkezî eyaletlerdeki Batista karşıtı güçlerden Guevara’nın rakibi olan ve daha sonra CIA ajanı olduğu sanılan William Alexander Morgan'ı gösterirler. Kübalı sürgünler, patlamanın sorumlusunun Guevara’nın SSCB’ye sadık rakipleri olduğunu ileri sürerler. Guevara daha sonra Sanayi Bakanı olarak Küba sosyalizminin açık ve kesin bir hale gelmesine yardımcı olmuş, ülkenin önde gelen kişileri arasına girmiştir. “Gerilla Savaşı’’ adlı kitabında silahlı başkaldırıya önayak olacak geniş örgütlere gerek duymadan küçük bir gerilla grubu (‘’foco’’) tarafından başlatılan Küba modeli devrim fikrinin tekrar edilmesini savunmuştur. "El socialismo y el hombre en Cuba" (1965) ("Küba’da sosyalizm ve insan") adlı denemesinde sosyalist devletle birlikte “yeni bir insan” biçimlendirmenin gerekliliğini savunur. Bazıları Guevara’yı bu ‘’yeni insan’’ın alımlı ve yalın bir modeli olarak görür. 1961 yılındaki Domuzlar Körfezi İşgali’nde Guevara çarpışmalara katılmamıştır. Castro'nun emriyle Küba’nın en batısındaki Pinar del rio eyaletindeki bir kuvvetin başına geçmiş ve burada sahte çıkarma kuvvetini püskürtmüştür. Bu harekât sırasında yüzünden kurşun yarası almış ama kendi silahının kazara ateş almasıyla yaralandığını söylemiştir. Guevara 1962 Ekim ayında ortaya çıkan Küba Füze Krizi’ne neden olan Sovyet nükleer balistik füzelerinin Küba’ya getirilmesinde anahtar rol almıştır. Birkaç ay sonra İngiliz gazetesi ‘’Daily Worker’’ ile yaptığı görüşmede eğer füzeler Küba kontrolünde olsaydı başlıca ABD şehirlerine doğru bu füzeleri kullanacağını söylemiştir. Aralık 1964'te Birleşmiş Milletler'de konuşma yapmak üzere Küba heyetinin başı olarak New York'a gitti. (dinleyiniz, ; ya da okuyunuz). CBS televizyon kanalında pazar günleri yayınlanan "Face the Nation" isimli haber programına çıktı. ABD Senatörü Eugene McCarthy, Malcolm X'in çalışma arkadaşları, Kanadalı radikal Michelle Duclos dahil olmak üzere değişik kişi ve gruplarla görüştü. 17 Aralık'ta Paris'e uçtu ve üç aylık bir uluslararası geziye başladı. Bu gezi sırasında Çin, Birleşik Arap Cumhuriyeti (Mısır), Cezayir, Gana, Gine, Mali, Dahomey, Kongo-Brazzaville ve Tanzanya'yı dolaştı. İrlanda, Paris ve Prag'da molalar verdi. 24 Şubat 1965'te Cezayir'de, sonradan uluslararası sahnede son görünüşü olacak olan ""İkinci Afrika-Asya Ekonomik Dayanışma Semineri""ndeki konuşmasını yaptı. Bu konuşmada şöyle demiştir: ""Ölümüne olan bu mücadelede hiçbir sınır yoktur. Dünyanın hiçbir yerinde meydana gelen olaylara kayıtsız kalamayız. Bir ülkenin emperyalizme karşı zaferi bizim zaferimizdir, aynı şekilde yenilgisi de bizim yenilgimizdir."" Şu sözlerle de dinleyicilerini şaşırtmıştır: ""Sosyalist ülkelerin, Batı'nın sömürgeci ülkeleriyle üstü kapalı işbirliğini tasfiye etmeleri ahlakî görevleridir."" Sonra da bu hedefe ulaşmak için komünist bloğu ülkelerinin uygulaması gereken bir dizi eylemi sıralamıştır. 14 Mart'ta Küba'ya döndüğünde Havana havaalanında Fidel ve Raúl Castro, Osvaldo Dorticós ve Carlos Rafael Rodríguez tarafından sade bir törenle karşılandı. İki hafta sonra Guevara kamu hayatından çekildi ve ardından tamamen ortadan kayboldu. Castro'dan sonra gelen adam olarak bakıldığı Küba'da nerede olduğu, 1965 yılının en büyük gizemlerindendi. Ortadan kayboluşu için değişik sebepler öne sürüldü: sanayi bakanıyken savunduğu sanayileşme projelerinin görece başarısızlığı, Çin-Sovyet Ayrılığı arttıkça Guevara'nın Çin Komünist Partisi yanlı tutumunu onaylamayan Sovyet resmî görevlilerinin Castro'ya yaptıkları baskı ve Küba'nın ekonomik gelişmesi ile ideolojik çizgisi üzerine Guevara ile Küba lideri arasındaki önemli görüş ayrılıkları. Castro'nun Guevara'nın tanınmışlığından rahatsız olup onu tehdit olarak görmesi de neden olarak gösterildi. Castro'nun bazı muhalifleri onun Guevara'nın kayboluşu hakkındaki açıklamalarının şüphe uyandırıcı olduğunu söylerler. Guevara'nın niyetlerini