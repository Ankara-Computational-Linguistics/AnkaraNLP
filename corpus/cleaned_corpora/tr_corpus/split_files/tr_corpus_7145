edilmesi mümkün olsa da, bu yöntemde hata payının yüksek olması nedeniyle, hava yolu şirketleri ve yer hizmetleri şirketleri söz konusu dokümanı bilgisayar programları vasıtasıyla üretmeyi tercih etmekte, bu yöntemi daha sağlıklı bulmaktadırlar. Belarus Hristiyan Demokrasisi Belarus Hristiyan Demokrasisi şu anlamları içerebilir; Vatikan'da COVID-19 pandemisi Vatikan'da COVID-19 pandemisi, Vatikan'da COVID-19 pandemisinin etkileri. Papa Franciscus, soğuk algınlığına yakalandıktan sonra koronavirüs testi yaptırdı ve sonucu negatif çıktı. Papa Franciscus, kalabalığın onu görmek için toplanmasına engel olmak için halka açık düzenli görüşlerini iptal etti ve İtalya'daki salgın nedeniyle düzenli görüşlerini internette yayınlayacak. Ayrıca koronavirüs pandemisi nedeniyle İtalyan devletinin tüm müzeleri ziyarete kapatmasına benzer bir şekilde, ayrı bir idari birim olan Vatikan Devleti de süresiz bir şekilde Vatikan’a ve Vatikan Müzeleri'ne girişi kapatmıştır. COVID-19 pandemisinin 5 Mart 2020'de bir vaka ile Vatikan'a yayıldığı doğrulandı. MoÄŸolistan'da COVID-19 pandemisi Moğolistan'da COVID-19 pandemisi COVID-19 pandemisinin ilk vakası Fransa'dan seyahat eden Fransız kişide olduğu ve Moğolistan'a yayıldığı doğrulandı. 10 Mart 2020'de Başbakan Yardımcısı Ölziisaikhany Enkhtüvshin, Ulaanbaatar'a Moskova'dan uçarak gelen bir Fransız vatandaşının ülkedeki ilk teyit edilen koronavirüs vakası olduğunu açıkladı. 57 yaşındaki erkek hasta, önce 7 Mart 2020'de ateş belirtileri gösterdi. İlk testler hastanın koronavirüs için pozitif olduğunu doğruladı ve hastaya Dornogovi'de kendini izole etmesi söylendi. Ancak hasta tavsiyeyi görmezden geldi ve izolasyonunu kırdı. Benzer şekilde, sağlık görevlilerinin eyalette kalmasına yönelik önerilerine rağmen, hastanın iki yakın teması Dornogovi'den ayrıldı. Devlet Olağanüstü Hal Komisyonu, bu kişilerin eylemlerinden yasal olarak sorumlu tutulacağını söyledi. Tüm toplu taşıma araçları en az 16 Mart 2020 tarihine kadar askıya alındı. Hastayla yakın teması olan 120'den fazla kişi karantinaya alındı ve dolaylı teması olan 500'den fazla kişi tıbbi gözlem altında. 11 Mart 2020 ile 28 Mart 2020 tarihleri arasında Moskova, İstanbul ve Nur-Sultan'dan tarifeli tüm uçuşlar askıya alındı. Ayrıca Ulan Batur ve Irkutsk arasındaki tren güzergâhı ile Ulan Batur ve Moskova arasındaki tren güzergâhı 28 Mart 2020 tarihine kadar askıya alındı. Saint Vincent ve Grenadinler'de COVID-19 pandemisi Saint Vincent ve Grenadinler'de COVID-19 pandemisi, 2019-2020 koronavirÃ¼s pandemisinin Saint Vincent ve Grenadinler'deki etkileri. 11 Mart'ta Saint Vincent ve Grenadinler Hükûmeti ilk koronavirüs vakasını doğruladı. Ülkeye gelen yolcu, İngiltere'den Barbados aktarmalı olarak Saint Vincent'e gelmişti. Kenya'da COVID-19 pandemisi Bu makale COVID-19 pandemisinin Kenya'daki etkilerini belgelemektedir. 13 Mart: İlk vaka Londra üzerinden ABD'ye seyahat eden 27 yaşındaki Kenyalı bir kadında tespit edildi. 15 Mart: ABD'ye seyahat eden ilk vakanın yanında oturan iki kişide daha virüs tespit edildi. Okullar tatil edildi ve halka açık etkinliklere kısıtlamalar getirildi. Ayrıca ülke sınırları kendi vatandaşları ve ülkede kalan insanlar hariç kapatıldı. Ruanda'da COVID-19 pandemisi Bu makale COVID-19 pandemisinin Ruanda'daki etkilerini belgelemektedir. 14 Mart: Ruanda Hükümeti ilk koronavirüs vakasını doğruladı. NAMD NAMD, ticari olmayan amaçlar için ücretsiz olarak mevcuttur. Belarus Hristiyan Demokrasisi (1917) Belarus Hristiyan Demokrasisi, 1917'de kurulan sosyalizmin evrim parlamenter mücadele ile gelişimi savunan siyasi hareket. Mayıs 1917'de Petrograd'da kurulan Belarus Hristiyan Demokrasisi'nin kurucuları ve ideologları arasında F. Fabijan, V. Godlewski, A. Stankeviç, AL Hvetska, F. Bud'ko A. Guguk (A. Astramoviç), K. Stapoviç gibi isimler vardı. Parti toplum ve parlamenter mücadele biçimlerinin gelişimini evrimsel yolla gerçekleşeceğini savunmuştur. Beyaz Rus Hristiyan siyasi hareketi 20. yüzyılın başlarında Belaruslu ilahiyat öğrencileri arasında ortaya çıktı. Mayıs 1917'de Petrograd'da bir araya gelen grup öğretmenlerin ve Belarus aydınları birleştirdi. Tabanı doğrudan Beyaz Rus katolik din adamlarının sosyo-politik aktiviteye sokmaya çalışan kişilerden oluştu. Beyaz Rus din görevlileri kongrede Mayıs 1917 kongresinde ana konulardan birini Beyaz Rusya'nın "Rusya Federal Demokratik Cumhuriyeti" içinde özerklik elde etmekti. Grup sembol olarak beyaz-kırmızı-beyaz bayrak kullandı. Presidente Eduardo Frei Montalva Üssü Presidente Eduardo Frei Montalva Üssü (), Antarktika'da bulunan bir Şili araştırma istasyonudur. İstasyon, 1969 yılında açılmış olup Antarktika Yarımadası'nın kuzeyinde Güney Shetland Adaları'nda bulunan Kral George Adası'nda Escudero ve Bellingshausen istasyonlarının yakınlarında yer almaktadır. Presidente Eduardo Frei Montalva Üssü, adını 1964-1970 yılları arasında Şili cumhurbaşkanı olan Eduardo Frei Montalva'dan almaktadır. Üste aynı zamanda Teniente Rodolfo Marsh Martin Havalimanı bulunmaktadır. Ali PaÅŸa Medresesi Ali Paşa Medresesi, Diyarbakır'ın Sur ilçesinde yer alan tarihî bir medresedir. Medrese, Diyarbekir Eyaleti'nde valilik yapan Hadım Ali Paşa tarafından 1534-1537 yılları arasında yaptırılmıştır. Mimar Sinan'ın eseri olduğu kaynaklarda belirtilse de bu konu hakkında kesin bilgi yoktur. Medrese, 1970'lerden itibaren düşkünler evi olmasının ardından bugün artık Diyarbakır Müftülüğü'ne bağlı Ali Paşa Kız Kuran Kursu olarak kullanılmaktadır. Yapı, yöresel malzeme olan düzgün kesme bazalt taş ve tuğladan inşa edilmiştir. Merkezi avlulu yapının üst örtüsü içeriden tonoz, dışarıdan düz damlıdır. Tek katlı olan medrese, dikdörtgen biçimindedir. Avlunun sağında ve solunda önü eyvanlı olan beşer oda varken avlunun güneyinde yarım sekizgen planlı mescit bölümü yer almaktadır. Medresenin önemli bir mekanı olan derslik kısmının güney duvarında, üzeri dilimli yarım kubbe ile örtülü mihrap yer almaktadır. Dışa açılan lokma parmaklıklı dikdörtgen formlu pencereleri bulunmaktadır. Medrese odalarına lentolu bir kapıdan geçiş verilmiştir. Odalarda, dışa açılan lokma parmaklıklı dikdörtgen formlu pencereler, niş açıklıkları ve ısınma amaçlı şömineler yer almaktadır. Avlu zemini yakın zamanda yapılan restorasyon sonucu bazalt taşla yenilenmiştir. Tuz köprüsü (protein ve supramoleküler) Kimyada, bir tuz köprüsü iki kovalent olmayan etkileşimin bir kombinasyonudur (hidrojen bağı ve iyonik bağı örneği Şekil 1). İyon eşleştirme, kimyada, biyolojik sistemlerde, farklı materyallerde ve iyon çifti kromatografisi gibi birçok uygulamada en önemli kovalent olmayan kuvvetlerden biridir. Proteinlerin entropik olarak elverişsiz katlanmış konformasyonuna kararlılık sağlayan en yaygın faktördür. Kovalent olmayan etkileşimlerin nispeten zayıf etkileşimler olduğu bilinmesine rağmen, küçük stabilize edici etkileşimler bir araya geldiğinde konformer kararlılığına büyük derece bir atkı gerçekleştirebilirler. Sadece proteinlerde değil, tuz köprüleri aynı zamanda supramoleküler kimyada da bulunabilirler. Tuz köprüsü en sık aspartik asit ya da glutamik asitteki anyonik karboksilatı (RCOO) ve lizinin katyonik amonyumu (RNH) veya arginin amino asitinin guanidinyumu (RNHC(NH)) arasında görülür (Şekil 2). Bu durum en yaygın vaka olmasına rağmen, başka amino asitlerinde tuz köprisine katılmaları olasıdır. Tuz köprüsüne katılan amino asitler arasındaki mesafe de önemlidir. Gereken mesafe 4 A'dan (400 pm) azdır. Aralarındaki mesafe 4A' dan daha büyük amino asitler aralarında bir tuz köprüsü oluşturmaya uygun değildir. Bir protein boyunca çok sayıda iyonlaşabilir amino asit yan zinciri bulunması nedeniyle, bir proteinin bulunduğu pH, proteinin stabilitesi için çok önemlidir. Supramoleküler kimya, makromoleküller arasındaki kovalent olmayan etkileşimlerle ilgilenen bir alandır. Tuz köprüleri, bu alandaki kimyagerler tarafından anyonların algılanması, moleküler kapsüllerin ve çift sarmal polimerlerin sentezi dahil olmak üzere çeşitli ve yaratıcı yollarla kullanılmıştır. Supramoleküler kimyanın anyonların tanınması ve algılanmasına büyük katkıları olmuştur. İyon eşleşmesi anyon kompleksi için en önemli itici güçtür, ancak, halid serisinde görüldüğü gibi, seçicilik, çoğunlukla hidrojen bağları katkılarıyla elde edilir. Moleküler kapsüller, konuk bir molekülü yakalamak ve tutmak için tasarlanmış kimyasal iskelelerdir (bakınız moleküler kapsülleme). Szumna ve arkadaşları kiral bir iç kısma sahip yeni bir moleküler kapsül geliştirdiler. Bu kapsül, plastik bir paskalya yumurtası gibi iki yarıdan oluşur (Şekil 6). İki yarım arasındaki tuz köprüsü etkileşimleri, çözeltide iki yarımın kendi kendine toplanmalarına neden olur (Şekil 7). Kapsül 60 °C' ye kadar ısıtıldığında bile stabildir. Yashima ve arkadaşları DNA'ya çok benzeyen bir çift sarmal konformasyonu benimseyen birkaç polimer oluşturmak için tuz köprüleri kullandılar. Bir örnekte, çift sarmal bir metallopolimer oluşturmak için platin eklediler. Bu metallopolimerler, monomeri ve platin (II) bifenilinden başlayarak (Şekil 8), bir dizi ligand değişim reaksiyonu yoluyla kendi kendine bir araya gelir. Monomerin iki yarısı, protondan arındırılmış karboksilat ile protonlanmış nitrojenler arasındaki tuz köprüsünden birbirine sabitlenir. Latifiye Medresesi Latifiye Medresesi, Diyarbakır'ın Sur ilçesinde yer alan tarihî bir medresedir. Kurşunlu Camii külliyesi içinde yer alan Latifiye Medresesi'nin yapım tarihi bilinmemektedir. Duvarları siyah bazalt taşlarla örülen medresenin iki sahanlığı bulunmaktadır. 19. yüzyılda medrese olarak kullanılan bu yapı, bir dönem cami olarak da kullanılmıştır. Uzun süre atıl kalan bu yapı, 2004 yılında onarılarak SHÇEK Kadın ve Çocuk Eğitim Merkezi olarak kullanılmaya başlanmıştır. Protein agregasyonu Protein agregasyonu, yanlış katlanmış proteinlerin hücre içinde veya dışında toplandığı biyolojik bir fenomendir. Bu protein agregatları genellikle hastalıklar ile ilişkilidir. Aslında, protein agregatları, ALS, Alzheimer, Parkinson ve prion hastalıkları dahil olmak çok çeşitli hastalıklarda rol oynamaktadır. Sentezden sonra proteinler tipik olarak en termodinamik olarak uygun olan belirli bir üç boyutlu konformasyona (yani doğal durumları) katlanır. Bu katlama işlemi hidrofobik etki tarafından yönlendirilir: proteinin hidrofobik (su sevmeyen) kısımları, proteinin iç kısmına gömülerek hücrenin hidrofilik (su seven) ortamından korunur. Böylece, bir proteinin dış kısmı tipik olarak hidrofilikken iç kısım tipik olarak hidrofobiktir. Protein yapıları, iki sistein amino asiti arasındaki kovalent olmayan etkileşimler ve disülfür bağları ile stabilize edilir. Kovalent olmayan etkileşimler iyonik etkileşimleri ve zayıf van der waals etkileşimlerini içerir. İyonik etkileşimler bir anyon ve bir katyon arasında oluşur ve proteinin stabilize edilmesine yardımcı olan tuz köprülerini oluşturur. Van der waals etkileşimleri arasında polar olmayan etkileşimler (ör. London dispersiyon kuvvetleri ) ve polar etkileşimler (yani hidrojen bağları, dipol-dipol bağı) bulunur. Bunlar, bir alfa sarmalı veya beta tabakası gibi bir proteinin ikincil yapısında ve üçüncül yapısında önemli bir rol oynar. Bir proteindeki amino asitler arasındaki etkileşimler, o proteinin son yapısının belirlenmesinde çok önemli bir rol oynar. Amino asit dizisindeki bir değişiklikle olabileceği gibi kovalent olmayan etkileşimlerde değişiklikler olduğunda da, protein yanlış katlanmaya veya açılmaya karşı hassastır. Bu durumlarda, hücre proteinin yeniden katlanmasına veya katlanmamış proteinin parçalanmasına yardımcı olmazsa, katlanmamış/yanlış katlanmış protein, kendisine ait açıkta kalan hidrofobik kısımlarının diğer proteinlerin açıkta kalan hidrofobik yamalarıyla etkileşime girmesi ile, agregatlar oluşturabilir. Oluşabilecek üç ana protein agregat türü vardır: amorf agregatlar, oligomerler ve amiloid fibriller. Protein agregasyonu çeşitli nedenlerden dolayı ortaya çıkabilir. Bu nedenler kategorilere ayrılabilir, aşağıda detaylandırılan dört sınıf vardır. DNA dizisinde meydana gelen mutasyonlar proteinin amino asit dizisini etkileyebilir veya etkilemeyebilir. Sekans etkilendiğinde, farklı bir amino asit, proteinin katlanmasını etkileyen yan zincirler arasındaki etkileşimleri değiştirebilir. Bu durum proteinin yanlış katlanmasına veya katlanmamasına ve proteininin normalde iç kısımlarda gömülü olması gerekn hidrofobik kısımlarının açıkta kalmasına sebep olur. Açıkta kalan hidrofobik kısımlar, başka bir yanlış katlanmış veya katlanamamış proteinin hidrofobik kısımları ile etkileşerek proteinlerin birbirine kenetlenmesini ve yani agregat oluşumunu sağlayabilir. Alternatif olarak, gene açıkta kalan hidrofobik kısımlar, normal bir proteinin dış kısmındaki hidrofobik parçalar ile etkileşerek de agregat oluşumuna sebebiyet verebilir. Etkilenen proteinlerin kendisindeki mutasyonlara ek olarak, protein agregasyonuna, yeniden katlanma yolu (moleküler şaperonlar) veya ubikitin-proteazom yolu (ubikitin ligazlar) gibi düzenleyici yolaklardaki proteinlerdeki mutasyonlar da neden olabilir. Şaperonlar, proteinin katlanması için güvenli bir ortam sağlayarak proteinin yeniden katlanmasına yardımcı olur. Ubikitin ligazları, ubikitin modifikasyonu yoluyla degradasyon için proteinleri hedefler. Protein agregasyonu, transkripsiyon veya translasyon sırasında ortaya çıkan problemlerden kaynaklanabilir. Bu işlemlerde problemler ortaya çıkarsa, bu proteinin yanlış bir şekilde katlanmasına ve protein agregasyonuna sebep olabilir. Aşırı sıcaklıklar ve pH veya oksidatif stres gibi çevresel stresler de protein agregasyonuna yol açabilir. Aşırı sıcaklıklar, amino asit kalıntıları arasındaki kovalent olmayan etkileşimleri zayıflatabilir ve dengesini bozabilir. Proteinin pH aralığının dışındaki pH'lar, amino asitlerin protonasyon durumunu değiştirebilir, bu da kovalent olmayan etkileşimleri artırabilir veya azaltabilir. Bu aynı zamanda daha az stabil etkileşimlere ve protein açılmasına neden olabilir. Oksidatif stres, reaktif oksijen türleri gibi radikallerden kaynaklanabilir. Bu kararsız radikaller, amino asitlere saldırarak yan zincirlerin (örn. Aromatik yan zincirler, metiyonin yan zincirler) oksidasyonuna ve/veya polipeptit bağlarının yarılmasına yol açabilir. Bu, proteini doğru bir şekilde bir arada tutan kovalent olmayan etkileşimleri etkileyebilir, bu da protein dengesizleşmesine neden olabilir ve proteinin açılmasına sebep olabilir. Hücreler, protein agregatlarını yeniden katlayabilen veya parçalayan mekanizmalara sahiptir. Bununla birlikte, hücreler yaşlandıkça, bu kontrol mekanizmaları zayıflar ve hücre, agregaları daha az çözebilir hale gelir. Temel seti (kimya) Teorik ve hesaplamalı kimyada, bir temel seti Hartree Fock yöntemi veya yoğunluk fonksiyonel teorisinde kullanılan bir dizi fonksiyondur (temel fonksiyonları olarak adlandırlırlar). Temel setleri Hartree Fock yöntemi veya yoğunluk fonksiyonel teorisindeki elektronik dalga fonksiyonunu temsil etmeyi amaçlarlar. Modelin kısmi diferansiyel denklemlerinin bilgisayarda verimli uygulanması amacı ile uygun cebirsel denklemlere dönüştürülmesinde kullanılırlar. Temel seti atomik orbitallerden (kuantum kimyası camiasının genel tercihi) veya düzlem dalgalarından (katı hal camiasının genel tercihi) meydana gelebilir. Çeşitli atomik orbital tipleri kullanılabilir: Gaussian tipi orbitaller, Slater tipi orbitaller veya sayısal atomik orbitaller. Sayılan üç çeşit orbitalden Gaussian tipi orbitaller, Hartree-Fock yöntemlerinin etkili uygulamalarına olanak sağladıkları için en sık kullanılanlardır. Modern hesaplamalı kimyada, kuantum kimyasal hesaplamalar sonlu temel fonksiyonlar kümesi kullanılarak gerçekleştirilir. Sonlu temel fonsiyonlar tam (sonsuz) bir fonksiyonlar kümesine doğru genişletildiğinde ve oluşan bu yeni temel seti hesaplamalarda kullanıldığında, hesaplamaların tam temel seti (CBS) sınırına yaklaştığı söylenir. Bu makalede, "temel fonksiyon" ve "atomik orbital" bazen birbirinin yerine kullanılmaktadır, ancak temel fonksiyonlar genellikle gerçek atom orbitalleri değildir, çünkü moleküllerdeki polarizasyon etkilerini tanımlamak için birçok temel fonksiyon kullanılır. Temel seti içinde dalga fonksiyonu bir vektör olarak temsil edilir. Bu vektörün bileşenleri doğrusal genleşmedeki temel fonksiyonların katsayılarına karşılık gelir. Böyle bir temel sette, tek elektronlu operatörler matrislere karşılık gelirken (diğer adıyla ikinci derece tensör), iki elektronlu operatörler dördüncü derece tensördür. Moleküler hesaplamalarda, molekül içindeki her bir çekirdeğe merkezlenmiş atomik orbitallerden oluşan bir temel setinin kullanılması yaygındır. Fiziksel açıdan en iyi temel setleri Slater tipi orbitallerdir (STO'lar). STO'lar hidrojen ve benzeri vakalarda iyi sonuçlar sağlar fakat bu vakaların dışında STO'lar başarılı olarak değerlendirilemez. Ne yazık ki, STO'larla integrallerin hesaplanması zordur. Frank Boys, STO'ların Gaussian tipi orbitallerin (GTO'ların) doğrusal kombinasyonları olarak ifade edilebileceğini fark etti. İki GTO'nun ürünü GTO'ların doğrusal bir kombinasyonu olarak yazılabildiğinden, Gaussian temel fonksiyonları ile integraller kapalı formda yazılabilir, bu da büyük hesaplamada kolaylık sağlar (bkz. John Pople). Literatürde onlarca Gaussian tipi yörünge temel seti yayınlanmıştır. Temel setleri büyüdükçe sağladıkları sonuçların kesinliğinin artması beklenir fakat bu artış hesaplama maliyetlerinin de artışı pahasınadır. En küçük temel setleri minimal temel setleri olarak adlandırılır. Minimal temel setleri, gaz fazı atomunun kesin değerine yakındır. Polarizasyon Molekülün içindeki atomun elektron yoğunluğunun polarizasyonunu tarif etmek için ilave fonksiyonlar eklenir. Bunlara polarizasyon fonksiyonları denir. Bu fonksiyonlar, temel setine esneklik katar. Kimyasal bağların modellenmesi için bu çok önemlidir, çünkü bağlar sıklıkla polarizedir. Difüzyon Temel setlerine bir başka yaygın ekleme, difüzyon fonksiyonların ilavesidir. Bunlar, atom orbitallerinin "kuyruk" kısmına esneklik veren küçük bir üs ile genişletilmiş Gaussian temel fonksiyonlarıdır. Difüzyon temel fonksiyonları anyonları veya dipol momentlerini tanımlamak için ve ek olarak molekül içi ve moleküller arası bağların doğru modellenmesi için önemli olabilir. En yaygın minimum temel seti STO-nG'dir, burada n bir tam sayıdır. Bu "n" değeri, tek temel fonsiyonu içeren Gaussian ilkel fonksiyonlarının sayısını temsil eder. Bu temel setlerde, aynı sayıda Gaussian ilkel çekirdek ve değerlik orbitallerini içerir. Minimum temel setleri genellikle masrafsız yöntemlerdir fakat sonuçları daha karmaşık temel setlerine oranla kalitesizdir. Yaygın olarak kullanılan minimal temel setleri şunlardır: MidiX temel setleri gibi kullanımda olan başka birkaç minimal temel seti daha vardır. Çoğu moleküler bağ oluşumu esnasında, esas olarak bağda yer alan değerlik elektronlarıdır. Bu gerçeğin farkında olarak, değerlik orbitallerini birden fazla temel fonksiyonla (her biri sırayla ilkel Gauss fonksiyonlarının sabit bir doğrusal kombinasyonundan oluşabilir) temsil etmek yaygındır. Her bir değerlik atomu orbitaline karşılık gelen çok sayıda temel fonksiyonun bulunduğu temel setlerine çift, üçlü, dörtlü-zeta vb. (zeta, ζ, bir STO temel fonksiyonunun üssünü temsil etmek için yaygın olarak kullanılır) temel setleri denir. Minimal temel kümeler farklı moleküler ortamlara uyum sağlama esnekliğine sahip değilken, bölünmüş değerlik temel setleri bu özelliğe sahiptir. John Pople ve grubunun ürettiği bölünmüş değerlik temel setleri için gösterim genellikle X-YZg'dir. Kısa çizgiden sonra iki sayının bulunması, temel setinin çift zeta temel seti olduğunu ima eder. Bölünmüş değerlik üçlü ve dörtlü zeta temel setleri de bulunur (X-YZWg, X-YZWVg, vb. olarak gösterilirler). Pople temele setlerinin yaygın olarak kullanılan üyelerinin bir listesi: Korelasyon tutarlı veya polarizasyon tutarlı temel setleri tipik olarak benzer kaynaklarla Pople temel setlerine oranla daha iyi sonuçlar verdiğinden, pople temel setlerinin modası geçmiştir. Ayrıca bazı Pople temel setlerinin yanlış sonuçlara yol açabilecek ciddi eksikliklere sahip olduğu unutulmamalıdır. Dunning ve grubu tarafından tasarlanmış temel setleri, Post-Hartree-Fock hesaplamalarını ampirik ekstrapolasyon tekniklerini kullanarak sistematik şekilde tam temel set sınırına yaklaştırmayı amaçlarlar ve en yaygın olarak kullanılan temel setlerinin arasında konumlanırlar. Ã–rnekleri: Yoğunluk-fonksiyonel teori son zamanlarda hesaplamalı kimyada yaygın olarak kullanılmaktadır. Bununla birlikte, yukarıda tarif edilen korelasyon-tutarlı temel setleri yoğunluk-fonksiyonel teori için yetersizdir, çünkü korelasyon-tutarlı setler Post-Hartree-Fock yöntemleri için tasarlanmıştır. Fakat yoğunluk-fonksiyonel teori dalga fonksiyonu yöntemlerinden çok daha hızlı temel set yakınsaması sergiler. Korelasyon tutarlı serilere benzer bir metodolojiyi benimseyen Frank Jensen, yoğunluk fonksiyonel teorisi hesaplamalarını hızlı bir şekilde tam temel set limitine dönüştürmenin bir yolu olarak polarizasyon tutarlı (pcseg-n) temel setlerini üretti. Dunning setleri gibi, pcseg-n setleri de CBS değerleri elde etmek için temel set ekstrapolasyon teknikleri ile birleştirilebilir. Polarizasyon tutarlı temel setleri aynı zamanda Jensen temel setleri olarak da bilinirler. Jensen temel setlerinin bir başka üyesi NMR üzerine dizayn edilmiş olan pcSseg-n temel setleridir. Karlsruhe temel setlerinin çeşitli değerlik adaptasyonlarından bazıları aşağıda verilmiştir. Bu temel setlerinin ana avantajı periyodik tablodaki birçok elemente uygulanabilir olmalarıdır. Bu temel setleri genellikle HF ve DFT metotları ile beraber kullanılırlar. Gaussian tipi yörünge temel setleri tipik olarak temel seti eğitmek için kullanılan sistemler için mümkün olan en düşük enerjiyi üretmek üzere optimize edilmiştir. Bununla birlikte, enerjinin yakınsanması, nükleer manyetik kalkanlamalar, dipol momenti veya- elektronik dalga fonksiyonunun farklı yönlerini araştıran- elektron momentum yoğunluğu gibi diğer özelliklerin yakınsanmasını içermez. Manninen ve Vaara, enerjiyi en aza indirgemek yerine, tek elektronlu tamlık profilinin maksimuma çıkarılmasıyla üslerin elde edildiği tamlık için optimize edilmiş temel setleri önermişlerdir. Tamamen optimize edilmiş temel setleri, herhangi bir teorinin herhangi bir düzeyinde herhangi bir özelliğin tam temel set sınırına kolayca yaklaşmasının bir yoludur ve prosedürün otomatikleştirilmesi kolaydır. Tamamen optimize edilmiş temel setleri belirli bir özelliğe göre uyarlanır. Bu şekilde, temel setin esnekliği seçilen özelliğin hesaplama taleplerine odaklanabilir, tipik olarak tam temel set sınırına enerji optimizasyonlu temel setlerle elde edilenden çok daha hızlı yakınsama sağlar. Lokalize temel setlerine ek olarak, kuantum-kimyasal simülasyonlarda düzlem-dalga temel setleri de kullanılabilir. Tipik olarak, düzlem dalga temel seti seçimi bir kesme enerjisine dayanır. Simülasyon hücresindeki enerji ölçütünün altına uyan düzlem dalgaları hesaplamaya dahil edilir. Bu temel setleri, üç boyutlu periyodik sınır koşullarını içeren hesaplamalarda popülerdir. Düzlem dalga temel setlerinin temel avantajı, hedef dalga fonksiyonuna düzgün, monoton bir şekilde yaklaşmanın garanti edilmesidir. Aksine, lokalize temel setleri kullanıldığında, temel tamamlama sınırına monotonik yakınsama aşırı tamamlanma problemleri nedeniyle zor olabilir: büyük bir temel setinde, farklı atomlardaki fonksiyonlar birbirine benzemeye başlar ve örtüşme matrisinin birçok öz değeri sıfıra yaklaşır. Buna ek olarak, belirli integralleri ve işlemleri programlamak ve yürütmek, düzlem dalgası temel fonksiyonları ile- lokalize temel setlerine oranla- çok daha kolaydır. Örneğin, kinetik enerji operatörü karşılıklı alanda diyagonaldir. Gerçek alan operatörleri üzerindeki integraller hızlı Fourier dönüşümleri kullanılarak verimli bir şekilde hesaplanabilir. Fourier Dönüşümünün özellikleri, toplam enerjinin düzlem-dalga katsayılarına göre gradyanını temsil eden bir vektörün, NPW'nin düzlem-dalga sayısı olduğu NPW * ln (NPW) olarak ölçeklenen bir hesaplama efordu hesaplanmasını sağlar. Bu özellik, Kleinman-Bylander tipi ve önceden koşullandırılmış konjüge gradyan çözüm tekniklerinin ayrılabilir pseudopotansiyelleri ile birleştirildiğinde, yüzlerce atom içeren periyodik problemlerin dinamik simülasyonu mümkün hale gelir. Uygulamada, düzlem dalga temel kümeleri genellikle bir 'etkili çekirdek potansiyeli' veya pseudopotansiyel ile birlikte kullanılır, böylece düzlem dalgaları sadece değerlik yük yoğunluğunu tanımlamak için kullanılır. Ayrıca, temel setindeki tüm fonksiyonlar karşılıklı olarak ortogonal olduğundan ve belirli bir atomla ilişkili olmadığından, düzlem-dalga temel kümeleri temel seti süperpozisyon hatası oluşturmaz. Bununla birlikte, düzlem dalga temel setleri, simülasyon hücresinin boyutuna bağlıdır, bu da hücre boyutu optimizasyonunu zorlaştırır. Periyodik sınır koşulları varsayımı nedeniyle, düzlem dalga temel setleri, gaz fazı hesaplamalarına lokalize temel setlerine oranla daha az uygundur. Radvd Rota Bilgilendirme Sunucusu veya Yönlendirici İlan Mesajı Arka plan Programı (İngilizce: "Router Advertisement Daemon") (radvd), . içinde belirtilen Komşu Keşif Protokolü (NDP) nü kullanarak IPv6 yönlendirici adresi ve IPv6 yönlendirme öneklerinin yerel-bağlantı ilanlarını uygulayan bir açık-kaynak yazılım ürünüdür Arka plan Programı(Daemon), İnternet Protokolü sürüm 6 ağlarında ağ ana bilgisayarlarının bildirimsiz otomatik yapılandırma(.) yöntemlerinde sistem yöneticileri tarafından kullanılır. Homotopi Temel grup cebirsel topolojiden gelen ve bir topolojik uzayın neye benzediğini anlamak için kullanılan bir araçtır. Yani bir topolojik uzayın cebirsel bir tasvirini bize verir. Sezgisel olarak şöyle: X bir topolojik uzay ve x0, X'in bir elemanı olsun. x0 noktasında başlayıp X üzerinde kalarak x0 biten yolların hepsini düşünün. Bunlar topolojik uzay üzerinde bir eğri oluştururlar.Bu biçimde başlangıç ve bitiş noktası aynı olan yollara ilmek (ya da döngü, çevrim. İngilizce: loop) denir. Bazı ilmekler birbirine homotopik olarak denk, bazıları da değildir. Birbirine denk olan ilmekler arasında hiçbir fark görme, aynıymış gibi muamele et. Oluşturulan bu küme π1(X,x0) şeklinde yazılır. Bu küme x0 noktasındaki başlayıp biten tüm yollardan oluşur ve birbirinine homotopik olan ilmekler bu kümede aynı elemandır. Bu küme üzerinde şöyle bir işlem tanımlayalım: iki tane ilmeği alsın ve ucuca eklesin. π1(X,x0) kümesi bu işlemle bir grup yapısı oluşturur. Matematiksel tanımlar şöyle: X bir topolojik uzay olsun. X üzerinde bir yol sürekli bir γ : [0,1] → X fonksiyonudur. Eğer γ(0) = γ(1) ise γ'ya ilmek denir. Şimdi bir x0 noktası alalım. Homotopi denkliği x0 noktasından geçen tüm ilmekler kümesini denklik sınıflarına ayırır. Yukarıda π1(X,x0) şeklinde yazdığımız küme aynen bu denklik sınıflarının oluşturduğu kümedir. Şimdi işlemimizi tanımlayalım. α ve β,α(1)=β(0) olacak şekilde iki yol olsun. α ve β'nın çarpımı (ya da ucuca eklenmesi) şöyle tanımlanır: α⋆β(s) = {α(2s)β(2s−1)s≤12s≥12 iki yolu birleştirebilmek için birinin başlangıç noktası diğerinin bitiş noktası olmalı bu yüzden bu işlem tüm yollar kümesi üzerine bir grup oluşturmaz. Fakat yollar yerine ilmekler alırsak ⋆ işlemi π1(X,x0) kümesi üzerinde bir grup yapısı tanımlar. Tabii bunu kanıtlamak için öncelikle homotopi denkliğinin bir denklik bağıntısı olduğunu göstermek sonra ⋆ işleminin iyi tanımlı olduğunu yani [α]⋆[β] =[α⋆β] olduğunu, birleşme özelliğini sağladığını, bir etkisiz elemanı olduğunu ve son olarak da her elemanın bir tersinin olduğunu kanıtlamak gerekiyor. (π1(X,x0),⋆) grubuna X topolojik uzayının temel grubu denir. Temel grup bir topolojik değişmezdir yani eğer iki topolojik uzay birbirine homeomorfsa bu topolojik uzayların temel grupları birbirine izomorftur. Kapama Kapama, Türk mutfağından yemek. Adında "kapama" geçen bazı yemekler: Mistral Ofis Kulesi Mistral Ofis Kulesi, Türkiye'nin İzmir ilinde bulunan bir gökdelendir. 48 katlı ve 216 m uzunluğuna sahip bina İzmir'in Konak ilçesinin kuzeydoğusunda yer alır. İzmir'in en yüksek binasıdır. (İstanbul dışındaki Türkiye'deki en yüksek gökdelendir.) Mistral Ofis Kulesi ile birlikte Mistral Konut Kulesi "Mistral İzmir" kompleksinin bir parçasıdır. İlk olarak 2010 yılında yapılması planlanan inşaat, 2014 yılında İzmir'in "gökdelen patlaması" sırasında başladı ve 2017 yılında tamamlandı. 2019 Dünya Atletizm Şampiyonası - Erkekler çekiç atma 2019 Dünya Atletizm Şampiyonası'nda erkekler çekiç atma yarışması, 2019 tarihlerinde Doha'daki Halife Stadyumu'nda gerçekleştirildi. Yarışmadan önce rekorlar aşağıdaki gibiydi: Yerel saatte (UTC+3) etkinlik programı aşağıdaki gibidir: Eleme kuralı: En az 76,50 metre atışı bulunan sporcular ( Q ) ya da en iyi performansa sahip 12 atlet ( q ) finale yükseldi. Final 2 Ekim'e saat 21:40'da başladı. Gustav Giemsa Gustav Giemsa (d. 20 Kasım 1867 - ö. 10 Haziran 1948), Medar-Blechhammer yerlisi (şimdi Kędzierzyn-Koźle şehrinin bir parçası) Alman kimyager ve bakteriyolog. Genellikle "Giemsa Boyası" olarak bilinen bir boya çözeltisi oluşturması ile tanınır. Bu boya sıtma ve Plasmodium, Trypanosoma ve Chlamydia gibi parazitlerin histopatolojik tanısı için kullanılır. Giemsa,Leipzig Üniversitesi'nde eczacılık ve mineraloji ve Berlin Üniversitesi'nde kimya ve bakteriyoloji okudu. 1895-1898 yılları arasında Alman Doğu Afrika'da eczacı olarak çalıştı. Hamburg'daki "Institut für Tropenmedizin'de" Bernhard Nocht'a asistanlık yaptı ve 1900'de Kimya Bölüm Başkanı oldu. 1904'te Giemsa, kamçılılar, kan hücreleri ve bakteriler için boyama prosedürü üzerine bir makale yayınladı.Giemsa,Romanowsky Boyasını(Eosin Y ve Metilen Mavisi) gliserol ile stabilize ederek geliştirdi. Bu, hücrelerin mikroskopisi amacıyla tekrarlanabilir şekilde boyanmasına izin verdi. Bu yöntem günümüzde laboratuvarlarda kullanılmaktadır. 1933'te Giemsa, Alman Üniversiteleri ve Liselerinin Profesörlerinin Adolf Hitler'e ve Nasyonal Sosyalist Devlet'e bağlılık yemini etti. Daha sonra NSDAP'a katıldı. Anatoliy Solovyanenko Anatoliy Solovianenko (Anatolii Solovyanenko olarak da tercüme edilir Ukraynaca:Анатолій Борисович Солов'яненко, Rusça:Анатолий Борисович Соловья́ненко) (25 Eylül 1932 - 29 Temmuz 1999) Sovyet opera tenoru, SSCB Halk Sanatçısı (1975), Ukrayna Halk Sanatçısı ve Şevçenko ödülü sahibi. Donetsk'te maden işçisi bir ailenin çocuğu olarak doğdu ve 1954'te Donetsk Politeknik Enstitüsü'nden mezun oldu. Ayrıca 1950'den Alexander Korobeichenko ile şarkı eğitimi aldı. Solovianenko kariyerine, şimdi anısına bir anıtının bulunduğu Donetsk'te başladı. Kiev'deki Metropolitan Operası'nda düzenlenen on iki gösteride yer aldı, daha sonra 1978'de Kiev Konservatuvarı'ndan mezun oldu. 30 yıl boyunca Kiev'deki Taras Shevchenko Ulusal Opera ve Bale Tiyatrosu'nda solistti ve Montreal'deki Expo 67'da sahne aldı. 1977–78 sezonunda Solovianenko, New York Büyükşehir Operası'nda solist olarak çalıştı. Ayrıca 1988'deki İngiltere turunda Alexandrov Ensemble'de solist olarak "Kalinka" ve diğer şarkıları seslendirdi. 18 LP kaydetti. Jansky Jansky (sembolü Jy), özellikle radyo astronomisinde kullanılan spektral akı yoğunluğu veya spektral ışınımın SI olmayan bir birimidir. Hertz başına düşen metrekare başına 10 watt'a eşdeğerdir. Pietizm Pietizm, erken modern dönemde Avrupa'da kiliseye, otoriteye farklı tavırlarla biçimlenen bir akımdır. Devlet kiliseleri ile yolunu tümüyle ayırmamıştır. Pietizm sözcüğü önceleri bir aşağılama olarak kullanılmasına rağmen, kendileri tarafından olumlu anlamda kullanılmaya başlandı. Farklı pietistlerin farklı amaçları vardı, ama genel olarak pietistler, dindarlık, ahlaki disiplin ve kişisel dini deneyimler aracılığı ile devlet kilisesi içinde anlamlı bir dini birlik kurmak istiyorlardı. İngiltere'deki Püritenlik, Pietizme benzer; çünkü o da kişisel bir dönüşümü, gönüllülük esasına dayalı dua toplantılarını ve sıkı ahlak kurallarını vurgular. Lutherci Pietizm, 17. yüzyıl sonlarında gelmiştir. Alman rahip ve ilahiyatçı Philipp Spener (1635-1705), 1670'lerde Frankfurt'ta "dindarlık okulları" adını verdiği incil çalışma gruplarını kurdu, 1675 yılında ise din okullarında reform yapılması, hayır işleri ve dua grupları yolu ile dindarlığı artırmak için bir program sunan Pia Dosideria'yı yayımladı. Spener, vaizlerin vaazlarında doktrine ilişkin karmaşık konuları değil, Tanrı'nın sözünü vurgulamalarını ve kendilerine bir görev verilirken ilahiyat alanında eğitimlerinin yanı sıra kişisel olarak tinsel bir yenilenme yaşamış olduklarının kanıtını göstermelerini istiyordu. Lutherci doktrine hiç doğrudan saldırmadı, ama Wittenberg Üniversitesi'ndeki ve diğer yerlerdeki ortodoks Lutherci ilahiyatçılar onun bir Calvinist olduğuna karar verdiler; çünkü o, imanla aklanmadan daha çok, Tanrı'nın gücü aracılığı ulaşılan hayatın kutsallığını vurguluyordu. Spener ve ona daha sonradan katılan -eskiden Leipzig'de bir rahip olan- August Francke (1663-1727) birlikte Almanya'daki en büyük İlahiyat Fakültesini Brandenburg'da Halle Üniversitesi'ni kurdular. Misyonerlik yapan ilk Protestanlar onlardı; 1707'de Danimarka Kralı iki Halle mezununu Hindistan'daki Danimarka sömürgesi Tranquebar'a gönderdi; kısa bir süre sonra da Protestan Pietist misyonerler Lapland, Grönlad ve Amerika'daki sömürgelere gittiler. Lutherci Pietistlerin siyasal değişimler karşısındaki tutumları farklı idi. Bazıları siyasal açıdan pasifti, ama "genişlemekte olan Brandenburg-Prusya eyaletindekiler bürokratik mutlakiyet rejiminin oluşmasında önemli bir rol oynadılar." Liyofilizasyon Liyofilizasyon veya dondurarak kurutma, ürünün dondurulmasını, basıncın düşürülmesini ve daha sonra süblimasyonla ürün içindeki donmuş suyun çıkarılmasını içeren ve düşük sıcaklıkta gerçekleştirilen dehidrasyon işlemidir. Dondurarak kurutma, üründen suyu ısı kullanarak uzaklaştıran çoğu geleneksel kurutma yöntemine zıttır. Dondurarak kurutma esnasında kullanılan düşük sıcaklık nedeniyle işlem yüksek kaliteli bir ürünle sonuçlanır ve ürünün orijinal şekli korunur. Dondurarak kurutmanın birincil uygulama alanları arasında biyolojik (örn. bakteri ve mayalar), biyomedikal (örn. cerrahi nakiller), gıda işleme (örn. Kahve) ve gıda koruma alanları yer alır. Kazakistan'da COVID-19 pandemisi Kazakistan'da 2020 koronavirüs pandemisinin ilk vakası 13 Mart 2020'de onaylandı. Virüsün Almanya'dan gelen 2 Kazakistan vatandaşında olduğu belirtildi. Aynı gün, biri İtalya'dan Nur-Sultan'a, diğeri Almanya'dan Almatı'ya gelen 2 vaka daha doğrulandı. 15 Mart'ta Kazakistan cumhurbaşkanı Kasım Cömert Tokayev 16 Mart - 15 Nisan 2020 tarihleri arasında geçerli olacak şekilde ülke genelinde olağanüstü hal ilan etti. Nevruz ve Zafer Bayramı askeri geçit töreni gibi birçok özel gün iptal edildi. 13 Mart'ta Almatı'da yakın zamanda Almanya'dan dönen iki Kazak vatandaşına COVID-19 bulaştığı doğrulandı. 15 Mart'ta Kazakistan Cumhurbaşkanı olağanüstü hal ilan etti. 16 Mart'ta kadar vaka sayısı Almatı'da 2, Nur-Sultan'da 7 arttı. Almatı ve Nur-Sultan'da vakalar bir gecede 33'e çıktığı için karantina uygulaması başladı. 20 Mart'ta, Karaganda'da acil iniş yapan Minsk-Nur-Sultan uçuşundan iki yolcu için COVID-19 tanısı konduğu doğrulandı. Aynı gün, 8 vaka teyit edildi ve toplam vaka sayısı 41'e ulaştı. 21 Mart'ta Almatı Bölgesi'nde ilk kez virüs tespit edildi. 22 Mart'ta Aktobe Bölgesi'nde ilk kez virüs tespit edildi. 26 Mart'ta Nur-Sultan ve Almatı'da iki hasta taburcu edildi ve aynı gün, Kosshi köyünden 64 yaşındaki bir hastanın COVID-19'dan ölümü ile ilk ölüm vakası bildirildi. 27 Mart'ta Atyrau, Pavlodar ve Mangistau bölgelerinde ilk COVID-19 vakaları doğrulandı. 28 Mart'ta virüsün ilk vakaları Doğu Kazakistan ve Kyzylorda bölgelerinde bulundu . 29 Mart'ta Batı Kazakistan bölgesinde ilk koronavirüs vakası doğrulandı. 31 Mart'ta Türkistan bölgesinde COVID-19 tespit edildi . 3 Nisan'da Kostanay Bölgesi ilk koronavirüs vakasını doğruladı. 24 Ocak'ta Almatı Havalimanı personeli ve Almatı sağlık tugayları tıbbi tatbikat yaptılar. Bu tatbikatta Çin'den enfekte bir yolcu ile bir uçağın gelmesi durumu canlandırıldı. 25 Ocak'ta 98 Kazak öğrencinin Vuhan'da olduğu biliniyordu, ancak hiçbirinin enfekte olduğu hakkında bir bilgi yoktu. 28 Ocak'ta Kazakistan hükûmeti, Urumçi, Sincan, Çin ve Kazakistan şehirleri arasındaki trenleri geçici olarak durdurulmasını planladı. 13 Mart'ta Almatı'da yakın zamanda Almanya'dan dönen iki Kazak vatandaşının COVID-19 enfeksiyonu olduğu doğrulandı. 15 Mart'ta Ülke genelinde Olağanüstü hâl ilan edildi. 30 Mart'ta Atırav ve Karağandı bölgelerinde yer alan 5 şehir karantina altına alındı. Kazakistan, GSYİH'nın yüzde 8'inden fazlası olan 13 milyar doları pandemi müdahalesine harcadı. 24 Ocak'ta Almatı Uluslararası Havalimanı personeli ve Almatı sağlık tugayları tıbbi tatbikat yaptılar. Çin'den enfekte bir yolcu ile bir uçağın gelmesi durumu simüle edildi. Ayrıca, Almatı'da enfekte kişiler olduğu hakkında yayılan haberler, Sağlık Bakanı tarafından onaylanmadı. 25 Ocak itibarıyla 98 Kazak öğrencisi Wuhan'daydı, ancak hiçbirinin enfekte olduğu bilinmiyordu. 26 Ocak 2020'den itibaren sınır ötesi kontrol noktalarında sıhhi ve epidemiyolojik kontrol güçlendirildi ve eğitim tatbikatları yapıldı. Ayrıca, Çin'den gelen insanlar için tıbbi izleme sağlandı ve Kazakistan'daki Çinli vatandaşlar için 72 saatlik vizesiz konaklama uygulaması askıya alındı. Ülke, tıbbi maske sıkıntısıyla karşı karşıya kaldı. Daha sonra, maske satın alan spekülatörlerin onları daha yüksek fiyatlarla sattığı bildirildi. 27 Ocak'ta koronavirüsün ortaya çıkmasını ve yayılmasını önleme faaliyetlerini koordine etmek üzere Kazak hükümeti altında bölümler arası bir komisyon kuruldu. 29 Ocak'ta komisyon, Çin vatandaşlarına vize verilmesini askıya almaya karar verdi ve 29 Ocak'tan itibaren Kazakistan ile Çin arasındaki yolcu otobüsü hizmetlerini askıya almaya, 1 Şubat'tan itibaren Kazakistan ve Çin arasındaki yolcu trenlerini askıya almaya karar verdi ve 3 Şubat'ta Kazakistan ve Çin arasında düzenli hava trafiği askıya alındı. Federasyon Kupası elemelerini Çin'in Dongguan kentinden 4-8 Şubat tarihleri arasında Nur Sultan'a aktarma teklifi Uluslararası Tenis Federasyonu tarafından reddedildi. Asya Sutopu Şampiyonası da 12 Şubat - 16 arasında iptal edildi. 31 Ocak'ta, sıhhi ve epidemiyolojik kontrolü güçlendirmenin ikinci aşaması başladı. Ayrıca, tüm sınırlarda karantina merkezlerine 150 sıhhi ve epidemiyolojik servis uzmanı gönderildi, virüsün laboratuvar tanısı konuldu ve klinik tedavi protokolleri ve anti-salgın önlem algoritmaları onaylandı. 2 Şubat günü, 80'i öğrenci olan 83 kişi Çin'in Wuhan kentinden tahliye edildi. Gelenler muayeneleri yapıldıktan sonra 14 gün boyunca multidisipliner hastanede özel olarak belirlenmiş bir binada karantinaya alındı. 20 Şubat'tan itibaren, koronavirüsün yayılma riskinin derecesine bağlı olarak ülkeleri 3 kategoriye ayırmak için bir metodoloji getirildi. Risk seviyesine bağlı olarak, KVI'ye göre ciddi salgınlarla karşı karşıya olan ülkelerden gelen insanlar izleme ile karşı karşıya kaldı. 23 Şubat'ta, Tokyo'dan Nur-Sultan'a yolcu taşıyan bir uçuş karantinaya alındı, bu uçakta Diamond Princess gemisinden de 4 kişi vardı. Soruşturma virüsün varlığını ortaya koymadı. 26 Şubat'ta 1 Mart'tan itibaren İran'dan uçuşları askıya alma ve Güney Kore'ye uçuş sayısını haftada 9'dan 3'e sınırlama kararı alındı. 2 Mart'ta, 5 Mart'tan itibaren Kazakistan'a giren İran vatandaşlarına geçici bir yasak getirilmesi ve Nur-Sultan-Bakü uçuşunun askıya alınması, Almatı-Bakü hattının uçuş sayısını haftada beşten bire indirilmesine karar verildi. 1 Mart'tan itibaren Sağlık Bakanlığı güçlendirmenin dördüncü aşamasını başlattı. Kategori 1a ülkelerinden gelen yolcular 14 gün boyunca karantinaya alındı ve 10 gün boyunca tıbbi gözetim altında tutuldu. Kategori 1b ülkelerinden gelen insanlar 14 gün boyunca ev karantinalarına alındı. İkinci kategorideki ülkelerden gelenler 14 gün boyunca evde tıbbi gözetim altındaydı ve bunu 10 günlük bir çağrı süresi izledi. Üçüncü kategorideki ülkelerden gelen diğerleri 24 gün boyunca uzaktan izlendi. Bakanlık, ifadenin halktan eleştiri aldığı ve koronavirüsün zaten yakın bir zaman önce Kazakistan'da olduğunu ve bir süre önce açık kalan Çin ile ortak sınırını göz önünde bulunduğunu iddia eden hiçbir virüs vakası olmadığını söyledi. Bu, Kazak hükümetinin Bilgi ve Halk Gelişimi Bakanı Dauren Abaev'in 12 Mart'ta bu iddiaları reddettiği ülkede COVID-19 davalarını kasten gizlediği söylentilerine yol açtı. Hükümetin bazı eleştirmenleri, koronavirüs pandemisi hakkında yanlış bilgi yaydığı iddialarından tutuklandı. Kazakistan bölgesel komşulara yardım sağladı. Krizle mücadele önlemlerinin toplam maliyeti 4 trilyon tenge oldu . Bu masraflar 2.1 trilyon tenge, altyapı tahvilleri için fonların çekilmesi, 1.8 trilyon tenge için Ulusal Fon'dan garantili transfer tutarında devlet bütçesi pahasına sağlanmıştır. Olağanüstü hal nedeniyle mali durumu kötüleşen işadamlarına destek vermek amacıyla, Kazakistan hükümeti 31 Aralık 2020 tarihine kadar vergi ödemesine muafiyet getirdi (tiyatrolar, sergiler, fitness ve spor tesisleri, tarım üreticilerinin tarım arazilerindeki arazi vergisi, genel olarak belirlenen vergi prosedüründe çalışan bireysel girişimcilerin bireysel gelir vergisi). Cumhurbaşkanı Tokayev ayrıca, 15 Ağustos 2020 tarihine kadar karşılanmayan vergi yükümlülükleri üzerindeki faizi askıya aldı ve 2020'nin üçüncü çeyreği için vergi raporu gönderme tarihini erteledi. Acil bir durumda işlerini ücret ödemeden terk etmek zorunda kaldıkları için gelir kaybeden Kazakistan vatandaşları, devlet sosyal sigorta fonundan mali destek aldı. Çalışan başına düşen sosyal yardım miktarı ayda 42.5 bin tenge olmuştur. Posta servisi birçok ülkeye olan uluslararası postaları askıya aldı. Fenerbahçe (futbol takımı) 1907-08 sezonu Fenerbahçe (futbol takımı) 1907-08 sezonu, Fenerbahçe'nin tarihindeki ikinci sezonudur. Bu sezonda Fenerbahçe Futbol Takımı; yerel takımlarla (özel) dostluk müsabakalarında mücadele etmiş, İstanbul Futbol Ligi'ne katılmamıştır. Fenerbahçe, faaliyete geçtiği ilk sezonunda İstanbul Futbol Ligi'ne katılmadığından dolayı, bu ligde mücadele eden takımlarla dostluk (özel) müsabakalar oynamıştır. Fenerbahçe (futbol takımı) 1906-07 sezonu Fenerbahçe (futbol takımı) 1906-07 sezonu, Fenerbahçe'nin tarihindeki ilk sezonudur. Bu sezonda Fenerbahçe Futbol Takımı; yerel takımlarla (özel) dostluk müsabakalarında mücadele etmiş, İstanbul Futbol Ligi'ne katılmamıştır. Fenerbahçe, faaliyete geçtiği ilk sezonunda İstanbul Futbol Ligi'ne katılmadığından dolayı, bu ligde mücadele eden takımlarla dostluk (özel) müsabakaları oynamıştır. The Walking Dead: World Beyond Dizi Temmuz 2018'de duyuruldu ve ilk olarak Nisan 2019'da on bölümlük olacağı açıklandı. Daha önce "The Walking Dead" yazarı olan Matthew Negrete, bu kez de bu dizinin yazarlığını üstlenecektir. Kıyametten on yıl sonra Nebraska'da geçmektedir, kıyametin ardından yetişen ilk nesle odaklanılıyor ve dünyada hayatta kalmayı başaran bir grup insanın verdiği yaşam mücadelesini anlatıyor. Dizi, 12 Nisan 2020'de AMC'de yayÄ±nlanacak . İlk fragman 5 Ekim 2019'da New York Comic Con'da yayınlandı. İkinci bir fragman ise 25 Kasım'da yayınlanmıştır. Chelsea FC 2017-18 sezonu Chelsea FC 2017-18 sezonu, Chelsea'nin 104. sezonu, İngiliz futbolunun en yüksek liginde 29. sezonu, Premier League'de 26. sezonu ve futbol kulübü olarak 112. yılı. Sezon, 1 Temmuz 2017 ile 30 Haziran 2018 arasındaki dönemi kapsamaktadır. Bu sezonda kulübün efsanesi olarak kabul edilen John Terry takımdan ayrılmıştır. Geçen sezonun şampiyonu olarak kulüp doğrudan UEFA Şampiyonlar Ligi'ne katıldı. Bu sezon ayrıca, kulüp tarihindeki en kazançlı ticari anlaşma olan Nike ile yeni forma anlaşmasıydı. Üretici: Nike / Sponsor: Yokohama Tyres (göğüs), Alliance Tyres (kol) 19 Mayıs 2018 itibarıyla Mahmuz (denizcilik) Mahmuz, antik çağlardan bu yana çeşitli gemi türleri tarafından taşınan bir silahtır. Silah, genellikle 2–4 m uzunluğunda zırhlı bir çıkıntı oluşturmak üzere geminin pruvasının su altında uzamasından oluşuyordu. Silah düşman gemisine çarparak, düşmanın teknesinin delinmesi ve batırılması veya en azından devre dışı bırakılması amacıyla kullanılmaktaydı. Bangla TV 1999'da piyasaya sürülen Bangla TV, İngiltere'deki ilk Bengalce dili televizyon kanalı oldu. 2005 yılına kadar sadece abonelik kanalı olarak faaliyet göstermiş ve özellikle İngiltere'de Bengali Sylheti topluluğu için programlamasını hedefleyen ücretsiz bir yayın hizmeti sunan rakip bir kanal olan lKanal S'ın gelmesinden sonra faaliyet göstermiştir. Kanal S'nin piyasaya sürülmesinin ardından Bangla TV, abonelik tabanlı olmayan bir modele geçti ve bugüne kadar hizmeti ücretsiz olarak sağlıyor. Bangla TV 1 Temmuz 2010'da Sky kanal 786'dan kaldırıldı, 9 Temmuz'da geri dönmeden önce hiçbir açıklama yapılmadı. Bangla TV, Ofcom kurallarını ciddi şekilde ihlal etmeden önce Aralık 2010'da yine Sky EPG'den çıkarıldı. Kanal 17 Haziran 2011'de yeni yönetiminde tekrar geri döndü. Bangla TV, 10 Şubat 2014 tarihinde dönmeden önce Aralık 2013 ve Ocak 2014'te yine Sky EPG'den kaldırıldı. 7 Ağustos 2014'te tekrar kaldırıldı ve aralıklı TV yayını devam ediyor. Kanal S'in gelişinden bu yana iki kanal arasında rekabet var. Bangla TV daha önce tekel sağlayıcısıydı ve sonuç olarak Baishakhi Mela, Bangladeş Film Ödülleri ve Pitha Uthshob gibi İngiltere toplum temelli birçok olay yayınladı. 19 Mayıs 2017'den itibaren Bangla TV, Bangladeş'te uydu yayınına başladı. Kanal son zamanlarda Bangladeş Premier Ligi (futbol) ve Bangladeş Federasyon Kupası canlı yayın hakkına sahip. Sloganı: nar ভাষায় কথা বলে - Apnar bhashay kotha bole İngilizce: Dilinizi konuşuyor Ülke: İngiltere Genel Merkez: Hackney Wick, Londra Web: www.banglatv.co.uk 2019 Dünya Atletizm Şampiyonası - Kadınlar çekiç atma 2019 Dünya Atletizm Şampiyonası'nda kadınlar çekiç atma yarışması, 2019 tarihlerinde Doha'daki Halife Stadyumu'nda gerçekleştirildi. Yarışmadan önce rekorlar aşağıdaki gibiydi: Katılım için otomatik olarak hak kazanma standardı 71,00 m idi. Yerel saatteki (UTC+3) etkinlik takvimi aşağıdaki gibidir: Eleme kuralı: En az 72,00 m atışı bulunan sporcular ( Q ) ya da en iyi performansa sahip 12 atlet ( q ) finale yükseldi. Final 28 Eylül'de saat 19:25'te başladı. Sarmen Sarmen veya tam adıyla Armenak Sarkisoviç Sarkisyan (d. 1 Mart 1901 - ö. 18 Şubat 1984), Ermeni şair ve yazar. 1901 yılında Van’ın Gevaş ilçesine bağlı Pahvants (günümüzde Kazanç) köyünde dünyaya geldi. 1915 yılında Birinci Dünya Savaşı’nın getirdiği koşullar sebebiyle Kafkasya’ya göç etmek zorunda kaldı. Göç yollarında kız kardeşi ve dedesi dışında tüm ailesini yitirdiği için yetimhaneye alındı. Yaşamının 1915 – 1924 yılları arasını kapsayan bölümünü yetimhanede geçirdi. Orta dereceli eğitimini yetimhanede kaldığı zaman diliminde tamamladı. 1924 yılında Leninakan Pedagoji Koleji’ni bitirmesinin ardından yükseköğrenim görmek üzere Erivan’a yerleşti. 1932 yılında Erivan Devlet Üniversitesi Tarih ve Dilbilim Fakültesi’nden mezun oldu. İlk eserlerini gençlik yıllarında vermeye başladı. Eserlerinin ana temasını genellikle vatan, muhacirlik, çocukluk, aşk, memleket hasreti gibi çeşitli konular oluşturmaktaydı. Şairin eserleri arasında yer alan ve Aram Haçaturyan tarafından bestelenen Ermenistan Sovyet Sosyalist Cumhuriyeti Marşı ehemmiyet arz etmektedir. Sarmen’in kaleme aldığı bu marş 1944 – 1991 yılları arasında Ermenistan SSC’nin millî marşı olarak yürürlükte kalmıştır. Kırk şiir koleksiyonu kaleme almış, iki yüzden fazla şiiri bestelemiştir. Eserlerinden bazıları: Yunan Bağımsızlık Savaşı (1821-1832) sırasında yaşanmış katliamlar İpek İpekçioğlu DJ İpek olarak da bilinen İpek İpekçioğlu (* 1972, Münih), uluslararası üne sahip, çok ödüllü Berlin DJ, müzik yapımcısı ve serbest yazardır. Etkinlik yöneticisi ve aktivist olarak Kanakwood sanatçı ağının bir parçası ve iki kulübün kurucu ortağıdır. Ayrıca sosyal pedagog olan İpekçioğlu, "eşcinsellik ve göç" konusunda bir konuşmacı olarak ortaya çıkmıştır. Açıkça lezbiyen olan Türk kökenli Alman sosyal pedagoji okudu. 1997 yılında diploma tezini "Lezbiyen ve Türk! Bir çelişki!? Almanya'da yaşayan Türkiye'den ikinci nesil lezbiyen göçmenlerin kendi imajları" konusu üzerine yazdı. Daha sonra kimlik politikaları ve eşcinsellik üzerine yazdığı makaleleri uzman dergi ve kitaplarda yayınlandı. Ayrıca bu konularda konuşmacı olarak yer aldı ve medyada da bahsedilmiştir. Buna ek olarak, "Lezbiyen-Eşcinsel Özgürlük Belgeleri" dizisinde yer alan ve Berlin Senatosu Bölümü tarafından yayınlanan "Berlin'deki Göçmenlerin Yaşayan Dünyaları"'nın (2001) ortak yazarıdır. İpekçioğlu, mezun olduktan sonra etkinlik yönetimi alanındaki eğitimine devam etti ve bugün, diğer etkinliklerin yanı sıra, "göçmen sonrası" Kanakwood sanatçı ağına (Gió Di Sera, Jale Arıkan, Nermin Uçar ve Shermin Langhoff ile birlikte) ev sahipliği yapıyor, bu da Fatih Akın, Eleni Ampelatiotov, Züli Aladağ, Gianluca Vallero, Thomas Arslan, Neco Çelik, Daniel Acht, Ali Eckert, Emily Atef veya Ayşe Polat gibi sanatçılar tarafından kullanılıyor. Siyasi ve sosyal sorumluluk sahibi akademisyen, "Farklı Cinsel Yönelimler Göçmenleri" (Amuso) ve "Türkiye'den Eşcinseller ve Lezbiyenler" (GLADT) çalışma grubunun kurucu üyelerinden biridir. Aynı zamanda Feridun Zaimoğlu'nun “kimlik politikalarının ötesinde” göçmen bir perspektif açmayı amaçlayan "Kanak Sprak - Toplumun kenarlarından 24 uyumsuz renk" adlı kitabına dayanan Kanak Attak grup aktivistlerde de aktiftir. 1990'lı yılların başından bu yana İpekçioğlu, Berlin kulüp sahnesinde DJ ve DJane Ipek olarak tanınmış bir disk jokeyidir. Fatma Souad (Hakan Tandoğan) tarafından organize edilen ve SO36'da gerçekleştirilen aylık "Kreuzberg HomOriental Night Gayhane" partisinde DJ mikki_p ile birlikte yerleşik bir DJdir. Asar-ı Şevket Asar-ı Şevket (Osmanlı Türkçesi: اثارشوكت, Anlamı: Tanrının Eseri) 1860'larda Osmanlı donanması için inşa edilmiş merkezî bataryalı bir zırhlı korvettir. Başlangıçta Mısır Eyaleti tarafından sipariş edilen ancak yapım aşamasındayken Osmanlı İmparatorluğu tarafından el konulan geminin ilk adı Kahireydi. Geminin yapımına Fransız Forges et Chantiers de la Gironde tersanesinde 1867'de başlandı, 1868'de denize indirildi ve Mart 1870'te Osmanlı filosunda hizmete girdi. "Asar-i Şevket", dört adet 178 mm Armstrong topundan oluşan kazamat içinde bir merkezi batarya ve kazamatın üzerinde yer alan bir döner barbete monte edilmiş bir adet 229 mm Armstrong top ile silahlandırılmıştı. Gemi 1877-1878 Rus-Osmanlı Savaşı (93 Harbi) sırasında Karadeniz'deki Rus kuvvetlerine karşı görev aldı. Öncelikle Kafkasya'da Osmanlı kara kuvvetlerini desteklemekle görevlendirildi, ardından Tuna'daki Sulina limanını korudu. Savaştan sonra yirmi yıl boyunca Haliç'te bekledi ve Osmanlı-Yunan Savaşı'nın başlangıcında seferber edildiği 1897'ye kadar başka bir faaliyet görmedi. Bu savaşın başında Osmanlı filosunun geri kalanı gibi "Asar-ı Şevket" de kötü durumdaydı ve hücumda kullanılamadı. Savaş sonrası modernizasyon programına dahil edilmeyen "Asar-ı Şevket", 1903'te hizmet dışı bırakıldı ve 1909'da hurda olarak söküldü. "Asar-ı Şevket"in tam boyu 66,4 m, dikmeler arası uzunluğu ise 62 m idi. 12,9 m genişliğinde olan geminin su çekimi 5 metreydi. Gemi gövdesi demirden yapılmıştı, burunda bir mahmuz yer alıyordu ve gemi kısmen çift tekneliydi. Geminin deplasmanı normal yükte 2.047 metrik tondu. 170 subay ve denizciden oluşan mürettebatı vardı. Gemi, tek bir vidalı pervaneyi çeviren tek bir yatay bileşik buhar motoruna sahipti. Buhar, gemi ortasında bulunan tek bir bacaya bağlı dört adet kömürle çalışan kutu kazan tarafından sağlanıyordu. Motor 1.750 belirtilen beygir (1.300 kW) gücündeydi ve en çok saatte 12 deniz mili (22 km/sa) hıza ulaştırabiliyordu ancak kötü bakım sebebiyle 1877'de gemi sadece 8 deniz miline (15 km/sa) ulaşabilmekteydi. "Asar-ı Şevket", 300 metrik ton kömür taşıyabiliyordu. 1890'da gemiye Tersane-i Amire'de yeni kazanlar takıldı. Gemide ilave bir brigantin yelken teçhizatı da yer almaktaydı. "Asar-ı Şevket" bir adet 229 mm ve dört adet 178 mm Armstrong ağızdan dolma top ile silahlandırılmıştı. 178 mm'lik toplar merkezi, zırhlı bir bataryada yer alırken 228 mm top açık bir barbet üzerinde yer alıyordu. Geminin zırhlı kemeri dövme demirden yapılmıştı. Gemi ortasında 152 mm kalınlıktaydı, zırh kalınlığı baş ve kıça doğru incelerek 114 mm'ye düşüyordu. Ana kemerin üzerinde 114 mm kalınlığında zırhlı borda kaplamaları ana bataryayı koruyordu; aynı zırh kalınlığı barbet için de kullanılmıştı. 1890 modernizasyonunda gemiye iki 87 mm Krupp top, iki 63,5 mm Krupp top, iki 37 mm Hotchkiss revolver top ve bir 25,4 mm Nordenfelt topundan oluşan yeni bir hafif batarya takıldı. "Asar-ı Şevket" aslen 1866 yılında Bordeaux'daki Fransız Forges et Chantiers de la Gironde tersanesinden "Kahire" adı altında Osmanlı İmparatorluğu'na bağlı olan Mısır Eyaleti tarafından sipariş edildi. Geminin inşaatına 1867 yılında başlandı ve ertesi yıl denize indirildi. Mısır'ın bağımsızlığa yönelik çabaları, Sultan Abdülaziz'i kızdırdı ve sultan, 5 Haziran 1867'de Mısır'dan yabancı tersanelerden sipariş edilen tüm zırhlıları teslim etmesini istedi. Uzun müzakerelerden sonra gemi 29 Ağustos 1868'de resmen Osmanlı İmparatorluğu'na transfer edildi. Geminin adı daha sonra "Asar-ı Şevket" olarak değiştirildi ve Osmanlı donanmasında 3 Mart 1870'de hizmete girdi. Tamamlandığında "Asar-ı Şevket" ile İngiltere ve Fransa'da inşa edilen diğer zırhlılar Girit'e gönderildi ve 1866-1869 Girit İsyanı sonrasında adanın stabil hale getirilmesinde yardımcı olmak amacıyla kullanıldı. Bu dönemde Hobart Paşa yönetimindeki Osmanlı filosu, tercüme edilen İngiliz talimat kılavuzlarını okumakla sınırlı bir eğitim dışında büyük ölçüde pasif kaldı. "Asar-ı Şevket", kardeş gemisi "Necm-i Şevket" ve "Hıfzu'r-Rahman" ile "Lütf-i Celil" Asya Filosunun I. Tümen'ine atandı. Osmanlı filosu, 1875'in ortalarında başlayan Hersek İsyanı ve Temmuz 1876'da Sırbistan'ın Osmanlı İmparatorluğu'na savaş ilan etmesinin ardından Eylül 1876'da Rusya ile olası bir çatışma için hazırlandı. 93 Harbi, 24 Nisan 1877'de Rusya'nın Osmanlı İmparatorluğu'na savaş ilanı ile başladı. Bu esnada "Asar-ı Şevket", Akdeniz Filosu'na bağlı 1. Tümen ile faaliyetlerine başlamış; ancak savaşın başlaması ile Osmanlı zırhlı filosunun büyük bir bölümü ile birlikte Karadeniz Filosu'na transfer edilmişti. Hobart Paşa komutasındaki Osmanlı filosu, Rus Karadeniz filosundan çok daha üstündü; Rusların Karadeniz'de sahip olduğu zırhlı gemiler, savaşta başarısızlıkları ortaya çıkan dairesel gemiler "Vitse-admiral Popov" ve "Novgorod"dan ibaretti. Osmanlı filosunun varlığı, Rusları iki kolordularını kıyı savunması için yedekte tutmaya zorladı ancak Osmanlı genelkurmayı deniz üstünlüğünü özellikle Rusya'nın Balkanlar'daki ilerlemesini engellemede anlamlı bir şekilde kullanamadı. Hobart Paşa filoyu Doğu Karadeniz'e götürdü ve burada Kafkasya'daki Rus kuvvetleriyle savaşan Osmanlı kara unsurlarını desteklemek için daha agresif bir şekilde kullandı. Filo, Poti'yi bombardımana tuttu ve Batum savunmasına destek verdi. Mayıs ayında "Asar-ı Şevket", buharlı fırkateyn "Mubir-i Sürur" ve birkaç piyade nakliye gemisi Batum'a doğru istim aldı. Savaş sırasında Rus torpido botları Batum'da bulunan gemilere birkaç saldırı yaptı ancak "Asar-ı Şevket" bu saldırılarda hasar almadı. Haziran sonunda "Asar-ı Şevket", "Muin-i Zafer" ve "Hıfzu'r-Rahman" ile Tuna ağzındaki Sulina limanına nakledildi. Gemilere, üç sahil tahkimatını destekleyerek limana denizden yaklaşımı savunma görevi verildi. Ağustos ayında gemi Sohum'a transfer edildi. 24 Ağustos gecesi dört Rus torpido botu limandaki gemilere saldırı başlattı. Torpido botlardan biri "Asar-ı Tevfik"in gövde altında bir spar torpido infilak ettirmeyi başardı ve gemiyi batırdığını iddia etti ancak gemi saldırıda hasar görmedi. Rus torpido botları, bölgedeki deniz suyu rengine uyum sağlamaları için yeşil renge boyanmıştı; bu deniz savaşında kamuflaj kullanımının bilinen ilk örneğidir. 1878'deki savaşın bitiminden sonra "Asar-ı Şevket" İstanbul'a çekildi. Filonun Haliç'e hapsedilmesinin nedeni kısmen kronik düşük bütçeler, kısmen de V. Murad'a yapılan ve donanmanın üst düzey subaylarının da yer aldığı bir darbe sayesinde tahta çıkan Sultan II. Abdülhamit'in donanmaya güvenmemesiydi. 1890'da gemi yeniden donatılmak üzere Tersane-i Amire'ye götürüldü ve yeni kazanları takıldı. Gemiye ayrıca iki 87 mm Krupp top, iki 63,5 mm Krupp top, iki 37 mm Hotchkiss revolver top ve bir 25,4 mm Nordenfelt topundan oluşan yeni bir hafif batarya takıldı. Gemi 12 Şubat 1892'de yeniden hizmete girdi. 1897'de Osmanlı-Yunan Savaşı'nın başlangıcında Osmanlılar filoyu teftiş ettiklerinde neredeyse tüm gemilerin, üç modern "Hydra" sınıfı zırhlıya sahip olan Yunan donanmasına karşı savaşmaya hiçbir şekilde uygun olmadığını keşfettiler. Gemilerin çoğunun gövdesi çürümüş, mürettebatları iyi eğitilmemişti. Nisan ve mayıs ayları boyunca Osmanlı filosunun unsurları, Osmanlıların Yunan kuvvetlerine doğrudan saldırmaya niyeti olmamasına rağmen gemilerin mürettebatlarının moralini yükseltmek amacıyla Ege Denizi'ne birkaç sorti yaptı. Bu operasyonlar sırasında "Asar-ı Şevket" ve geri kalan zırhlı filo, Çanakkale Boğazı'nın en dar noktası olan Nara Burnu'ndan ileriye gitmedi. Osmanlı filosunun durumu, hükûmet için bir utanç kaynağı olmuştu ve nihayet Sultan II. Abdülhamid, zırhlıların yabancı tersanelerde modernize edilmesini içeren bir modernizasyon programına izin vermek zorunda kaldı. Programa göre Krupp, Schichau-Werke ve AG Vulcan dahil olmak üzere Alman firmaları gemileri yeniden inşa edeceklerdi ancak firmalar gemileri inceledikten sonra modernleştirmenin pratik olmaması ve Osmanlı hükûmetinin iş için ödeme yapamaması nedeniyle geri çekildiler. 1900 yılına gelindiğinde sözleşmeler nihayet verildi ancak "Asar-ı Şevket" modernizasyon programına dahil edilmedi. Bunun yerine gemi 1903'te hizmet dışı bırakıldı ve en sonunda 31 Temmuz 1909'da hurda olarak satıldı. LÃ¼tf-i Celil Lütf-i Celil (Osmanlı Türkçesi: ﻟﻄﻒ ﺟﻠﻴﻞ Anlamı: "İlahi Lütuf"), Osmanlı Donanması'nın "Lütf-i Celil" sınıfının öncü gemisi olan zırhlı savaş gemisiydi. Başlangıçta Osmanlı İmparatorluğu'na bağlı özerk bir devlet olan Mısır Hidivliği tarafından sipariş edilen "Lütf-i Celil", Osmanlı hükûmetinin Mısır'ı gemiyi teslim etmeye zorlaması ile Fransa'daki Forges et Chantiers de la Gironde tersanesinde yapım aşamasındayken Osmanlılara devredildi. "Lütf-i Celil", 1877'de 93 Harbi sırasında aktif görevde bulundu ve Rus güçlerinin Tuna'yı geçmesini önlemek için operasyonlarda bulundu. 11 Mayıs'ta devriye gezerken bir Rus topçu bataryasıyla çatışmaya girdi. Geminin kazan dairesine isabet eden bir top mermisinin yol açtığı patlamada gemi mürettebatın çoğu ölürken gemi de battı. Tam boyu 64,4 m, genişliği 13,6 m olan "Lütf-i Celil"in su çekimi 4,4 metreydi. Gövdesi demirden yapılmıştı ve burunda bir mahmuz yer alıyordu. Geminin deplasmanı normal yükte 2.540 metrik tondu. Mürettebatı 12 subay ve 110 denizciden oluşuyordu. Gemi, iki vida pervaneyi çeviren tek bir yatay bileşik buhar motoruna sahipti. Buhar, gemi ortasında bulunan tek bir bacaya bağlı iki adet kömürle çalışan kutu kazan tarafından sağlanıyordu. Motor 2.000 indike beygir (1.500 kW) gücündeydi ve en çok saatte 12 deniz mili (22 km/sa) hıza ulaştırabiliyordu, ancak kötü bakım sebebiyle 1877'de gemi sadece 10 deniz miline (19 km/sa) ulaşabilmekteydi. "Lütf-i Celil" 300 metrik ton kömür taşıyabiliyordu. Gemide ilave bir barka yelken teçhizatı da yer almaktaydı. "Lütf-i Celil" iki adet yivli 229 mm ve iki adet 178 mm Armstrong ağızdan dolma top ile silahlandırılmıştı. Her silah çifti geminin orta hattına monte edilmiş döner bir silah taretinde yer alıyordu. 229 mm toplar ön tarette, 178 mm toplar ise ana direğin arkasındaki arka taretteydi. Geminin zırhlı kemeri dövme demirden yapılmıştı. Ortasında 140 mm kalınlığa ulaşan zırh, baş ve kıça doğru incelerek 120 mm'ye düşüyordu. Ana kemerin üzerinde 76 mm kalınlığında zırhlı borda kaplamaları taret tabanlarını, cephanelikleri ve makine odalarını koruyordu. Taretler 140 mm'lik demir zırhla kaplıydı. "Lütf-i Celil" Bordeaux'daki Forges et Chantiers de la Gironde tersanesinden 1867 yılında sipariş edildi ve geminin inşasına ertesi yıl başlandı. Gemi, aslen Osmanlı İmparatorluğu'na bağlı bir özerk devlet olan Mısır Hidivliği tarafından sipariş edilmişti; ancak Mısır'ın bağımsız çabalarına karşı bir hamle olarak Padişah Abdülaziz, 5 Haziran 1867'de Mısır'ın yabancı tersanelere sipariş ettiği tüm zırhlıların teslim edilmesini talep etti. Müzakerelerin ardından gemi, 29 Ağustos 1868'de resmen Osmanlı İmparatorluğu'na devredildi. 1869'da denize indirildi ve 1870'de deniz denemeleri tamamlandı. Gemi, Mart 1870'de Osmanlı filosunda hizmete girdi. "Lütf-i Celil" tamamlanmasının ardından Birleşik Krallık ve Fransa'da inşa edilen diğer zırhlılarla beraber 1866-1869 Girit İsyanı sonrasında adanın stabilize edilmesine yardımcı olmak üzere Girit'e gönderildi. Bu dönemde Hobart Paşa yönetimindeki Osmanlı filosu, tercüme edilen İngiliz talimatnamelerini okumaktan ibaret olan sınırlı eğitimler dışında büyük ölçüde hareketsiz kaldı ve herhangi bir uygulamalı eğitim faaliyetinde bulunmadı. "Lütf-i Celil"; kardeş gemisi "Hıfzu'r-Rahman," "Avnillah" ve "Muin-i Zafer" ile birlikte Asya Filosu'nun II. Tümen'ine atandı. 1875 yılında gemiye Krupp tarafından üretilen tek bir 120 mm top eklendi. Osmanlı filosu, Eylül 1876'da Rusya ile çatışmaya hazırlanmak için seferber olmaya başladı. Bu aşamada Rusya ile gerginlikler birkaç yıldır büyüyordu; 1875'in ortalarında Bosna'da bir ayaklanma başlamıştı, Temmuz 1876'da ise Sırbistan Osmanlı İmparatorluğu'na savaş ilan etmişti. Rus-Türk Savaşı (93 Harbi) 24 Nisan 1877'de Rusya'nın savaş ilanı ile başladı. Savaşın başında, "Lütf-i Celil" ve "Hıfzu'r-Rahman" Tuna Tümeni'ne atandı ve Rus kuvvetlerinin nehri geçmesini önlemek ile görevlendirildi. 11 Mayıs'ta gemi Tuna'da İzmail açıklarında seyir halindeyken 152 mm havanlar ve 25 librelik yivli topların yer aldığı bir Rus topçu saldırısına uğradı. Rus toplarının mermilerinden biri gemiye, muhtemelen kazan dairesine, isabet etti ve gemiyi tahrip eden büyük bir patlamaya neden oldu. Nehir monitörü "Feth-ül İslam" yirmi kişiyi nehirden topladı, ancak mürettebatının çoğu, yaklaşık 160 subay ve denizci patlamada öldü. Gustavo Bebianno 'Gustavo Bebianno Rocha (18 Ocak 1964 – 14 Mart 2020), Brezilyalı hukukçu ve siyasetçi. Bebianno 18 Ocak 1964'te Rio de Janeiro'da doÄŸdu. Cumhurbaşkanı Jair Bolsonaro'nun (PSL) danışmanı oldu. Siyasetçi Luciano Bivar'ın 2018 Seçimleri'nde Federal Milletvekili olarak seçilmesinin ardından Mart 2018'de Sosyal Liberal Parti Genel Başkan Yardımcısı seçildi. Son görevi ise 2019 yılında Cumhurbaşkanlığı Genel Sekreterliği olmuştur. Bebianno, 14 Mart 2020'de Teresópolis, Rio de Janeiro'da geçirdiği kalp krizi sonucu 56 yaşında vefat etti. Link-Belt Cranes Link-Belt Cranes, teleskopik ve kafes bomlu vinçler konusunda uzmanlaşmış ağır inşaat ekipmanları geliştiren ve üreten bir Amerikan sanayi şirketidir. Link-Belt, merkezi Lexington, Kentucky'de bulunmaktadır ve Japon konglomerası Sumitomo Heavy Industries'in bir yan kuruluşudur. Türkiye'deki distribütörü Neftas Makina Sanayi ve Ticaret A.Ş.'dir. Link-Belt İnşaat Ekipmanları Şirketi, 1880 yılında William Dana Ewart tarafından Link-Belt Makine Şirketi olarak kuruldu. Ewart, Belle Plaine, Iowa'da bir çiftlik ekipmanı satıcısıydı. Ewart, biçerdöver ekipmanında kullanılmak üzere 1 Eylül 1874'te "tahrik zincirinde bir iyileşme" konusunda patent aldığı kare çıkarılabilir zincir kayış sistemi fikrini tasarladı. 1939'da Link-Belt Co., 3/8 yarda ila 3/4 yarda kapasite aralığında bir vinç-kepçe üreticisi olan Speeder Machinery Corporation'ı satın aldı. Speeder, 1922 yılında ilk tekerlekli ekskavatörü tanıttı. Link-Belt Vinç ve Kürek Bölümü, Link-Belt Co.'nun tamamına sahip olduğu bağlı kuruluşu Link-Belt Speeder Corporation'ı oluşturmak için Speeder Machinery ile birleşti ve sonunda Cedar Rapids'te konumlandı. 1955 yılında titreşimli besleyici üreticisi olan Syntron Company, 1965'te FMC Corporation tarafından satın alınan Link-Belt tarafından satın alındı. 1967 yılında FMC Corporation, Link-Belt Company ile birleşti. Şirket FMC Link-Belt markalı vinçler ve ekskavatörler üretti. Daha sonra 1986 yılında FMC Corporation ve Sumitomo Heavy Industries arasında bir ortak girişim olarak Link-Belt İnşaat Ekipmanları Şirketi kuruldu. 1998 yılında ekskavatör ürünleri Link-Belt İnşaat Ekipmanları Şirketi'nden, Link-Belt ekskavatörlerini pazarlamak ve satmak için Sumitomo Construction Machinery Co. ve Case Corporation arasında kurulan bağımsız, ortak girişim şirketi LBX Company'ye dönüştürüldü. Aralkum Çölü Aralkum Çölü, bir zamanlar Aral Gölü'nün kuruması ile göl tabanında 1960'tan sonra ortaya çıkan çöldür. Kuzeyi Kazakistan, güneyi Özbekistan topraklarında bulunur. Dünyanın bu en genç çölüne "Ağkum" adı da verilir. Karakum Çölü ve Kızılkum Çölü ile komşudur. 40 m derinliğe, 60.000 km alana sahip gölden geriye ancak %10'u kalmıştır. Bölgede "Karakum Çölü ve Kızılkum Çölüne bir de Aralkum Çölü eklendi" denilmiştir. Aral Gölü suları zaten azalmakta iken SSCB zamanında Seyhun ve Ceyhun nehirlerinin suları yoğun olarak sulamada kullanılmaya başlanmıştır. Pamuk tarlaları için yapılan büyük sulama projeleri göle su girişini azaltmıştır. Aral Gölü'nün su seviyesi düşmeye başlamıştır. 1998 yılında göl güney ve kuzey Aral olarak ikiye ayrılmıştır. Kazakistan kuzeyde bulunan suyun burada kalması, güneye akmaması için Kokaral (Gök/Kök Aral) Barajı'nı yapmıştır. Baraj ile birlikte Kuzey Aral Gölü'nde su birikmeye başlamıştır. Fakat güney bölümünde sular azalmaya devam etmiştir. Başta Özbekistan bu duruma itiraz etse de, kendi göl tabanında doğalgaz bulması ile itirazlarını azaltmıştır. Nitekim kuru göl yatağında madencilik yapmak daha kolaydır. Özbekistan Kokaral Barajı'nın güney Aral'ın tek su kaynağını kestiği yönünde itirazları bulunmaktadır. Gölün iyice küçülmesi ile birlikte balık miktarı azalmış, yeşil alanlar yok olmuş, çevresindeki tatlı su gölleri kurumuştur. Göl çevresinde otlayan antilop sürüleri yok olmuştur. Göl kenarları eski balıkçı teknelerinin hurdalığına dönmüştür. Göl tabanı tuz tabakaları ile kaplanmıştır. Her yıl 15-75 milyon ton kum-tuz karışımı 150 ile 500 km genişliğindeki alana yayılmaktadır. Göl tabanına Tominisk Ağacı gibi bitkiler dikilerek toz fırtınaları engellenmeye çalışılmaktadır. Özbekistan 1960'larda göl çevresinde 35 kuş, 300+ bitki, 23 adet başka hayvan türleri tespit etmişti. 1960'larda 34 faklı balık türünden, yılda 60 bin ton balık avlanan gölde günümüzde sadece Kuzey Aral'da balıkçılık yapılabilmektedir. Büyük su kütlelerinin çevre sıcaklıklarını dengeleme özelliği bulunmaktadır. Aral çevresinde 1960'ta gündüz 40-45 °C, gece 30-35 °C iken günümüzde gündüz 40 °C, iken gece sıcaklığı 20 °C'ye düşmüştür. Göl tabanından uçuşan kum, tuz ve tarımsal ilaç kalıntılarının oluşturduğu çevre kirliliği tüberküloz, anemi, hepatit, akciğer rahatsızlıkları, bebek ve çocuk ölümlerinde artışa sebep olmuştur. Aral üzerinde batıdan doğuya güçlü hava akımı ile kalkan toz ve tuz atmosferin üst kısımlarına ulaşır. Bunun sonucu olarak Antarktika penguenlerinin karnında Aral kaynaklı pestisit kalıntıları bulundu. Tozlar Grönland buzullarına, Belarus topraklarına kadar ulaşmıştır. Gebze Center Gebze Center, Gebze'de bulunan ve ilçenin ilk ve tek alışveriş merkezi olma özelliğini taşıyan alışveriş merkezi. Gebze Center, 60.000 m²'den büyük bir alana 150'den fazla mağazaya ve açık kapalı otoparka sahiptir. Yapılışında Türk mimarisinden esinlenilen Gebze Center'da geleneksel gıda ve temizlik malzemelerinin satıldığı zemin katta belli zamanlarda kurulan "Bazaar" (Türk Otantik Şifalı Ürünler Çarşısı) bulunmaktadır. Alışveriş merkezi önünden geçen D100 karayolu (E5) üzerinden Gebze-Harem minibüsleriyle rahatça ulaşım sağlanabilmektedir. William Boeing William Boeing (d. 1 Ocak 1881; Detroit, Michigan - ö. 28 Eylül 1956; Washington), Boeing şirketinin kurucusu Amerikalı iş insanı. 1868 yılında Amerika Birleşik Devletleri'ne işçi olarak gelen Avusturyalı Marie M. Ortman ve Alman Wilhemn Böing'in çocuğu olarak 1881 yılında dünyaya geldi. Çapkın Hırsız Çapkın Hırsız, 1975 yılı Türkiye yapımı sinema filmi. Atıf Yılmaz'in yönettiği, Selim İleri'nin senaryosunu yazdığı filmin baş rollerinde Tarık Akan ve Necla Nazır oynamışlardır. Peter Artedi Peter Artedi veya Petrus Arctaedius (27 Şubat 1705 - 28 Eylül 1735) " ihtiyolojinin babası" olarak bilinen İsveçli doğa bilimci. Artedi, Ångermanland eyaletinin Anundsjö şehrinde doğdu. Din adamı olmak niyetiyle, 1724 yılında Harnosand'da okuduktan sonra Uppsala Üniversitesi'ne teoloji okumak için gitti, ancak dikkatini tıp ve doğa tarihine, özellikle de büyük ölçüde etkilediği bir bilim olan ihtiyolojiye çevirdi. 1728'de yine İsveçli olan Carl Linnaeus Uppsala'ya geldi ve 1729'dan aralarında kalıcı bir dostluk kuruldu.1732'de Arterdi İngiltere'ye,Linnaeus Lappland'a gitmek üzere Uppsala'yı terk ettiler;ayrılmadan önce,ölüm durumunda el yazmaları ve kitaplarını karşılıklı olarak birbirine miras bıraktılar. 1734'te Artedi İngiltere'yi ziyaret ettiğinde Hans Sloane buluştuğundan ve Londra'da Londra Köprüsü'de nehrin aşağı akıntısı yönünde bir balinadan bahsetti. Artedi 1735 yazında Londra'dan ayrıldı ve Leiden'de Linnaeus ile buluştu. Artedi parasızdı ve Linnaeus onu Amsterdam'daki zamanının belki de en zengin müzesini oluşturan zengin bir Hollandalı olan Albertus Seba ile tanıştırdı. Seba, Theasaurus'ta balık tanımları yazmak için Artedi'yi çalıştırdı. 27 Eylül gecesi Seba'nın evinden pansiyonlarına dönerken yanlışlıkla düştü ve bir kanalda boğuldu. Ertesi gün cesedi bulundu. Linnaeus, iki gün sonra Claudius Sohlberg'den Artedi'nin ölümünü duydu ve iki gün sonra aceleyle Amsterdam'a gitti. Anlaşmaya göre, el yazmaları Linnaeus'un eline geçti ve yazarın hayattayken yazdığı "Bibliotheca Ichthyologica" ve "Philosophia Ichthyologica",1738'de Leiden'de "Ichthyologia sive opera omnia de piscibus" adı altında yayınlandı. Artedi, 2 Ekim 1735'te Amsterdam'daki St Anthony kilisesinde bir fakir mezarına gömüldü. Mezarı asla işaretlenmedi ve kilise avlu alanı o zamandan beri başka amaçlar için tahsis edildi. Anders Celsius tarafından Latince yazılmış ve George Shaw tarafından İngilizce'ye çevrilmiş olan bir kitabenin bilinmesi, Linnaeus'un kendi "Ichthyologia" kopyasının arka uç kısmında yazılı olduğu için bilinmektedir: Amsterdam Hayvanat Bahçeleri'nde Peter Artedi'ye bir anıt taş dikildi ve 28 Haziran 1905'te açıldı;anıt Latince yazılmıştır. Diğer taş anıtlar İsveç'te Anundsjö ve Nordmaling'de bulunmaktadır. Linnaeus Doğu Akdeniz'de bulunan monotipik bir tür olan Artedia(Apiacea)'ya arkadaşının ismini verdi. Siyamend Rahman Siyamend Rahman (Farsça: سیامند رحمان‎ 21 Mart 1988 Uşnu – 1 Mart 2020 Uşnu ) , İranlı paralimpik halterci. Sporcu 21 Mart 1988'de Oshnavieh, İran'da doğdu. Londra'da düzenlenen 2012 Yaz Paralimpik Oyunları'nda, Rio de Janeiro'da düzenlenen 2016 Yaz Paralimpik Oyunları'nda ve Guangzhou'da düzenlenen 2010 Asya Paralimpik Oyunları'nda altın madalya kazandı. Uluslararası Paralimpik Olimpiyat Komitesi tarafından paralimpik halter klasmanında tespit edilen Dünya Rekoru'nu 107 kilo bandında maksimum 310 kilo toplamda kaldırma ile elde eden sporcu ayrıca gençler paralimpik halter klasmanında 290 kilo toplam rekorunu elinde tutmaktaydı. İranlı paralimpik halterci Siamand Rahman 1 Mart 2020'de kalp yetmezliği sonucu doğum yeri, Uşnu'da 31 yaşında ölmüştür. Cezayir'de COVID-19 pandemisi Bu makale COVID-19 pandemisinin Cezayir'deki etkilerini belgelemektedir. itibarıyla ' koronavirüs ile enfekte olmuş toplam kişinin hayatını kaybettiği, toplam vaka sayısının ise olduğu açıklandı. hasta ise iyileşti ve taburcu edildi. 25 Şubat: Cezayir'de ilk kez, 17 Şubat'ta ülkeye gelen İtalyan bir adamın ciddi akut solunum sendromu koronavirüs 2'ye (SARS-CoV-2) sahip olduğu doğrulandı. Cezayir hükûmeti, Hassi Messaoud Havaalanı'nda karantinaya aldığı özel bir uçuşla adamı İtalya'ya geri gönderdi. 2 Mart: Cezayir sağlık bakanı, bir kadın ve kızında 2 yeni SARS-CoV-2 vakasını doğruladığını söyledi. 3 Mart: 4 Mart: Sağlık Bakanlığı aynı aileden onaylanmış 4 yeni SARS-CoV-2 vakasının kaydedildiğini ve toplam vaka sayısının 12'ye yükseldiğini duyurdu. 12 Mart: Ain Smara'da yeni bir vaka teşhis edildi ve ülkedeki koronavirüs yayılımı nedeniyle okullar tatil edildi. 7 Mart: Virüsün İspanya'da kalmış bir Cezayirli'de tespit edilmesiyle vaka sayısı 20'ye yükseldi. 13 Mart: Cezayir şehrinde, Fransa'da kalan 36 yaşındaki birinde virüs olduğu doğrulandı. 14 Mart: Cezayir Sağlık Bakanlığı, Covid-19 koronavirüsü teşhis edilen 10 yeni vaka ile bir ölümü açıkladı. Bu Blida şehrindeki virüse bağlı üçüncü ölüm oldu. Ölen kişi 51 yaşındaki bir kadındı. Yeni vakalar ile Cezayir'de kaydedilen toplam vaka sayısı 37'ye, ölen kişi sayısı 3'e ulaştı. Bakanlık ayrıca 12 vakanın iyileşmeden sonra gözetim altında tutulduğunu söyledi. 15 Mart: Vaka sayısı 48'e, ölü sayısı 4'e yükseldi. 16 Mart: 6 yeni COVID-19 vakası teşhis edildi. Bunların ikisi Cezayir'de, biri Bouira'da, biri Bordj Bou Arreridj'de biriTizi Ouzou'da ve biri Annaba'da tespit edildi. 17 Mart: Blida ilinde, kronik rahatsızlığa sahip 51 yaşındaki bir kadının ölümüyle ülkedeki beşinci ölüm kaydedildi. Béjaïa ilinde ilk vaka, Skikda ilinde ise başka bir vaka kaydedildi. 18 Mart: 17 Mart'ta ölen 62 yaşındaki bir adamın ölümü Blida ilinde kaydedildi. 8 yeni vakayla toplam sayı 75'e ulaştı. 19 Mart: İkisi ölüm olmak üzere on yeni vakayla toplam vaka sayısı 82'ye, ölü sayısı 8'e ulaştı. 20 Mart: 10. ölüm El Vadi'de kaydedildi, bölgedeki ilk vakanın kız kardeşiydi. Tizi Vuzu'da yaşayan 77 yaşındaki bir kadının ölümüyle, ölü sayısı 11'e yükseldi. Henşle'de yaşayan 85 yaşındaki bir adamın ölümüyle, ölü sayısı 12'ye yükseldi. Hükümet karşıtı protestolar bir yıldan uzun bir süredir ilk kez durduruldu. Nahoragan Nahoragan, Bizanslı tarihçiler tarafından kaydedilmiş Sasani İmparatorluğu komutanıydı. Mihr-Mihroe'nun ölümünden sonra Lazika'daki savaşların komutanlığını yapmıştır. Nahoragan'ın komutayı ele aldığı dönemde, Bizanslı generaller Lazika kralı II. Gubaz'a suikast düzenlemiş ve Lazlar ile Bizanslılar arasındaki müttefiklik bozulmuştur. Bunu fırsat bilen Nahoragan, Onoguris Kuşatmasını başlatmış ve Arhaiopolis'teki Bizans üssünü yok etmiştir. Nahoragan, MS 556'nın ilkbaharında, Martinus ve Justinus'un bulunduğu Nesus'a 60.000 kişilik orduyla saldırmıştır. Martinus'a önerdiği barış tekliflerinin reddedilmesinden sonra Fasis'i kuşatmış, ancak ağır bir mağlubiyet almıştır. Mağlubiyetten sonra Kutaisi'ye geri çekilmiş ve kısa bir süre sonra Lazika'daki Sasani'lerin komutasını emrindeki Vaphrizes'e devretmiştir. Ardından İberya'daki kışlaklara çekilmiştir. Bizanslı tarihçileri kaydettiği Yunanca isim "Nahoragan" (Ναχοραγάν), muhtemelen Orta Farsçada bir unvanı ifade eden "naxwaragān" veya "naxwāragān" kelimesinden türemiştir. Kasımağa Mescidi Kasımağa Mescidi; ayrıca "Kâsım Bey Mescidi", İstanbul'da Osmanlı İmparatorluğu tarafından camiye çevrilmiş eski bir Bizans yapısıdır. Ne son restorasyon sırasında yapılan araştırmalar ne de ortaçağ kaynakları, kökenine ve olası işlevine ilişkin tatmin edici bir cevap vermez. Küçük binanın, ana kilisesi Osmanlı döneminde Odalar Camii olarak bilinen, ilişkisi de belirsiz bir bina olan Bizans kompleksinin ve manastırın bir parçası olması muhtemeldir. Yapı, Konstantinopolis'teki Bizans mimarisinin küçük bir örneğidir. Fethiye Camii ile Kariye Müzesi'nin yaklaşık olarak tam ortasında, Edirnekapı'ya (eski "Porta Harisius") çok uzak olmayan, Fatih ilçesinde Salmatomruk mahallesinde yer alır, ve Odalar Camii'nin geriye kalanlarından yaklaşık güneybatısında yer alır. Koza Sokak ile Kasım Odalar Sokak arasında ağaçlı bir bahçede bulunan küçük cami, modern apartmanlar ile çevrilidir. Açıkhava Aetios Sarnıcı (şu anda bir futbol sahası) ve Osmanlı döneminde Bogdan Saray olarak adlandırılan Bizans yapılarını içeren bir düzlükte Konstantinopolis'in altıncı tepesinin üstüne kurulmuştur. Bizans Çağındaki yapı hakkında hiçbir şey bilinmemektedir. Bu binanın hem kullanımı hem de olası vakfiyesi bilinmemektedir ancak "katholikon" Osmanlı döneminde Odalar Camii olarak bilinen yapı olan manastırın bir eki olması muhtemeldir. Bu kompleks için su temini şüphesiz yakındaki İpek Sarnıcı'ndan gelmektedir. Her neyse, 1453'te İstanbul'un Fethi sırasında yapı zaten harabeye dönmüştü. İstanbul'un Fethi'nden sonra, ağırlıklı olarak Hristiyan bir nüfus binanın çevresindeki mahalleye yerleşti. Buna rağmen 1506 yılında Sultan II. Bayezid () saltanatında Abdullah oğlu Kasım Bey'in (muhtemelen o sırada "Sekbanbaşı" yani Yeniçeri ağası) kurduğu dini bir vakıf bina kalıntıları üzerine küçük bir cami yaptı. Camiye yakınlarda birkaç dükkan ve arsa bulunmaktadır, bunların arasında ipek Bodrum adında halen var olan Bizans sarnıcı da bulunmaktadır (Osmanlı döneminde geniş kapalı mekan ipek dokuma atölyesi olarak kullanılmıştır). Küçük cami 1894 Büyük İstanbul depremi'nde ve 2 Temmuz 1919'daki Salmatomruk yangını nedeniyle ağır hasar gördü, geriye sadece çevre duvarları ve minarenin tabanı kaldı. Daha sonra, 20. yüzyılın ortalarında terk edilen yapı, gecekondu olarak kullanıldı, ancak 1970'lerde tamamen restore edildi ve şimdi ibadete açıktır. Bina, kuzeydoğu-güneybatı istikametinde kare bir plana sahiptir. Önceki Bizans yapısı da plan olarak kabaca kare şeklindeydi ve kuzeydoğuda bir atriyum ve arkasında tek bir nef ve doğu tarafında bir çıkıntı odası bulunuyordu. Küçük boyutları nedeniyle, bina bir kilise olarak tanımlanamaz, daha çok bir manastıra ait bir ek olarak tanımlanabilir. Restorasyon sırasında tuğlaların analizi farklı inşaat aşamaları göstermiştir ve temeller ile ayakta kalan duvarların tuğla ve taştan yapılmış olduğunu ortaya koymuştur. Ayrıca, araştırmalar 1506 yılında