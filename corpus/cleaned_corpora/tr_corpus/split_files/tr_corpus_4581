olan "What's Love" parçası seçildi. Clothes Drop Clothes Drop, reggae şarkıcısı Shaggy'nin yedinci stüdyo albümü. Lucky Day (Shaggy albümü) Lucky Day, reggae şarkıcısı Shaggy'nin altıncı stüdyo albümü. Albümden üç single yayımlanmıştır: "Hey Sexy Lady", "Strength of a Woman" ve "Get My Party On". Hot Shot Hot Shot, reggae şarkıcısı Shaggy'nin beşinci stüdyo albümü. 6 milyon kopya satmış ve ABD'de 6 kat platin plak kazanmıştır. Midnite Lover Midnite Lover, reggae şarkıcısı Shaggy'nin dördüncü stüdyo albümü. Avrupa Halk Partisi Avrupa Halk Partisi (; EPP), Avrupa'daki en büyük uluslararası siyasi partidir. 1976 yılında kurulan Avrupa Halk Partisi, Avrupa'daki Hristiyan demokrat ve muhafazakâr partileri kapsar. Parti, genel ağ sayfasında kendisini "kökleri tarihin ve Avrupa uygarlığının derinliklerine uzanan ve Avrupa projesinin başlangıcından beri öncü gücü olan, merkez sağ ailesi" olarak tanımlamaktadır. Partinin günümüzdeki başkanı aynı zamanda Polonya başbakanlığı da yapmış olan Donald Tusk'dır. Bu göreve 2019 yılında gerçekleştirilen Avrupa Halk Partisi Kongresi'nde seçilmiştir. Avrupa Halk Partisi günümüzde Avrupa Birliği'nin üç ana kurumunun yönetiminden sorumludur: Durão Barroso tarafından yönetilen Avrupa Komisyonu, dönem başkanı Fransa devlet başkanı Nicolas Sarkozy tarafından yönetilen Avrupa Birliği Liderler Zirvesi ve Hans-Gert Pöttering tarafından yönetilen Avrupa Parlamentosu. 2009 yılının ilk yarısında Liderler Zirvesi'nin yönetimi dönem başkanlığı görevini devralacak olan ülke olan Çek Cumhuriyeti devlet başkanınca yürütülecektir. 28 devlet ya da hükûmet başkanının 11'i Avrupa Halk Partisi'ndedir. Bunlar: Nikos Anastasiadis (Kıbrıs, DISY), Pedro Passos Coelho (Portekiz, PPD/PSD), Jyrki Katainen (Finlandiya, Kok), Enda Kenny (İrlanda, Fine Gael), Angela Merkel (Almanya, CDU), Viktor Orban (Macaristan, Fidesz-MPP), Mariano Rajoy (İspanya, PP) Fredrik Reinfeldt (İsveç, MSP), Antonis Samaras (Yunanistan, ND), Laimdota Straujuma (Letonya, V), Donald Tusk (Polonya, PO)'dır. Balinalar Balinalar () içinde balinaları, yunusları ve muturları barındıran, memeliler sınıfında bir takımdır. Biyolojik adlarda "balina" için Latince "cetus" sözcüğü kullanılır, özgün anlamı ise "büyük deniz hayvanı"dır. Latinceye ise Yunancadan geçmiştir. Yunanca "κῆτος" sözcüğü "balina" ya da "herhangi bir dev balık veya deniz canavarı" anlamındadır. Balinalar 50 milyon yıllık evrim sürecinde suda yaşama tam olarak uyum sağlamış memelilerdir. Gövdeleri mekik şeklinde, ince uzun ve ortada kalındır. Ön uzuvları değişerek yüzgeçe dönüşmüştür. Arka uzuvları ise çok küçülmüştür, belkemiğine bağlı değildirler ve gövde içinde gizlidirler. Kuyrukları yatay olarak düzleşmiştir. Hemen hemen hiç kılları yoktur ve kalın bir yağ tabakası ile soğuktan korunurlar. Grup olarak yüksek bir zekâ düzeyine sahiptirler. Balinalar takımında doksan tür bulunur. Tatlısu yunusu olan beş türü hariç hepsi deniz ve okyanuslarda yaşar. Takım iki alt takıma bölünmüştür: çubuklu balinalar (Mysticeti) ve yunuslar ile muturları da barındıran dişli balinalar (Odontoceti). Balinalar takımının üyeleri memelidir yani hayvanlar âleminin memeliler sınıfında yer alırlar. Bu takımın üyelerinin yaşayan en yakın akrabası su aygırıdır. Memelilere özgü özellikleri paylaşırlar: Sıcakkanlıdırlar, akciğerleri ile havayı solurlar, canlı doğum yaparlar ve yavrularını kendi sütleri ile beslerler, az da olsa kılları bulunur. Balina ve yunusları balıklardan ayırmanın bir başka yolu da kuyruklarının şeklidir. Balıkların kuyrukları diktir ve yüzerken sağdan sola hareket eder. Balina ve yunusların kuyrukları ise yataydır ve yüzerken yukarıdan aşağıya doğru hareket eder ve belkemikleri aynı bir insanın belkemiğinin yüzerken hareket ettiği gibi hareket eder. Balinalar, memeli olduklarından hava solumak zorundadırlar. Bu nedenle su yüzüne çıkarak ciğerlerinden karbondioksiti dışarı vererek taze oksijen solurlar. Dalma sırasında kaslar sayesinde nefes delikleri kapanır ve bir daha su yüzüne çıkana kadar kapalı kalır. Su yüzüne çıktıklarında ise nefes delikleri kaslar sayesinde açılarak soluk verirler. Balinaların soluk alıp vermek için zaman kazanacak şekilde evrimleşen nefes delikleri kafalarının tepesinde yer alır. Soluk verdiklerinde ciğerlerden gelen ılık hava dışarıdaki soğuk hava ile karşılaştığında yoğunlaşır. Karada yaşayan memelilerin soğuk bir günde soluk verdiğinde oluştuğu gibi küçük bir "buhar" sütunu oluşur. Balinalarda da soluk verirken karşılaşılan bu buhar sütunu her tür için farklı bir şekle, açıya ve yüksekliğe sahiptir. Bu özelliklerine bakılarak uzaktan balinaların türü deneyimli kişiler tarafından tanımlanabilir. Balinalar su altında, diğer memelilerin kaldığından çok daha uzun bir süre kalabilirler. Su altında kalma süreleri, bu takımın üyeleri arasında bulunan büyük fizyolojik farklar nedeniyle türler arasında büyük farklar gösterir. Memelilerin kaslarında bulunan miyoglobin derişimi çok farklılık gösterir. Miyoglobin oksijene karşı hemoglobinden daha fazla bir affinite gösterir yani miyoglobin oksijen moleküllerini hemoglobinden daha iyi tutar. Dolayısıyla oksijen almak mümkün olmadığında yüksek miyoglobin derişimi olması yararlıdır. Balinaların kaslarında bulunan miyoglobinin derişimi ne kadar yüksekse o kadar uzun süre su altında kalabilir ve besin arayabilirler. Yüksek vücut kütlesi de balinalarda daha uzun dalış süresine yardımcı olur. Vücut kütlesinin artışı aynı zamanda kas kütlesinin artışı demektir, dolayısıyla da kaslarda bulunan oksijen deposuda artar. Ayrıca Kleiber yasasına göre bir hayvanın vücut kütlesi arttıkça metabolizma hızı yavaşlar dolayısıyla da birim kütle başına daha az oksijen harcarlar. Balinaların gözleri büyük kafalarının her iki yanında ve oldukça geridedir. Özellikle ucu sivri gagası olan yunusların ileri ve aşağı doğru oldukça iyi bir binoküler görüş açıları vardır ama İspermeçet balinası gibi küt kafalı balinaların her iki yanı da görebilir ama önlerini ya da doğrudan aşağıyı göremezler. Gözyaşı bezleri yağlı gözyaşı salgılar ve denizin tuzlu suyundan gözleri korur. Balinaların göz lensleri hemen hemen küreseldir dolayısıyla derin sularda az ışık altında odaklanmayı sağlar. Balinaların, yunuslar dışında oldukça zayıf olan görme yetilerine karşın oldukça mükemmel duyma yetileri vardır. Balinaların kulakları da gözleri gibi küçüktür. Suda yaşaması sebebiyle ses dalgalarını odaklayarak kuvvetlendirmeye yarayan dış kulaklarını kaybetmişlerdir. Suyun ses ilektenliği havaya göre çok yüksek olduğundan dış kulak gibi bir organa gerek kalmamıştır. Bu yüzden kulakları gözlerinin hemen arkasında küçük bir deliktir. Buna karşın iç kulak balinanın kilometrelerce uzaktaki sesi duymasını ve sesin geldiği yönü anlayabilmesini sağlayacak kadar gelişmiştir. Bazı balinalar ekolokasyon yeteneğine sahiptir. Çoğu dişli balina ekolokasyon seslerine benzer sesler çıkarırlar, fakat bu balinaların bu sesleri ekolokasyon için kullandığı gösterilememiştir. Mysticeti, ekolokasyonla tespit edilemeyecek kadar küçük avlarla beslendiğinden ekolokasyona çok az ihtiyaç duymaktadır. Odontoceti'nin Yunus gibi bazı üyeleri ekolokasyonu kullanırlar. Bu balinalar, yarasalar ile aynı şekilde, bir nesneye çarpıp sonra geri dönecek şekilde bir ses çıkarırlar. Bunun sayesinde nesnelerin şekillerini, boyutlarını, yüzey karakteristiklerini, hareket şekillerini ve uzaklığını anlayabilirler. Bu yetenek ile balinalar zifiri karanlıkta hızlı yüzen küçük avları yakalayabilirler. Çoğu Odontoceti'de ekolokasyon öyle gelişmiştir ki, bir nesnenin av olup olmadığını ayırt edebilirler. Esaret altındaki balinalar çeşitli şekil ve büyüklükteki topları ayırt edecek şekilde eğitilebilirler. Balinalar iletişim için de sesleri kullanırlar. Bu sesler; inlemeler, tıklayışlar, ıslıklar ve Kambur balina'daki gibi kompleks şarkılar şeklinde olur. Seksenden fazla yaşayan türü bulunan balinalar iki alt takıma ayrılır: Dişli balinalar (Odontoceti) ve çubuklu balinalar (Mysticeti). Bunların dışında soyu artık tükenmiş birçok balina türü de bulunmaktadır. Aynalar (belgesel) Aynalar 1996-1997 yıllarında Can Dündar'ın hazırlayıp sunduğu Show TV'de yayınlanan belgesel serisidir. Belgesel kendi alanlarında isim yapmış on kişinin hayatını, on bir bölümde anlatmaktadır. Aynalar Aynalar ile şu maddeler kastedilmiş olabilir: Derya Taşçı Özyer Derya Taşçı Özyer, (d. 30 Temmuz 1967, Karadeniz Ereğli), Türk millî basketbolcu ve antrenör. 30 Temmuz 1967 tarihinde Karadeniz Ereğli’de doğan Derya Taşçı Özyer, İTÜ Elektrik Elektronik Fakültesi Elektrik Mühendisliği Bölümü'nden 1992’de mezun oldu. Daha sonra İTÜ'de İşletme Mühendisliği’nde yüksek lisans yaptı. Üniversite sınavlarında İstanbul Üniversitesi'ni kazanınca, basketbol yaşantısını İstanbul'da İstanbul Üniversitesi takımında devam ettirdi ve bu takımda yıldızlaştı. 5 yıl oynadığı sarı-yeşilli takımda bir şampiyonluk, bir de GSGM Kupası kazandı. 1990 yılında transfer olduğu Fenerbahçe'de 1992 yılına kadar, iki kez lig ikinciliği ve bir kez de GSGM Kupası şampiyonluğu yaşadı. Sarı-lacivertli takımın 1992 yılında kadın basketboldaki faaliyetini sürdürüp sürdürmeme konusunda tereddütte olduğu bir dönemde bu branşta daha istikrarlı bir konuma bulunan Galatasaray'a transfer oldu. 9 yıl aralıksız olarak Galatasaray formasını giyen Derya Taşçı Özyer, nam-ı diğer Kaptan-ı Derya Galatasaray'da 7 lig şampiyonluğu, 6 Cumhurbaşkanlığı Kupası, 6 Türkiye Kupası kazandı ve 1998-1999 sezonunda Avrupa Şampiyonlar Ligi 3.'lüğü yaşadı. 1996 yılında ise bir dönem Galatasaray Erkek Basketbol takımının antrenörlüğünü yapan Murat Özyer'le hayatını birleştirmiştir. Ayşegül adını verdikleri bir kız çocuğu sahibidir. Çok hızlı hareket eden, savunmada etkili iyi bir guard olan Derya Taşçı Özyer, kariyerinin son 6 yılında Galatasaray ve A millî takıma kaptanlık yapmıştır. Basketbola başladığı 1988 yılından, jübile yaptığı 2001 yılına kadar A millî takım formasını aralıksız 101 defa giyerek çok büyük bir başarıya imza atmıştır. 1997 yılında İtalya'nın Bari kentinde düzenlenen Akdeniz Oyunları'nda gümüş madalya kazanan takımda yer aldı. Basketbol yaşantısı boyunca büyük başarılar elde eden Derya Taşçı Özyer'in aldığı bazı özel ödüller şunlardır; Basketbolu bıraktıktan sonra, 2001 yılında Yıldız Türkiye kadın millî basketbol takımında antrenörlük hayatına başladı. Antrenörlük kariyerine Galatasaray altyapısında, ardından da Erdemirspor'da devam eden Derya Taşçı Özyer Erdemirspor'da da Türkiye Kupası ve lig finali oynama şansını yakalamıştır. Basketbolda köklü bir geçmişe sahip ve KBL'de mücadele eden OPTİMUM TED Ankara Kolejliler takımında antrenörlük yapmıştır ve şu an da Galatasaray'da antrenör Ekrem Memnun'un yardımcılığını yapmaktadır. Roma Antlaşması (1957) Roma Antlaşması, 25 Mart 1957 tarihinde Fransa, Batı Almanya, İtalya, Benelüks ülkeleri Belçika, Hollanda ve Lüksemburg arasında imzalanan ve bağımsız bir uluslararası örgüt olan Avrupa Ekonomik Topluluğu'nu oluşturan antlaşmadır. 1 Ocak 1958 tarihinden başlayarak yürürlüğe girmiştir. 22 ve 23 Temmuz 2007 Avrupa Zirvesi'nde bu antlaşmanın maddelerinin, öneriye sunulup reddedilen Avrupa Birliği Anayasası'nın birçok şerhini de kapsayan Lizbon Antlaşması uyarınca iyileştirilmesi kararına varılmıştır. Avrupa Ekonomik Topluluğu'nun kurulduğu Roma Antlaşması'nın imzalandığı gün, Avrupa Atom Enerjisi Topluluğu'nu da kuran bir antlaşma imzalanmış ve var olan Avrupa Kömür ve Çelik Topluluğu'na iki yeni üye daha katılmıştır. Bunun ile birlikte diğer iki antlaşma da Roma Antlaşmaları olarak adlandırılmıştır. Bugüne kadar, Avrupa Birliği'nin yaptığı pek çok diğer anlaşmayla birlikte Roma Antlaşması'nın maddeleri iyileştirilmiş ya da antlaşmaya yeni maddeler eklenmiştir. Nice Antlaşması tüm bu antlaşmaları bir araya toplamıştır. Sonradan imzalanan antlaşma ve alınan kararlara, özellikle de Maastricht Antlaşması'na rağmen Roma Antlaşması Avrupa Birliği'nin yürüttüğü politika ve aldığı kararlar için hâlâ yasal temeli oluşturmaktadır. Bu antlaşma topluluğun yasama alanında da temel dayanağıdır. 2007 yılında Avrupa Birliği'nin tüm üyeleri birliğin tarihindeki bu önemli olayı hatıra paraları bastırarak kutlamışlardır. Euro bölgesine giren ülkelerde Euro, bu para birimini geçilmemiş ülkelerde ise ulusal para birimlerinde hatıra paraları tasarlanmıştır. Ogni Ogni, 1993 yılında yayın hayatına başlayan ve ancak altı sayı çıkabilen Laz kültürel dergisidir. Dergi, Laz halkının yok olma tehlikesiyle karşı karşıya olan dilini, kültürünü yaşatma ve çok az bilinen tarihini gün yüzüne çıkarıp Laz halkını bilinçlendirme amaçlarını taşıyordu. Derginin en önemli misyonlarından biri de Lazlar'a Kafkasyalılık bilincini aşılamak için mücadele vermek ve diğer Kafkas kökenli aydınlarla dayanışma içinde çalışmaları ilerletmek olarak görülüyordu. Ogni, ayrıca sol bir terminolojiye de sahipti; ancak kimi yazılarda Laz milliyetçisi söylemlere de rastlanır. Ogni'nin ilk sayısı içindeki iki yazı sebebiyle 'bölücülük' iddiasıyla toplatıldı ve dergiye bu iddia temelli dava açıldı. Derginin sorumlu yazı işleri müdürü Mehmedali Barış Beşli de bu dava dolayısıyla Türkiye'de ilk kez Lazistan ayrılıkçılığı yapmak sebebiyle yargılanan insan olmuştur. Sonuçta dergi 4. sayısının arifesinde beraat etti ancak bu sefer de kendi iç sorunları nedeniyle 6. sayıdan sonra yayın hayatına iradî olarak son verdi. Derginin altıncı sayısıysa yayın kurulundan habersiz yayınlanmış olmasından dolayı Ogni'nin alışılmış diline göre farklılıklar ihtiva eder. Laz Kültür Hareketi için bir okul işlevi gören Ogni yurtta ve dünyada yoğun ilgiyle karşılanmış, Lazlar'daki 'kültürel rönesans'ın başlangıcı olmuştur. Sloganı "Ogni, Sk'ani Nena!" (Duy sesini!) olan dergi Türkiye'de cumhuriyet tarihinin Lazlar'la doğrudan alakâlı ilk dergisidir. Metris Cezaevi Metris Cezaevi (resmî adıyla Metris 1 Nolu T Tipi Kapalı Ceza İnfaz Kurumu), İstanbul'un Esenler semtinde bulunan cezaevi. Milli Savunma Bakanlığı tarafından 1981 yılında açıldı ve sıkıyönetim döneminde "Metris Askerî Cezaevi" olarak kullanıldı. 1988'de Adalet Bakanlığına devredildi ve Bakırköy Adliyesine bağlı "Metris Kapalı Cezaevi" olarak hizmet verdi. 50.000 metre kare üzerine kurulmu olan kurum, T1 ve T2 olmak üzere iki kısımdan oluşur. 12 Eylül Darbesi'nden sonra birçok siyasi suçlu bu cezaevinde tutuklu kalmıştır. 1988 yılında çeşitli sol örgüt üyelerinden 29 kişi tünel kazarak kaçmıştır. Mjora Mjora, Ocak 2000 ve Nisan 2000'de iki sayı olarak çıkan, Lazları ve Lazcayı konu alan Lazca ve Türkçe dergidir. Çiviyazıları yayınevi tarafından yayımlanan dergi "dergi künyesine sahip olmadığı" gerekçesiyle 2. sayıdan sonra toplatılmıştır. Lazcada "güneş" anlamına gelen mjora, 1993'te yayın hayatına başlayıp 6. sayıdan sonra kapanan Ogni dergisinin devamı niteliğindedir ve hemen hemen aynı kadro tarafından yayımlanmıştır. "Lazepeşi Nena" sloganıyla yayımlanan derginin sayıları ve içindekiler kısmı şöyledir: Uğur İnceman Uğur İnceman, (d. 28 Mayıs 1981, Aachen) orta saha mevkiinde görev yapan Alman vatandaşlığı da bulunan Kafkas (Aşuva) kökenli Türk millî futbolcudur. Son olarak Süper Lig takımlarından Eskişehirspor'da forma giyen İnceman 2015-2016 sezonunun devre arasında Hollanda'nın Roda takımına transfer olmuştur. İnceman, futbola 10 yaşında Alemannia Aachen takımında başladı. 1999-2000 sezonunda ise aynı takımda profesyonel futbol hayatına atıldı. 31 Ekim 1999'da ilk kez 2. Bundesliga'da forma giydi. Sonraki sezon daha sık forma giydi ve sezon sonunda Bundesliga ekibi FC St. Pauli ekibine transfer oldu. Takımın önemli futbolcularından olsa da lig sonuncusu olarak yeniden 2. lige düştüler. Sonraki sezon da başarısız olup yeniden küme düştüler. 2003-04 sezonunda SpVgg Greuther Fürth'e transfer olarak 2. ligde oynamaya devam etti. Devre arasında ise Mustafa Denizli tarafından Lig A ekibi Vestel Manisaspor'a getirildi. 2004-05 sezonunda lig ikincisi olarak Süper Lig'e adım attı. 2005-06 sezonunun ikinci yarısında sakatlığı nedeniyle forma giyemedi, daha sonra ise takımın değişmezlerinden oldu. 2008'de Beşiktaş'la 2+1 yıllık sözleşme imzaladı. Sezon öncesi gösterdiği performansla Ertuğrul Sağlam'ın yeni denediği çift ön libero sistemde Cissé ile birlikte ön libero mevkiinde görev almaya başlamıştır. Daha sonra takımın başına onu Türkiye'ye getiren Denizli geldi. İlk 11'de pek forma şansı bulmasa da birçok maça yedekten giren İnceman, sezon sonunda Türkiye Kupası ve Türkiye Ligi şampiyonluğu gördü. 2010 yılında sözleşmesi karşılıklı anlaşılarak feshedildi. Nisan 2000'de İsviçre ile oynanan bir hazırlık maçında 90 dakika oynayarak ilk ve son kez U-19 formasını giydi. Bir sene sonra ise Hollanda ile oynanan bir hazırlık maçıyla 2001'de U-20 formasını giydi. Ağustos 2000'de Danimarka ile oynanan hazırlık maçı ile ilk kez Türkiye 21 yaş altı millî futbol takımı forması giydi. 2004 Avrupa 21 Yaş Altı Futbol Şampiyonası elemelerinin 4 grup maçında ve play-off maçlarında oynadı ancak finallere kalamadılar. 18 Şubat 2004'te Danimarka'ya 1-0 yenildikleri hazırlık maçında ilk ve son kez Türkiye millî futbol takımı formasını giydi. Matias Leonardo Escobar MatÃ­as Leonardo Escobar (d. 21 Nisan 1982), Arjantinli futbolcudur. Tigre'de forma giymektedir. Matias Leonardo Escobar, futbol kariyerine La Plata takımında başlamış ve kariyerine bu kulüpte devam etmiştir. Orta sahada ön libero ve oyun kurucu görevlerini üstlenebilmektedir. Arjantinli futbolcu (2008-2009) sezonunda Kayserispor ile sözleşme imzalamıştır. Ancak takıma uyum sağlayamaması ve istenilen performansı gösterememesi nedeniyle ara transferde sözleşmesi feshedilmiş ve ülkesine dönmüştür. Avrupa Kömür ve Çelik Topluluğu Avrupa Kömür ve Çelik Topluluğu (kısaca AKÇT), Soğuk Savaş döneminde Batı Avrupa ülkelerini birleştirmesi amacıyla kurulmuş, altı üyeli uluslararası bir örgüttü. Bu örgüt Avrupa demokrasisinin temellerinin atılmasında ve günümüz Avrupa Birliği'nin gelişmesinde rol oynamıştır. Avrupa Kömür ve Çelik Topluluğu uluslarüstü prensiplere göre oluşturulmuş ilk örgüttür. Topluluğun ilkeleri 5 Mayıs 1949'de, Fransa Dışişleri Bakanı Robert Schuman tarafından Schuman Bildirgesi ile duyrulmuştur. Avrupa Kömür ve Çelik Birliği'nin oluşturulması önerisi ilk olarak Fransız Dışişleri Bakanı Robert Schuman tarafından başta Fransa ve Batı Almanya olmak üzere üyeleri arasında kömür ve çelik endüstrilerinin yönetimini bir araya getirmesi, dönemin en önemli sanayi hammaddeleri olan kömür ve çelikten doğabilecek herhangi bir uyuşmazlığın önlenmesi ve buna bağlı olarak iki ülke arasındaki olası bir savaşın engellenmesi amacıyla yapıldı. Böylece Avrupa'daki ilk uluslarüstü topluluk 1951 Paris Antlaşması'yla yalnızca Fransa ve Almanya'nın katılımlarıyla değil, İtalya ve üç Benelüks ülkesi Hollanda, Belçika ve Lüksemburg tarafından da oluşturulmuş oldu. Topluluk, hükûmetleri temsil eden milletvekilleri ve bağımsız yargıçlar tarafından denetlenen yüksek temsilcilerce yönetildi. 1957 yılında topluluğa katılan iki benzer kurumdan sonra, 1965'te topluluğun tüm kurumları tek çatı altında birleştirilmiş ve Avrupa Toplulukları adını almıştır. Bu topluluk da daha sonra Avrupa Birliği'nin bir parçası hâline gelmiş ancak 2002 yılına dek kendi kimliğini korumuştur. Var olduğu süre boyunca Avrupa Kömür ve Çelik Topluluğu tek pazar yaratmada başarılı olmuşsa da kömür ve çelik sanayisinin gerilemesine engel olamamıştır. Ancak bunun yerine ileride kurulacak olan bir Avrupa Birliği'ne gerçek anlamda zemin hazırlamıştır. Fransa dışişleri bakanı ve başbakanı olduğu dönemlerde Robert Schuman, Fransa politikasının Ruhr ve Saar gibi bazı Alman topraklarının denetim altında tutulmasını ya da işgal edilmesini öngören gaulist doğrultudan uzaklaşmasında en etkili kişilerdendir. Aşırı milliyetçi, gaulist ve komünist çevrelerden gelen çok büyük tepkilere karşın Almanya'yla entegrasyon için sunduğu birtakım ilkeler Fransız Meclisi'nde onaylandı. Schuman'ın ilkeleri genel olarak ahlakî konulardaydı ve iki ülke arasında demokratik eşitliği öngörüyordu. Schuman'ın ilkeleri 9 Mayıs 1950 tarihinde (daha sonra Avrupa Günü olarak kutlanmaya başlandı) kayıtlara Schuman Bildirgesi olarak geçti. Böylece Fransa uluslarüstü bir toplulukta egemenlik haklarını paylaşmayı ve genişletmeyi kabul eden ilk ülke oldu. Schuman ve çalışma arkadaşları tarafından hazırlanan metin ortak bir kömür ve çelik fonu oluşturmak ve bir tek pazar yaratmak fikrini ortaya atıyordu. Schuman, Avrupa Kömür ve Çelik Topluluğu'nu Alman-Frasız kömür ve çelik üretiminin bir organizasyon çerçevesi içinde yüksek bir güç altında birleştirilmesi olarak tanımlamış ve başka Avrupa ülkelerine de açık olduğunu belirtmiştir. Bu tür bir ortaklığın, Fransa ve Almanya arasındaki sorunlara bir çözüm getireceği ve ülkelerin ekonomilerinin büyümesine katkıda bulunacağı düşünülmüştür. Aralarında tarihten gelen anlaşmazlıklar olan bu iki ülke arasındaki sorular böyle bir antlaşmanın imzalanması önlenmiş olacaktı. Savaş zamanında bir ülkeyi yönetebilmek için dönemin en önemli iki kaynağı olan kömür ve çeliğin iki ülke arasında bir komisyona bırakılmasıyla olası bir savaş nedeni de ortadan kaldırılmış oldu. Schuman Fransız Parlamentosu'nun kabul ettiği bu ilkelerin dünyada ilk demokratik ve uluslarüstü kurum olacağını belirtti. Avrupa Kömür ve Çelik Topluluğu'nu kuran yüz madde uzunluğundaki Paris Antlaşması 18 Nisan 1951 tarihinde Fransa, Batı Almanya, İtalya, Belçika, Hollanda ve Lüksemburg arasında imzalandı. Böylece uluslarüstü ilkelere göre oluşturulmuş ilk uluslararası topluluk kurulmuş oldu. Bu topluluk, bir kömür ve çelik ortak pazarı yaratmayı, işsizlik oranını düşürmeyi, katılımcı ülkelerin ekonomilerini iyileştirmeyi ve pazarı geliştirmek için kuruldu. Ayrıca, istikrarı koruyup, işsizliği düşürerek büyük miktarlarda üretim ve dağıtımın da aşamalı olarak örgütlenmesi amaçlandı. Kömür ortak pazarı 10 Şubat 1953 tarihinde açıldı. Paris Antlaşması'ndan altı yıl sonra, topluluğun altı üyesi arasında Roma Antlaşmaları imzalandı ve Avrupa Ekonomik Topluluğu ile Avrupa Atom Enerjisi Topluluğu (Euratom) oluşturuldu. Bu yeni topluluklar da bazı değişiklik ve düzenlemeler dışında Avrupa Kömür ve Çelik Topluğu'nun ilkeleri üzerine kuruldu. İmzalandıktan sonra elli yıl geçerli olması öngörülen Paris Antlaşması'nın aksine Roma Antlaşmaları'na bir geçerlilik süresi koyulmadı. Bu antlaşmadan sonra gümrük birliği ve atom enerjisi üzerine çalışmalar başlatıldı. Ayrı yasal kurumlar olmalarına karşın Avrupa Kömür ve Çelik Topluluğu, Avrupa Ekonomik Topluluğu ve Avrupa Atom Enerjisi Toplulukları başlangıçta ortak bir meclis ve Avrupa Adalet Divanı'nı paylaşmıştır. Ancak bu sürede konseyleri ve yöneticileri birbirinden ayrı olmuştur. Birleşme Antlaşması bu üç kurumu Avrupa Toplulukları çatısı altında birleştirmiştir. Avrupa Toplulukları da daha sonra bugünkü Avrupa Birliği'nin üç sütunundan biri olmuştur. 2002 yılında geçerliliğinin kalkması beklenen Paris Antlaşması'yla, 90'lı yıllarda bu konuda ne yapılacağı tartışmaları başladı. Sonuç olarak antlaşmanın süresinin uzatılmamasına karar verildi. Avrupa Kömür ve Çelik Topluluğu'nun görev alanları, Roma Antlaşması'na aktarıldı. 23 Temmuz 2002'de antlaşma resmen yürürlükten kalktı. O gün, Brüksel'deki Avrupa Komisyonu'nun kapısındaki Avrupa Kömür ve Çelik Topluluğu bayrağı da gönderden indirildi. Lepidolit Lepidolit (KLiAl(Al,Si)O(F,OH)), lityumun ikinci kaynağı mika grubundan leylak ya da gül-mor renkli bir fillosilikat mineralidir. Pegmatit cisimlerdeki spodümen gibi diğer lityum içeren minerallere benzerlik gösterir. Lepidolit, rubidyum ve sezyum gibi nadir bulunan alkali metallerin en büyük kaynaklarından biridir. 1861'de Robert Bunsen ve Gustav Kirchhoff 150 kg lepidolit çıkardılar ve analiz için birkaç gram rubidyum elde ettiler, böylece yeni element rubidyum keşfedildi. Şafak Türküsü Şafak Türküsü Nevzat Çelik'in aynı isimli bir şiir kitabı da bulunan şiiridir. Kitap 1984 yılında Akademi Kitabevi Başarı Ödülünü kazanmıştır. Şafak Türküsü isimli şiiri, şair Metris Cezaevindeyken yazılmaya başlamış ve yine O cezaevinde tutukluyken tanınmıştır. Bu şiir kitabı basıldıktan iki hafta sonra sansürlü olmasına rağmen en çok satanlar listesine geçmiştir. Nevzat Çelik bu şiirinin Bayrampaşa Cezaevi'nde tamamlandığını söyler: "Yaklaşık iki buçuk yıl boyunca, biz o hücre tipi cezaevinde, üç kişilik ve tek kişilik hücrelerde 2.5 yıl boyunca havalandırmaya çıkamadan yaşamak zorunda kalmıştık. Şafak Türküsü, 83’te Metris’te esas olarak yazıldı, ama tamamlanma süreci şeydir. Bayrampaşa Özel Tip Cezaevi’dir." Şiirin tamamı 280 dizeden oluşmaktadır. Bir idam mahkûmunun annesi ile vedalaşması teması üzerinde yoğunlaşır. 12 Eylül Darbesi'nden sonra yaşanan tutuklamalar sonucu birçok kişiyle beraber Nevzat Çelik de idam cezasına çarptırılmıştır. Kendisinin ifadesine göre çok yakınlarının, tanıdığı insanların idamlarının yaşandığı bir ortamda, bunun verdiği psikolojiyle yazılmıştır. "Ama bunu kavramsal bir süreç içerisinde yerini anlatabilmek, duyurabilmek için ya bu saiktir bana elbette Şafak Türküsü’nü esin olmak bana yazdıran. Bunu bir başkaldırı olarak düşünmemiz lazım, çünkü şiirin bütününe baktığın zaman orada asla yılmayan, pes etmeyen ve gelecek güzel günleri isteyen güzel gündüzünde sömürülmeyen, gecesinde aç yatılmayan bir dünya ve özgürlüğü isteyen insanların ortak dramını yakalayan bir şeydir." 1985 yılında Ahmet Kaya tarafından 95 dizesi bestelenip şarkı yapılmıştır. 1986 yılında yayımlanan bir albümüne bu ismi vermiştir. Harvey Harvey, başrolde James Stewart' ın yer aldığı, Henry Coster tarafından yönetilmiş 1950 tarihli bir ABD filmidir. Mary Chase'in Pulitzer Ödüllü aynı adlı oyunundan sinemaya uyarlanan filmde, en iyi arkadaşı hayalinde canlandırdığı Harvey adlı bir pooka olan Elwood P. Dowd'un hikâyesi anlatılmaktadır. Elwood P. Dowd, annesi öldükten sonra onun evine taşınan ablası Veta ve yeğeni Myrtle ile yaşamaktadır. Veta kızı için uygun bir damat adayı aramakta; ancak pek de çekici olmayan Myrtle, insanların dayısının tuhaflıklarından rahatsız olması nedeniyle bir türlü kimse ile tanışamamaktadır. Çünkü Elwood, kendisinden başka kimsenin göremediği bir pooka olan, 2 metre uzunluğunda beyaz bir tavşan olduğunu iddia ettiği "Harvey" adında hayali bir arkadaşı ile yaşamaktadır. Kardeşi Vita ne zaman eve birini davet etse, Elwood konukları Harvey ile tanıştırmaya çalışmakta ve bu ilginç durumu yadırgayan konukları kaçırmaktadır. Elwood'un yüm yaşamı dostu Harvey' le birlikte her gün aynı bara gitmek, ona ve Harvey'e alışık bar sakinleri ile sohbet edip margarita içmektir. Fakat Elwood insanların ona deli gözüyle baktığının farkında değildir. Tüm iyi niyeti ile insanlara yardımcı olmaya, onlarla sohbet edip onları dinlemeye çalışmaktadır. Elwood'un bu durumuna üzülen kızkardeşi Veta, kendi pek istemese de koca bulamayan kızının ısrarları sonucu Elwood'u bir akıl hastanesine yollamaya karar verir. Elwood'u hastaneye götürdüklerinde doktorlar Elwood yerine yanlışlıkla Veta' yı hastaneye kapatırlar. Oradan güçlükle kurtulan Vita ve peşindeki doktorlar heyecanlı bir şekilde Elwood'un peşine düşerler. Bu arada Edwood'u üzecek bir durum yaratan herkes, kimsenin inanmadığı ve göremediği Harvey tarafından cezalandırılmaktan kurtulamayacaktır. Pooka Pooka, Kelt folklöründe yer alan ve adı geçen sayısız periden biridir. Pooka sözcüğü Eski İrlanda dilinden gelmektedir ve sözcüğün kökü olan "Poc" teke anlamına gelmektedir. Özellikle İrlanda ve Galler bölgesinde halk folklöründe geniş bir yer bulan pooka'lar, hem saygı gösterilen hem de korkulan figürlerdendir. Bir pooka'nın korkunç formları da içerebilecek biçimde şekil değiştirebilen bir ruh olduğuna inanılır. Genellikle tavşan, at, keçi, goblin yahut köpek şeklini alırlar; hangi kılığa girerlerse girsinler tüyleri daima koyu renklidir. En çok da parlak sarı gözlü, zarif siyah bir at şekline bürünürler. Púca, Phooka, Pwwka, Pooka, Puka, Phouka, Púka, Pwca, Bucca, Pouque gibi adlarla da anılır. Büyükşehir Belediye Ankaraspor (buz hokeyi takımı) Büyükşehir Belediye Ankaraspor Erkek Buz Hokeyi Takımı, Türkiye Buz Hokeyi Süper Liginde oynayan buz hokeyi kulübüdür. 1978 yılında kurulan buz hokeyi takımı maçlarını Bel-pa Buz Sarayı'nda oynamaktadır. Auburn Ãœniversitesi Auburn Üniversitesi (AU veya Auburn), ABD'nin Alabama eyaletindeki Auburn kentinde bulunan devlet üniversitesidir. 24100'den fazla öğrencisi ve 1,200 personeli ile Alabama'nın en büyük üniversitesidir. Auburn 1 Şubat 1856'da Methodist Episcopal Church, South'a bağlı East Alabama Male College (Doğu Alabama Erkek Koleji) adıyla liberal art okulu olarak kuruldu. Kolej 1872'de Alabama eyaletine bağışlandı ve adı Agricultural and Mechanical College of Alabama (Alabama Tarımsal ve Mekanik Koleji) olarak değiştirildi. 1892'de eyaletin ilk dört yıllık karma eğitim veren okulu oldu. 1899'da okulun ismi Alabama Polytechnic Institute (API) (Alabama Politeknik Enstitüsü) olarak değiştirildi. 1960'ta ismi resmen Auburn Üniversitesi olarak değiştirildi; üniversite yıllardır Auburn olarak bilinir. Polüsit Polüsit ((Cs,Na)AlSiO·2HO), bir zeolit mineralidir. Sezyum ve bazen de rubidyum elementlerinin cevheri olması açısından önemlidir. Analkim ile bir katı solüsyon dizisi oluşturur. İzometrik - hekzotahedral kristal sistem içinde renksiz, beyaz, gri, pembe veya mavi kütleler şeklinde kristal şeklinde billurlaşır. İyi oluşmuş kristaller nadirdir. Polüsitin Mohs sertliği 6,5 ve özgül ağırlığı 2,9'dur. Polüsit lityum zengini granit pegmatitlerde kuvars, spodümen, petalit, ambligonit, elbait, kasiterit, kolumbit, eucryptite, muskovit, apatit, albit ve mikroklin ile birlikte bulunur. Mineralin varlığı ilk olarak İtalya'nın Elba Adası'nda tanımlandı ve mitolojideki Kastor'un ikiz kardeşi Polydeukes'e atfen bu isim verildi. Çoğunlukla diğer bir mineral olan petalitle (eski adıyla kastorit) birlikte bulunur. Araknoloji Derneği Araknoloji Derneği ya da Türkiye Araknoloji Derneği, Ankara merkezli olarak 1 Şubat 2007 tarihinde biyolog araknolog Kadir Boğaç Kunt'un başkanlığında kurulan biyoloji derneği. Derneğin kuruluş amacı, Türk araknolojisinin gelişimine katkıda bulunmak, Türkiye’deki örümceğimsiler (araknidlerin, Arachnida) sınıfından eklembacaklıların varlığıyla ilgili bilimsel araştırmalar yapmak ve araknidlerin doğal yaşam ortamlarının korunması faaliyetlerine katkı sağlamaktır. Teatro Kursaal Tiyatro Salonu. İsviçre'nin Lugano şehrindedir. 1956 Eurovision Şarkı Yarışması'na ev sahipliği yapmıştır. Boombastic Boombastic, reggae şarkıcısı Shaggy'nin üçüncü stüdyo albümü. Albüme adını veren single "Boombastic", ABD listelerinde 1 numara oldu. Original Doberman Original Doberman, reggae şarkıcısı Shaggy'nin ikinci stüdyo albümü. Pure Pleasure Pure Pleasure, reggae şarkıcısı Shaggy'nin ilk stüdyo albümü. Albümden çıkan ilk single "Oh Carolina", Birleşik Krallık listesinde 1 numara oldu. Shaggy diskografisi Jamaikalı Amerikalı reggae şarkıcısı Shaggy'nin diskografisidir. Semahat Ã–zdenses Emine Semahat Özdenses, (d. 28 Temmuz 1913, Üsküdar – ö. 3 Temmuz 2008, İstanbul) Türk sanat müziği yorumcusu, besteci. Üsküdar Kız Sanat Okulu’ndaki öğretimini müzik sevgisi ve tutkusu nedeniyle yarıda bırakan Özdenses, Lemi Atlı, Refik Fersan, Fahire Fersan gibi sanatçılardan ders aldı. TRT Ankara Radyosu’nda ses sanatçısı olarak görev yaptı. 1939 yılında evlenmesinden iki yıl sonra "Beklerim Her Gün" adlı ilk plağını çıkardı. 1940 yılında beste yapmaya başladı. 2003 yılında yaptığı ve güftesi Onur Akay'a ait olan, "Sevgilim Sanma Seni Bir An Olsun Unuttum" isimli Hüzzam şarkı son bestesidir ve ilk kez TRT Müzik ekranlarında Arif Özgülüş tarafından okunmuştur. Mesam üyesi olan sanatçı, göğüs kanseri nedeniyle tedavi görmekteyken yaşamını yitirdi. Mezarı Pendik Kurtköy Şeyhli Mezarlığı'nda bulunmaktadır. Ancak, 7. ölüm yıldönümü nedeni ile kendisine küçük bir anma töreni düzenlemek isteyen 4 şarkısının söz yazarı ve ses sanatçısı Onur Akay, İstanbul Kurtköy Yeni Şıhlı Mezarlığı'na gidince, Özdenses'in mezarının kayıp olduğunu öğrendi ve 2 Temmuz 2015 tarihli Aydınlık Gazetesi’nde, ‘Son yılların en büyük sanat ayıbı’ başlığı ile yazdığı yazısında sanatçının mezarının olmadığını duyurdu. Bunun üzerine, TSK Mehmetçik Vakfı bunu bir görev bildi ve Mezarlıklar Müdürlüğü ile temasa geçti. TSK Mehmetçik Vakfı İstanbul Anadolu Yakası Temsilciliği görevlileri, çabaları sonucunda eserlerinin telif hakkını Mehmetçik Vakfı'na bağışlayan Semahat Özdenses’in mezar yerini yaptırdı. Kenny Clarke Kenny Clarke, (gerçek adı; Kenneth Spearman Clarke), (d. 9 Ocak 1914, Pittsburgh - ö. 26 Ocak 1985, Paris), Amerikalı caz davulcusu, vurmalı çalgılar yorumcusu, bebop tarzı önderlerindendir. 1935 yılında Roy Eldridge'e, 1937'de Edgar Hayes'e, 1939 -1940 yıllarında Teddy Hill'e eşlik eden Clarke, birkaç ay süreyle Louis Armstrong ve Ella Fitzgerald'ın arkasında çalmıştır. 1941 -1942 yıllarında Benny Carter, Coleman Hawkins ile çalışan sanatçı, 1946 yılında Dizzy Gillespie'nin topluluğuna katıldı. 1952'de "Modern Jazz Quartet"'in kurucuları arasında yer aldı. 1956 yılında Jaques Hèlian'ın orkestrasında çalmak üzere gittiği Fransa'ya yerleşti. Modern davulun önde gelenlerinden olan Kenny Clarke, Amerika’dan Fransa'ya çalmaya gelen müzisyenlere yardımcı oldu. Avrupa cazının en zayıf noktası olan davulun geliştirilmesinde Clarke'ın büyük katkıları oldu. Kendisi gibi bir caz ses yorumcusu olan Carmen Mc Rae ile evlendi. Minton's Playhouse'da önemli çalışmalar yaptı. Burada Gilllespie ve Charlie Parker ile birlikte bebop tarzını yarattı. Davulu yepyeni bir üslupla çalan Kenny Clarke, kontrzilin işlevini değiştirerek, ona sürekli temel tempoyu vurma görevini yükledi. Noktalama ve uygulamayı groskes'e aktardı. Georges Simenon Georges Joseph Christian Simenon (d. 13 Şubat 1903, Liège, Belçika - ö. 4 Eylül 1989, Lozan, İsviçre), Fransızca yazmış Belçikalı yazar. Kahramanı dedektif Maigret olan polisiye romanlarıyla tanınır. Yaklaşık 450 eser vermiş olan Simenon, dedektif Maigret romanlarıyla 550 milyon okuyucuya ulaştı. Gençliğinde dört yıl boyunca Liège'de bir yerel gazetede suç haberleri yaptı. Bu süreçte polisle işbirliği yaptı ve romanları için epeyce malzeme topladı. İlk romanı "Au Pont des Arches"'ı Haziran 1919'da yazdı ve "G. Sim" takma adıyla 1921'de yayımladı. Yazar 1922'de Paris'e yerleşti. 1923'te ressam Régine Renchon ile evlendi. Çiftin Marc adında bir oğlu oldu. Simenon bu dönemde çeşitli takma adlar kullanarak daha çok hafif, duygusal kitaplarla macera romanları yazdı. 1923-1933 yılları arasında yaklaşık iki yüz roman, binlerce hikâye ve çok sayıda makale yazdı. 1929'da Joseph Kessel'in ricası üzerine yazdığı kısa bir eserle komiser Jules Maigret'i okurla tanıştırdı. Bu kahramanı merkeze yerleştirdiği eserler yazmayı sürdürdü ve büyük ün kazandı. Zor geçen II. Dünya Savaşı döneminde en önemli eserleri arasında sayılan "Le Testament Donadieu", "Le Voyageur de la Toussaint" ile "Le Cercle des Mahé"'yi yazdı. Yaşanan kâğıt sıkıntısı nedeniyle kitap satışları epeyce azalan yazar ve ailesi 1945'te Fransa'yı terkederek ABD'ye, New York'a yerleşti. Evliliği öncesine olduğu gibi evliliği sırasında da pek çok kadınla ilişki kuran Simenon, New York'ta "Denyse Ouimet" ile tanıştı ve aralarında yıllarca sürecek fırtınalı bir ilişki başladı. Yazar, Ouimet hamile kalınca Renchon'dan boşandı ve ABD kanunlarına göre o dönemde evlenmeden çocuk doğurmanın suç olması nedeniyle 1950'de Ouimet'le evlendi. Johnny (d. 1949), Marie-Jo (d. 1953) ve Pierre (d. 1959) adında üç çocukları oldu. Simenon 1952'de Belçika'ya gitti ve "Académie Royale de Belgique"'nin bir üyesi oldu. 1922'den sonra orada oturmamasına rağmen, yaşamı boyunca Belçika vatandaşı olarak kaldı. 1955'te ailesiyle Avrupa'ya geri döndü. Önce bir süre Fransa'da (daha çok Côte d'Azur'da) kaldı, daha sonra ise nihai olarak İsviçre'ye yerleşti. Yıllardır ciddi ruhsal bunalımlar geçirmekte olan Denyse Ouimet'ten 1964 yılında kesin olarak ayrıldı. Bu arada 1961'de hayatına giren Teresa'yla ilişkisi, yaşamının sonuna dek sürdü. Annesi gibi uzun süre bunalım yaşayan kızı Marie-Jo, 1978 yılında 25 yaşındayken intihar etti. İkinci evliliğinde yaşadığı sorunlar ve kızının intiharı Simenon'u oldukça sarstı. 1984'te beyin tümörü ameliyatı geçirdi ve iyileşti. 4 Eylül 1989'da Lozan'da öldü. Simenon günde 60 ila 80 sayfa yazma kapasitesiyle 20. yy'ın en üretken yazarlarından biriydi. Yaşamı boyunca 200 roman, 150'nin üzerinde novella, sayısız otobiyografik çalışma ve makale yayımladı, iki düzineden fazla takma adla çok sayıda "ucuz roman" yazdı. Yazılarının toplam 550 milyon kopyası basıldı. En çok, kahramanı komiser Maigret olan 75 romanı ve 28 kısa hikâyesiyle tanındı. Serinin ilk eseri "Pietr-le-Letton" 1931'de, son eseri "Maigret et M. Charles" ise 1972'de yayımlandı. Maigret romanları tüm belli başlı dillere çevrildi ve birçoğu filme uyarlandı. "ABD yılları"nda yaratıcı gücünün doruğuna ulaştı. Bu dönemde verdiği "Trois chambres à Manhattan" (1946), "Maigret à New York" (1947), "Maigret se fâche" (1947) gibi eserler, yazıldığı dönemi yansıtır. Simenon ayrıca "La neige était sale" (1948) ve "Le fils" (1957) gibi pek çok "psikolojik roman"la "Je me souviens" (1945), "Pedigree" (1948) ve "Mémoires intimes" (1981) gibi sayısız otobiyografik çalışma yayımladı. 1966'da MWA'nın en yüksek onuru olan "Grand Master Award"'la ödüllendirildi. 2005'te De Grootste Belg (En Büyük Belçikalı) adayı oldu. Not: Bu bölümde yazarın Türkçe basılmış kitapları yer almaktadır. ATR (ÅŸirket) Aerei da Trasporto Regionale veya Avions de Transport Régional ya da kısaca ATR, Fransız ve İtalyan ortaklığında uçak üretimi yapan firma. 1981 yılında Fransız Aérospatiale firması (şimdi EADS) ve İtalyan Aeritalia (şimdi Alenia Aeronautica) firması tarafından kurulmuştur. Firmanın ürettiği iki uçak tipi şimdilik ATR 42 ve ATR 72'dir. Anuket Anuket, Mısır mitolojisi'nde soğuk su dağıtıcısı olarak bilinmektedir. Mısır'ın Elephantine ve çevre kentlerinde Anukent'e tapılmıştır. Khnum'un kızıdır ve kutsal hayvanı Gazel'dir. Kafasında tüylü bir taç taşır. Anuka adıyla da bilinir. Petr Tucek Petr Tucek (d. 5 Ağustos 1977), Çek tekerlekli sandalye basketbolcusu. 2006 yılında Almanya'nın Zwickau takımından Galatasaray'a geldi. Avrupa'nın sayılı pivotlarından biridir. Dizlerinden ağır bir şekilde sakatlanınca normal basketbolu bıraktı ve tekerlekli sandalye basketbol hayatına devam etmeye karar verdi. Meglio Stasera (şarkı) Meglio Stasera, ya da İngilizce adıyla It Had Better Be Tonight Henry Mancini'nin 1963 tarihinde Pembe Panter (The Pink Panther) filmi için bestelediği bir şarkıdır. Şarkının İtalyanca sözlerini Franco Migliacci, İngilizce sözlerini ise Johnny Mercer yazmıştı. Şarkıyı filmde Fran Jeffries İtalyanca sözleri ile seslendirir. İtalya'nın Cortina D' Ampezzo kayak merkezinde bir dağ otelinin salonunda filmin bütün ana karakterleri (David Niven, Peter Sellers, Robert Wagner ve Capucine) şöminenin etrafında toplanmışken Fran Jeffries bir yandan orkestra eşliğinde şarkıyı söyler bir yandan da danseder. Şarkı candombe tarzında bir şarkıdır. Candombe, Uruguay'ın Montevideo şehrine özgü bir dans müziği türüdür. Kökenleri Afrika'lı kölelere dayanan bu tarzın en önemli özelliği çok sayıda vurmalı çalgının hem ses hem de görüntü olarak ön planda olmasıdır. Filmde Fran Jeffries'e eşlik eden orkestrada da bu vurmalı çalgılar görülmektedir. Şarkının gerek İtalyanca gerekse İngilizce versiyonlarının sözlerinde işlenen tema, "Hemen bu gece aşk yapalım, çünkü yarının ne getireceği bilinmez" şeklinde özetlenebilir. Türk pop müziği şarkıcısı Berkant 1967 yılında Meglio Stasera'yı "Doğum Günün Kutlu Olsun" adıyla Türkçe seslendirmişti. Türkçe sözlerini Sezen Cumhur Önal'ın yazdığı ve düzenlemesi Turgut Dalar'a ait olan şarkıda Berkant'a Vasfi Uçaroğlu Orkestrası eşlik ediyordu. Sahibinin Sesi Plak'tan 45-AX 3137 etiket numarası ile çıkan bu 45'lik vinil plağın arka yüzünde yer alan şarkının adı ise "Gel Güzelim Yavrum"du. Besteci ve şarkıcı Esin Engin ise 1969 yılında Henry Mancini'nin şarkısını bu kez "Ben Şıpsevdiyim" adıyla yeniden seslendirmişti. B- Yüzünde "Birgün Elbet Dönersin" adlı parçanın yer aldığı bu 45'lik vinil plak "Ezgi Plakları" tarafından basılmıştı. Filmde şarkıyı İtalyanca sözleri ile seslendiren Amerikalı şarkıcı, aktris ve fotomodel Fran Jeffries 18 Mayıs 1937'de San Jose Kaliforniya'da doğmuştu. Pembe Panter'in de aralarında bulunduğu 6 sinema filminde oynadı. 1971 ve 1981 yıllarında olmak üzere iki kez Playboy dergisinde resimleri çıktı. Çıplak resimleri dergide yayımlandığında ilkinde 35 ikincisinde 45 yaşındaydı. Dergide yayımlanan bu makalelerde başlık olarak "Fantastik" ve "Fran" sözcüklerinin karışımından türetilmiş "Frantastic'" ve "Halâ Frantastic'" deyimleri kullanılmıştı. AralÄ±k tahmini İstatistik ana bilim dalında, aralık tahmini örneklem verisi kullanarak bir değeri bilinmeyen anakütle parametresi için mümkün bulunan (veya doğru olma olasılığı yüksek) değerleri bir aralık halinde hesaplama işlemidir. Tahmin aralığı için kestirim aralığı terimi de kullanılmaktadır. Böylece "aralık tahmini" özellikle çıkarımsal istatistik ve bu konular içinde tahmin etme ve parametrik istatistik alanlarında önemli bir yer almaktadır. Genel olarak, pratik istatistik kullanımı için de iki ana türde aralık tahmini bulunmaktadır: Bu aralık tahmini türleri yanında diğer aralık tahmini yöntemleri de bulunmaktadır. Diğer birkaç aralık tahminlerinden ayrıntısız şöyle bahis edilebilir: "Aralık tahmini" konusu, 20. yüzyılda başlayan ve halen devam etmekte olan, özellikle bilimsel kuramcılar arasında, büyük tartışmalara konu olmuştur. Bu tartışma temelini değişik objektif veya subjektif olasılık açıklamaları tartışmaları temeline bağlanabilirse de özel olarak aralık tahmini konusu için de bilimsel tartışma sürmektedir ve bunlar şöyle özetlenebilir: Bu tartışmadan anlaşıldığı gibi iki yaklaşımın da avantajları ve dezavantajları bulunmakta ve şu anda bile istatistik kuramcılar tartışma ile uğraştırmaktadır. Messenger Plus! Live Messenger Plus! Live, Patchou tarafından Windows Live Messenger için geliştirilen ücretsiz bir eklentidir. Özellikle Windows Live Messenger'ı daha fazla kişiselleştirilebilir bir duruma getirmek için ideal bir eklentidir. Messenger Plus! Live kullanıcılara, aynı anda birden fazla oturum açma, kişisel durumları özelleştirme, tema özelleştirme gibi Windows Live Messenger'da olmayan özellikleri sunar. Messenger Plus! Live'ın genel özellikleri şöyle: Bu eklentinin en son sürümü Messenger Plus! Live 4.70.334'tür. Messenger Plus! Live eklentisinin bu sürümünü yükleyebilmek için işletim sisteminizin Windows XP veya ileri bir sürümü bilgisayarınızda kurulu olmalıdır. Ayrıca eklenti, Windows XP ve Windows Vista'nın tüm 32-bit ve 64-bit sürümleriyle de uyumludur. Messenger Plus! Live, Windows Live Messenger'ın "8.0", "8.1", "8.5" ve "9.0" sürümlerini desteklemektedir (Ayrıca Windows Live Messenger'ın beta sürümlerini de destekler.). Fenomen (anlam ayrımı) Paul Kruger Stephanus Johannes Paulus Kruger (10 Ekim 1825, Zutpansdrift çiftliği, Venterstad yakınlarında, Cape kolonisi – 14 Temmuz 1904, Clarens, İsviçre), daha çok Paul Kruger adıyla bilinen ve Boerlerin "Oom Paul" (Afrikaans dilinde, "Paul Amca") adını verdikleri Güney Afrika Cumhuriyeti (Transvaal) devlet başkanı. Berlinli bir göçmenin torunu olan Kruger, 1852'de Andries Pretorius ile birlikte Transvaal'in kuruluşuna katkıda bulundu. 1864'te Transvaal ordusu başkomutanı ve başkan yardımcısı oldu. Başkan Thomas François Burgers'e karşı muhalefeti, iç savaşlara, dolayısıyla İngilizlerin müdahalesine yol açtı. Ülkenin 1877'de ilhak edilmesinden sonra, Andries Pretorius'un oğlu Marthinus Wessel Pretorius ve Piet Joubert ile birlikte örgütlediği 1880 ayaklanması, Pretoria barışı (1881) ve Transvaal Cumhuriyeti'nin kurulmasıyla sonuçlandı. Dört kez Transvaal Devlet Başkanı oldu (1883, 1888, 1893, 1898). İngilizler ile her türlü işbirliğini reddetti, Cape ve Natal kolonileriyle ile gümrük birliğine yanaşmadı, Orange'la bir savunma birliği kurdu (1889) ve Uitlanderler'e ("Uitlander" Afrikaans dilinde "yabancı" demektir ve o dönemde madencilik yapan İngiliz uyruklulara verilen addır.) karşı düşmanca bir politika izledi. 1894'te Pretoria'ya gelen Cecil Rhodes'tan, anlaşma koşulu olarak Svaziland'ı istedi. Okyanus ile bağlantı kurmak için Lourenço Marques'e kadar ulaşan bir demiryolu yaptırdı, bu yolla daha sonra Avrupa'dan savaş malzemesi getirtti. 1895 yılının Aralık ayında düzenlediği akında başarısızlığa uğrayan Leander Starr Jameson'un idamına karşı çıktı. Sir Joseph Chamberlain'in girişimiyle İngiliz yüksek komiseri Lord Milner ile yapılan görüşmelerde, ülkede yedi yıldan az kalmış Uitlanderler'e yurttaşlık hakkı vermeye yanaşmadı (Bloemfontein görüşmesi, Ekim 1899) ve 1898'de Orange ile yaptığı birlik antlaşmasından aldığı güçle İngilizlere bir ültimatom verdi. Bu ültimatom savaşa yol açtı (9 Ekim 1899, II. Boer Savaşı). Çarpışmalar sırasında Avrupa'ya giderek kıta ülkelerinin desteğini sağlamaya çalıştı. Avrupa halkları tarafından coşkun gösterilerle karşılanmakla birlikte (Fransa, Belçika, Hollanda), hükümetler tarafsız kaldılar; hatta II. Wilhelm onun Almanya'ya girmesini bile yasakladı. Kruger cesaretini yitirdi, Mayıs 1902'deki Vereeniging Barışından sonra Utrecht'e, sonra Fransa'nın güneyine, daha sonra da İsviçre'ye çekildi ve 14 Temmuz 1904'te İsviçre'nin Vaud kantonuna bağlı Clarens köyünde hayata veda etti. Stepped on My J'z "Stepped on My J'z", rapçi Nelly, şarkıcı Ciara ve prodüktör Jermaine Dupri tarafından Nelly'nin "Brass Knuckles" albümü için kaydedilen şarkıdır. Parçanın yapımcılığını Jermaine Dupri üstlenmiştir. Bu tekli, albümden çıkan ikinci resmi teklidir. Ayrıca Ciara bu parçayla, ikinci kez Jermaine Dupri ile iş birliği yapmış oldu. Ciara, Dupri ile ilk iş birliği Bow Wow'un "Like You" teklsisinde yapmıştı. 2008 BET Ödülleri'nde Nelly, Ciara ve Jermaine Durpi bu şarkıyı birlikte seslendirmişlerdir. Parçanın müzik videosu Mayıs ayı ortalarında çekilmiştir ve videonun premieri 11 Haziran günü BET kanalında yapılmıştır. Uğur Yıldırım Uğur Yıldırım (d. 5 Mayıs 1982, Apeldoorn), Türk asıllı Hollandalı eski millî futbolcudur. Uğur Yıldırım, futbola 1990 yılında VV Brink en Orden kulübünde başladı. Burada yaklaşık 8 yıl top koşturan Yıldırım, 1998 yılında Go Ahead Eagles takımının altyapısına transfer oldu. Burada 2 yıl altyapıda forma giyen Yıldırım 2000 yılında A takıma yükseldi. A takımda istikrarlı bir şekilde maç oynayan futbolcu 2004 yılına kadar kulüpte 119 maçta 44 gol atma başarısı gösterdi. Bu performansı onu Eredivisie ekiplerinden SC Heerenveen'e transfer olmasını sağladı. SC Heerenveen forması ile ilk maçına Lig'de AZ karşısında ilk 11'de çıktı ve 90 dakika sahada kaldı. Bu sezon ilk lig golünü 3. haftada FC Twente'ye 4-1 yenildikleri maçta attı. Yeni kulübünde ilk Avrupa Kupası maçına ise UEFA Kupası 1. tur rövanş maçında Hapoel Petah Tikva karşısında çıktı. UEFA Kupasında ilk golünü ise grup maçında Benfica'ya 4-2 yenildikleri maçta kaydetti. Yıldırım, 2004-2005 sezonunu 34 lig maçında 7 gol ve 19 asist, 7 UEFA Kupası maçında ise 3 gol ile kapadı. 2005-2006 sezonunda da istikrarlı bir grafik çizen Uğur 31 lig maçında 4 gol ve 6 asist ile oynadı, UEFA Kupası'nda ise 8 maçta 1 gol 1 asist ile takıma katkı sağladı. Yeni sezonda kötü bir grafik çizen Yıldırım genellikle maçlara soneadan dahil olmaya başladı. Bu sezonda sadece Ligin ilk haftasında ADO Den Haag'a karşı son 19 dakika da oynadığı maçta gol atabildi. 2006-2007 sezonunda sadece 18 lig maçı ve 4 Avrupa Kupası maçında süre aldı. Bu istikrarsız sezonun ardından Süper Lig ekiplerinden Gaziantepspor'a 1.2 milyon € karşılığında transfer oldu. 2007-2008 sezonu öncesi takıma katılan Yıldırım, sezona iyi bir başlangıç yaptı sezonun ilk yarısında 13 lig maçına çıktı. İlk golünü 5. haftada Kayserispora karşı attı. Bu haftadan sonraki iki haftada da gol atan Yıldırım, sezonun ikinci yarısında bir başka Süper Lig ekibi Sivasspora transfer oldu. Gaziantepspor forması ile toplam 14 maçta 3 gol 2 asist'lik katkı yaptı. 25 Ocak 2005 yılında Ispanya'nın Marbella kentinde oynanan FreekickMasters yarışmasının galibi oldu. Bu turnuvada Ronaldinho, Zidane, Beckham, Figo ve birçok oyuncuyu geride bırakarak 1. oldu. Bunun üzerine Hollanda millî takım Teknik Direktörü Marco van Basten onu Hollanda millî takımına çağırdı. İlk maçını 9 Şubat 2005'te İngiltere'ye karşı Birmingham şehrinde yaklaşık 40.000 Seyirci tarafında oynadı ama bu maça 69. dakikada dahil oldu. Bu maçta Forma numarası 17'idi. Son dakikalarda iyi performans gösteremeyen Uğur bir daha millî takıma çağrılmadı. Ardından FIFA'ya başvurdu ve bu oynadığı karşılaşmanın sayılmamasını istedi. FIFA Uğur'a özel bir izin verdi ama bir daha hiçbir Teknik Direktör onu Türkiye millî takımına çağırmadı. Zamanında Ersun Yanal Uğur'u Türkiye millî takımına katmak istemişti ama Tercihini Hollanda millî takımından yana kullanmıştı. Mazda 5 Mazda 5 ya da Mazda Premacy Japon üretici Mazda tarafından 1999’dan bu yana üretilen ve şimdilerde üçüncü neslinde olan bir kompakt MPV araçtır. 2005'in ilk aylarında yenilenenerek Avrupa'da Mazda 5 ismini almasına rağmen Japonya'da halen bu isimle satılmaktadır. Birinci nesil Premacy Japonya’da üretildi ve daha sonra Avrupa ve Asya’ya ihraç edildi. Birkaç Asya piyasasında (Japonya dahil), aracın Ford Ixion veya Ford MAV olarak yeniden markalanmış versiyonu, Ford tarafından satıldı. İkinci nesil, Japonya dışına Mazda5 olarak satıldı. Yerel piyasa için Mazda5 üreten Tayvan’daki Ford Lio Ho, 2007’de yeniden markalanmış bir versiyonu Ford i-MAX olarak uyarladı. Birinci nesil Premacy iki veya üç sıra, beş veya yedi yolcu kapasiteli bir araçtı. İkinci nesil Premacy, Amerikan formunda altı kişilik, ABD dışındaki piyasa modellerinde yedi kişilik üçüncü bir koltuk sırası eklemiştir. Her iki nesilde de katlanabilir veya çıkarılabilir ikinci sıra ve katlanabilir arka koltuklar bulunmaktadır. 1999’da piyasaya çıktığında, Mazda Premacy piyasadaki yedi koltuklu en ucuz araçlardan biriydi. 1999 Premacy, Mazda’nın CP platformunu kullanmıştır. Önden çekişli veya dört çekişli olarak dört ileri otomatik şanzımanla donatılmıştı. Premacy, sedan platformuna dayandığından, Opel Zafira ve Toyota Ipsum gibi bazı rakiplerinden daha az modülerdi ve bu sayede manevra yapması nispeten kolay oldu. İkinci ve üçüncü sıra koltuklar, diğer pek çok minivan’da olduğu gibi katlanabiliyor ve çıkartılabiliyordu. Bu nesil Premacy aynı zamanda bazı Asya piyasalarında Ford Ixion adıyla satıldı. Birinci nesil Premacy hala daha Çin’de FAW Haima Otomobil tarafından üretilmekte ve orada Haima Freema olarak adlandırılmaktadır. Birinci nesil Premacy bir dizi motor tarafÄ±ndan desteklenmekteydi: Bu yeni model 2005 yılının yaz aylarından bu yana satıştadır. Şimdilerde Japonya dışında tüm piyasalarda Mazda5 adıyla satılmaktadır. Mazda tarafından orta sınıf wagon olarak sınıflandırılmış olsa da Avrupa’da Kompakt MPV olarak sınıflandırılmış diğer araçlarla yarışır durumdadır ve Amerika Birleşik Devletleri’nde mini-minivan olarak değerlendirilmektedir. Ford’un global C1 platformuna dayanmaktadır, bu da pek çok Mazda3 parçasına sahip olduğu anlamına gelmektedir. Mazda5, Mazda’nın minivan modeli olarak çoğu ihracat piyasasında Mazda MPV’nin yerini almıştır. Mazda5'in en yakın akrabası Avrupa kompakt MPV aracı Ford Focus C-MAX’tir. Ancak Mazda5 arka kapılarda minivan tarzı sürgülü kapı kullanırken, Ford geleneksel önden menteşeli kapılar kullanmaktadır. Ayrıca aracın bu versiyonu da Amerika Birleşik Devletleri’nde satışa sunuldu ve araç piyasada, 1994 Mitsubishi Expo’dan (ABD’de) ve 1995 Nissan Axxess’ten (Kanada’da) o zamana kadarki ilk kompakt minivan idi. Mazda5, 1984–1989 Toyota Van’dan marjinal olarak daha büyüktür. 2006’da Mercedes-Benz'in B200 (Kanada ve Meksika’da) modelinin Kuzey Amerika MPV piyasasına girmesiyle rekabet arttı. Mercedes’i 2007 yılında Kia Rondo modeliyle (ABD ve Kanada’da) Kia Motors izledi. Kuzey Amerika’da, güvenlik düzenlemeleri sebebiyle, Mazda5 her sırada iki koltuk olacak şekilde üç sıra koltuk kullanarak altı yolcu almaktadır. Onun dışında her yerde Mazda’nın “Karakuri Oturma Sistemi” kullanılarak yedi koltuklu olarak satılmaktadır. Bu oturma sisteminde ikişer koltuklu üç sıra bulunmakta ve orta sıranın merkezinde yedinci bir katlanabilir fazladan koltuk bulunmaktadır. Mazda5’in her yedi koltuğunda da üç noktalı emniyet kemeri vardır. Koltukların orta sırası önden arkaya yaslanabilir, kaydırılabilir ve katlanabilir özelliktedir. Aynı zamanda arka sıra da katlanabilmektedir. Mazda, 2006 model yılı için diğer piyasalara daha az Mazda5 opsiyonu sunmuştur. Kuzey Amerika versiyonunda, diğer piyasalarda standart olarak bulunan önden arkaya tavan yayları bulunmuyordu. Yedek kamera, hidrolik yan kapılar ve hatta motor seçimi, Kuzey Amerika’da sunulmayan diğer öne çıkan Mazda5 opsiyonları arasındadır. İkinci sıra DVD eğlence sistemi, nihayetinde satıcı tarafından yüklenen bir eklenti olarak sunuldu. Mazda, sınırlı sayıda dört çekişli Mazda5 üniteleri üretti ancak bu versiyon 2006 model yılı için Japonya dışında piyasaya sunulmadı. 2008 yılı için, Mazda Premacy/ Mazda5, güncelleştirilmiş ön tamponlar, jantlar ve arka LED ışıklarıyla, Touring ve Grand Touring donanım seviyelerinde orta derece yenilemeler yaptı. Otomatik vites kutusu beş ileri seviyeye çıkarıldı. İç mekanın gösterge panosuna, ışıklı gösterge ve güncelleştirilmiş yardımcı girişli bir radyo kontrol düzeni eklendi. Ayrıca arka havalandırma, merkez konsol, Kuzey Amerika modellerindeki birinci ve ikinci koltuk sıraları için tam set dirsek dayama yeri eklentileri içeren birkaç değişiklik yapıldı. Mazda, 2008 Mazda Premacy modelini ilk olarak Japonya’da piyasaya sundu, daha sonra diğer piyasalara açıldı. 2010 yılı için Mazda, Mazda5 modeline, elektronik denge kontrolü ve çekiş kontrolü gibi güvenlik özellikleri ekledi. Aks mesafesi, 4,610 mm (181 inç) olan genel uzunluğun 2,750 mm (108 inç) kadarını oluşturmaktadır. Japon iç piyasasında bu uzunluk C model / F model – 4,505 mm (177.4 inç) / S model – 4,565 mm (179.7 inç) kadardır. Motor opsiyonları: Mazda, ABD’deki Mazda5’leri üretiminden kısa bir süre sonra, ABD Mazda mühendisi Curtis Lee’nin farkına vardığı bir egzoz sistemi yangını riskine karşı geri çağırmak zorunda kaldı. 4 ileri otomatik şanzımanın manuel vites değiştirme modunun (“spor modu”) farkında olmayan araç sahipleri, vitesi yanlışlıkla o pozisyonda bırakabilir ve araç ikinci vitesteyken yüksek sıcaklıklara çıkabilirdi. Mazda’nın çözümü, susturucunun etrafına bir ısı kalkanı eklemek ve araç “spor modu”nda iken kısa bir zamanda aşırı yüksek motor hızına mahal vermeyecek şekilde aracın yazılımını değiştirmek oldu. Beş ileri manuel şanzımanla donatılmış otomobillerin geri çağrılmasına gerek yok gibi görünse de, Mazda, tüm Mazda5 versiyonlarını yeni parçalar ve yazılımlarla uyarlamayı tercih etti. Aynı zamanda şirket, müşterilerine 500 Amerikan Doları (Kanadalı araç sahipleri için 500 Kanada Doları) ödedi ve sorun halledilirken ödünç birer araç tahsis etti. 2.700 araç bu durumdan etkilendi. Mazda5, 2006 yılında Yılın Kanada Otomobili ödüllerinde “En İyi Çok Amaçlı Aile Aracı” ödülüne layık görüldü. Consumer Reports dergisi, yaptığı testte Mazda5’i en iyi “uzun wagon” olarak belirledi ancak araç, meçhul emniyeti yüzünden “tavsiye edilir” değerlendirmesini geçemedi. Nisan 2006’da, Japon Yeni Otomobil Değerlendirme Programı (J-NCAP), Mazda5’i, ön koltuk yolcu darbe dayanıklılığı için maksimum altı yıldız derecesiyle ödüle layık gördü. Mazda5, Eylül 2005’te Avrupa’da, Euro-NCAP tarafından maksimum 5 yıldız “yetişkin yolcu” güvenlik derecesiyle ödüllendirdi. Üçüncü nesil Mazda5, 2010 Cenevre Otomobil Fuarı’nda sergilendi. Bu model, Mazda tarafından Nagare ve Furai konseptleriyle pazarlanan revize edilmiş bir tasarımla donatıldı. Yeni Mazda5 Avrupa’da 1.8 litre dört silindirli motor veya 2.0 litre direkt enjeksiyonlu dört silindirli motor seçenekleriyle ve Mazda’nın emisyonu yüzde 15 oranında azaltan i-stop dur/kalk teknolojisiyle piyasaya sunuldu. Her iki motorda da, çevre dostu özelliklerin yanı sıra standart olarak 6 ileri manuel şanzıman bulunmaktadır. 2012 için ABD Mazda5’lerde 157 hp (117 kW) 2.5 litre dört silindirli motor bulunmaktadır. Touring ve Grand Touring modellerinde manuel modla birlikte 5 ileri otomatik şanzıman varken, baz modelinde, 5 ileri otomatik opsiyonuyla 6 ileri manuel şanzıman standart olarak bulunmaktadır. Üçüncü neslin satışları Temmuz 2010’da başladı. Mazda4’te üç sınıf bulunmaktadır: 20CS, 20E ve 20S. Baz model CS’de i-stop özelliği yoktur. En yüksek performans versiyonu Mazdaspeed5 (diğer adıyla Mazdaspeed Premacy), Mazda Premacy’nin Japonya’daki lansmanından iki yıl sonra piyasaya sunulacaktır. Haziran 2011’de, üçüncü nesil Premacy’nin Nissan versiyonu (diğer adıyla Nissan Lafesta Highway Star) Japon piyasasına sürüldü. Premacy modelinin aksine, yeni Nissan Lafesta Highway Star, Nagare tasarımını terk etmiştir. Mazda, fişli hibrid Chevrolet Volt’a rakip bir model geliştirmektedir; Mazda testleri öylesine etkili şekilde geliştirilmiştir ki Mazda’nın, Mazda5 MPV gövdesinde işleyen bir prototipi bulunmaktadır. Premacy Hidrojen Yakıtlı RE Hibrid, Mazda5 kompakt MPV’nin 2007 çift yakıtlı versiyonudur. Bu modelde, iki pervane Wankel motoru aracın hidrojen veya benzinle çalışmasını sağlar. 350 bar basınç altında 110 litrelik hidrojen tankı 2,4 kilograma kadar hidrojen depolarken, benzin tankı 60 litre benzin depolamaktadır. Mezitli Mezitli, Mersin ilinin dört merkez ilçesinden biridir. Mersin Büyükşehir Belediyesi'ne bağlıdır. 2008 yılında ilçe teşkilatı kurulmuştur. Toplam yüz ölçümü 515.79 km² ve rakımı 5 m'dir. Merkeze uzaklığı 11 km'dir. Batısında Erdemli, doğusunda Yenişehir, kuzeyinde Toroslar ilçeleri bulunmaktadır. İlçe 40 mahalleden oluşmuştur. Bu mahallelerin en büyüğü 26.420 nüfusu ile Merkez Mahallesi olup, en küçük mahalle ise 128 nüfusu ile Pelitkoyağı Mahallesidir. Toplam bina adedi 8.849, toplam parsel sayısı 13.324, toplam hane sayısı 78.889’dir. İlçe turizm açısından gelişmiştir. Mersin Üniversitesi'nin Çiftlikköy (Merkez) Kampüsü bu ilçede bulunmaktadır. Sahil boyunca uzanan, gelişmiş ve modern bir ilçedir. Çoğunlukla Mersin'in yerli halkı ve üniversite öğrencileri bulunmaktadır. İlçe Akdeniz kıyısında yer almaktadır. Mezitli topraklarının 3/4'ünün çoğu dağ, yayla (plato) ve dalgalı araziden oluşmuştur. Dağ ve deniz arasında kalan kıyı şeridi batıya gittikçe daralmaktadır. Toroslar bu konumu ile kuzey rüzgarlarına karışı bir set oluşturularak tipik Akdeniz ikliminin hüküm sürmesine neden olmaktadır. Yılın yaklaşık 300 günü güneşli geçmektedir. Günlük ortalama güneşlenme süresi 7.4 saat olup yaz aylarında bu süre 8–10 saat arasında değişmektedir. Nem ortalaması %72 olup bütün aylarda birbirine çok yakındır. Ortalama nem aylara göre %65–75 arasında değişmektedir. Yıllık sıcaklık ortalaması 18.40'dir. Yaz aylarının ortalama sıcaklığı 25 – 33 °C, kış aylarının ortalama sıcaklığı 9–15 °C, deniz suyu sıcaklık ortalaması 20 °C’dir. Yaz aylarında 28 °C’ye kadar yükselen deniz suyu sıcaklığı uzun süre bu sıcaklığı koruyarak ilçede turizm sezonunu uzatan en önemli etken olmaktadır. Yıllık yağış ortalaması 618.6 kg/m²'dir. En çok yağış Aralık ayında, en az yağış ise Ağustos ayındadır. İlçede ova bulunmayıp, kuzeyinde Gemrik, Garkın, Kalegediği, Gelin Kayası, Eyüp Kayası, Hazmur, Karagedik, Gicik Kayası, Hürükızları Kepez, Manıt, Saladağ, Kuşkayası, Durnaz, Peynir, Koca Ellez Dağları yer almaktadır. Bu dağlar ortalama 1.400-1.800 m. arasında yüksekliklere sahiptir. İlçe merkezinde Kandak, Tece ve Mezitli dereleri yer almaktadır. Bitki örtüsü kıyı ile 500–600 m'ye kadar makidir. Meşe 100 – 1000 m, kızılçam 100 – 1200 m, karaçam 1500 m, sedir ve ardıç ise 2000 m. yüksekliklerde görülür. 2500 m'den sonra çalılıklara ve otlaklara rastlanır. Göçerlerin (Yörüklerin) yaşam yerleri buralarıdır. 2016 yılında Mezitli'de yaşayan kadınların güçlenip, örgütlenmesi adına açılan ’Mezitli Belediyesi Kadın Üretici Pazarı’ SODEM tarafından 12-13 Mart tarihlerinde İzmir Seferihisar’da gerçekleştirilen, ‘Belediyeler Buluşması ve 2016 Yerel Yönetim Ödülleri’ proje değerlendirme toplantısında tarım dalında Yılın Projesi Ödülü'ne layık görüldü. 2017'de Mezitli Belediyesi MESİAD tarafından düzenlenen '11. Yılın İş İnsanı' ödülleri kapsamında Sosyal Sorumluluk Proje dalında "DOWN KAFE" projesi ile ödüle layık görüldü. Yine aynı yıl kültürel mirası koruma ve özendirme projelerini teşvik etmek amacıyla Tarihi Kentler Birliği (TKB) tarafından 16'ncısı düzenlenen yarışmada, Mezitli Belediyesi'ne Soli Pompeipolis Sütunlu Cadde projesine başarı ödülü verildi. Ve bunu takiben 2018'de TKB tarafından 17'ncisi düzenlenen yarışmada Mezitli Belediyesi'ne Taş Mektep (Cumhuriyet İlkokulu) projesine başarı ödülü verildi. Ve yine aynı yıl Mezitli Belediyesi, Kadın Üretici Pazarı projesi ile Çin’de düzenlenen ve dünyanın birçok ülkesinin katıldığı yarışmada (213 şehirden 313 başvuru) Uluslararası Guangzhou Kentsel İnovasyon Ödülünü kazandı. Mezitli Belediyesi, Almanya'nın başkenti Berlin'in Tempelhof-Schöneberg Belediyesi ile 2012 yılının Eylül ayında kardeş şehir anlaşmasına imza atmışlardır. Buna ek olarak Yaylakonak, Adıyaman, Bozköy, Niğde - Çiftlik ve Azatlı Belediyesi, Niğde - Çiftlik de Mezitli Belediyesi ile kardeş kentlerdir. Gurur (şarkı) Gurur, İzel'in Işıklı Yol isimli albümünün 2. single'dır. Aslında bu şarkı albümün 2.single'ı olsa da, talihsiz bir şekilde radyolarda çok sık çalmasına karşın ekranlarda video klibinin vasatlığı yüzünden çok sık yer almayan çıkış parçası Belli Mi Olur'dan çok daha ön planda olması bakımından albümün en önemli parçası haline gelmiştir. Şarkının sözü ve müziği Sinan Akçıl imzası taşımaktadır. Albümün ilk klibinde yaşanan sıkıntılardan dolayı bu parçanın videosuna önem veren İzel, klip için ünlü müzisyen ve yönetmen Rafet El Roman ile çalışmış ve başarılı video, kış aylarında sık sık ekranlarda gösterilmeyi başarmıştır. Trabzonspor 2005-06 sezonu Trabzonspor'un 2005-06 sezonunda oynadığı maçları listesidir. Trabzonspor bu sezonda Süper Lig, Türkiye Kupası ve UEFA Şampiyonlar Ligi'nde mücadele etmiştir. Sezon öncesinde Brezilyalı Fabiano Eller ve kaleci Jefferson de Oliveira Galvão transfer edildi. Trabzonspor 2005-06 Süper Lig sezonunu 52 puanla dördüncü sırada tamamlamıştır. Sezonun ilk maçına Kayserispor karşısında çıkıldı ve 2-1 galibiyet edildi. 6. haftaya kadar iyi performans sergileyen Trabzonspor daha sonra oynadığı 4 maçı kazanamadı ve teknik direktör Şenol Güneş istifa etti. Yerine Vahid Halilhodziç getirildi. Ayrıca Gökdeniz Karadeniz 'e bahis oynadığı gerekçesiyle 6 ay ceza verildi. Trabzonspor ligin ilk yarısını 23 puanla 8. sırada bitirdi. Gökdeniz Karadeniz'in cezasının sona ermesiyle üst sıralara tırmanan Trabzonspor ligi dördüncü sırada bitirmiştir. 2004-05 sezonunu ikinci sırada bitiren Trabzonspor, Şampiyonlar Ligi'ne katılmaya hak kazandı. Şampiyonlar Ligi 2. eleme turu ilk maçında Anorthosis Ammohostu'ye 3-1 yenilmiş, ikinci maçta aldığı 1-0 galibiyet üst tura çıkmasına yetmemiştir. 2005-06 Türkiye Kupası iki eleme turundan sonra belirlenen 20 takımın oluşturduğu 4 grup halinde oynandı. Tek maç üzerinden oynanan grup maçlarından sonra ilk dört sırayı alan takımlar çeyrek finale kaldılar. Trabzonspor eleme maçı oynamadan doğrudan C grubunda yer aldı. C grubu takımları: Altay, Denizlispor, Fatih Karagümrük ve Kayserispor. Trabzonspor C grubunu dördüncü sırada tamamlayarak Türkiye Kupası'ndan grup aşamasında elenmiştir. C Grubu Puan Durumu HeroCraft Herocraft, faaliyetlerini Rusya’da sürdüren bir mobil oyun şirketidir. Merkezi Kaliningrad şehrindedir; St. Petersburg ve Donetsk şehirlerinde ofisleri vardır. iOS, Android and Windows Phone platformlarında oyunlar hazırlamaktadır. Şirket, her ay iki ay ya da üç yeni oyunu mobil eğlence dünyasına sunmaktadır. St. Petersburg’daki HeroCraft şubesi 3D (Black Shark 3D, Dragon and Dracula 3D) oyunları üzerine yoğunlaşmıştır. Donets(Ukrayna)’daki HeroCraft şubesi ise PDA ve Smartphone oyunları üzerinde çalışmaktadır. Bu şubenin piyasaya sürdüğü oyunlar şöyledir: Snow Lines, Robo, $tolen In $ixty $econds, Happy Lines, Ball Rush Aqua, 8 in 1: Arcade Park, 3 in 1: Arcades For Adults. HeroCraft ayrıca, Türkiye'de mobil eğlence dünyasında faaliyet yürüten birçok firmayla da bağlantı halindedir. Herocraft şirketi oyun geliştirme ödüllerine katılır. 2007 yılında Samsung’un düzenlemiş olduğu Game Developer Contest'te altın ödüle layık görülmüştür. Ayrıca Herocraft şirketinin birçok oyunu da mobil portallar tarafından çeşitli ödüllere layık görülmüştür. HeroCraft, portfolyosunda 100'ün üzerinde oyun bulundurmaktadır. Şirket, basit kart oyunlarından karmaşık strateji oyunlarına kadar zengin bir portfolyoya sahiptir. HeroCraft oyunları hem orijinal fikri mülkiyet hem de marka lisansı ile birlikte piyasaya sürülür. Portfolyo dahilindeki en popüler oyunlar; Governator, Revival, Dragon and Dracula, Ball Rush ve Arcade Park'tır. Chester City FC Chester City Football Club, İngiliz futbol takımı, 1983 yılında şimdiki ismini almıştır. 1931'de futbol liglerine katılmış ve tarihi boyunca alt liglerden kurtulamamıştır, ilk şampiyonluklarını 2004'te Konferans Liginde kazanmışlardır. Chester 1990'dan bu yana iç saha maçlarını Deva Stadında oynuyor. Finansal sebeplerden dolayı kulüp kapatılmıştır. Devam eden yıllarda Simon Davies yönetimine geçen Chester City şu anda 2 ligde mücadele etmektedir. Chester'ın ilk renkleri kırmızı ve beyazdır 1899 yılında kulüp geçici olarak faaliyetlerini durdurduktan sonra 1901 yılında Yeşil ve Beyaz olarak renklerini değiştirmiştiri 1nci dünya savaşına kadar farklı kombinasyonlar kullanılmıştır, 1919da yeşil koyu yeşil rengini kullanmaya başlamışlardır, 1920 yılında ise siyah ve beyaz renkleri kullanmışlar ve 30 yıl boyunca herhangi bir değşiklik yapmamışlardır. 1974-75 sezonunda yerel bi gazete vasıtasıyla taraftarlar arasında düzenlenen bi yarışma sonucu günümüzdeki renklerini almıştır "En Ã‡ok Gol Atan Oyuncu": Stuart Rimmer with 135 gol "En Fazla Forma Giyen Oyuncu": Ray Gill 406 maรง (1951 - 1962) "Bir Maçta En Fazla Seyirci": 20,500 (Chelsea ile Sealand Road'ta 15 Ocak 1952 FA Cup maçı) "Satılan En Pahalı Oyuncu": £300,000 Ian Rush - Liverpool - Mayıs 1980 "Alınan En Pahalı Oyuncu": Â£150,000 Kevin Ellison - 2007 Avrupa Birliği vatandaşlığı Avrupa Birliği vatandaşlığı, 7 Şubat 1992 tarihinde imzalanan Maastricht Antlaşması'yla oluşturulmuştur. Avrupa Birliği'ne üye ülkelerin vatandaşlarının ulusal kimliklerine ek olarak verilmiştir ve kişilere bazı özel haklar sağlar. 1992 Maastricht Antlaşması öncesinde, Avrupa Toplulukları antlaşmaları ekonomik bakımdan etkin kişilere hareket özgürlüğü sağlıyordu ama genellikle diğer kişilere bu hak tanınmıyordu. Avrupa Kömür ve Çelik Topluluğu'nu kuran Paris Antlaşması bu sanayi alanlarında işçilerin ülkelerarası serbest dolaşımına izin veriyordu. 1957 Roma Antlaşması ise, tüm işçilerin ve hizmet sektörünün üye ülkeler arasında serbest dolaşımını sağladı. Ancak bu antlaşma hükümleri Avrupa Adalet Divanı tarafından yalnızca ekonomik alanda sınırlı olarak yorumlanmadı ve daha geniş bir toplumsal düzeye yayıldı. Genel anlamıyla Maastricht Antlaşması'nda oluşturulan Avrupa Birliği vatandaşlığı kavramı Amsterdam Antlaşması'nda daha da geliştirilmiş ve koşulları iyileştirilmiştir. Bu antlaşmada Avrupa Birliği vatandaşı olmanın, ulusal kimliğin yerini almadığı, onu yalnızca tamamladığı belirtilmiştir. Roma Antlaşması'nda birliğe üye ülkelerin vatandaşı olan kişilere verilen haklar şunlardır: Alpay Kemal Atalan Alpay Kemal Atalan (d. 9 Ocak 1978, Zonguldak, Ereğli) Orta öğrenimini Ankara TED Koleji'nde tamamlamıştır.Lisans eğitimini Bilkent Üniversitesi , Tiyatro (Oyunculuk) bölümünde okudu. 2008 yılında Tülin Şen ile hayatını birleştirmiştir. Alpay Kemal Atalan'ın ilk deneyimi 2002 yılında Yarım Elma adlı dizide başladı. Sonra 2007 yılında Genco adlı dizide "Genco" karakterinde oynamaya başladı. Mazda MX-5 Mazda MX-5, Mazda'nın 1989 Aralık ayından beri ürettiği roadster modelidir. Bazı ülkelerde Miata ismiyle de bilinmektedir. 1998 Haziran ayında ikinci nesli, 2006 Mart ayında üçüncü nesli satışa sunulmuştur. 2009'da ise 4. nesli çıkmıştır. GÃ¶vde Tipi Fenerbahçe Sportif Hizmetler Sanayi ve Ticaret AŞ Fenerbahçe Sportif Hizmetler Sanayi ve Ticaret Anonim Şirketi ya da kısaca Fenerbahçe Sportif AŞ, Fenerbahçe Spor Kulübü'nün sahibi olduğu tüm Fenerbahçe girişimlerini çatısı altında toplayan ortaklıktır. Fenerbahçe Sportif AŞ'nin hisse senetleri Borsa İstanbul'da 2004 Şubat'ında işlem görmeye başladı. Şirketin 84.90'ı doğrudan kulübe aittir. Dia Ciré Pape Cire Dia (d. 19 Ağustos 1980, Dakar), Senegal'li eski millî futbolcudur. Futbola ülkesinde başlayan futbolcu, 2005 yılına kadar ülkesinde futbol oynadı. 2005-2006 sezonu başında teknik direktör Metin Yıldız tarafından Çaykur Rizespor'a transfer edildi. Çaykur Rizespor 'la ilk maçına 13 Ağustos 2005 tarihinde Samsunspor karşısında çıkan Dia Cire, iki yıl Çaykur Rizespor'da forma giydikten sonra 2007-2008 sezonu başında Raja Casablanca takımına transfer oldu. Bir Dilek Tut Benim İçin (şarkı) İzel'in 29 Nisan 2005 tarihinde çıkan 6.stüdyo albümü Bir Dilek Tut Benim İçin'in aynı isimli çıkış parçasıdır. Bu şarkının İzel'in müzikal kariyerinde bir önemi vardır, daha önce albümlerinde çok istemesine rağmen, hiçbir Sezen Aksu parçası seslendirmeyen İzel, bu albümde sözleri Sezen Aksu'ya ait olan üç parçayı, Git Burdan'ı, Güle Güle'yi ve Bir Dilek Tut Benim İçin'i seslendirmiştir. Şarkının videosunun yönetmenliğini ise Türkiye'de birçok video klibi de yöneten Deniz Akel üstlenmiş ve bahar aylarında Dolmabahçe Sarayı'nda bir video klip hazırlanmıştır. Klip boyunca İzel'e Brezilya'lı bir model eşlik etmiştir. 2005 yazının en çok dinlenilen şarkıları arasında yerini alırken, İzel'in eski başarılarına ulaşmasında etkili olmuştur. 2006 Kral TV Video Müzik Ödülleri'nde İzel bu şarkıyla "En İyi Pop Kadın Sanatçı" adaylığı elde etmiş, fakat ödülü Deniz Seki, "Doyamadım" isimli şarkısıyla elde etmiştir. 2008 UEFA Intertoto Kupası 2008 UEFA Intertoto Kupası, UEFA tarafından yapılan ve 14. kez düzenlenen UEFA Intertoto Kupası'dır. Bu sezondan sonra UEFA Intertoto Kupası düzenlenmeyecektir. Üç tur olarak düzenlenecek turnuva sonucunda 11 takım, UEFA Kupası'nın ikinci Ön eleme turuna katılma hakkı kazanacaktır. 21 Haziran ile 27 Temmuz tarihleri arasında düzenlenecek turnuvanın kura çekimleri, 21 Nisan 2008 tarihinde İsviçre'nin Nyon kentinde yapıldı ve bu turnuvaya, 50 UEFA ülkesinden 50 takım katılmaktadır. Bu turdaki ilk maçlar 21-22 Haziran 2008 tarihlerinde, ikinci maçlar da 28-29 Haziran 2008 tarihlerinde oynandı. !colspan="5"|Güney-Akdeniz Bölgesi !colspan="5"|Merkez-Doğu Bölgesi !colspan="5"|Kuzey BÃ¶lgesi Bu turdaki ilk maçlar 5-6 Temmuz 2008 tarihlerinde, ikinci maçlar da 12-13 Temmuz 2008 tarihlerinde oynandı. !colspan="5"|Güney-Akdeniz Bölgesi !colspan="5"|Merkez-Doğu Bölgesi !colspan="5"|Kuzey BÃ¶lgesi Bu turdaki ilk maçlar 19-20 Temmuz 2008 tarihlerinde, ikinci maçlar da 26-27 Temmuz 2008 tarihlerinde oynandı. !colspan="5"|Güney-Akdeniz Bölgesi !colspan="5"|Merkez-Doğu Bölgesi !colspan="5"|Kuzey BÃ¶lgesi Sedat Ä°ncesu Remzi Sedat İncesu; Eski Basketbolcu ve Tekerlekli Sandalye A Millî Basketbol Takımı'nın antrenörü. 11 Temmuz 1972 tarihinde Kayseri, Türkiye'de dünyaya gelmiştir. 1985 yılında 14 yaşındayken Efes Pilsen genç takımına giren ve 7 yıl bu takımda başarılı maçlar çıkaran, TED Ankara Kolejliler SK ve Ankara Büyük Kolej takımlarında oynayan ve A takıma dek yükselen Remzi Sedat İncesu, 33 kez yıldız, genç ve (A) millî takımlarda forma giydi. 1994 yılında Ankara Büyük Kolej'de oynarken Antbirlik ile yapılan özel maçta dizinden sakatlandı ve dizindeki çıkık nedeniyle bir daha basketbol oynayamadı. Sedat İncesu yıllardır Galatasaray (tekerlekli sandalye basketbol takımı) antrenörlüğü görevini sürdürmektedir. Mikko Lindström Mikko Viljami Lindström (d. 12 Ağustos 1976), Fin HIM grubunun gitaristidir. Lindström, sıklıkla lakabı olan Linde ile tanınır. Lindström, Finlandiya'nın başkenti Klaukkala'de doğdu. Babası Olli mühendis, annesi Riita ise Finnair'de hostesti. Kendinden küçük Jude adında bir erkek kardeşi de olan Linde kardeşinden dört yaş büyüktür. Çocukluğunda oldukça içe dönük olan Linde, çocukluğunda kısa sarı saçları ve gözlükleriyle bilinmekteydi. Bu yıllarda müziğe ilgi duymaya başlayan Lindström'ün babası da Elvis Presley hayranıydı. On yaşında Noel'de akustik mini Landola'ya sahip olan Linde, bu gitarıyla sürekli çalıştı. Vücudunda heartagram dövmesi barındırmayan Linde, 6 Mart 2003 tarihinde karısı Mariam "Manna" Jäntti'den bir kız çocuğu sahibi oldu. Lindström, Jimi Hendrix ve Iggy Pop'a özel hayranlık duymakta olup onlarla bir ödül gecesinde tanıştığını da beyan etti. Bunların dışında Lindström, Steve Vai, John Lee Hooker, Tony Iommi, Philip McClean ve Elvis Presley gibi isimleri örnek almaktadır. Lindström, farklı lakaplarla bilinmektedir. Bunlar; Amsterdam Antlaşması Amsterdam Antlaşması 2 Ekim 1997 tarihinde Avrupa Birliği üyesi ülkelerce imzalanmış ve 1992 yılında imzalanan Maastricht Antlaşması'nın koşullarında köklü değişikler yapmıştır. Antlaşma yürürlüğe 1 Mayıs 1999 tarihinde girmiştir. Amsterdam Antlaşması, Avrupa Parlamentosu'nun yetkilerini arttırmış; demokrasi, birey hak ve özgürlükleri, Avrupa Birliği vatandaşlığı gibi konular üzerine yeni vurgular yapmıştır. İşçi çalıştırma; bir "özgürlük, güvenlik ve adalet alanı" oluşturulması; ortak dışişleri ve güvenlik politikası ve genişleme hamlesinde birliğin kurumlarına yenilikler yapılması gibi konular da bu antlaşmada hükme bağlanmıştır. Amsterdam Antlaşması, Roma Antlaşmaları'nın imzalanmasından kırk yıl sonra, 2 Haziran 1995 tarihinde Sicilya'nın Messina kentinde başlayan çok uzun bir müzakere sürecinin ardından 17 Haziranı, 18 Hazirana bağlayan gece Amsterdam'da tamamlandı. 2 Ekim 1997'de resmen imzalandıktan sonra, katılmcı ülkelere bu antlaşmanın onaylama süreci için eşit uzunluklarda süre tanındı. Tüm ülkelerde onaylanmasının ardından, Avrupa Parlamentosu'ndan da geçti ve 1 Mayıs 1999 tarihinde resmen yürürlüğe girdi. Amsterdam anlaşması 13 protokol, üye ülkelerin hükûmet temsilcilerinden oluşan konferans tarafından kabul edilen 51 deklarasyon, üye ülkelerin eklediği 8 deklarasyon ve varolan anlaşmalara getirilen 15 maddelik değişiklikleri içermektedir. 16 paragraf içeren birinci madde Avrupa Birliği Antlaşması'nın genel maddelerini değiştirmiş, Ortak Dışişleri ve Güvenlik Politikası ve asayiş konusunda iş birliğine değinmiştir. 70 paragraflık sonraki dört madde Roma Antlaşması, Avrupa Kömür ve Çelik Topluluğu antlaşması, Euratom antlaşması ve Avrupa Parlamentosu seçimlerini düzenleyen yasayı değiştirmiştir. Antlaşma ile AB, birlik içinde insanların serbest dolaşım hakkı için gerekli olan göçmenlik, özel hukuk, medeni usul hukuku gibi konularda yasa çıkarma konusunda yetki sahibi olmuştur. Aynı zamanda üye ülkelerin kriminal vakalarda daha etkili bir biçimde çalışabilmeleri için, hükümetler arası iş birliği desteklenmiştir. Schengen antlaşmaları da AB yasalarına dahil edilmiştir. Antlaşma ortak dışişleri ve güvenlik politikları konusunda AB değerlerini dış dünyada tanıtmak ve birlik çıkarlarını gözetmek amaçlı yeni ilkeler ve sorumluluklar ortaya çıkarmıştır. Avrupa Zirvesi, Avrupa Birliği Bakanlar Konseyi tarafından onaylanarak yürürlüğe konulabilecek ortak stratejiler belirleme hakkı kazandı. Antlaşma ayrıca, Konsey ve Komisyon ile AB politikalarını dış dünyada temsil edecek Güvenlik Politikaları Yüksek Temsilciliği'ni ortaya çıkardı Ana (roman) Ana, Maksim Gorki'nin 1906'da Amerika'daki sürgününde yazdığı romandır. 1905'deki Rus Devrimi (1905) öncesindeki Rus işçi sınıfının fakir yaşantısını anlatmaktadır. Ayrıca, kitap Sosyalist Gerçekçilik akımının ilk örneklerindendir. Kitabın ana karakteri olan "Pelage" veya bir başka deyişle "Ana", kendisini sürekli döven işçi kocasının ölümünden sonra oğlu Pavel ile başbaşa kalır. Bir süre sonra oğlunu, o kasabadaki kavgacı/geçimsiz gençlikten farklı olarak olgun