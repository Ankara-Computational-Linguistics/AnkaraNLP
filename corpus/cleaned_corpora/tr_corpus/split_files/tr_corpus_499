bağırdı. Öldü... aynen iris gibi... Iris'in New York'taki ölümü gibi. Poirot koltuğundan fırladı, eliyle diğerlerine sakin olmalarını işaret etti. Masaya yığılmış bedene doğru eğildi, bir elini kaldırdı ve nabzını kontrol etti. Yüzü bembeyaz ve asıktı. Diğerleri soluklarını tutmuş ona bakıyorlardı. Donup kalmışlardı. Poirot yavaşça başını salladı. Evet, ölmüş... la pauvre petite. Üstelik ben yanında otururken. Ah. Ama bu kez katil kaçamayacak. Barton Russell sapsarı bir yüzle mırıldandı. Aynen iris gibi... Bir şey gördü... Pauline bu akşam bir şey gördü... Ama emin değildi... bana emin olmadığını söyledi... Polis çağırmalıyız... Aman Tanrım, zavallı Pauline. O sordu. Evet, badem anda Poirot, Kadehi nerede. diye Kadehi burnuna götürerek kokladı. siyanür kokusunu alabiliyorum. Acı kokusu... aynı yöntem, aynı zehir... Pauline'in çantasını aldı. Çantasına bakalım. Barton Russell haykırdı. Bunun da intihar olduğuna inanıyor olamazsınız, değil mi. Biraz sabır, diyen Poirot çantayı inceledi. Hayır, burada bir şey yok. Bakın ışıklar çok çabuk yandı, katile zaman kalmadı. Bu yüzden zehir hâlâ adamın üzerinde olmalı. Carter, Lola Valdez'e bakarak, Ya da kadının, dedi. Lola birden patladı. Ne demek istiyor... ne diyor sen. Onu ben mi öldürdü yani... doğru değil bu... neden böyle bir şey yapayım. New York tayken Barton Russell ile ilişkin vardı. Kulağıma gelen dedikodular öyle söylüyordu. Arjantinli güzellerin kıskançlıkları dillere destandır. Bu yalan, katıksız bir yalan. Ayrıca ben Arjantinli de değilim. Peruluyum. Ah... lanet olsun, seni lanetliyorum. Ben... İspanyolca konuşmaya başladı. Poirot, Sakin olmanızı rica ediyorum, diye bağırdı. Şimdi konuşma sırası bende. Russell enerjik bir sesle atıldı. Herkesin üstünün aranması gerekiyor. Poirot soğukkanlılığını koruyordu. Hayır, hayır, buna gerek yok. Ne diyorsunuz, gerek yok mu. Bu ne demek. Ben, Hercule Poirot, biliyorum. Olanları akıl gözümle gördüm. Ve de şimdi konuşma sırası bende Bay Carter, bize göğüs cebinizdeki paketi gösterir misiniz. Cebimde bir şey yok. Lanet olsun ne... Tony dostum, lütfen yardım eder misin. Carter haykırdı. Lanet olsun... Anthony Carter'ın engel olmasına fırsat vermeden cebindeki küçük paketi çekip aldı. İşte burada söylediğiniz gibi. Mösyö Poirot. Aynen Carter, Bu korkunç bir yalan, diye bağırdı. Poirot paketi alıp etiketini okudu. Potasyum siyanür. Olay kapanmıştır. Barton Russell'ın sesi gür çıkıyordu. Carter. Bunu hep düşünmüştüm. Iris'le birbirinize âşıktınız. Seninle kaçmak istiyordu. Geleceğini gölgeleyecek bir skandalı göze alamayacağın için onu zehirledin. Bundan dolayı asılacaksın, seni iğrenç köpek. Sessizlik. Poirot'nun sesi gür ve otoriterdi. Henüz bitirmedim. Benim, yani Hercule Poirot'nun, söyleyecekleri daha bitmedi. Dostum Tony Chapell buraya geldiğimde cinayet peşinde olduğumu söylemişti. Bu kısmen doğruydu. Kafamda cinayet vardı... ama buraya gelme nedenim cinayeti önlemekti. Ve önledim de. Katil kusursuz bir plan yapmıştı... ama Hercule Poirot ondan bir adım öndeydi. Hızlı düşünmem ve acilen bir şeyler yapmam gerekiyordu... ben de ışıklar sönerken hemen matmazelin kulağına bir şey fısıldadım. Matmazel Pauline çok zeki ve uyumlu bir kız, kendine denileni kusursuz yaptı. Neyse matmazel, lütfen kalkıp tüm olanlara rağmen ölmemiş olduğunuzu bize gösterir misiniz. Pauline ayağa kalktı. Anlamsız bir kahkaha attı. Pauline'in yeniden hayat bulması. dedi. Pauline... sevgilim. Tony. Tatlım. Meleğim. Barton Russell yutkundu. Ben... ben anlayamıyorum... Anlamanıza yardımcı olacağım, Barton Russell. Planınız işlemedi. Bay Planım mı. Evet, planınız. Karanlık sırasında buradan uzakta olduğuna ilişkin kanıtı olan tek kişi kim, o sizsiniz. Masadan ayrılan tek kişi... yani siz, Bay Barton Russell. Ama aslında karanlıkta masaya döndünüz, elinizde şampanya şişesiyle masanın etrafında dolaştınız, kadehlere şampanya doldurdunuz, Pauline'in kadehine siyanürü koydunuz ve kadehi almak için eğilirken yarım kalan siyanür paketini de Carter'ın cebine sıkıştırdınız. Evet, herkesin dikkati başka bir yere yönelmişken, karanlıkta garson rolü oynamak kolaydır. Bu gece parti vermenizin gerçek nedeni de buydu. Bir cinayet işlemek için en güvenli yer kalabalığın ortasıdır. Neden... isteyeyim ki. neden Pauline'i öldürmek Belki de bu bir para sorunu. Karınız, kız kardeşinin velayetini size bırakmıştı. Bunu bu gece siz kendiniz de ifade ettiniz. Pauline yirmi yaşında. Yirmi birine bastığı ya da evlendiği takdirde vekilharcı olduğunuz serveti ona devretmeniz gerekecekti. Sanırım bunu yapmanız imkânsızdı. O parayla spekülasyon yapmıştınız. Karınızı da aynı şekilde öldürdünüz mü yoksa onun intiharı size bu cinayet için fikir mi verdi, işte onu bilemiyorum Bay Barton Russell, ama emin olduğum bir şey var o da bu geceki cinayet girişiminin suçlusu sizsiniz. Bundan ötesine, bu girişimden dolayı, cezalandırılıp cezalandırılmayacağınıza karar vermek ise artık Miss Pauline'e bağlı. Pauline, Hayır, dedi. Bir kez daha gözüme görünmesin ve bu ülkeden çekip gitsin, tek isteğim bu. Skandal istemiyorum. Bence hemen zaman kaybetmeden gidin Bay Barton Russell, size önerim gelecekte de dikkatli olmanız. Barton Russell ayağa kalktı, yüzü allak bullaktı. Cehenneme kadar yolun var, çokbilmiş meraklı Belçikalı züppe. seni Öfke içinde yanlarından ayrıldı. Pauline içini çekti. Ah Mösyö Poirot, gerçekten mükemmeldiniz. Siz matmazel, asıl mükemmel olan sizdiniz. Şampanyayı gizlice dökmeyi, ölü rolü oynamayı o kadar iyi başardınız ki. Pauline ürpererek, Uuvv, diye bağırdı. Tüylerim diken diken oldu. Poirot nazikçe sordu. Bana telefon eden sizdiniz, değil mi. Evet. Neden. Bilmiyorum. Endişelenmiştim... korkuyordum... ama böylesine panik olmamın nedenini bilemiyordum. Barton bu partiyi Iris'in ölümünü anmak için verdiğini söylemişti. Bunda bir art niyeti olduğunu hissediyordum, ama bana hiçbir bilgi vermediği için ne olduğunu bilemiyordum. Öylesine tuhaf, öylesine heyecanlı görünüyordu ki korkunç bir şeylerin olabileceği duygusuna kapıldım. Ama tabii böyle bir amacının olabileceği... benden kurtulmaya çalışacağı... düşümde görsem aklıma gelmezdi. Peki ya sonra matmazel. İnsanların sizden bahsettiklerini duymuştum. Eğer bir şekilde burada bulunmanızı sağlarsam bir ihtimal olacaklara engel olabileceğinizi düşündüm. Umudum sizin... bir yabancı olarak... eğer telefon eder de tehlikede olduğumu söylersem... ve bunun gizemli bir durum olarak görünmesini sağlarsam... Yanı bir melodramla beni buraya çekmeyi düşündünüz, öyle mi. Beni asıl şaşırtan buydu. Sözcüklerinizin, nasıl diyeyim... kurgulanmış olduğu, kesinlikle ortadaydı, doğru olmadıkları anlaşılıyordu. Ama sesinizdeki korku... işte o gerçekti. Sonra buraya geldim... ve benimle bağlantı kurduğunuzu açıkça inkâr ettiniz. Buna mecburdum. Ayrıca bunu yapanın benim olduğumu bilmenizi de istemiyordum. Ah ama ben bundan kesinlikle emindim. Belki başlangıçta değil. Ama masadaki sarı süsenler hakkında yalnızca sizin ve Bay Barton Russell'ın bilgisi olabileceğini öğrenmem pek uzun sürmedi. Pauline başıyla onayladı. Russell'ın masaya süsen konulması talimatını verdiğini duymuştum, dedi. Gerek bu gerekse yalnızca beş kişi gelecek olmasına rağmen altı kişilik yer ayırtmış olması şüphelenmeme neden oldu... Susup, dudaklarım ısırdı. Neden şüphelendiniz matmazel. Pauline yavaş yavaş yanıt verdi. Korkuyordum... şey... Bay Carter'ın başına bir şey geleceğinden korkuyordum. Stephen Carter boğazını temizledi. Ağır ağır ama kararlılıkla masadan kalktı. Şey... hımm... şey yani... çok teşekkür ederim Mösyö Poirot. Size minnet borçluyum. Bağışlayın, ama artık buradan ayrılmam gerekiyor. Bu akşam olanlar beni gerçekten çok sarstı. Uzaklaşan adamın arkasından bakan Pauline hışımla söylendi. Ondan nefret ediyorum. Hep Iris'in onun yüzünden intihar ettiğini ya da Barton'un onu bu yüzden öldürdüğünü düşündüm. Bu öylesine korkunç... Poirot nazikçe, Unutun matmazel, dedi. Geçmişi unutun... Bırakın geçmiş geçmişte kalsın... Geleceği düşünün... Pauline mırıldandı. Evet... haklısınız... Poirot, Lola Valdez'e döndü. Senyora, gece ilerledikçe cesaretim de arttı. Eğer sizi dansa davet etmeme... Oh, elbette. Siz tam bir kurnaz tilki, Mösyö Poirot. Sizin gibi biriyle dans etmek onur... Çok naziksiniz senyora. Tony ve Pauline masada yalnız kalmışlardı. Masanın üzerinden birbirlerine doğru eğildiler. Pauline sevgilim. Ah Tony. Tüm akşam boyunca öylesine iğrenç, aksi, çekilmez, öfkesi burnundan fışkıran bir insandım ki. Bilmem beni bağışlayabilecek misin. Meleğim. Bak bizim şarkımız çalıyor. Haydi, dans edelim. Dans ederken birbirlerine sevgiyle gülümsüyor mırıldanıyorlardı Hiçbir şey aşk kadar perişan edemez Hiçbir şey aşk kadar üzemez Bezdiremez Çıldırtamaz Duygusallaştıramaz Coşturamaz Hiçbir şey yoktur aşk kadar Acı veren Hiçbir şey aşk kadar delirtemez Hiçbir şey aşk kadar çıldırtamaz Kışkırtamaz İncitemez,intihara sürükleyemez Öldürücü olamaz Hiçbir şey aşk kadar Hiçbir şey aşk kadar... Noel Keki Malzemeler 250 gr. tereyağı tuzsuz. Bunun yaklaşık 2 çay kaşığı kadarı kalıbı yağlamak için kullanılacak. bardak ekmek kırıntısı badem, kabuğu soyulmuş ve ince kıyılmış 1 tatlı kaşığı zencefil tozu 250 gr. un 250 gr. karışık, meyve kabuğu şekerlemesi 1 tatlı kaşığı rendelenmiş muskat 1 kadeh şarap brandy ya da rom 500 ml. Süt Yapılışı Büyükçe (en az üç litre alacak şekilde olsun) ateşe dayanıklı bir kâseyi yağlayın. Kuru üzümleri, meyveleri ve bademleri içine doğrayın. Un ve baharatları birlikte eleyin. Yağı şekerle köpürtün. Yumurtaları çırpın. Bütün malzemeyi karıştırarak sıkıca kapatın, içine su doldurduğunuz bir başka tencerenin içine oturtup harlı ateşte altı-yedi saat kaynatın. Su azaldıkça ilave etmeyi unutmayın ve arada sırada karıştırın. Ayrıca kaynayan suyun, kekin içine girmemesine dikkat edin. Kâseyi sudan çıkarın, temiz, kuru bir bezle üzerini kapatın, soğuyunca buzdolabına koyun ve kullanacağınız güne kadar bekletin. Servis yapmadan bir buçuk saat önce, pişirirken kullandığınız yöntem gibi, içi su dolu bir tencereye, kekin üzerine su gelmeyecek şekilde oturtup (üzerini yağlı kâğıt kaplayabilirsiniz) bir saat kadar kaynatın. Küçük bir cezvede yarım fincan kadar brandy ya da romu ısıtın. Kekinizin üzerine yayın. SON {1} Üzerine brandy ya da rom dökülerek yakıldıktan sonra sofraya getirilen geleneksel Noel keki. {2} Noel zamanlarında evlerde kapı çerçevelerine ve yüksek yerlere asılan parlak yaprakları ve böğürtlen benzeri topları olan, kutsal sayılan bitkiler. Noel zamanında altından geçenlerin öpüştüklerinde o yıl içinde evleneceklerine inanılır. Paganizmde aşk, doğurganlık ve bolluk sembolüdür.) {3} Süsen çiçeği, güzel kokan soğanlı, mor, beyaz, sarı gibi renkleri olan zambağı andıran bir bitki. Carl Hiaasen Doğma büyüme Florida sakini Carl Hiaasen (1953) çoğu çoksatar seviyesine ulaşmış on sekiz roman ve dört kurgu-dışı kitap yazmıştır. Ayrıca Miami Herald gazetesinde haftalık bir sütunu vardır. Pis Maymun Carl Hiaasen Özgün Künye Bad Monkey Copyright © Carl Hiaasen 2013 Çeviren Algan Sezgintüredi Yayına Hazırlayan G. Mine Olgun Görsel Yönetmen Berat Pekmezci Grafik Tasarım Aylak Kitap 1. Nailbey Sk. Umut İşhanı No 15 Daire 8 Kadıköy / İstanbul Tel 0 216 345 40 69 (pbx) Faks 0 216 345 40 68 Baskı Deniz Ofset Gümüşsuyu Cad. www.aylakkitap.com aylakkitap@aylakkitap.com Çeviren Algan Sezgintüredi Bu eser kurmacadır. İsim ve karakterlerin hepsi uydurmadır. Anlatılan olayların çoğu hayalîdir ancak ölü balık dümeni, Miami'de yaşanmış gerçek bir skandaldan alınmıştır. Aynı şekilde, lokanta müfettişlerinin berbat görevleri de gerçeğe uygun yansıtılmıştır. Bir Temmuz'un en sıcak günü, Key West'in 1 çarşaf düzü sularında James Mayberry adlı bir turistin oltasına bir insan kolu takıldı. Karısı hızla koşup küpeşteden aşağı sarkarak kahvaltıda yediği ne varsa denize boşalttı. James Maybe rry tayfaya, Daha ne bakıyorsun. diye bağırdı. Alsana şunu oltamdan. Oğlan işe girişti nafile kıvırıp büktü ama zoka ta kemiğe saplanmıştı. Sonunda kaptan, köprüsünden indi, çürüyen uzvu bir kargaburunla kancadan kurtarıp buzla dolu güverte kutusuna yerleştirdi. Bunun üzerine James Mayberry, Haydi, buyur. dedi, tuttuğumuz balıkları nereye koyacağız şimdi. Sen bir tane tutmayı becer, yer buluruz. pek gergin bir sabah geçirmişti. James Mayberry, talimatları bir türlü kavrayamadığından üç büyük balığı kaçırmıştı. Okyanusta balık tutmak, memleketteki gölde sazan yakalamaktan çok farklıydı. Birilerini aramamız gerekmiyor mu. dedi kaptana. Gerekiyor. Kıllı kol iyice şişmiş, rengi patlıcan moruna dönmüştü. Koptuğu omuz hizasından, kemiğin sapsarı ucu fırlamıştı çevresindeki etler paramparça ve kansızdı. Vay, şuna bakın. dedi tayfa. Neye. dedi James Mayberry. Parmağına. Kurbanın eli, dimdik duran orta parmağı hariç, sıkılı bir yumruktu. İşe bak, dedi tayfa. Bize hareket çekiyor. Kaptan, oğlana kancaya yeniden yem takmasını söyledi. Daha önce burada görmüş müydünüz böyle bir şey. dedi James Mayberry. Doğru söyle ama. Sen gidip hanımla ilgilensen… Dırdırı bitmez şimdi. Louisa bu sabah tren turuna katılmak istemişti. Balığa gelmek istememişti. E, evlat, dedi kaptan, müşterilerimize unutulmaz hatıralar kazandırmak görevimiz. Sahil Güvenlik başka yere gitmemelerini ve başka beden parçası görebilme ihtimaline karşı sudan gözlerini ayırmamalarını söyledi. Balık tutuyoruz burada. dedi kaptan. Tutma demedik, dedi Sahil Güvenlik görevlisi. Gözünü açık tut dedik. Louisa Mayberry, sakinleştikten sonra kocasına derhal Key West'e dönmek istediğini belirtti. Yapma, aşkım ya. Ne güzel bir sabah, baksana. James Mayberry limana, hele tekneyi tutmak için binliği toslamışken eli boş çıkmak istemiyordu hiç. Balayımızın ilk gününde başımıza gelene bak. Tiksinmedin mi sen de. James Mayberry buzla dolu kutunun kapağını kaldırdı. Kadın yüzünü ekşitti ama kafasını çevirmedi. Kolun hiç de bile gerçek görünmediğini söyledi. James Mayberry adeta alınmışçasına, Gerçek canım, dedi. Kokla bak. Denizden sahte kol tutmak, eşe dosta anlatacak kadar havalı bir hikaye değildi. Oysa sahici kol demek, Madison'da her tür arkadaştan tebrik almak demekti. Louisa Mayberry gözlerini koldan ayıramıyordu. Ne olmuş acaba. dedi. Kocası, engin bilgi sahibiymişçesine, Kaplan köpekbalığı, dedi. Elindeki nikah yüzüğü mü. Ne acı. Balık vurdu. diye seslendi genç tayfa. Kim alacak. James Mayberry karısını mücadele koltuğuna 2 oturttu tayfa olta kamışını yuvasına yerleştirdi. Louisa Mayberry'nin kolları, nazenin yapısına karşın, Salı geceleri katıldığı Bikram Yogası dersleri yüzünden epey kuvvetliydi. Her türlü yardımı reddederek altı kiloluk bir ton, balığını gururla güverteye aldı ve balık debelenirken, muzafferane çığlıklar attı. Mayberry karısını ilk defa bu kadar heyecanlı görüyordu. Al şunu. diye haykırarak iPhone'unu tayfaya uzattı. Resim çek hemen. Dur, dur. dedi James Mayberry. İkimizi birlikte çek. Louisa kocasının poz verişine bakarak, Yok artık, Jimmy, dedi. Kaptan aşağı baktığında yeni evli çifti kıç yatırmasında yan yana, tayfaya poz verirken gördü. Neon mavisi güneş gözlükleri, geniş siperlikli kepleri ve bolca güneş kremi sürülmüş burunları birbirlerine pek uygundu. Louisa Mayberry gümüş tonun kuyruğunu neşeyle tutarken, tayfanın eldivenlerini giymiş James Mayberry bir eliyle balığın kafasını dengelerken diğeriyle gökyüzünü gösteriyordu. Kaptan sigarasından derin bir nefes çekip dümene dönerek, Cenneti buldular mübarek, diye söylendi. Telefon çalmaya devam ediyordu ama Yancy açmadı. Plastik bahçe sandalyesine oturmuş, rom içiyordu. Yan komşudan en sinir bozucusundan elektrikli testere cazırtıları ve çivi tabancası takırtıları geliyordu. Ortalarda hiç görünmeyen sahibi eve, Big Pine Key 3 ruhuyla taban tabana zıt, kocaman bir ilave yaptırıyor ve Yancy'nin günbatımı manzarasına iyiden iyiye müdahale ediyordu. Yancy, çatısı tamamlanır tamamlanmaz evi ateşe verme hayalleri kuruyordu. Bahçe girişinde bir arabanın durduğunu duydu ama kalkmadı. Gelen, meslektaşı polis dedektifi Rogelio Burton'dı. Ne açmıyorsun telefonu yahu. dedi Burton. Şu rezalete bir bak… Mozole dikiyor sanki herif. Burton yanına oturdu. Sonny seni yola göndermek istiyor. Miami'ye mi. Aynen. Almayayım. Yancy çitin arkasındaki inşaata bakıyordu hâlâ. Evin yüksekliği on üç metre. Bizzat ölçtüm. Belediye azami on metreye izin veriyor. Keys oğlum burası. Kurallar enayiler için burada. Eskiden geyikler ta buraya kadar gelip çalı falan yerlerdi. Yancy arkadaşına içki teklif etti. Beriki kabul etmedi. Andrew, dedi Burton, adam sana seçenek sunmuyor. Ne diyorsa yap işte. Açığa alınmıştım, unuttuysan. Maaşlı alındığını hatırlıyorum. Barbancourt4 mu o. Son şişem. Sonny'ye söyle, Miami'den başka her yer uyar. Miami yerine mesela Cancun'a mı yollamasını söyleyeyim seni. İç çekti Burton. Bir günlük yol işte. Gidiş dönüş. Benzin parası hep bana giriyor. Burton esas meseleyi biliyordu Yancy'nin, kovulduğu Miami Polisi'yle derdi çoktu. Dur yahu… Tek yapacağın, Adli Tıp'a uğramak. Morga mı. İyiymiş. Arabaya kadar geliver bir zahmet. Yancy bardağını yere bıraktı. Özel bir şey galiba. Kopuk kol, baloncuklu plastiğe sarılıp kırmızı bir portatif buzluğa tıkılmıştı. Sığabilmesi için dirsekten katlanmıştı. Bu kadarını mı bulmuşlar. E, işte, dedi Burton. John Doe mu, Juan Doe mu. Rawlings beyaz, erkek, kırklı yaşlarda, iri yapılı ve siyah saçlı, diyor. Dr. Lee Rawlings, Monroe İlçesi'nin Adli Tabipliği'ni yürüten patologdu. Florida Keys'te cinayet veya kazara ölümlere nispeten az rastlanırdı ama Rawlings'in şikayeti yoktu. Boş vaktini golfla değerlendiriyordu ve söylenene göre, oyununu epey geliştirmişti. Yancy, şerifin kopuk kolu Miami'ye neden yolladığını biliyordu Miami, Amerika'nın denizde bulunan uzuv ve diğer bedensel parçalar başkentiydi. Belki şanslarına, kalanına orada ulaşılırdı ya, Yancy pek ihtimal vermiyordu. Travmatik ampütasyon, dedi Burton. Yok yahu. Kiralık balıkçı teknesi dün getirmiş. Elimizdeki üç kayıp vakasını da kontrol ettik. Hiçbirine uymadı. Orta parmak hemen dikkatini çekmişti Yancy'nin. Fani dünyaya acı bir veda mı dersin. Rawlings, tesadüfi 5 diyor. Resmini çekti gerçi. Çekmese şaşardım. Oğlanın maçına geç kalıyorum ben. Tabii. Yancy buzluğu kapatıp sundurmasına taşıdı. Gece burada mı bırakacaksın. dedi Burton. Kol bu. Kim çalacak. Delil, oğlum ya… Valla benden söylemesi. Aman, iyi. Adada fırsat kollayan bir sürü rakun vardı. Yancy buzluğu içeri götürürken, Burton arabasına atlayıp gitti. Sabık dedektif mutfak dolabından rom şişesini aldı, hafif sallanarak sundurmasına geri döndü ve bardağını doldurdu. Komşudaki ameleler gitmişti. Kol saati tam beşi gösteriyordu. Sabahtan beri ilk defa gökteki kuşların seslerini duyabiliyordu. Monroe İlçesi'nin yeni şerifi, diğer iki aday birbiriyle bağlantısız dolandırıcılık suçları yüzünden içeri tıkıldıkları için seçime tek başına giren, kasaba yerlisi hödüklerden Sonny Summers'tı. Rakipleri vaktinde kefalet yatıramamışlar ve dolayısıyla Florida City yakınlarındaki orta güvenlik seviyeli hapishaneden Skype bağlantısıyla yürütülen son kampanya oturumunda stratejik bir dezavantajla karşı karşıya kalmışlardı. Sonny Summers, on altı yıllık otoyol devriyesi polisliği boyunca işi yüzüne gözüne bulaştırmaması sayesinde pek çok övgü ve madalya kazanmıştı. Üstüne başına iyi bakardı pek flörtçüydü ve kırtasiye işlerinde özenliydi. Bir sene, Florida Keys'in rekabeti en yoğun suç alanında, alkollü sürücü tutuklamalarında zirveye çıkmıştı. Tutuklama evraklarındaki el yazısı her daim okunaklıydı kız arkadaşlarını asla resmî aracıyla gezdirmemişti ve otu sadece izin günlerinde tüttürürdü. Summers, şerifliğe gelince hemen, Key West'ten Key Largo'ya kadar adalarda ne kadar önemli iş adamı varsa hepsiyle bir dizi tanışma yemeğine çıkmıştı. Bu yemeklerin ana konusu, turizmin kırılganlığı ve basına olumsuz yansımanın tehlikeleriydi. Meşhur BP sızıntısı sürekli gündeme geliyordu ama bilinen bir gerçek vardı Güney Florida sahillerine mazotun tek damlası erişememişti. Sonny Summers, gelecek seçimlerde desteklerine ihtiyaç duyacağı iş adamlarına karşı anlayışlıydı. Müşteri ürkütmek, hiçbir şartta istemeyeceği bir durumdu. Sonny Summers bu nedenlerle büronun basınla ilişkiler görevlisine, 'ün getirdiği kopuk kola dair kimseye bilgi vermemesini emretmişti. Yeni şerif, denizde yüzen uzuvların özellikle denizle ilgili işlere darbe vuracağından endişeleniyordu. Tabii bu görüşü, Miami civarında marina işleten herkesin kolayca söyleyebileceği üzere, gülünç ölçüde hatalıydı. Denize ilgiyi doğal afetler haricinde hiçbir şey engelleyemezdi. Mesela Rickenbacker Yolu'na paralel uzanan sahile yıllardır lağım boşaltılıyordu ve polis ne yaparsa yapsın denize girenleri ve sörfçüleri engelleyemiyordu. Hem zaten Sonny Summers savaşı kafadan kaybetmişti. 'ü limanda bir olay yeri minibüsü karşılamış ve iç karartıcı keşfin haberi hızla yayılmıştı. Daha beteri, kolu oltasıyla yakalayan dangalağın, cep telefonuyla çektiği fotoğrafları önüne gelene göstermesiydi. Hatta fotoğrafları Facebook'a koyduğu söylentisi bile vardı. Yancy nihayet telefonunu açınca şerif, Sana güveniyorum, dedi. Nasıl yani. Miami'den o zımbırtıyla geri dönmeyeceğine güveniyorum. Oradaki morgda eşleşme bulamazsam. dedi Yancy. Senden iyimserlik bekliyorum, dedektif. Sen hiç merak etme, şef, demeni bekliyorum. Golfstrim kuzeye doğru akar. E. dedi Sonny Summers. Ayrıca bu mevsimde esinti güneydoğudandır. Ben buralıyım, Yancy. Ne diyeceksen doğru dürüst söyle. Kendi başına yüzmediyse, bu mevsimde kolun bu rüzgar ve akıntılarda Miami'den buraya sürüklenme ihtimali düşük diyorum. Şerif, Yancy'nin mesleki geçmişinden haberdardı. Senin derdin Miami'ye gitmemek. Vakayı üstlenmezlerse. İkna edersin sen. İstemezlerse, kolu Adli Tabip'te bırakamam öylece. Yarın soruşturmanın Miami-Dade Polisi'ne devredildiğini açıklayacağım, dedi Summers. Planımız bu, anladın mı. Artık resmen bizim baş ağrımız olmaktan çıkacak. Emin olmak için bir gün daha bekleyebilirim. Sen bu sabah olanları biliyor musun. Kanal 7'den bir dingil arayıp bütün körfezin yüzen cesetlerle dolup taştığını duyduğunu söyledi. Siktir git, demedin mi. Yarın ara, dedim. Basın açıklamasını bekle, dedim. Kurbanımız muhtemelen salcılardan çıkacak, 6 dedi Yancy. Havana'dan gelmeye uğraşırken boğulmuş, ardından çekiç kafa türü bir şeye denk gelmiştir. İşte, bak. dedi şerif neşeyle. Salcıların çoğu ailelerine kavuşmak için Miami'ye gitmez mi. O zaman yediğimin kolu oraya aittir işte. Bu kadar. Valla karar bana kalmaz, Sonny. Anlamadın galiba… Ben görev başındayken buralarda hiçbir insan parçası kalmayacak. Tamam. Hiçbir parça. Yakın çalışanlar, Sonny Summers'ın kimi zaman yeni sorumluluklarını kaldırmada zorlandığını hissederlerdi. Hız cezası kesmekten, derbeder polis bürokrasisinin başına geçişe kolay uyum sağlayamamıştı. Summers'ın yeni işinde en sevdiği kısım, lacivert ceketini giyip ticaret odası tayfasıyla çene çalmaktı. Yancy, arada bir rastlanabilecek kopuk bir uzvun o kadar büyük paniğe yol açmayacağını anlatmayı denedi. Yok yahu. Haftaya ıstakoz günleri var. dedi şerif. Günde otuz bin falan avcı bekliyoruz. Denizin üstü yüzen bokla dolsa aldırmaz o manyaklar, dedi Yancy. Niye endişeleniyorsun. Yarın konuşuruz gene, dedi Summers. Peki. Bir şartla giderim Açığa alınmamı kaldırırsan. Mahkemeden önce kaldıramam. Daha kaç kere söyleyeyim. Ama hepsi zırva, Sonny. Adamın canını bile yakmadım ben. Bonnie'yle konuş, dedi şerif. Sorun o. Müstakbel eski sevgilisi Bonnie Witt, Yancy'nin, on dört yıllık kocasına taşınabilir elektrik süpürgesinin hortumuyla saldırdığına şahitlik etmeye hazırdı. Clifford Witt bir miktar tıbbi bakım görmüştü ya, bir haftaya ayağa kalkması bekleniyordu. O kadar kadın varken, dedi şerif, senin bulduğuna bak. Yeminle, Andrew… Adalarda onca kadın varken. Aşkımız meteor gibiydi, dedi Yancy. Kendi sözleri. Baktın mı. Şu… Kola mı. Evet, Burton ısrar etti. Herhangi bir fikir. Yok, dedi Yancy. Ama sırt kaşımak için birebir. Miami'den dönüşte ararsın. İyi haber bekliyorum. 1 Florida eyaletinin güneyinde, kara ve mercan sığlıklarında meydana gelmiş adalardan (Florida Keys [Key veya Cay bu adalara verilen genel addır]) kurulu Monroe İlçesi'nin merkezi ABD'nin en güneyindeki kent. (ç.n.) 2 Teknelerde, büyük balıklar tutulacağı zaman destek ve kuvvet amacıyla oturulup bağlanılan balıkçı koltuğu. (ç.n.) 3 Florida Keys'teki adalardan biri. (ç.n.) 4 Haiti malı, ünlü bir rom markası. (ç.n.) 5 Ölümden sonra vücudun katılaşması, ölüm veya ölü katılığı. (ç.n.) 6 Derme çatma sal veya teknelerle Florida'ya kaçak gelen Kübalılar. (ç.n.) İki Temmuz ortasında adalara feci bir sıcak iner. Avlanacak balıklar derin denize kaçar, pelikanlar ağaç gölgelerine saklanır ve öğlen saatlerinde dışarda ancak en turist turistler görülür. Yancy'nin hiçbir polis işareti taşımayan resmî arabasında klima gayet iyi çalışıyordu ama neme lazım diyerek aldığı buzlu çubukları, yolcu koltuğuna yerleştirdiği soğutucuya, kopuk kolun yanına koymuştu. Feci sabırsız sürücülerdendi ancak buzlu çubukları emerek sakinleşebiliyordu. Buzlu çubuk emme alışkanlığının nedeni Bonnie'ydi Bonnie, otoyolda Yancy'yle gitmekten pek ürküyordu. Yancy'nin Bonnie haricinde sevdiği tat ise mangoydu. Aklını meşgul eden düşünceler şimdilik bunlardı. Miami'ye varması normalde bir buçuk saat sürerdi ama Yancy, portatif buzlukta daha yer var nasılsa düşüncesiyle yolda durup bir sürü yengeç almıştı. Espri anlayışın bu mu. Göğsündeki isimlikte Dr. Rosa Campesino yazan Adli Tabip başyardımcısı, kahverengi gözlü ve ciddi bakışlı bir kadındı. Kap bir buzlu çubuk, dedi Yancy. Yengeçlere heveslenme ama. Dr. Campesino dikkatle kolu alıp paketi açarken Yancy, Rawlings'in bulgularını sıraladı. Kadın, dimdik duran orta parmak üzerine hiçbir yorum yapmadan kolu boş otopsi masasına yerleştirdi. Bunlardan çok gördün herhalde, dedi Yancy. Sense bunu ta Key West'ten buraya getirdin. Çünkü. Şerif sizin kurbanlardan birine ait olabileceğini düşündü. Fotoğraflarını e-postayla yollayıp benzinden tasarruf edebilirdin, dedi doktor. Yemeğe çıkar mıyız. Nihayet gülümsemişti kadın. Birazdan dönerim. Yancy bir buzlu çubuk daha götürdü. Yaz ortasında, yaşayanlar için morgdan çok daha beter yerler vardı. Klima on yedi dereceye ayarlanmıştı hoştu. Dr. Campesino elinde ırk, cinsiyet ve yaklaşık yaşlara göre düzenlenmiş, bulunmuş uzuvlar listesiyle geri döndü. Üç adet kısmi gövde, iki sol bacak, bir kalça, üç kulak, yedi farklı ayak parmağı ve bir kırık kafatası… Hiçbiri kırklarında ve irikıyım bir beyaza ait değildi. Biliyordum, dedi Yancy. Bir dahakine artık. Aç değil misin cidden. Anlaşıldı. Şunu fark ettin mi. Doktor, kurşunkaleminin silgili ucuyla kararmış kolun bilek kısmındaki pembe şeridi işaret ediyordu. Kol saati gitmiş, dedi. Köpekbalığı çiğnerken düşmüştür garibandan. Dr. Campesino hafifçe kafa salladı. Kol kopmalarında genellikle kurbanın saati yerinde kalır. Cinayetlerde öyle değildir. Kötüler adamlar ya tefecilere okutmak ya da kimlik tespitini zorlaştırmak için kol saatlerini alırlar. Yancy, Şerif Summers'ın lafını duymak istemeyeceğinden emindi. Nikah yüzüğünü niye almamışlar öyleyse. dedi. Haklısın. Pahalı bir şeye benziyor. Platin bence. Karısı görse kesin tanır. Dr. Campesino birden uzvun üzerine eğildi. Ne var. dedi Yancy. Kemiğin bu ucu fena hırpalanmış. Belki düşüp motor pervanesine kaptırmıştır. Yok. Onun yarası farklı. Mahvediyorsun beni, dedi Yancy. Patolog, alet tepsisinden bir pens alarak üst koldaki deliklerden birinden sipsivri bir diş çıkardı. Ufak denebilecek gri dişi Yancy'nin avucuna bıraktı. Köpekbalığı uzmanı değilim, dedi. Deniz biyologları dişin hangi türden geldiğini söyleyebilirler. Yancy dişi cebine atıp, kolun suda ne kadar kaldığını sordu. Beş ila yedi gün. Belki daha fazla. Genç patolog, kolun resimlerini çekti ve yetki alanlarına ilintili bir vaka düşerse, fotoğrafları kayda geçireceğine söz verdi. Burada kalamaz mı. dedi Yancy. Valla, alırsan beni bin bir eziyetten kurtarırsın. Vaka bizim değil, kusura bakma. Dr. Campesino yetim kolu buz kutusuna yerleştirirken yengeçlere değdirmemeye özen gösterdi. Uyacak bir şey çıkarsa haber veririm. Yancy, Miami-Dade Adli Tıp Kurumu'nun, yetki alanı dışındaki zorlu vakalara arada yardım ettiğinin farkındaydı. Şerifin kendisini cinayet soruşturması başlatsın diye yollamadığının da farkındaydı. Kaza diyebilir miyiz. Yani tahmin etmen gerekse. Dr. Campesino, lateks eldivenlerini çıkararak, Daha ayrıntılı inceleme yapmadan bir şey diyemem, dedi. Monroe İlçesi'nden resmî talep gelse, onu da memnuniyetle yapardım. Ki gelmeyecek. Niye. Tamamen platonik bir yemekte anlatabilirim nedenini. Cık. Peki, dedi Yancy. E, yerimde olsan ne yapardın şimdi. Key West'e döner, Dr. Rawlings'e kolu dondurucusuna koymasını söylerdim. Sonra oturup, kayıp kocasını aramaya gelecek kadını beklerdim. Kimse gelmezse peki. Gerçek aşkın yan yatması fenadır. Tecrübelerimden biliyorum. Ben bir şey sorsam. Orta parmağı sen mi böyle yaptın. Yok artık, dedi Yancy. Bulunduğunda böyleymiş. Elini buz kutusuna daldırıp diplere kaçmış bir mangolu buz çubuğu almadan önce, kolu yana çekmişti. Sapık gibi mi göründüm sana, Rosa. Yancy'nin Miami Polisi'nden ayrılmasına neden olan kişi, o dönemde Suç İhbar Hattı'nda görev yapan Johnny Mendez adlı bir komiser yardımcısıydı. Mendez, gelirini yükseltmek için eş, dost, akraba, kim varsa hattı aratıp çözülmüş vakaları, dedektiflerin çoktan bulduğu ipuçlarını ihbar ettiriyordu. Ardından ihbar listesini güzelce imzalıyor, ihbarlara verilen ödüllerin yarısını cebe indiriyordu. Yancy dönen dolaba, bir otobüs şoförünün, Küçük Havana mahallesinde bir manikür salonunu soyan birine ulaşılmasını sağlayan müthiş ihbarı na karşılık Suç İhbar Hattı'ndan aldığı dört bin beş yüz dolar ödülün haberini gazetede okuduğunda uyanmıştı. Uyanmıştı çünkü Yancy aynı soyguncuyu daha önce bizzat ve mahalleliden hiçbir yardım almadan yakalamıştı. Adam soygun sırasında balıkçılık lisansını olay yerinde düşürmek gibi gayet yardımsever bir hata yapmıştı ve Yancy, iki günlük aramanın sonunda adamı teknesini verniklerken enselemişti. Sahte ihbarı yapan otobüs şoförü, Mendez'in ikinci göbek kuzeni çıkmıştı. Yancy bir sabah adamın kullandığı otobüse binip en öne oturarak not defterini açmış, şoförse otuz üç durak sonunda yaptığını bülbül misali şakımıştı. Dediğine göre Mendez olayın gazeteye çıkmasına çok kızmış ve ödülün üç bin beş yüz dolarlık kısmını kendine almıştı. Aynı gece Yancy, sürüsüne bereket kolalı rom devirdikten sonra Suç İhbar Hattı'nı arayıp Komiser Yardımcısı Mendez'in zimmetine para geçirdiğini ihbar etmenin süper akıllıca ve esprili bir hamle olacağına karar vermişti. Mendez ise espri seven biri değildi ve işlediği suça dair tüm izleri çoktan silmeye koyulmuştu. Nihayetinde İç İşleri Yancy'yi meslektaşa iftira atmak ve şantaj yoluyla Suç İhbar Hattı'ndan para sızdırmaya kalkışmakla suçlamıştı. Yancy'nin kendini savunmasını iyice güçleştirense İhbar Hattı'na yaptığı aramanın kaydıydı Yozlaşmış bir polisi cesaretle ortaya çıkarmasına karşılık elli bin dolarlık bir ödülün uygun kaçacağını öne sürmüştü telefonda. Yancy ihbarı yaparken sözlerini gayet alaycı bir tonla sarf etmişti etmesine ama kurul, Mendez halen görevdeyken her nasılsa mıknatıs etkisine maruz kalarak bozulmuş telefon kaydını dinlemek yerine yazılı dökümünü okumayı yeterli bulmuştu. Maaşsız açığa alınan Yancy kısa sürede avukata yetiştirecek para bulamaz duruma düşünce, siciline işlenerek kovulmama karşılığında istifasını vermek zorunda kalmıştı. Komiser Yardımcısı Mendez tüm suçlamaları reddetmesine rağmen sessizce K-9 birimine tayin edilmişti. Kısa süre sonra Kong adındaki bir Belçika Kurt Köpeği tarafından kasıklarından ısırılan Mendez, üç ameliyat geçirdikten sonra sondayla hayatına devam etmek zorunda kalmıştı. Mendez kırk dört yaşında malulen emekliye ayrılmıştı. Coral Gables'ta, Venedik Caddesi'nde oturuyordu. Evinin önünde, Suç İhbar Hattı'ndan kaldırdıklarıyla aldığı kuşku götürmeyecek gümüş renkli bir Lexus vardı. Kopuk kol meselesine en uygun görünen çözümlerden biri, kolu Mendez'in arabasına, belki dikiz aynasından sarkan tespihine bağlayarak yerleştirmekti. Ama Yancy fikrinden çabuk vazgeçti. Mendez bir şekilde paniği atlatıp polisi arar ve kopuk kol Adli Tıp'a giderse, nihayetinde Yancy'ye ulaşmaları hiç zor olmazdı. Yancy yıllardan beri akla ziyan intikam hayalleri kurmuştu. Mesela bir ara Mendez'in karısını baştan çıkarmayı düşünmüş ama sonra adama iyilik edeceğini kavrayarak vazgeçmişti. Cadalozun önde gideniydi kadın. Yüzü, bir sürü beyhude estetik ameliyattan geçmiş bir gorili andırıyordu. Yancy bir defasında kadınla buluşup içki içmiş, izleyen iki hafta boyunca ışıkları söndürmeden uyumuştu. Arabasını Mendez'in aşk yuvasından bir blok öteye park etti. Lexus'un ön camında tombalak bir Siyam kedisi uyukluyordu. Yancy kedinin, kesinlikle kedisever havası taşıyan Mendez'e ait olduğunu tahmin etti. K-9 aday adaylarını kontrol edemeyişi de tahminini destekliyordu. Siyam kedisini araklama kararını tam alamadan telefonu çaldı. Arayan, şerifti. Herhalde koldan kurtulduğu haberini alma derdindeydi. Yancy açmadı, işi telesekretere bıraktı. Keys'e dönüş yolunda Burton'ı arayarak kötü haberi verdi. Almadılar. Ne yapacağım şimdi. Tavsiyem, dedi Burton, bir yerlerde kaybedivermen. Lafa bak. Ciddiyim. 905'ten Kuzey Key Largo'ya dön. Yolun yarısında eski bir horoz dövüşü salonuna çıkan toprak bir yol göreceksin. Yancy beğenmemişti planı. Bende bu şans varken, horozculardan biri bulur kolu. Karınca ve akbabalardan önce bulamaz kimse. Sonny'nin derdi neymiş. O kadar önemli bir şey değil ki bu. Burton, Kanal 7 aradığında şerifin feci korktuğunu söyledi. Hem zaten basına vakanın Miami Polisi'ne devredildiğini açıkladı bile. Acele etme demiştim ona. At şu kolu bir yere işte. Bir düşüneyim. Düşünmesen… Yancy yengeçleri palmiye kökü, limon ve kırmızıbiberle haşlamıştı. Bonnie bir şişe Bordo getirmişti. Yancy'nin şarabın yılından anladığı falan yoktu ama hamle pek vaatkar görünüyordu. Öte yandan Bonnie hâlâ, Aslında hiç gelmemeliydim, diyordu. Yemeği sundurmada, camsız pencere ve kapısız kapılarından günün son ışıkları süzülen kaba inşaatın mahvettiği dünya çapında kaliteli günbatımı manzarasına karşı yediler. Doktor Bey neredeler. dedi Yancy. Lauderdale'de… Yarın bankacılarımızla toplantısı var. Bankacılarının olması hoştur herhalde. Çift anlamında. ‘İşte Noel ağacımız… İşte arabamız… Ha, bunlar da bankacılarımız.' Kes artık, Andrew. Kabarık saçını toplayıp atkuyruğu yapmış, dudaklarına parlak pembe ruj sürmüştü. O altmışında, sen kırkında, diyerek ellerini iki yana açtı Yancy. Hiç anlamıyorum. Yağlamayı bırak. Kırk iki yaşındayım gayet iyi biliyorsun. Terliklerini ayağından savurup bronz bacaklarını üst üste attı. Yancy'nin içinde elini ayağını hepten boşaltacak bir kıpırdanma baş gösterdi. Elektrik süpürgesi olayından beri yatmamışlardı. Cliff'le ikiniz şikayetlerinizi geri alırsanız, şerif cezamı kaldıracak, dedi Yancy. Ha, onun için davet ettin beni yani. Her hafta en az üç defa davet ediyorum hepsini reddediyorsun. Valla Cliff'in kararı kesin, dedi Bonnie. Cezanı çekmeni istiyor. Yancy, mahkemenin herkesi küçük düşüreceğini söyledi. Özellikle sözde kurbanı. Sözde mi. Bendeniz dahil üç yüz tanık var ortada. Saldırı, gezi gemisi yolcularıyla dolup taşan Mallory Meydanı'nda, öğle saati gerçekleşmişti. Olan biteni gayet açık gösteren on dört ayrı video çekimi savcının elindeydi. Yancy, Kimse sana orospu diyemez, yollu homurdandı. E, hatırlayacağın üzere, adamı aldatıyordum. Ayrıca ‘orospu' değil, ‘kaltak' demişti. Bonnie tabağını kucağında dengeledi. Feci lezzetliymiş bunlar. Bir konuşsan… Rozetimi geri almam lazım. Niye normal adamlar gibi yumruğu patlatmazsın, anlamıyorum. Hortumu adamın kıçına sokmaya kalkışman şart mıydı. Omuz silkti Yancy. Hep kıçında kurt var adamın demez miydin. Yardım ediyordum işte. Biriyle görüşüyor musun. Bonnie ustalıkla konu değiştirme becerisinden yoksundu. Bence daha hazır değilsin hâlâ toparlanma evresindesin. Doğru. Perişanım. Bir daha söyle bakayım, Cliff neden boşamıyordu seni. Adam bana tapıyor, Andrew. Bizi basmasına rağmen. Öyle, dedi Bonnie sabırsızca. Kendi teknesinde hem de. Yüz kere konuştuk bunları. Hem de kendi kamarasında. Karısı ve herifin teki… Yancy bir kıskacı ağzına atıp hırsla çiğnedi. Nasıl göründük gözüne, kim bilir. Yeni nesil cahil güneyli keşlere el altından bolca Vicodin ve Percocet satan bol kârlı bir kliniğe sahip olan Dr. Clifford Witt, nihayet emekliye ayrılıp kendine her türlü zamazingosu tam, kocaman bir yat almıştı. Sana önem vermesem gelmezdim bu gece, dedi Bonnie. Ama aleyhimde tanıklık edeceksin. Keyfimden değil, Andrew. Önüne baktı, kot şortundaki isyankar bir iplik ucunu çekiştirdi. Tabii anlaşma yapıp hepimizi rezillikten kurtarabilirsin. Kaşları çatıldı Yancy'nin. Anlaşma yapıp işimden mi olayım yani. Suçu kabul ettiğim an rozetim otomatik gider. Peki Clifford'ı şikayetini uygunsuz davranışa düşürmeye ikna edersem. Aramızda kalsın, Dickinson balıklama atlar öylesine. Billy Dickinson ilçedeki eyalet savcısıydı ve skandallara hiç meraklı değildi. Sonny beni gene de kovabilir, dedi Yancy. Ya da beteri, şerif yardımcılığına falan indirir. Kariyer açısından geri dönüşü neredeyse imkansız bir yoldu öylesi. Şarabı nasıl buldun. Kekre, dedi Yancy, lakin neşeli. İlişkileri bir Cumartesi günü süpermarkette, aynı olgun armuda uzandıkları anda başlamıştı. Ardından Bonnie'nin arabasına atlayıp soluğu ta Bahia Honda'da almış, geceyi orada park korucularından saklanıp delicesine sevişerek geçirmişlerdi. Armudu kahvaltıda paylaşmışlardı. Yancy, Bonnie'nin medeni durumundan haberdardı Clifford Witt o ara kasabanın dermatoloğuydu ve Yancy'nin göstermek için uğradığı her yeni, hain görünüşlü et benine müdahale etmeye hevesliydi. Yancy, adamın her daim el altında bulunuşundan memnundu ama cinsel sapkınlıklarını ve tezgah altından hap meselelerini de duymuştu. Tüm bunlara rağmen, adamın karısının giysilerini çıkarmaya başladığında vicdanı sızlamıştı. Brezilya usulü tıraşla ilk defa karşılaşıyordu ve çok geçmeden coşku, diğer tüm yoluna çıkanları bastırıvermişti. Aslında genel tavrı, evli kadınlardan uzak durmaktı. Bonnie kalkarak, Ben gideyim artık, dedi. Soluk mavi gözleri ve gece ışığında uçlarında altın varmış gibi parıldayan kırmızımsı kirpikleri vardı. Yancy'nin yatak odasını ziyaret önerisini önce reddetti. Ama hafif sarhoş gibiyim. Bir duş yapsam açılabilirim. O da olur. Eski güzel günlerdeki gibiydi. Çok geçmeden Bonnie'nin çıplak poposu ıslak fayanslara çarparken Yancy'nin ayakları banyo paspasını gacırdatıyordu. Derken duvara çakılı sabunluğu kırdılar ardından şampuanın dökülmesi Yancy'nin ritmini zora soktu. Nihayetinde havlulara sarınıp kurulanarak yatağa uzandıklarında Bonnie bombayı patlattı. Oklahoma'da aranıyorum ben. Burada daha çok aranıyorsun. Ciddiyim. Cliff'le o yüzden evlendim. Kaçaktım. Kanun kaçağıyım. . Yancy seks sonrası diğer tarafı can kulağıyla dinleyebilenlerden değildi ya, Bonnie bu sefer dikkatini çekmişti. Gerçek adım… Plover Chase. Ha… Plover Chase. Peki, dedi Yancy. Olayı hatırlamadığına inanamıyorum. Kalkma, bekle. Bonnie çırılçıplak fırladı ve Yancy'nin, arabasından daha pahalıya patladığını tahmin ettiği Fransız malı çantasıyla odaya geri döndü. Mücevher kaplı bir bozuk para kesesinden, katlanarak kredi kartı boyuna indirilmiş bir gazete kupürü çıkardı. Yancy haberi okurken hem işlenen suçu hem de boyalı basında kopan yaygarayı hatırladı. Plover Chase, bir öğrencisini A verme vaadiyle yatağa atmaktan hüküm giymiş Tulsalı bir öğretmendi. Suçun işlendiği dönemde oğlan on beş, öğretmense yirmi yedi yaşındaydı. Öğretmen, tutuksuz yargılanmak üzere kefaletle salıverildikten sonra sırra kadem basmıştı. Yargıç, ihtiyar dallamanın tekiydi. En az on yıl yiyecektim, dedi Bonnie. Bir uçağa atlayıp Lauderdale'e geldim. Cliff'in kliniği sekreter ilanı vermişti. Gerisi malum. Gerçeği biliyor mu. dedi Yancy. Elbette. Bu cevap, Bonnie'nin neden adamla evli kaldığını açıklıyordu. Şaşırmış yahut kıskanmış rolü yapsa mı, emin değildi. Kendi geçmişinde bu kadar çarpıcı bir şey yoktu. Bir iki gözlemimi söyleyebilir miyim. dedi. Birincisi, o zamankinden daha güzelsin. O baktığın kodes fotoğrafı, Andrew. Ayrıca, üstümü arayan memure lezbiyendi. Gözlerim o yüzden o kadar patlak çıktı. Yancy devam edecekti. İkincisi, dedi, Bonnie, Plover'dan çok daha seksi. Plover diye biriyle bu kadar yakınlaşamazdım aşka gelmişken haykırılacak isimlerden değil bir kere. Cody hiç dert etmemişti. Yancy tek kaşını kaldırdı. Ergen kurbanın mı. Hem de ne kurban. Benden fazla pozisyon biliyordu. Cody, sağlam isim. Kaç yaşındadır şimdi. Otuz falan. Bonnie oğlanın İngilizce sınıfında en önde oturduğunu anlattı. Olanı savunacak değilim. Benle flört ediyordu dert değildi. Oğlanların çoğu aynı havadaydı. Bizim… İşte adına ne dersen… Sadece iki hafta sürdü ve tabii, önüne gelen herkese anlattı. Polise giden anasıydı. A vermenden sonra mı. Yoktu ki öyle bir anlaşma. Cody zaten sınıfın en iyilerindendi. Tanıklık etti herhalde. Babası, konuşmazsa jet-skisini satacağını söylemiş. Meğer hepsini günlüğüne yazmış. Kaç kere ve nasıl, vesaire. Yazısı da gayet net ve açıklayıcıydı o kadar iyi edebiyat dersi vermemeliymişim. E, sonra. Jüri felaketti, Andrew. Ağızlarının suyu akıyordu. Yancy, Tahmin edebiliyorum, dedi. Neyse işte. Madem defteri kapatıyoruz, gerçeği bil istedim. Avukatının, saldırmakla suçlandığı adamın karısının, kilit şahitlerden birinin, aranan bir suçlu çıkmasıyla yakından ilgileneceği düşüncesi, bulutlardan leşe pike yapan akbaba misali aklına düşüverdi. Fazla uzatmadan düşünceyi kışkışladı. Cody ne oldu peki. Ne bileyim. Aptalca bir hataydı işte. Herkes hata yapıyor sonuçta. Cliff'le yarın konuşacağım. Söz. Sağ ol, Bonnie. Dedektifliği seviyorum ben. Hâlâ maaşını alıyorsun, değil mi. Balığa falan çık bari. Gazete kupürünü çantasına koydu. Ardından kalktı ve kot şortunu giydi. Şarabıma buz koyacağım. Sen. Ben iyiyim böyle. Yancy arkasına yaslanarak, Bonnie'nin bluzunun düğmelerini ilikleyişini seyre daldı. Bonnie bluzunu iliklerken önüne hiç bakmaz, bakışları camlaşır, uzakları seyrederdi. Bonnie çıktıktan sonra, gözlerini kapadı ve on beşlik ergenlerin doğaya aykırı sıklıktaki sertleşme sayılarını düşünmemeye gayret etti. Andrew. Kafasını kaldırıp hole baktığında, Bonnie'yi buzdolabının ışığında kaskatı gördü. Elleri kafasındaydı. Aman Tanrım. diyordu. Yancy doğrulurken hatırlayarak içinden küfretti. Andrew. Ne yaptın, Andrew. Ne yaptın sen. Üç Bonnie o geceden sonra bir daha Yancy'nin evine gelmeyecekti. Sorduğu sorulara bakılırsa, Yancy'nin birini öldürebileceğine ve öldürdüğü kişiyi kasap misali doğrayabileceğine inanıyordu. Yancy ise bu durumu, ilişkileri boyunca kadına en iyi taraflarını tam gösteremeyişinin işareti saydı. Bonnie'ye kopuk uzvun çözüme ulaşmamış bir kayıp şahıs vakasında delil olduğunu ve şu anda Şerif Sonny Summers'a kıyak amacıyla buzdolabında bulunduğunu anlattı ki söyledikleri kısmen doğruydu. Şerifin kolun hâlâ Yancy'de bulunduğundan haberi yoktu çünkü Yancy, kısa süre sonra polislikteki kaderine karar verecek amirini sıkmamak adına, durumdan adama söz etmemişti. İzleyen gecelerde, Bonnie'nin bir daha asla eline geçmeyeceğine aklının yattığı anlarda defalarca, keşke Burton'ın tavsiyesini dinleseydim yollu düşündü. O seçenek hâlâ mevcuttu ve belki izleyen birkaç günde dikkate alınabilirdi. Sonunda, apaçık yalvarmayla dolu bir telefon konuşmasının ardından Bonnie, Yancy'nin Sugarloaf tarafındaki bir lokantada kahvaltı teklifini kabul etti. Kahvaltıyı müteakip, Bonnie'nin 4x4'ünün dar arka koltuğunu Cliff'in leş kokulu golf pabuçlarıyla paylaşarak seviştiler. Yancy'nin bakış açısından bakıldığında, Bonnie'nin Brezilya tıraşından vazgeçtiğini görmemek mümkün değildi. Sarasota'ya taşınıyoruz, diye açıkladı Bonnie. Cliff buralardan bıkmış. E, mahkeme. Mahkeme falan yok. Yancy sevinçle çenesini Bonnie'nin sırtına sürttü. Sen bir meleksin. Cırtlak çıkmıştı sesi. Yavaş, kovboy. Paçayı sıyırmadın daha. Ya. Ne peki. Elimden geleni yaptım, Andrew. Yancy hızla doğrulunca, kafasını aracın tavanına çarptı. Ama anlaşma önerecekler, değil mi. Evet. Sen de kabul edeceksin, dedi Bonnie. Çünkü Cliff mahkemeye çıkmak istemiyor. Sen de hapse girmek. Sutyeni versene. Açığa alınmam ne olacak peki. Valla bu kadarını bile söylememeliydim. Cidden elimden geleni yaptım. Giyinmesi bitince ön koltuğa geçti. Yallah, dedi Yancy'ye. Yüz bakımıma geç kaldım. Yancy çıkıp alelacele şoför mahallinin camına yapıştı. Özleyeceğim seni, dedi. Öpücük için eğildiğinde, dudaklarının ucunda sadece nemli bir yanak buldu. Hoşça kal, Andrew. Hoşça kal, Plover. Yancy arabasına dönüp kamu hukuk bürosundaki avukatı Montenegro'yu aradı. Ne kadar erken gelebilirsin. dedi avukat. Neler oluyor yahu. Buralarda işlerin nasıl yürüdüğünü biliyorsun, kardeş. Yancy'nin omuzları çöktü. Has… Bir iyi, bir kötü haber hesabı. Öğlene kadar buralardayım. Otoyolda berbat bir kaza vardı. Taş taşıyan bir kamyon, ortadaki bariyeri yıkıp güneye inen bir kiralık steyşına girmişti. Birilerinin Key West tatili başlamadan bitmişti. Yancy geçerken, itfaiyeciler hâlâ akan benzin ve kanı temizlemekle meşguldü. Trafikte yarım saatten fazla vakit kaybetti ama vardığında Montenegro hâlâ yerindeydi. Teklif ne. dedi hemen Yancy. Otur, nefeslen biraz. Avukata geldim ben, yogaya değil. Montenegro sırıtarak diyet kolasını açtı. Kamu avukatlığı icabı, her türlü hakarete şerbetliydi. Epey dava kazanmışlığına rağmen, arada bir kısmetsizlere boktan haber vermek zorunda kalabiliyordu. Masum müşteri savunduğu da vakiydi ya, Yancy'nin o sınıfa girdiği pek söylenemezdi. İyi haber, Andrew, siciline darp suçu işlenmeyecek. Dickinson suçlamayı uygunsuz davranışa indirmeyi kabul etti. Altı ay hapis şartlı tahliyeye dönecek mahkeme masraflarını ve elbette Dr. Witt'in hastane ücretini ödeyeceksin. Montenegro her daim içine kapanık ve solgun görünürdü. Kafası yumurta pürüzsüzlüğündeydi ve dünyaya içe göçük, bol damarlı gözlerle bakardı. Ama eşşoğlusu işini iyi biliyordu. Peki, dedi Yancy. Kötü habere geç. Acele etme, dedi avukat. İlaveten eyalet, maaşlı çalışan konumuna devam etmene itiraz etmeyecek. Şa-ha-ne be. Yancy beşlik çakmak üzere öne uzandı peltemsi bir karşılık aldı. Yalnız... Haydi bakalım. ...Dr. Witt, polislik yapmaya uygun olmadığın kanaatinde. Avukat durakladı, kolasını yudumladı. Aynı fikirde değilim tabii ama sonuçta, makatına emiş gücü yüksek hortum sokulan da ben değilim. Yancy oturduğu yerde çöktü. Montenegro devam etti Dr. Witt anlaşmaya ancak iki şartla rıza verdi. Birincisi, karısından uzak duracaksın. İkincisi, istifa edeceksin. İkisini de yapmanı tavsiye ederim. Dur bak, adamın karısı hakkında ne keşfettim... Fark etmeyecek, Andrew. Sonny kararını verdi. Rezaletin bitmesini ve basından uzak kalmasını istiyor. Hayır, Monty, dedi Yancy. Mahkemeye gidelim. Montenegro sakince, Kaybedersin, dedi. Canına okurlar. Dilimlerler. Jüri senden tiksinecektir. Hem sadakatsiz eşin şahitliğini bile talep etmeyeceklerdir. Ellerinde kurban ve tam anlamıyla meydan dolusu tanık var. Yolcuların çektiklerini izledin, değil mi. İşin bitik, kardeş. Ona şüphe yoktu anlaşılan. Bonnie meselesini unut, dedi Yancy. Unuttum bile. Yalnız, iyi haber kısmı daha bitmedi. Sen diyorsan… İşsiz kalmayacaksın, Andrew. Aynı maaşla… Montenegro sesini alçalttı. Sonny ayarladı. Adama teşekkür etmeyi unutma. Neymiş peki iş. Ha… Açık fikirli davranacağına eminim şahsen. Yancy çaresiz gülerken, Yedik yani, diye mırıldandı. Tamam, hayatının doruk noktası değildi. Öğlen vaktiydi şahane bir ağaç gölgesi bulmuş, arabasının içini temizlemeye girişmişti. Kullandığı elektrik süpürgesi, basına yanlış yansıdığı üzere bir Hoover değil, üstün emiş gücüne sahip kablosuz, portatif bir Black&Decker'dı. Hem saldırı da taammüden değildi. Bonnie'yle kocasının geldiğini gören Yancy hemen arabanın içine saklanmıştı. Yanından geçtikleri sırada tartıştıklarını duymuştu. Dr. Clifford Witt cırlak sesiyle karısına orospu veya kaltak diyordu ama Yancy'nin esas duyduğu, Bonnie'nin hıçkırıklarıydı. Bonnie ise daha sonrasında gözyaşlarını, gerçekliği kuşkulu yasemin alerjisine bağlamıştı. Ama sonuçta yersiz bir şövalyelik duygusu Yancy'yi, elinde elektrik süpürgesiyle arabadan fırlatıvermişti tartışan çifti Mallory Meydanı'na kadar takip etmiş ve kavgaya orada karışmıştı. Yancy adamın sonrasında karısına yumruğunu kaldırdığını ısrarla belirtmişti ya, Bonnie öyle bir şey olmadığını söylemişti. Saldırı hızlıydı ve Dr. Witt hazırlıksız yakalanmıştı. Daha genç ve kuvvetli olan Yancy adamı kolayca yere yatırmış, keten pantolonunu aynı kolaylıkla çıkarıvermişti. Gemi yolcusu turistler iki adamın, dokların meşhur yankesici serserilerinden olduğunu düşünmüş ve derhal cep telefonlarına davranarak eğlenceyi kayda almışlardı. Dr. Witt'in son derece samimi haykırışlarına karşın, kimse hortumu Yancy'nin elinden almaya kalkışmamıştı. Black&Decker, pili bitene dek acımadan emmişti. Polisler tarafından götürülürken, kocasının imdadına koşan Bonnie'yi seyretmişti Yancy. Yerel dükkancılardan biri koşturup doktorun beyaza kesmiş kalçalarından uzanan hortumu rengarenk bir plaj şemsiyesiyle örtmüştü. Yancy sonrasında adama cidden acımıştı. Kabul ediyorum, dedi şerife, zıvanadan çıkmıştım. Bir daha asla yapmam öyle bir şey. Dr. Witt mahkemeye çıkmanın herkesi, kendisini, karısını, seni ve şeriflik müessesesini utandıracağını söyledi. Anlaşmayı kabul etmesi hepimiz için büyük iyilikti. Rozeti kaybetmem hariç. Özgürlüğünü kaybetmedin ama. Sevinmelisin. Monty anlaşmayı kabul etmeni söyledi, değil mi. Lütfen beni kovma, Sonny. Doktora, hem de uluorta yaptığın şey, kusura bakma ama bir dedektif için kabul edilir cinsten değildi, dedi şerif. 'daki başyazıyı gördün mü sen. Sana ilişmezsem canıma okuyacaklar. Ama bana borcun var, unutma… Sırf uğraşmak istemiyorsun diye o kolu ta Miami'ye götürdüm ben. Ona minnettarım ve zaten o yüzden işsiz kalmanı engelledim. Alt tarafı beş dakikalığına zıvanadan çıktım… Bonnie Witt'i gördün, değil mi. Bir de mutfağında, önlükten başka bir şey giymemiş halini hayal et… Aklımı aldı kadın diyorum sana. Şerif omuz silkti. Adamın bağlantıları sağlam. Belediyenin yarısına biyopsi yapmışlığı var bir kere. Sen gene şanslısın Dickinson sapkınlık ve tecavüz suçuna hiç girmedi. Makinenin açma-kapama düğmesi sıkışmıştı desem. YouTube'u o videoları kaldırmaya bir ayda zor ikna ettik yahu. İyi, anladık. Yancy kaçınılmaza boyun eğmek zorundaydı. E, nedir yeni işim. Gayet kıyak. Gözlerden uzak. Ama ortalık sakinleşene kadar, değil mi. Elbette, Andrew, elbette. Yancy şerifin masasındakilere göz gezdirdi yunus şeklinde bir cam kağıt ağırlığı, irisinden bir zeka küpü, bir adet MacBook, yazılı bir kahve kupası ve Bayan Summers ile en küçükleri potansiyel seri katillere özgü boş bakışlı üç çocuğunun bir sürü fotoğrafı… Sonny Summers birden, Yemek yemeyi sever misin sen. dedi. Soruyorum çünkü pek zayıfsın. Bizim gibi değilsin. Göbeğini okşayarak güldü. Tabii. Severim. Ama sık çıkman, yalnız takılman falan gerekecek. Nereye varacağımı çaktın mı. Çaktımsa ne olayım, Sonny. Yeni işin… polislik gibi. Ama polislik değil. Ona en yakın şey, dedi şerif. Yalvarırım… Lokanta müfettişliği, diyerek göz kırptı şerif. Tatile çıkmak gibi bir şey yani. Yancy'nin ağzı açık kalmıştı. Böcek devriyesi mi. Kadroda yer açılmıştı, Andrew. Hemen arayıp kaptım. Önceki eleman hastalanıp bırakmış işi. Öldü o adam, Sonny. Tamam, öldü ama önce hastalanmıştı. Yancy yavaşça kalktı. Ne desem bilemedim şimdi. Teşekkür etmen yeterli. Ha, tabancanla arabanın anahtarlarını bırakman gerekiyor tabii. Madem artık –teknik açıdan– amirim değilsin, diye geçirdi içinden Yancy, belki de Miami'nin kopuk kolu reddettiğini, baş belasının gene kendi yetki alanı dahilinde, buzdolabımda, buzlu çubuk ve karideslerin yanında yattığını söyleyebilirim… Söylemedi ama. Ne zaman başlıyorum. demekle yetindi. Güney Miami'de doğmuş, Homestead'de büyümüştü. Babası Everglades Ulusal Parkı korucularındandı. Annesiyse Flamingo'daki dok dükkanlarından birinde çalışmıştı. Her daim su üzerindeydi ve neredeyse her gün turistlerle yüz göz olmak zorunda kalacağını fark edene kadar, hep bataklık kılavuzluğu yapmak istemişti. On sekizine bastığında, babası Yellowstone Parkı'na naklini talep etmiş, Yancy ise memleketinde kalmayı yeğlemişti. İyisiyle kötüsüyle Florida'ya aitti. Balıkçılık merakı yüzünden eğitimi biraz uzamakla birlikte, nihayetinde sistemin adli tarafından diplomasını edinip Miami Polis Kuvvetleri'ne katılmıştı. Hırsızlık Şubesi'nden Celia adlı bir dedektifle evliliği, kadının Ann Arbor'dan gelen iş teklifini kabul etmesi ve kendisinin bir kez daha taşınmayı reddetmesiyle son bulmuştu. Çocuk yapmamış, sadece Yancy'nin içten çabalarına rağmen bir türlü yakınlık kuramadığı hiperaktif bir köpek edinmişlerdi. Genelde köpeklerle çok iyi anlaştığından, karısının değil ama hayvanın gidişine sevinmişti. Teselli niyetine elden düşme, içten takma motorlu bir kayık almıştı. Kayık hâlâ elindeydi ve şerifle yaptığı moral bozucu sohbetin ardından gününü balığa çıkarak geçirdi. Akıntı ters yöndeydi ya, Yancy umursamadı. Hafif bir esinti, kayığı kristal sığlıklar tarafına sürüklüyordu altından benekli vatozlar, camgözler ve bir adet her yanını midye bürümüş, dede mi dede su kaplumbağası geçti. Bir tane dahi balık yakalayamamasına rağmen harika vakit geçirdi. Eve döndüğünde, yakında malikaneliğe terfi edecek komşu evin kapısında krem rengi bir 4x4 irisi gördü. Müstakbel sundurmadaysa iyi giyimli, tıknaz bir adam vardı. Adam, elinde cep telefonu, heyecanla konuşurken üstüne başına konup duran sineklerle cebelleşiyordu. Yancy komşu evin sahibini tanımıştı. Adam –adı, Evan Shook'tu– çok geçmeden bahçeleri ayıran çite geldi. Baksana, birader, dedi. Yancy, elde hortum, kayığındaki tuzu temizlemeye girişmişti. Yalancıktan komşusever bir hareketle selamı karşıladı. Evan Shook, var ciddiyetiyle, Evimde ölü bir rakun var, dedi. Fena, dedi Yancy. Kocaman ve çürümeye başlamış. Yancy anlayışla yüzünü ekşitti. Bir yere götürüp atmama yardım edebilir misin. Eve bakmaya gelecekler. Ta Dallas'tan… Hayvan Kontrol Birimi'ni aramadın mı. dedi Yancy. Tembel herifler… Yarına gelebilirlermiş. Cidden yardıma ihtiyacım var. Yancy hortumu kapadı. Şimdi, dedi, ölmüş bir hayvanı rahatsız etmek uğursuzluk getirir ki şu anda öyle bir şeyi kaldıramam. Evan Shook'un kaşları çatıldı. Uğursuzluk mu. Yok canım. Çingene laneti gibi… Hiç istemem doğrusu. Ama istersen küreğimi ödünç verebilirim. Feci kokuyor içerisi. Yancy konuyu değiştiriverdi. Taj Mahal yaptırdın mübarek. Altı yüz elli metrekare. Adanın en büyüğü. İnanırım. Almak isteyebilecek birilerini tanıyor musun. Zaman, tam büyük düşünme zamanı. Yakından bakınca Evan Shook'un elmacık kemikleri güderi kaplıymış gibi görünüyordu. Sokağın başında siyah bir sedan görününce, adam küfretti. Duran aracın şoförü arka kapıyı açtı. Arabadan yaşlıca bir çift indi. Evan Shook alelacele çifti karşılamaya koşturdu. Yancy kayığını güzelce silip evine girdi. Barbancourt çoktan bitmişti iki parmak Captain Morgan'ın 7 üzerine kola doldurdu. Yol kenarlarından hayvan leşi toplamak gibi bir âdeti yoktu ya, zavallı rakun bu sabah Key Deer Bulvarı'nda gözüne çarpmıştı. Kuşların didiklemesine bırakmaya kıyamamıştı. Buzdolabından, dondurulmuş hamburgerle iki domates çıkarıp mutfak tezgahına koydu. Dönüp klimasını açtı, teybin düğmesine bastı ve Little Feat8 şarkısı kaldığı yerden devam etmeye başladı. Yancy pencereden baktığında, Evan Shook'un şaşkın çifti arabalarına kışkışlamaya çabaladığını gördü. Big Pine'ın en büyük evi bugün kimseye gösterilemeyecekti anlaşılan. 7 Jamaika menşeli bir rom markası. (ç.n.) 8 1969'dan günümüze çeşitli kadro değişiklikleri geçirerek gelmiş Los Angeles menşeli rock grubu. (ç.n.) Dört Yancy ilk rüşvet teklifini Stock Adası'ndaki, fare ve tavuk pisliğinden kene yuvasına, bozuk karideslerden Baba Bush döneminden kalma ıstakozlara ve ayrıca haşlanmış istiridye kazanında yüzen bir adet kullanılmış prezervatife kadar pek çok ciddi halk sağlığı ihlali saptadığı Stoney'nin Yengeç Evi adlı bir deniz ürünleri lokantasında aldı. Mekan sahibinin adı Brennan'dı. Yancy korkutucu hükmünü bildirdiğinde, muz dilimlemekle meşguldü. Lokantayı kapatıyorum. Yüz dolar kapatmazsın diyor. Bıçağındaki kan mı. Peki, iki yüz, dedi Brennan. Neden eldiven takmıyorsun. Brennan dilimlemeye devam ediyordu. Nilsson hiç bela çıkarmazdı. Yemeklerini hep burada yerdi. Ve sarılıktan öldü. Bedavaya yerdi. Anlaşmamız öyleydi. Altı yıl boyunca mutfağıma adım atmadı. İyi adamdı. Tembel tenekenin tekiydi, dedi Yancy. Raporumu yazıyorum. Otel ve Lokantalar Birimi'nde çalışmak, yaptığı en berbat işti. İştahı daha ilk günden kaçmış, üç haftada üç buçuk kilo vermişti. Yiyeceğin ne kadar çok ve farklı yollardan mahvedildiğini görmek ciddi sarsıcıydı. Larvaları ilk görüşüyle bir daha ömür billah sütlaç yememeye karar vermişti. Istakoz mevsiminin açılışı hiçbir coşku yaratmamıştı çünkü Yancy artık ne idüğü belirsiz kabuklularla dolu menülerden yemek ısmarlayamıyor, gece gündüz salmonelladan 9 başka bir şey düşünemiyordu. Brennan'ın rüşvet teklif etmekten tutuklanmayışının tek sebebi, Yancy'nin ilgili şerif yardımcısının gelmesini beklemeye sabredememesiydi. Lokantadan bir an önce kaçma arzusuyla dolmuştu. Öğle yemeği için dosdoğru evine gitti patates haşladı. Derken Rogelio Burton uğradı. Yancy'yi boydan süzdü ve Kaç kilosun sen yahu. dedi. Yetmiş kiloya düştüm. Boyun kaç. Bir seksen sekiz falan mı. Hiç sağlıklı değil, kardeş. Yancy çatalıyla patatese girişti. Yarısını vereyim mi. Burton tezgahın önündeki tabureyi çekip oturdu. Sonny yolladı beni… Şu şeyi… Kolu işte… Ne yaptın. Rüzgargülü yaptım. Çatıda duruyor. Dalga geçmiyorum, Andrew. Bende hâlâ. İyi. Ben de öyle düşünmüştüm. Nesi iyi. Bir sürü yasayı ihlal ediyorum. Dün bir kadın gelip tekne kazasında kocasının kaybolduğunu bildirdi, dedi Burton. Adam genel tarife uyuyor. Biraz geç kalmış. Bir aydır Avrupa'daymış. Kocası balık turu yapacağı arkadaşlarıyla buluşmak için Bahamalar'a gitmiş. Sahil Güvenlik, teknesinin kalıntılarını Marathon açıklarında bulmuş. Kadının bir arkadaşı Kanal 7'de 'ın denizden getirdiği kol haberini görünce… Neyse, sorunu anlamışsındır artık. Anlamıştı Yancy. Buzdolabında, buzdolabında bulunmaması gereken bir insan kolu vardı. E, alıp Rawlings'e götür işte, dedi. DNA falan bakıp vakayı kapatabilir. Ya da kapatamaz. Geç onları. Rawlings kol ilk geldiğinde doku örneği almışmış zaten. Kesinlikle aynı herif… Kadın, adamın burun kılı makasını da getirmiş. Rawlings yüzde doksan dokuz eşleşme, diyor. Mesele ne peki. Burton buzdolabından bira aldı. Kadın kolu istiyor, Andrew. Kilisede tören, resmî cenaze falan yaptırma derdinde. Yaptırsın. Bir tornavida kapıp buzluktan kolu çıkarmaya girişti. Sonunda donmuş uzvu çıkarıp tezgaha, Burton'ın önüne bıraktı. Al bakalım, amigo. Dedektif, dirseğiyle kolu önünden uzaklaştırarak, Rawlings kolu alamıyor çünkü belgelerde, dedi, kol Miami'deki Adli Tıp'ta görünüyor. Çaktın mı şimdi. Kadıncağız oraya gitmiş ve tabii kocasına ait herhangi bir uzuv bulamamış. Yancy çarpılan bir kapı sesi duyunca dışarı baktı. Hayvan Kontrol Birimi'ne ait bir minibüs, inşaatı süren komşu evin önüne park etmişti. Şerif sana feci sinirlendi, dedi Burton. Olanı biteni, Miami'deki Adli Tabip'in vakayı almayışını anlattım. Bir ihtimal kolun sende bulunduğunu söyledim. Şansa, bendeydi, dedi Yancy. Korumak için tabii. Yok, hayvan doldurma egzersizi yapacaktım. Dur, arayayım şerifi. Burton birasını dikledikten sonra telefon etmek için dışarı çıktı. Yancy donmuş kolu yerine, diğer donmuş yiyeceklerin yanına yerleştirdi. Bugüne kadar koldan kurtulmayı her düşünüşünde, içindeki polis hayır demişti. Ya kaza değil de bir cinayet söz konusuysa. Ya sahiden Kübalı salcılardansa ve ailesi, kardeşi, ablası haberini bekliyorsa. Eh, gizem ortadan kalkmıştı artık ve Yancy, Burton'ın öğüdüne uyup kolu atmadığına memnundu. Kol, cenaze için pek bir şey sayılmazdı ama boş tabut gömmekten iyiydi. Pencereden bakarken komşusu boş evdeki olağandışı hareketlilik dikkatini çekti. Üniformalı bir memur, kocaman siyah bir çöp torbasını minibüse doğru sürüklüyordu. Adam, koruyucu maskeyle gözlük takmış ve ta dirseklerine kadar çıkan mavi kauçuk eldiven giymişti. Burton içeri dönerek her şeyin yolunda gittiğini söyledi. Sonny kadına senin, ‘sahipsiz uzuvları' toplamaya ‘yetkili vatandaş' olduğunu söyleyecek. Kolu kadına versin, dedi. O kadar mı. Uslu durmaya çalış, Andrew. Kadın daha yeni dul kaldı. Stoney'nin yerinde yemek yedin mi hiç. Bayılırım oraya… Neyse, kadının adı Stripling. Şunu al, imzalat. Burton, cüzdandı, anahtardı, gözlüktü türü, uzuvlardan çok daha yavan türde eşya düşünülerek hazırlanmış bir Eşya Teslim Formu verdi. Belgedeki Diğer yazan kutucuk çoktan işaretlenmişti. Kadında bir nüshası kalacak mı. diye sordu. Aman, yok. Hatta kadın gittikten sonra kağıdı yırtıp at istersen. Göstermelik belge yani. Anladım, dedi Yancy. Bundan puan alacağım, değil mi. Sonny başını büyük çaplı bir dava belasından kurtardığımı biliyor. Basını falan saymıyorum. Ölü birinin kolunu kaybetmek, vesaire… Sakin kalman lazım, kardeş. İşimi geri istediğimi söyle şerife. Böcek devriyesinde harcandığımı söyle. Unutmadı seni yahu, dedi Burton. Ralph Nilsson bu iş yüzünden öldü be. Bol yoğurt ye, Andrew. Meyveli falan. Öğle yemeğinin ardından ilk durağı bir Burger King'di. Stoney'nin Yengeç Evi'nin yanında ameliyathane gibi kalıyordu. Yancy, aşçılardan birinin ızgara başında aksırdığını gördü ya, mağaza idarecisi damlacıkların hedefi hamburgeri hemen atmasını emredince ses çıkarmamaya karar verdi. Yarım yamalak teftişin ardından öğleden sonrayı tümden harcama niyetiyle bir masaya çöktü. Eyalet sağlık ölçütleri yönetmeliğini donuk bir kararlılıkla tekrar okumaya koyuldu. Lokanta gıda malzemelerini onaylı bir kaynaktan ediniyor muydu. Yiyecekler uygun ısıda pişiriliyor muydu. Uygun ısıda saklanıyor muydu. Asgari el teması söz konusu muydu. Çalışanlar tuvaletten çıkınca ellerini yıkıyorlar mıydı. Tüm tuvaletlerde kendiliğinden kapanan kapılar var mıydı. Ya tuvalet kağıdı. Tabaklar sıcak suyla yıkanıyor muydu. Yiyecekle temasta bulunan her türlü yüzey özenle ve gereğince temizleniyor muydu. Kemirgen veya böcek varlığına dair işaretlere rastlanıyor muydu. Elektrik tesisatı güvenli miydi. Kapağı açık bırakılan zehirli maddeler var mıydı. Lokantanın geçerli eyalet izni var mıydı. Yönetmeliklere uygun bir yere asılmış mıydı. Burger King mağaza idarecisi heyecanla yanına geldi. Yancy'ye kahve getirmişti Yancy parasını ödemekte ısrarcıydı. Her şey yolunda mı. Rahatla, evlat, dedi Yancy. Yaldızlı pekiyi aldınız. Hey be. Yirmi beşinden fazla göstermeyen mağaza idarecisi yumruğu havada, tek topuk üstünde bir tur döndü. Yancy gence Nilsson'ı sordu. Kim. Benden önceki müfettiş. Delikanlı özür dilercesine, Kendisini hiç görmedik, Efendim, dedi. Öyledir elbette, dedi Yancy. Ne oldu peki. Vefat. Burada biraz daha takılmamın mahzuru var mı. Yancy, Bonnie'nin verdiği Margaret Atwood romanını çıkardı. Gayet eğlenceli bir kitaptı Yancy arada sırada Bonnie'nin büküp not düştüğü sayfalara denk geliyordu. Yancy, Bonnie'nin en gizli duygularına ulaşabilmek gibi salakça bir dürtüyle işaretli sayfalara girişti. Bazı sayfalarda, daima mor mürekkeple yazılmış, ilişkilerinden bahseden notlar yakaladı. Bağlamı ne olursa olsun, Bonnie'nin düşüncelerinde yer almak ve ayrıca kitabı kocasına kesinlikle göstermediğini anlamak, Yancy'nin içini ısıtmıştı. Birden cep telefonuna sarıldı ve Bonnie'nin telesekreterine, yanaklarını iyice kızartacağını umduğu şehvet yüklü bir mesaj bıraktı. 4x4'teki şıpınişinden bu yana hiç konuşmamışlardı. İdareci, bir tabak patates getirdi Yancy bir kahve daha istedi. Keys ölçülerinde rüşvetten sayılmazdı böylesi. Birden telefonu titredi ekranıyla yüreği aynı anda aydınlandı. Ama arayan Bonnie değildi. Ben, Eve Stripling. Dedektif Yancy'yle mi görüşüyorum. Müfettiş Yancy. Böcek müfettişi. Numaranızı Şerif Summers vermişti. Ses epey gençti. Aksansa orta batı… Başınız sağ olsun, Hanımefendi, dedi Yancy. Evet, çok fena. Nerede buluşabiliriz. Evan Shook'un buldozerlerinin komşu parseli dümdüz etmesinden önceki zamanlarda, Yancy hemen her akşam dışarı çıkar ve akkuyruklu Key geyiklerinin ağaç kabukları ve meyveleri yemeye gelişlerini seyrederdi. Geyikler müthiş ufak ve zarifti en babaları bile iri bir köpek kadardı. Bir avuç adada dolanan yüz kadar geyik kalmıştı artık. En fazlası Big Pine ile Adsız Key'deydi ya, hayvancağızlar özellikle geceleri arabalara karşı savunmasızdı. Türler yokoluşa tam gaz giderken, da her sene ezilen hayvan sayısı açıklanırdı. Herkes Yancy gibi dört ayaklı komşularına meraklı değildi sürücüleri hayvanlara dikkat etmeye çağıran yol tabelalarının çoğunun üzerine sprey boyayla hedefler çiziliyordu. Kalan geyiklere, sığınak amacıyla kırk iki kilometrekarelik bir alan ayrılmıştı. Ama hayvancıklar okuma yazma bilmediklerinden sürekli kendilerine ayrılan bölgenin sınırlarını ihlal ediyorlardı. Bazıları ciddi ehlileşip turistlerden yiyecek dileniyor, insanlara karşı her türlü korkularını yitiriyorlardı. Yancy günbatımlarında komşu parsele doluşan ufaklıkları beslemeye hiç kalkmamıştı. Ne ıslık çalmış ne fotoğraf çekmiş ne de herhangi birine şirin bir isim takmaya kalkmıştı. Sadece elinde romuyla oturup seyretmişti. Artık yoklardı ve Evan Shook'un inşaatı, manzarasının içine ediyordu. İçeri girdi ve kolu buzluktan çıkarıp taşınabilir buz kutusuna yerleştirdi. Ardından çıkıp kutuyu 1993 model Subaru'suna –içi pek ferah resmî aracı başka bir dedektifteydi artık– koydu ve atlayıp markete gitti. Marketten iki torba buz aldı. Eve Stripling, kim bilir neredeki evine götürene kadar merhum kocasının kolunun dağılmasını istemezdi haliyle. Eve Stripling markete kararlaştırdıkları saatten yarım saat sonra, Yancy'ye kiralık görünen bir Chevrolet'yle geldi. Yancy arabasının ön tamponuna yaslanmış, tanınabilmek için kırmızı bir beysbol kepi takmıştı. Kadın, gergin bir gülümseme eşliğinde, Uyuşturucu alışverişi gibi oldu böyle, dedi. Müfettiş Yancy , değil mi. Siz de Bayan Stripling olmalısınız. Eve diyebilirsiniz. Otuzlu yaşlarında, hafif topluydu kadın. Bağcıkları yaldızlı sandalet, dapdar beyaz kot ve uzun kollu mavi bir bluz… Kumral saçı atkuyruğu toplanmıştı ve beyaz burnu çilliydi. Market tabelasının ışığında, Yancy'nin tüm görebildiği bundan ibaretti. Bakmam gerekiyor herhalde, dedi kadın. Emin misiniz. Nicky'ciğimden geriye tek kalan bu… Yancy buz kutusunu kadının arabasının sıcak kaportasına çıkarıp açtı. Şansa, park yeri tenhaydı. Baloncuklu plastiği açarak kolu gösterdi. Eve Stripling'in dikkatini ilk çeken, dimdik orta parmaktı. Komedyen kim. Fırlayıp dünya yörüngesine çıkmamak istermişçesine sımsıkı sarılmıştı kendine kadın. Böyle bulmuşlar, dedi Yancy. Tuhaf, farkındayım. Eve Stripling zor bela gülerek, Belki, dedi, köpekbalıklarına hareket çekmiştir en son. Onun nikah yüzüğü mü bu. Öyle görünüyor. Nefesini tutarak mosmor kola eğildi. Feneriniz falan var mı. Arabasında vardı. Pili bitmeye yüz tutmuştu ya, birkaç sıkı sallayışın ardından yandı. Eve ciddiyetle onay verdi. Onun yüzüğü. Kesinlikle. Kadının, kocasının saatinin yerinde bulunan açık renkli şerit hakkında herhangi bir yorum yapmaması Yancy'yi şaşırttı. Daha geçen gün, Miami'deki hoş Doktor Campesino aramıştı. Boş vaktinde çektiği resimleri dijital ortamda büyütüp işlemesine bakılırsa patolog, Yancy'nin başarısız yanaşma hamlelerinden hepten tiksinmemişti. İnternette bir takım araştırmalar yapmış ve sonunda izi bırakan saatin tamamen kendine has süslemeli arka kapağı ve 145.000 dolarlık etiketi sayesinde anında tanınacak bir sınırlı üretim Wyler Genève Tourbillon olduğu sonucuna varmıştı. Yancy, hiçbir dulun, yasının doruklarında gezinse bile bunca pahalı bir parçanın eksikliğini ıskalamayacağı kanaatindeydi. Ama Eve Stripling hiçbir şey söylemeyince, ses çıkarmamayı seçti. Yürüyüş ayakkabılı, gözleri kan çanağı bir ihtiyar, market arabasını iterek yanlarına yaklaştı. Buz kutusuna baktıklarını görmüştü. Balık mı var. dedi birden. Istakoz, dedi Yancy. Kaça veriyorsun. Satılık değil. Hıyarlık etme şimdi. Yancy uzanıp kolu çıkarınca, ihtiyar hızla uzaklaştı. Eve Stripling pek mutsuz görünüyordu. Yancy kolu tekrar sarmalayıp, buz kutusunu Chevrolet'nin bagajına yerleştirdi. Ne iş yapardı Nicky. dedi kadına. Senli benli konuşmaya geçmişti artık. Ha… Emekliydi. Tıpkı Johnny Mendez gibi, diye geçirdi içinden. Ama herhalde servetini Suç İhbar Hattı'ndan edinmemişti adam. Teknesi bulundu mu. Sadece birkaç yastık ve yedek mazot tenekeleri, dedi Eve Stripling. Bir de patlamış bir bot… Oltalara takıldığından patlamıştır, dediler. Mazot öbeği. Sombrero Feneri'nin beş mil açığında… Cesedi güneye sürüklenmiş tabii. Teknede başkası var mıydı. Yok, sadece Nicky vardı. Cay Sal'e, arkadaşlarıyla buluşmaya gidecekti. Sivrisineğin teki kadının çenesine konmuş, ziyafet çekiyordu. Normal şartlarda Yancy uzanıp bir fiske atardı ama bu sefer, Sinekler bu gece zıvanadan çıktı, dedi, arabaya girelim. Ben gitsem daha iyi. Uzun sürmez. Ama şerif söz vermiş... Sadece bir iki soru daha. Rutin işler. Dedektiflerin işi buydu soru sorarlardı. Yancy'nin paslanmaya hiç niyeti yoktu. Kadına kapıyı açtıktan sonra, dolanıp yolcu koltuğuna oturdu. Arabanın kokusu kiralık fikrini onaylıyordu. Ne tarafa gideceksin. Miami Beach. Kendi arabasıyla gelebileceği kadar yakın, diye düşündü Yancy ama üstünde durmadı. Chevrolet'yi, kocasının kopuk kolunun Jaguar'ını kokutacağı korkusuyla kiralamıştı muhtemelen. Nick iyi yüzer miydi. Eh. Teknesine pek meraklıydı ama. Kaç yaşındaydı. Kırk altı. Duck Key'de bir dairemiz var, dedi Eve Stripling. Ama ben o sırada Paris'teydim. Kaybolduğunu ne zaman öğrendin. Fransa seyahati Nicky'nin armağanıydı. Adalara gittiğinde pek aramadığı için endişelenmedim. O taraflarda telefonlar doğru dürüst çekmiyor zaten. Pazar günü, benden sonra eve dönecekti. Gelmeyince herhalde balık işi süper gitti, takılıyor, dedim. Niye not almıyorsun bunları. Dedim ya, rutin işler sadece. Neyse işte… Çarşamba günü geldiğinde Nicky hâlâ ortada yoktu. Ben de o zaman sağa sola telefon etmeye başladım… Sahil Güvenlik ne bulduklarını söyledi. Dediklerine göre o hafta sonu deniz kudurmuş teknesi çamura falan saplanmıştır dediler… Oluyor öyle. Eve iç çekerek, Teknesine 10 adını vermişti, dedi. Bana ithaf etmişti yani. Salakça, diye geçirdi içinden Yancy. Ama olsun, bu da bir şeydi. Bitti mi. dedi Eve. Sayılır. Gömlek cebinden Burton'ın verdiği formu çıkardı. Eve, okuyabilmek için arabanın iç lambasını yaktı. Ne kadardır evliydiniz. dedi Yancy. Şubat'ta yedi yılımızı doldurmuştuk. Kafasını çevirerek elmas küpelerini gösterdi. Yıldönümümüzde almıştı bunları. Ne hoş. Çocuğunuz var mı. Nicky'nin büyük bir kızı var. Kağıdı imzalayıp uzattı ve titrek bir sesle, Gerçek gibi gelmiyor bunlar, dedi. Cenaze ne zaman. Öbür gün. Yakın yani. Cenaze evindekiler, yapılacak pek bir şey yok, dediler. Sadece bir kol sonuçta. Orta parmağı halledebilirler. Sorun çıkmaz. Eve Stripling anlamamış gibi baktı. Tabutu açıp konukları önünden geçireceğinizden değil tabii, dedi Yancy. Ama neme lazım… Ha, evet… İyi fikir. Arabadan indi Yancy. Tekrar başın sağ olsun. Teşekkür ederim, Müfettiş. Eve direksiyon başında iyice ufak tefek, eğri büğrü göründü gözüne. Birden titreyerek öne eğildi ve gözlerini sımsıkı yumdu. Yancy kadının kendini ağlamaya zorladığı izlenimine kapıldı. 9 Barsak enfeksiyonu ve ishale yol açan bir bakteri. (ç.n.) 10 Eve sözcüğü diğerlerinin yanı sıra akşam anlamına da gelir. (ç.n.) Beş Miguel arıcı değildi özellikle belirtirdi. Özel eğitim almış bir arı katiliydi. Ne buldun bakalım. dedi Yancy. Ramrod tarafında eski bir ahşap kulübe var. Yarın girişiyorum. Kovan büyüktür inşallah. Miguel gülünce, altın kaplama köpek dişi parıldadı. Kovan kocaman, Andrew. Görsen inanmazsın. Nasıl getireceksin ama. Dert etme sen. Beni niye tuttun sanıyorsun. Arılar da peşinden gelecek, öyle mi. Hiç anlamadım bu işi. Gözlerinin önünde, Miguel'in kamyonetinin peşinden gelen bir arı bulut canlanıyordu. Gece uyurlar, dedi Miguel. Yöntemi bileceksin. Yalnız ölü arı işime yaramaz. Canlı olmaları lazım. Miguel, kalın kafalı gringolara ayırdığı iç çekmeli gülümsemesini devreye soktu. Tabii, Andrew. Canlı olacaklar. Kaça patlayacak. Bu tip berbat bir iş mi. Üç yüz, artı benzin. En fazla iki yüz elli işler. Öf, dedi Miguel. İyi, tamam. Yancy adres yazılı kağıt parçasını uzattı. Miguel bir göz atarak, Kim oturuyor burada. diye sordu. Hiç kimse. İnşaat halinde. Çok güzel, kardeş. Kovanı nereye koyayım istiyorsun. Ebeveyn yatak odasına. En üst katta, körfeze bakıyor. Tamamdır. Yancy'nin uzattığı parayı aldı, saydı. Şimdi, benim özüm sözüm birdir, Andrew. Ev sahipleri kovanı bulduklarında beni arayacaklar. Ya kimi arayacaklardı. Buraların arı uzmanı benim çünkü. Onu herkes biliyor, Miguel. Herkes. Yancy, adamın mesleğinden duyduğu gurura gıptayla bakıyordu. Ev sahibinin adı Shook. Aradığında, ne bileyim, mesela hemen gitmez, güzelim balarılarına eğlence vakti tanırsın diyorum. Elimde o kadar çok iş var ki hanım sonunda canıma okuyacak. Aferin. Bay Shook biraz bekleyebilir yani. Yancy bir yirmilik daha toka etti. İstersen fotoğraf falan yollayabilirim epostayla. Kanıt niyetine. Gerekmez. İstediğim gerçekleşince anlarım ben. Yancy arabasına binerken Miguel sırıtıyordu. Çakı gibi giyinmişsin, kardeş. Anakarada süper kalite bir yenge bekliyor herhalde. Yok be, dedi Yancy, cenazeye gidiyorum. Herald'ın web sitesine kısa bir vefat mesajı asılmıştı Eve'in eşi, Caitlin Cox'un babası, Miami Beach ahalisinden Nicholas Joseph Stripling (46). Müteveffa, cenaze töreni NeoPentekostal İman Kilisesi'nde yapıldıktan sonra, Kuzey Miami'deki St. Lazarus Bahçe ve Su Parkı'nda toprağa verilecektir. Kuzey Miami. Yancy hedefine, feci trafikte insanoğlunun gelmişine geçmişine söverek dört saatte varabildi. Seneler evvel anacığının cenazesi için satın aldığı ve bir daha hiç giymediği iç kıyıcı siyah takımı üzerindeydi. Lokanta müfettişliğine başladığından bu yana verdiği kilolar yüzünden, takım üzerinden sarkıyordu. Çelişkinin farkındaydı Onca kanlı olay yeri incelemiş, bir defa bile midesi kalkmamıştı ama bayat pastanın üzerinde parçalanmış fare leşi gördüğü anda öğürerek kusmaya başlıyordu. Şimdiye dek yeni görevinin tek iyi tarafı vardı İşe gitmese kimse şikayet etmiyordu. Lokanta sahipleri teftişe maruz kalmayınca rahatlıyor ve Yancy'nin amirini arayıp niye gelmediğini sormuyorlardı. İşten kaytarıp Nicky Stripling'in cenazesine katılma kararı iki nedenle sıradışıydı. Birincisi, Yancy işini hiç aksatmayan kamu görevlilerindendi ikincisiyse mezarlıklardan uzak durmayı yeğlerdi. Bir morg dolusu cesedi hiç dert etmezdi ama her niyeyse günışığında parıldayan mezar taşlarıyla dolu arazilerden ödü kopuyordu. Yancy, Eve Stripling'le tanıştığından beri doğru dürüst uyuyamamıştı. Anlattığı ve görünüşe göre başka kimsenin ilgilenmediği hikayedeki eksikliklere takılmıştı kafası. Nicky Stripling'in adını eyalet suç veri tabanına yazıp adamın yirmi yedi yaşında tutuklandığını bulmak mesele değildi. Davanın renkli ayrıntılarıysa ilgili mahkemenin