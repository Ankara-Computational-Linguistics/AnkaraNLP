ve Kalkınma üzerine Dünya Komisyonu'nun çevre koruma ve sürdürülebilir kalkınma için, sürdürülebilir kalkınmanın esas prensiplerini sağlayan “yeni şartının" oluşturulması için yapılan bir çağrı olarak başladı. Bu tavsiyeler üzerine, 1992 yılında Rio Yer Şartı Zirvesi'nin (BM'nin “Çevre ve Kalkınma” konferansı) genel sekreteri Maurice F. Strong Zirvenin Yeryüzü Şartını tasarlanmasını ve kabulunu önermişdir. Bu nedenle 1994'te Yeryüzü Şartının başkanı, Uluslararası Yeşil Haçın başkanı Mihail Gorbaçov, yeni Yeryüzü Şartı Girişimi başlatmak için bir araya geldi. Hollanda hükûmeti ilk mali desteği sağladı. Strong artık herhangi bir örgütlenme işine sorumlu değildir, ama hala tavsiye ve destek veriyor. Metnin taslak süreci 6 yıl devam eden (1994-2000), sürdürülebilir gelecek için değer ve ilkeler içeren küresel anlaşmanı geliştirmek için Strong ve Gorbaçov tarafından toplanmış, bağımsız Yeryüzü Şartı Komisyonu tarafından yönetilmiş, dünya çapında danışmanlık sürecidir. Komisyon metn temsilcisi olarak hizmet vermeye devam etmektedir. Yeryüzü Şartının son metni 2000 yılın Mart ayında Paris'te, UNESCO genel merkezinde Yeryüzü Şartı Komisyonu toplantısında onaylandı. Resmi açılış töreni ise 2000 yılın Haziran ayında Hollanda'da, Lahey Barış Sarayında gerçekleşdi. Hollanda Kraliçesi Beatrix törene katıldı. Şartın önsözü ise şöyle açıklandı: Yeryüzü Şartını onaylayan organizasyonlar arasında UNESCO, Dünya Korunma Birliği, Uluslararası Yerel Çevre Girişimleri Konseyi ve ABD belediye konferansı kuruşları da var. Yeryüzü Şartı sürdürülebilir kalkınmaya ve dünya barışının temel unsurlarına mükemmel bir bakış sağladı. Ayrıca okullarda, kolejler, üniversiteler ve yaygın eğitim programlarında eğitim kaynakları gibi kullanıldı. Brezilyanın Çevre Bakanı Yeryüzü Şartını Brezilya toplumunun her sektörüde tanıtmak için Uluslararası Yeryüzü Şartı sekreterliğine, Leonardo Boff ve Marcia Miranda tarafından yaratılmış Petropolis Insan Hukuklarının Savunma merkezine resmi bir anlaşma içine girdi. 2007 yılında Dünya Günü ile alakalı Başkanlık kutlamaları sırasında Meksika Hükümetinin eğitim ve çevre bakanları Yeryüzü Şartının okul sistemine eğitim aracı olarak kullanılmasını yorumladı. Diğer şehir kuruluşları ve hükümetleri başlatılan resmi kamu taahhütlerini kullanmak için Avustralya, Tataristan Cumhuriyeti, Rusya, Avustralya'nın kuzeydoğusu ve Calgariy (Kanada), Munih (Almanya) şehirler dahil olmak üzere uygulamaya güçlendirildi. Soyuz TMA-5 Soyuz TMA-5, (Rusça: Союз ТМА-5), Uluslararası Uzay İstasyonu (ISS)'na gidiş-dönüş yolculuğu için gerçekleştirilen bir Soyuz uzay göreviydi. Uzay aracı, 14 Ekim 2004 saat 03:06 (GMT)'da Soyuz FG roketi ile fırlatıldı ve 24 Nisan 2005 saat 22:08 (GMT)'de indi. Antietam Antietam (): Dünya haritası Dünya haritası, Dünya yüzeyinin tamamını herhangi bir harita projeksiyonu kullanarak gösteren haritadır. Dünya haritaları çoğunlukla "siyasi" veya "fiziksel" olarak çizilir. Siyasi haritalar, ülkeler, bölgeler, sınırlar gibi varlıkları gösterir. Fiziksel haritalar ise yeryüzü şekillerini gösterir. Bir projeksiyon kullanarak dünya yüzeyini resmeden haritalar, aslında üç boyutlu bir geoiti iki boyutlu bir yüzeye yansıtırlar. Dünya haritası için en çok kullanılan projeksiyon ise Merkatör projeksiyonudur. Yemeksepeti.com Yemeksepeti.com, Türkiye'de ve Kıbrıs'ta hizmet veren çevrimiçi yemek sipariş sitesidir. Kullanıcılar Yemeksepeti ile anlaşmalı olan 25.000'den fazla restoranın en son menülerine ulaşarak, hiçbir ekstra ücret vermeden yemek siparişi verirler. Sepeti günde aldığı ortalama 480 bin siparişle 14 milyon kullanıcısına hizmet vermektedir. Önemli iş ortakları Burger King, Domino's Pizza, McDonald's, Komagene Etsiz Çiğ Köfte, KFC, Popeyes, Little Caesars Pizza, Pizza Bulls, Papa John's Pizza, Subway, Pizza Lazza, Pizza Hut, Terra Pizza - Pizza Pizza, Oses Çiğ Köfte, Etiler Marmaris, Hot Döner, Öncü Döner, Pasaport Pizza, Saray Muhallebicisi 1935 ve Pizza Locale’dir. Yemeksepeti, iPhone, Android, mobil web ve web sitesi Ã¼zerinden hizmet vermektedir. Yemeksepeti Mayıs 2015'te Türk internet tarihinin en büyük değerlemesiyle dünyanın en büyük online yemek sipariş platformu Delivery Hero bünyesine katılmıştır. 2019 yılı itibarıyla piyasa değerinin 1.6-1.7 milyar dolar olduğu açıklanmıştır. Ayrıca, Yemeksepeti Vale uygulaması ile paket servisi yapmayan restoranlar, Yemeksepeti’nin kurye desteğinden faydalanabiliyor. Böylelikle restoranlar kendi uzmanlıkları dışındaki bir işe yatırım yapmak zorunda kalmıyorlar. Ayrıca kullanıcılar daha fazla lezzete ulaşma imkanına sahip oluyorlar. Yemeksepeti 2000 yılında Nevzat Aydın, Melih Ödemiş, Gökhan Akan ve Cem Nufusi tarafından kuruldu. İlk siparişini Haziran ayında alan site, ilk kez 2004 yılında günde 1000 sipariş aldı. Bu rakamın 10.000’e çıktığı 2008 yılında, European Founders Fund’dan ilk yatırımını aldı. 2009 yılında ilk kez yurtdışına açıldı ve www.Foodonclick.com markası ile Dubai’de hizmet vermeye başladı. 2015 yılında Delivery Hero satışı gerçekleştiğinde hizmet verdiği ülke sayısı, Umman, Katar, Lübnan, Suudi Arabistan, Ürdün ve Yunanistan dahil 8’di. iPhone uygulamasını yayına alarak 2010’da mobil ticarete başladı. Yemeksepeti’ne gelen mobil siparişlerin tüm siparişler içerisindeki oranı 2015 yılında yüzde 50’yi geçti. 2012 yılında, 14 milyar Euro fon büyüklüğüyle dünyanın en büyük 10 yatırım fonu arasında yer alan General Atlantic’ten 44 Milyon tutarında yatırım aldı. Bu aynı zamanda General Atlantic’in Türkiye’deki ilk yatırımıydı. Bu dönemde günlük sipariş sayısı 50.000’di. 2013’te Online Kredi Kartı uygulamasını başlattı. Sonraki yıl, ‘Türkiye’de yemekle özdeşleşmiş en kapsamlı internet mecrası olma’ hedefiyle Yemek.com isimli internet portalını yayına soktu. 2015 yılında Almanya merkezli global online yemek sipariş platformu Delivery Hero tarafından Türk internet tarihin en büyük değerlemesi ile satın alındı. Yemeksepeti kurucularından Nevzat Aydın şirketin CEO’su olarak görevine halen devam etmektedir. 2019 Nisan ayında Banabi alt markası ile online market alışverişi hizmetini başlattı. 2400’in üzerindeki ürünü yaklaşık 15 dakika içinde kullanıcılara ulaştıran Banabi, hızlı büyümeye devam ediyor. 2014 yılında yayına giren Yemek.com, Türk mutfağının klasikleşmiş yemeklerinin püf noktalarından, dünya mutfağının harikulade yorumlarına, keşfedilmeyi bekleyen mekanlarından, liste şeklinde oluşturulmuş eğlenceli konulardan en yeni yemek trendlerine kadar farklı birçok iştah açıcı içeriği bir araya getiriyor. Her ay yaklaşık 15 milyon tekil ziyaretçiye, 40 milyon sayfa gösterimine ve 35 milyondan fazla video izlenmesine ulaşan Yemek.com, 2 milyondan fazla Facebook fanı, 1,5 milyondan fazla Instagram takipçisi ve 500.000’den fazla YouTube abonesiyle sosyal medyanın en aktif yemek mecralarından biri. Bütün içerik ve video prodüksiyonunu kendi uzman ekibiyle yapan site, markalarla iş birlikleri dahilinde de yemek tarifleri, videolar ve projeler geliştiriyor. Yemeksepeti’nin sahip olduğu deneyimle hayata geçen Yemek.com, Türkiye’de yemekle özdeşleşmiş en kapsamlı internet mecrası olmayı hedefliyor. Kırık Kalpler Durağında Kırık Kalpler Durağında, Türk şarkıcı Candan Erçetin'in altıncı stüdyo albümü. 16 Aralık 2009'da Pasaj Müzik etiketiyle yayımlanmıştır. Şarkıcının bu şirketten çıkan ikinci, 2004 çıkışlı "Melek" albümünden bu yana ise sanatçının satışa sunulan ilk stüdyo albümüdür. Pop müzik, halk müziği ve hip hop ritimleri içerir. Candan Erçetin albümde en çok adı geçen söz yazarıdır, on şarkının sözlerini tek başına yazmıştır; bu on şarkıdan altısını da tek başına bestelemiştir. Albümdeki tüm şarkıların düzenlemesini Alper Erinç yapmıştır. Toplam 16 şarkıdan oluşan "Kırık Kalpler Durağında", müzik eleştirmenlerinden genel anlamda olumlu eleştiriler aldı ve Erçetin'in önceki albümlerinden temel farkının Balkan müziği ögelerinin daha fazla kullanılması olduğu söylendi. Albümün ilk duyulan şarkısı olan "Ben Kimim", 2009 yapımı "Gölgesizler" filminin müziklerinden biri olarak kullanıldı ve "Billboard" Türkçe Top 20'de iki numaraya kadar yükseldi. Albümde yer alan bir başka şarkı olan "Kader" ise 2010 yapımı "Kaptan Feza" filminde kullanıldı. Erçetin, bu iki şarkıya klip çekilmesinin ardından "Kırık Kalpler Durağında" ve "Git" şarkılarına da klip çekildi. Candan Erçetin, "Kırık Kalpler Durağında" albümü için ilk kez Esmeray'ın seslendirdiği "Unutama Beni" şarkısını yeniden yorumladı, "Gözler" şarkısında Neyzen Tevfik ve Ömer Hayyam'ın şiirlerinden dizeler kullandı. Müzik marketlerden 100.000 adet sipariş alan albüm, Türkiye'de D&R Çok Satanlar listesinde zirveye oturdu ve 2010 yılı sonlarında da ilk on içinde yer almaya devam etti. 2010 Kral Müzik Ödülleri ile Radyo Boğaziçi tarafından düzenlenen ödüllerde En İyi Albüm kategorisinde aday gösterildi ancak iki ödülün de sahibi olamadı. Bunların yanı sıra Erçetin, albüm çıktıktan sonra düzenlenen 2010 Altın Kelebek Ödülleri'nde En İyi Türk Pop Müziği Kadın Solist dalında ödül kazandı. Candan Erçetin, 2004'te beşinci stüdyo albümü "Melek" ile dinleyicisinin karşısına çıktı, 2005 yılında "Remix'5" ve "Aman Doktor" adlarındaki çalışmalarını yayımladı. 2007–08 yıllarında TRT 1'de yayınlanan "Beraber ve Solo Şarkılar" adındaki programın sunuculuğunu yaptı; "Çeyrek" (2007) albümündeki "Gelmiyorsun" şarkısını ve "Söz Müzik Teoman" (2008) albümündeki "Kim" şarkısını seslendirdi. Kasım 2008'de, "Gölgesizler" (2009) filminin müziklerinden biri olarak kullanılan, sözü ve bestesi kendisine ait olan "Ben Kimim" şarkısını yayımladı. Şarkı, yine kendisinin web sitesi üzerinden ücretsiz olarak indirilebildi. Haziran 2009'a gelindiğinde, Candan Erçetin'in yeni albümünün kayıtlarının devam ettiği ve yaz aylarının sonlarına doğru çıkabileceği öğrenildi. Aralık 2009'da albümle ilgili bazı bilgiler paylaşıldı. 16 Aralık 2009'da altı ayda stüdyo kayıtları tamamlanan "Kırık Kalpler Durağında" albümü Pasaj Müzik etiketiyle satışa sunuldu. Toplam on altı şarkıdan oluşan albümde, adı en çok geçen söz yazarı Erçetin'dir; on şarkının söz yazarlığını tek başına üstlenmiştir ve bir tanesini ise Aylin Atalay ile birlikte yazmıştır. Erçetin ile Atalay'ın yanı sıra Cemal Safi, Şemi Diriker, Neyzen Tevfik, Ömer Hayyam, Ayşe Kulin ve Sinan da albümün söz yazarları arasında yer aldılar. Söz yazarlığının yanı sıra Erçetin, yedi şarkının bestesini tek başına yaptı; üç tanesini ise albümdeki tüm düzenlemeleri yapan Alper Erinç ile besteledi. Albümde, Esmeray'ın ilk kez "Kağıt Mendil" (1993) adlı çalışmasında seslendirdiği "Unutama Beni" şarkısını yeniden yorumladı, "Gözler" şarkısında Neyzen Tevfik ve Ömer Hayyam'ın şiirlerinden dizelere yer verdi. Sözlerini Aylin Atalay ile yazdığı "Ninni" şarkısında rap yaptı ve metaforlar kullandı. Cemal Safi "Git" şarkısını, Ayşe Kulin "Bahar" şarkısını yazdı; Suzan Kardeş'in "Bekriya II - Balkania" (2008) albümünde seslendirdiği "Roka Mandolina" şarkısının yeni Türkçe sözlerle seslendirilmesiyle ise "Vay Halime" şarkısı oluşturuldu. Pop müzik, halk müziği ve hip hop ritimleri içeren "Kırık Kalpler Durağında" albümü, 100.000 adet sipariş aldı. Türkiye'de D&R Çok Satanlar listesinde zirveye oturdu, listede 2010 yılı sonlarında da ilk on içinde yer almaya devam etti. 2010 Kral Müzik Ödülleri ile Radyo Boğaziçi Müzik Ödülleri'nde En İyi Albüm kategorisinde aday gösterildi ancak iki ödülün de sahibi olamadı; ilkini Mustafa Ceceli'nin Kasım 2009 çıkışlı ilk stüdyo albümüne karşı, ikincisini Yalın'ın Mayıs 2009 çıkışlı "Ben Bugün" albümüne karşı kaybetti. Bunların yanı sıra Erçetin, albüm çıktıktan sonra düzenlenen 2010 Altın Kelebek Ödülleri'nde En İyi Türk Pop Müziği Kadın Solist dalında ödül kazandı. "Kırık Kalpler Durağında", müzik eleştirmenlerinden genel anlamda olumlu geri dönüşler aldı, albüm kapağı için ise karışık eleştiriler sunuldu. Müzik sitesi Gerçek Pop, albümde Erçetin'in "duraklama evresi" geçirdiğini yazarak beş üzerinden üç yıldız verdi; "genç sanatçılara ders olacak nitelikte bir çalışma" olduğunu ve kapak çalışmasında Erçetin'in "samimi bir pozla" yer aldığını belirtti. Site, "Git" şarkısının Erçetin'in 2000'lerdeki zirvelerinden bir tanesi olduğunu, "Unutama Beni", "Vallahi" ve "Yalvaramam" şarkılarında albümün "çok ciddi tökezlediği"ni ifade etti. Ayrıca albümün şarkıcının "diskografisinde öne çıkan çok az yanı"nın olduğunu ve "Ninni" şarkısı dışında yeni bir şeyin az bulunduğunu ekledi. Radyocu Michael Kuyucu, çalışmayı Erçetin'in "uzun süren suskunluğunun on altı şarkılık piyangosu" olarak nitelendirdi, şarkıcının "entelektüel çizgisi ve farklılığının" görülebildiğini, "tamamının baştan sona kadar dinlenebilecek" bestelerden oluştuğunu yazdı. Albümün büyük kısmında Balkan seslerinin hakim olduğunu ve bunun "Kırık Kalpler Durağında"nın "önceki Candan Erçetin albümlerinden temel farkı" olduğunu belirtti. "Milliyet" gazetesi yazarlarından Asu Maro, albümün CD çalarından çıkmadığını yazdıktan sonra genel anlamda albümün "kırık dökük kalpler"i hedef kitle olarak seçtiğini ve şarkılarda "bir demlenmişlik, bir olgunluk" olduğunu ifade etti. Aynı gazetenin yazarlarından Mehmet Tez, albümün kapağı için olumsuz eleştiri sundu, şarkıları ise "yeni de olsalar nostaljik" olarak nitelendirdi. Yine aynı gazete yazarlarından Sezin Sivri ise, albümün "üst üste çalınacak, defalarca dinlenecek bir albüm" olduğunu ve "Bahar" şarkısını dinlemeye doyamadığını yazdı. Candan Erçetin, "Kırık Kalpler Durağında" içinde yer alan toplam dört şarkıya klip çekti. Albüm yayımlanmadan önce, ilk olarak "Gölgesizler" (2009) filmi için hazırladığı "Ben Kimim" şarkısının klibi çekildi ve Ocak 2009'da ilk kez "Beyaz Show"da yayınlandı. Şarkı, "Billboard" Türkçe Top 20'de on beş haftadan fazla kaldı ve en fazla iki numaraya kadar ilerleyebildi. İkinci klip ise "Kaptan Feza" (2010) filmi müzikleri arasında yer alan, söz müziği Candan Erçetin'e ait olan "Kader" şarkısına çekildi. Klibi Ümit Ünal yönetti, çekimler "Kaptan Feza"nın çekimlerinin gerçekleştirildiği mekanlardan birinde tamamlandı. Üçüncü klip, albüme adını veren, söz müziği Erçetin'e ait olan, 2010 Kral Müzik Ödülleri'nde En İyi Şarkı Sözü kategorisinde aday gösterilen "Kırık Kalpler Durağında" şarkısına çekildi. Çekimler, Haydarpaşa Garı'nda iki günde tamamlandı; yönetmen koltuğunda ise Cihangir Ateşağaoğlu ile birlikte Erçetin'in "Elbette" ("Elbette", 2000), "Gamsız Hayat" ("Neden", 2002) ve "Melek" ("Melek", 2004) şarkılarının kliplerini de yöneten Bozkurt Bayer oturdu. Son klip için ise Cemal Safi'nin yazıp Erçetin'in bestelediği "Git" şarkısına çekildi. Mart 2011'de gösterime giren klibi, Bozkurt Bayer ile Cihangir Ateşağaoğlu yönetti; çekimler İstanbul'da üç günde tamamlandı. Yapım görevlileri, "Kırık Kalpler Durağında" albüm kitapçığından alınmıştır. Shakespeare eserleri Ã§evirileri listesi William Shakespeare (Türkçeleştirilmiş: Vilyım Şekspir) tarafından yazılıp tamamlanmış eserlerin Türkçeye çevirilerinin listesi eserlerinin İngilizce isimlerine göre sıralanmış olarak burada verilmektedir: "Ana madde: Romeo ve Juliet (oyun)" "Ana madde: Macbeth (oyun)" "Ana madde: Kral Lear (oyun) " "Ana madde:Hamlet (oyun)" "Ana madde:Othello (oyun)" "Ana madde: Titus Andronicus (oyun)" "Ana madde:Julius Caesar (oyun)" "Ana madde: Antonius ve Kleopatra (oyun)" "Ana madde: Coriolanus (oyun) " "Ana madde: Troilus ve Cressida (oyun) " "Ana madde: Atina'lı Timon (oyun)" "Ana madde: Bir Yaz Gecesi Rüyası (oyun)" "Ana madde: Sonu Ä°yi Biterse" "Ana madde:Size NasÄ±l Geliyorsa (oyun)" "Ana madde: Cymbeline (oyun) " "Ana madde: Aşkın Çabası Boşuna (oyun)" "Ana madde: Kısasa Kısas (oyun)" "Ana madde: Venedik Taciri (oyun) "Ana madde:Windsor’un Şen Kadınları " "Ana madde: Kuru Gürültü (oyun) " "Ana madde: Perikles (oyun) " "Anamadde: Hırçın Kız (oyun)" "Ana madde: Yanlışlıklar Komedisi (oyun) " "Ana madde:Fırtına (oyun)" "Ana madde: Onikinci Gece (oyun)" "Anamadde: 'Veronalı İki Centilmen (oyun)" "Ana madde: Ä°ki Soylu Akraba" "Ana madde: Kış Masalı" "Ana madde: Kral John (oyun)" "Ana madde: II. Richard (oyun)" "Ana madde:V. Henry (oyun)" "The First Part Of Henry The Sixth" "The Second Part Of Henry The Sixth" "Ana madde: III. Richard (oyun)" "Ana madde: VIII. Henry (oyun)" Euromarfor Avrupa Deniz Kuvveti (EUROMARFOR veya kısaltılma şekliyle EMF) deniz, hava ve amfibi harekatın yanı sıra verilecek görevin Karakterine bağlı olarak gerektiğinde müşterek harekat yapabilme kabiliyetine sahip çokuluslu bir deniz kuvvetidir. EUROMARFOR; Fransa, İtalya, Portekiz ve İspanya’nın, Petersburg Deklarasyonunda belirtilen Deniz Kontrolü, İnsani Görevler, Barışı Koruma Operasyonları, Krizlere Mukabele Operasyonları (Önleyici Konuşlanma, Keşif/Gözetleme, Mayın Temizleme vb.) ve Barışı Zorlama Harekatı görevlerini yerine getirmek maksadıyla bir deniz kuvveti oluşturmak üzere anlaşmaları sonucunda 1995 yılında kurulmuştur. EUROMARFOR; Öncelikle Avrupa Birliği (EMF, en düşük seviyeli intikal ettirilebilir yüksek hazırlıklı bir Deniz Unsur Komutanlığı (Maritime Component Command (MCC)) olarak, Avrupa Birliği Kuvvet Kataloğuna dahildir) olmak üzere, NATO, Birleşmiş Milletler, Avrupa Güvenlik ve İşbirliği Teşkilatı ve diğer uluslararası kuruluşların görev talimatları altında intikal ettirilebilir. EMF komuta yapısı, daimi olmayan bir görev kuvveti karakterindedir. Yüksek Düzeyli Bakanlar Komitesi (High Level Inter-Ministerial Committee (CIMIN)) EMF’un da bağlı olduğu Avrupa Kuvvetleri (EUROFORCES)’nin en yüksek seviyeli yönetim birimi olup, EUROMARFOR’a politik-askeri liderlik yapmakta ve bir alt seviyesinde icracı konumda yer alan Politik Askeri Çalışma Grubu (Politico-Military Working Group (POLMIL WG)) tarafından desteklenmektedir. CIMIN, üye ülkelerin politik-askeri direktiflerini temin ederek kuvvetin görevlendirilmesine yönelik koşulların tesisini sağlar ve COMEUROMARFOR’a gerekli direktifleri yayımlar. POLMIL WG altında yer alan çalışma gruplarından birisi olan EMF Alt Çalışma Grubu (EMF Sub Working Group (EMF SWG)) üye ülkelerin Deniz Kuvvetleri temsilcilerinden oluşmaktadır. EMF SWG; kendi sorumluluğundaki standart operasyon prosedürleri ve EMF’un kendine özgü meseleleri gibi kuvveti ilgilendiren spesifik konularda, üye ülkelerin Deniz Kuvvetleri temsilcilerinin görüşleri doğrultusunda POLMIL WG’a tavsiyelerde bulunur. Kuvvetin operasyonel komutanı olan EUROMARFOR Komutanlığı (COMEUROMARFOR (CEMF)), 4 üye ülkenin aşağıda isimleri bulunan Milli Deniz Kuvvetleri Otoriteleri (National Naval Authorities (NNAs)) arasında ikişer yıllık rotasyonel görevlendirmeler ile deruhte edilmektedir. Commandant de la Force dâ€™Action Navale (ALFAN) Fransa Comandante in Capo della Squadra Navale (CINCNAV) Ä°talya Comandante Naval (COMNAV) Portekiz Almirante de la Flota (ALFLOT) Ä°spanya CEMF Operasyonel Karargahı (CEMF Operational Headquarter (OHQ)), bulunduğu ülkenin NNA karargahı ve personelinin yanı sıra, CEMF’a bağlı olarak teşkil edilen EMF Daimi Hücresi (EMF Permanent Cell (EMFPC)) personeli ile kendisine verilen görevleri yerine getirmektedir. EMF Daimi Hücresi (EMF Permanent Cell (EMFPC)) CEMF ile aynı ülkeden olan Albay rütbesinde bir Direktör ile 4 üye ülkenin (Fransa, İtalya, Portekiz ve İspanya) temsilcisi birer Deniz Subayından oluşmaktadır. Ayrıca Türkiye ve Yunanistan gözlemci statüsünde birer Deniz Subayı ile EMFPC’de temsil edilmektedir. Kuvvet aktive edildiğinde üç farklı komuta kademesi bulunmaktadır: EUROMARFOR dört ülke tarafından teşkil edilmiş daimi olmayan (non-standing) bir deniz kuvveti olmakla birlikte, diğer Avrupa Birliği (EU) ülkelerinin katılımına da açıktır. Aktive edilecek kuvvetin yapısı operasyonun doğasına bağlı olarak; birkaç gemiden olaşan küçük bir görev grubu olabileceği gibi, verilecek görevin yerine getirilmesini sağlayacak seviyede uçak gemileri, refakat ve destek gemileri ve amfibi bileşenlerden oluşan yüksek kapasiteli bir görev gücü şeklinde de olabilir. Her bir görev için ihtiyaç duyulacak kuvvet yapısı ve organizasyon üye ülkelerin ortak kararı ile belirlenir. Bununla birlikte, teşkil edilecek kuvvet, eğitim amaçlı olarak veya gerçek bir operasyona katılım durumnda (Real World Operations) EUROMARFOR üyesi olmayan ülkelere ait platformları da kapsayabilir. EUROMARFOR bir mukabele kuvvetidir, verilen göreve istinaden uyarlanır ve aktivasyon emrinin alınmasını müteakip 5 gün içinde aktive edilir. EUROMARFOR’un temeli, Haziran 1992’de Avrupa Birliği (EU) Dışişleri Bakanları tarafından imzalanan Petersburg Deklarasyonu’nda belirtilen misyona dayanmaktadır. 1993 yılında başlayan değerlendirme sürecinin ardından, Fransa, İtalya, İspanya ve Portekiz’in Petersburg Deklarasyonu’nda belirtilen misyonun başarılmasına katkıda bulunma isteklerini belirterek 15 Mayıs 1995 tarihinde Lizbon Deklarasyonunu imzalamaları ile, EUROFORCES (deniz kuvveti bileşeni olan EUROMARFOR ve kara kuvveti bileşeni olan EUROFOR ile birlikte) resmi olarak hayata geçirilmiştir. EMF, 1995’te kuruluşunun ardından, başarılı bir proje olarak hızlı bir şekilde gelişmiştir. Türkiye ve Yunanistan, 2001 yılında gözlemci statüsünde birer Deniz Subayı ile EMF Daimi Hücresi (EMF Permanent Cell (EMFPC))’ne katılmışlardır. Operasyonlar ve eğitimlerdeki deniz periyotları her geçen yıl artmış ve geçen süre içerisinde EMF’un (yeni bir organizasyon olmasına rağmen) başardığı birçok önemli görevin arasında 3 adet gerçek operasyona (Real World Operations (RWO)) katılım da yer almıştır. EMF’un ilk gerçek operasyonu (RWO), Doğu Akdeniz’de icra edilen “Coherent Behaviour” Harekatı olmuştur. Bu harekat; EMF tarihinde, 4 EMF üyesi ülke tarafından yapılan görevelendirme ile icra edilen ilk mustakil harekatır. EMF tarafından Ekim-Kasım 2002 tarihlerinde “Coherent Behaviour” harekatı icra edilirken, aynı harekat alında ve aynı amaç ile “Active Endeavour” harekatını icra eden NATO makamlarıyla yakın koordinsayon içinde çalışılmıştır (İstihbarat toplama, Keşif Gözetleme faaliyetleri). Bu ilk gerçek operasyonun (RWO) tamamlanmasının ardından, EMF tarafından başka bir görev daha kabul edilmiş ve EMF kuvveti, uluslararası koalisyon tarafından Hint Okyanusunda icra edilen ve gerçek operasyon (RWO) olan “Operation Enduring Freedom” harekatını desteklemek üzere görevlendirilmiştir. EMF; “Operation Enduring Freedom” harekatının bir parçası olarak Ocak 2003-Aralık 2005 tarihleri arasında “Operation Resolute Behaviour” olarak isimlendirilen harekatı icra etmiş ve farklı periyotlarda toplam 1 yıl süre ile bölgedeki Görev Kuvveti Komutanlığını yapmıştır. EMF üyesi ülkeler, süresi ve harekat alanı bakımından büyük çaba gösterilen bu görev ile, küresel terörizmle savaşta uluslararası komuoyu ile birlikte sorumluluklarını güçlü bir şekilde yerine getirdiklerini sergilemişlerdir. Bu operasyon aynı zamanda, EMF’un dünyanın herhangi bir yerinde operasyon yapabilme kabiliyetine sahip olduğunu sergileyerek, olgunlaşmış bir kuvvet olarak tanınması açısından son aşama olmuştur. EMF bu ilk dönemlerinde gerçek operasyonların yanı sıra planlı tatbikatlar, seyirler (sancak/varlık gösterme ve diğer ülke gemileri ile tatbikatlar) ve Güney Akdeniz ülkeleri ile işbirliği tatbikatları icra etmiş, EMF’un uluslararası tanınması ve görünürlüğünü önemli seviyede artırmıştır. EUROMARFOR en son Mart 2008-Şubat 2009 tarihleri arasında Birleşmiş Milletler himayesinde görev yapan UNIFIL Deniz Görev Grubunda (CTF 448) yer almıştır. UNIFIL’e katılım, EMF’un farklı organizasyonlar himayesinde görev yapabilme kabilyetini ve esnekliğini bir kez daha sergilemiştir. UNIFIL’e katılım Birleşmiş Milletler himayesinde görev icra edilmesi açısından EMF için tarihi bir görevlendirme olmuştur. EMF, 6 Aralık 2011 tarihinden itibaren Hint Okyanusunda Korsanlık faaliyetlerine karşı Avrupa Birliği'nin kontrolü altında icra edilen Atalanta Harekatına iştirak etmeye başlamıştır. EUROMARFOR kuruluşundan bu yana toplamda 54 ay süre ile gerçek operasyonlar (RWO) için aktive edilmiştir.(Aralık 12'ye kadar) Sohban Koloğlu Sohban Koloğlu (d. 1918, İstanbul - ö. 8 Ocak 2000, İstanbul), sinema dekoratörü, yönetmen, oyuncu, sanat yönetmeni. 1949 yılında "Çığlık" adlı filmin sanat yönetmenliğiyle Yeşilçam'a giren Sohban Koloğlu, sinema sanatında asıl ustalığını dekoratörlükle kazandı. İlk olarak 1953 yılında "Hıçkırık" adlı filmin dekorlarını hazırlayan sanaçı, meslek yaşamı boyunca 500'den fazla filmin dekoruna imza attı. Çalışmaları bunlarla sınırlı kalmayan Koloğlu, 17 filmde oyunculuk, yönetmenlik, yapım ekibi ve idari işlerde de görevler üstlendi. "Plato 42" adlı atölyeyle işe başlayan sanatçı, daha sonra iki atölye daha açmış, uzay sahnelerinden bar kapılarına, mevsimsel ortamlardan tarihsel görünümlere kadar çeşitli dekor ortamlarını başarıyla oluşturmuştur. Olmak ya da Olmamak (film, 1983) Olmak ya da Olmamak, 1983 ABD yapımı komedi filmidir. Özgün adı To Be or Not to Be olan film Türkiye'de 1980'lerdeki video furyası sırasında VHS formatında, daha sonra da VCD formatında seyirciye sunulmuştu. Aslında Tony Ödüllü bir koreograf olan Alan Johnson'ın yönettiği bu satirik film, Alman asıllı yönetmen Ernst Lubitsch'in Hollywood'da çektiği 1942 tarihli aynı adlı ("To Be or Not to Be, 1942") güldürü filminin bir yeniden çevrimidir. Filmin senaryosunu Ronny Graham, hikâyesi de Lubitsch'e ait olan ve Edwin Justus Mayer'in 1942'de yazdığı özgün senaryoya dayanarak yeniden yazmıştır. Filmin başrolünde Amerikan güldürü sinemasına kaba güldürü (slapstick) ögelerine ve gülütlere (gag) dayanan tümüyle yeni bir soluk getirmiş olan ödüllü komedyen Mel Brooks oynamıştır. Brooks aynı zamanda kendi şirketi Brooks Films adına filmin yapımcılığını da üstlenmiştir. Filmin diğer önemli rollerinde gerçek hayatta da Mel Brooks'un eşi olan Anne Bancroft'un yanı sıra Tim Matheson, Charles Durning, Christopher Lloyd ve José Ferrer oynamışlardır. Filmin özgün müziğini, Mel Brooks'un birçok filminin de müziğini yapmış olan John Morris bestelemiştir. 1939 yılında Varşova'da müzikli güldürü tarzında temsiller veren 'Bronski Tiyatrosu' nun sahipleri karı koca oyuncular Frederick Bronski (Mel Brooks) ve Anna Bronski (Anne Bancroft)'nin tam da Hitler'i makaraya aldıkları bir oyunu sergiledikleri sırada Alman orduları Polonya'yı işgal ederler. Filmdeki "Albay Erhardt" rolüyle Charles Durning Oscar ve Altın Küre ödüllerine aday gösterilmişti. Anne Bancroft da yine Altın Küre'ye aday gösterildi. 1939 yılında, II. Dünya Savaşı'nın arifesinde Varşova'da bulunan bir repertuvar kumpanyası olan 'Bronski Tiyatrosu'nun sahipleri karı koca oyuncular Frederick Bronski (Mel Brooks) ve Anna Bronski (Anne Bancroft) müzikli güldürü tarzında oldukça cesur temsiller vermektedirler. Shakespeare'den palyaço gösterilerine kadar geniş bir yelpazede sunulan bu eğlenceli gösterilerin en popüler oyunu da Hitler'in yayılmacı emelleri ve ikiyüzlülüğü ile dalga geçilen ve Hitler'i Frederick Bronski'nin canlandırdığı "Edepsiz Naziler" adlı danslı şarkılı bölümdür. Nazi tehdidi çok yakındadır ve beklendiği gibi Frederick Bronski'nin Hitler'i tiye aldığı bu bölüm Alman Şansölyesini kızdırmak istemeyen ve muhtemel bir savaşı önlemeye çalışan bakanlık yetkililerince yasaklanır. Kaldırılan bu bölümün yerine William Shakespeare'in Hamlet'i konur. Hamlet'i kötü bir Shakespeare oyuncusu olan Frederick Bronski oynayacaktır. Polonya ordusunda subay olan yakışıklı teğmen Andre Sobinski (Tim Matheson) ise hiç aksatmadan her akşam bu vodvil tiyatrosunun temsillerine gelir ve ön sıralardaki aynı koltukta oturur. Bir bombardıman pilotu olan teğmen aslında Anna Bronski'nin bir hayranıdır ve odasını çiçeklerle donattığı bu aktrise aşıktır. Her akşam düzenli olarak, Frederick Bronski sahnede Hamlet'in ünlü tiradının "olmak ya da olmamak" cümlesine geldiği an yerinden kalkar ve tüm salonu (ve daha çok da Frederick'i) rahatsız ederek Anna Bronski'nin soyunma odasına gider ve ona kur yapar. Anna Bronski bu kurlardan hoşlanmaktadır ve zaten teğmeni de ilk kez bir not göndererek o davet etmiştir. Sonunda Alman orduları Polonya'yı işgal edip Varşova'yı bombalamaya başlayınca, Bronski ve ekibi tiyatroyu terkederek saklanmak zorunda kalırlar. Polonya teslim olur. Tiyatroları kapanan Bronskiler, evlerine de Gestapo el koyunca yardımcıları Sasha (James Haake)'nın fakir evine taşınırlar. Teğmen Andre Sobinski ise teslim olmayı reddeden diğer Polonyalı subaylarla birlikte İngiltere'ye geçerek Kraliyet Hava Kuvvetleri'ne katılır. Burada Polonyalı pilotlardan bir filo oluşturulmuştur. Filodaki tüm subaylar, orduevinde tanıştıkları saygın Polonyalı Profesör Siletski (José Ferrer)'ye Varşova'daki akrabalarına ve direnişçi arkadaşlarına selam götürmesi için notlar ve adresler verirler. Teğmen Sobinski profesörün Alman ajanı olduğundan kuşkulanır ve derhal İngiliz istihbaratına haber verir, teğmen haklı çıkmıştır. İngilizler teğmeni, çoktan yola çıkmış olan Profesör Siletski'yi durdurması için görevlendirerek uçakla gizlice Varşova'ya gönderirler. Profesör Siletski'nin elinden Gestapo'ya teslim etmeden önce Polonyalı direnişçilerin listesini alabilmenin bir yolu vardır: Bronski ve tiyatro ekibi, bu kez sahne dışında, bir kez daha Gestapo kılığına gireceklerdir. Film eleştirmenleri Brooks'un bu yeniden çevrim filminin, Ernst Lubitsch'in 1942 tarihli siyah beyaz çekilmiş orijinal filminin yanına bile yaklaşamadığı şeklinde ortak görüş belirtmişlerdir. Ayrıca "Olmak ya da Olmamak" ta Brooks, Yapımcılar (The Producers, 1968), Blazing Saddles (1974), Genç Frankenstein (Young Frankenstein, 1974), Deli Dolu (Silent Movie, 1976) veya Yükseklik Korkusu (High Anxiety, 1977) gibi önceki parodi filmlerinin kalitesine de erişemedi. Zaten film de gişede başarısızlığa uğramıştı. Olmak ya da Olmamak (anlam ayrımı) 2009 Birleşmiş Milletler İklim Değişikliği Konferansı 2009 Birleşmiş Milletler İklim Değişikliği Konferansı ya da yaygın olarak kullanılan adıyla Kopenhag Zirvesi, Danimarka'nın başkenti Kopenhag'da 7 - 18 Aralık 2009 tarihleri arasında Küresel ısınma ve sera gazı salınım oranlarını azaltma amacıyla 192 ülkenin katılımıyla gerçekleştirilen organizasyon. Birleşmiş Milletler İklim Değişikliği Çerçeve Sözleşmesi kapsamında düzenlenen on beşinci, Kyoto Protokolü'nün yürürlüğe girmesinin ardından düzenlenen beşinci konferanstır. Bu nedenle COP 15 ve MOP 5 olarak da isimlendirilmektedir. 2009 yılında Kopenhag'da iklim değişikliğiyle ilgili ilk konferans Mart ayında düzenlendi. “Kopenhag İklim Konseyi” tarafından düzenlenen ve iş dünyası temsilcileri ile çevrecilerin katıldığı “"İklim Değişikliği: Küresel Riskler, Zorluklar ve Kararlar"” başlıklı bilimsel konferansa daha sonra Birleşmiş Milletler genel sekreteri Ban Ki-moon'da katıldı. 22 Eylül günü ise New York'ta “Kopenhag İklim Konseyi” katılımcılarının da davet edildiği bir iklim zirvesi yapıldı. 7 Aralıkta “Bella Center” konferans ve sergi salonunda başlayan Kopenhag Konferansı'na Connie Hedegaard başkanlık etti. Danimarka iklim bakanı da olan Hedegaar'ın 16 Aralık tarihinde istifa etmesiyle bu görevi Danimarka başbakanı Lars Løkke Rasmussen sürdürdü. Konferans süresince basında müzakerelerin çok yavaş ilerlediği ve konferansın başarısız sonuçlanacağına dair haberler yer alsa da “Kopenhag Mutabakatı” kabul edilmiştir. Yine de bu mutabakat çevre örgütleri ve sanayileşmekte olan ülkeler tarafından yetersiz bulunmuştur. ABD, Brezilya, Çin, Hindistan ve Güney Afrika'nın hazırladığı “Kopenhag Mutabakatı” konferansın son günü kabul edildi ve ABD hükûmeti bu mutabakatı “Anlamlı Antlaşma” olarak değerlendirdi. Antlaşma kabul edilmiş olsa da üzerinde uzlaşı sağlanamadığı için oy birliği olmadan geçmiştir. Antlaşmanın genel özellikleri şunlardır: Veronika Ölmek İstiyor (film) Veronika Ölmek İstiyor, Paulo Coelho'nun aynı adlı romanından uyarlanan Sarah Michelle Gellar, Jonathan Tucker, Melissa Leo, David Thewlis ve Erika Christensen'in oynayıp Emily Young'ın yönettiği 2009 yılı yapımı dramatik bir filmdir. Romanın özgün halinde hikâye Ljubljana, Slovenya'da geçmesine rağmen, film New York'ta geçmektedir. Veronika Ölmek İstiyor (anlam ayrımı) 67. Altın Küre Ödülleri 67. Altın Küre Ödülleri, 17 Ocak 2010'da, Beverly Hills, Kaliforniya'da Beverly Hilton Hotel'de yapılan ve NBC'den yayınlanan ödül töreni. Töreni Ricky Gervais sundu. Adaylar 15 Aralık 2009'da açıklanmıştır. "Up in the Air" filmi altı (6) ödle aday gösterilmiş ve bu yıl en fazla ödüle aday gösterilen film olmultur. "Nine" filmi beş (5), "Avatar" ve "Inglourious Basterds" filmi dört (4) adaylık ile takip etmiştir. Matt Damon, Sandra Bullock ve Meryl Streep oyunculuk dallarında ikişer adaylık almıştır. Damon, En İyi Erkek Oyuncu: Müzikal veya Komedi ve En İyi Yardımcı Erkek Oyuncu, Bullock hem En İyi Kadın Oyuncu: Drama hem de En İyi Kadın Oyuncu: Müzikal veya Komedi kategorilerinde, Streep En İyi Kadın Oyuncu: Müzikal veya Komedi kategorisinde iki adaylık ile yarışacaktır. Televizyon dalında ise Anna Paquin, En İyi Kadın Oyuncu: Drama ve En İyi Kadın Oyuncu: Mini dizi/TV filmi dallarında iki adaylık kazanmıştır. Altın Küre Cecil B. DeMille Ödülü ödülü Martin Scorsese'ye verilecektir. 2008 Yaz OlimpiyatlarÄ±'nda halter - Erkekler 56 kg Erkekler 56 kg halter oyunu halter yarışmasının en hafif yarışmasıydı, haltercilerin maksimum ağırlıkları 56 kg idi. Bütün yarışmalar 10 Ağustos'ta başladı fakat yarışmaya katılan sporcuların sayıca fazla oluşu nedeniyle iki kısma bölündü. Grup B de yarışan halterciler saat 10.00 da ve Grup A daki haltercile rise saat 19.00 yarışmaya başladı. Her bir halterci Koparma ve Silkme kategorilerinin ikisinde de performans gösterdi. Final skor haltercilerin en iyi dereceyi yaptığı kaldırışta elde ettiği skordu. Her bir halterci üç kaldırış denemesi ile skor elde etti. Haltercinin skoru en başarılı kaldırışındaki elde ettiği skordu. Atina altın madalyalı Türk haltercisi Halil Mutlu kendisinin dördüncü altın madalyasını alabileceği Beijing'deki bu yarışmalarda yoktu. Bu yarışama öncesi, dünya ve Olimpiyat rkorları aşağıdaki gibiydi. Oyunlar için 20 halterci seçildi. Gustave Caillebotte Gustave Caillebotte (19 Ağustos 1848 – 21 Şubat 1894), Fransız ressam. İzlenimcilik akımının hem üyesi hem de koruyucularından biridir. Gruptaki diğer sanatçılara göre gerçekçilik akımına daha yakın durmuştur. Caillebotte fotoğrafçılığa olan ilgisi ile de tanınmaktadır. Gustave Caillebotte 19 Ağustos 1848'de üst sınıf bir ailenin çocuğu olarak dünyaya geldi. Babası Martial Caillebotte (1799-1874) hem askeri kıyafet üretimi işindeydi hem de "Tribunal de Commerce"'in Seine bölümünde yargıçtı. Annesi Céleste Daufresne (1819-1878), babasının üçüncü eşiydi. Çiftin Gustave'ın ardından René (1851-1876) ve Martial (1853-1910) ismini verdikleri iki oğulları daha oldu. Paris'te rue du Faubourg-Saint-Denis'teki evlerinde dünyaya gelen Caillebotte 1866 yılına kadar aynı yerde yaşamaya devam etti. Bu tarihten sonra ise babasının rue de Miromesnil'de inşa ettirdiği evde hayatını sürdürdü. 1860'ların başından itibaren aile yazlarını Paris'in 12 mil güneyinde, Yerres Irmağı'nın kenarına kurulmuş olan Yerres isimli kasabada geçirmeye başladı. Caillebotte o günlerde resim yapmaya başladı. Sanatçı 1868 yılında hukuk diplomasını, 1870'te ise çalışma iznini aldı. Kısa bir süre sonra Fransa-Prusya Savaşı'nda savaşmak üzere askere alındı. Savaştan sonra Caillebotte ressam Léon Bonnat'ın atölyesini ziyaret etmeye başladı. Bu ziyaretler resim sanatıyla ciddi bir şekilde ilgilenmeye başlamasıyla sonuçlandı. Çok kısa bir süre içinde başarılı bir tarz geliştirdi. Ressamın ilk atölyesi ailesinin evi oldu. 1873 yılında, Güzel Sanatlar Okulu'na (École des Beaux-Arts) girdi fakat eğitim hayatı uzun sürmedi. 1874 yılında babasını, 1878 yılında annesini kaybetti. Geriye kalan mirası üç kardeş bölüştüler. 1874 civarında aralarında Giuseppe de Nittis ve Edgar Degas'nın da bulunduğu akademi için çalışmayan ressamlarla tanıştı ve onlarla arkadaş oldu. 1874 yılındaki ilk izlenimcilik sergisinde eserleri yer almamasına rağmen sergiye katılanlar arasındaydı. İzlenimciler, çoğunlukla akademik ressamların çalışmalarının seçildiği senelik olarak düzenlenen Paris Salonu geleneğini de yavaş yavaş kırdılar. Caillebotte ilk kez 1876 yılındaki İzlenimcilik sergisine sekiz tablosuyla katıldı. Bu tablolar arasında ilk başyapıtlarından kabul edilen "Les raboteurs de parquet" (1875) da vardı. İşçilerin ahşap yer döşemeleri döşemesini anlatan bu eserin konusu bazı eleştirmenlerce bayağı bulundu. Tablo benzer sebepten 1875 salonuna kabul edilmedi. O günlerde sadece köylülerin ya da çiftçilerin betimlenmesi açılım olarak kabul ediliyordu. "Les raboteurs de parquet" şu anda Orsay Müzesi'nde sergilenmektedir. Ressamın tarzı Gerçekçilik akımına yakın olmasına rağmen İzlenimcilik'ten de güçlü bir şekilde etkilenmiştir. Kendisinden önce gelen isimler olan Jean-Francois Millet, Gustave Courbet ve dönemdaşı Edgar Degas ile birlikte gerçeği varolduğu şekilde çizmeye ve resimdeki teatrellik geleneğini yıkmaya çalıştı. Çağdaşı olan pek çok ressamla arkadaş olduğu için stili ve tekniği her tablosunda türleri deniyor ya da örnek alıyorcasına farklıydı. Bazı zamanlarda tıpkı Degas gibi zengin renkli gerçekçi tablolar çiziyor, diğer zamanlarda ise eserlerinde Renoir ve Pissarro tarzı yumuşak pastel renkler ve kayıp fırça darbeleri ilgi çekiyordu. Caillebotte ev ve aile yaşantısına ait pek çok resim yaptı. Bu çalışmaların büyük çoğunluğunda kendi ailesinden insanları model olarak kullandı. "Jeune Homme à sa fenêtre" (1875) isimli eserde René rue de Miromesnil'deki evde betimlenmiştir. Martial Jr. ve kuzeni Zoë "Les orangers" (1878) adlı tabloda; ressamın annesi, halası ve kuzeni ise "Portraits à la campagne" (1875) isimli tabloda yer almaktadır. Sanatçının eserlerinde üst tabaka ailelerin ev içi yaşamlarıyla ilgili pek çok ayrıntı vardır. Caillebotte, bu grubun kâğıt oynarken, piyano çalarken, kitap okurken ya da dikiş dikerken birçok resmini yapmıştır. Doğa manzaralarında mekân olarak Yerres'i seçen ressam tekne keyfi, balıkçılık ya da yüzme gibi konular seçmiştir. Bu tarzdaki resimlerinde Renoir etkisi görülebilir. Ressamın en bilinen eserleri ise "Le pont de l'Europe" (1876) ve "La Place de l'Europe, temps de pluie" (1877) gibi Paris yaşamını konu alanlardır. Özellikle "La Place de l'Europe, temps de pluie" keskin renkleri, fotoğrafa yakın gerçekçiliği ve modern hali ile ressamın diğer çalışmalarından ayrılır. Bu tablo Edward Hopper gibi Amerikan gerçekçilerinin eserlerini anımsatır. Kent tablolarının büyük kısmı abartılı perspektifleri sebebiyle tartışmaya sebep olmuştur. Örneğin "Jeune homme à la fenêtre" (1880) isimli eserde, ressam izleyiciyi balkonda ayak duran bir adamla birlikte alışılmadık bir perspektifle şehir manzarasını seyretmeye davet eder. Caillebotte natürmort tablolarında ise daha çok bir kısmı yenmiş ya da satın alınmaya hazır yemekler üzerine odaklanmıştır. Örneğin, kasap dükkânındaki etlerden bir seri resim yapmıştır. Ayrıca, 1890'larda kısıtlı sayıda çiçek temalı natürmortlar da çizmiştir. Çok sayıda olmasa da nü tabloları da mevcuttur. Bunların en meşhuru "Koltuktaki Çıplak"'tır. 1881 yılında Caillebotte, Argenteuil yakınlarındaki Petit-Gennevilliers'te Seine Nehri'nin hemen kıyısında bir ev satın aldı ve bu eve 1888 yılında yerleşti. Resim yapmayı bıraktığında 34 yaşındaydı. Bunun yerine bahçe işleriyle ilgilenmeye ve yat yarışları inşa etmeye başladı. Zamanının çoğunu erkek kardeşi Martial ve yakın arkadaşı Renoir ile birlikte geçiriyordu. Renoir sık sık ressamın evinde kalıyordu. Üçlü sanat, politika, edebiyat ve felsefe alanında tartışıyordu. Hiçbir zaman evlenmeyen ressamın daha alt sınıftan bir kadın olan Charlotte Berthier ile ciddi bir ilişkisi oldu. Caillebotte, kendisinden 11 yaş küçük olan kadına vefatının ardından büyük bir miras bıraktı. 1890'larda büyük tuvallerde resim yapmayı bırakmasının ardından kariyeri geriledi. Caillebotte, 1894 yılında evinin bahçesinde çalışırken akciğerinde kan toplanması sebebiyle vefat etti. 45 yaşında ölen ressam Père Lachaise Mezarlığı'na gömüldü. Uzun yıllar boyunca ressamlığı, sanata olan desteğiyle kazandığı ünün arkasında kaldı. Ölümünden yetmiş sene sonra sanat tarihçileri eserlerini tekrar değerlendirmeye başladı. Perspektifi farklı bir şekilde kullanması takdir edildi ve sanatın diğer alanlarında kendisini geçmiş olan akranlarından ayırdı. 1950'lerde mirasçıları aile koleksiyonunu satışa çıkartana kadar sanatı unutulmuştu. 1964 yılında Chicago Sanat Enstitüsü "La Place de l'Europe, temps de pluie" isimli tablosunu satın aldı ve bu olay ABD'de popüler olmasına sebep oldu. Babasının 1874'te annesinin ise 1878'deki vefatlarının ardından ressama kalan miras sayesinde Caillebotte, ürettiklerini satma kaygısı olmadan resim yapmaya başladı. Ayrıca, İzlenimcilik sergileri için finansal kaynak olabiliyor ve Claude Monet, Auguste Renoir ve Camille Pissarro gibi dönemdaşlarına eserlerini satın alarak destek verebiliyordu. Caillebotte ilk Monet'sini 1876'da satın aldı. Monet'nin kariyerine ve finansal olarak hayatta kalmasında büyük etkisi vardır. İzlenimcilerin çoğuna sponsorluk eden sanatçı Georges Seurat, Paul Gauguin ve sembolistlerin hiçbir çalışmasını satın almamıştır. Ayrıca, Manet'nin "Olympia"'sının eşinden satın alınarak Fransız hükümetine bağışlanması için açılan kampanyada da görev almıştır. Sanatçının tutkuyla bağlı olduğu hobileri de vardı. Bunlardan biri de pul koleksiyonculuğuydu. Bu koleksiyon şimdi British Library'e aittir. Caillebotte ayrıca, orkide yetiştirme, yat inşa etme ve tekstil tasarımıyla ilgilenmiştir. 1877'de yaptığı iki tablosu "Madame Boissière Dikiş Dikerken" ve "Madame Caillebotte Portresi"'nde kadınlar ressamın yarattığı desenler üzerinde çalışıyor olabilirler. Caillebotte, vasiyetinde sahip olduğu resim koleksiyonunu Fransız devletine bıraktı. Bu koleksiyonda 68 tablo bulunuyordu ve bu çalışmaların 19 tanesi Camille Pissarro, 14 tanesi Claude Monet, 10 tanesi Pierre-Auguste Renoir, dokuz tanesi Alfred Sisley, yedi tanesi Edgar Degas, beş tanesi Paul Cézanne ve dört tanesi Édouard Manet'ye aitti. Ressamın vefat ettiği dönemde İzlenimciler hala akademik sanatın baskın olduğu Fransız sanat çevrelerince kınanıyordu. Sanatçı bağışının ardından koleksiyonunun taşra müzelerinde ya da tavanarasında kaybolup gideceğinden korkuyordu. Bu yüzden de eserlerin ilk olarak yaşayan ressamların eserlerinin sergilendiği Lüksemburg Müzesi'nde daha sonra ise Louvre'da sergilenmesini şart koştu. Fransız devleti bu şartı kabul etmedi. Şubat 1896'da vasiyetin uygulayıcısı olan Renoir ile 38 tanesinin Lüksemburg Müzesi'nde sergilenmesi için el sıkıştılar. Bu tabloların sergilenmesiyle İzlenimciler ilk kez Fransa'da kamuya açık bir alanda izleyicilerle buluşmuş oldu. Geri kalan 29 resim ise (Degas'ya ait olan bir tanesi Renoir tarafından bedeli ödenerek satın alınmıştı) 1904 ve 1908 yıllarında iki kere daha Fransız devletine bağışlanmak üzere önerildi. Her iki öneri de reddedildi. 1928 yılında, devlet resimleri kabul ettiğini açıkladığında ise bu istek ressamın oğlunun karısı tarafından reddedildi. Bu çalışmalar Albert C. Barnes tarafından satın alındı ve şu anda Barnes Vakfı'na aittirler. Sanatçının 40 tablosu şu günlerde Orsay Müzesi tarafından sergilenmektedir. 1880 tarihli "Homme au balcon, boulevard Haussmann" isimli tablosu ise 2000 senesinde 14.3 milyon Dolar'a satıldı. Non scholae, sed vitae discimus Non scholae, sed vitae discimus, okul için değil, yaşam için öğreniriz anlamına gelen bir Latince deyiş. Pek çok yerin mottosu olarak anlam kazanmıştır: Adelaide High School, Archbishop Molloy High School, Carroll College (Montana), the Convent of the Visitation, Hathaway Brown School, Hermann-Böse-Gymnasium, State University - Higher School of Economics, Hugo Treffner Gymnasium, İstanbul Bilgi Üniversitesi, Mount Hermon School Darjeeling, Oslo katedralskole, Plymouth High School for Girls, Queen's College, Taunton, Sir Winston Churchill High School, Southland Boys' High School, Spence School, the University of Nueva Caceres, and West Elgin Secondary School. Acta Orthopaedica et Traumatologica Turcica Acta Orthopaedica et Traumatologica Turcica, 1962'den beri Türk Ortopedi ve Travmatoloji Derneği'nin (TOTDER) resmi yayın organıdır. Dergi kendi alanında dünyadaki en saygın ve en uzun süreli Türkçe hakemli yayın olma özelliğine sahiptir. Ortopedi ve travmatoloji alanında tanı, tedavi, Koruyucu Hekimlik methodları ve ortopedi ve travmatoloji alanında Temel Bilimler çalışmalarını içermektedir. Dergide batıdaki benzerlerinden farklı olarak, Orta Doğu ve Doğu Avrupa’da daha sık görülen ortopedik problemler de yer almaktadır. AOTT, özellikle Türkçe konuşan orta asya ülkelerindeki, bu dergiye hâlen ulaşamayan çok sayıdaki meslektaşların ve batı ülkelerinde daha nadir olarak rastlanılan bazı tablolar konusunda araştırma yapanların ilgisini çekmeyi hedeflemektedir. Derginin ilk sayısı 1962 yılında, sonraki 2 sayı ise birer yıl arayla yayınlanmıştır. 1972 yılına kadar yılda 1-2 kere ve düzensiz aralıklarla çıkan derginin görünümü bu yıl değiştirilmiş yılda 4 sayı basılmaya başlanmıştır. 1974 yılından itibaren düzenli olarak ve hiç aksamadan yayınlanmıştır. 1982 yılında boyutları şimdiki seviyesine çıkarılmış, 1988 yılından itibaren de yılda 5 sayı olarak çıkmaya başlamıştır. 1985 yılında editörler derginin künyesine yazılmaya başlanmış, 1991 yılından itibaren de hakem incelemesinden geçen yazılar basılmaya başlanmıştır. 1995 yılına kadar 2 kere 'a girebilmek için başvuruda bulunan dergi ne yazık ki kabul edilmemiştir. 2000 yılından itibaren derginin hem içeriğinde hem de teknik özelliklerinde birçok değişiklik yapılmıştır. inceleme yazılarının oranı düşürülmüş, İngilizce özet profesyonel çevirmenler tarafından düzeltilmeye, layout yeni bir firma tarafından hazırlanmaya başlanmıştır. 2001 yılından itibaren internet üzerinden ulaşılabilen bir web sayfası hizmete girmiştir. Dergi 2009 yılından itibaren yılda 6 sayı olarak ve 2010 yılından itibaren de İngilizce olarak yayımlanmaya başlanmıştır. Hâlen dergi Türkiye’nin en saygın ortopedi konulu dergisi olma özelliğini korumaktadır. Dergi y覺lda 6 say覺 yay覺nlanmaktad覺r: Dergi asitsiz kağıda ve 1500 adet basılmaktadır. Dergi, özellikle yabancı dil problemi nedeniyle, oldukça kaliteli makalelerini ve yeni fikirlerini yurtdışındaki dergilerde yayınlamakta güçlük çekenler için seslerini duyurabilecekleri bir ortam hazırlamaktadır. Bu makaleler bazen ilk defa denenen teknikler olabildiği gibi, bazen de neredeyse yalnızca bizim coğrafi bölgemizde veya sosyokültürel ortamımızda karşılaşılan problemler ile ilgili olabilmektedir. Örneğin tüberkülozun endemik olarak bulunduğu ve tedavisi konusunda bilinçli değerlendirmelerin yapılıp sonuçlarının yayınlandığı çok az sayıdaki ülkeden birisi Türkiye’dir. Gelişimsel kalça çıkığının geç sekelleri de hâlen Türkiye için bir sorun oluşturmakta ve bu hastalığın tedavisinde farklı teknikler denenmektedir. Bu nedenlerle, derginin içeriğinin tüm dünyadaki meslektaşlarımız için de önemli ve ilginç olduğuna inanmaktayız. Makalelerin içeriği yanında kalitesinin de dünya standartlarında olduğuna inanmaktayız. Bu amaçla, editörler kurulu makaleleri değerlendirirken basitçe red veya kabul etmek yanında nasıl düzeltilebileceği konusunda da öneriler getirmektedir. Gereğinde makaleler birkaç kere yazara gönderilmekte, hatta tekrar yazılması dahi beklenebilmektedir. Bu yaklaşımın amacı dergimizde yüksek standartlara ulaşmak olduğu kadar meslektaşlarımıza makale hazırlama konusunda deneyim kazandırmaktır. Index Medicus'a giren dergilerde Türkiye’den gelen yayın sayısındaki son yıllarda görülen hızlı artış Türk hekimlerinin bu alanda gösterdiği aşamanın bir işareti olarak kabul edilebilir. Derginin her sayısında 7-9 orijinal makale, 3-4 edeneysel çalışma, 2-3 vaka sunumu ve derleme yayınlanmaktadır. Derlemeler konu üzerinde yeterliliği yaygın olarak kabul edilmiş, bu konuda çok sayıda yayını bulunan bir meslektaşlarımıza davet üzerine yazdırılmaktadır. Editörler kurulu konularında Türkiye çapında tanınmış, deneyimli ortopedistlerden ve yoğun bilimsel çalışmaları olan genç hekimlerden oluşmaktadır. Ayrıca istatistik konusunda uzman bir danışman da bulunmaktadır. Makaleler editörün adına, dergi sekreterliğine gönderilir. Makale ulaştıktan sonra bunu bildiren bir mektup yazara postalanır. Ardından makalenin yazarlara bilgi sayfasında belirtilen teknik koşullara uygunluğu bir teknik kurul üyesi tarafından incelenir. Örneğin derleme türü olan bir makale editöryal kurula gönderilmeden elenir. Teknik kurul tarafından onaylanan makale yine aynı kurul tarafından belirlenen editörlere posta yoluyla gönderilir. Editör seçimi editörlerin ilgi alanlarına ve o anda editörün elinde bulunan makale sayısına göre yapılır. Yazarlar ile aynı kurumdaki editörlere makale gönderilmez. Editörlerin sonuçları kabul, red, majör revizyon ve minör revizyon şeklinde olabilir. Editörler sonuçlarını gerekçeli olarak bildirirler. İki editör de kabul etmiş veya reddetmiş ise sonuç baş editörün onayıyla kesinleşir. Yazar sonuçtan mektup ile haberdar edilir. Editörlerden biri kabul, diğeri red yanıtı vermiş ise makale baş editör tarafından bir kere daha değerlendirilir. Revizyon önerilen makaleler yazarlarına revizyon istekleri ayrıntılı olarak açıklanarak geri gönderilir. Yazardan geri gelen düzeltilmiş makaleler tekrar editöre danışılır ve kesin sonuç alınır. Editörler gerek gördükleri takdirde makale istatistik uzmanımız tarafından da bir kere daha değerlendirilir. Ayrıca editörlerimiz gerek gördükleri takdirde kendi kurumlarındaki temel bilimler alanındaki meslektaşlarından yorum almaktadırlar. Son 3 yılda yapılan yazışmaların birer kopyaları arşivimizde hâlen saklanmaktadır. Editörler kurulu yılda en az bir kere bir araya gelmektedir. Bu toplantı öncesinde editörler performansları konusunda yazılı olarak bilgilendirilmekte, toplantı sırasında ise tüm editörlerin sonuçları, isim belirtilmeden sunulmaktadır. Her yıl kuruldan 1-2 editör ayrılmakta, 3-4 editör eklenmektedir. Editör seçimi mevcut editörler tarafından yapılan önerilere göre ve eksiğimiz olan alanlar dikkate alınarak yapılmaktadır. Yayınlanmak üzere kabul edilen makaleler profesyonel bir kuruma gönderilir. Makalelerin hangi sayıda ve hangi sırayla basılacağı teknik kurul tarafından belirlenir. Yayıncı makalenin içeriğinde değişiklik yapmadan dilinde düzeltme yapma hakkına sahiptir. Kaynakların doğruluğu titizlikle incelenir, gereğinde indeksleme sistemlerinde bulunamayan kaynakların birer kopyaları yazarlardan istenir. En son olarak yayıncı Medical Subject Headings MeSh sistemine uygun olarak 5-6 adet anahtar kelimeyi belirleyerek makalenin son halini ("galley proof") ilgili yazara gönderir. Yazar gerekli gördüğü düzeltmeleri yaptıktan sonra imzalayarak geri gönderir. Yayıncı ayrıca şekillerin kalitesinden sorumludur. Gereğinde şekillerin tekrar çizilmesini talep edebilir. Ayrıca, orijinal olmayan şekillerin telif haklarının kontrolünü de üstlenmiştir. Telif hakkı olmayan şekillerin yeniden çizilmesini sağlar. Dergi abonelik sistemiyle dağıtılmaktadır. Dağıtım posta yoluyla yapılmaktadır. Yaklaşık 300 adet ücretsiz kopya eğitim kurumu kütüphanelerine gönderilmektedir. Derginin hazırlanması, basımı ve dağıtım masrafları abonelik ücretlerinden ve reklam gelirlerinden karşılanmaktadır. İhtiyaç duyulduğunda Türk Ortopedi ve Travmatoloji Derneği dergiye maddi destek sağlamaktadır. Bunun dışında bugüne kadar hiçbir kurum veya kişiden maddi destek alınmamıştır. Dergi hâlen Türkiye’nin en önemli ortopedi konulu yayın organıdır. Özellikle eğitimdeki genç hekimler ve eğitim kurumlarının kadroları dergiyi ilgi ile takip etmektedir. Ayrıca, gelişmeleri takip etmek isteyen özel sektördeki uzmanlar da aboneler arasında önemli bir oranda yer almaktadır. Türkçe konuşan diğer orta asya ülkelerinden de aboneler bulunmaktadır. Zaman zaman bu ülkelerden de makale başvuruları olmaktadır. 2001 yılında derginin web sayfası hizmete girmiştir. Web sayfasındaki arama motorları ile özet ve başlık içinde yer alan kelimelere göre, yazarlara göre ve ayrıca 2000 yılından itibaren Medical_Subject_Headings MeSh sistemi ne göre belirlenen anahtar kelimelere göre tarama yapılabilmektedir. Web sitesinde yeni ve farklı bir uygulama olarak bir tartışma ortamı hazırlanmıştır. Okuyucular makaleler hakkında yorumlarını yazılı olarak gönderebilecek ve yanıtları ile birlikte takiplerini yapabilecektir. Derginin yayın dili Türkçe’dir. Her ne kadar batı ülkeleri için alışılmadık bir dil olsa da, orta asyadaki çok sayıda Türk kökenli ülke dikkate alındığında Türkçe’nin dünya üzerinde konuşulan en yaygın dillerden birisidir. Genç üyelerden oluşan teknik kurul derginin gelecekte daha fazla tanınması ve okunabilmesi için fikir üretme görevini üstlenmiştir. 5 yıldır yoğun olarak derginin içeriğinin kalitesi üzerinde çalıştıktan sonra hâlen web sitesinin geliştirilmesi konusunda çalışmaktadır. Kısa süre içinde özellikle orta asya ve orta doğu ülkelerinde derginin tanıtımını yoğunlaştırmayı amaçlanmaktadır. Gereksinim yÃ¶netimi Gereksinim Yönetimi ("İngilizce: Requirements Management") ; tanımlama, sağlama, belgeleme, analiz etme, takip etme, öncelik verme, gereksinimlere karar verme ve daha sonra değişimi kontrol etme ve ilgili taraflarla iletişim kurma işlemlerini kapsar. Bu proje boyunca süregelen bir süreçtir. Gereksinim Yönetiminin amacı; projenin gereksinimlerinin yönetilebilmesi ve bu gereksinimlerle projenin planının ve yapılan işlerin arasındaki tutarsızlıkların belirlenmesidir. Gereksinim yönetimi,projenin gerektirdiği hem teknik hem de teknik olmayan bütün gereksinimleri yönetir. Projede ele alınan gereksinimler dışında, gereksinim yönetimi bir de proje planlamaya, geliştirmeye, test etmeye de zemin oluşturur. Gereksinimlerin doğru tanımlanması yazılım projelerinin başarıya ulaşması için en önemli faktör. Gereksinim analizi ve yönetimindeki başarı, yazılım geliştirme yaşam döngüsündeki diğer süreçlerin başarısını doğrudan etkiler. Bu sebeptendir ki yazılım projelerinin yarısından çoğu gereksinim analizi sürecindeki hataları yüzünden başarısız oluyor. İyi yönetilen gereksinim analiz süreci size; Tam ve hedefe uygun gereksinim analizinin yapılması için kullanılacak iki temel yöntem ve bunların yazılım projelerindeki pratik uygulamaları: Benim Adım Orman Benim Adım Orman, Türk rock şarkıcısı Şebnem Ferah'ın 16 Aralık 2009 tarihinde piyasaya çıkan altıncı stüdyo albümüdür. Altı aylık çalışma ardından tamamlanan albümün prodüktörlüğünü Tarkan Gözübüyük yaptı. Ferah'a bu albümünde klavyelerde Ozan Tügen, gitarlarda Metin Türkcan, bas gitarda Buket Doran ve davullarda Aykan İlkan eşlik etti. 2005 yılında çıkardığı "Can Kırıkları" albümünden dört buçuk yıl sonra yayımlanan "Benim Adım Orman"'daki tüm şarkıların sözleri ve müzikleri Şebnem Ferah'a ait. Albümün çıkış şarkısı 3 numaralı parça "Yalnız" dır.Albümden "Yalnız" ve "Eski" şarkılarına klip çekilmiştir. Docendo discimus Docendo discimus, öğretirken öğreniriz anlamına gelen bir Latince deyiş. Genç Seneca (c. 4 BC – 65 AD) Lucilius'a yazdığı bir mektupta bu sözü kullanır (epistulae morales I, 7, 8). Docendo discimus aşağıdaki kuruluşların mottosudur. Stranmillis University College in Belfast, Northern Ireland the University of Chichester in West Sussex, England Central Washington University in Ellensburg, Washington Johnson State College in Johnson, Vermont Gillingham School in Dorset, England Novosibirsk State Technical University in Novosibirsk, Russia Dnipropetrovsk National University in Ukraine the Department of Computer Science at the West University of Timisoara II. Romanos II. Romanos (d. 939 - ö. 15 Mart 963), 959-963 yılları arasında tahta kalan Bizans imparatoru. VII. Konstantinos Porfirogennetos ile I. Romanos kızı olan Helena Lekapene'nin oğludur. İsmini annesinin babasından almıştır. Daha çocuk yaşta iken politik nedenlerle "İtalya Kralı" olan "Arles'li Hugh"ın evlilik-dışı bir kızı olan Bertha ile evlilik kontratı imzalamış ve Bertha ismini bu imzalamadan sonra Evdokia olarak değiştirmiştir. 6 Nisan 945'te VII. Konstantinos, Lekapane ve ailesinin iktidar gücünden ayrılmalarını sağlayınca, VII. Konstantinos oğlu Romanos'un ortak imparator olarak taç giymesine karar vermiştir. 947'de İtalya Kralı Hugh'un, 949'da da Romanos'un ismen karısı olan Bertha da ölünce Romanos hiç ilk karısı ile birlikte olmadan dul kaldı. Babasını zorlayarak ikinci evliliği için eşini kendisi seçmesini sağladı. Romanos kendi zevklerine uygun olarak ikinci eşi olarak bir hancının kızı olan ama güzelliği ile şehirde tanınmış olan Anastaso adlı bir kadını seçti ve onunla 956'da evlendi. Bundan sonra eşi yeni bir saray ismi alarak, Theofano olarak anıldı. Kasım 959'da babası VII. Konstantinos öldüğünde II. Romanos tam yetkilerle tek imparator oldu. Başkentte dolaşan söylentilere göre ya Romanos ya da karısı Theofano imparator VII. Konstantinos'u zehirleyip ölmesini sağlamışlar ve tahtı böylece bir entrika ile ele geçirmişlerdir. Romanos babasının saltanatı sırasında önemli olan bürokrat ve saraylıları kendi arkadaşlarını veya kendini tutanları veya karısı Theofano tarafından kayrılan bürokratlarla değiştirmeye başladı. Ana İmparatoriçe Helena Lekapane ve Romanos'un kız kardeşleri de saraydan uzaklaştırılanlar arasındaydılar. Romanos kız kardeşlerinin ayrı manastırlarda rahibe olmalarını sağladı. Bütün bu değişikliklere rağmen imparatorluğun idaresi aksamadı; çünkü Romanos'un bunların yerine getirdiği saraylı ve yüksek memurların büyük çoğunluğu devlet işlerinde gayet yetenekli kişilerdi. Bunlar arasında en güçlüsü olarak hem Romanos'un baş danışmanı olan hem de donanma komutanı ("Drungarios") olan hadım Josef Bringas gelmekteydi. II. Romanos askeri meselelerle uğraşmayı da ordu komutanlarına bırakmayı tercih etti. Bu komutanlar da Araplar elinde bulunan Girit adasını ve Halep şehrini ellerine geçirerek yüz kusur yıldır, imparator Herakleios'un döneminden beridir görülmeyen Bizans askerî zaferlerine neden olmuşlardır. Bu iki askerî komutan Anadolu'da büyük arazi sahibi olan toprak sahibi asiller sınıfından olan Nikiforos Fokas ve kardeşi Leo Fokas idi. 825'te Arapların eline geçmiş olan Girit adası Bizanslılar için devamlı problem olarak görülmekteydi. Girit'te yerleşip Girit Emirliği'ni kuran Araplar geçimlerinin büyük bir kısmını Akdeniz'de korsanlıkla ve özellikle Bizans tüccar gemilerine ve kıyı yerleşkelerine hücumla ele geçirmekteydiler. 949'da II. Romanos'un babası VII. Konstantinos 100 gemiden oluşan bir Bizans donanmasını Girit korsanları üzerine göndermiş ama bu başarısız kalmıştı. Babasının bu başarısızlığından çok etkilenen II. Romanos tahta çıkar çıkmaz Girit'i tekrar eline geçirmek amacıyla hemen yeni bir donanma ve ordu hazırlattı. Bu çok büyük donanmada 1,000 tane "dromon" tipi gemi, 2.000 tane "helandiyon" tipi gemi, 308 asker taşıt gemisi bulunmakta ve denizci tayfaları sayısı 27.000 en fazla ve karaya çıkacak savaşçı sayısının 50.000 olduğu bildirilmektedir. Fakat başka tarihçiler daha düşük sayılar vermektedirler (100 "dromon" tipi, 200 "helandiyon" tipi ve 100 asker taşıt gemisi ve toplam asker sayısının yine 77.000). Bu orduya komuta etmek için o zamana kadar Doğu ordusunun komutanı olan Nikiforos Fokas'ı seçti. 13 Temmuz'da Girit'te karaya çıkan Nikiforos Fokas komutasındaki bu ordu çok güç olan bir askeri sefere başladı. Karaya çıkışta yapılan muharebeyi kazanan Bizans ordusunun Rus asıllı paralı askerlerinden oluşan öncü birlikleri karada ilerlerken bir pusuya düşürüldü. Fakat büyük Bizans ordusu Chandax Kandiye kalesine yürüyüp bu kaleyi kuşatma altına aldı. 8 ay suren bir kuşatma sırasında şehirdekiler denizden erzak ve iletişim sağlayabilmekte idiler. Bizans donanması deniz üstünlüğü elinde olmasına rağmen bu şehir civarında bir ikmal merkezi sağlayacak uygun liman bulunmadığı için şehri efektif ablukaya alıp denizden desteklenmesini önleyemedi. Fakat şehirli Arapların Sicilya ve Magrip'teki diğer Araplara gönderdikleri destek verme istekleri kabul edilmedi ve şehirdekiler desteksizlik dolayasıyla moral olarak çöktüler. Kış gelmişti; kuşatıcı Bizans ordusu durumunu zorlukla korumaktaydı ama şehirdeki erzağın önemli kısmı bitmişti ve denizden ikmal yeterli destek sağlayamıyordu. General Nikiforos Mart 961'de Bizans ordusuna şehrin duvarlarına hucum etmesi emrini verdi. İlk ikisi başarısız olmasına rağmen üçüncü hücumdan sonra Bizanslılar şehri ellerine geçirdi. Şehir de buyuk bir katliam ve talan basladı. Çok dindar olan komutan Nikiforos, Aynaroz Manastırının kurucusu Athanisos'un telkinleriyle büyük bir etnik temizleme harekatına girişti. Katliamdan sağ kalan Araplar köle olarak ve büyük çapta talan edilen eşyalar gemilerle Konstantinopolis'e gönderildi. Girit Athanisos ve keşişlerinin büyük gayretleriyle yeniden Ortodoks Hristiyan hale getirildi ve böylece, 961'den sonra Girit adasının tümünün kontrolü tekrar Bizanslılar eline geçti. Kandiye'nin fethi haberi gelince Konstantinopolis'te Ayasofya'da imparator ve imparatoriçenin de hazır bulunduğu ve çok buyuk bir ahali çeken bir zafer ayini yapıldı. Nikeforos Fokas Girit'ten şehre geri geldiği zaman ise Konstantinopolis'te buyuk bir zafer alayı yapılması beklenirken bu yapılmadı. General Nikeforos, Hipodrom'da yapılan bir merasimle şehir halkına takdim edildi ve halkın çok buyuk tezahüratlarıyla karşılandı. Bundan sonra Girit fatihi Nikeforos, iki yıl önce Girit'e gitmek üzere ayrıldığı doğu ordusu komutanlığı ile doğuya ismen Abbasilerin ama gerçekte Hamdaniler'in Halep Emiri "Saif-ul-devle" üzerine gönderildi. "Saif-ul-devle" Hamdaniler'in Halep Emiri olarak elinde bulunduğu Kilikya ve Doğu Anadolu'dan her yıl Bizans arazilerine bir hücum ve akında bulunmaktaydı. 960 yazında yapılan akın Araplar için çok fırsatlı bir zamanda yapılmıştı. Bizanslılar'ın doğudaki ordusu, Girit'e yapılan sefer dolayasıyla bu sefere asker çekmeleri dolayasıyla zayıflamıştı. Doğu ordusu komutanlığını alan Nikeforos'un kardeşi Leo Fokas zayıf ordusuyla güney Suriye'de bulunmaktaydı. Saif-ul-devle 30.000 kişilik bir Arap ordusuyla Doğu Toros'ları geçerek Malatya civarında bulunan Çarsian kalesini eline geçirdi. Bu kalenin şimdiki yeri bilinmemektedir ve Arap kaynakları ismini Karçane olarak vermektedirler. say.180. Araplar kalenin savunmacılarını öldürdü ve büyük sayıda esir aldılar. Bizans generali Leo Fokas zayıf ordusuyla gelip Doğu Toroslar'ın geçitlerini tutup beklemeye koyuldu. Akıncı Arap ordusu başlarında Saif-ul-Devle ile, Kasım da talan edilen mallar ve çok sayıda esirlerle dönmekte iken "Raban" veya "Kulindros" adli bir dağ geçidinde Bu geçidin şimdiki yeri bilinmemektedir. Leo Fokas'ın ordusunun pususuna düştü. Saif-ul-Devle ancak 300 atlı ile hayatını zor kurtardı ve bütün talan mallarını, esirlerini 29.500 den fazla Arap askerini bu gecitteki muharebede kaybetti. Girit fatihi Nikaforos yanındaki Girit'ten gelmiş takviyelerle doğu ordusuna yetişip iki general kardeş komutasında Bizanslılar Şubat ve Mart 962'de Kilikya'da Arapların elinde bulunan 55 kadar etrafı surlu şehri eline geçirdiler. Sonra metodik olarak yakıp yıkarak Halep yönüne yürümeye başladılar. Paskalya yortusundan Bizans ordusu İskenderun'dan Belen Geçidi'nden Suriye'ye girdi ve birkaç ay sonra Halep surları önüne gelip bu şehri kuşatmaya aldı. Saif-ul-Devle'nin 10. yüzyıl Arap mimarisinin en güzel eserlerinden biri olduğu bildirilen muhteşem sarayı, "el Hallaba", şehir surları dışında bulunuyordu. Bizanslılar kuşatmanın ilk gününde bu sarayı tamimiyle talan edip yakıp yıkıp yerle bir ettiler. Bu talandan 390.00 gümüş dinar, 2.000 deve, 1400 katır ve sayısız safkan Arap atı ganimet aldıkları bildirilmiştir. Saif-ul-Devle kuşatma başında Halep'te bulunmakla beraber sonunda kaçmak zorunda kaldı. Komutansız kalan şehir, iç kalede bulunan ufak bir birlik dışında, 23 Aralık'ta Bizanslı güçlerine teslim oldu. Bizans ordusu yine bir talan ve katliama girişti. Arap tarihçilerine göre bu katliam ordunun askerleri Arapları öldürmekten yorulup bitkin düşene kadar devam etti. Bizans doğu ordusu burada fazla kalmayarak geri dönmeye başladılarsa Kapadokya'ya geldikleri zaman II. Romanos'un ölüm haberi bu orduya erişti. II. Romanos uzun süren bir sürek avına gitmişti. Bu av sırasında kendini iyi hissetmedi ve geri geldiğinde 15 Mart 963'te beklenmedik bir şekilde öldü. Bu ölümün nedeni bilinmemektedir ama başkent ertesi gün II. Romanos'un karısı Theofano'nun verdiği bir zehirle öldüğü söylentileri yayıldı. Bunu destekleyen hiçbir kaynak bulunmamaktadır; ama çok genç iki çocuğu bulunan, İmparatoriçe tacı giymiş olan, hiçbir asil veya zengin aileye bağlı bulunmayan ve kocasının ölümünden iki gün önce bir kız çocuğu doğuran bir kadının kocasını zehirlemek istemeyeceği iddia edilmektedir. Diğer taraftan orduyu elinde bulunduran asil ve zengin ailelerin II. Romanos döneminde yetenekli bürokratlara ve karısına dayanarak imparatorluğu iyi idare etmesi bu asil aileler mensuplarının imparatora içerlemelerine de yol açtığı bilinmektedir. Romanos'un ölümü üzerine çok genç olan iki oğlu, 6 yaşında olan Basileios ve 3 yaşında olan Konstantinos, birlikte imparator olmuşlardır ve anneleri Theofano'da naip olarak kaldı. Ama bu durum hiç istikrarlı görülmemekteydi ve iktidar gücü kazanan herhangi bir kişi imparatorluğu eline geçirebilecekti. Romanos'un ölümünden sonra dul karısı Theofano ülkede en iyi bilinen ve askeri gücü büyük olan general Nikiforos Fokas ile evlendi ve Nikiforos ortak imparator ama gerçekte imparatorluk idaresini elinde bulunduran kişi oldu. Bununla da yetinmeyen ana imparatorice Theofano ülkede diğer bir ünlü general olan İoannis Çimiskes'in de metresi oldu. II. Romanos İtalya Kralının evlilik dışı kızı olan Bertha ile bir evlilik kontratı imzalanmış olmakla beraber bu evlilikte hiçbir zaman birlikte olmamışlardır. II. Romanos ikinci evliğini "Theofano" adını alan bir Mora'lı bar sahibinin kızı ile yapmış ve bu evlilikten isimleri bilinen şu üç çocukları olmuştur: II. Nikiforos II. Nikiforos Fokas (Yunanca: Νικηφόρος Β' Φωκάς) (912, Kappadokia - 10/11 Aralık 969, Konstantinopolis (Bugün İstanbul, Türkiye)), 963-969 arasında Bizans imparatoru. Müslüman Araplara karşı elde ettiği askeri başarılar 10. yüzyılda Bizans İmparatorluğu'nun yeniden güçlenmesini sağlamıştır. Nikiforos Fokas Anadolu'da büyük toprakları bulunan ve çok defa mensupları Bizans ordularında komutanlık yapmış, eski ataları Ermeni olan bir zengin sülalenin üyesiydi. Büyük babası yine aynı isimli Nikiforos Fokas, I. Basileios döneminde Güney İtalya'yı Bizanslılara tekrar bağlayan orduların komutanıydı. Amcası Yaşlı Leo Fokas 919 yılında I. Romanos Lekepanus'a karşı isyan eden bir generaldi ve sonunda gözlerine mil çekilip kör edilmiştir. Babası Bardas Fokas, VII. Konstantinos Porfirogennetos döneminde sarayda yüksek mevkilere yükselmiş ve Anadoluda imparatorluğun sınır bölgelerini savunan Doğu ordularının komutanı olmuştu. Nikeforos Fokas ve kardeşi Genç Leo Fokas'da Bizans ordusuna katılmış ve hızla ilerlemişlerdi. Nikeforos genç yaşta askerlik mesleğini benimsedi ve Hamdanilere karşı savaşta kendini gösterdi. 954-955'te İmparator VII. Konstantinos Porfirogennetos, bir muharebede yüzünden büyük bir yara alan Yaşlı Bardas Fokas'ın yerine oğlu Nikeforos'u Doğu'daki orduların başkomutanlığına getirdi. Nikeforos ilk iş olarak orduyu yeniden örgütlemeye girişti. İmparator II. Romanos tahta geçer geçmez, 826'dan beri Arapların yönetimi altında bulunan, İtalya ve Adriyatik kıyılarını her yıl vuran ve talan eden Arap korsanların üssü haline gelmiş olan ve VII. Konstantinos'in bir başarısız donanma seferi yaptırdığı Girit adasının tekrar Bizanslıların eline geçmesi için bir sefer hazırlamaya başladı. Çok büyük bir donanma ve 50.000 askerlik bir ordu hazırlandı. Bu orduya ve seferin komutanlığına doğudaki orduların komutanı olan Nikiforos getirildi. Doğu'daki orduyu kardeşi Leo Fokas emrine bırakan Nikiforos bu orduyla 13 Temmuz 960'ta Girit'e çıktı. Araplar karaya çıkmasına engel olamadılar. Ama sonra Chandax (bugün İraklion; Osmanlılar döneminde Kandiye) üzerine yürümekteyken Bizans öncü kuvvetlerini pusuya düşürerek imha ettiler. Ama Nikiforos ordusuyla yürüyüp Chandax kalesini kuşatmaya aldı. Bu kuşatma 8 ay sürdü. Şehirli Araplar denizden ikmal ve iletişim sağlayabilmekte idiler. Bizans donanması deniz üstünlüğü elinde olmasına rağmen etrafta sığınıp ikmal sağlayabileceği bir liman bulunmaması dolayısıyla şehri efektif ablukaya alamadı ve bu nedenle kuşatma çok uzun aldı. Kış gelmişti ve kuşatıcı Bizans ordusu durumunu zorlukla korumaktaydı. Şehir için denizle dışarıdan biraz erzak ikmali mümkün olmakla beraber hiçbir askeri destek sağlanamaması şehrin savunucularının moralini bozmaktaydı. Mart 961'de Nikiforos Bizans ordusuna şehrin duvarlarına hücum etmesi emrini verdi. Önceki hücumlara neticesiz kalmakla beraber, üçüncü hücumda Bizanslılar şehre girdiler. Şehir de büyük bir katliam ve talan yapıldı. Gayet dindar olan Nikiforos, Aynaroz (Athos) Dağındaki Ortodoks manastırının kurucusu Athanasios telkinleri ile adayı Müslümanlardan temizleme hareketine geçti. Katliamdan sağ kalan Araplar köle olarak ve büyük çapta talan edilen eşyalar gemilerle Konstantinopolis'e gönderildi. Athanasios ve keşişlerin desteğiyle Girit'te Hristiyanlığın yeniden yerleşmesi sağlanıldı. Böylece, 961'de Girit adasının tümünün kontrolü Bizans'a geçti ve yerleşmelerin hepsi tekrar Bizanslı olmaya dönüştürüldü. Bizans'a dönen Nikiforos için geleneksel olan bir zafer alayı yapılmadı ama Nikiforos Hipodrom'da Bizans halkına sunuldu ve ahali çok büyük sevgi gösterisinde bulundu. İmparator II. Romanos onu hemen Anadolu'ya o yaz büyük bir akında bulunan Hamdani Halep emiri Saif-ül-Devle" üzerine gitmek üzere Doğu ordusuna kardeşi Leo Fokas yanına tayin edip gönderdi. Nikiforos yanındaki Girit'ten gelmiş takviyeli orduyla doğu ordusuna yetişti. İki general kardeş Şubat ve Mart 962'de Kilikya'da yaptıkları harekatlarla Arapların elinde bulunan 55 kadar etrafı surlu şehri ele geçirdiler. Halep yönüne yürümeye başladılar ve yoldaki Arap yerleşkelerini metodik olarak yakıp yıkıp elimine ettirler. Bizans ordusu İskenderun'dan Belen Geçidi'nden Suriye'ye girdi ve Halep surları önüne gelip bu şehri kuşatmaya aldı. Halep surları dışında Saif-ül-Devle'nin "el Halaba" adlı sarayı bulunmaktaydı. Bu saray 10. yüzyıl Arap mimarisinin şaheseri olarak bahsedilmekte ve içi ve dışın Saif-ül-Devle'nin yıllık talanlarından gelen payı ile çok zengin bir şekilde teyzin edildiği yazılmaktadır. Bizans ordusu gelirgelmez bu sarayı tümüyle talan ettiler ve yakıp yıkıp ortadan kaldırdılar. Bu talandan 390.000 gümüş dinar, 2.000 deve, 1400 katır ve sayısız safkan Arap atı ganimet aldıkları bildirilmiştir. Kuşatmanın başında Saif-ül-Devle Halep'te idi ama sonunda 23 Aralık'ta kaçmak zorunda kaldı. Şehir askerleri komutansız kalınca, iç kalede bulunan ufak bir birlik dışında, Bizanslı güçlerine teslim oldu. Fokas'ların Bizans ordusu yine bir talan ve katliam harekatına girişti. Arap tarihçilerine göre bu katliam, Bizans askerlerinin Arapları öldürmekten bitkin düşene kadar devam etti. Bizans doğu ordusu burada fazla kalmayarak geri dönmeye başladılarsa Kapadokya'ya geldikleri zaman II. Romanos'un ölüm haberi bu orduya erişti. II. Romanos'un 15 Mart 963'te ölmesinden sonra başkentteki durum değişmişti. İmparatorun vasiyeti uyarınca hadım Josef Bringas devlet işlerinin yönetimine, 20 yaşındaki İmparatoriçe Theofano 6 yaşındaki Basileos ile 3 yaşındaki Konstantinos'un naipliğine getirildi. Durum çok istikrarsız idi. Bringas hadım olduğu için imparator olması imkânsızdı ama elleri altında askeri güç olan birkaç general istedikleri anda askerleri tarafından imparator olarak ilan edilip savunmasız olan İstanbul şehrine gelip İmparator olmaları büyük imkân dahilindeydi. Bunların başında Nikiforos Fokas, Nikaforos'un kardeşi Leo Fokas ve Nikiforos'un dayısı olduğu general İoannis Çimiskes gelmekteydi. Genç ana imparatoriçe, Bringas'dan habersiz olarak, doğu ordusu komutanı olan Nikiforos'a hemen Konstantinopolis'e gelmek üzere bir haberci gönderdi. Bu haberci Nikiforos'u Caesarea (Kayseri) yakınlarında buldu. Nikeferos Halep'ten hissesine düşen ganimetle birlikte küçük bir koruma birliği eşliğinde hızla Anadolu'dan geçip Nisan'da Konstantinopolis'e ulaştı. O zaman imparatoriçenin çağrısı herkes tarafından bilinir olmuştu ve Bringas, Nikiforos'a aleyhtarların başında entrikalara başlamıştı. Hatta Naipler Meclisi'nin bir toplantısında Bringas, Nikeforos'un bir kamu düşmanı olarak tutuklanmasını önermiş ama bunu kabul ettirememişti. Halk daha önce Girit fethi için ve şimdi de Halep fethi Nikiforos için bir zafer alayı yapılmasını istemekteydi. Nikiforos için yapılan zafer alayında kendine "Araplar içi beyaz ölüm" unvanı verildi ve Nikiforos, Halep'te bir kilisede muhafaza edilmiş olan Yahya (peygamber)'in tunik ceketini taşıyarak bir iki tekerlekli bir harp arabasında şehir sokaklarından geçerek Hipodrom'a geldi. Nikiforos gizlice her gün İmparatoriçe'yi görüp onunla müzakerelerde bulunmaktaydı. Ama her fırsatta dünya işleri ile ilgilenmediğini ve kendi isteklerine uygun olarak Aynaroz'da Athenasios'un bina etmekte olduğu ,manastıra çekilmek istediği açıkça ilan etmekte idi. Bringas'da kendine uygun planlar yapmaktaydı. Nikiforos'u tutuklamak hedefiyle onu saraya çağırdı. Fakat Nikiforos üstün bastırdı ve doğrudan doğruya Aya Sofya'ya gitti. Orada açıktan Bringas'ın kendini tutuklamak istediğinden ve kendini öldürme planları yaptığını ilan etti ve Aya Sofya'ya sığınmak istediğini bildirdi. Orada toplanan halk bu askeri kahramanın bu türlü komplolara hedef olmasını uygun görmediğini ve komplocuların cezalandırılmasını istemeye başladı. Ortodoks Patriği olan ve çok dindar olan Polieuctus'da bu dindar kişinin tarafını tuttu. Bizans Senatosu da Nikiforos'un ordu komutanı olduğunu ve onu bu görevden ayrılmaması kararı aldı. Nikiforos onlara kendine gösterdikleri güven ve bağlılıktan dolayı şükranlarını sundu. Paskalya bayramı şenlikleri sona erer ermez Konstantinopolis'ten ordusunun başına gitmek üzere ayrıldı. Fakat bu çok uzun sürmedi. Ordusuyla Kilikya üzerine gitmek bahanesi ile hazırlığa başladı. Halbuki asıl hedefi, Konstantinopolis'e gitmekti. Theofono ile yaptığı gizli müzakerelerin sonunda ortaya çıkan anlaşmaya göre, Nikoforos genç impartor çocukların haklarını ve hayatlarını korumayı garanti etmekteydi; ama buna karşılık Nikoforos Theofono ile evlenip onlarla ortak imparator olarak imparator olacak ve bu gençler yetişkin olana kadar Bizans devletinin gerçek idaresini eline alacaktı. 3 Temmuz 963'te güneş doğar doğmaz Caserea (Kayseri) kale kapısı önünde saflar halinde durmuş Bizans Doğu ordusu önünde Nikiforos Fokas eski geleneklere uyularak ordunun generalleri tarafından kalkanı üzerinde kaldırılarak Roma İmparatoru ilan edildi. Sonra şehir katedralinde imparator olarak takdis edildi. Bundan sonra Bizans Doğu ordusu Konstantinopolis üzerine yürümeye başladı. Ordu gelmekte iken Bringas, Nikiforos aleyhtarı hareketlerine devam etmekteydi. Önce Nikiforos'un emrinde önemli iki general olan İoannis Çimiskes ve Romanos Kurkuas'a mektup yazarak eğer Nikiforos'u elemine ederlerse onlara önemli ordu görevleri verebileceğini açıkladı. Çimiskes bunu hemen, hem komutanı hem de dayısı olan Nikiforos'a gösterdi. Diğer taraftan Anadolu ordusuyla araları daima skere rengi olan Makedonya ordusu askerlerini Konstantinoplis'e çağırıp şehrin önemli stratejik mevkilerinde bu askeri birlikleri görevlendirdi. Bazı birlikleri de şehrin Asya yakasına gönderdi ve bunlar orada bulunan kullanılabilir bütün deniz araçlarını toplayıp İstanbul yakasına getirdiler. 9 Ağustos'ta Nikiforos ve ordusu Christopolis (Üsküdar)'a geldiğinde İstanbul tarafına geçirecek deniz vasıtası bulamadılar. Fakat yeni imparator bunlara aldırmadı ve Üsküdar'da bulunan imparatorluk yazlık sarayı olan Hieria Sarayı'na yerleşti. İstanbul yakasında bulunan casus ve taraftarları günbegün ufak sandallarla gizlice Boğazı geçip kendini gelişmelerden haberdar etmekteydiler. Kardesi Leo Fokas da İstanbul'dan geldi ve babaları olan general Bardas Fokas'ın Bringas tarafından rehin olarak tutuklandığı haberini getirdi. Fakat bunlardan habersiz olaylar daha da ilerlemişti. Şehirdeki karışıklıktan faydalanan ve gardiyanlarının da desteği ile Bardas Fokas tutuklamadan kaçmış Aya Sofya'ya sığınmıştı. Onu zorla geri almak için Bringas bir birliği Aya Sofya'ya göndermişti. Bu birlik Bardas'ı tam yakalamış ve çıkarmak üzereyken etrafta bulunan buyuk halk kitlesi tarafından durduruldular ve Bardas tekrar Aya Sofya sığınak yerine geri geldi, Bu sefer Bringas kendi şahsına iş düştüğünü anladı. Atına atlayarak Aya Sofya yanında bulunan patriklik ikametgâhına giderek Patrik'ten destek istedi. Bunu alamayınca şahsen Aya Sofya kilisesine girerek orada bulunan yüksek vaaz mevkine çıktı ve Bardas'ın niçin tutuklanması gerektiğini onlara anlatmaya çalıştı. Ama bu 'vaazi'ni verirken eğer istekleri yerine getirilmezse halka ekmek ve yiyecek sattırmayacağını tehdit ettiği için istekleri yerine getirilmedi. Halk Aya Sofya'dan ayrıldıktan sonra iki genç imparatoru da yanına alarak Bardas'ı görmeye gitti. Ne tehditler yaptığı bilinmemekle beraber bu sefer Bardas, Aya Sofya'dan Bringas ve iki genç imparator çocukla birlikte ayrıldı. Fakat sabah olunca Aya Sofya yine ahali ile doldu. Bardas'ı sığınak alamında görmeyince asayiş durumu bozuldu. Halk Patrik ve papazları kendilerine sığınanları korumamakla itham edip hucuma geçtiler. Patrik hemen saraya gitti ve Bardas'ı orada bularak Aya Sofya'ya geri getirdi. Fakat Bringas hemen onları Makedonyalı askerle takip etmişti ve Bardas'ı geri almaya çalıştılar. Buna çok kızan ahali hep birden kilisede ellerine ne geçerse alarak Makedonyalılar ve Bringas üzerine yürüdüler. Bu kargaşalık şehre yayıldı. Önce bu kargaşalık lidersiz halk hareketi olarak görülmekte