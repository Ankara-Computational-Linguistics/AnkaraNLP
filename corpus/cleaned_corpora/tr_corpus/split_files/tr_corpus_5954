sırasında öldü.Bununla da, Polad Haşimov İsmet Kayıbov ve Mehemmed Esedovdan sonra, 1988 yılından beri devam eden Karabağ Savaşında ölen üçüncü Azerbaycan generali oldu. Temmuzun 14'ünde tümgeneral Polat Haşimov'un naaşı doğduğu Gabala bölgesinin Vendam kasabasına, daha sonra ise yaşadığı Sumgayıt şehrine getirildi. 15 Temmuz'da II. Fahri Hiyaban'da, onunla birlikte ölen olan albay İlgar Mirzayev ile yan yana defnolundu. Veda merasiminde Savunma Bakanı Zakir Hasanov, Savunma Bakan Yardımcısı Ramiz Tahirov, Azerbaycan Genelkurmay Başkanı Necmeddin Sadıkov, Azerbaycan Devlet Başkanlığı Askeri İşler Daire Başkanı yardımcısı Tümgeneral Yaşar Aliyev, Bakü valisi Eldar Azizov iştirak etti. Åžupria Şupria veya Şubria (Ermenice: Շուպրիա), MÖ 13. yüzyıldan sonra yazılmış Asur kaynaklarında geçen, Ermeni Yaylası'ndaki bir Hurri krallığıydı. Başkenti Ubbumu idi. Genellikle Şupria adının MÖ 3. binyıla tarihlenen Mezopotamya kayıtlarındaki Subartu (Sümer: "Shubur") kelimesinden türediği ve hatta eş anlamlı oldukları kabul edilir. Bununla birlikte, Sümerlilerin Subartu adını Yukarı Mezopotamya ve/veya Asur bölgesini tanımlamak için kullandığı bilinmektedir. Subartular, Hurri-Mitanniler, Hayasa-Azziler, Nairi halk ve bölgedeki diğer topluluklar, MÖ 9. yüzyılda Urartu hakimiyetine girmiştir. Bazı akademisyenlere göre, bu halkların soyundan gelenler günümüz Ermenilerinin etnik yapısını şekillenmiş olabilir. MÖ 7. yüzyılın başlarında yaşamış Süryani Kralı Esarhaddon, tanrı Aşur'a yazdığı mektupta Şupria'dan bahsetmektedir. Esarhaddon, 674'te Şupria'ya karşı sefere çıkmıştır. Asur Kralı III. Şalmanezer, en az bir Şupria Kralından (Anhitte) bahsetmiştir. Sırp Milliyetçiliği Sırp milliyetçiliği Sırpların bir ulus olduğunu iddia ediyor ve Sırpların kültürel birliğini destekliyor. Sırp dilbilimci Vuk Stefanović Karadžić ve Sırp devlet adamı Ilija Garašanin'in etkisi altında, başlangıçta Balkanlar'daki Osmanlı egemenliği sırasında milliyetçiliğinin genel yükselişi bağlamında ortaya çıkan etnik bir milliyetçiliktir. Sırp milliyetçiliği, Osmanlı İmparatorluğu'nun gerilemesine katkıda bulunan Balkan Savaşları sırasında, I. Dünya Savaşı sırasında ve sonrasında Avusturya-Macaristan İmparatorluğu'nun dağılmasına katkıda bulunduğunda ve yine 1990'larda Yugoslav Savaşları ve Yugoslavya'nın dağılmasında önemli bir faktördü. 1878'den sonra Sırp milliyetçileri hedeflerini Yugoslavistlerinkileriyle birleştirdiler ve Sırbistan'ın sadece tüm Sırpları dar bir bölgede değil, Yugoslavya olarak adlandırılacak bir ülkede tüm Güney Slavları birleştirecek bir Güney Slav Sardinya Krallığı olmasını gerektiğini iddia ederek Sardinya Krallığı'nın İtalya'nın Birleşmesi'ndeki başrolünü taklit ettiler. Sırp milliyetçileri, ademi merkeziyetçilik çabalarına direnip Sırpların birliğini garanti eden merkezi bir Yugoslav devletini desteklediler. Yugoslavya tarafından 1921'de kabul edilen Vidovdan Anayasası, ülkeyi Sırp Karađorđević monarşisi altında merkezi bir devlet olarak düzenledi. Hırvat milliyetçileri merkezileşmiş devlete karşı çıktılar ve Yugoslavya'da 1939 tarihli Cvetković-Maček Anlaşması'nda Yugoslav hükümeti tarafından kabul edilen ademi merkeziyetçi ve özerk bir Hırvatistan talep ettiler. Sırp milliyetçileri, Sırp'ın birliğini zayıflattığı ve Yugoslavya'nın gücünü azalttığı gerekçesiyle"Güçlü Sırbistan, Güçlü Yugoslavya" sloganıyla anlaşmaya karşı çıktılar. Yugoslavya'nın II. Dünya Savaşı'na işgali ve bölünmesi, milliyetçi Sırplar, Hırvatlar, Boşnaklar ve diğerleri arasında şiddetli etnik çatışmayla sonuçlandı ve Çetnikler hareketinde Sırp milliyetçiliğinin son derece şiddetli mezhepsel bir varyantı ortaya çıktı. 1960'larda Yugoslavya Sosyalist Federal Cumhuriyeti'nin ademi merkezileşmesi ve tüm etnik milliyetçi duyguların bastırılması, 1980'lerde bir Sırp milliyetçi tepkisine ve yeniden dirilişe yol açtı. 1990'larda Yugoslavya'nın bağımsızlık talep eden çok sayıda cumhuriyetle çökmesi üzerine Sırp milliyetçileri, tüm Yugoslav cumhuriyetlerindeki tüm Sırpların ortak bir devlette birleşme hakkına sahip olmasını talep ettiler, Sırbistan ile birlik arayan Sırplar ve bağımsızlık arayan diğer Yugoslav etnik kökenleri arasında etnik çatışma oluştu. Küçük rüzgar türbini Küçük rüzgar türbini, rüzgar çiftlikleri 'nde bulunanlar gibi büyük güçlü ticari rüzgar türbinlerinin aksine mikro elektrik üretimi için kullanılan bir rüzgar türbinidir. Kanada Rüzgar Enerjisi Birliği (CanWEA) "Küçük rüzgar türbini" ni 1000 Wattdan (1 kW) 300 ( kW) kadar güç aralığındaki türbin kadar olarak tanımlar. Bu küçük türbinler, tekne, karavan veya minyatür soğutma ünitesine 50 Watt güç verebilecek kadar küçük güçlü olabilir. IEC-61400-2: 2013 Standardı, küçük rüzgar türbinlerini, 200 m2'den daha küçük rotor süpürme alanlı ve 1000 VaC. veya 1500 Vd.c.’den az elektrik enerjisi veren rüzgar türbini olarak tanımlar. Konut ölçeğinde kullanım için küçük ölçekli türbinler vardır. Kanatları genellikle 1.5 -3.5 m arası çaplardadır ve optimum rüzgar hızlarında 1-10 kW arası güçlerde elektrik üretirler. Bazı üniteler, küçük rüzgar hareketlerine hassasiyete izin verecek, kentsel ortamdaki tipik ani rüzgarlara hızlı tepki izin verecek, 16 kg gibi hafif ve genellikle televizyon anteni gibi kolay montajda edilebilecek şekilde tasarlanır. Bunlardan birkaçının sesinin 1 metre uzaklıkta duyulmadığından sertifikalandırıldığı ifade edilmektedir. Küçük rüzgar türbinlerinin çoğu geleneksel yatay eksenli rüzgar türbini lerdir, ancak dikey eksenli rüzgar türbini ler de küçük rüzgar türbin pazarında paylarını artırmaktadır. WePower, Urban Green Energy, Helix Wind ve Windspire Energy gibi dikey eksenli rüzgar türbin üreticileri, önceki yıllarda satışlarını arttırdıklarını bildirmişlerdir.Küçük rüzgar türbinlerinin elektrik üreteçleri genellikle üç fazlı indiksiyon tipi alternatif akım alternatörü kullanılır. Bunların, aküyü doldurmak için doğru akım çıkışlı ve gücü tekrar AC'ye çeviren ama elektrik şebeke bağlantısı için de sabit frekanslı akım veren inverterleri vardır. Bazı modeller tek fazlı üreteç ler kullanır. Bazı küçük rüzgar türbinleri düşük rüzgar hızlarında çalışacak şekilde tasarlanabilir, ancak genel olarak küçük rüzgar türbinleri en az 4 m/s rüzgar hızı gerektirir. Türbin yüksek rüzgar hızlarında bile elektrik üretmeye devam edebilsin diye dinamik frenleme fazla enerjiyi ısıya çevirerek türbin hızını azaltır. Dinamik frenleme rezistansı, ısı vermek için binanın içine takılabilir (yüksek rüzgar hızında binanın ısısını daha çok kaybettiğinde, frenleme rezistansı daha çok ısı üretir). Konum, düşük voltaj (yaklaşık 12 volt) dağıtımını pratik hale getirir. Küçük ünitelerin genellikle doğrudan tahrik jeneratörleri, doğru akım çıkışı, ömür boyu yeterli rulmanları ve rüzgara doğru yönlendiren kanatçıkları vardır. Daha büyük, daha maliyetli türbinlerin genellikle dişlili güç aktarma organları, alternatif akım çıkışı ve aktif olarak rüzgâra yönlendirmeleri olur. Bazı büyük rüzgar türbinlerinde de doğrudan tahrikli jeneratörler kullanılır. Doğal liflerin kalitelerinde değişimler, bünyelerinde fazla nem tutmaları ve çok stresli büyük kanatlarda istenmeyen düşük ısıl kararlılıkları olmasına rağmen kırsal alan elektriklendirmesinde kullanılan daha az stresli küçük türbinlerde ve küçük ölçekli yenilenebilir sistemlerde hala bunlardan faydalanabilir. Kenevir, keten, ahşap ve bambu, küçük türbinlerin kanatlarının yapımı için aday malzemelerdir. Nepal’de kaplanmış ahşaptan yapılan küçük kanatlı türbinler kullanılmakta ve Sal, Saur, Sisau, Uttish, Tuni ve Okhar, çam ve lakuri ağacı dahil olmak üzere mevcut ahşap malzemeler, bulunabilirlik, maliyet, büyüme süresine göre ulaşılan ortalama yoğunluk, yüksek sertlik ve kırılma zorlanmasına göre mukavemet konularına iyi performansı gösterdikleri belirlendi. Kaplamalar genellikle nemi azaltmak için kullanılır ve astarlı beyaz emayenin özellikle etkili olduğu bulunmuştur. Sitka ladin, (pervanelerde kullanılır) ve Douglas Fir da türbin kanatlarında kullanılır. Düşük yoğunluğu ve karbon tutma kabiliyeti nedeniyle ahşabın ötesinde bambu esaslı kompozitler, hem büyük hem de küçük rüzgar türbinlerinde kullanılabilir - bu da bambu malzemelerini çevre dostu yapar. Ayrıca ahşaba göre bambu daha fazla kırılma tokluğuna, daha yüksek mukavemete, daha az işleme maliyetine ve hızlı büyüme oranına sahiptir. Malzeme konusunda devam eden gelişmeler, reçineleri ve hibrit bambu karbon elyaf malzemeleri ve reçinelerin kullanıldığı bambu laminatları kapsar. Karbon elyaf takviyeli polimerler, nanokompozitler, ve E-cam-polyester gibi bir dizi sentetik malzeme de kullanılmıştır. Türbinler genellikle yakındaki engellerin üzerine çıkarmak için bir kuleye yerleştirilir. Temel kurallardan biri, türbinlerin 150 m içinde her şeyden en az 9 m daha yüksekte olmasıdır. Rüzgar türbinleri için daha iyi yerler, yukarı doğru büyük engellerden çok uzakta olmalıdır. Sınır tabaka rüzgar tünelinde yapılan ölçümler, yakındaki engellerle ilişkili önemli zararlı etkilerin, engelin yüksekliğinin aşağı rüzgarının 80 katına kadar uzayabildiğini göstermiştir. Ancak bu aşırı bir durumdur. Küçük bir türbini koymak için başka bir yaklaşım, yakın engellerin yerel rüzgar koşullarını nasıl etkileyeceğini tahmin etmek için bir barınak modeli kullanmaktır. Bu tür modeller geneldir ve herhangi bir yere uygulanabilir. Genellikle gerçek rüzgar ölçümlerine dayanarak geliştirilirler ve olası bir türbin konumundaki ortalama rüzgar hızı ve türbülans seviyeleri gibi akış özelliklerini yakındaki herhangi bir engelin boyutunu, şeklini ve mesafesini dikkate alarak tahmin edebilirler. Çatıya küçük rüzgar türbini takılabilir. Kurulum sorunları, çatı mukavemetini, titreşimi ve çatı çıkıntısının neden olduğu türbülansı kapsar. Küçük çatı türbinleri türbülanstan muzdariptir ve şehirlerde nadiren büyük güç üretir. Temmuz 2012'de, Japonya’nın rüzgar ve güneş enerjisi üretimini artırmayı vaat eden Japonya Sanayi Bakanı Yukio Edano tarafından onaylanan yeni bir tarife garantisi yürürlüğe girdi. Ülke, Mart 2011'de Fukuşima radyasyon krizine bir tepki olarak yenilenebilir enerji yatırımını artırmayı hedeflemektedir. Tarife garantisi, güneş panelleri ve küçük rüzgar türbinleri için geçerlidir ve hükümet tarafından belirlenen oranlarda yenilenebilir enerji kaynaklarından üretilen elektriği devlet tesislerinin geri almasını gerektirmektedir. Küçük ölçekli rüzgar enerjisi (20 kW kapasiteden daha düşük türbinler) en az 57,75 JPY (kwh başına yaklaşık 0,74 USD) sübvanse edilecektir. İngiltere'nin kırsal veya banliyö bölgelerindeki mülkler, yerel şebeke gücünü desteklemek için invertörlü bir rüzgar türbini seçebilir. İngiltere'nin Mikrojenerasyon Sertifikasyon Programı (MCS), nitelikli küçük rüzgar türbinlerinin sahiplerine besleme tarifeleri sunmaktadır. Amerikan Rüzgar Enerjisi Birliği (AWEA)'ya göre, 2008 yılında ABD ‘de küçük rüzgar türbinleri toplam enerji üretimine 17,3 MW elektri üretim kapasitesi ekledi. Gücü 100 kW veya daha az kapasiteli rüzgar türbinleri olarak tanımlanan küçük rüzgar türbinlerinin iç pazardaki bu büyümesi, % 78'lik artışa eşittir. AWEA'nın 2009 Mayıs ayı sonlarında yayınlanan "2009 Küçük Rüzgar Küresel Pazar Araştırması"’na göre, sanayi, üretim tesisi genişlemelerini finanse etmek için yeterli özel yatırımı çekebildiğinden, bu artış kısmen daha fazla üretim hacmine gitti. Ayrıca konut satışlarında artış, artan elektrik fiyatları ve rüzgar teknolojileri konusunda daha fazla kamuoyu bilinci de bu artışın diğer nedenleridir. 2019'da ABD'nin küçük rüzgar türbinlerine olan talebinin çoğu, uzak yerlerde enerji üretimi ve büyük ölçekli rüzgar enerjisi tesislerinde saha değerlendirmesi amaçlıydı. ABD küçük rüzgar endüstrisi, küresel pazar payının yaklaşık yarısını kontrol ettiği için küresel pazardan da faydalanmaktadır. ABD'li üreticiler, Dünya çapında küçük rüzgar türbini tesislerine harcanan 156 milyon doların 77 milyon dolarını kazandı. 2008 yılında Dünya’da toplam 38,7 MW küçük rüzgar enerjisi kapasiteli türbin kuruldu. Amerika Birleşik Devletleri'nde, 2-10 kW güçlü ev tipi rüzgar türbinleri genellikle 12,000$ ile 55,000$ arasında (watt başına 6$) kurulu maliyeti vardır. 19 eyalette ev sahiplerinin satın alma fiyatını watt başına yüzde 3'e kadar azaltabilen teşvikler ve indirimler vardır. Özellikle Amerika Birleşik Devletleri'nde piyasadaki baskın modeller yatay eksenli rüzgar türbini ‘leridir. IEA Rüzgar Görevi 27 tarafından IEC TC88 MT2 ile işbirliği ile, müşterilerin küçük rüzgar türbini satın alımında bilinçli karar verebilmeleri için tüketici etiketleme yöntemi geliştirildi. 2011 yılında IEA Wind, bu etiketi uygulamak için gereken testleri ve prosedürleri açıklayan “Önerilen Uygulamayı” yayınladı. Hırvatistan, elektrik şebekesine erişimi olmayan çok sayıda adası ve akdeniz iklimi nedenleriyle küçük rüzgar türbinleri için ideal pazardır. Az güneşli ancak çok rüzgarlı kış aylarında küçük rüzgar türbinleri, izole yenilenebilir enerji alanlarına (GSM, istasyonlara, marinalara vb.) harika bir katkıdır. Bu şekilde güneş ve rüzgar enerjisi yıl boyunca buralara enerji verirler. Almanya'da her zaman küçük rüzgar türbinleri için tarife, büyük türbinlerle aynıdır. Almanya'da küçük rüzgar türbin sektörünün yavaş gelişmesinin ana nedeni budur. Buna karşılık, Almanya'da küçük fotovoltaik sistemler kilovat saat başına 50 Euro-Cent'in üzerinde yüksek bir tarife ücretinden yararlandı. Ağustos 2014'te, rüzgar türbinleri için besleme tarifelerini de etkileyen Alman yenilenebilir enerji yasası düzeltildi. 20 yıllığına 50 kilovatın altındaki küçük rüzgar türbini işletilmesi tarifesi 8.5 Euro-Cent'dir. Almanya'da düşük tarife garantisi ve yüksek elektrik fiyatları nedeniyle, küçük rüzgar türbininin ekonomik çalışması, türbin tarafından üretilen elektriğin yüksek öz tüketim oranına bağlıdır. Özel hanehalkları elektrik için kilowatt saat başına ortalama 28 sent öder (% 19 KDV dahil). Alman yenilenebilir enerji yasası 2014'ün bir parçası olarak, ağustos 2014'te kendi kendine tüketilen elektrik ücretini belirledi. Yönetmelik, 10 kilowatt'ın altındaki küçük enerji santralleri için geçerli değildir. 1,87 Euro-Cent ücret düşüktür. Wayne Mixson John Wayne Mixson (d. 16 Haziran 1922 - ö. 8 Temmuz 2020), Amerikalı siyasetçi ve bürokrat. Mixson 16 Haziran 1922'de New Brockton, Alabama'da doğdu. Jackson County, Florida'da yetişti. Siyasete Amerika Birleşik Devletleri Demokrat Partisi'nde girdi. Florida Temsilciler Meclisi'nde delege olarak görev yaptı. 1978 yılında dönemin Florida Valisi olan Bob Graham'ın yardımcısı oldu. 1982'de ikinci döneminde görevine vali yardımcısı olarak devam etti. Mixson 1979-1987 yılları arasında iki dönem Florida Vali Yardımcısı olarak görev yaparken aynı zamanda Amerika Birleşik Devletleri Ticaret Bakanı olarak atanarak iki vazifeyi beraber yürüttü. 1987'de Florida Valisi Graham'ın Amerikan Senatörü olmak için görevinden ayrılmasıyla 3 Ocak'tan 6 Ocak 1987'ye kadar üç gün süreyle Florida Valisi olarak kısa süreli görev aldı. 2004 Amerikan Başkanlık Seçimleri sırasında Mixson önceki Başkan George W. Bush'un yeniden seçilmesini sağlamak için ülke genelinde kampanya yürüttü. Mixson 8 Temmuz 2020'de Tallahassee, Florida'da 98 yaşında öldü. Psikolojik ÅŸiddet Psikolojik şiddet (psikolojik istismar, duygusal şiddet, ya da duygusal istismar olarak da bilinir), failin mağduru duygusal olarak sindirmek ve aşağılamak, ona yaptırım uygulamak veya cezalandırmak için toplumdan soyutlamak üzere baskı uyguladığı bir saldırganlık biçimidir. Psikolojik şiddet uygulayan fail bağırma, korkutma, küfür etme, tehdit, hakaret, küçük düşürme, devamlı eleştirme, mağdurun hareketlerini, giyimini, başkalarıyla ilişkilerini denetleme, sınırlama, değersizlik duygusu uyandırma gibi yollarla sistematik olarak mağdura duygusal baskı uygular. Sıklıkla yakın duygusal ilişkilerde, aile içinde ve iş yerinde görülmektedir. En sık rastlanan ancak en zor önlem alınan şiddet türlerindendir. Daha çok kadına yönelen bir saldırganlık biçimidir. Şartların yerine gelmesi halinde Türk Ceza Kanunu madde 96 uyarınca “eziyet” ve/veya madde 106 uyarınca “tehdit” suçu olarak yorumlanabilmektedir. Psikolojik şiddetin yaygınlığının tüm dünyada çok yüksek olduğunu gösteren araştırma bulguları vardır. Araştırmaların çoğu kadınların uğradığı psikolojik şiddet üzerinedir. Dünya Sağlık Örgütü tarafından 10 farklı ülkede (Bangladeş, Japonya, Brezilya, Etiyopya, Peru, Soma, Tanzanya, Sırbistan, Tayland, Namibya) yapılan çalışma, kadınların %20-%75'inin yaşamlarının bir bölümünde psikolojik şiddet maruz kaldıklarını ortaya koymuştur (2005). 2015-2016 yılı arasında gerçekleştirilen bir araştırmaya göre İtalya'da kadınların %38'i, İspanya'da ise %33'ü 15 yaşından itibaren eşinden herhangi bir şekilde psikolojik şiddet görmektedir.Türkiye İstatistik Kurumu'nun Kadına Yönelik Aile içi Şiddet 2014 yılı araştırması verilerine göre Türkiye genelinde yaşamlarının herhangi bir döneminde psikolojik şiddete maruz kalan kadınların oranı %44'tür. Eşcinsel ilişki içinde olan bireyler arasında yapılan çalışmalar ile heteroseksüel erkeklerin uğradığı şiddet üzerine araştırmalar, psikolojik şiddetin hem kadın hem erkeklerin maruz kaldığı bir şiddet türü olduğunu ancak cinsiyete göre maruz kalınan psikolojik şiddetin türünün (tehdit, aşağılanma, yok sayılma gibi) değişebileceğini göstermiştir. Celia Weston Celia Weston (d. 14 Aralık 1951), Amerikalı tanınmış aktris. Weston 14 Aralık 1951'de Spartanburg, Güney Karolina'da doğdu. Oyunculuğa 1979'da Broadway müzikallerinde sahne alarak başladı. Amerikan CBS kanalı yapımı komedi türünde "Alice" (1981-1985) adlı televizyon dizisinde canlandırdığı Jolene Hunnicutt rolüyle tanındı. 1995 yapımı "Dead Man Walking" adlı sinema filmindeki performansıyla Independent Spirit Ödülü'nü kazandı. Ayrıca sinema filmleri; "The Talented Mr. Ripley" (1999), "In the Bedroom" (2001), "Hulk" (2003) ve "The Village" (2004) ile televizyon dizileri; "Law & Order: Special Victims Unit", "Frasier" ve "Desperate Housewives" gibi 40'tan fazla yapımda yardımcı oyuncu olarak yer aldı. Evrensel zaman Evrensel zaman, Dünya'nın dönüşünün ortalama hızını yansıtan bir zaman standardı. Saatler ile değil yıldızlara bakarak ölçülür. Birkaç saniyeye kadar değişen birkaç sürümü vardır. En yaygın olarak kullanılanlar Eş Güdümlü Evrensel Zaman (UTC) ve UT1'dir. DRAKON DRAKON, ergonomik tasarım ilkelerine uygun olarak Buran uzay projesi kapsamında geliştirilen algoritmik bir görsel programlama ve modelleme dilidir. Dil, okunması ve anlaşılması kolay herhangi bir karmaşıklığın akış şemalarını temsil etmek için tek tip bir yol sağlar. Eylül 2011'de piyasaya sürülen DRAKON Editör, herkese açık olan bir uygulamadır. Belge oluşturmak veya diğer dillerde kaynak koduna dönüştürülebilen görsel programlar oluşturmak için kullanılabilir. DRAKON adı, Rusça "Дружелюбный Русский Алгоритмический [язык], Который Обеспечивает Наглядность" ifadesinin kısaltmasıdır. Bu ifade "Kısaca Rusça algoritmik [dil] 'i gösteren (veya netlik sağlayan)" anlamına gelmektedir. "Наглядность" kelimesi, hayal edilmesi ve anlaşılması kolay bir kavram ya da fikri ifade eder ve "açıklık" olarak tercüme edilebilir. DRAKON dili hem modelleme / "biçimlendirme" dili (bağımsız "saf DRAKON" programı olarak kabul edilir) hem de programlama dili (karma dilin bir parçası olarak) olarak kullanılabilir. Bir biçimlendirme dilinin daha katı, "akademik" bir çeşidinin DRAKON tarafından sağlanan gibi programlamaya entegrasyonu, farklı programlama dillerindeki kullanıcıların birbirlerinin genel projeye katkılarını anlamalarına ve hatta gerekirse yorum yapmalarına olanak sağlayan sözdizimsel şeker ekler. DRAKON'un gelişimi 1986 yılında başladı ve Federal Uzay Ajansı (Akademisyen Pilyugin Merkezi, Moskova) ve Rusya Bilimler Akademisi'nin (Keldysh Uygulamalı Matematik Enstitüsü) katılımıyla Vladimir Parondzhanov tarafından yönetildi. Dil, ISO 5807-85 standardı ve Rus standardı “Гост 19.701-90” da tarif edilen akış şemalarının resmileştirilmesi, ergonomizasyonu ve klasik olmayan yapılandırılması ve gerçek zamanlı programların geliştirilmesi için oluşturulmuştur. Çalışma 1996 yılında (Buran projesi resmi olarak kapatıldıktan 3 yıl sonra), "Grafit-Floks" adlı otomatik bir CASE programlama sistemi geliştirildiğinde tamamlandı. Bu CASE 1996'dan beri birçok büyük uzay programında kullanılmaktadır: uluslararası bir proje Deniz Lansmanı, Rus yörünge yerleştirme üst aşaması Fregat (Rusça: Фрегат, fırkateyn), yükseltilmiş ağır fırlatma aracı (taşıyıcı roket) Proton-M, vb. Ancak DRAKON'un bu projelerde oynadığı kesin rol belirlenememektedir. DRAKON ile bina sistemlerinin gerçek dünyadaki gerçek deneyimi, çok az sayıda kod snippet'i halka açık olduğundan çok azdır. Diyagramlar oluşturmak için DRAKON kuralları, kolay anlaşılması için bilişsel olarak optimize edilmiştir ve bu da DRAKON'u istihbarat artırımı için bir araç haline getirir Khoid Moğolları Khoid Moğolları, Moğolların Oyrat kolunun alt etniğidir. Moğol dillerinden Oyrat lehçesini konuşurlar. Khoid Moğol Reisi Emirsana, başka bir Moğol devleti olan Çungar Hanlığı'nın yıkılmasında önemli rol oynamıştır. Î”T ΔT (Delta T), evrensel zaman ve dinamik zaman arasındaki farkı ifade eden zaman standardı. 1973'ten itibaren, ΔT'nin kesin günlük değerleri, ABD Deniz Gözlemevi'nin Dünya Yönlendirme Departmanı tarafından tutulan UT1-UTC değerleri listesinden elde edilebilir. Emirsana Emirsana (Moğolca: ᠠᠮᠤᠷᠰᠠᠨᠠᠭ᠎ᠠ; 1723 - 21 Eylül 1757), Khoid Moğolları reisi. Emirsana'nın emrindeki birliklerin Çing Hanedanı'na yenilmesi, Moğolların İç Asya'daki etki ve gücünün azalışının sinyallerini vermiştir. Emirsana'nın yenilgisiyle beraber Moğol toprakları Çing Hanedanı'na bağlanmıştır. Emirsana'nın döneminde, Çing Hanedanı ülkenin kuzey sınırındaki problemleri çözmek için son çözüm olarak Dzungar soykırımını gerçekleşmiştir. Hendrick Chin A Sen Hendrick "Henk" Rudolf Chin A Sen (d. 18 Ocak 1934 Albina, Surinam ; ö. 11 Ağustos 1999, Paramaribo ) Surinamlı bir iç hastalıkları uzmanı ve siyasetçi. Chin A Sen, Amerika kıtasının güneyinde, coğrafi açıdan Güney Amerika olarak adlandırılan kısımda yer alan Surinam'da 1980-1982 yılları arasında devlet başkanlığı makamında bulundu. Chin A Sen tıp okudu ve 1959'dan 1961'e kadar Paramaribo'da aile hekimi olarak çalıştı. Stajını Hollanda'da tamamladıktan sonra Paramaribo'daki St. Vincent Hastanesinde çalıştı. Bu süre zarfında Hollanda'dan bağımsızlık isteyen Milliyetçi Cumhuriyet (PNR) partisine üye oldu. Ancak burada oldukça pasif bir üyeydi. 25 Şubat 1980'de yaşanan ve Desi Bouterse ve Ulusal Askeri Konseyi'ni (NMR) iktidara getiren askeri darbeden sonra, Chin A Sen 15 Mart 1980 Surinam başbakanı olarak atandı. O süreçte aktif olmayan siyasetçinin atanması büyük bir sürprizdi. NMR üyelerinin de arandığı sol kanatlı bir kabin oluşturdu. Göreve başladıktan kısa bir süre sonra, demokrasiye dönmek ve ordunun gücünü sınırlamak istediği anlaşıldı. Mayıs 1980'de meclisin yetkisini ve hükümet gücünü artıran bir yasa çıkardı. O zamanlar Surinam'daki mevcut sorunların kararlılıkla çözülmesi için gerekli görülüyordu. Başkan Johan Ferrier istifa ettikten sonra Chin A Sen de göreve başladı. Chin A Sen başlangıçta NMR'deki iç anlaşmazlıklar yoluyla gücünü artırabildi. Bununla birlikte, NMR içindeki problemler çözüldükten sonra, Bouterse ve Chin A Sen arasında politik seyir üzerinde ciddi bir çatışma başladı. Bouterse, NMR ile güçlü bir güç olarak sosyalist ve devrimci bir toplumu hedeflerken, Chin A Sen demokratik kuralları yeniden oluşturmak istedi. Chin A Sen tarafından sunulan bir anayasa taslağı 1981 yılında NMR tarafından reddedildi ve hükümet ile ordu arasındaki gerilimi daha da artırdı. Bütün bunlar Chin A Sen'in 4 Şubat 1982'de başkan olarak istifası ile sonuçlandı. Aynı yıl önce Amerika Birleşik Devletleri'ne sürgüne giden Chin A Sen, daha sonra Hollanda'ya giderek siyasî sığınma talebinde bulundu. 8 Aralık 1982'de 15 muhalifin Paramaribo'daki Zeelandia Kalesi'nde öldürülmesinden sonra, Hollanda'da bulunan Chin A Sen, Surinam Kurtuluş Konseyi başkanlığına seçildi. Bu sıfatla Bouterse'e karşı silahlı mücadeleye girişen Ronnie Brunswijk ve onun orman komandosu ile de temasa geçti . Surinam Kurtuluş Konseyi toplantısında 1985 yılında Rijswijk'e düzenlenen bombalı saldırıda üç kişi öldü. Saldırı muhtemelen Chin A Sen'e yönelikti, ancak orada bulunmaması nedeniyle suikastten kurtuldu. 1995 yılında Chin A Sen, ülkesine geri dönerek, burada stajyer olarak çalışmaya başladı. Henk Chin A Sen, 65 yaşında Paramaribo'da hayatını kaybetti. DUT1 DUT1, Evrensel Zaman ve Eş Güdümlü Evrensel Zaman arasındaki farkı ifade eden atomik saat standardı. Yerel Görünür Yıldız Saat'i hesaplanırken kullanılır. SkyFrame'in Epoch özniteliği tarafından temsil edilen zamanda UT1 ve UTC zaman çizelgeleri arasındaki saniye cinsinden farka ayarlanmalıdır. Kullanılacak değer öngörülemez ve Dünya'nın dönme hızındaki değişikliklere bağlıdır. UluslararasÄ± Atom Saati Uluslararası Atom Saati, Dünya'nın geoid şekli üzerindeki uygun zamanın kavramsal geçişine dayanan yüksek hassasiyetli bir atomik koordinat zaman standardı. Dünyadaki yerel saatleri belirlemek için kullanılan zaman ölçeği olan Eşgüdümlü Evrensel Zamanın ana bileşenlerinden biridir. Saatlerin hangi hızda geçmesi gerektiğini gösterir. Uluslararası Dünya Rotasyonu ve Referans Sistemleri Servisi Uluslararası Dünya Rotasyonu ve Referans Sistemleri Servisi, Dünya Oryantasyon Parametresi ve Uluslararası Göksel Referans Sistemi aracılığıyla küresel zaman ve referans çerçeve standartlarını korumaktan sorumlu yapı. Uluslararası Astronomik Birlik ve Uluslararası Jeodezi ve Jeofizik Birliği tarafından 1987 yılında kurulan Astronomik ve Jeofizik Veri Analiz Hizmetleri Federasyonu bünyesindeki bir yapıdır. 2001'den bu yana yeni bir organizasyonel yapıda çalışmaktadır. 2003 yılında, adının kısaltması değiştirilmeden yeni adı kabul edildi. ISO 31-1 ISO 31-1; uzay ve zamanla ilgili miktarlar ve birimler için isim ve sembolleri tanımlayan, 2006 yılında yerini ISO 80000-3 alan ISO standardı. ISO 8601 ISO 8601, tarih ve saatle ilgili verilerin değişimini kapsayan ISO standardı. 1988'de Uluslararası Standardizasyon Örgütü tarafından yayınlandı. Bu standardın amacı tarihlerin ve sayısalların temsilini yanlış yorumlamaktan kaçınmak için açık ve iyi tanımlanmış bir yöntem sağlamaktır. Muhammed Hadi el-Milani Ayetullah Seyyid Muhammed Hadi Milani ( Arapça, محمد هادي الحسيني الميلاني; Farsça, محمد هادى حسينى ميلانى) (Temmuz 1895 - 7 Ağustos 1975), Iraklı - İranlı bir merci-i taklit. El-Milani ayrıca siyasi ve sosyal meselelerde de aktifti. Meşhed'e taşındığında Meşhed medresesi gelişti. İran'da birçok medresenin kurulmasına katkıda bulundu ve İslamı yaymaya odaklandı. 1961'de Hüseyin Borujerdi'nin ölümünden sonra el-Milani, Muhammed Kazım Şeriatmadari ve Ruhullah Humeyni'nin yanı sıra İran'ın önde gelen büyük Ayetullahları arasında sayıldı. İran'ın şu anki dini lideri Ali Hameney'i de ders verdi. el-Milani, Medine'den göç eden ve 14. yüzyılda Milan'a yerleşen tanınmış bir dini ailede doğdu. Milan'nın büyük atası dördüncü Şii İmamı Zeynelabidin'in oğlu Ali el-Askeri'dir. Onun soyu şöyledir: Muhammed Hadi bin Ca'fer bin Ahmed bin Murtaza bin Ali Ekber bin Esedullāh bin Ebu'l-Kâsım bin Hüseyin el-Medani bin Ubeyd bin Musa bin Ahmed bin Muhammed bin Ahmed bin Musa bin Şihabeddin bin Ali bin Ahmed bin Ali bin Ahmed bin Muhammed bin Muhammed bin el-Hasan bin Ali bin Hüseyin bin Zeyd bin Ali bin Muhammed bin Abdullah bin el-Hasan el-Afṭas bin Ali el-Asker bin Ali el-Sajjad bin Hüseyin el-Şahid bin Ali ibn Ebi Talib . El-Milani Necef'te Seyyid Cafer el-Milani (d.1907) ve Bibi Hanım Mamaqani'de doğdu. Ebeveynlerinin ikisi de ulema idi. Üç oğlu ve üç kızının en büyüğüydü. Her iki erkek kardeşi Musa el-Milani ve Kazım el-Milani tüccardı. Babası, 16 yaşındayken öldü ve El-Milani, amcası ve kayın pederi Şeyh Abdullah Mamakani tarafından alındı. El-Milani Necef'te büyüdü ve medresede eğitim gördü. Mirza el-Hemedani, Şeyh Hasan Tebrizi ve Şeyh Ali el-İravani gibi alimler himayesinde çalıştı. Şeyh Hüseyin Badkubei ve Şeyh Muhammed Hasan el-Garavi'den felsefe okudu. O Seyyid Ali el-Kadı ve Abdülgaffar el-Mazindrani'den "Ahlak" okudu. Şeyh Muhammed-Cevad el-Balaki yönetiminde tartışma ve Kur'an tefsiri okudu. Şeyh Ziyaeddin el-Irak'dan ileri medrese eğitimi aldı. Hüseyin Tabatabai Kumi'nin davetiyle Kerbela'da ikamet etmeye davet edildi ve bu yüzden 1936'da oraya taşındı ve 20 yıldan az bir süre orada kaldı. 1947'de Kumi'nin ölümünden sonra, Mirza Mehdi el-Şirazi ve Mirza Muhammad-Hadi el-Horasani ile birlikte El-Milani, Kerbela'nın en üst düzey fıkıhçıları/hukukçuları olarak kabul edildi. Seyyid Hasan el-Sadr, Abd el-Hüseyin Sahrafeddin, Abbas el-Kumi ve Ağa Buzurk el-Tahrani'den rivayetler aktardı. 1953'te Meşhed'e giderek İmam Rıza türbesini ziyaret etti. Daha sonra, önemli dini damlarının isteği üzerine Meşhed'de kalmaya karar verdi. Meşhed'e taşındıktan sonra, medresenin başı ve türbe içindeki Goharshad camiinin imamı oldu. El-Milani, Hakkani Medresesi ve İmam el-Sadık Medresesi gibi çok sayıda medrese kurdu. Medreselerin yapılışında ve organizasyonunda devrim yaptı ve yeni eğitim programları başlattı. El-Milani için dini öğretilerin yayılması son derece önemliydi ve bu yüzden öğrencilerini İran'ın farklı bölgelerine, şehirlerine ve köylerine misyoner olarak gönderecekti. Medreseye katılmış yaklaşık 400 ileri medrese öğrencisi vardı. El-Milani, İslam karşıtı hareketlerle yapılan modern İslami düşünce ve itirazlara verilen tepkilerin yayılmasına katkıda bulunan İslami Hakikatlerin Yayılma Merkezi gibi Şii medreselerine ait olmayan İslami kurum ve kuruluşlara sponsor oldu. O zamanlar 1940'lardan 1970'lere kadar eğitimli Meşhed sınıfı arasında popülerdi. El-Milani 1920'de Irak'ın İngiliz varlığına karşı isyanı sırasında aktifti. İran'da, kumanya hareketine öncülük ederek 1963'teki Kum'daki gösterilerde aktifti ve Şah'ı katil eylemlerinden dolayı sert bir şekilde eleştirdi. El-Milani 1964'teki kapitülasyon anlaşması sırasında Humeyni'yi destekledi ve anlaşmanın “İran ulusunun köleliğine işaret eden bir belge” olduğu fikrini destekledi. 1967'de Arap ülkeleri ve İsrail arasındaki altı günlük savaşlarıyla ilgili bir açıklama yaptı. Bu açıklamada Müslüman Araplara sempati duydu ve bu nedenle General Nasiri tarafından tehdit edildi. Aynı yıl pasaportuna el konuldu ve Şah'ı taç giyme töreninden dolayı tebrik etmediği için İran'dan ayrılması emredildi, ancak el-Milani'nin insanlar arasındaki manevi etkisi, Şii din adamları ve yetkililer arasındaki yeri nedeniyle karar uygulanmadı. El-Milani iki kadınla evlendi. İlk evliliği, Şeyh Abdullah el-Mamakani'nin kızı olan kuzeni ile oldu ve ondan iki oğlu (Nureddin ve Abbas) ve bir kızı vardı. Karısı Necef'e çok bağlıydı ve el-Milani Meşhed'e taşındığında o orada kaldı. El-Milani'nin ikinci evliliği Seyyid Hasan el-Musavi al-Cezayiri'nin kızı ile oldu. Ondan bir oğlu (Muhammed Ali) oldu. El-Milani'nin birçok yayınları vardır: En dikkate değer öğrencileri: İlnur Çevik İlnur Çevik; (d. 1952, Ankara) Türk gazeteci ve yazar. TED Ankara Kolejini bitirdi. İş hayatına Turkish Daily News gazetesinde başladı. 1984 yılında Turkish Daily News Gazetesi Genel Yayın Müdürü oldu. 1991-93 yılları arasında Başbakan Süleyman Demirel’in özel danışmanı olarak ünlü devlet adamlarıyla yapılan özel görüşmelere katıldı. Kanal 7’de Fehmi Koru’nun hazırlayıp sunduğu Başkent Kulisi programının sürekli konukları arasında yer aldı. Gazeteci-yazar İlnur Çevik, 1 Şubat 2016 tarihinde Cumhurbaşkanı Recep Tayyip Erdoğan'ın Başdanışmanı olarak atandı.. Barisentrik koordinat zamanÄ± Barisentrik koordinat zamanı; Güneş sistemindeki gezegenlerin, asteroitlerin, kuyruklu yıldızların ve gezegenler arası uzay aracının yörüngelerine ilişkin tüm hesaplamalar için bağımsız zaman değişkeni olarak kullanılması amaçlanan bir koordinat zaman standardı. TAI'da güneş sisteminin coğrafi merkezinin uzay-zaman koordinatında ortalanmış SI ikinci, sezyum radyasyon süreleridir. Sivil zamanı Sivil zamanı; modern kullanımda, sivil otoriteler tarafından belirlenen yasal zaman ölçekleri veya saatler tarafından belirtilen yerel zaman. Modern sivil zaman genellikle bir zaman diliminde, Eşgüdümlü Evrensel Zaman'dan veya Greenwich Ortalama Zamanı'ndan sabit bir uzaklıktaki standart zamandır ve muhtemelen yılın bir kısmında gün ışığından yararlanma saati ile ayarlanır. Yermerkezli Koordinat Zamanı Yermerkezli Koordinat Zamanı; Ay ve yapay uydular ile ilgili tüm hesaplamalar için bağımsız zaman değişkeni olarak kullanılması amaçlanan bir koordinat zaman standardı. Terran sistemindeki zamanı temsil eden bir koordinat zaman ölçeğidir. Özellikle, coğrafi merkezle birlikte gelen uzak bir saatin yaşadığı uygun zamandır. Terran yüzeyinde zaman işleyişinin altında yatan uygun zaman ölçeği olan Karasal Zaman ile doğrusal olarak ilişkilidir. Karasal zaman Karasal Zaman, Dünya yüzeyinden yapılan astronomik gözlemlerin zaman ölçümleri için Uluslararası Astronomi Birliği tarafından tanımlanan modern bir astronomik zaman terimi. Gökbilimciler tarafından Dünya'nın merkezi ve dönüşü ile ilgili olarak diğer nesnelerin yerini veya gezegensel konumunu hesaplamak için benimsendi. Barisentrik Dinamik Zaman Barisentrik Dinamik Zaman; Güneş Sistemindeki gezegenlerin, asteroitlerin, kuyruklu yıldızların ve gezegenler arası uzay aracının yörüngelerini hesaplarken zaman genişlemesini dikkate almak için bir zaman standardı olarak astronomik kullanım amacıyla tasarlanmış göreceli bir koordinat zaman ölçeği. Avalanche Studios Group Avalanche Studios Group, Stockholm merkezli İsveç video oyunu geliştiricisi ve yayımcısıdır. Avalanche Studios, Expansive Worlds ve Systemic Reaction şirketlerinin üst şirketidir. Mart 2003'te Linus Blomberg ve Christofer Sundber tarafından kurulan Avalnche Studios açık dünya geliştirme projelerine odaklanmıştır ve projeleri kendi Apex oyun motorunda (eskiden Avalanche Engine olarak biliniyordu) geliştirir. Şirket Just Cause oyun serisini geliştirmesi ile tanınır. Rock Solid Games'in yıkılmasının ardından kurulan stüdyo ilk Just Cause oyunu ile başarıyı erken yakaladı. Ekip "Just Cause 2"'yi geliştirmeye başladı ama iptal edilen iki proje anlaşması yüzünden mali sıkıntılar çekiyordu. Çıkış tarihi iki kere aşılsa da "Just Cause 2" Avalanche Studios için hem eleştirel hem de finansal bir başarıydı. Şirket New York'ta "Just Cause 3" üstüne çalışacak bir stüdyo açarken Stockholm ekibi Warner Bros. Interactive Entertainment ile birlikte "Mad Max" üstüne çalışmaya başladı. Şirket 2017'de üç oyun çıkaracağını duyurdu; id Software ile "Rage 2", "Just Cause 4" ve kendi yayımlayacağı "Ganeration Zero". Aynı yıl Nordisk Film şirketi satın aldı. Gündelik oyun üreten alt şirket Expansive Worlds Mart 2010'da "theHunter" serisi üstüne çalışması için kuruldu. Şirket ilerde kendi yeni orijinal fikri mülkiyetini kendi yayımlamayı planlıyor. Stockholm ve New York'taki ofislerin yanı sıra şirket Mayıs 2018 ikinci İsveç ofisini Malmö'de ve Haziran 2020'de Liverpool'da bir ofis açtı. Avalanche Studios, Linus Blomberg ve Christofer Sundberg tarafından 2003'te kuruldu. Stüdyonun açılmasından önce Sundberg video oyunu yayımcılığı alanı ve Electronic Arts için "FIFA Soccer" projesinde çalıştı. Blomberg ve Sundberg "Europa Universalis" gibi oyunları çıkaran video oyunu yayımcısı Paradox Interactive'te çalıştı. İkili nihayetinde şirketten ayrılıp 2001'in ikinci çeyreğinde Rock Solid Games adlı kendi şirketini kurdu. Şirket Conspiracy Entertainment ile iş birliği yaparak Universal Pictures'ın film serisi "Tremors"'ın video oyunu uyarlamasını geliştirdi. "Tremors: The Games" başlıklı oyun 2003'te kişisel bilgisayar, PlayStation 2, Xbox ve Nintendo GameCube için çıkacaktı. Bu süreçte bir başka Stockholm merkezli oyun stüdyosu Starbreeze Studios, Rock Solid'i alacağını duyurdu. İki şirket arasındaki anlaşmayı Starbreeze bozdu ve satın alma durduruldu. Bunun üstüne Universal "Tremors: The Game"'i iptal etmeye karar verince Rock Solid iflasını açıkladı. Rock Solid'in iflas edip batması sonucunda Sundberg ve Blomberg borç içinde işsiz kaldı. Nihayetinde 2003'te tekrar başlamaya karar vererek altı diğer çalışan ile Avalanche Studio'su kurdular. Sundberg 2015'te şirketin kuruluş sürecinde "saf kaos" yaşandığını ve Rock Solid'in "yanlış insanlara" güvendikleri için çöktüğünü söyledi. Şirketin adını koyarken Sundberg, Blomberg ve diğer çalışanlar II. Dünya Savaşı'nda kullanılmış askeri kodlardan oluşan bir liste hazırladı. En sonda şirkete "Avalanche" adını koymaya karar verdiler. Şirket 2003'te "Rico: Terror in the Tropic" adlı prototip proje üstüne çalıştı. Sundberg tarafından geliştirilen proje Avalanche'in ilk oyunu "Just Cause"'a dönüştü. Oyun fikrini Eidos Interactive sundular ve fikir kabul edildi. Sundberg'e göre "bir arabanın tepesine paraşütle inebileceğin ve oyuna devam edebileceğiniz" bir oyun geliştirmek istiyorlardı. Oyun 2006'da Microsoft Windows, PlayStation 2 ve Xbox 360 için piyasaya sürüldü. Geliştirdikleri ilk oyun olduğu için Sundberg, "Just Cause"'u 'DNA' ve stüdyonun merkezi' olarak değerlendirir. "Just Cause"'ın ardından Avalanche "theHunter"'a teknik destek vermeye başladı. Avalanche, Emote Games tarafından geliştirilmiş ve yayımlanmış oyunun haklarını 18 Şubat 2010'da satın aldı. "theHunter" çevrim içi bağlantı gerektiren bir oyun olduğu için Avalanche 24 Mart 2010'da sürekli gelişim hizmeti sağlayabilmek için Expansive Worlds adlı alt şirketi kurdu. Bu yeni şirket yeni çevrim içi oyunlar üstüne de çalışacaktı. Avalanche theHunter üstüne çalışırken bir yandan da "AionGuard" ve "Just Cause 2" de geliştiriliyordu. AionGuard durdurulan fantastik türde bir video oyunuydu. "Just Cause 2" oyununun duyurusu Ocak 2008'de yapıldı. Avalanche Studios'un kendi oyun motoru Apex Engine 2.0 kullanılan oyunda pek çok yeni ve geliştirilmiş özellik vardı. Oyunun 2008'de çıkması hedefleniyordu ancak çalışmalar hedeflenen sürede tamamlanamadı. 2008'de stüdyo çalışanların bir kısmını çıkarmak zorunda kaldı; iki proje anlaşmasını kaybeden Avalanche yaklaşık 35 milyon Dolar kaybettiği için 77 çalışanını işten çıkardı. İptal edilen oyunlardan birinin THQ tarafından çıkartılacak "Arcadia" olduğu bilgisi sızdırıldı. Olaydan sonra Sundberg stüdyonun gelecekte küçük bir şirket olarak kalacağını açıkladı. "Just Cause 2" 2009'da çıkmadı. Sundberg bu durumu "bizim de dahil olduğumuz çoğu şirket için kötü bir yıl" olarak değerlendirdi. Mayıs 2009'da 20 çalışan daha işten çıkarıldı. Avalanche'taki işten çıkarmalara rağmen "Just Cause 2"'nin geliştirilme süreci tamamlandı ve oyun Mart 2010'da Microsoft Windows, PlayStation 3 ve Xbox 360 için piyasaya sürüldü. "Just Cause 2"'nin tamamlanmasından sonra Avalanche yeni bir projeye başladığını duyurdu. "Renegade Ops" adlı indirilebilir oyun 30 Mart 2011'de duyuruldu. Sega, ekipten Apex Engine kullanarak yeni indirilebilir fikri mülkiyet geliştirmesini istemişti. Eski oyunlarına göre bu oyunun üretim ve geliştirme süresi çok kısa oldu. "Renegade Ops" 14 Ekim 2011'de piyasaya sürüldü. 25 Haziran 2011'de Avalanche, New York'ta yeni bir ofis kurmak istediğini duyurdu. Stüdyo resmen 17 Kasım 2011'de açıldı ve New York ofisnin geliştireceği ilk proje duyuruldu. Project Mamba kod adıyla anılan oyunun yeni jenerasyon oyun konsolları ve kişisel bilgisayar için geliştirilecek ve 2014'te piyasaya sürülecek bir AAA video oyundu. SoHo, Manhattan'daki yeni ofisin başında eski Activision ve Atari, SA çalışanı David Grijns vardı. Grijns'e göre Avalanche Studios New York'u rekabetten uzak olduğu için seçmişti. Ayrıca burada oyun endüstrisine "karşı" çevreyi değiştirmeyi hedefliyorlardı. 2012'de Avalanche "Mad Max"'i geliştirmeye başladı. Oyunun geliştirilmesinden önce Avalanche çeşitli yayımcılar kıyamet sonrası dünyada geçen bir dizi proje sundu. Özgün projelerin hiçbiri geliştirme aşamasına gelemese de Avalanche Studio'sa Warner Bros. Interactive Entertainment'ten "Mad Max" evrenine dayalı bir video oyunu geliştirme fırsatı geldi. "Mad Max" serisinin yaratıcısı ve filmin yönetmeni George Miller'a oyunun yapım öncesi aşamasında danışıldı. "God of War II" oyununun yönetmeni Cory Barlog stüdyoya 2010'da katıldı ve 2012'de ayrıldı. Stüdyoya katılmadan önce Miller'la birlikte "Mad Max" oyunu üstüne çalışıyordu ve bu durum iki proje arasında karmaşık bir ilişkiye yol açtı. Ağustos 2014'te Avalnache Studios birden fazla proje üstünde çalıştığını duyurdu ve 2015'i "yaklaşık on yıl önce Avalanche Studios'un kurulmasından beri en önemli yıl" ilan etti. Buna ek olarak şirket Stockholm'deki stüdyonun 2015'in üçüncü çeyreğinde büyümesiyle birlikte daha büyük bir ofise geçeceğini duyurdu. "Mad Max"'in 2014'te çıkması hedefleniyordu ama çıkış tarihi Eylül 2015'e ertelendi. "Mad Max" Avalanche'ın Stockholm stüdyosunda geliştirilirken New York ofisi "Just Cause 3" üstünde çalışmaya başladı. "Just Cause 3"'ün geliştirilmesine 2012'nin başlarında başlanmıştı. Önceki "Just Cause" oyunları İsveç stüdyosunda geliştirilmiş olsa da "Just Cause 3" seriye yeni bir başlangıç katmak için New York stüdyosuna aktarıldı. Bu oyun Eidos Interactive'i satın aldıktan sonra Square Enix şirketinin yayımladığı ilk oyun oldu. Acalanche Studios "Mad Max" ve "Just Cause 3" oyun dünyalarını geliştirecek ekibi ilham alması için Kosta Rika'daki vahşi ormanların yapısını incelemeye yolladı. "Mad Max" ve "Just Cause 3"'ün yanı sıra "theHunter"'in dinozorlar içeren bağımsız yeni oyunu "theHunter: Primal" 15 Aralık 2014'te Steam'de erken erişime açıldı. Oyunun tamamlanmış hali 31 Mart 2015'te piyasaya sürüldü. Şirket ayrıca ilk "Rumble City" adlı mobil oyununu çıkardı. Sıra tabanlı strateji oyunu 7 Temmuz 2015'te piyasaya sürüldü. Ekim 2015'te şirket proje arası geçiş döneminde büyük değişiklikler yaptığı ve bu süreçte büyük ekipleri kaldıramayacağı için New York ve Stockholm ofislerindeki bazı çalışanlarını işten çıkardığını duyurdu. Haziran 2016'de İsveç ofisi Just Cause 2'nin çoklu oyuncu modunun baş tasarımcısı Cameron Foote'u Avalanche'in "günümüzdeki ve gelecekteki projelerinde" çalışmak üzere işe aldığını duyurdu. Mayıs 2018'de Avalanche Studios ikinci İsveç ofisini Malmö'de açtığını duyurdu. Bunun yanı sıra aynı ay içinde id Software ile birlikte "Rage 2"'yi geliştireceğini de duyurdu. Game Informer ile yaptığı bir video röportajda Sundberg, şirketin gelecekte yeni özgün fikri mülkiyet üstünde çalışmaya odaklanacağını ve büyük yayımcılarla çalışmaya devam etseler de kendi oyunlarını yayımlama yolunda ilerleyeceklerini söyledi. 30 Mayıs 2018'te Nordisk Film 117 milyon Euro karşılığında Avalanche Studios'un bütün haklarını satın aldığını duyurdu. Haziran 2018'de Avalanche 26 Mart 2019'da çıkacak "Generation Zero" adlı birinci şahıs nişancı oyununu duyurdu. 10 Haziran 2018'de E3 2018 Xbox Briefing'de "Just Cause 4"'ün 4 Aralık 2018'de çıkacağı duyuruldu. 25 Haziran 2018'de Avalanche 6 proje üstünde çalıştığını duyurdu. Mart 2020'de şirket adını Avalanche Studios Group olarak değiştirdiğini duyurdu. Bu şirkete bağlı üç alt şirket olacaktı: Avalanche Studios ("Rage" ve "Just Cause" gibi AAA video oyunları üstüne çalışacak), Expansive Worlds (theHunter gibi açık ortam oyunları üstüne çalışacak), Systemic Reaction ("Generation Zero" gibi oyunları kendi yayımlayacak). Şirketin Birleşik Krallık'taki ilk ofisi Liverpool'da Haziran 2020'de açıldı. Avalanche Studios kurulduğundan beri temel odağı açık dünya oyunları geliştirmek oldu. "Elite"'i ilham kaynağı olarak gösterdiler. Blomberg'e göre stüdyo her zaman açık dünya oyunlarına ilgi duymuştu ve bu taz oyunları geliştiren "en iyi" şirket olmayı hedefliyorlardı. Şirket pazar değişikliklerine karşı esnek kalmayı ve kendini sadece bir şirket modeli ile sınırlamamayı hedefliyor. Bunların yanı sıra Avalanche uzun oyun süresi ve yüksek yeniden oynanabilirlik değeri olan oyunlar geliştirmeye odaklanıyor. Sundberg, Avalanche Studio'su bağımsız ve fikri mülkiyet haklarını koruyan bir stüdyo olarak değerlendiriyor. Ayrıca Sundberg video oyunu geliştiricilerinin gelirle çok fazla önem vermemesi gerektiğini söylüyor. Bunun sonucu olarak şirket nadiren çok oyunculu modları oynamayı "zorunlu" kılıyor çünkü şirketçe bu yaklaşımın "hiçbir anlamı olmadığı" ve oyuna herhangi bir değer katmadığı düşünülüyor. Yeni projeleri seçerken stüdyo kendilerinin beğeneceği ve yaratıcılıklarını bağımsız şekilde gösterebilecekleri projeleri tercih ediyor. Sadece "kendilerinin severek oynayacağı" veya "insanları güldürebilecek" oyunları yapmayı tercih ettiklerini belirtiyorlar. Sundberg şirketi "aile gibi" olarak nitelendiriyor. Sundberg ve Blomberg çalışanları ile daha yakın bir ilişki kurabilmek için stüdyoda özel ofis kullanmıyor. İkili devam eden projelerle yakından ilgileniyor. "Just Cause" serisi baş rolünde Just Cause ve Just Cause 2'de yer alan askeri organizasyon "The Agency" çalışan Rico Rodriguez'in olduğu açık dünya aksiyon-macera oyunlarıdır. Seri oyuncuların kaos çıkarabilmesi ve oyunun dünyasını özgürce keşfedebilmesi için özgürlük tanımasıyla tanınır. Oyunun oynanışı silah, çekme halatı ve paraşüt kullanımı arasında geçer. İlk "Just Cause" eleştrimenler tarafından çok sevilmemiş olsa da devam oyunu "Just Cause 2" eleştirmenler arasında daha başarılı oldu. Oyunun kişisel bilgisayar versiyonu eleştirilerin toplandığı Metacritic platformunda 100 üstünden 84 puan aldı. Bazı eleştirmenler oyunu "şimdiye kadar yapılmış en eğlenceli açık sonlu nişancı oyunu" olarak değerlendirdi. Piyasaya sürülmesinin ardından Just Cause 2 kendisinden önce gelen daha popüler olduğunu kanıtladı; 2 milyondan fazla oyuncu oyunun demo sürümünü oynadı ve 6 milyondan fazla oyuncu tamamlanmış oyunu satın aldı. Oyun herhangi bir çoklu oyuncu moduyla çıkmadığı için tek bir haritada binden fazla oyuncunun katılabildiği kişisel bilgisayarlar için çoklu oyuncu modu şirketten bağımsız geliştirildi. Avalanche Studios bu moda destek verdi, 16 Aralık 2013'te modu resmileştirdi ve modu Steam'de oyunu satın alan kişiler için ücretsiz indirilebilir içerik olarak yayımladı. Serinin bir sonraki oyunu Just Cause 3 1 Aralık 2015'te Microsoft Windows, PlayStation 4 ve Xbox One için piyasaya sürüldü. Sundberg, Square Enix ile iş birliğini "uzun sürecek bir ortaklık" olarak değerlendirdi. Square Enix'in E3 2015 basın toplantısı sırasında Square Enix Amerika'nın CEO'su Phil Rogers, "Just Cause"'u diğer ikonik Square Enix serilerinin "yanındaki" bir seri olarak gördüğünü söyledi. "Mad Max", Avalanche Studios tarafından geliştirilmiş "Just Cause" dışındaki ilk AAA oyundur. Oyun seriye adını veren Max Rockatansky karakterinin kaybettiği arabasını çorak arazilerde aramasını işler. Oyunun 2012'de çıkması hedefleniyordu ancak duyurusu Electronic Entertainment Expo 2013'te yapıldı. Aslında Microsoft Windows, PlayStation 3, PlayStation 4, Xbox 360 ve Xbox One için çıkarılması hedeflenen oyun donanımsal kısıtlamalardan dolayı oyunun PlayStation 3 ve Xbox 360 versiyonları iptal edildi. Oyunun Linux uyumlu versiyonun da çıkarılacağı duyuruldu. Generation Zero 26 Mart 2019'da piyasaya sürülmüş açık dünyalı, iş birliğine dayanan, birinci şahıs nişancı, hayatta kalma oyunudur ve Avalanche Studios'un kendisi tarafından yayımlanmıştır. Oyun 1980'lerde İsveç'te katil robotların etrafta dolaşarak insanları yok etmeye çalıştığı alternatif bir gerçeklikte geçiyor. Oyun tatilden dönen İsveçli gencin evinin terk edilmiş olduğunu ve robotlar tarafından işgal edildiğini öğrenmesiyle başlıyor. Oyuncunun bu genci yönettiği oyunda hem İsveç vahşi doğasına karşı hayatta kalması hem de bir zamanlar burada yaşayanların başına ne geldiğini keşfetmesi gerekiyor. Şirket ayrıca oynaması ücretsiz "theHunter" oyunu üstüne çalışmaktadır. Oyun şirket için ticari bir başarı oldu ve Sundberg oyunu "[Avalanche'ın] finansal başarısına oldukça çok katkısı oldu" diye değerlendirdi. Avalanche, "theHunter"'ı oynaması ücretsiz modelinin şirket için uygun olup olmadığını denemek için kullandı. "Renegade Ops", Avalanche'ın bir başka özgün oyunudur. 1986 "Jackal", 1992 "Desert Strike: Return to the Gulf" ve 1993 "Cannon Fodder" oyunlarından ilham alan oyun "shoot 'em up" tarzındadır. Ekip 2010'da çıkan "Shadow Complex" gibi "Renegade Ops" ile "klasikleri yeniden oluşturmayı" hedefliyordu. Oyun çıkışından sonra genellikle olumlu eleştiriler aldı. Avalanche Studios'un ilk mobil oyunu "Rumble City" 1960'lardaki Amerikan bisiklet kültüründen esinlenmiş bir strateji kutu oyunudur. Temmuz 2015'te iOS ve Android cihazlar için piyasaya sürüldü. Avalanche Studios "Final Fantasy XV" oyununun bir kısmı için Square Enix ile ortak çalışacaktı. Ancak sonradan birlikte çalışmak yerine şirketin sadece bilgi sağladığı ortaya çıktı. Stüdyonun üstünde çalıştığı bazı projeler iptal edilmişti. 2009'da Avalanche, "God of War"-tarzında I. Dünya Savaşı askerleri, samutay ve şövalyeler içeren "AionGuard" adlı açık dünya fantezi oyunu PlayStation 3 ve Xbox 360 için çıkaracağını duyurdu. Oyuna "Star Wars" ve Frank Herbert ve Michael Moorcock'un eserleri ilham verdi. Ancak proje 2010'da süresiz olarak durduruldu. 2012'de şirket Superman olamayan bir karikatür öykü oyunu çıkaracağını duyurdu ancak proje 2014'te iptal edildi. Stüdyo LucasArts ile "Star Wars" evrenine dayalı açık dünya video oyunu geliştirmek için iş birliği yapmaya yaklaştı. Steampunk temeli bir oyunun geliştirme aşamasında olduğu duyuruldu ancak proje sonradan durduruldu. 14 Mayıs 2018'de Bethesfa Avalanche'in (id Software ile birlikte) Microsoft Windows, Xbox One ve PlayStation 4 için çıkacak "Rage 2" oyununun geliştiricisi olacağını duyurdu. Ermenistan Satraplığı Urartu Krallığı'nın (Ararat) çöküşünden sonra bölge, Med İmparatorluğu ve İskitlerin yönetimi altına girmiştir. Daha sonra bölge Ahameniş İmparatorluğu tarafından fethedilerek satraplık haline getirilmiştir. Ahamenişler bölgeyi "Armina" ülkesi olarak isimlendirmiştir. Orontid Hanedanı veya yerel adıyla Eruandid veya Yervanduni'ler, Antik Ermenistan'daki hanedanlardan biriydi. Tarihçiler, hanedanın İrani kökenli olduğunu belirtmektedir. Tarihçiler ayrıca Orontid hanedanının Ahameniş hanedanıyla ailesel bağlarının olduğunu ileri sürmektedir. Hanedan üyeleri saltanatları boyunca, politik meşruiyetlerini güçlendirmek için Ahamenişlerle aynı soydan geldiklerini vurgulamıştır. Orontidler, MÖ 6. yüzyıldaki İskit ve Med istilalarıyla beraber Ermenistan üzerindeki hakimiyetlerini ilan etmiştir. Krallığın kurucusu I. Orontes Sakavakyats (Ermenice: Երվանդ Ա Սակավակյաց, Yervand I Sakavakyats) idi. Oğlu Tigranes Orontid, güçlerini II. Kiros ile birleştirmiş ve Med kralını öldürmüştür. Horenli Musa, Tigranes'ten "Ermeni krallarının en bilge, en güçlü ve en cesur olanı" şeklinde bahsetmektedir. Yunus Sezer Yunus Sezer (10 Nisan 1978; İspir, Erzurum), Türk bürokrat. 5 Kasım 2018'de Kırıkkale'ye vali olarak atanmıştır. 10 Nisan 1978 yılında Erzurum'un İspir ilçesinde dünyaya gelen Sezer; ilk, orta ve lise öğrenimini Erzurum'da tamamladı. Uludağ Üniversitesi İktisadi ve İdari Bilimler Fakültesi Kamu Yönetimi bölümünden mezun oldu. Elsahy-Waters sendromu Elsahy-Waters sendromu (brachioskeletogenital sendrom), otosomal resesif yolla aktarılan kalıtsal bir sendromdur. Kafa ve yüz bulguları, dişlerle ilgili patolojiler, vertebraların kaynaşması ile zeka geriliği temel bulguları arasındadır. Kafatası şakak bölgelerinden basılmış gibidir (brakisefali). Alın geniştir. Bazı hastalarda yüz asimetrisine varabilen bulgulara hipertelorizm eşlik eder. Kaşlar kalındır ve orta çizgide birleşirler. Gözler aşağı çekiktir. Kornea iridir. Çoğu hastada nistagmus ve strabismus vardır. Burun kökü ve kanatları yayvandır. Burun ucu top gibi ve iki bölümlüdür. Yüz orta bölümü çökmüş gibidir (hipoplazi); üstçene küçüktür (mikrognati), altçene hafifçe öne çıkmış izlenimi verir. Üst dudak ince, alt dudak kalındır. Damak çukuru derindir ve yalancı yarık içeririr, uvula bifida vardır. Dişlerin köklerinde dentin displazisi saptanır. Çok sayıda gömük diş ve çevrelerinde dentigeröz kistler vardır. Çiğneme düzlemi bozulmuştur (maloklüzyon). Erkek çocuklarında idrar yolunun (üretra) penis arka yüzüne açılması (hipospadias) ve skrotum derisinde yarık vardır; testisler skrotuma inmemiştir (kriptorşidizm). Boyun 2. ve 3. boyun omurları birbirleriyle kaynaşmıştır. Parmaklarda deri yapışıklıkları görülür. Beyinde yapısal sorun olmamakla birlikte zeka geriliği vardır, epilepsi bulguları olabilir. The Marmara Taksim Oteli The Marmara Taksim Oteli (ilk olarak İstanbul Intercontinental, sonrasında Marmara Etap, sonrasında The Marmara), Taksim meydanının güneyinde, Tak-ı Zafer Caddesi üzerinde bulunan İstanbul Turizm ve Otelcilik Şirketi tarafından inşa ettirilen, Fatin Uran'ın tasarladığı bir yapıdır. Yapı yapılmadan önce arazisinde eski İstanbul Kulubü, Osmanlı Bankası Taksim Şubesi, Ankara Pazarı bulunuyordu. Otelin ilk 2 katı geniş bir blok halinde yayılmakta ve 10 metre kotuna çıkmaktadır. Odaların bulunduğu katlar bu geniş hantal bloğun ortasından yükselmekte ve 83 metreye ulaşmaktadır. 28 ana katı olan otelin katlarından 5'i bodrum katıdır ve eksi 17 metreye inmektedir. The Marmara Oteli Türkiye'de tamamının topraklanması yapılmış ilk oteldir. İşletme hayatına Intercontinental Oteli olarak başlayan otelin iç mekanlarında dekorasyon için çeşitli sanat dallarında yarışmalar açıldı. Seramik, vitray, alçı kabartma plak, pano ve gravür dallarında seçilen eserler otelde kullanıldı. Bu sayede çeşitli dallarda 480 yarışmacının katıldığı bu yarışma film ya da müzik dışında kalan ve başarılı bir çok plastik sanatlarla uğraşan Türk sanatçılar için bir fırsat oldu. Arkitekt dergisi 1977. cilt 365. sayısında mimar Tali Köprülü bu yarışmanın Türk sanatçıları için önemini anlatan şu kelimeleri yazıyor:"...Neden, şehircilik planlarında, yapıldığı çağında simgeleyecek olan, sanatçı yapıtlarının da yerlerinin saptanması zorunlu bir koşul değildir? Görevleri kapsamında bulunması gerektiğimi sandığımız KüItür ve Turizm Bakanlıklarının Türk Sanatçısını özendirici, Türk Sanatını geliştirici yönde bir planlaması, bir programı, bir çabası var mıdır?...Üstelik bu yarışmalardaki ödüller : Yurdumuz rayiçlerine göre değerlendirildiğinden; Aslında özendirici olmaktan uzaktı : Kazanan yapıt karşılığı ödenen bedel ise: Ünlü müzik hollerimiz - yetenekleri birden keşfedilip binlerce dakikalık uzun çalışmalar sonucu sinema yıldızlığından ses yıldızlığına geçen - baş solistlerinin bir gecede aldıkları ücretle eşdeğerde bile değildir..."Intercontinental otelin iç mimarisinde çalışan mimarlar Abdurrahman Hancı ve Yüksel Karapınar iç mekan tasarımını yaparken çağdaş bir estetik gözetmiş ancak geleneksel yaşamın da bu çizgilere sinmesini amaçlamışlardır. The Marmara Taksim oteli 2011'de başlayan ve 2016 da biten bir yenilenmeye girdi, projeyi Wilson Associates üstlendi. Wilson Associates projeyi şöyle anlatıyor:"Otelin, Türk kültür ve sanatından ilham alan dönüşümü geçmişe büyük saygı gösteriyor ancak aynı zamanda gelecek, teknoloji ve trendlere dair heyecan da besliyor. Renk paleti Osmanlı kaftanlarının canlı renklerinden esinlenirken birçok farklı duygu hissettirmesi amaçlanıyor: kırmızı ile tutku, mavi ile dinginlik, yeşil ile haysiyet… Cesaret duygusu ise yapıya kendini zengin taşlar ve doğal ahşap ile bağlıyor..." Türkiye'de çalışan bir çok yabancı tasarımcı gibi Wilson Associates'in de dilindeki Osmanlı vurgusu göze çarpmaktadır. Acaba bu Türkiye'ye dair ön yargılı bir tasarım penceresi mi sorgulanabilir. Ramsewak Shankar Ramsewak Shankar (d. 6 Kasım 1937), Surinamlı siyasetçi. Shankar, Amerika kıtasının güneyinde, coğrafi açıdan Güney Amerika olarak adlandırılan kısımda yer alan Surinam'da 1988 ile 1990 yılları arasında devlet başkanlığı makamında bulunmuştur. Shankar Hindu kökenlidir ve ziraat mühendisliği okudu. 1985 ve 1986 yıllarında ülkenin neredeyse tüm ekonomisini felç eden gerilla gruplarının oluşumunun artmasından sonra Surinam yeni bir anayasa kabul etti ve 1987'de ilk sivil hükûmet kuruldu. Aynı yıl yapılan parlamento seçimlerinden sonra, Ulusal Meclis eski Tarım Bakanı Shankar, Ramdat Misier'in ardılı olarak devlet başkanı seçildi. Görev süresi 25 Ocak 1988 - 24 Aralık 1990 arası süren Shankar, yaşanan ve "telefon darbesi" olarak adlandırılan askerî darbenin ardından görevi geçici olarak üstlenen ardılı Ivan Graanoogst'a devrederek makamdan ayrılmıştır. Zaman standardÄ± Zaman standartı, zamanın geçme hızı veya zaman içindeki puanları ölçmek için bir spesifikasyon. Zaman standartlarının birçoğu bağlantılı veya ilişkilidir, ancak belirli küçük detaylarda birbirinden farklıdır ve bazıları çok özel amaçlar için kullanılır. Büyüklük sıralaması (zaman) Büyüklük sıralaması; zamanın büyüklük sırası, mikrosaniye veya milyon yıl gibi bir temel zaman birimi ile birlikte genellikle ondalık bir önek veya ondalık büyüklük sırası miktarı. Bazı durumlarda, büyüklük sırası "ikinci" veya "yıl" gibi ifade edilebilir. Diğer durumlarda, miktar adı "yüzyıl" gibi ana birimi ifade eder. Çoğu durumda ana birim, saniye veya yıldır. Ön ekler genellikle yıl baz birimi ile kullanılmaz. Bu nedenle "mega yıl" yerine "milyon yıl" denir. Saat ve takvim zamanı ondalık yerine on iki veya on altı büyüklük derecesine sahiptir. Yani bir yıl 12 aydır ve bir dakika 60 saniyedir. En küçük anlamlı zaman artışı Planck süresidir. Akseli Gallen-Kallela Akseli Gallen-Kallela (26 Nisan 1865 – 7 Mart 1931) Fin ressam. Finlandiya ulusal destanı Kallela çizimleri Finlandiya ulusal kimliği için çok önemli kabul edilir. Adını 1907 yılında Gallen-Kallela olarak değiştirmiştir. Gallen-Kallela Finlandiya'nın Pori şehrinde Axel Waldemar Gallén'de İsveççe konuşan bir ailede dünyaya geldi. Babası Peter Gallén polis şefi ve avukat olarak çalıştı. Gallen-Kallela Tyrvää'da yetiştirildi. 11 yaşında bir dilbilgisi okulunda okumak için Helsinki'ye gönderildi, çünkü babası ressam olma arzusuna karşı çıktı. Babasının 1879'da ölümünden sonra, Gallen-Kallela Finlandiya Sanat Topluluğu'nda (1881-1884) resim derslerine katıldı ve Adolf von Becker ile çalıştı. 1884'te Julian Akademisinde okumak için Paris'e taşındı. Paris'te Fin ressam Albert Edelfelt, Norveçli ressam Carl Dörnberger ve İsveçli yazar August Strindberg ile arkadaş oldu. 1890'da Mary Slöör ile evlendi. Çiftin üç çocuğu vardı, Impi Marjatta, Kirsti ve Jorma. Doğu Karelya balayında Gallen-Kallela Kalevala tasvirleri için malzeme toplamaya başladı. Bu dönem, Kalinola'nın Aino Efsanesi gibi romantik tabloları ve çeşitli manzara resimleriyle karakterizedir. Aralık 1894'te Gallen-Kallela, Norveçli ressam Edvard Munch'ın eserleriyle ortak sergisini denetlemek için Berlin'e taşındı. Burada Sembolistler ile tanıştı. Mart 1895'te, kızı Impi Marjatta'nın difteri nedeniyle öldüğüne dair bir telgraf aldı. Bu onun çalışmasında bir dönüm noktası olduğunu kanıtlardı. Eserleri daha önce romantik olsa da, kızının ölümünden sonra Gallen-Kallela, Sampo Savunması, Joukahainen İntikamı, Kullervo Cursing ve Lemminkäinen'in Annesi gibi daha agresif eserler çizdi. Almanya'dan döndüğünde, Gallen baskı yapımı üzerine çalıştı ve bilgisini derinleştirmek için Londra'yı ziyaret etti ve 1898'de İtalya'da fresk boyama eğitimi aldı. Prezi "Prezi" kelimesi "Macarca'da ki" "sunum" kelimesinin kısaltılmasından türetilerek oluşturulmuştur. Kurulduğu günden 2018 Nisan ayına kadar Prezi üzerinde 100 milyondan fazla kullanıcı 325 milyondan fazla sunum hazırlamıştır. Prezi 2009 yılında Adam Somlai-Fischer, Peter Halacsy ve Peter Arvai tarafından Budapeşte'de kurulmuştur. Şirket kurulduktan sonra ilk yatırımını TED'den almıştır. 2011 yılında ipad, 2012 yılında da iphone, 2015 yılında ise Android uygulaması yayınlanmıştır. 2015 Şubat ayında fotoğraflardan sunumlar, mini klipler oluşturmak için kullanılan Nutshell uygulamasını yayınlamıştır. 2017 Nisan ayında HTML5 tabanlı Prezi Next piyasaya sürülmüştür. 2017 Mayıs ayında ise Letonya merkezli bir veri görselleştirme şirketi olan Infogram'ı satın almıştır. Geleneksel slayt tabanlı sunum formatlarına benzer sunum hazırlama yazılımıdır. Prezi sunum yazılımının güncelleştirilmesiyle oluşturulmuştur. Prezi Next, mobil cihazlara uygun olarak hazırlanmış, bir çok yeni özellik ve işlev eklenerek hazırlanmıştır. Prezi Business platformu profesyoneller için tasarlanmış, iş odaklı araçlarla birleştirilmiş sunum hazırlama yazılımıdır. Alazeytin Kalesi Alazeytin Kalesi Bodrum’un 10 km. güney-doğusundaki Gökova Körfezi tarafında Çiftlik Köyü’ne bağlı Alazeytin mahallesi'nin üzerindeki tepenin doruğunda, Syangela- Souagele kenti kalıntıları bulunduğu yerde Karya bölgesi Örenidir. Unruly Heroes Oyun Haziran 2017'de geliştirilmeye başlandı. Magic Design Studios'un bir kısmı "Raymand Legends için" Ubisoft'ta çalıştığından, el çizimlerinde bazı benzerlikler vardır. Geliştirme sırasında, her seviye (Unity motorunu kullanarak), birden çok kişinin aynı anda üzerinde çalışabilmesi için ayrı sahnelere ayrıldı. Unruly Heroes, istendiği zaman değiştirilebilen dört adet oyun-içi karakter (Sanzang, Wukong, Kihong ve Sandmonk) içerir. Her birinin çift atlama, kayma veya özel statüler tarafından etkinleştirilen güçler gibi kendine özgü becerileri ve özellikleri vardır. Doğru yere iterek kullanılabilen karaktere özgü statüler vardır. Oyun Batı'ya Yolculuk'a dayanırken, ona göre çok farklıdır, daha mizahi ve hafif bir macera yaratır. Tüm seviyeler, genellikle ekstra ödüllere yol açan dallanma yolları ile ileriye giden yolun her zaman açık olduğu bir Donkey Kong Country -vari yolunda yapılır. Oyun, mevcut 29 seviyenin hepsinde bulunan ilerleme için bulmacaları kullanırken, Prince of Persia'da kullanılan kombo tabanlı savaş sistemini kullanmaktadır. Tek oyunculu bir maceranın dışında, oyun dört oyuncuya kadar oynanabilir. Karanlıklar Ülkesinde, oyuncular karakterlerin alt versiyonlarını kontrol edeceklerdir. Savaşların yerel olarak veya çevrimiçi oynanabilecek bir Oyuncuya karşı Oyuncu modu da vardır. 47. Annie Ödülleri'nde “En İyi Karakter Animasyonu - Video Oyunu” ödülünü kazandı ve Pégases Ödülleri 2020'de “En İyi Oyun” ödülüne aday gösterildi. Hajdu-Cheney sendromu Hajdu-Cheney sendromu (arthrodentoosteodysplasia), iskelet sistemindeki defektlerle karakterize otosomal dominant yolla aktarılan kalıtsal bir sendromdur. Genel gelişme geriliği nedeniyle boy kısadır. Kafatası biçimsiz ve büyüktür. Suturaların kapanmasında sorunlar vardır. Dolikosefali ve artkafa (oksipital) kemik orta bölümün yumuşak olduğu (batrosefali; bathrocephaly) saptanır. "Sella turcica" atnalı biçimindedir. Kafa kubbesi kemikleri kalındır. Boyun kısadır. Frontal sinüs gelişmemiştir. Garip bir yüz yapısı vardır. Saç kılları kalın ve düzdür, saç çizgisi alın ortalarına dek inebilir. Hipertelorizm saptanır. Kaşlar kalın ve birleşiktir. Kirpikler uzundur. Gözler aşağı çekiktir; ekzoftalmi ve görme kusurları olabilir. Kulak kepçeleri iridir ve işitme sorunları vardır. Burun yayvan, filtrum uzundur. Her iki çene de gereğinden küçüktür (mikrognati). Periodontal patolojiler ve bunlara bağlı diş kayıpları vardır. Sürekli dişlerin bir bölümü gömüktür; bu nedenle maloklüzyon ortaya çıkar. Yarık damak ve yarık küçükdil (uvula bifida) saptanır. Kalpte atrial ve ventriküler septal defektler görülür. Polikistik böbrek ya da böbreklerde korteks kistleri bulunabilir. Erkeklerde genital organ malformasyonları vardır. Hipertrikoz belirgindir; tırnaklar kısa ve biçimsizdir. Osteoporoz ve patolojik kırıklar yaygındır. Çok sayıdaki vertebra anomalileri ve kompresyon kırıkları nedeniyle kifoz ve skolyoz oluşur. Eklemler gevşektir; diz eklemindeki malformasyon (genu valgum) nedeniyle yürürken dizler birbirine çarpar. Fibula uzun ve biçimsizdir. Radius başı çıkığı saptanır. El ve ayak parmakları kısadır ve uçları erimiş gibidir (akroosteolizis). Babaların Günahı (film, 1973) Babalarım Günahı, yönetmenliğini Mehmet Aslan'ın yaptığı 1973 yapımı Türk sinema filmdir. Kadıköy, Malazgirt Kadıköy, Muş ilinin Malazgirt ilçesine bağlı bir köydür. Köyün eski adı 1916 yılı kayıtlarında Kat olup, Kurmanci'de "qadê" sözcüğü "meydan" anlamına gelmektedir. Köy, Muş il merkezine 175 km, Malazgirt ilçe merkezine 40 km uzaklıktadır. Harpasa Harpasa (Arpasa) Antik Kenti, Aydın İli, Nazilli İlçesi, Esenköy sınırları içerisinde yer almış yüksekçe bir tepe üzerine kurulu olan eski bir Karya kentidir. Eski adı Arpaz ve yeni adı Esenköy yakınındaki bir ilk çağ kentidir. Bu antik kentin, yakınlarında bugün Akçay olarak adlandırılan ve Karia döneminde Arpasoz / Harpa sus adına sahip bir akarsu bulanmaktadır. Eugen Ehrlich Eugen Ehrlich (c. 14 Eylül 1862, Çernivtsi, Ukrayna; 2 Mayıs 1922, Viyana, Avusturya) Avusturalya'lı hukukçu ve sosyolog. Hukuk sosyolojisinin kurucularından biri olarak kabul edilir. Viyana Üniversitesi'nde hukuk eğitimi aldı ve orada birkaç yıl öğretmen olarak görev yaptı. Czernowitz Üniversitesi'nde (1899–1914) Roma hukuku alanında Profesör olarak görev yaptı. Eugen Ehrlich, 1906 profesör olarak bulunduğu Czernowitz Üniversitesi'nde dana sonra Rektörü olarak devam etti. Ehrlich'in eserleri arasında 1913'te yayınlanan Hukuk Sosyolojisinin Temelleri eseri ana çalışmalarından birisidir. Ehrlich, hukuk sosyolojisini genel olarak bir bilim dalı olarak tanımlar ve hukuk sosyolojisinin görevini bu anlamda bir yönüyle hukukun çevresini yani devlet ve yargılama süreçlerini incelemektense asıl olarak da hukuksal birliklerde ortaya çıkan yaşayan hukuku incelemek olarak nitelendirir. Ehrlich kiliseleri, şirketleri, sınıfları, hatta aileyi bu anlamda bir toplumsal birlik olarak tanımlar. Bu toplumsal birliklerin kendi içinde resmi hukukun dışında bir hukuk düzenleri olduğunu söyler, bunu da ‘yaşayan hukuk’ kavramsallaşmasıyla anlatır. Yaşayan hukuk denilen şey aslında toplumsal birliklerin içsel düzenini sağlamaya dönük kurallardır. Yaşayan hukuk, hukuksal metinlerde yani pozitif hukukta tanınmamış ya da yasa koyucu tarafından vaaz edilmemiş olsa da yaşamın kendisinde hâkim olan hukuk düzenidir. Ehrlich'e göre, hukuk bilimi sadece pratik bilgiden oluşuyordu. Ve hukuk çalışmalarının bilimsel temellini anlamadan, mesleklerini icra etmek için gerekli becerileri edindiklerini ve öğrencilerin hakim veya bir devlet görevlisi olarak görevlerini yerine getirebilecek kadar bilgiye donanıma sahip eğitimler aldığını eleştiriyordu. Ehrlich bu hukuk önermelerini mahkemelerin önlerine gelen uyuşmazlıkların nasıl çözmeleri gerektiğini anlatan ve idarecilerin belirli durumlarda ne yapmaları gerektiğini anlatan talimatlardı. Yani hukukçunun eğitimi sadece hukuk kurallarını soyut bir şekilde tanımak ve bunları belirli davalarda uygulamayı öğrenmekti. Ehrlich,sosyolojik bir hukuk biliminin yeterli gelişiminin, zamanla hukuk bilimini karakterize eden durumların üstesinden gelmek için alternatif olduğuna inanıyordu. Ve bu yüzden sosyal yaşamda nasıl işlediğini anlamayı amaçlayan ve bilimsel bilginin hemen pratik kullanımı gibi kararları bir kenara bırakacak bir bilimi savundu. Ehrlich'in görüşü, hukukun parlamentolardan, meclislerden ziyade dışarıda, insanların arasında aranması yönündedir. Ehrlich, Czernowitz Üniversitesi'ne geri dönme talebini sunmaya karar verdi. Ancak Eugen Ehrlich, Czernowitz'de Profesör olarak faaliyetlerine devam edemedi. Sağlık sorunlarının kötüleşmesi nedeniyle Diyabet'ten 2 Mayıs 1922'de Viyana'da öldü. Karaali, Malazgirt Karaali, Muş ilinin Malazgirt ilçesine bağlı bir köydür. Köy, 1928'den beri aynı adı taşımaktadır. Köy, Muş il merkezine 145 km, Malazgirt ilçe merkezine 10 km uzaklıktadır. Hasanağa Bahçesi (İzmir metrosu) Hasanağa Bahçesi Metro İstasyonu, İzmir metrosu'nun M2 (Üçyol – Çamlıkule) hattında Hasanağa Bahçesi'nin yanından geçen Erdem Caddesi'nin altında yer alması planlanan metro istasyonudur. İstasyonun 2024 yılında hizmete girmesi beklenmektedir. Harun BuÄŸra Han Harun Buğra Han ( Orta Türkçe : بغرا خان), Karahanlı devletinin batı kesimini, Ali Arslan Han'ın adı altında ama de-facto şekilde yöneten Karahanlı hükümdarı. Satuk Bughra Han'ın torunuydu. Karahanlı ailesinin Hasanid şubesinin kurucusu oldu. 991'de Horasan valisinin ve yönetimden memnun olmayan vasalların daveti üzerine Samani topraklarını ele geçirdi. Hemen sonra Nuh II'nin gönderdiği orduyu yok etti ve Sayram şehrini ele geçirdi. Buhara'ya doğru yürüyünce Semerkand'ın hükümdarı Faik teslim oldu. Nuh kaçtı ve Karahanlılar 992'nin ilkbaharında başkente girdiler. Aynı yıl "Sahib ud-Dawla" (Devletin sahibi) ve "Zahir al-Dawaa" (Davanın destekçisi) unvanlarıyla sikkeler bastırdı. Buğra han bir süre sonra Buhara'da hasta oldu ve Semerkand'a doğru giderken Tanrı Dağları etraflarında öldü. Batıdaki mirasını sürdüren Yusuf Kadir Han, Ali Tigin, Muhammad Toghan Han, Shihab ud-Dawla Suleyman ve Adod ud-Dawla Husayn. Bozyaka (Ä°zmir metrosu) Bozyaka Metro İstasyonu, İzmir metrosu'nun M2 (Üçyol – Çamlıkule) hattında Bozyaka Eğitim ve Araştırma Hastanesi'nin önünden geçen Ali Rıza Avni Bulvarı'nın altında yer alması planlanan metro istasyonudur. İstasyon, General Asım Gündüz istasyonunun batısında ikiye ayrılarak Üçyol'a bağlanacak olan ilmeğin güney kısmına inşa edilecek ve Zafertepe istayonunun muadili olacaktır. İstasyonun 2024 yılında hizmete girmesi beklenmektedir. Ayrıca istasyon yine yapımı planlanan M3 (Stadyum – Adnan Menderes Havalimanı) hattına da hizmet verecektir. Raça Düklüğü Raça Düklüğü (Gürcüce: რაჭის საერისთავო, "rach'is saerist'avo"), Orta Çağ ve Erken Modern dönemde Batı Gürcistan'ın Raça eyaletinde var olmuş bir düklüktür. Büyük Kafkas Dağları'nın eteklerinde ve Rioni Nehri'nin kuzeyinde yer alan düklük, 1050'den 1789'a kadar "eristaviler" ("dük") tarafından yönetilmiştir. Karahasan, Malazgirt Karahasan, Muş ilinin Malazgirt ilçesine bağlı bir köydür. Köy, 1925'ten beri aynı adı taşımaktadır. Köy, Muş il merkezine 165 km, Malazgirt ilçe merkezine 30 km uzaklıktadır. Bahir el-Muhammedi Bahir el-Muhammedi (; d. 1 Kasım 1996), Ismaily takımında ve Mısır millî takımında defans pozisyonunda görev yapan Mısırlı futbolcu. El-Muhammedi Ismaily altyapısından yetişmiştir. İlk millî maçına 8 Eylül 2018 tarihinde Nijer karşısında çıkmıştır. Karakaya, Malazgirt Karakaya, Muş ilinin Malazgirt ilçesine bağlı bir köydür. Köy, 1928'den beri aynı adı taşımaktadır. Köy, Muş il merkezine 143 km, Malazgirt ilçe merkezine 8 km uzaklıktadır. Tekirdağ'da 1969 Türkiye genel seçimleri 1969 Türkiye genel seçimleri, Tekirdağ ilinin sonuçları; Bezir Arslan Han Bezır Arslan Han veya Bezır (巴兹尔) ne hükümdarlığı ne de hükümdarlık yılları hakkında çok fazla şey bilinmeyen bir Karahanlı hükümdarı. Wei Liangtao göre Satuk Buğra Han'ın oğludur. Ali Arslan Han Ali Arslan Han, Karahanlıların yedinci hükümdarıydı. Karahanlılar'ın "Hasancılar" ve "Aliciler" olarak ikiye bölünmesinde Aliciler kısmının kurucusuydu. Hükümdarlığı hakkında 998'de Khotan Krallığına karşı yapılan başarısız baskınlar dışında neredeyse hiçbir şey bilinmiyor. Mezarı Yengisar'da bulunur ve burası önemli bir seyyah bölgesidir Kuzeni Hasan b. Süleyman, saltanatı sırasında yavaş yavaş ondan bağımsız hale geldi ve "Hasancılar" bölümünü kurdu. En az 5 oğlu vardı: Nasr Han, Ahmad Toghan Han, Mansur Arslan Han, Muhammad ve Cafer Tegin. Fizikte zaman Fizikte zaman, bir saatin okuduğu zaman ölçümü. Klasik ve relativistik olmayan fizikte skaler bir niceliktir. Uzunluk, kütle, yük gibi genellikle temel bir miktar olarak tanımlanır. Tekirdağ'da 1961 Türkiye genel seçimleri 1961 Türkiye genel seçimleri Tekirdağ ili sonuçları; Zaman ölçme bilimi Zaman ölçme bilimi, zaman ölçümü üzerine yapılan çalışmadır. Saatler, saat mekanizması, güneş saatleri, kum saatleri, zamanlayıcılar, zaman kaydediciler, deniz kronometreleri ve atomik saatler zamanı ölçmek için kullanılan araçlara örnektir. Zaman birimi Zaman birimi, süreyi ölçmek veya ifade etmek için standart bir yol olarak kullanılan herhangi bir zaman aralığı. Tarihsel olarak zaman birimleri Güneş, Ay, Dünya ve gökküre astronomik nesnelerinin hareketleriyle tanımlanmıştır. Oğulçak Han Oğulçak Han (9. yüzyıl) Tengicilik inancına sahip son Karahanlı hükümdarı idi. Tahta çıktıktan sonra Arslan Han olarak adlandırıldı. 893 yılında Talas'ta Samanid emiri Ismail Samani ile çarpıştı ve yenildi. Yenilip Kaşgar'a çekildikten sonra, şehre gelen Müslüman tüccarları memnuniyetle karşıladı, hatta Kaşgar'ın hemen dışındaki Atuş kasabasına bir cami inşa etmelerine izin verdi. Artan Müslüman varlığı, yeğeni Satuk Buğra Han'ın müslüman olmasına yol açtı. Oğulçak etrafındakilerden Satuk'un Müslüman olduğunu duyduğunda Satuk'tan, din değiştirmediğini kanıtlaması için bir Tengrici tapınağı inşa etmesini istedi. Satuk'un müslüman olmasını sağlayan İranlı tüccar Nasr, Satuk'a bu tapınağı yapmasını ancak içinden bir cami yaptığını hayal etmesini tavsiye etti. Oğulçak, Satuk'un tapınağı inşa etmeye başladığını gördükten sonra, din değiştirmediğine inanarak onu durdurdu. Daha sonra Satuk, amcasını öldürmesine izin veren bir fetva elde etti ve ardından amcası Oğulçak'a karşı mücadele edip Kaşgar'ı ele geçirdi. Sarcosuchus Sarcosuchus (anlamı: taze timsah) Erken Kretase devrinde yaşamış ve yaklaşık 110 milyon yıl önce soyu tükenmiş crocodyliform üyesi bir timsah cinsidir. Cins adı olan Sarcosuchus kelimesi, taze anlamına gelen Antik Yunanca sarco kelimesiyle timsah anlamına gelen suchus kelimesinin birleştirilmesiyle türetilmiştir. Tür adıysa Latince general, emir veren anlamına gelen imperator kelimesinden oluşur. 1946'da Fransız rahip, jeolog ve paleontolog Albert Félix de Lapparent tarafından Cezayir sınırlarındaki Aoulef Cheurfa'da dev bir canlıya ait kemik ve diş parçaları bulunmuştur. Birkaç sene sonra Félix'in yeğeni de Broin bu fosil parçaları üzerinde çalışmaya başlamıştı, kendisi bir paleontolog ve sürüngen uzmanıydı. Tarih 1960'ları gösterdiğinde Fransız atom enerjisi kurumu uranyum arama çalışmaları esnasında Sahra Çölü'nde neredeyse eksiksiz 2 çene kemiği buldular ki, bu da önceki kalıntıların ait olduğu canlıya benzer bir hayvandı. 1966'da Broin ve Prof. Taquet ortak olarak bu fosilin çalışmalarını makale olarak yayımladılar. Fosillerden oluşturulan holotip için Sarcosuchus imperator ikili adlandırmasına gidilmiştir. 1973'te Taquet tarafından aynı bölgeye (Gadoufaoua) ikinci bir saha çalışması düzenlendi. Neredeyse eksiksiz olan bir iskelet bulundu ve bugün La Grande Galerie du Muséum'da sergilenmektedir. Yaşamış bilinen en büyük timsah cinsi olan Sarcosuchus ortalama 8 ton ağırlığa ve 12 metreyi bulan uzunluğa sahiptir. Önemli karakteristik özelliklere sahip olan bu timsah cinsi görece ince ağzı, büyük burnu ve kesintisiz olarak vücudunun üstünü kaplayan osteoderm tabakasıyla modern timsahlardan ayrılır. Sınıflandırma mantığı ile bakılırsa modern timsahların doğrudan atası olmadığı görülmektedir zira Sarcosuchus teknik olarak pholidosaur sayılır, Sarcosuchus'un aksine geç kretase timsahı olan Deinosuchus modern alligatorlerin atasıdır. Bir diğer önemli nokta günümüz timsahlarının aksine Sarcosuchus'un kuyruğundan kafatasına dek kesintisiz bir osteoderm dokusu gelişmiştir. Diğer önemli bir husus da hayvanın osteoderm dokusunun incelenmesiyle ortaya çıkmıştır. Yarı yetişkin bir bireyin osteoderminin 40 yaş halkası barındırdığı görülmüştür, bu hayvanın boyutunun, maksimum olduğu düşünülen boyuta oranı yüzde 80 olarak hesaplanınca ortalama olarak 50-60 yılda maksimum vücut büyüklüğüne ulaştıkları düşünülmektedir. Modern timsahlar, Sarcosuchus'tan farklı olarak yaşamları boyu büyümezler. MNN 604 numaralı fosil numunesi üzerine yapılan çalışmalarda üst çenesi, alt çenesinden kabaca 10 cm kadar uzun olan Sarcosuchus'un premaxillary (en ön çene) kısmında 5 adet diş varken; üst çenenin orta kısmında (maxillary) 30 diş vardır. Alt çene (dentary) 31 dişe sahiptir. premaxillary kısmındaki 4. ve 5. dişler çenelerdeki en büyük dişlerdir. Yaklaşık 100 milyon yıl önce sahra çölü bugünkünün aksine oldukça sulak ve tropikal bir bölgeydi. pek çok paleonehrin (eski nehirler) kavşak noktasıydı. Klasik olarak günümüz timsahlarına benzer diyetleri olduğu düşünülebilir, ama çene yapılarına bakılarak diyetlerinde balık da olduğu düşünülmektedir. Balık diyetlerinin yanında su içmek için nehir kıyısına gelen otçul dinozorlara da saldırdıkları düşünülmektedir. Kuantum zamanı Kuantum zamanı, zamanın sürekli olmadığını öne süren bir hipotezin parçası olarak ayrık ve bölünemez bir zaman terimi. Zaman hem standart kuantum mekaniğinde hem de genel görelilikte sürekli bir miktar olmakla birlikte birçok fizikçi özellikle kuantum mekaniğinin genel görelilikle birleşimini düşünürken kuantum yerçekimi teorisini üretmek için ayrı bir zaman modelinin işe yarayabileceğini öne sürdü. I. ArslanÅŸah I. Arslan Şah, 1101–1142 yılları arasında İran'ın Kirman eyaletinin merkezinde bulunan Kirman Selçukluları'nın sultanıydı. Geniş ve düz bir ovada bulunan bu şehir İran'ın başkenti Tahran'ın 1.076 km güneyindedir. Arslan Şah yeğeni İran Şah'ın (1096-1101) yerine geçti. Îrânşâh Bahaeddin İranşah bin Turanşah ( Farsça: بهاالدین ایران شاه, 1096'dan 1101'e kadar ülkeyi yönetti) Kirman Selçuklu hükümdarıydı. Babası Turanşah'ın balta yarasından ölmesi sonucu başa geldi. Babasından farklı olarak Selçuklular'ın rakibi olan Nizari İsmaililer ile yakın ilişki içinde olduğu için bir halk isyanı sonucu öldürülmüştür. II. Muhammedşah Muhammed-Şah, 1183'ten 1186'ya kadar hüküm sürdü. Kirman Selçuklularının son hükümdarıydı. Bahram-Şah'ın oğlu Muhammed-Şah 1183'te amcası TuranŞah'ın yerine Kirman tahtına geçtikten sonra Kirman,Oğuz Türkleri grupları tarafından saldırıya uğradı. Eyaleti yıkmaları Bardasir şehrini neredeyse yaşanmaz hale getirdi, bu yüzden Muhammed-Şah Bam'ı başkenti yaptı. Ancak 1186'da Muhammed-Şah Oğuzlarla baş edemedi ve Bam'dan vazgeçmeye karar verip Kerman'dan ayrıldı. Oğuz şefi Malik Dinar onun yerine Kerman'ın kontrolünü çabucak ele geçirdi. Kozmolojik onyıl Kozmolojik onyıl, evren yaşamının bir bölümüdür. Bölümler 10 tabanı ile logaritmik büyüklüktedir. Her ardışık kozmolojik on yıl, evrenin toplam yaşında on katlık bir artışı temsil eder. Bayat, Atabey Bayat, Isparta ilinin Atabey ilçesine bağlı bir köydür. Köyün