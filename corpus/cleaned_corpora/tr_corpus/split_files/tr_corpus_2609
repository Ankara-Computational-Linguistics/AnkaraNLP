araştırılan eylemler rasyonel oldukları (hesaplanmış, bir amaç güden) müddetçe, rasyonel olarak anlaşılabilir -bir neden değil, bir anlam ortaya sürerek açıklanabilir. Sosyolojik bilginin bu yüzden bilimden aşağı kalması gerekmez. Tam tersine, onun yalnızca betimlemekle kalmadığı nesnelerini -insan nesnelerini- aynı zamanda anlayabilmesiyle bilim üzerinde açık bir üstünlüğü vardır. Ne kadar baştan sona keşfedilmiş olursa olsun, bilimin betimlediği dünya anlamsız durur (ağaç hakkında her şeyi bilebilirsiniz ama ağacı anlayamazsınız ). Sosyoloji bilimden ötesine gider - o üzerinde çalıştığı gerçekliğin anlamını yakalar. Sosyal araştırmaları bilim katına çıkarmayı hedefleyen üçüncü bir strateji daha vardır Bilim gibi, sosyolojinin de doğrudan ve etkili pratik uygulamasının olduğunu göstermek. Bu strateji özel bir gayretkeşlikle, pragmatik kafa yapısı ve pratik başarıyı, değerin ve nihayet hakikatin yüce kıstası olarak gören bir ülkede, Amerika Birleşik Devletleri'nde, sosyolojinin önde gelen isimleri tarafından uygulanmaktadır. Avrupalı meslektaşlarından farklı olarak ilk Amerikalı sosyologların yaptıkları işin doğası hakkında teoriler yapmaya pek vakitleri yoktu onlar sosyolojik pratiğin felsefi hak- lılaştırılması ile ilgilenmediler. Bunun yerine, onlar büyük bir hevesle sosyolojik araştırmanın temin edebileceği türden bilginin yıllar boyu çarpıcı sonuçlar alarak kullanılmakta olan bilimsel bilgiyle tamamen aynı biçimde kullanılabileceğini göstermeye giriştiler bu bilgi de öngörülerde bulunmak ve gerçekliği manipüle etmek için, gerçekliği ne olursa olsun ve nasıl tanımlanmış ve seçilmiş olurlarsa olsunlar, ihtiyaçlarımız ve niyetlerimize yanıt verecek biçimde değiştirmek için kullanılabilirdi. Bu üçüncü strateji ağırlığını sosyal teşhis yöntemlerinin (sosyal hayatın belli alanlarında işlerin tam olarak nasıl yürüdüğünü ayrıntılarıyla gösteren incelemeler) ve insan davranışının genel teorisini (yani, bu tür davranışları belirleyen unsurlar bu gibi unsurların eksiksiz bir bilgisinin insan davranışını öngörülebilir ve manipüle edilebilir kılabileceği umut ediliyordu) geliştirmeye verdi. Başından beri, sosyolojinin pratik bir yanının olduğu düşünülüyordu. Sosyolojinin bu özelliği, artan suç oranları, çocuk suçları, alkolizm, fuhuş, aile bağlarının zayıflaması vb. gibi belli başlı sosyal sorunların karşısına çıkarıldı. Sosyoloji sosyal tanınma şansını, nasıl jeoloji ve fizik, gökdelenlerin inşasına yardımcı oluyorsa, aynı şekilde sosyal süreçlerin yönetimine yardımcı olma vaadi üzerine kurdu. Başka bir ifadeyle, sosyoloji kendini sosyal düzenin kuruluşu ve sürdürülmesi hizmetine soktu. Sosyal yöneticilerin, öteki insanların davranışlarını yönlendirme görevini üstlenen insanların kaygılarını paylaştı. Pratik yararlılık vaadi idari faaliyetin her yeni alanında yankı buldu ve savunuldu. Fabrikalarda ve madenlerde uzlaşmazlıkları çözmek ve çatışmaları önlemek için, savaş yorgunu askeri birliklerdeki genç askerlerin uyumunu kolaylaştırmak için, yeni ticari ürünlerin piyasaya çıkarılmasına yardım etmek için, eski hükümlülerin rehabilitasyonu için, sosyal refah harcamalarının verimliliğini artırmak için sosyologların hizmetlerinden faydalanıldı. Bu strateji Francis Bacon'ın doğaya itaat ederek boyun eğdirmek formülüne çok yakındı doğruyu yararlılık, enformasyonu denetim, bilgiyi güç ile kaynaştırıyordu. Bu strateji, sosyolojik bilginin geçerliliğini sosyal düzenin yönetimine, düzeni yönetenlerin gördüğü ve dile getirdiği biçimiyle sorunlar ın çözümüne sağlayabileceği pratik faydalar ile kanıtlamak üzere, güç sahiplerinin meydan okuyuşunu kabul ediyordu. Aynı şekilde, böyle bir strateji izleyen sosyoloji idarecilerin bakış açısını benimsemek, toplumu tepeden bir manipülasyon nesnesi, ona verilmek istenen biçime daha kolay uyum sağlayıp girebilmesi için iç yapısının daha iyi öğrenilmesi gereken sert materyal olarak görmek zorunda kalmıştı. Sosyolojik ve idari ilgi alanlarının kaynaşması, sosyolojinin devletin, endüstriyel ya da askeri yönetim çevrelerinin gözüne girmesini sağlamıştı sağlamasına ama bu onu tepedeki gücün denetimini gönülden destekledikleri değerlere, özellikle bireysel özgürlük ve komünal özyönetime karşı bir tehdit olarak algılayanların eleştirilerine maruz bıraktı. Eleştirmenler, tartışılan bu stratejinin izlenmesinin taraf tutma ve sosyal gücün mevcut asimetrisine aktif bir destek verme anlamına geldiğine işaret ediyorlardı. Onlar ısrarla, sosyolojinin sağladığı bilgi ve pratik çözüm önerilerinin onlardan faydalanmayı isteyen herkese eşit olarak hizmet edebileceği ve bu yüzden nötr ve tarafsız görülebileceği iddiasının doğru olmadığını belirtiyorlardı. Yöneticilerin bakış açısından kurgulanmış bilgiyi herkes kullanamaz o bilginin uygulanması, her şeyden önce, ancak yöneticilerin elinde olan ve onların kullanabildiği kaynaklar ister. Demek ki, sosyoloji zaten ipleri elinde tutanların denetim güçlerine güç katar zaten elleri güçlü olanların şansını daha da artırır. Böylelikle, eşitsizlik ve sosyal adaletsizlik davasına hizmet edilmiş olur. Sosyoloji böylelikle eleştiri oklarını üzerine çekti. Ürünleri, uzlaşmaları pek mümkün olmayan baskılara maruz kalmıştır. Bir tarafın sosyolojiden yapmasını istediği şeyi öteki taraf kötülüğün nedeni olarak görmekte ve ona karşı kararlılıkla direnmektedir. Tartışmalı olma kabahati tek başına sosyolojinin üstüne atılamaz, Sosyoloji genelde toplumu parçalayan somut bir sosyal çatışmanın, bir iç çelişkinin kurbanı olmuştur bu onun çözemeyeceği bir çelişkidir. Çelişki modern toplumun doğasından gelen, bizatihi rasyonel- leştirme projesinde yatar. Rasyonellik iki kenarı keskin bir kılıçtır. Bir yanda, insan bireylerinin kendi eylemleri üzerinde daha fazla denetim kazanmalarına yardım eder. Gördüğümüz gibi, rasyonel hesap eylemi failin amaçlarına daha uygun hale getirilebilir ve böylelikle verimliliğini artırabilir. Genel olarak bakıldığında görülür ki rasyonel bireylerin amaçlarına ulaşma ihtimali plan ve hesap yapmayan ve eylemleri üzerine kafa yormayan bireylere göre daha fazladır. Öte yandan, bir kere bireysel eylem çevresine -genelde toplum örgütlenmesineuygulandığında, rasyonel analiz pekâlâ bireysel tercihlerin ufkunu daraltabilir ya da bireylerin amaçları peşinden gitmek için faydalanabilecekleri araçlar havuzunu kurutabilir. Taban tabana zıt bir etki yaratabilir, yani bireysel özgürlüğü sınırlayabilir. Sonuç olarak rasyonelliğin muhtemel kullanımları içkin olarak bağdaşmazdır ve tartışmalı kalmaya mahkûmdur. Sosyolojiyi kuşatan tartışmalar yalnızca rasyonelliğin çift yüzlü doğasını yansıtır. Sosyolojinin bunu değiştirmek için yapabileceği çok şey yoktur ve bu yüzden tartışma sürecektir. Güç sahipleri sosyolojiyi uyrukları üzerindeki hakimiyetlerini zayıflatmak ve sosyal huzursuzluk ve bozgunculuk dedikleri şeyi kışkırtmakla suçlamaya devam edecektir. Mevcut kaynakları ellerinde tutanlar tarafından dayatılan soluk kesen kısıtlamalar karşısında hayat tarzlarını savunan insanlar sosyologları can düşmanlarının danışmanları ve akıl hocaları kılığında gördüklerinde hayrete düşmeye ya da üzüntüye kapılmaya devam edeceklerdir. Her bir durumda, suçlamaların dozu çatışmanın mevcut şiddetini yansıtacaktır. İki cepheden saldırıya uğrayan sosyoloji bilimsel statüsünün derinlemesine sorgulandığına tanık olur. Muhalifleri canla başla sosyolojik bilginin geçerliliğinin gayrimeşru kılınmasıyla uğraşmaktadır ve bilimsel statü verilmemesi de bu amaçlarına hizmet eder. Belki de, sosyologları bilim insanları olma statüleri konusunda bu kadar duyarlı kılan ve hem akademik dünyayı hem de kamuoyunu sosyologların ürettiği bilginin bilimsel bulgulara atfedilen kıstaslara uygun doğruluk değeri taşıyabildiğine ikna etmek için hiç durmadan yeni çabalara iten şey, akademik dünyadaki az sayıda dalın karşı karşıya kaldığı bu ikili saldırıdır. Çabalar sonuçsuz kalmıştır. Ne var ki, bu çabalar aynı zamanda dikkatleri sosyolojik düşüncenin günlük hayata verebileceği gerçek hizmetten de uzaklaştırmıştır. Düzenli bir vizyon, düzenin bir vizyonu olarak her bilgi, bir dünya yorumu içerir. Genelde inandığımız gibi, şeyleri oldukları haliyle yansıtmaz şeyler, daha çok, sahip olduğumuz bilgiyle varlık kazanırlar Sanki, ham, olgunlaşmamış duygularımız bilgimizin elekten geçirerek onlar için hazırladığı kategoriler, sınıflar, türler biçimindeki bölmelere aldığı şeyler içinde yoğunlaşmıştır. Bilgimiz arttıkça gördüğümüz şeyler artar, dünyada ayrımına vardığımız farklı şeylerin sayısı artar. Ya da, daha doğrusu, çok bilgiliyim demekle dünyada çok şeyin ayrımındayım demek aynı anlama gelir. Eğer resim sanatı üzerinde çalışıyorsam, daha önce bende hep aynı izlenimi bırakan kırmızılık artık kırmızılar ailesi nin giderek ar tan sayıda özgün ve son derece farklı üyelerine ayrışırlar Artık Ad- rianople kırmızısını, alev kızıllığını, çöpleme kırmızısını, Hindistan kırmızısını, Japon kırmızısını, lal rengini, koyu kırmızıyı, yakut rengini, alı, parlak kırmızıyı, kan rengini, gül kırmızısını, cart kırmızıyı, Napoli kırmızısını, Pompei kırmızısını, İran kırmızısını ve sürekli artan sayıda öteki kırmızıları birbirinden farklı görürüm. Sanattan bihaber, eğitimsiz bir kişi ile okuldan yetişmiş bir sanatçı ya da bir sanat eleştirmeni, bir uzman arasındaki fark ikincinin gayet aşikâr (ve doğal ) olarak farklı ve ayrı gördüğü renkleri göremeyen birincide kendini gösterir. Bu fark aynı zamanda birinci kişinin sahip olduğu genelde kırmızılığı görme, tüm nesnelerin aynı renk kırmızının çeşitli tonlarına boyandığını algılama yetisini kaybetmiş ikinci kişide kendini gösterir. Bütün alanlarda, bilgi edinme nasıl yeni ayrımlara gidileceğini, tektip olanın nasıl parçalı kılınacağım, ayrımların nasıl daha derinleştirileceğini, geniş sınıfların nasıl dar sınıflara parçalanacağını öğrenmekten ibarettir, böylelikle deneyimin yorumu daha zenginleşir ve çeşitlenir. Sıklıkla, insanların sahip oldukları eğitimin kullandıkları sözcüklerin zenginliği (dillerinin ne kadar sözcük içerdiği) ile ölçüldüğünü duyarız. Bazı şeylere hoş diyebiliriz ancak hoşlukları daha özgünleştirilebilir ve o zaman görülür ki, böyle betimlenen şeyler çeşitli nedenlerle zevk verici, leziz, nazik, uygun, zevkli ya da doğrusunu yapan hoş olarak yaşanmıştır. Demek ki, deneyimin ve söz dağarının zenginliği birlikte artıyor. Dil, halihazırda olanları aktarmak üzere, dışarıdan gelmez. Dil başından beri hayatın içindedir. Aslında, dilin bir hayat biçimi olduğunu ve her dilin -İngilizce, Çince, Portekizce, işçi sınıfı dili, züppe dili, kamu görevlilerinin resmi dili, yeraltı dünyasının argosu, yeniyetme çetelerinin ağızları, sanat eleştirmeninin dili, gemicilerin, nükleer fizikçilerin, cerrahların ya da madencilerin dili- kendi başlarına bir hayat biçimi olduğunu söyleyebiliriz. Her biri birlikte bir dünya haritası (ya da dünyanın özgül bir kesimini) ve bir davranış kodunu -paralel ve eşgüdümlü iki düzen, iki ayrım düzlemi (biri algının, öteki de davranış pratiğinin düzlemi) halinde- meydana getirir. Her bir hayat biçiminin içinde, harita ve kod yumak halindedir. Onları ayrı ayrı düşünebiliriz ancak pratikte birbirinden ayıramayız. Şeylerin isimleri arasında yapılan ayrımlar onların niteliklerindeki -ve dolayısıyla kullanımlarındaki ve onlara karşı tutumumuzdakifarklılığı algılamamızı yansıtır ancak nitelik farklarını tanımamız onlara karşı tutumumuzdaki ve tutumumuzun nedeni olan beklentilerimizdeki farklılığı yansıtır. Şimdi nereye vardığımıza bir bakalım Anlamak nasıl devam edileceğini bilmektir. Ya da tersi Eğer nasıl devam edileceğini biliyorsak, anlamışız demektir. İşte tam da bu örtüşme, ikisi -eylem biçimimiz ve dünyayı görme biçimimiz- arasındaki bu ahenk yüzünden farklılıkların şeylerin kendilerinde olduklarını, bizi kuşatan dünyanın dilimizle ayrıştırdığımız ayrı parçalara bölünmüş olduğunu, isimlerin adlandırılmış şeylere ait olduklarını sanırız. Hayat biçimleri sonsuzdur. Kuşkusuz, her biri diğerinden farklıdır ayrımları, nihayetinde, onları ayrı hayat biçimleri yapan şeylerdir. Ancak bunlar birbirlerinden aşılmaz duvarlarla ayrılmamıştır bunlar, içlerinde her şeye sahip, içerdikleri her şey onlara, sadece onlara ait, kendine yeterli kapalı dünyalar olarak düşünülmemelidir. Hayat biçimleri düzenli, paylaşılan kalıplardır -ancak sıklıkla biri diğerinin üzerine eklenmiştir. Örtüşürler ve toplam hayat deneyiminin seçilmiş alanları için yarışırlar. Hayat biçimleri âdeta farklı seçimler ve toplam dünyanın aynı parçalarının ve ortak havuzdan çıkarılan aynı şeylerin alternatif düzenlenişleridir. Bir gün boyunca, ben birçok hayat biçimini yaşarım ancak hangi biçimi yaşarsam yaşayayım, yanımda öteki biçimlerden bir parça taşırım (öyle ki, çalıştığım araştırma grubundaki davranış tarzım özel hayatımda katıldığım tarzların bölgesel ve yerel özelliğinin kusurlarını barındırır bu yöresel hayat biçiminde yer almam zamanla ait olduğum ve hayatlarını paylaştığım özel bir dini tarikatin izlerini taşır, vb.). Hayatım boyunca yaşadığım her hayat biçimi içinde, farklı bir dizi insanla bilgileri ve davranış kodlarını paylaşırım ve bu insanların her biri katıldıkları hayat biçimlerinin tek bir bileşimini yaşayabilir. Bu nedenle, hiçbir hayat biçimi arı olmadığı gibi, statik, sonsuza dek verili de değildir. Benim bir hayat biçimine girişim kendi adıma pasif bir yol yordam öğrenme süreci olmadığı gibi, şimdi boyun eğmek niyetinde olduğum katı kurallara uysunlar diye fikirlerimin ve yetilerimin eğilip bükülmesi, şekle sokulması ve kesilip biçilmesi süreci de değildir. Benim bir hayat biçimine girişim dahil olduğum hayat biçimini değiştirir İkimiz de değişiriz yeni girdiğim hayat biçiminin içeriğini (içimde taşıdığım öteki hayat biçimleri şeklinde) değiştirme meziyetim vardır, öyle ki benim girişimden sonra bu hayat tarzı öncekinden farklıdır. Ve böylelikle her zaman değişir. Her bir katılım (bir hayat biçimini oluşturan dili öğrenme, hâkim olma ve uygulama) yaratıcı bir eylem, bir dönüştürme eylemidir. Başka bir ifadeyle, onları paylaşan cemaatler gibi diller de açık uçlu ve dinamik oluşumlardır. Ancak daimi bir değişim durumunda var olabilirler. Bu yüzden, kafa karışıklığı, iletişimin kopması tehlikeleri kadar, anlama sorunları hiçbir zaman yakamızı bırakmaz. Kendi tarzları ve ayrı yorumlarıyla dilin kullanıcıları durmaksızın farklı hayat biçimi türlerini etkileşime soktuklarından, her sözcüğün zoraki, kesin, mecburi bir tanımını yapmak suretiyle dilin içerdiği yorumları dondurarak iletişimi kusursuzlaştırmak için girişilen çabalar hiçbir işe yaramaz. Böylesi her etkileşim sürecinde, anlamlar belli belirsiz, ancak sürekli ve kaçınılmaz bir değişime maruz kalırlar. Anlamlar yeni renkler kazanır, bir zamanlar uzak oldukları göndergelerle eşleşir, eski anlamları yerlerinden eder ve bizatihi dili değiştirmemesi düşünülemeyecek birçok başka değişime uğrar. Ortak anlayış yaratmayı, farklılıkları kazımayı, yorum birliğine erişmeyi amaçlayan eylemlerden oluşan iletişim sürecinin, bir hayat biçiminin sabit kalmasını engellediğini söyleyebiliriz. Hayat tarzının bu şaşkınlık verici niteliğini kavramak için, bir nehrin kıvrılarak akışını düşünün her bir kıvrım sanki süregiden bir şekli varmış ve bu yüzden sürüp giden bir zaman zarfında aynı kalıyormuş , kimliğini koruyormuş gibi görünür, halbuki gayet iyi bildiğimiz gibi, tek bir su molekülünü bile birkaç saniye dışında bünyesinde tutamaz, içeriği sürekli bir akış durumundadır. Bunun kıvrımın bir zayıflığı olduğunu ve onun güvenliği -hayatta kalması- için nehrin durdurulmasının iyi olacağını düşünüyorsanız, unutmayın ki böyle bir olay kıvrımın ölümü anlamına gelir. O daimi bir akış ve hep değişen, bu arada hep farklı organik ve inorganik maddeler taşıyan, su niteliklerinin taşması olmaksızın yaşayamaz (şeklini, ayrı biçimini ve kalıcı kimliğini koruyamaz). Demek ki diller, hayat biçimleri, nehirlerin kendileri gibi kıvrımları, ancak ve ancak esnek, durmaksızın akış halinde yeni maddeleri bünyesine katabilir ve tükenenleri bırakabilir olduklarından canlı kalırlar, kimliklerini, göreli özerkliklerini korurlar. Ne var ki, bu hayat biçimlerinin (tüm dillerin, tüm bilgi kalıplarının) kapalı, katı, değişime direngen hale geldiğinde ölecekleri anlamına gelir. Nihai kodlama halinde varlıklarını sürdüremezler ve bu kesinlik hali kodlama çabalarını kışkırtan şeydir. Başka bir ifadeyle, dillerin ve genelde bilginin hayatta kalması, tutarlılığını koruması ve işe yaraması için müphemliğe ihtiyacı vardır. Gelgelelim, karmakarışık gerçekliği düzene sokmakla ilgili güçler için bu müphemlik hedefleri önünde bir engelden başka bir- şey değildir. Onlar doğal olarak akıntıyı dondurmaya, denetledikleri bilgiye davetsiz katılan her veriyi engellemeye, üzerlerindeki tekellerini güven altına almayı istedikleri hayat biçimini kapatmaya can atarlar. Biraz da rekabet yokluğu sayesinde, müphem olmayan bilgi arayışı ile gerçekliği düzene sokma, özgüvenli, etkili eyleme hazır hale getirme gayreti tek bir potada erir. Belli bir durumun tam denetimini istemek, sözcüklerin anlamlarının asla kuşkuya yer bırakmadığı ve çatışmadığı, her sözcüğün şaşmaz bir biçimde göstergesine işaret ettiği ve bu bir ve tek bağın onu kullanan herkes için bağlayıcı olduğu kesin bir dilbilimsel harita için mücadele etmektir. Bu gibi nedenlerden dolayı, bilginin müphemliği, dur durak bilmeksizin, belli bilgileri zorunlu ve sorgulanmaz -ortodok- si- olarak sabitleme çabalarına ancak ve ancak bu bilginin hatasız, kusursuz ya da her halükârda daha iyi (daha güvenilir, sağlam ve faydalı) olduğu inancını aşılamaya ve aynı anlama gelmek üzere, alternatif bilgi biçimlerini adi, gülünç hurafeler, önyargılar, sabit fikirler ya da cehaletin tezahürleri statüsünde şeyler olarak -ama her durumda bir sapkınlık, hakikate mahkum edilmesi gereken bir ihanet olarakaşağılamaya neden olur. Bu iki yönlü (ortodoksinin konumunu güven altına almak ile sapkınlığı engellemek ya da ortadan kaldırmak) çabanın amacı yorum üzerinde denetim sağlamaktır. Söz konusu güç muhtemel yorumlardan hangisinin seçilmesi ve doğru yorum olarak bağlayıcı kılınmasına karar verme hakkını tek başına elinde tutmayı amaçlar (gerçeğin belirlenmesinde, rakip versiyonların birçoğu yanlış, ancak bir tanesi doğru olabilir yanlış çoktur ama yalnızca bir doğru vardır rakipsizlik tekeli, ayrıcalığı isteme cüreti hakikat fikrinin kendinde vardır). Güç tekeli arayışı bir alternatifin yandaşlarına, düşünce çoğulculuğuna karşı genel bir hoşgörüsüzlük içinde, muhalifler rolünü, sansürü ve aşırı örneklerde ortadan kaldırmayı (Engizisyon döneminde dinsizlerin yakılması, Stalin'in temizlik harekâtı içinde muhaliflerin kurşuna dizilmesi ve çağdaş dikta rejimlerindeki fikir suçluları gibi) reva görmekte kendini gösterir. Doğası gereği sosyoloji, kapatma ve dondurma işi için özellikle uygun değildir. Sosyoloji gündelik hayat deneyiminin devamı olarak yapılan bir yorum, öteki yorumlardan beslenen ve ardından onları besleyen bir yorumdur. Sosyoloji, edebiyat, sanat ve felsefe gibi insan deneyiminin yorumuyla ilgilenen öteki söylemlerle rekabete girmez, kuvvetleri paylaştırır. Sosyolojik düşünmek, en azından, herhangi bir yorumun ayrıcalığına ve kusursuzluğuna duyulan güveni zayıflatır. Deneyimlerin, hayat biçimlerinin çoğulluğunu öne çıkarır her birinin kendi başına bir kendilik, kendine özgü bir mantığı olan bir dünya olduğunu gösterirken, aynı zamanda görünüşte kendine yettiği ve eksiğinin olmadığı yalanını gözler önüne serer. Sosyolojik düşünmek deneyimlerin akışına ve değişto- kuşuna engel olmak şöyle dursun, önlerini açar. Özet olarak, o akışı dondurma ve giriş noktalarını tıkama çabalarını güçten düşürürken, müphemlik miktarına katkıda bulunur. Kafalarını tasarladıkları düzene takmış güçlerin bakış açısından, sosyoloji dünyanın karmakarışıklığı nın bir parçası, bir çözüm olmak yerine bir sorundur. Sosyolojinin insan hayatına ve insanların bir arada yaşamalarına vermek için çok hazır olduğu büyük hizmet, paylaşılan özgürlüğün vazgeçilmez bir koşulu olarak karşılıklı anlayış ve hoşgörüyü yükseltmektir. Sosyolojik düşünmek hoşgörüyü besleyen anlayışı ve anlayışı mümkün kılan hoşgörüyü artırmaktan başka bir şey değildir. Amerikalı felsefeci R icha rd Rorty'nin deyişiyle, eğer özgürlüğe özen gösterirsek, hakikat ve iyilik kendi başlarının çaresine bakmasını bilirler . Sosyolojik düşünmek, özgürlük davasına hizmet eder. Daha fazlası için ek okuma önerileri En iyi ihtimalle, bu kitabın size aşılayabileceği şey, bir sosyoloji zevki, sosyolojik bulgular ve yorumlardan elde edilebileceklerin sezgisidir. Şimdiye kadar sosyolojinin ne olduğuna, hayâtınıza ve çevrenizdeki dünyaya nasıl ışık tutabileceğine ilişkin kabaca bir fikir edinmiş olmalısınız. Yine de bilginizin tam olduğu yanılgısına kapılmayın. Henüz sosyolojinin biriktirdiği ve çalışmalarını sürdürmek isteyenlere sunabileceği zengin bilginin tükendiği yerin yakınına bile gelmediniz. Okulunuzun kütüphanesine gidin ve sosyoloji kitaplarıyla dolu raflara şöyle bir bakın. Okunacak ne kadar çok kitap olduğunu ve bu kitapların bahsettiği ne kadar çekici ve iştah kabartan konular bulunduğunu göreceksiniz. Gerçekten de sosyoloji, günlük ilgi alanlarımızın önemli meseleleriyle meşgul olurken bütün modern düşünceyi derinden etkileyen uzun bir düşünce geleneğine sahip bir akademik disiplindir. Aynı zamanda, her yeni araştırmanın bulgularını ve yeni fikirleri zaten çarpıcı olan başarılar hanesine ekleyerek her gün büyüyen bir disiplindir de. Kütüphane ziyaretinin sizi şaşkınlığa düşürmesi kuvvetle muhtemeldir sizi orada bekleyen bilgi birikiminin muazzamlığı karşısında yıkılmış olabilirsiniz ve bu yüzden daha fazla çalışma şevkiniz kırılmış ya da dikkatiniz tamamen dağılmış olabilir. Tamam da, yıkılmayın hemen, kaçıp kurtulmanın çekiciliğine de teslim olmayın. Sosyolojik bilgi devasa görünebilir ancak o bilginin çoğu bildiğiniz ve kuvvetle hissettiğiniz şeylerle ilgileniyor ve yaşadığınız deneyimlerle aynı havadan çalıyor. Göreceksiniz ki, çabanızın karşılığını fazlasıyla alacaksınız ve bu kesinlikle gücünüzü aşan bir çaba olmayacak. Ayrıca şansınıza ağırlıklı olarak sizin ve benzer bir görev karşısında şaşıran öteki insanlara yardım etmek, sosyolojik bilginin ana gövdesine görece sancısız bir yoldan ulaştırmak için yazılmış sosyoloji kitapları var. Şimdi bu kitapların bazılarını, hepsini değil elbette, sıralayıp kısaca tartışacağız. Aşağıda saydıklarım her şeyi kapsayan bir envanter değil, bir seçmedir. Ancak ilerledikçe, gelecek adımınızı hangi yönde atacağınıza ilişkin artan bir güven kazanacaksınız giderek daha fazla kendi yargılarınıza güvenebilecek, ne hakkında okumak istediğinizi ve onları nerede bulacağınızı bileceksiniz. Belki, başlangıç kitabı Anthony Giddens'ın Sosyoloji'sidir. Mevcut sosyoloji haritaları içinde en kapsamlısı olan bu kitap, tüm sosyoloji çalışmaları içinde en güncel olanıdır - olabildiğince eksiksizdir. Muhtemelen bütün kitabı bir kerede özümlemekte zorlanacaksınız ama bu yapılacak en önemli şey değildir zaten. Bu kitaba bir kaynak ve bir rehber olarak bakın. O size sosyoloji çalışmalarında neler bulabileceğinizi ve oralarda ne tür önermelerle karşılaşabileceğinizi anlatacaktır siz ondan sonra yoğunlaşacağınız ve derinlemesine araştıracağınız alanları bulup seçebilirsiniz. Güzergâh siz yolculuğa çıkmadan önce gayet iyi hazırlanmış olduğundan, yolunuzu kaybetme ihtimaliniz pek yoktur. Kalkışılan işin durumuna ilişkin sistematik özetler (ki bu alanda Giddens'ın kitabı en iyilerinden biridir) alana her yeni giren için son derece faydalı ve vazgeçilmez yardımlar sağlamakla birlikte, kaynaklarla -sosyolojik söylemi biçimlendirmiş ve ana temaları ile temel kavramlarını kazandırmış insanların yazdıklarıyla- doğrudan kurulacak bir iletişimin yerini hiçbir şey tutamaz. Ortak deneyimi kavramak ve anlamak için, zihni zorlayan bu eserlerin tuttuğu ışık gereklidir anlatının nasıl yavaş yavaş ve zahmetli bir uğraş vererek kurulduğuna ve mev'cut biçimine nasıl ulaştığına ilişkin bir izlenim edinmek gereklidir tüm bilge insanların neyin peşinde olduklarını, neyin onlara itibar kazandırdığını , nelere merak saldıklarını ve hangi sorunları çözmek istediklerini anlamak gereklidir. Tüm bu nedenlerden dolayı, sosyolojik düşünmeye başlayışınızı klasikleri -en azından klasik metinlerin bir örneğiniokumadan tamam sayamazsınız. Bu metinler arasından, sizin için seçilmiş ve bu yüzden insanın gözünü korkutan bu işi kolaylaştıran çok sayıda derleme yapılmıştır. Bunlardan en kapsamlı olanı, Lewis A. Coser ve Bernard Rosenberg tarafından hazırlanmış Sociologicai Theory A Book of Readings (Sosyoloji Teorisi Okuma Parçaları) kitabıdır (bu kitabın toplam beş baskısı yapılmıştır ve hepsi de kısmen yeniden gözden geçirilmiş bir seçmedir). Bu kitap sosyolojik araştırmanın belli başlı temalarına göre bölümlere ayrılmıştır, öyle ki, çeşitli teorik açınımların aynı konudaki anlayışımıza nasıl katkıda bulunduğunu ve bu katkıların birbirlerini nasıl hem eleştirip hem de tamamladıklarını göreceksiniz. Diğer faydalı örnek kitaplar farklı bir biçimde, tek bir seçilmiş teori, önde gelen tek bir yazar etrafında örgütlenmiştir, böylelikle siz de, tartışılan çok çeşitli meseleler tutarlı bir biçimde uygulanırken, bütüncül yaklaşımın tutarlılığını görebilirsiniz. Botto- more ve Rubel'in derlediği) Kari Marx seçmeleridir. Eğer sosyolojik yaklaşımlar üzerine görece basit bir biçimde anlatılmış genel bir bakış edinmek istiyorsanız, Stephen Mennell'm Sociological Theory Uses and Unities (Sosyoloji Teorisi Kullanımları ve Bağlaşıkları) ihtiyacınıza çok iyi yanıt verecektir. Çeşitli sosyolojik bakış açılarına ilişkin olağanüstü aydınlatıcı bir girişi David Frisby ve Derek Sayer tarafından kaleme alınmış olan Soci- ety (Toplum) adlı kısa kitapta bulabilirsiniz bu kitap gayet açık olarak bir teorik açınımın sosyal gerçekliği algılama biçimimizde yaratabileceği farklılığı gösteriyor. Nihayet, güçlü bir biçimde sosyolojinin yerine getirmesi gereken göreve ve insan yaşamında oynaması istenen role ilişkin farklı anlayışlar arasındaki çatışmaları ortaya seren iki önemli kitap var. Biri, C. Wright Mills'in, otuz sene önce yazılmasına rağmen canlılığım ve güncelliğim koruyan The Sociological Imagination (Sosyolojik Tahayyül) kitabıdır. İkincisi, Peter Berger'iıı, sosyologların geçtiğimiz on yılda karşılarına çıkan ilgi alanlarını, kuşkuları ve seçim imkanlarını açıkça belirleyen In- vitation to Sociology A Hümanistle Perspective (Sosyolojiye Giriş Hümanist Bir Açınım) kitabıdır. Güvenilir sosyolojik beceriler edinmek ne kadar vazgeçilmez olursa olsun, hiçbir orandaki teorik netlik, eylem içindeki sosyolojiye bir bakışın verdiğini -özel deneyimden ya da popüler tartışmadan gayet iyi bildiğimiz olguların daha iyi kavranması için, bilişsel açınımı ve bir dolu model kavrayışlarını kullanma yetisiniveremeyecektir. En sistematik ders kitaplarının öğrettiklerinden daha fazla sosyolojik beceriler öğrenebileceğimiz başarılı çalışmaların parlak örnekleri saymakla bitmez. Krisham Kumar'ın Prophecy and Progress (Kehanet ve İlerleme) kitabı, içinde yaşadığımız dünya -endüstriyel dünya, modern dünya- ve değişmesinin yönü hakkında nasıl düşünebileceğimizi gösteriyor. Söz konusu kitabı okuduğunuzda, bu dünyanın hikâyesini anlatmanın birden fazla biçiminin olduğunu ve her hikâyenin gerçek payı taşımakla birlikte eksik kaldığını göreceksiniz. Ayrıca zaman geçtikçe önceden tercih edilen hikâyelerin gözden düştüğünü ve şimdi daha güvenilir görünen başka hikâyelere yerlerini bıraktığını öteki hikâyelerin de tersine, zamanlarının ötesine uzanıp bizim için aktarmaya niyet etmediği deneylerimizin anlamlarını biçimlendirdiğini göreceksiniz. Kumar'ın kitabını dikkatle okuduğunuzda, bilgi ile gerçeklik, kolektif olarak dünyanın neye benzediğini düşünme biçimimiz ile kolektif olarak dünyayı bu hale nasıl getirdiğimiz arasındaki içinden çıkılmaz, iki boyutlu ilişki hakkında çok şey öğreneceksiniz. Benedict Anderson'ın Imagined Commurıities Reflections on the Origin and Spread of Nationalism kitabı Kumar'ın kitabını tamamlamaktadır. Bu kitap bize, milletlerinki gibi en önemli hikâyelerin bazılarının, milli cemaatlerin, milli davaların nasıl üretildiğini ve sonuçta nasıl eylemlerimize, bağlılıklarımıza ve düşmanlıklarımıza etki ettiğini, öyle ki işin sonuna gelindiğinde bu imgelerin yalnızca aktarma ve yansıttıkları iddiasında bulundukları gerçekliğin el çabukluğuyla yaratıldığını imgelerin pekiştiği ve âdeta hayatın değişmez gerçekleri haline geldiklerini gösterecektir. Gelgelelim, anlatılan ve izlenen hikâyeler çok çeşitli ve genelde birbirleriyle uyumsuz olduklarından, ortaya çıkardıkları gerçeklik berrak olmaktan uzaktır gerçekliğin müphemliği yalnızca imgelerin bağdaşmazlığını -ima ettikleri açıklık ve kesinlik ile insani koşulların çok sayıda karşılıklı bağımsız baskılara tabi tutulmasından doğan belirsizlik arasındaki uzlaşmazlığı- yansıtır. Mary Douglas'm Purity and Danger (Arılık ve Tehlike) kitabı size her bir hikâyenin eksik ve geçici doğasından çıkış yolu bulmak için hepimizin giriştiği çabaları dünya imgesini berrak, doğrudan ve yalın kılma ve dünyayı böyle bir imgeye zorlama (yani köşeleri yontma , net sınırlar çizme ve onları ihlallere karşı koruma, sınırı aşan her şeyi bastırma - ki bunların hepsinin birden çok anlamı vardır) gayretlerimizi anlatacaktır. Mary Douglas'tan bu türden tüm çabaların nafile olduğunu, müphemliğin ilelebet bizimle olacağını çünkü yaşadığımız dünyanın bilgimizin zıtlıklar halinde tasarladığından ve yalın farklılıkların kabul edebileceğinden ve özümle- yebileceğinden daha akıcı olduğunu öğreneceksiniz ancak aynı * Hayali Cemaatler Milliyetçiliğin Kökenleri ve Yayılması, Çev. iskender Savaşır, Metis Yay., 1993. zamanda hayat dediğimiz uğraşı sürdürmek için açıklığa ihtiyacımız olduğundan çabaların duramadığını ve durmayacağım da öğreneceksiniz. Erwin Goffman'ın Stigma ve Presentation of Self in Everyday Life (Günlük Hayatta Benliğin Sunuluşu) kitapları her birimizin, şeylerin oldukları gibi olmayabilecekleri ihtimaliyle ya da onların olduklarından farklı görünür kılma ihtiyacıyla, bu kaçınılmaz müphemlikle başetmek için nasıl çabaladığımızı gösterecektir. Bu iki kitap en belirgin kaygılarımız üzerinde durur Özkimliğin zahmetli ve hiç bitmeyen kuruluşu ve sonuçları çevremizdeki insanlara kabul ettirme yönündeki yoğun ancak sıklıkla hayal kırıklığı yaratan gayretler. Bu kitaplarda, bir rolü iyi oynamayı bilmenin bir şey, ancak başkalarını onu iyi oynadığınıza inandırmanın tamamen başka bir şey olduğunu ve böylelikle sırf görüntülerle karşılaştığımızda neden sıklıkla kendimizi rahatsız hissettiğimizi ve meselenin derinlerine -çevremizdeki insanların gerçekte kim olduklarını bulmaya- inmek istediğimizi göreceksiniz. İki cephede de, çabalar sonuçsuz kalmaya mahkûmdur ve ilişkilerimiz son tahlilde, sağlam temelli olabilen ya da olmayabilen güvene dayanır. R icha rd Sennett ve Jonathan Cobb'un Hidden Injuries of Class (,Sınıfın Gizli Yaraları) kitabı size kişinin kendi kimliğini kurması ve onu kabul ettirmesi uğraşında müzakereye oturan tarafların durumlarının eşit olmadığını gösterecektir. Bazı kişiler büyük etki yapan -otorite taşıyan- hikâyeleri anlatırlar ya da tekrarlarlar bazı başkaları onlara bakmak ve böylesi otorite taşıyan hikâyeler ışığında kendi niteliklerini tartmak durumundadır onların kendi hikâyelerinin, şayet kurmuş olsalar bile, kabul görme şansı pek yoktur. Tali konumlarda kaldıkları müddetçe, bu öteki insanlar onların aşağı durumlarını anlatan ve bundan da onları kabahatli bulan resmi hikâyelere hınç duymayı sürdüreceklerdir ancak sanki bu hikâyeler doğruymuş gibi davranmaktan başka yapabilecekleri bir şey yoktur. Başlıktaki gizli yara onurun zedelenmesidir. Kişinin saygı duymadığı değerler için mücadele vermesi, sınıfla ilişkili olsun olmasın herhangi bir eşitsizlik durumunda insanlara en çok acı veren hakarettir. Dick Hebdidge'in Hiding in the Light (Işık Altında Saklanmak) kitabı size aynı anda hem müphemlik hem de eşitsizlik koşullarında yaşamanın sorunlarını öğretecektir. Böyle bir hayatın zorluğunu ancak aynı zamanda kuşaklar boyu gençlerin bulduğu ve izlediği mücadele yollarını öğreneceksiniz. Hebdidge'in çalışmaları bağımlılık ile özgürlük, kısıtlama ile özerklik arasındaki karmaşık, diyalektik ilişkiyi daha iyi görmenize yardım edecektir. Bu kitapları (ve umarım, bunu izleyecek diğerlerini) okuduğunuzda, yalnızca her bir kitabın size ne anlattığına değil, aynı zamanda iyi sosyolojik eserlerin yazılabildiği çok sayıdaki farklı üsluba da dikkat edin. İsmi sayılan kitapların her biri hemen her açıdan -konularını seçme ve savunma yollarında, konularını ele aldıkları bakış açılarında, her bir konuya ilişkin tezlerini savunma yollarında- farklıdır. Farklılıklar iyi ve kötü sosyoloji arasında değildir (elbette, ancak yine de sonuçta iyi sosyoloji kadar kötü sosyolojinin de olduğunu göreceksiniz). Farklılıkların mevcudiyeti deneyimlerimizin çeşitli, çok yönlü, müphem ve çok sayıda, bazen çelişkili, yorumlara bağlı olduğunu kanıtlar. Tüm bu farklılıklarına rağmen ismi sayılan kitapları birleştiren şey hepsinin de deneyime ağırlık vermesi, karmaşıklığını hafife almaması ve açıklık yokken varmış gibi yapmaması, kolay ve basit açıklamalar peşine düşmemesidir tersine, açığa çıkarmak ve anlamak istedikleri günlük hayat uğraşımızın bu karmaşıklığıdır. Hepsini iyi sosyoloji -ve böylesine faydalı, böylesine heyecan verici okuma- örnekleri yapan şey de zaten budur. Türkiye'nin Ruhunu Aramak Bir Kemal Tahir Kitabı Kurtuluş Kayalı Soruşturma için başvurulan kişiler Nedim Gürsel İhsan Oktay Anar Hulki Aktunç Korkut Tuna Taylan Altuğ (ulaşılamadı) Engin Ardıç Cahit Tanyol* Tevfik Çavdar 1 Ahmet Aziz* Ahmet Kekeç İsmail Coşkun* Recep Ertürk* Orhan Koçak Nurdan Gülbilek Talât Halman* Ömer Lekesiz Adalet Ağaoğlu Selim İleri Leyla Erbil İsmail Beşikçi Mehmet Özden* Hüseyin Su* Tahir Abacı Muhittin Bilge* Cemal Kafadar* D. Mehmet Doğan* Asım Öz* Polat Safi* Ahmet Özcan* Fatih Çalmaz* Hasan Öztürk* Ahmet Selim* Lütfi Kural* Önsöz Belli ilkeleri oldu bu kitabın. Her şeyden önce yazıların bu yıl yazılmış, ilk defa yayınlanacak, takriben on sayfalık metinler olması istendi. Çünkü bu aşamada, bu tarihte gerçekleştirilecek problem odaklı Kemal Tahir yaklaşımları önemli. Bazıları için de Kemal Tahir ve düşünceleri geçip gitmiş, yitip bitmiş bir heves. 2010 koşullarında bir Kemal Tahir fotoğrafı çekilmek istendi. Bu önemli bir fotoğraf olarak tezahür ediyor. Eski makaleler, yazılar yer almıyor bu kitapta. Hani derler ya tüccar müflisleyince... Bir de tabii temel mesele şu insanlar kafalarını iki elleri arasına alıp da Kemal Tahir hakkında düşünüyorlar mı. Dert bunu sınamak. Dert Kemal Tahir bugün yaşıyor mu onu anlamak. Anlamaya çalışmak. Tabii doğal olarak bugün yaşıyorsa nasıl yaşadığını kavramaya kalkışmak. Belki de her şeyi sorgulayan entellektüeli sorgulamaktan doğru/yanlış kaçınmamak gerekir. Hele bir şeyin tabu olması için anlaşılmaması şarttır diyen bir entellektüeli tabulaştırmak belki de ona yapılacak en büyük haksızlık olur. Yanılmışız arkadaş lafını sürekli olarak kullanan bir entellektüelin bugün yaşasaydı eski düşüncelerini aynen telaffuz edeceğini söylemek kelimenin tam anlamıyla bir ham hayal. Dolayısıyla onun düşüncelerini adabıyla, saygılı bir şekilde tartışmak gerekli görünüyor. Hayatı sorgulamakla geçmiş bir entellektüelin düşünceleri hakkında, sanki herkes koro halinde konuşuyormuş gibi, konuları bölüşüp metinlerini özetlemek çıkar yol değil. Eline kalemi alıp konu özetletmek, kitap özetlemek mesele değil. Doğrusu meseleyi belirli sorular çerçevesinde tartışmak. Dolayısıyla sınırlı sayıda kişiye bazı başlıklar önerildiyse de herkes konu seçmekte özgür bırakıldı, kimseye konu empoze edilmedi. Ancak böylelikle mesele odaklı bir şekilde düşünülebilir. Belli sorunlar etrafında tartışılarak. Yoksa bilgi yığınıyla karşılaşılır. Önemli olan meselelerin tartışılması. Bu nedenle, kitaptaki durumu anlamak için soruşturma soruları önemli. Önsözde tekrarlanıyor Son metinlerinden otuz dokuz yıl sonra Kemal Tahir'in Türk düşüncesi ve/veya Türk romanındaki yerini nasıl değerlendirirsiniz. Kemal Tahir'in metinlerine yönelik olarak yapılan tahlillerin zaman içinde farklılaşması konusunda nasıl bir yorum yapılabilir. Soruşturma sorularının cevaplanması halinde sayfa sınırı olmadığı söylendi ve metinlerin özellikle kapsamlı olması istendi. Ama nedense cevaplar oldukça sınırlı oldu. Ama belki de cevaplar vecizdi. Belki, belki değil, muhakkak kimi çelişkiler var yazılanlar arasında. Farklılıklar var. Belki somut yazıların içinde de çelişkiler var. Bunlar bile Kemal Tahir konusunda daha yeni, daha farklı değerlendirmelerin yolunu açabilir. Kemal Tahir kitabında yer alan metinler Kemal Tahir'e dair, ülkeye dair düşüncelerimizi zenginleştirecek mahiyette. Kemal Tahir'in hayat sürecinde bile düşüncelerinde bir farklılıklar, bir çelişkiler manzumesi görülmüyor mu. Kemal Tahir deyince bir alana hapsolmak yanlış. Ancak her alana dair kalem oynatmak Kemal Tahir'i anlamanın yolunu açar. Tarih, sosyoloji, felsefe, iktisat, edebiyat ve hattâ psikoloji -hani o Türk insanının şuuraltını anlamak gerek sözü- folklor ve bilumum sosyal bilim dalı konularına odaklanmakla Kemal Tahir'in anlaşılmasının yolu açılabilir. Kemal Tahir'i anlamamak çoğumuzun duçar olduğu belli bilim disiplinlerine hapsol- maktan kaynaklanıyor. Bu anlamda şu Sosyal Bilimleri Açın kitabının müellifleri hakikaten Kemal Tahir'in çağdaşları olarak görünüyor. Ancak böyle disiplinlerarası bir anlayış Kemal Tahir'e yakınlaşmayı sağlayabilir. Aslında bir adım daha atmak lazım. Akademisyen başka, düşünür başka. Ancak akademisyenin darlığı aşılarak özgün düşünceye varılabilir. Sezai Karakoç da böyle söylemiyor muydu. Ortama bakıldığı zaman mesele anlaşılır. Bu anlamda bu kitabın son yazısını bir müsvedde olarak telakki edip çok ama çok geliştirilmesi gerektiğini düşünmek gerek. Bu alanda daha kırk fırın ekmek yemek lazım. Özgün düşünce adamlığının üstüne bir de meseleleri sorgulama zorunluluğu konulduğu zaman bu alanda emek sarfetmenin katkısı ortaya çıkar. Demek ki daha henüz işin başındayız. Bu kitapta önemli metinler bir araya getirildi. Türkiye'nin belki de en istikrarlı, en gelişkin sosyoloğu ve en istikrarlı yayıncısı, ne tür metinler yayınladığının en fazla farkında olan yayıncısı, en esnek ve en kararlı yayıncısı lütfedip birer metin yazdılar. Yaşayan yaşça değil başça en büyük Türk sosyoloğu Doğan Ergun ve Ezel Erverdi. Birikimi önemsemek gerek. İkisi de geçmişte yazılanlara ve yaşananlara iyi yaslanıyor ve mesele hakkında derinlikli olarak düşünüyor. Tabii bir zamanlar Emin Bey'i arayan arkadaş ben buradayım, cümlesinin heyecanının romandan kendisine geçtiğine bizzat şahit olduğum yazılmalarına hâlâ aynı şevkle devam eden Tevfik Çavdar'ın metninin olması da büyük katkı. Talât Elalman'ın Türkiye'de Türkoloji alanındaki çalışmalara alternatif bir Türk Edebiyatı lisansüstü programı sunması ve vakıf üniversitelerinin hemen hepsi karşılaştırmalı edebiyatı yabancı dilde gerçekleştirmeye çalışırken eğitim dilinin Türkçe olmasında ısrarcı olması açısından farklı konumu Kemal Tahir hakkındaki kanaatini önemli kılmaktadır. Talât Halman entellektüel olarak da Türk kültürüne katkıları bakımından da eli öpülesi bir adamdır. Bilkent Türk Edebiyatı Bölümü'nde Kemal Tahir konusunda yüksek lisans çalışması yapan birinin, Seçkin Sevim'in edebiyat eksenli yazısı maalesef yetişmemiştir. Türkolojiden gelse de onun sınırlılıklarını aşan Ömer Lekesiz'in öyküler konusundaki tahlilleri Kemal Tahir romanı üzerine de önemli düşünceler ifade edebileceğinin işaretidir. Bir de Türk öykücülüğü hususunda kapsamlı çalışma yapmış olması Kemal Tahir metinlerini karşılaştırmalı olarak değerlendirebileceğinin göstergesidir. Yazdığı somut metin de Kemal Tahir'in özellikle İslamcılar tarafından ıskalanmış, belki de bile isteye ıskalanmış yaklaşımlarını incelemeyi teşvik ve tahrik edecek mahiyettedir. Tabii Ahmet Özcan ve Muhittin Bilge de bu duruma aşikâr bir biçimde parmak basıyor. D. Mehmet Doğan kırk yıldır Kemal Tahir ve Yol Ayrımı konusunda istikrarlı düşünceler beyan etmesi bakımından da önemli bir aydındır. İlk çalışması Batılılaşma ihanetinden (1975) beri Kemal Tahir metinleri üzerine vurgu yapmasa da Batılılaşma konusunda ısrarla eleştirel bir tutum içindedir. Resmi ideolojiye eleştirel bakmakta son dönemin modaya yatkın entellektüellerine tekaddüm eden İsmail Beşikçi'nin aynı hususta çok önceden köklü eleştiriler yapan Kemal Tahir konusundaki düşünceleri zihin açıcı olabilirdi. Eski değinilen ve çok yeni göndermelerinin işaret ettiği gibi kapsayıcı bir yazı mesele hakkındaki kanaatleri zenginleştirebilirdi. Burada eleştiri yapmak yakışık almaz ama herkesin Ermeni tehcirini ve Kürt sorununu aynı şekilde değerlendirmesi beklenmez, beklenemez. Eğer yanlış hatırlamıyorsam eski metinlerinde resmi ideolojiyi eleştirme adına Kemal Tahir romanlarına göndermeler vardır. Bir de Uluslararası Sömürge Kürdistan kitabıyla önceki kitapları arasında belirgin düşünsel farklılıklar vardır. Ya da iki ayrı dünyanın kitapları söz konusudur. Ayrıca Göçebe Alikatı Aşireti ve Doğu Anadolu'nun Düzeni'ni okuyarak da benzeri bir tarzda Yazarın Yazmadıkları... başlıklı bir makale yazmak mümkündür. Kaldı ki konu hakkındaki yarım yırtık bilgisiyle Ömer Türkeş bile Kemal Tahir'in Ermeni kırımı na değindiği hususunda dikkat göstermiştir. Tabii ki İsmail Beşikçi'nin düşüncelerini telaffuz etme hakkı muhteremdir. Sesinin her zaman birey olarak çıkması anlamında İsmail Beşikçi'nin yazdıkları elbette önemlidir. Yazdığı metnin Kemal Tahir üzerine oluşacak düşüncelere katkısının olabileceği de açıktır. Şimdiye kadar yazılan metinlerde, derleme kitaplarda eksik bırakılan milliyet eksenli konuların, Ermeni tehciri, Kürt sorunu ve benzeri meselelerin, Kemal Tahir'in romanlarında nasıl işlendiği ayrıntılara dikkat edecek araştırmacıları beklemektedir. Bir de yazabilseydi İsmail Coşkun Kurt Kanunu romanını Kemal Tahir'in resmi ideolojiyi sorgulamak anlamında bir kilometre taşı olarak niteleyecekti. İsmail Coşkunun yazıyı yetiştiremeyeceğini bilseydim Bugünü, Ergenekon'u falan kavramanın yolu Kurt Kanunu'nu anlamaktan geçer, diyen Metin Turan'dan bir yazı isteyecektim. Irmak Zileli konuya aşina olması, Halit Refiğ'le nehir söyleşi yapmış olması ve ölümünü müteakip onun hakkında en yetkin makaleyi yazmış olması anlamında en doğru seçim olarak görünmektedir. Bu kitaptaki metni de başka kaynaklara da yaslanan gelişkin bir makale mahiyetindedir. İstanbul Sosyoloji kökenli metinler -ki daha fazla olması planlanmıştı ama maalesef olmadı, olamadı- aslında Cahit Tanyol'dan Lütfi Kural'a kadar geniş bir yelpaze oluşturacaktı, İstanbul sosyolojinin her renginin bu kitaba yansıması daha güzel, daha gerçekçi, daha zengin Kemal Tahir yorumlarının ortaya çıkmasına vesile olabilirdi. Sadece Ertan Eğribel, Recep Ertürk ve Güneş Ayaş'ın problem odaklı güzel makaleleriyle yetinmek durumunda kalındı. Kemal Tahir kitabının içinde yer alan iki tarihçinin, Mehmet Özden ve Polat Safi'nin metinleri, Kemal Tahir'in değerlendirilmesinde farklı bir bakış açısının somutlaşması açısından atlanıl- maması gereken önemli katkılar mahiyetindedir. Tabii önemli başka tarihçi katkıları da olabilirdi. Hakeza Türkiye'nin İslami kültürüne ve Marksist literatürüne / Marksist pratiğine -hadi sanki biliyormuş gibi rahatlıkla söyleyeyim- bihakkın vâkıf Sırrı Süreyya Önder'in Kemal Tahir metinleri üzerine düşünceleri olmasa bu kitap muhakkak eksik olurdu. Görüldüğü gibi eksik de kaldı. Ahmet Özcan, Muhittin Bilge ve Fatih Çalmaz'ın yazıları vurucu tespitleri ve önemli yorumlarıyla fotoğrafın tamamlanmasına katkıda bulunmaktadır. Netice-i kelam, Kemal Tahir yaşarken düşüncelerim ciddiye alıp bugünlerde de tartışan entellektüellerin ufkumuzu açan yazıları yanında kitaba orta kuşaktan, genç kuşaktan ve en genç kuşaktan aydınların katkıda bulunup Kemal Tahir'i anlamamızı geliştirmeleri olağanüstü önemlidir. O nedenle gelecekten umutvar olmanın şartları tam tekmil mevcut. Zaman içinde Kemal Tahir'in düşüncelerini daha iyi anlamamızın vasatı yaratılıyor. Zaten bu kitap da bu sürece mütevazı bir katkı. Bu katkıların hepten artması en büyük temennimiz. Daha büyük temenni de bu kitabın dikkatle okunması ve tartışılması. Kurtuluş Kayalı 25. 08. 2010-04. 10. 2010 Kemal Tahir üzerine bir tek kitap çıkmaz ki... Kemal Tahir üzerine onlarca kitap yayınlamak mümkün. Fakat Türkiye'nin kültürel atmosferi, entellektüel iktidar odakları, Türk yayın dünyasının sınırlılıkları bunun oluşabileceği ortamı engelliyor, tabir caizse ona set çekiyor. Onun için de Kemal Tahir üzerine düşünme uğraşı çok gerilerde. Kelimenin tam anlamıyla kısır. Kemal Tahir üzerine çeşit çeşit kitap çıkabilir. Öncelikle sadece Kemal Tahir'in metinlerinden oluşmuş bir kitap. Kıyıda köşede kalmış, konuşmalarını, yazılarını içeren bir kitap. Örneğin Robert Kolej'de yaptığı bir konuşmayı, Birlik dergisindeki konuşmayı, Yeni Edebiyat'ta Turgut Uyar'ın Divan kitabı üzerine yazısını, Türkiye'de Soldaki Bölünmeler'de bir tek cümlesi yayınlanan konuşmasını -ki ilginçtir bu konuşmadan daha geniş bir kısım kitabın ileriki/sonraki baskılarında yayınlandı... Sonunda da bütün metin. Türkiye Defteri dergisinin bir sayısında da bu metin bütünüyle yayınlandı. Sürüsüne bereket böyle birçok yazı var. Ali Gevgilili'nin Haftanın Forumu başlığı altında düzenlediği tartışmaları. Tabii bu foruma katılan başka entellektüellere karşı düşüncelerinin konumlanmasını da sağlar. Bir de değişik yerlerde farklı Türk entellektüellerine dair söyledikleri. Böyle bir kitap bayağı vurucu bir şekilde konunun anlaşılmasını sağlar. Kemal Tahir'in düşünce dünyasının anlaşılmasına katkı yapar. Bunu bir yönü itibariyle vakti zamanında Hulusi Dosdoğru yapmaya çalışmıştı. Ama neredeyse kırk yıl önce O da kısmen. Kemal Tahir üzerine bir sahih Kemal Tahir fotoğrafı verecek bir kitap denemesi Türkiye'nin sıra dışı entellektüellerinin gözünden bir Kemal Tahir portresi sunacak bir kitap. Bunların, bu metinlerin bir kısmı ulaşılabilir yerlerde. Ama bir kısmı değil. Bunların hepsinin sergilenmesi bütünsel bir fotoğrafın bütün unsurlarını içerebilir, içerir. Bu anlamda belki de en önemlisi Selâhattin Hilav'ın şimdilerde ulaşılabilir yerlerdeki yazıları. Bunlar bütünsel bir savunu mahiyetinde. Hilav'ın yanında Tahir Alangu'nun Kemal Tahir hakkında yazdıkları, bütünlüklü olanları ve bölük pörçük olanları. Öldükten sonra Yeni Ortam dergisinde yayınlanmış olanı da dâhil olmak üzere. Çünkü Tahir Alangu Kemal Tahir hakkında en farklı, en olumlu, en gelişkin metinleri yazan edebiyat eleştirmeni. Belki de Türkiye'de en fazla hatırlanması gerekirken neredeyse unutulmaya terk edilmiş olan folklor uzmanı ve edebiyat eleştirmeni. Sınırlı da olsa özellikle Ali Gevgilili'nin, İsmail Cem'in Kemal Tahir öldükten hemen sonra yazdıkları. Bu anılan tarzda yazılan metinlerin bir kısmı bir yerde durdu. Zorunluluktan ya da/ve de kişisel tercihten. Bir de uzun süre süregidenleri var. Halit Refiğ ölümüne kadar neredeyse her yıl mutlaka Kemal Tahir'le ilgili olarak yazdı. Belki de Türk yayın dünyasında onun kadar bol ve onun kadar olumlu Kemal Tahir yazıları yazan olmadı. Örneğin onun ancak Shakespeare ile karşılaştırılabileceğini belirten makalesi. Tabii bir de mutlaka ıskalanmaması gereken yazı. Devlet Ana çıktıktan hemen sonra Kitaplar Arasında dergisinde yayınlanan Bülent Ecevit'in yazdığı metin. Bu metnin de ne kadar samimi olarak yazıldığının en güzel göstergesi yaşamının son dönemlerinde Devlet Ana'nın filme çekilmesi için girişimde bulunması. Bir de fazla olmasa da Baykan Sezer'in Kemal Tahir üzerindeki düşünsel istikrar içeren yazılan. Örneğin Ülke ve Türkiye Günlüğü dergilerindeki makaleleri. Naci Çelik'in seyrek de olsa kapsayıcı mahiyetteki makaleleri. Tabii kitabı belki de en fazla çarpıcı kılacak olacak husus Metin Erksan'ın Kemal Tahir sonrası Türk edebiyatının kesekâğıdı bile olamayacağım söylediği o rest çeken konuşması. Ve tabii Metin Erksan'ın diğer metinleri/yazıları. Lütfi Akad'ın vurucu nitelemeleri ve Atıf Yılmaz'ın çarpıcı anekdotları. Bunların yanında ölümünden hemen sonra Hareket dergisinde yayınlanan Aclan Sayılgan imzalı yazı ile Tektaş Ağaoğlu'nun ölümünün birinci yılında Türkiye Defteri'nde çıkan yazısı. Muzaffer Buyrukçu'nun gündelik notlarından, hayattan kesitler sunan yazdıklarından renkli izler taşıyan alıntılar. Ve hiç atlanmaması gereken Oğuz Atay'ın iki yazısı. Tüm bunlar gelişkin bir Kemal Tahir kitabının dinamik parçaları olarak kendisini gösterir. Hem de bütünlüklü bir fotoğraf sunar. Tıpkı bir zamanlar bir ölçüde İskender Özsoy'un yaptığı gibi. Kemal Tahir iki yönü itibariyle Türk toplumunda sarsıntı yaratmıştı. Bunlardan biri düşünce hayatı üzerinde, biri de yapılagelen edebiyat üzerinde. Zaman zaman koşutluk arzetse de iki alanda da sert eleştirilerle karşılaştı. Bu eleştirilere göğüs germek o kadar kolay değil. Fakat Kemal Tahir'in eleştirilerini ıskalamak daha vahim. Bu serüven içinde Türk entellektüelleri oradan oraya belirgin olarak savruldular. Tipi devam ederken ve dindikten sonra yazılanlar biraz da o dönemin özelliklerini taşımaktadır. Üzerinden bir kırk yıla yakın zaman geçtikten sonra insan ister istemez yeni dönemin şartlarına uyuyor. Türk entellektüeli pratik, pragmatik olduğu için bu böyle. Uzun yıllar önce söylenmiş sözler, ifade edilmiş düşünceler yok sayılıyor. Bireyler onları ömür billah telaffuz etmek istemiyorlar. Aslında zaman içinde Kemal Tahir hakkında ifade edilen düşüncelerde farklılaşmalar ve zaman içinde oluşan suskunluklar bu hususun iyi sayılabilecek bir fotoğrafını verebilir. O nedenle somut entellektüel ve edebiyatçı örneklerinden kalkarak yapılacak karşılaştırma hakikaten ilginç olabilir. Emre Kongar'dan, Cahit Tanyol'dan, Fethi Naci'den, İlber Ortaylı'dan, Hulki Aktunç'tan, Hilmi Yavuz'dan, Selim İleri'den, Taylan Altuğ'dan birçok kişiye kadar giden fotoğraf iyi sayılabilecek bir renk verir. Suskunluk. Ona yönelik tespitler. Ve artık önceliklerin değişmesi. Ne de olsa o dönem aydını sosyalistti, şimdi sosyalistliğini korusa da liberal solcu oldu. O dönem şeksiz süphesiz Kemalistti, bu dönemde şeksiz şüphesiz antiKemalist oldu. O dönemde antiemperyalistti, bu dönemde karşılıklı bağımlılık düşüncesiyle Avrupa ve Amerika'ya olumlu bakmaya başladı. Bu savrulmaya uygun bir şekilde savrulduğun zaman Kemal Tahir'in düşünceleri ve edebiyatı karşısında şaşalarsın ister istemez. Zaten insanları da Kemal Tahir karşısında bu savruluş şekillendiriyor. Özellikle bu savruluşlar bazı hususların merak edilmesinin nedeni. Kimbilir, belki de okullarda Türk klasikleri okutma girişimi olmasa Kemal Tahir metinleri, romanları kısmen unutulacak. Dolayısıyla mesele odaklı bir soruşturma Kemal Tahir üzerine bir kitabı belki de en gelişkin kitap yapar. Ama insanlar belirli problemler üzerinde odaklaşmak yerine eline kalemi alıp aklına geleni yazmaya daha meyyal. Tabii metin yazarken problem odaklı metin yazan insan sayısı bayağı az. Menfi yönden bir şey söylemek denense, Kemal Tahir konusunda en problem odaklı olması anlamında istikrarlı, görüş olarak istikrarsız metinleri yazanın Yalçın Küçük olduğu rahatlıkla söylenebilir. Ancak temel soruları sorarak, sadece sorulara kapsamlı cevap mahiyetinde bir durumla olay ortaya çıkarılabilir. Bunu bir kez denedim. Büyük umutlarla bir derginin nisan sayısı için 1995 Mart'ında. Folklor/Edebiyat dergisinde sorulan sorulara doğru düzgün verilecek cevaplar Kemal Tahir üzerinde hakikaten düşünülmesi anlamına gelirdi. Fakat heyhat çoğu kişi cevaplamadı soruları. Çok sınırlı birkaç cevapla yetindik. Teferruatlı bir soruşturma dosyasını yakın zamanda, 2010 yılında Asım Öz Ümran dergisinde gerçekleştirdi. Metinler de derginin 2010 Nisan sayısında yayınlandı. Aslında bu soruşturma sorularından -tabii araya Dost dergisi soruşturma sorularını da katarakda yararlanılarak gerçekleştirilecek bir çalışma olağanüstü gelişkin bir Kemal Tahir kitabıyla karşılaşmayı beraberinde getirir. Bu kitabın bir parçası olarak düşünülen daha sınırlı bir soruşturma bu yolun Türkiye açısından çıkar yol olmadığının önemli bir göstergesi olarak ortaya çıktı. Aslında yapmak neredeyse imkânsız ama has bir Kemal Tahir kitabı Asım Öz'ün sorularının da aralarında bulunduğu gelişkin, derinlikli bir soruşturma kitabıyla oluşur. Bu gerçekleşebilir mi. Çok kuşkulu. Böylesi bir kitap hep başka bir bahara kalır. Aslında böylesi bir kitap Kemal Tahir'i düşünsel olarak en iyi yansıtan metin olur. O zaman yapılabilecek olan ne. Temelde Kemal Tahir'e saygılı ve çeşitlilik arz eden metinlerden oluşan bir derleme. Eleştirel metinler konusunda kaygı duymaya gerek yok ki. Bu kitapta yer alan, almayan eleştirilere bakıldığı zaman yazarların Kemal Tahir'in kırk yıl önceki konumuyla paralelliklerini görmek mümkün. Bir de Kemal Tahir'in düşüncesinin ve edebiyatının zamana dirençli olduğu gerçeğini ıskalamamak gerekiyor. Kitap okununca Kemal Tahir'in düşünsel ve edebi dünyasının zenginliğini ortaya çıkaracak bir derinlik görmek mümkün. Bu kitabın hikâyesini anlatacak bir başka metin, tasarlanıp da gerçekleşmeyen tasavvuru, en azından tasavvurun bir kısmını ortaya koyabilir. O çerçevede kitabın mahiyeti de aleni bir şekilde ortaya çıkar. Bir anlamda Kemal Tahir'in önemini idrak etmiş kişilerin yapacağı eleştirilerin cevaplanacağı yer de doğal olarak burası olmaz. En azından burada cevaplamak şık olmaz. Yıllar sonra, yazılışının üzerinden kırk yılı aşkın bir süre geçtikten sonra Genesis'te Devlet Ana eleştirisi yapmak metnin ciddiye alındığını gösterir. Bugünün düşünce dünyasına aşina olmak, giderek mahkûm olmak Kemal Tahir'in düşüncelerinin ortamdan etkilenenler tarafından biraz daha eleştirel bir şekilde değerlendirilmesinin yolunu açar. Edward Said'in kitabı Kemal Tahir'in ölümünden bir beş yıl sonra yayınlandı. Hakeza milliyetçilik konusunda düşünsel ortamı etkileyen kitaplar da. Şimdi onlara yaslanıp Kemal Tahir'i eleştirmenin trajikomik bir yanı var. Kemal Tahir'in konumu, bir dönem 1965 yılında Sosyalizm ve İslamiyet kitabından sonra Türkiye'de esen Garaudy rüzgârına karşı Niyazi Berkes'in yazdığı Doğuculuk Modası başlıklı makalesindeki durumuna benziyor. Nitekim şimdi de gene Batıdan kaynaklanan benzer modalar var. Hakikaten bu toplumda turist gibi yaşayanların onu, bunu oryantalist olarak nitelemesi kelimenin tam anlamıyla komik. Eskiden çok yoğun bir kesim Garaudy'nin yazdıklarını milat olarak görüyordu, şimdi de başka metinleri. Zaman zaman değişik kişileri, entellektüelleri ve bu arada Kemal Tahir'i neden belli görüşlerdeki yazarların, düşünce adamlarının andığı şeklinde bir saptama, çoğu kez de suçlayıcı mahiyette saptamalar yapılır. Aslında bu tür metin yazanlar her şeyden önce kendi yaklaşım tarzlarını ve kendi yazmaktan kaçınma eylemlerini sorgulamalıdırlar. Ondan sonra genellemeler yapmaya yönelmeliler. Bu kitapta yer alan fotoğraf da doğal olarak benzeri bir incelemeye tabi tutulabilir. Bu nedenle de Kemal Tahir'in bazı düşünceleri ıskalanıyor olabilir. Bunun yanında, elinizdeki kitabın tasarlanış biçimiyle bu biçimi arasındaki fark da gösterse gösterse yazarların duyarlılıklarım gösterir. Belli bir duyarlılık olmadığı sürece de belli bir yazar üzerine yazmak söz konusu olmaz, olamaz. Son zamanlarda şöyle sol görünümlü bir kurum Kemal Tahir üzerine bir etkinlik gerçekleştirmediği gibi, sol kimlikli bir dergi de Kemal Tahir hakkında olağanüstü dar bir dosya bile düzenlememiştir. Milletin ideolojik konumunu onların düzenleyecekleri, ifşa edecekleri tarzında bir anlayışa saplanmak gerekmez ki... Onlar etiketleme makamı değil ki. Netice-i kelam bu ülkede özgün düşünce üretme becerisi ve meramı olduğu sürece Kemal Tahir hep hatırlanacak. Batının dünya hâkimiyetine ekonomik, toplumsal ve özellikle kültürel direnç olduğu sürece Kemal Tahir'in yaklaşımları hep önemini koruyacak. Türkiye'de son dönem gelişmeleri geçmişi bir bakıma unutturmuşa benziyor. Düşünce biçimi de hep Batıyı aklayacak bir mecrada seyrediyor. Bu toplumda bir şeyler eyleyen, Türkiye'nin geleceğine dair samimi tasavvurları olan Komünistinden İslamcısına, Milliyetçisinden Sosyal-Demokratına ve Kemalist'ine kadar herkes bu coğrafyadaki düşünsel geleneği daha fazla hatırladıkça ve ona yaslanmaya çalıştıkça Kemal Tahir düşüncesi itibariyle hep etkili olacak. Zaten beklentimiz de bu. Batıdaki sosyalist ve Marksist eserlerin tercümelerinin yapılması Türkiye'deki birçok muhite hareket getirmişti. Aydın çevrelerdeki 1960 öncesi egzistansiyalizm modası yerini Marksizme bırakmıştı. Bilimsel sosyalizm o kadar yaygınlaşmıştı ki, ona karşı bilimsel sağ bile çıktı. 1960 sonrası kimine aydınlık kimine karanlık gelen yıllarında Türkiye'ye şekil/düzen verme (bu hareketler zaman zaman yapılır, 2010'larda da devam ediyor) eylemine bazı aydın ve gençler destek verirken, bazı az sayıda tecrübeli ve bağımsız aydın ve genç katılmadı. Devrilen iktidar kadroları ve mensupları suçlanmış, düşükler di. 1960'ta İstanbul Erkek Lisesi'nden mezun olmuştum. Felsefe öğretmenimiz Nurettin Topçu idi. Maarif Vekaleti bursu ile felsefe öğrenimini Fransa'da tamamlar ve 1934'te Sorbonne'da felsefe doktorası yapan ilk Türk olarak Türkiye'ye döner. Doktorası aynı yıl Paris'te Conformisme et Revolte ismi ile yayınlanır (Türkçeye isyan Ahlakı olarak tercüme edildi). Türkiye'de muhalif' kimliğinden dolayı üniversite yerine lisede öğretmen olarak görev verilir. Pozitivist yeni düzen e karşı tasavvufa gönül vermiş ahlakçı ve metafizikçi bir felsefeci bin yıllık bir tarihe dayanan, toprağa bağlı, antiemperyalist, antikapitalist, antikomünist bir milliyetçi devletçi ve sosyalist fikirleri savunan bir muhalif'. Onun etrafında toplanan tamamı üniversite öğrencisi bir grupla Ocak 1966'da Hareket dergisini yeniden yayınlamaya başladık. 1960 sonrasının sisli havasında Türkiye'ye ve dünyaya umutla bakan gençler olarak Türkiye'nin meselelerine, tartışma konularına yeniden eğilmek, neticeler çıkarmak istiyorduk. Yanlışlardan beslenmemek için tarihimizi, devlet ve toplum yapımızı, Türk düşüncesinin köklerini araştırmak istiyor, yetmiş iki millete aynı gözle bakmaya çalışıyorduk. Üstünde pek durulmamış İslam ve Anadolu Türk iktisadiyatını araştırmak, iki yüz senedir yapılan reform ların tahlilini yeniden yapmak istiyorduk. Bunları yapabilmek için de her arkadaşa bir çalışma konusu veriyor, mümkünse o konuda uzmanlaşmalarını hedefliyorduk. Biz içimizde bu çalışmaları yaparken, imkânlarımız ölçüsünde Türkiye'deki düşünce ve sanat hareketlerini de takip etmeye çalışıyorduk. Düşünce ortamlarında taraftar gruplar arasında kalın çizgiler hattâ duvarlar vardı, diyalog imkânı -nerede ise- yoktu. Sinemaya merakımın tesiri ve irtibat kurmanın kolaylığı ile önce Halit Refiğ, sonra Metin Erksan'la tanıştık. Çok kısa sürede, ayrı mahalle lerde yetişmememize rağmen kaynaştık. Sonra da Halit Bey'in aracılığı ile Kemal Tahir ile tanıştık, tik ziyaretimizi Halit Bey ile beraber yaptık. Genel konuşma çerçevesinde geçen ilk sohbet belli mesafede kaldı. Kemal Bey kısa bir süre sonra, davet üzerine Sovyet Sosyalist Cumhuriyetler Birliği'ne gitti. Gezi sonrası görüşmemizde bu seyahatten pek memnun kalmadığı, umduğunu bulamadığı izlenimi edindim. Kurt Kanunu ile Büyük Mal adlı kitaplarının yayınından ve önemli bir akciğer ameliyatından sonra ziyaretlerimiz, görüşmelerimiz, sohbetlerimiz sıklaştı. Mahalle'lerinin kalıplarına sığmayan, uymayan, aşan, bağımsız düşünebilen iki özel insanı hayatlarının son senelerinde tanıdım Hocam Nurettin Topçu (1960-1975) ve Kemal Tahir (1968-1973). Mizaçları, muhitleri, yetişme şartlan ayrı olan iki münevver. Bazı insanlar hayata gözlerini açtıklarında pek çok şeyi hazır bulurlar. Ailesi, muhiti/ortamı, maddi ve manevi hazırlığı, imkânları hazırlamışlardır. Kişi kabiliyeti, özeni, disiplini varsa bu imkânları değerlendirerek, hayattaki yolculuğunu daha rahat yapar, bazı noktalara daha kolay ulaşabilir. Tanıdığım bu iki insan ise her şeyi kendi çabaları ile elde etmişlerdi. Görüşlerinden, fikirlerinden duruşlarından dolayı muhitleri. mahalle lerinin büyük kısmı onları anlayamamış, sindirememiş, aforoz a uğramışlardı. Arkalarında bıraktıkları düşünce mirası ve eserler hâlâ tazeliğim muhafaza ediyor. Vefatlarından 35 37 yıl sonra bile Türkiye'nin onlardan öğreneceği daha çok şey var. Yazı yazmaya başladığından itibaren Türkiye üzerine düşünen, problemlerine cevap arayan, Donanmayı isyana teşvik ve komünistlikle suçlanarak on iki senesini hapishanede geçiren, geniş bir çerçeve ve tecrübeye sahip, insan tanımada üstat, tanınmış bir romancı ile yirmi beş yaşında, tıp fakültesi öğrencisi olan ve kendi gibi düşünenlerle üç yıldır dergi çıkararak ülkeyi kurtarma hayaline kapılmış, birçok yanlışı görmesine rağmen tam da teşhis koyamayan bir gencin görüşmeleri. Zamanla duyulan karşılıklı itimat, güven ve bir çapta dostluk. Çok soru soran, diyalogu seven, karşısından cevaplar bekleyen, kapısı herkese açık, hoş sohbet, her an her bilgiyi yeniden sorgulayabilecek bir tecrübe ve sabır abidesi. Tanıdığım Kemal Tahir kolay diyalog kurar, yüksek sesle düşünür, soru ve aldığı cevaplarla düşünce geliştirirdi. Karşılık alabildiği, fikir zenginliği gördüğü kişilerle muntazam aralıklarla görüşmek isterdi. Yanılmaktan çekinmez, kolaylıkla Yahu yine atlamışız yahut Yahu yine yanıldık diyebilirdi. İrdeleyici, tahlil edici, tenkit gücü güçlü bir zekâ. Sanatçı sezgileri yüksekti. Birçok yönelişinde zekâsı, aklı kadar sezgilerinin de payı olduğu kanaatindeyim. Onun için değişmez gerçekler yoktu. Gerçekler de değişebilirdi. Karşılaştığı bir olayı, kişiyi veya fikri, kitabı çok yönlü inceler, önünde-arkasında-yanında ne var, esas kişi ve gerçek o mu, diye irdelerdi. Gerçeğin sabit kalmadığını, donmuş kalıplardan ibaret olmadığını söylerdi. Gerçeği arayan sorumluluk sahibi bir sanatçı ve düşünce adamıydı. Daha önce sorguladığı, bir kanaate vardığı fikirleri, yeni bilgilere ulaşınca yeniden sorgulardı ve bunu yaparken de ne utanır, ne de yorulurdu. Bu yönde müthiş komplekssiz idi. Gerçeği aramak ve şüphe etmek onda birlikte barınırdı. Sıkça söylediği Şüphe edeceksin. Evin kapı numarasından bile emin olmayacaksın. Sabah kalkıp kontrol edeceksin. Zira akşam değiştirmiş olabilirler. Değişmez sabit fikirleri yoktu. Hazır reçetelerden, kalıplardan hoşlanmaz, kolaycılığı sevmez, kolaycılığa kaçanı da ayıplardı. Halit Refiğ'in 1965-1971 yılları arasında yazdığı yazılardan bir kitap yapma fikrimi, Kemal Tahir Parça-pırtık yazılardan kitap mı olurmuş, Halit otursun yeniden yazsın, diye olumsuz karşılamıştı. Ulusal Sinema Kavgası'nın fikri yapısı Kemal Tahir'in düşünce ve görüşleri üzerine inşa edilmişti. 197 l'de yayınlandığında kitabı beğenmişti. Zamanında yankı uyandıran bu kitabın günümüzde de önemini koruduğu kanaatindeyim. Bir görüşmemizde Kaç sağlam kişisiniz. diye sordu. Sağlam sözünün ağırlığından dolayı arkadaş sayımızı azaltarak söyledim On iki. O, çokmuşsunuz, üç kişi ile ihtilal yapılır. Hadi bakalım, sonuna kadar sayınızı muhafaza edin, dedi. Zaman gösterdi ki sayıyı muhafaza etmek zormuş. Dergimiz için tavsiyelerde bulunurdu. Ek vermek gibi, okuyucunun dikkatini çekecek aktüel konulara girmek gibi. Biz daha durağan bir görüntüye sahiptik. Görüşmek istediği bir gün, söze ortadan girdi Bak etrafınızda (... ) dolaşıyor. Dikkat edin, o istihbarattandır, size yön vermesin. Afalladım ama takmaz görünmek istedim. Çünkü ismi geçen kişiyi sevmiştim. O gün Kemal Bey bütün konuşmayı ajanlar, provokasyonlar ve Türkiye'deki komünist faaliyetler ve devletin tutumu üzerine yaptı. Kemal Tahir herhalde bizim toyluğumuzu görüyor ama yediliğimiz hoşuna gidiyordu. Çocuklar bağımsız olmak, bağımsız iş yapmak çok zordur, meşakkatlidir. İnsanı sefalete bile götürür. Dayanmak, direnmek güç iştir. Hattâ namuslu olmaktan da zordur. Her şeye hazır olmanız gerekir, derdi. Bu sözlerin ehemmiyetini ve doğruluğunu yıllar geçtikçe gördüm. Gençlikte dergi çıkarmanın keyfi başkadır, derdi. Sonradan öğrendik ki kendisi de gençliğinde Geçit dergisinin içinde bulunmuş. (Geçit'i Beyazıt Devlet Kütüphanesi'nde bulamadım. O kütüphanede tuhaf durumlar yaşamıştım. Nurettin Topçu Sabahattin Ali'yi beğenirdi. Kitaplarını okumamı istediğinde, 1962'de, piyasadan temin edemedim, baskısı yoktu. Beyazıt Kütüphanesi'nde kitapların katalog kutularında, fişleri ve numaraları vardı, fakat çalışanlar yok diyerek vermemişler, ben de Hocadan alarak okumuştum. ) Hareket'in 26. sayısında (Şubat 1968) Devlet Ana ile ilgili Dr. Hüsrev Hatemi'nin yazısı çıkmıştı. Her zaman yayın dünyasını yakından takip eden Hüsrev Hatemi, Devlet Ana çıkar çıkmaz alıp okumuş ve hayal kırıklığına uğradığını yazmıştı. Çok sevdiği Yunus Emre'nin elinde saz taşıyan, hanlarda şarap içip kebap yiyerek, az önce tanıştığı şövalye ile siyaset sohbetlerine giren bir ‘garip ozan' şeklinde anlatılmasını, pornografi dozunun biraz fazla kaçırılmış olması nı tenkit etmişti. Romanın sürükleyiciliğini ve Kemal Tahir'in ustalığını kabul etmekle beraber, Dümbük, olabilemez ki ne kadar, değil ki ne kadar gibi cümlelerin bir tiyatro eserine yakışır şekilde bol bol kullanılmış olması türünden takıldığı yerler vardı. Ben romanı bu yazıdan sonra okudum ve bütün olarak çok beğendim. Ama Halit Refiğ ile ilk görüşmeye giderken bu yazının da sıkıntısını taşıyordum. Acaba okudu mu, nasıl karşıladı. Konuşmanın seyrinden okuduğunu sezinledim. Derginin yazarlarını sorarken ikiz Hatemi biraderler hakkında derinlemesine bilgi almıştı. Kemal Bey'le seneler sonra Devlet Ana ile ilgili konuştuğumuzda bu yazıyı ve benim duygularımı, onun espri bombardımanları arasında yeniden konuştuk. Yol Ayrımı yayınlandığında Hareket'in Aralık 1971 sayısında dört arkadaşımızın yazısı vardı. Bunların arasında bilhassa (Hüseyin Niyazi müstearı ile) Niyazi Adalı'nın yazdığı Yol Ayrımı'nda Eşya Dokusu''nu beğenmiş ve o arkadaşla tanışalım, demişti. Niyazi, Ankara Siyasal Bilgiler Fakültesi üçüncü veya dördüncü sınıf öğrencisi idi. Milliyetçilik konusunda Bu da Batının icat ettiği ve kullandığı, bize de bulaştırdığı bir şeydir, sorgulamasında uzun konuşmalarımız oldu. Batıdaki çıkışını, dayandığı temelleri ve sınıfı, yayılışını, bizde bu kavramı kullananları konuştuk. Bilgisiz olmadığımızı anladı. Nurettin Topçu'nun milliyetçilik anlayışını Türkiye'de genel kabul gördüğü şekilde 1923'le başlatmadığını, millet oluşumuzu XV. asırda Fatih'le başlattığını ve bin yıllık bir Türk tarihi içinde toprağa bağlı, dil ve emek birliğine dayandırdığını, onun deyişi ile Allah'a uzanan irademizin dinlendiği durak olarak gördüğünü, N. Topçu'nun Batıcı ve Batılılaşma taraftan olmadığını dilimizin döndüğü kadar anlattık. Yahu bu anlattıklarınız, Yeni Osmanlıcılık mı. dediğinde, olmadığını ama Osmanlı'yı da bütünüyle içine aldığını söylediğimizde, Bari başka bir kelime kullanın, yurtseverlik, milliyetperverlik gibi, dedi. Nurettin Bey'in sosyalizm anlayışım ve bu kelimeyi neden kullandığını da sormuştu. 1960 sonrasının modasına uyarak kullanmadığını, 1952'den beri yeni bir dünya düzeni diye ifade ettiği kapitalizme ve komünizme karşı, İslamın tasavvufi anlayışından aldığı- insan ve kainat görüşü ile, Anadolu'da yaşanan bin yıllık tarih, devlet, kültür ve toplum düzeni yorumundan hareketle, yalnız emek ve alın terinin eseri olacak bir mülkiyet görüşüyle sermayenin ve mülkiyetin belli ellerde toplanmadığı, antiemperyalist, otoriteli bir devlet düzeni tasavvuru olduğunu yine dilimizin döndüğü kadar anlattık ve bu kelimeyi 1958 ve 1959'da da kullandığını söyledik. Bu düzeni de sabırlı, merhametli, hizmet ehli, maddi menfaat peşinde koşmayan, dünyayı tanıyan, Türk insanını tanıyan ve ona yaslanan, güvenen idealist aydın gençlerin kuracağını ifade ettik. Gerçekçi Kemal Tahir'e pek uymayan bir ütopya idi. Sessiz ve -alışılmış sorularını soramadan- söz kesmeden dinledi. Halit Refiğ ile İslami konular ve tasavvuf üzerine sohbet ederdik. Yazılarında da bu konulara değinirdi Kökü ‘tasavvufa dayanan Türk insan-severliği kökü ‘Rönesans'a dolayısıyla Yunan felsefesine dayanan Batı hümanizmasına göre çok değişik özellikler göstermektedir. Tasavvuf, toprakta özel mülkiyete değil, miri düzene dayanan, bünyesinde hiçbir zaman kölelik sistemi barınmamış olan Türk-İslam toplumunun devletçi bir dünya görüşüdür... ‘Rönesans hümanizması' ise köleci Yunan medeniyetinin ve feodal Batı Avrupa dünyasının, Tanrı ile lordların, baronların, ilahi haklarını paylaşmak isteyen yeni' yeni güçlenen sınıflarının, temeli özel mülkiyete dayanan bireyci dünya görüşüdür. Kemal Tahir İslami konulara girmezdi, konuşmazdı. Bir defa Osmanlı toplum düzeninde, tekkelerin, zaviyelerin önemli rolü olduğunu, Bizans'tan kalan bazı miras lardan daha çok İslam'ın insan ve iktisadi anlayışında aramak gerektiğini konuşmuştuk. Aranızda bu konularla ilgili çalışanlar var mı. diye sorduğunda, tasavvuf ve tarikatları Mustafa Kara (şimdi profesör olup bu sahada önemli eserler verdi) ve Yaşar Nuri Öztürk (bu sahada iki eser verdikten sonra, daha aktüel sahalara geçti), iktisadi konuları Ahmet Tabakoğlu (şimdi profesördür, Türk İktisat Tarihi ve İslam İktisadına Giriş kitaplarım yazdı) çalıştığını, hepsinin de öğrenci olduğunu öğrenince Yahu ömrüm onların yetişmesine yetmez, demiş, bir yandan da memnun olmuştu. Osman Turan'ın Ortaçağ Türk İktisat Tarihi veya Erken Dönem Türk iktisat Tarihi çalışması olduğunu duyunca çok heyecanlanmış Hoca ne zaman bitirir bu çalışmayı da okusak, dediğinde notların, fişlerin bitmek üzere olduğuna sevinmişti (Osman Turan Hoca'nın ömrü yetmedi, bu notlar ve fişler hâlâ sahiplerini bekliyor). Kemal Tahir, Fuad Köprülü ve Ömer Lütfi Barkan'ın çalışmalarını çok önemsiyor Kafamızı abur-cuburla dolduracağımıza, bunları bilip okusaydık, diye hayıflanıyordu. Ayrıca İsmail Hakkı Uzunçarşılı, Mustafa Akdağ, Halil İnalcık ve Niyazi Berkes'i önemsiyordu. Hilmi Ziya Ülken, Ziyaeddin Fındıkoğlu ve Mümtaz Turhan'ı tanıdığım için onlar üzerine konuşurduk. Z. Fındıkoğlu'nun, Avrupa'dan döndükten sonra önemli araştırmaları ve yazıları vardı, bir süre sonra İstanbul Üniversitesi'nin iklimine uyduğunun Kemal Bey de farkındaydı. Yahu bizimkiler bilmiyor, ezberlediklerinin dışına çıkamıyordu, ya sizinkilerin habersizliğine ve bu zamana kadar dişe dokunan bir şey ortaya koyamamasına ne demeli. sorusuna cevap vermemiz zordu. Bir sohbette Arif Nihat Asya'yı tanıyor musun, diye sordu. Gıyaben tanıdığımı söylediğimde Ben Malatya Cezaevi'nde iken o da Malatya'da öğretmendi. Yattığımdan haberdar olunca aralıklarla bana kendiliğinden kitap getirmeye başladı. Bazen benim de isteklerim oluyordu, bulduklarını getirirdi. Bir seferinde kitaplar arasına bir Kuran da ilave etmişti. Herhalde beni doğru yola davet ediyordu. Kendisine şükran borçluyum. Kısa da olsa sohbet ederdik, diye anlattı. Vefatından sonra hakkında yayınlanan yazılardan, notlarından daha iyi anlaşıldı ki bağımsız ve hür olma onun yaradılışında, karakterinde vardı. Galatasaray Lisesi'ni ailevi sebepler ve maddi yetersizlikten yarım bırakıp çalışma mecburiyetinde kalması onu yıldırmadı. On iki yıllık hapis hayatını onun kadar değerlendiren -gözlem yapan, okuyan, notlar tutan, yazan- yarına kendini hazırlayan kaç kişi vardır. Şiirle başladığı yazı hayatında, zaman zaman hikâye yazmasına rağmen romanda karar kılar. Edebi kabiliyetini Nâzım Hikmet keşfetti sözü yaygındı (Kendisine sorduğumda, ilgilendiğini ve yardım ettiğini kabul etmiş, arkasından gülen çehresi sükûta dalmıştı). Ülke meselelerine duyarlıdır. Yeni Türkiye'nin problemlerine önce Kemalist bir gözle bakarken (ilk eşi Fatma İrfan Hanım'a yazdığı mektuplardan), zamanla sosyalizm ve Marksizme yönelir. Tek parti ve Kemalist fikirleri tenkit eder. Donanmayı isyana teşvik suçu ile 1938'de on iki yıllık hapishane hayatı başlar (Donanmayı isyana teşvik etmediğini çevresinden öğrenip kendisine birkaç kez sorduğumda da, ilk birkaçını geçiştirip sonuncusunda da -herhaldedayanamayıp Bırak bu işi sormayı, olup bitmiş, davası olmaz, siz ne dersiniz kader işte, dedi). Mahkeme kararı ile komünist olmuştur. Bütün Türkiye Cumhuriyeti, Ordusu, Temyiz Mahkemesi, Hükümeti ile ‘ille Kemal Tahir'i komünist yapmak istiyoruz, muhakkak komünist olmalı' diye seferber olursa takdire tedbir uymuyor demektir. Biz de halis yerli komünist olur çıkarız. Hem komünist olmak atla deve değil ya, önümüzde 15 adet yıl var. Düşüne taşma, okuya üfleye icabına bakılır, (Fatma irfan Hanıma yazdığı mektuplardan). Bir dönem beraber kaldıkları N. Hikmetle hapishanede beraber çalışırlar, keskin Marksist olur. Ama 1968'de yayınladığı Nâzım Hikmet mektuplarından zaman içinde aralarında görüş ayrılıkları başladığı anlaşılır. Aynı çevre içinde bulunmasına rağmen farklılıkları vardır. Araştırır, irdeler, sorgular (kendi tabiri ile şıbbadan bir şeyi kabul etmez) ve uzun soluklu çalışmalara başlar. 1950 affı ile hapisten çıkar ve ikinci eşi Semiha Hanım'la evlenir. Semiha Hanım, ağabeyi TKP'li Hüsameddin Özdoğu vasıtasıyla partiyle temastadır. İlk eşi Kerim Sadi dolayısıyla da solda geniş bir çevreye sahiptir ve Kemal Tahir'i irtibatlandırır. Kemal Tahir TİP'ten de uzak durur. Hulusi Bey'e göre K. Tahir Marksist ideolojiyi iyi bilirdi , onun da kanaati Kemal Tahir'in Nâzım Hikmet'le fikir bazında ayrılıkları olduğu ve N. Hikmet aleyhinde hiç konuşmadığıdır. Nâzım bir enternasyonal tutturmuştu. Kemal nasyonalsiz enternasyonal olmaz. Nasyonal yokken temeli nereye koyacağız da enternasyonale sıçrayacağız... Kemal biz Türkiye'yi tanımıyoruz, polisle mücadele ediyoruz, diye naklediyor Hulusi Dosdoğru. Hapishanelerde, sonrası dışarıda hummalı bir şekilde çalışır. Âşıkpaşa, Naima, Ahmet Cevdet Paşa tarihlerini, Dede Korkut'u, Evliya Çelebi'yi okur. Siyasetnameler, Kâbusname gibi kitaplar... Araştırır, tarihi, toplum yapımızı. Her şeyi yeniden sorgular. Marksizm'in açmazlarını görür. Bize uymayan reçeteler i fark eder. Marks ve Engels'in Doğu toplumları üzerine yazdıklarını okur. Çevresindeki iktisatçı ve felsefecileri yönlendirir. ATÜT bir dönem onu tatmin etse de, bunu da aşar. Hep gerçeğin peşindedir. Doğu-Batı tarihsel farklılığı zamanla tam karşıtlığa dönüşür. Uzun zamandır üzerine çalıştığı kendi yazı dil ini inşa eder, oya gibi işler. Arka arkaya Türk edebiyatında köşe başı olacak romanlarını yayınlar. Son kitabının ismi manidardır. Yol Ayrımı. Kesin yol ayrımı. Kemal Bey geç kalmamıştı. Türk aydınları geç kalmıştı. Kemal Tahir'in sağcı ve solcu lara kazandırdıklarım sıralamak isterim. Düşünce dünyamıza zenginlik ve derinlik, ülke meselelerine gerçekçi, metotlu, bütüncül yorumlar getirdi. Kemal Tahir Osmanlı toplumunun sınıflı bir iktisadi ve siyasi yapı arz etmediğini, Avrupa'daki sınıfsal yapının Anadolu'da bulunmadığını ve tarihimizde sınıf mücadeleleri olmadığını, Batıda güçlü sınıfın devlete hakim olduğunu, Osmanlı'daki zümrelerin siyasi şuur kazanmadığım ve bu zümrelerin devlete hakim olmadığını savundu. Avrupa'daki feodal düzenle Osmanlı'daki tımar-ikta sisteminin aynı olmadığı ve bizde II. Meşrutiyet ve Cumhuriyet'le oluşturulan ticari burjuvazi vardır görüşüne katılmadı. Klasik Marksizm'in Türk toplum yapısını açıklayamadığını, Batının kalıplarının bizim meselelerimizi çözemediğini, senelerdir bir saplantı içinde bulunan klasik Marksist aydın lardan çekinmeden, korkmadan, yılmadan düşüncelerini ortaya koydu. Tek sosyalizm vardır o da bilimsel sosyalizm dir görüşünün Türkiye'de gerçek olmadığını gösterdi. Osmanlı toplum ve devlet yapısını yeni bir gözle araştırdı. Osmanlı Devleti'nde özel mülkiyetin sınırlı olduğunu, tamamının devletin kontrolünde, toprak ve askeri sistemin bir bütün olduğunu, Batıda devlet olmadığı zamanlarda bile toplumların var olabildiğini, bizde ise devletsiz toplumların yaşayamadığını söyledi. Kerim devlet i savundu, hattâ devletçi bir görüş benimsedi diyebiliriz. Zamanımızda bile sıkışan insanımız ‘devlet nerede' diye yakınır, derdi. Devletin ve merkezin iktidarı mutlaktı, ayrıca Osmanlı'da sivil toplumdan bahsedilemez iddiasındaydı. Osmanlı'yı savunur ve yüceltirken, eskiye dönme ve Osmanlılığı arzulama yoktur. Zira o gerçekçidir, Osmanlı tarihte yerini almıştır. Daha önce belirttiğim, tek gerçek olmadığını, gerçeğin değişebileceğini savundu. Çok cesurca, Kurtuluş Savaşı, antiemperyalist bir savaş mıdır, sorusunu ortaya attı. Kemalist düşünce ile devrimlerle ilgili tenkitlerini ve millet vicdanında yer bulamayan devrimlerin yaşamayacağını yüksek sesle dillendirdi. Batılılaşma karşıtlığı Türkiye'de eskidir. Sağ çevrede de Batılılaşma tarafları olduğu gibi Doğu-Batı sentezcileri ve Batılılaşma karşıtları da vardı. Kemal Tahir Batılılaşma konusundaki tartışmaları daha üst bir perdeye çıkararak, Batı ile hesaplaşmak zorunda olduğumuzu, er geç ister istemez bunu yapmaya mecbur olduğumuzu söyledi. Bu hesaplaşma gerçekten olmadan hizmet teklif ederek onların etrafında dolaşarak belayı başımızdan def edemeyeceğimizi, Batı insanı, tarihi ve kültürü ile hiçbir alakamızın olmadığını, benzer yanımızın yalnızca insan olmamızdır diyerek Batılılaşmaya en şiddetli karşı çıkan düşünür ve sanatçımızdır. Dilin, yaşanan hayatın ayrılmaz bir parçası olduğunu, tarihsiz ve güçlü dili olmayan toplumlarda büyük sanatçı çıkamayacağını, otuz-kırk yıllık uydurma bir tarih ve dille sanat yapılamayacağını iddia etti. Sadeleşmeye karşı çıktı. Osmanlıca denilen, horlanan dilimizin imparatorluk dili olduğunu, yabancı kelimelerin olmasının tabii olduğunu, Osmanlılar bizim gibi ahmak olsalardı sadeleştirecek Türkçeyi zor bulurduk, dedi. Sadeleştirme hareketinin yeni devlet anlayışının ürünü olduğunu söyledi ve şiddetle Güneş Dil Teorisi ne karşı çıktı. Kemal Tahir dilin tabii şartlarda, zorlanmadan değişebileceği inanandaydı. Dille oynamak milletin tarihiyle, kültürüyle oynamaktır, görüşündeydi. Günümüz nesilleri onun için tarihsiz yetişiyor, diyordu. Ona göre dildeki üstünlük düşüncedeki üstünlüğü de getirecektir. Dilde üstünlük yaratamayan bir milletin düşüncesi de kapalı, dar ve sınırlı olur, diyordu. Köy romanı balonunu patlattı. Eşkıyadan kahraman çıkaran - Robin Hood misali zenginden alıp fakire dağıtan - ince Memed'in karşısına Rahmet Yolları Kesti ile çıkarak bu yolun esnaflarının yolunu kesti. Osmanlı'da Celali İsyanları'nın sınıf çatışmasından kaynaklanmadığını, isyanın başını çekenlerin devlet görevlileri olduğunu belirtti. Şeyh Bedrettin'i de halk kahramanı görmez, hattâ hareketinin halkın yararına olmadığına inanırdı. 1960-1970 yıllarının sol da aktüel konu olan toprak reformu isteklerine de katılmadı. Zira istenilen reformun köylüye hiçbir şey kazandıramayacağı düşüncesindeydi. 21 Nisan 1973 Cumartesi günü vefat haberini aldığımızda, aklımıza hemen menhus hastalığın nüksettiği geldi. Evine vardığımızda kalabalıkta her kafadan bir ses yükseliyordu. Kemal Bey'in bir tarafta yüz ve el maskını alanlar, bir tarafta önceki gecenin karanlığına dalanlar, bir tarafta yapılacak işleri