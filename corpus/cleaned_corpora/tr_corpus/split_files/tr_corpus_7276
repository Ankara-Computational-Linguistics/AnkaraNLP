sonra üretimi Türkiye’deki üretim olanaklarına paralel olarak ekip tarafından üretilmiştir. İTÜ Formula SAE takımının ikinci formula aracı F-Bee’nin 2011 sonunda başlayan tasarım çalışmaları bitirilmiş ve 2012 Eylül ayında şasi üretimi tamamlanmıştır. F-Bee'nin üretim çalışmaları bazı sebeplerden dolayı 2013 yılı içerisinde durmuştur. İTÜ Formula SAE takımı ekibini büyük ölçüde yenileyerek 2013 Nisan'ında yepyeni bir araç tasarlamaya başlamıştır. 2014 Ağustos ayında tamamlanan aracın üretimi 16 ay sürmüştür. Araç 450cc hacminde tek silindir 4 zamanlı motoruyla Türkiye'nin ilk ve tek tek silindirli formula aracı unvanını alarak takımın bir ilke daha imza atmasına sebep olmuştur. Bu özellikte bir motorun seçilmesinde en önemli ölçütler yakıt tasarrufu, ağırlıktan kazanç ve ivmelenme avantajıdır. Ön verilere göre şu ana kadar yapılan araçlar içinde en hızlı olması beklenmektedir. Araçta ek olarak ön ve arka kanat yer almaktadır ayrıca arka kanatta DRS teknolojisi kullanılmaktadır. Bunlara ek olarak difüzörlere sahip araç bu yenilikleriyle ilklerin aracı unvanını birçok farklı yönden almıştır. Bu araç için hedeflenen ilk yarış 29 Ağustos'ta başlayacak olan İtalya yarışıdır. Araca henüz bir isim verilmemiştir. Juan Aurich Juan Aurich , Peru'nun en üst düzey futbol ligi olan Primera División Peruana'da yer alan bir futbol kulübü. Güncelleme: 13 Eylül 2012 FBC Melgar FBC Melgar , Peru'nun en üst düzey futbol ligi olan Primera División Peruana'da yer alan bir futbol kulübü. León de Huánuco León de Huánuco , Peru'nun en üst düzey futbol ligi olan Primera División Peruana'da yer alan bir futbol kulübü. GÃ¼ncelleme: 30 Mart 2012 Real Garcilaso Real Garcilaso , Peru'nun en üst düzey futbol ligi olan Primera División Peruana'da yer alan bir futbol kulübü. GÃ¼ncelleme: 31 Mart 2012 Sport Boys Sport Boys , Peru'nun en üst düzey futbol ligi olan Primera División Peruana'da yer alan bir futbol kulübü. GÃ¼ncelleme: 1 Nisan 2012 Hasta (şarkı) "Hasta", Hande Yener'in onuncu stüdyo albümü "Kraliçe"den (2012) bir şarkı. Sinan Akçıl tarafından yazılmış, Emrah Karaduman tarafından bestelenmiş ve düzenlenmiştir. Klibi, albümünün ilk klibidir ve Kemal Doğulu yönetmenliğinde Adile Sultan Sarayı'nda çekilmiştir. Müzik eleştirmenlerinden genel anlamda olumlu eleştiriler toplamıştır. Adı ilk kez 4 Kasım 2012de duyulan "Hasta", 6 Aralık 2012de yayınlandı ve Alem FM, Best FM, Pal FM, Powertürk TV, Radyo D, Show Radyo, Süper FM ve TTNET Müzik tarafından hazırlanan listelere giriş yaptı. Hande Yener'in "Hande'ye Neler Oluyor?" (2010) ve "Teşekkürler" (2011) albümlerinin tamamında çalıştığı Sinan Akçıl, çalışmalarına başladıkları şarkıcının onuncu stüdyo albümünde de iş birliğine gittiklerini Temmuz 2012'de duyurdu. Aynı ay içinde Number One FM müzik direktörü Mert Hakan, Yener'in onuncu stüdyo albümünün yılbaşında yayımlanabileceğini ve albüm için bir remiks hazırladığını Twitter hesabına yazdı. Hande Yener, albümün kayıtlarını 3 Eylül 2012'de başlattı ve kayıt süreci 4 Kasım 2012'ye kadar devam etti. 9 Ekim'de şarkıcı, çıkış şarkısının kayıtlarının yapıldığını attığı "Bugün stüdyoya, çıkış şarkımı söylemeye gidiyorum. Güçlü enerjinizi bekliyorum HYFC." şeklindeki tweet ile duyurdu. Albüm yapımcısı Polat Yağcı, 4 Kasım'da albümün çıkış şarkısının adının "Hasta" olduğunu açıkladı. Hande Yener, onuncu stüdyo albümüne bu şarkının adını vermeyi düşündü. Ancak daha sonra Sinan Akçıl'ın önerisiyle "Kraliçe" şarkısının albüme adını vermesi kararlaştırıldı. Şarkıcı bu aşamayı şu sözlerle anlattı: "Adı "Hasta" mı olsun albümün? Yok yok "Hasta" olmasın, negatif algılanmasın' derken bir gün Sinan Akçıl aradı beni. 'Albümün adını düşünme. Bir şarkın daha oldu ve albüme onun adını vereceksin' dedi." 6 Aralık 2012'de "Hasta", "Kraliçe" albümünün yayımından bir hafta önce, Turkcell Müzik üzerinden Türkiye saatiyle akşam saat 9'da yayımlandı. 3 dakika 46 saniye süren "Hasta", Sinan Akçıl tarafından yazıldı. Emrah Karaduman tarafından bestelendi ve düzenlendi. Albüm sıralamasında "Görevimiz Aşk" şarkısından sonra, "Kraliçe" şarkısından önce yer alır. Nakarat kısmı "İkimize karşı bir rüzgâr var, ama bize aşktan esiyorlar, gücümüze karşı yenilenler, bize hasta diyorlar." sözlerinden oluşur. Hande Yener, "Kraliçe" satışa sunduktan sonra, albümün ilk klibinin "Hasta" olacağını duyurdu. 23 Aralık 2012'de klibin çekimleri Kemal Doğulu yönetmenliğinde Adile Sultan Sarayı'nda 17 saatte tamamlandı. Şarkıcı, klipte dört farklı kıyafet giydi ve kendisine manken Murat Çelik eşlik etti; çekimlerin sonunda ise klibin masal gibi bir klip olduğunu düşündüğünü ifade etti. 29 Aralık 2012 günü, YouTube'daki resmî MÜYAP kanalı üzerinden gösterime girdi. Video klip, şarkıcının lila renkli kıyafeti ile Adile Sultan Sarayı'nın merdivenlerini çıkmasıyla başlar. Ardından sarayın kapısından girer ve koridorda yürüyerek şarkıyı söylemeye başlar. Bu sırada aralıklarla manken Murat Çelik belirir. Şarkının köprü bölümüne gelindiğinde Yener'in kırmızı kıyafetli olduğu bölüm gösterilir. Bu bölümde kendisinin arkasında rüzgâr gülleri vardır. Ardından nakarat kısmına gelindiğinde koridorun sonundaki kapıyı açar; aynı anda Çelik'in bulunduğu taraftaki kapıda açılır. İkisi, aynı salonda karşılaşır ve birbirlerine doğru yürümeye başlarlar. Fakat esen rüzgâr, yan yana gelmelerini engeller. Nakarat kısmının sonunda şarkıcının beyaz, tüylü kıyafeti ile yerde yattığı kısım gösterilir. Bu kısımda iç içe geçen görüntüler ve yansıtma teknikleri kullanılır. İkinci sözlü bölüm başladığında, Yener'in dışarıda bir ağacın yanında olduğu plan gösterilir. Devamında şarkıcı, daha önceden kullanılan planlarda şarkıyı söylemeye devam eder. Rüzgârın kesilmesi ile şarkıcı ve Çelik sarılır; bu sahnede klip son bulur. Personel bilgileri "Kraliçe" albüm kitapçığından alınmıştır. Tezcan Ozan Tezcan Ozan (d. 1 Ocak 1949), Türk eski millî futbolcudur. Futbola profesyonel olarak 1972 yılında Bursaspor'da başladı. Oynadığı iki sezonda 47 maçta forma giydi ve 12 gole imza attı. 1974 yılında Beşiktaş'a transfer oldu. Üç sezon Beşiktaş'ta görev yaptı. Oynadığı 64 maçta 16 gol attı. 1977-78 sezonunda kiralık olarak Orduspor'da oynadıktan sonra 1978-79 sezonu başında Karagümrük'e transfer oldu. Sport Huancayo Sport Huancayo , Peru'nun en üst düzey futbol ligi olan Primera División Peruana'da yer alan bir futbol kulübü. GÃ¼ncelleme: 22 Ocak 2012 Qikiqtaaluk İnuitçesi Qikiqtaaluk İnuitçesi ya da Baffin İnuitçesi (Doğu Kanada İnuitçesi "Qikiqtaaluk uannangani & nigiani", İngilizce "Baffin"), Kanada'nın Nunavut bölgesinde Baffin Adası başta olmak üzere Qikiqtaaluk Bölgesinde konuşulan Kuzey Qikiqtaaluk İnuitçesi ile Güney Qikiqtaaluk İnuitçesinin oluşturduğu lehçe birliği. 2 lehçe ve 4 alt lehçesi bulunur: 2001 Kanada İstatistiklerine göre Qikiqtaaluk İnuitçesi konuşanların sayısı: Sporting Cristal Sporting Cristal , Peru'nun en üst düzey futbol ligi olan Primera División Peruana'da yer alan bir futbol kulübü. GÃ¼ncelleme: 24 Haziran 2013 CD Unión Comercio Unión Comercio , Peru'nun en üst düzey futbol ligi olan Primera División Peruana'da yer alan bir futbol kulübü. Güncelleme: 10 Ağustos 2012 CD Universidad CÃ©sar Vallejo C.D. Universidad César Vallejo , Peru'nun en üst düzey futbol ligi olan Primera División Peruana'da yer alan bir futbol kulübü. GÃ¼ncelleme: 2 Nisan 2012 Nunavik-Nunatsiavut Ä°nuitÃ§esi Nunavik-Nunatsiavut İnuitçesi ya da Quebec-Labrador İnuitçesi (kendilerince "Inuttitut-Inuttut, Nunavimmiutitut-Nunatsiavummiutut", İngilizce "Nunavik-Labrador"), Kanada'nın Nunavik ve Nunatsiavut bölgelerinde konuşulan Nunavik İnuitçesi ile Nunatsiavut İnuitçesinin oluşturduğu lehçe birliği. 2 lehçe ve 4 alt lehçesi bulunur: CD Universidad San MartÃ­n de Porres Universidad San Martín de Porres , Peru'nun en üst düzey futbol ligi olan Primera División Peruana'da yer alan bir futbol kulübü. Güncelleme: 16 Eylül 2012 Primera División (Şili) Primera División de Chile, Şili'nin en üst düzey futbol liginin ismidir. İlk sezon 1933 yılında oynanmıştır. Günümüzde mücadele eden takım sayısı 18'dir. J'avais rendez-vous "J'avais rendez-vous" (Türkçe: Randevum vardı), İsviçreli müzik grubu Carrousel'in 5 Kasım 2012 tarihinde yayınlanan ilk teklisi. Sözleri Sophie Burande ve Léonard Gogniat tarafından yazılmış, yapımcılığını ise Léonard Gogniat üstlenmiştir. Carrousel, İsveç'in Malmö şehrinde gerçekleştirilmesi planlanan 2013 Eurovision Şarkı Yarışması'nda İsviçre'yi temsil etmek üzere, 15 Aralık 2012 tarihinde gerçekleştirilen İsviçre ulusal finali Die grosse Entscheidungs Show'da bu şarkı ile yarışmış ve 17.26% yüzde ile ikinci olmuştur. Sea Wolf Sea Wolf karadan havadaki bir hedefe ateş etme esasıyla yapılmış bir füzedir. 1967'de tasarlanmış ve 1979'da kullanıma geçmiştir. 82 kg'lık ağırlığa ve 1,9 m'lik uzunluğa sahiptir. Sea Wolf bir katı yakıtlı roket tarafından desteklenmektedir. 6 km menzildeki hedefleri vurabilir. Tarih boyunca Falkland ve Körfez savaşlarında kullanılmıştır. Tiryaki Grup Denk'in ikinci albümüdür. 1990 yılında yapılmıştır. Szekszárd Szekszárd, Osmanlı döneminde: Sekçay, Almanca: Sechshard, Hırvatça: Seksar, Macaristan 'ın Tolna bölgesinin merkezi olan şehirdir. Szekszárd, Transdanubian Dağları ile Büyük Macaristan Ovası' nın buluşma noktasında yer almaktadır. Szekszárd'dan yerleşim olarak 1015 yılında bahsedilmiştir. Şehrin Benedictine manastırı 1061 yılında Béla I tarafından yaptırılmıştır. 1543 yılında Osmanlı topraklarına katıldı ve 1686 yılında Habsburglar (Almanlar) tarafından işgaline kadar Budin Eyaleti'nin sancağı oldu. Dorset kültürü Dorset kültürü ya da bugünkü İnuit efsanelerine göre Tuniit, Sivullirmiut, MÖ 500 ilâ MS 1500 yılları arasında Arktik Kuzey Amerika'da gelişen Paleo-Eskimo kültürü. Bu kültür, insanların avcılık ve alet yapımıyla ilgili dört aşamadan oluşur. Farklı üçgen bıçak uçları, sabun taşı lambaları ve keskileri ("burin") vardı. İlk kez 1925 yılında ayrı bir kültür olarak tespit edilmiştir. 1500 yılında tükenip yerini bugünkü bütün İnuit halklarının atalarını oluşturan Thule kültürüne bırakan Dorset kültürünün izole yaşam süren ufak bir kısmının 1903 yılına kadar yaşadığı düşünülüyor. Dorset kültürünün son temsilcileri olduğu sanılan Sallirmiutlar adlı küçük bir Eskimo topluluğu Kanada'da Hudson Körfezinde Coats, Walrus ve Southampton adalarında yaşamış ve Avrupalı gemicilerin getirdiği hastalıklardan tamamı 1902-1903 kışında ölmüştür. Kronoloji: 1925 yılında antropolog Diamond Jenness tarafından Nunavut'ta Cape Dorset (ᑭᙵᐃᑦ Kinngait) köyünde garip eserler bulunmuştur. Jenness, figürlerde her iki cinsin de uzun yakalı başlıksız parka giymesi ve kadın figürlerinin benzersiz uzun saç stilleri gibi farklılıklara dayanarak keşfettiği bu yeni kültüre bulunduğu yerden dolayı "Dorset kültürü" adını vermiştir. Tsagaannuur, Hövsgöl Tsagaannuur, Moğolcası Sagannur veya Türkçe adıyla Akgöl ilçesi Moğolistan'ın kuzeybatısında Hövsgöl Aymakında yer almaktadır. 5.410 km² alana sahip olup toplam nüfus 2000 yılında 1317 kişidir.Nüfusun çoğunluğu bir Moğol boyu olan Darkhat olup 269 kişi türk boyu olan Dukhadır. Dukhalar Moğolcada Tsaatan olarak veya Tsaatan Uygurları olarak da adlandırılır. 2004 yılında hayvancılık ile uğraşılan köyde toplam 2,400 keçi, 2,100 koyun,300 inek ve yak, 1,100 at, 6 deve, and 632 rengeyiği bulunmakta olup atrıca balıkçılık yapılmaktadır. Yolsuzluk Algısı Endeksi Yolsuzluk Algısı Endeksi, 1995 yılından bu yana Uluslararası Şeffaflık Örgütü tarafından her yıl yayımlanan bir rapor. Raporda konunun uzmanlarının görüşleri ve kamuoyu araştırmaları sonucunda ülkelerdeki yolsuzluk algısı tespit edilir ve ülkelere 100 (temiz) ile 0 (yüksek derecede yolsuz) arasında bir puan verilir. GÃ¶sterge: 2011 yılında yayımlanan raporda yolsuzluk oranı en az 20 devlet sıralanmıştır. (10 = en iyi, 1 = en kötü) Yolsuzluk oranı en fazla 20 devlet sıralanmıştır. (10 = en iyi, 1 = en kötü) 2010 yılında yayımlanan raporda yolsuzluk oranı en az 20 devlet sıralanmıştır. (10 = en iyi, 1 = en kötü) Yolsuzluk oranı en fazla 20 devlet sıralanmıştır. (10 = en iyi, 1 = en kötü) Ahmet Kandemir Ahmet Kandemir, (d.20 Haziran 1970, Boyabat, Sinop) basketbol eski oyuncusu ve son olarak Basketbol Süper Ligi takımlarından Yeşilgiresun Belediyespor'u çalıştırmış olan Türk basketbol antrenörü. İlk ve orta öğrenimini Yıldız İlkokulu ve Beşiktaş Atatürk Lisesi’nde tamamlamıştır. Basketbol ile Enka Yıldız Takımı’yla tanışmış, aynı takımın Genç ve A Takımlarında oynamıştır. Daha sonra antrenörlük kariyerine başlamış ve ENKA, Paşabahçe Altyapı, Beşiktaş Altyapı, Beşiktaş, Pınar Karşıyaka, Antalya BB, Mersin BB, Garanti Koza İstanbulspor, Konya Selçuk Üniversitesi ve Yeşilgiresun Belediyespor takımlarını çalıştırmıştır. Özellikle düşük bütçeli takımlara kazandırdığı başarılar, maliyeti ucuz, kaliteli yabancı transferleri ve keşfettiği yıldız oyuncularla Türk basketbolunda çok önemli bir yere sahiptir. Bu transferlerden birkaçı Henry Domercant, Dwayne Jefferson, Marcus Slaughter, Gary Neal, Sean Marshall’dır. Oyun içerisinde takıma müdahale etmekten çekinmeyen koç, maç içerisinde hakemlerle olan diyaloglarından dolayı sık sık teknik faul ile cezalandırılmıştır. Özellikle Beşiktaş Genç Takım antrenörü iken hakemle yaşadığı bir diyalogdan sonra aldığı ceza sonucu, Ceza Kurulu’na yaptığı savunma Türk spor tarihine geçmiştir. Hakemin "kaşınıyorsun galiba?" sorusuna "Evet, kaşınıyorum." diye cevap verdikten sonra sahadan atılmış, daha sonra kurula verdiği doktor raporu ile gerçekten kaşındığını ispat etmiştir. Raporda, "Hasta uyuzdur, kaşınabilir." yazmaktadır. Bunun üzerine kuruldan sadece ihtar cezası almıştır. Kaynak: 1997-98 Türkiye Basketbol Ligi sezonunda Beşiktaş’ı çalıştıran koç, takımıyla normal sezonu 5. sırada tamamladı ve playoff’lara kaldı. Playoff ilk turunda Beşiktaş, Pınar Karşıyaka’ya elendi. 1998-99 Türkiye Basketbol Ligi normal sezonunu Kandemir yönetimindeki Beşiktaş 8. sırada tamamladı ve playoff'a katılma hakkı elde etti. Playoff ilk turunda Pınar Karşıyaka’yı 3-0 ile geçerek çeyrek final oynama şansı elde etti. Çeyrek finalde sezonu şampiyon olarak tamamlayan Tofaşspor’a 3-2 kaybederek playoff’lara veda etti. 1999-00 sezonunda kısıtlı bütçesine rağmen mütevazı bir kadro kuran Kandemir yönetimindeki Beşiktaş 26 maçta aldığı 17 galibiyetle normal sezonu 5. sırada bitirip playoff’a kaldı. Çeyrek finalde yine Pınar Karşıyaka ile eşleşen Beşiktaş rakibini 3-0’la geçerek yarı finale yükseldi. Yarı finalde Efes Pilsen ile eşleşen Kandemir yönetimindeki Beşiktaş seride 3-1 geride kaldı ve elendi. 2000-01 sezonunda Kandemir yönetimindeki Beşiktaş 26 maçta 13 galibiyet alarak normal sezonu 7.sırada bitirdi. Playoff ilk turunda Pınar Karşıyaka’yı 3-1 ile geçmeyi başardı. Çeyrek finalde Efes Pilsen’le eşleşen Beşiktaş, rakibine seride 3-0 ile kaybetti ve sezonu tamamladı. 2001-02 sezonunda maddi açıdan sıkıntı yaşayan Beşiktaş’ta koç Kandemir, takımı tamamen yerli oyunculardan kurdu. Kandemir’in yardımcılıklarını Litvan Kęstutis Kemzūra ve İhsan Bayülken yaptı. Sezon başında pek şans tanınmayan Beşiktaş, koç Ahmet Kandemir yönetiminde tamamen yerli oyunculardan kurulu kadrosuyla normal sezonu 7. sırada bitirdi ve playoff hakkı kazandı. Playoff ilk turunda İstanbul Teknik Üniversitesi’ni beş maçlık bir serinin ardından 3-2 ile geçti. Çeyrek finalde Ülkerspor’la eşleşen Kandemir yönetimindeki Beşiktaş, seride Ülkerspor’a 3-0’la kaybetti ve elendi. 2002-03 sezonuna Beşiktaş’ın başında başlayan koç Ahmet Kandemir, 2003'ün tarihinde kulüple karşılıklı olarak anlaşarak Beşiktaş’tan ayrıldı. Kandemir'in yerine yardımcısı İhsan Bayülken, Beşiktaş’ın başına getirildi. 2003-04 sezonuna Pınar Karşıyaka antrenörü olarak başlayan Kandemir, takımıyla normal sezonu 4. olarak noktaladı. Playoff çeyrek finalinde Tuborg Pilsener’i 3-2 ile geçti ve yarı finale kaldı. Yarı finalde Efes Pilsen’e 3-1 kaybetti ve elendi. Bu başarılarının ardından Pınar Karşıyaka koç Ahmet Kandemir ile olan sözleşmesini 2 sene daha uzattı. 2004-05 sezonunda Kandemir yönetimindeki Pınar Karşıyaka normal sezonu 5. sırada bitirdi. Playoff çeyrek finalinde Fenerbahçe’ye 3-0 kaybetti ve elendi. Türkiye Kupası'nda Pınar Karşıyaka’ya final oynattı. Finalde Ülkerspor’a kaybetti ve kupayı ikinci olarak tamamladı. 2005-06 sezonuna Kandemir yönetimindeki Pınar Karşıyaka iyi başlayamadı ve Ocak ayında Kandemir, Pınar Karşıyaka'dan ayrıldı. 2006'nın aralık ayında Antalya BB ile anlaştı. Kandemir yönetimindeki Antalya BB 2006-07 TB2L normal sezonunda B grubunu ikinci sırada bitirerek playoff oynama hakkı elde etti. Playoff’ta rakibine üstünlük sağlayan Antalya BB, Türkiye Basketbol Ligi’ne yükseldi. Koç Kandemir takımı şampiyon yaptıktan sonra, bir sonraki sezon için Beko Basketbol Ligi ekiplerinden Pınar Karşıyaka ile anlaştı. 2007-08 sezonunda Pınar Karşıyaka ile kısıtlı imkânlara rağmen ligi 7. sırada bitirerek takımına playoff oynatmaya hak kazandı. Playoff çeyrek finalinde Efes Pilsen'e elenerek sezonu tamamladı. 2008-2010 yılları arasında Beko Basketbol Ligi takımlarından Mersin BB'nde antrenörlük yaptı. 2008-09 sezonunda Mersin BB ile normal sezonu 7. sırada tamamladı ve takımına playoff oynattı. Playoff çeyrek finalinde Türk Telekom’a 3-1 lik skorla elendi. 2009-10 sezonunda Kandemir yönetimindeki Mersin BB'nin aldığı kötü sonuçlar neticesinde 2010’un şubat ayında görevinden istifa etti. 2010-11 sezonu için Antalya BB ile 1 yıllık sözleşme imzaladı. Normal sezonun 25. haftasında takımdan ayrıldı. 2011-12 sezonunda TB2L'ye "Garanti Koza" sponsorluğunda şampiyonluk parolasıyla giren fakat 12. hafta sonunda ligde 19. sırada yer alan "Garanti Koza İstanbulspor", antrenörlük görevine Ahmet Kandemir’i getirdi. Kısa bir süre takımın başında kaldıktan sonra görevinden ayrılarak yine TB2L ekiplerinden Konya Selçuk Üniversitesi ile anlaştı. Konya Selçuk Üniversitesi 2011-12 normal sezonu 1. olarak bitirmesine rağmen playfoff’ta Gaziantep BB’ye elenerek Beko Basketbol Ligi’ne yükselmeyi başaramadı. 2013-14 sezonu başında yeniden yapılanma içerisine giren Beşiktaş'ta basketbol direktörlüğü görevine getirilen Erman Kunter'den boşalan başantrenörlük görevine getirildi. Kandemir, Beşiktaş ile 3 yıllık sözleşme imzaladı. 2015 yılının şubat ayında görevinden istifa etti. 12 Mart 2015 tarihinde Yeşilgiresun Belediyespor ile anlaştı. 2014-15 TB2L sezonu playoff yarı finalinde Sakarya BŞB takımını 3-1 eleyerek Yeşilgiresun Belediyespor'u Basketbol Süper Ligi'ne çıkardı. Kandemir, Yeşilgiresun Belediyespor'un 2015-16 sezonunda oynadığı ilk 22 karşılaşmadan 5 galibiyet alması sonucu takımıyla olan sözleşmesini karşılıklı olarak feshetti. Kaynak: Bourbon viski Bourbon viski fermentasyona uğratılmış mısır, çavdar, buğday ya da malt arpasından veya malt çavdardan yapılan viski çeşitidir. Bourbon ezilmiş mısır, çavdar, buğday ve arpa karışımının (en az %51'i mısır olmak zorunda) damıtılması sonucu elde edilir. Tarihi ABD ve özelde Kentucky'ile özdeşleşmiştir. Bourbon üretimi ABD'de kalite standartları gözeten çeşitli kanunlar çerçevesinde yapılabilmektedir. Bourbon viskisi adını Virginia, Bourbon'dan almaktadır. Bourbon kasabası da 1785 yılında kurulmuş ve adını Amerikan Devriminde İngilizlere karşı saf alan Fransız Bourbon ailesinden almıştır. 18. yüzyıl sonlarında Pensilvanya eyaletinde viskinin yüksek vergiye tabii olması ve 1794 yılında gerçekleşen viski isyanı neticesinde birçok İskoç ve İrlandalı yerleşimci Bourbon Virginia'ya yerleşmiştir. Daha sonra Bourbon Kentucky'ye bağlanmıştır. 19. yüzyıla gelindiğinde viski ihracatı bölgenin en önemli iki gelir kaynağından biri olmuştur. Bu bölgede üretilen viski önce "Old Bourbon", 1840 yılından sonra kısaltılarak sadece "Bourbon" adı altında satılmaya başlanmıştır. 1964 yılında Amerikan kongresi Bourbon'u Amerikanın resmi yerel ürünü olarak kabul etmiştir. Bourbon viskisinin yapılışı ısıtma, fermentasyon, damıtma ve betletme (olgunlaştırma) süreçlerini içermektedir. Yapılışında çeşitli tahıllar kullanılabilmektedir mısır oranını %51'in altına düşürmemek kaydıyla. Bourbon viskisi %51-79 oranında (üreticiye bağlı olarak) mısır, %10-15 çavdar, yine %10-15 oranında malt arpa ve bunların yanında üreticiye bağlı olarak %10 oranında buğday tohumlarının karışımından üretilmektedir. Depolarda toplanan bu tohumlar değirmenlerde un haline getirilir. Tohum karışımı büyük oranda nişasta, bunun yanında az miktarda protein ve yağ da içermektedir. Tohumlardaki nişasta şekere dönüştürülmek üzere pişirilmektedir. Her tohum bu sürecin tamamlanabilmesi için farklı sicaklık ve süre istemektedir. Pişirilme işlemi damıtılmış suyla (demir içermeyen) yapılmaktadır. Toplam pişirilmesi süresi yaklaşık yarım saattir. Karışım daha sonra fermantasyona bırakılır. Karışım 25-30 °C'ye kadar soğuduğunda, yüksek miktarda maya ile birlikte fermentera alınır. Maya karışımda bulunan şekeri, alkol ve karbondioksite dönüştürür. Bu süreç yaklaşık üç gün sürer. Bu süreç sonucunda oluşan alkol aslında biradır. Daha sonra karışıma damıtma işlemi uygulanır. Damıtma işlemi diğer Amerikan viskilerinin damıtılmasına benzer şekilde yapılır. Damıtma işlemi karışımın yaklaşık 200F'a kadar ısıtılmasıyla başlar. Karışım en altan kaynamaya başlar, sıvı gaz haline dönüşür ve yukarı çıkar. Oluşan bu gaz "thumper" adı verilen tanklara filtre edilir. Burada gaz tekrar sıvı hale gelir (yoğuşur). Yoğuşma sonucu oluşan sıvıya "Low wine" denir. Bu sıvı %45-65 oranında alkol içerir. Low wine tekrar yoğuşturma işlemine tabii tutulur ve içerik rafine edilir. Bu oluşan sıvıya da "White dog" denir. "White Dog" yaklaşık %50-58 oranında (hacim) alkol içerir. Daha sonra "White Dog" varillere olgunlaştırılmak üzere konur. "White Dog" meşeden yapılma tahta varillerde bekletilir. Bourbon yapımında kullanılan variller yalnızca bir kez kullanılır. Aynı varilin ikinci kez kullanılarak Bourbon üretilmesi Bourbon üretimine kalite standartları getiren ABD'de yasaklanmıştır. Bourbon bu varillerde en az iki yıl beklemek zorundadır. Önceden belirlenen sürenin sonunda eğer Bourbon istenen şartları taşıyorsa daha sonra şişelenip satılmaya başlanır. Viski bardağında üç parmak yüksekliğinde genellikle oda sıcaklığında servis edilir. Ayrıca çok az suyla ya da buzla da servis edilebilinir. Utku Utku, yengi anlamına gelen Türkçe sözcüktür. Şu anlamlara da gelebilir: Arviligjuaq İnuitçesi Arviligjuaq İnuitçesi (İngilizce "Arviligjuaq subdialect of Natsilingmiutut", "Arviligjuaq dialect of the Netsilik dialect family"), Kanada'da Nunavut bölgesinde Kugaaruk (Arviligjuaq, Pelly Bay) yöresinde Batı Kanada İnuitlerinden Arviligjuarmiut (ᐊᕐᕕᓕᒡᔪᐊᕐᒥᐅᑦ) İnuitleri tarafından konuşulan Batı Kanada İnuitçesinin Natsilik İnuitçesi lehçesinin bir alt lehçesidir. LINGUIST List Arviligjuaq adını alternatif ad olarak aynı lehçenin Nattilik İnuitçesi alt lehçesinin (ikt-net) sinonimi sayar. Çiçek Nene Çiçek Nene Artvin ilinin Şavşat ilçesine bağlı Yavuzköy (Mamanelis) nüfusuna kayıtlı olup, 1864 doğumludur. Ağagil mahallesinden Davut Kaya’nın kızıdır. Yine aynı köyden Şaban Erişti ile evlenmiş 5 çocuğu olmuştur. Bunlar; Rüştü, Şevki, Şükrü, Metlube ve Gülüfe'dir. 10 Aralık 1947 tarihinde vefat etmiştir. Nüfus kayıtlarında soyismi Erişti olarak geçmektedir. 1926'da ilk köy adları değiştirilmesinde bu köye kahramanlık ve savaş hizmetlerindeki üstün başarılarından ötürü Yavuz adı verilmiştir. Birinci Dünya Savaşı sırasında düşman kuvvetlerine karşı Sahara dağında Yusufeli’li Sabit Ağa kumandasındaki bir milis kuvveti ile yapılan çarpışmalarda bu köy halkının büyük hizmetleri dokunmuştur. Kugaaruk Kugaaruk ya da Arviligjuaq veya 3 Aralık 1999 öncesinde Pelly Bay (Doğu Kanada İnuitçesi ᑰᒑᕐᕈᒃ "Kuugaarruk" ya da ᑰᒑᕐᔪᒃ "Kuugaarjuk" «derecik», ᐊᕐᕕᓕᒡᔪᐊᖅ "Arviligjuaq" «Grönland balinası avlama yerinin büyüğü» ; İngilizce "Kugaaruk, Kugaardjuq, Arviligjuaq, Arviligjuark, Pelly Bay"), Kanada'nın Nunavut bölgesinin Kitikmeot Bölgesi'nde Pelly Bay su yolunun kıyısında kurulu mezra. Yöre Natsilik İnuitleri grubundan Arviligjuaq İnuitçesi lehçesini konuşan Arviligjuarmiut (ᐊᕐᕕᓕᒡᔪᐊᕐᒥᐅᑦ) İnuitlerinin toprağıdır. 2006 sayımına göre nüfusu 758 kişidir. Sen NeymiÅŸsin Be Abi Sen Neymişsin Be Abi, yönetmenliğini Aram Gülyüz'ün yaptığı, başrolleri İlyas Salman, Yüksel Gözen, Funda Fırat, Nihat Yiğit ve Jale Öz tarafından paylaşılan 1986 yapımı Türk filmidir. Bir cinayete tanık olan iki arkadaşın öyküsü anlatılmaktadır. Arviligjuarmiutlar Arviligjuaq İnuitleri ya da Arviligjuarmiutlar (kendilerince ᐊᕐᕕᓕᒡᔪᐊᕐᒥᐅᑦ "Arviligjuarmiut" «Arviligjuaq [büyük balina avlağı, Grönland balinası avlama yerinin büyüğü] sakinleri» , İngilizce "Arviligjuarmiut"), Kanada'nın Nunavut bölgesinde Kugaaruk (Arviligjuaq, Pelly Bay) yöresinde yaşayan Kanada İnuitlerinin Natsilik İnuitleri grubundan Eskimo halkı. Batı Kanada İnuitçesi içinde sınıflandırılan dilleri Arviligjuaq İnuitçesi olup Natsilik İnuitçesi üst grubunda ele alınır. Kuzeyde Arviqtuurmiut, güneyde Aivilingmiut, doğuda Amitturmiut, batıda Nattilingmiut İnuitleriyle komşudur. Bütün Eskimo halkları gibi Arviligjuarmiutlar da avcı ve toplayıcı halktır. Toprakları balık ve Grönland balinası bakımından oldukça zengindir. Avcı erkekler "aanguat" adı verilen tilki pençe kemiğinden amuletler taşırlar. "Ukiuq" kış sonu mevisimidir ve "Siqinnaut" ile "Ikiaqparvik" aylarından oluşur. Arviligjuarmiutlar Ukiuq mevsiminde kardan evlerle kurulu köylerde yaşarlar ve fokların deniz buzundaki yavrulama inlerinde onları avlarlar. Köyde genelde qaggiq denilen kışlık toplanma evlerinde kalırlar. Hristiyanlık öncesinde qaggiq içinde davul dansı yapıp körebe ("taptaujaq") oynarlar. "Upirngaaq" ilkbahar mevsimidir ve "Qavvavik", "Nurivik" ve "Ittavik" aylarından oluşur. Bu dönemde de fokları yavrulama inlerinde ("agluit") avlarlar. "Aujaq" yaz mevsimidir ve "Amirairvik" ile "Tirituqat Amirairviat" aylarından oluşur. Bu mevsimde Kuugaarjuk Nehri'nde balık bentleri ("saputiit") kurarlar. "Ukiaq" kış mevisimidir ve "Kapiraq" ayından oluşur. HacÄ± Hesna Hatun Camii Hacı Hesna Hatun Camii, İstanbul'un Üsküdar ilçesinin Sultantepe Mahallesi'nde yer alan, Osmanlı Dönemi'nden kalma tarihi bir camidir. Mihrimah Sultan'ın dadısı olan Hacı Hesna Hatun adına eşi Arslan Ağa tarafından yaptırılmıştır. Yapımına 1584 yılında başlanan cami, 1 yıllık inşaat sürecinden sonra 1585 yılında ibadete açılmıştır. Cami mimari olarak Osmanlı esintilerini yansıtmaktadır. 1900 yılında yangın geçiren cami, II. Abdülhamid tarafından yeniden yaptırılmıştır. Zamanla harap olan cami, 1957 yılında Hatice Hanım adında bir zat tarafından onarılmıştır. 1982 yılında tekrar onarılan cami, 2010 yılında kapsamlı bir onarım sürecinden geçmiştir. Özgün planda bir cami olarak inşa edilmiştir. Daha sonra haziresi yapılmıştır. Cami, apartmanların arasında kalmıştır. Caminin bulunduğu bölge 2008 yılındaki düzenlemelere değin Hacı Hesna Hatun Mahallesi olarak anılıyordu. Cami, Müderris Abdülbaki Efendi Camii'ye çok yakındır. Caminin banisi Hacı Hesna Hatun mihrap önünde medfundur. Müderris Abdülbaki Efendi Camii Müderris Abdülbaki Efendi Camii ya da Baki Efendi Camii, İstanbul'un Üsküdar ilçesinin Sultantepe Mahallesi'nde yer alan, Osmanlı Dönemi'nden kalma tarihi bir camidir. Aziz Mahmud Hüdayi'nın damadı ve Tiryaki Hasan Paşa'nın oğlu olan İzmir ve Halep kadısı Müderris Abdülbaki Efendi tarafından yaptırılmıştır. Yapımına 1644 yılında başlanan cami aynı yılda ibadete açılmıştır. Cami mimari olarak Osmanlı esintilerini yansıtmaktadır. Zamanla harap olan cami, 1877 ve 1965 yılında onarılmıştır. Özgün planda bir cami olarak inşa edilmiştir. Daha sonra haziresi, meşrutası ve mektebi yapılmıştır. Cami, apartmanların arasında kalmıştır. Caminin bulunduğu bölge 2008 yılındaki düzenlemelere değin Hacı Hesna Hatun Mahallesi olarak anılıyordu. Cami, Hacı Hesna Hatun Camii'ye çok yakındır. Caminin banisi Müderris Abdülbaki Efendi mihrap önünde medfundur. Burundi bayrağı Burundi bayrağı ilk olarak 28 Haziran 1967 yılında kabul edilmiş, yıllar içerisinde görünümde birkaç defa değişiklikler gerçekleştirilmiş, son olarak 27 Eylül 1982 tarihinde yapılan en boy oranındaki değişiklik ile günümüzdeki halini alarak kullanılmaya başlanmıştır. Bayrakta her bir uç köşesine değecek şekilde beyaz şeritler konumlandırılarak çarpı oluşturulmuştur. Bu şeritlerin neticesinde oluşan üçgenlerden üst ve alt bölümde bulunan üçgenler kırmızı, göndere çekilen taraf ile dalgalanan tarafta bulunan üçgenler ise yeşil ile renklendirilmiştir. Bayrağın tam ortasında, şeritlerin ve üçgenlerin üzerine gelecek şekilde beyaz bir daire bulunmakta olup, içerisinde bir tanesi üst bölümde, iki tanesi ise alt bölümde yer alacak şekilde üç adet yeşil çerçeveli kırmızı renk altı köşeli yıldız yerleştirilmiştir. Bayrakta bulunan kırmızı renk bağımsızlık mücadelesinde hayatını kaybedenleri simgelerken, yeşil renk ilerlemeyi ve umudu, beyaz renk ise barışı temsil etmektedir. Bayrakta bulunan üç adet altı köşeli yıldızlar ise ülkenin sloganı olan Birlik, Çalışma, İlerleme ("Unité Travail Progrès") üçlemesinin yanı sıra ülkede yaşayan üç etnik grup olan Hutu, Tutsi ve Tvalar'ı temsil etmektedir. Ahiarmiutlar Ahiarmiutlar ya da İhalmiutlar (kendilerince "Ahiarmiujuit" ya da "Ahiarmiut" «Out-of-the-Way Dwellers», "Ihalmiut" «People from Beyond», İngilizce "Ihalmiut, Ahiarmiut, Ahearmiut"), Kanada'nın Nunavut bölgesinde Hudson Körfezi'nin batı içbölgelerinde Kazan Nehri Ennadai Gölü, Küçük Dubawnt Gölü ("Kamilikuak" olarak değiştirilmiştir) kıyılarında ve Thlewiaza ("Aglirnaqtuq") nehrinin kuzeyinde yaşayan Kanada İnuitlerinin denizcil olmayan Kivalliq İnuitleri grubundan Eskimo halkı. Diğer Kivalliq İnuitleri gibi bunlar da Rengeyiği İnuitleri kültür grubunda yer alan rengeyiği avlayarak geçimlerini sağlayan avcı ve toplayıcı halktır. Sözlü tarihlerine göre 1886 yılındaki nüfusları tahmini 7.000 kişi iken sonraki yıllarda sayıları büyük ölçüde azalarak, 1920 yılında 450 kişi, 1947-48 yılında 40 kişi, 1950 yılına gelindiğinde ise yalnızca 30 kişi kalmışlardır. Günümüzde büyük ölçüde Arviat adlı mezrada yaşamaktadırlar. Kanada Hükumeti tarafından tehcire tabi tutulan ve geleneksel ekolojik bilgilerini kaybeden Ahiarmiutlar, niye taşınıp sürgün edildiklerini anlayamamaktadırlar. Ennadai Gölü'nden Arviat'a 1950 ile 1958 yılları arasındaki zoraki tehcirin Ahiarmiutları büyük sıkıntıya soktuğunu ve tehcirin başarısızlıkla sonuçlandığı kabul edilmektedir. Arviat'taki Ahiarmiut yaşlıları bu tehciri acı ve korkunç ("terrible") bir sürgün olarak nitelendirmektedirler Ahiarmiutların komşuları olarak Hauniqtuurmiut, Harvaqtuurmiut, Qairnirmiut ve Paallirmiut gibi kendileri gibi Kivalliq İnuitlerinden olan kabileler yer alır. Güneyde ağaç çizgisi sınırında Denesulinece konuşan Sayisi Deneleri ("Ethen Eldeli") Kızılderilileriyle de komşudurlar. Ahiarmiutların Avrupalılarca ilk karşılaşması 1893 ve 1894 yıllarında Geological Survey of Canada adına Barren Lands keşif gezisi düzenleyen Joseph Tyrrell ile olmuştur. 1934 yılında Ahiarmiutlar 11 aile başkanı ve yönetimindeki 80 kişi olarak kaydedilmiştir. Avruplılarla temasları o dönemde sınırlı kalmıştır. Fakat, Hudson's Bay Company şirketinin ticaret karakolu menajerleri 1936 yılında Windy Nehri'nin bir kısmında "Windy Post" adlı ticaret karakolu kurmuş ve bu karakol daha sonra Nueltin Gölü'ne taşınmıştır. Ahiarmiutlar bu karakolda beyaz tüccarlarla silâh, mühimmat ve çay karşılığı parka, rengeyiği derisinden parka, kamik (bot) ve kürk değiş tokuş etmişlerdir. Burada yalnız Beyazlarla değil, karakola gelen Denesulineler ile Métislerle de ticaret yapmışlardır. Yazar ve kâşif Farley Mowat'ın 1940 lı yıllardaki ziyaretine kadar Ahiarmiutlar büyük ölçüde Batılı araştırmacılarca ihmal edilmişlerdir. Ahiarmiutlar o zaman Padlermiutların bölgesinde Yathkyed Gölü ile Ennadai Gölü arasında idiler. Mowat, Ahiarmiutlar üzerine en geniş bilgiyi veren kişidir ve yazdıkları kitaplar arasında özellikle "People of the Deer" ve "The Desperate People" öne çıkar. Sözlü tarihlerine göre 1886 yılındaki nüfuslarını 7.000 olarak tahmin etmiştir ve sonraki yıllarda sayıları büyük ölçüde azalarak 1947-48 yılında 40 (kırk) kişi kalan Ahiarmiutlar 1950 yılına gelindiğinde ise yalnızca 30 kişi kalmışlardı. Onları böylesine büyük yıkıma ve kırıma uğratan etkenler arasında, av dinamiklerinin değişmesi (yiyecek için avlanmadan kürk için avlanmaya kadar), kürk tüccarlarıyla temastan sonra besinlerine un ve şekerin dahil olması, hastalıklar (muhtemelen difteri), rengeyiğinin ("tundra rengeyiği") yetersiz kalması ve kızak köpeklerinin hastalıktan kırılması (muhtemelen kuduz) gibi sebebpler görülür. Mowat bir yıl boyunca Ahiarmiutlar arasında yaşamış ve onların yaşamlarını ve kültürünü araştırmıştır. Çok sayıda rengeyiğinin Beyaz Avrupalılar tarafından öldürüldüğünü ve bunun da geyik nüfusunu azalttığını tespit etmiştir Ahiarmiutların dili Doğu Kanada İnuitçesi içinde yer alan Kivalliq İnuitçesi lehçesinin Ahiarmiut alt lehçesidir ("Ahiarmiut subdialect"). Bütün Eskimo halkları gibi Ahiarmiutlar da avcı ve toplayıcı halktır. Esas avları rengeyiği ("tuktu") olup yazdan avlayıp kuruttukları etlerini Arktika'nın karanlık kış aylarında tüketirler. Göç eden rengeyiği sürüleri ilkbaharda geri dönene kadar aç kalmamak için kar kekliği ("aqidjgiq") avı yaparlar. Balık ("iqaluk") da diğer avlarındandır. Kesinlikle iç bölgeden uzaklaşıp deniz kıyılarına (Hudson Körfezi) yanaşmazlar. Ahiarmiutlar Kanada Hükûmeti tarafından tehcire ("relocation") tabi tutulmuşlardır: Stephen Angulalik (1898–1980) ile karısının fotoğrafı "Life" dergisinin Ekim 1937 sayısında yayımlanmıştır. "Stone Age Survivors" yazısıyla sunulan bu fotoğraf, Kanada İnuitlerinin "en ilkel" ("most primitive") görüntüsü olarak seçilmiştir. Henik Gölü'ndeki annesi Kikkik'in ve Ahiarmiutların 1950 lerdeki tehciri sırasındaki açlık ve mücadelesinin konu edildiği Ihalmio Elisapee (kızlık soyadı: Nurrahaq) Karetak'ın 2000 (İngilizce) ve 2002 (Doğu Kanada İnuitçesi) belgeselleri, yıllar sonra Ahiarmiutları tekrar gündeme getirmiştir. Sodalı göl Sodalı göl, Soda gölü veya Alkali gölü, gölün kuvvetli bir şekilde alkalilik oranının ( ya da başka bir deyişle pH değerinin genellikle 12 ila 9 arasında, 7 pH'tan yüksek) yüksek olmasıdır. Bu tür göllerde alkalinite sebebiyet veren karbonat tuzları, tipik olarak sodyum karbonat (ve ilgili tuz kompleksleri) yüksek konsantrasyonlarda karakterize edilir. Carlisle Cullen Carlisle Cullen, Alacakaranlık Serisi'nde Edward Cullen, Alice Cullen, Rosalie Hale, Emmett Cullen ve Jasper Hale'in üvey babalarıdır. Esme Cullen'ın eşidir. 1640'larda Londra'da bir papazın oğlu olarak doğuyor. Babası ve arkadaşları vampirleri, cadıları ve kurtadamları avlıyorlar. Babası yaşlanınca onun görevini üstleniyor. Bir gece, bir vampir tarafından ısırılılıp ölüme terk ediliyor. Halk tarafından reddedileceğini bildiği için saklanıyor ve vampir dönüşümünü tamamlıyor. Bir yaratığa döndüğü için kendini çeşitli yollarla öldürmeye çalışıyor ancak hepsi başarısızlıkla sonuçlanıyor. Bir gece susuzluğa dayanamayıp bir geyiği avlıyor, sonra da asla insan kanı içmemeye karar veriyor ve kendini doktorluğa adıyor. Bir gece Esme Cullen'ı vampire dönüştürüyor ve evleniyorlar. Carlisle Cullen, Cullen klanının lideri durumundadır. Hüseyin Mükerrem Hiç Hüseyin Mükerrem Hiç (d. 1929- ö. 5 Kasım 2012), İstanbul Üniversitesi iktisat profesörü ve 17. Dönem Milliyetçi Demokrasi Partisi Yozgat milletvekilidir. Franco Zuculini Franco Zuculini, (d. 5 Eylül 1990, La Rioja, Arjantin) Defansif orta saha mevkinde görev alan Arjantinli millî futbolcudur. Şu anda Hellas Verona FC takımında futbol oynamaktadır. Apoño Antonio Galdeano Benítez, (d. 13 Şubat 1984, Málaga İspanya) orta saha mevkinde görev alan İspanyol futbolcudur. Şu an da Real Zaragoza takımında futbol oynamaktadır. CD Antofagasta Deportes Antofagasta , Şili'nın en üst düzey futbol ligi olan 'da yer alan bir futbol kulübü. CD Cobreloa Cobreloa, Şili'nın en üst düzey futbol ligi olan 'da yer alan bir futbol kulübü. CD Cobresal Cobresal , Şili'nın en üst düzey futbol ligi olan 'da yer alan bir futbol kulübü. Stefan Aigner Stefan Aigner (d. 20 Ağustos 1987, Münih) Kanat mevkinde görev alan Alman futbolcudur. Şu an Eintracht Frankfurt takımında forma giymektedir. CD Huachipato CD Huachipato, Şili'nın en üst düzey futbol ligi olan 'da yer alan bir futbol kulübü. Deportes Iquique Deportes Iquique , Şili'nın en üst düzey futbol ligi olan 'da yer alan bir futbol kulübü. CD La Serena Deportes La Serena , Şili'nın en üst düzey futbol ligi olan 'da yer alan bir futbol kulübü. Kevin Trapp Kevin Trapp (d. 8 Temmuz 1990, Merzig), kaleci mevkinde görev alan Alman millî futbolcudur. Şu an Paris Saint-Germain FC takımında forma giymektedir. İyi, Kötü ve Tuhaf İyi, Kötü ve Tuhaf, 2008 Güney Kore yapımı western filmidir. Özgün adı (좋은 놈, 나쁜 놈, 이상한 놈, "Joheun nom, nabbeun nom, isanghan nom") olan filmin İngilizce uluslararası adı The Good, the Bad, the Weird dir ve Sergio Leone'nin yönettiği ünlü Spagetti Western baş yapıtı "İyi, Kötü ve Çirkin"den esinlenilmiştir. Film Türkiye'de açık sinema kanalı Planet Sinema'da defalarca gösterilmiştir. 1930’larda Japon istilası sırasında Mançurya'nın çöllerinde geçen filmde, bir hazine haritasının peşine düşen biri ödül avcısı, biri tren soyguncusu, diğeri de çete lideri olan üç kanun kaçağı Korelinin maceraları anlatılmaktadır. Yolda hem Japon Ordusu hem de Mançuryalı haydutlarla da çatışan üçlünün yaşadıkları, Sergio Leone'nin ünlü filmini çok anımsatmaktadır. İlk gösterimi 24 Mayıs 2008'de Fransa'da Cannes Film Festivali'nde yapılan film daha çok festivallerde gösterim şansı bulmuştu. "İyi, Kötü ve Tuhaf" Güney Kore sinema tarihinin en çok seyirci toplayan filmlerinden biri olmuştur. Film 1930’lu yıllarda Japonların işgâli altındaki Mançurya'da geçmektedir. Kore yarımadası da Japonların eline geçtiğinden, birçok Koreli Mançurya'ya sığınmış, bir kısmı da yasa dışı işlere bulaşmıştır. Koreli bir silahlı soyguncu ve kiralık katil olan "Kötü" (Lee Byung-hun), ıssız çölün ortasında ilerleyen bir trende seyahat eden Japon askerî yetkililerinin taşıdığı bir hazine haritasının peşine düşmüştür. Ancak "Tuhaf" (Song Kang-ho) lâkaplı Koreli bir hırsız ondan önce davranarak haritayı çalar ama o esnada "Kötü"nün marifetiyle trenin önü kesilir ve yolcuların birçoğu "kötü" ve adamları tarafından öldürülür. Bu arada bir ödül avcısı ve silahşör olan "İyi" (Jung Woo-sung), peşinde olduğu "Kötü"yü yakalayıp başına konan ödülü almak üzere trende ortaya çıkar. Çatışma devam ederken çıkan kargaşadan yararlanan "Tuhaf" haritayla birlikte tekrar hareketlenen trenden atlar, motosikletiyle kendisini bekleyen arkadaşının (Ryoo Seung-soo) yardımıyla oradan uzaklaşarak izini kaybettirir. "İyi" ve "Kötü" birlikte onun peşine düşerler. Bu arada Mançuryalı haydutlar da karaborsada iyi para edecek olan haritanın peşindedirler. "Tuhaf", haritanın Qing Hanedanı mensupları tarafından iktidardan düşmeden hemen önce gömdükleri altınlar ve değerli eşyalardan oluşan bir hazineye ait olduğunu düşünmektedir. Sonunda haliyle Japon İmparatorluk Ordusu da kendilerinden çalınan ve belki de İmparatorluğu kurtaracak bu önemli hazinenin haritasını geri almak için devreye girer. Japon ordusu, Mançuryalı haydutlar, çetesiyle birlikte "Kötü" ve "İyi" hepsi birden haritayı elinde tutan "Tuhaf"ın ve arkadaşının peşindedirler. Çölün ıssızlığında maceradan maceraya atılırlar. Japon askerleri Mançuryalı haydutların çoğunu öldürür, "İyi" de Japon askerlerinden birçoğunu öldürür. Bu arada "Kötü"nün çetesi de ağır kayıplar vermiştir. Sonunda zorlukla da olsa definenin bulunduğu yere sadece "İyi", "Kötü" ve "Tuhaf" ulaşabilirler (tıpkı Sergio Leone'nin Spagetti Western'i "İyi, Kötü ve Çirkin" filminde olduğu gibi). Ancak umduklarını bulamazlar, hazinenin olması gerektiği yerde kör bir kuyu vardır. Bir parmağının kesik olduğu ortaya çıkan "Kötü"nün anlattığı kendi öyküsünden, aslında "İyi"nin de peşinde olduğu, başına ödül konmuş olan "parmak kesen" lâkaplı haydutun "tuhaf" olduğu anlaşılır.. Her üçü de son bir hesaplaşmaya girerler, uzun süren yüksek gerilimli bir "Meksika açmazı"ndan sonra birbirlerine silah çekerler ve ateş ederler (tıpkı "İyi, Kötü ve Çirkin"deki gibi) üçü de uğruna savaştıkları işe yaramaz kör kuyunun yanına kumların üzerine yığılırlar. Bu arada beklenmedik bir şey olur ve kuyudan ham petrol fışkırmaya başlar. Aslında 'hazine'nin bir petrol kuyusu olduğu anlaşılmıştır. Filmin sonunda "İyi" ve "Tuhaf"ın aslında düellodan sağ çıkmış olduklarını anlarız. "İyi", başına konan ve miktarı artan yeni ödül için tekrar "Tuhaf"ın peşine düşer, ama "Tuhaf" çoktan çölde izini kaybettirmeye başlamıştır bile. "Klasik Western" filmlerinin dışında, bu türün bazı özelliklerini taşıyan ama tam da bu türe ait olmayan birçok 'alt tür' ortaya çıkmıştır. Bu alt türlerden en çok bilineni İtalyanların ürettiği Spagetti Western'lerdir. "Bilim Kurgu Western", "Revizyonist Western", "Ostern" (Doğu Bloku'nda üretilmiş westernler), "Acid Western" hattâ "Yeşilçam Westernleri" bunlardan sadece birkaçıdır. Henüz benzerlerine fazlaca rastlanmadığı için Western türünün halihazırdaki alt türlerinden birisine sokulamayan "İyi, Kötü ve Tuhaf" adlı bu Güney Kore yapımı "Uzak Doğu Westerni" için IMDb'de gayrıresmi olarak "Guksu Western" deyimi kullanılmıştır. "Guksu", Kore mutfağına ait erişte yemeklerinin genel adıdır ve "Spagetti Western" deki "spagetti" sözcüğüne bir gönderme yapılmıştır. Guksu aynı zamanda, Doğu Asya'da tahta üzerinde oynanan iki kişilik bir strateji oyunu olan "Go"nun, Güney Kore'de düzenlenen turnuvalarından birine verilen addır. Filmin yönetmeni Jee-woon Kim, bu filmin ait olması gereken Western 'alt türü' için, geleneksel bir Kore yemeği olan Kimçi'den türettiği "Kimçi Western" adını da önermişti. Ona göre film de bu yemek gibi baharatlı ve enerji doluydu. Filmin uluslararası afişlerinden birinde de "Oryantal Western" deyimi kullanılmıştır. Bu deyime filmin sonunda yer alan bir ibarede de rastlarız: "Kim Ji-woon'dan bir Oryantal Western" Western türünün yeni bir alt türüne ait olan "İyi, Kötü ve Tuhaf" filmi, öykündüğü diğer bir alt tür olan (ve türün en geniş alt türünü oluşturan) "Spagetti Western"lerin birçok özelliğini bünyesinde barındırmaktadır. Konusu 1930'larda Uzak Doğu Asya'da geçmesine rağmen, Vahşi Batı'da geçen Westernlerde görülen birçok unsura bu filmde de ratlanır. Filme fon teşkil eden Mançurya'nın uçsuz bucaksız çölleri, ABD'nin batısındaki çölleri çok andırır. Detaylara yoğunlaşan çok yakın çekimler, panoramik kamera hareketleri, hızlı optik zumlar, baş döndürücü kurgu, abartılı ses efektleri, tuhaf karakterlerin sergiledikleri stilize edilmiş vahşi dövüş sahneleri, idealist olmaktan uzak anti-kahramanları ve onların yarattığı kanlı şiddet ve işkence gösterileri, Vahşi Batı'ya özgü silahlar (ör. Winchester tüfekleri), atların tıpkı kovboylarınkini anımsatan koşum takımları ve İtalyan Westernlerindeki gibi tuhaf özel yapım silahlar (bu filmde de çok namlulu bir Sten makineli tüfek kullanılır) ve şiddet sahnelerinin arasına bolca serpiştirilmiş mizah unsurları bu benzerliklerden bazılarıdır. Bunlara ek olarak filmin yönetmeni Kim Ji-woon'un kendisiyle yapılan bir röportajda da belirttiği gibi film sadece genelde "Spagetti Western"ler e değil, özellikle de bu türün bir başyapıtı olan Sergio Leone'nin yönettiği Spagetti Western "İyi, Kötü ve Çirkin"den esinlenilmiştir. Örneğin finaldeki üçlü düello sahnesi bire bir bu filmdeki bir sahneyi anımsatmaktadır. Filmin adı bile öykündüğü bu filme çok benzemektedir. "İyi, Kötü ve Tuhaf" filminde göndermeler yapılan ve tümünü de Sergio Leone'nin yönettiği "Spagetti Western"ler şunlardır: Mahpus (film) Mahpus, 1973 yapımı Nejat Saydam filmi. Hüzünlü bir platonik aşk hikâyesini anlatan film, özgün sinema diliyle, Türk sinemasının klasiklerinden sayılmaktadır. Film giriş jeneriğinde Seha Okuş'un seslendirdiği "Ay Ümmühan" şarkısıyla başlar. Boom "Boom", Amerikalı rapçi Royce da 5'9"'ın bir şarkısıdır. Rapçinin "Rock City (Version 2.0)" adlı ilk albümünde yer almaktadır. 14 Aralık 1999'da albümün ilk single'ı olarak E1 Music ve Game Recordings aracılığıyla CD ve plak formatında piyasaya çıktı. Altyapısı DJ Premier'e ait olan "Boom", Royce'un ilk solo single'ıdır ve sanatçısına yer altında tanınırlık kazandırmıştır. Şarkıya bir video klip de çekildi. Single'ın B yüzünde "Soldier's Story" adlı parça yer almaktadır. "Boom", 1999'da ABD "Billboard" Hot Rap Singles listesinde 48 numaraya yÃ¼kseldi. Kuzu eti Kuzu eti, genç koyunun parçalanmış etine denir. Kişi başına düşen en çok kuzu eti tüketimi Yeni Zelanda, Avustralya, Yunanistan, Uruguay, ve İrlanda'da yapılmaktadır. İngiliz ve birçok batı mutfağında önemli yer tutmaktadır. Fransız mutfağında ise kuzu etli tariflerin İngiliz mutfağından farklı olarak pişirilme süreleri kısa olmaktadır. Ayrıca Türk, Yunan ve Orta Doğu mutfağında çok önemli yer tutmaktadır. Gelecek zamanın hikâyesi Gelecek zamanın hikâyesi, Türkçedeki bileşik zamanlardan biridir. Gelecek zaman kipine "-di" ek-fiilinin ses uyum ve olaylarına uyacak şekilde eklenmesi ile oluşturulur. Kip eklerinden sonra -varsa- şahıs eki gelir: Gelecek zamanın hikâyesi, geçmişte bir anda, gelecekte gerçekleşeceği bildirilmiş ya da kararlaştırılmış olmasına rağmen gerçekleşmemiş olaylar için kullanılır: Rock City (şarkı) "Rock City", Amerikalı rapçi Royce da 5'9"'ın bir şarkısıdır. Rapçinin "Rock City (Version 2.0)" adlı ilk albümünde yer almaktadır. Eminem'in de konuk olduğu parça, albümün üçüncü ve son single'ı olarak E1 Music ve Game Recordings aracılığıyla albümle aynı gün, 5 Ocak 2002'de piyasaya çıktı. Royce'un, altyapısı Red Spyda'ya ait olan olan bu parçası, Eminem'in kendisine eşlik ettiği ilk solo çalışmasıdır. "Rock City"nin video klibi ilk kez 28 Ocak 2002'de yayınlandı. Eminem'in de yer aldığı klipte merhum rapçi Proof da kısaca göründü. "Rock City", ABD "Billboard" Hot R&B/Hip-Hop Singles & Tracks listesinde 99 numaraya yükseldi. Almanya, Belçika, İsveç ve İsviçre'de ilk 50'ye girmeyi başardı. "Rock City", sanatçısının diğer çalışmaları arasında en çok sayıda listeye girerek Royce'un en başarılı single'ı olmuştur. Alexander Meier Alexander Meier (d. 17 Ocak 1983, Buchholz in der Nordheide, Almanya), ofansif orta saha mevkinde görev alan Alman futbolcudur. Şu an Eintracht Frankfurt takımında forma giymektedir. 2011-12 sezonunda 2. Bundesliga'da Frankfurt ekibinin formasıyla 34 maçta 17 gol atarak gol kralı oldu. 2014/ 2015 Sezonun İlk Yarısını 2. Bundesliga Liginde Eintracht Frankfurt Takımında16 Maçta 13 Golle Zirvede Tamamladı. Kariyerine 12 yaşında Hamburger SV'de başladı. 2001 yılında Hamburger SV'de a takıma yükseldi ancak forma şansı bulamayınca aynı yıl içinde Hamburg şehrinin diğer takımı Bundesliga ekiplerinden FC St. Pauli'ye 2 sezonluğuna kiralandı. İlk Bundesliga maçına ligin sonuna yaklaşılırken oynanan eski takımı ve derbi nitelğindeki Hamburger SV karşısında çıktı ve maçı kendi evlerinde 4-0 kaybettiler. Sezon sonunda takımı küme düştü ve öbür sezon FC St. Pauli formasıyla 2. Bundesliga'da 23 maça çıktı ve 7 gol atıp etkileyici bir performans sergiledi. Meier 2003-04 sezonunda Hamburger SV takımına geri döndü ve 2004 yılında sadece 4 maça çıkabildi. 2004-05 sezonunda küme düşen Eintracht Frankfurt takımına transfer oldu. 2005-06 sezonunda 2. Bundesliga'da 34 maça çıktı ve 9 gol attı takımının yeniden Bundesliga'ya çıkmasında rol oynadı. Death Is Certain Death Is Certain, rapçi Royce da 5'9"ın ikinci stüdyo albümüdür. 2004te Koch Records'tan yayımlanmıştır. İlk albümü "Rock City"den sonra geçen iki yılda hip hop grubu D12 ile bir kavgaya girişti. Bu da, "Death Is Certain" albümüne daha karanlık bir sound hakim olmasına neden oldu. Bu yeni yönelim, takdirle karşılandı ve "Death Is Certain" albümü, birçok müzik yazarınca sanatçının en güçlü çalışması olarak değerlendirildi. Albümdeki sözlerde 2Pac ve Biggie etkilerine sıkça rastlanmaktadır. Albümünün prodüksiyonu büyük ölçüde Bad Boy Records şirketine bağlı prodüksiyon ekibi The Hitmen'den 6 July tarafından gerçekleştirildi. Ty Fyffe, Rob "Reef" Teflow, Asar, Mark Bassin ve ilk single "Hip Hop"ın prodüktörlüğünü üstlenen DJ Premier diğer prodüktörler arasında yer aldı. SonoilÃ¼minesans Sonoilüminesans, suyun belirli titreşimlerle uyarıldığında sıvı içerisinde patlamak üzere olan baloncuklar vasıtasıyla ışık yaymasına denir. Nasvar Nasvar (Nisvay) , nās veya nasvay çoğunlukla Afganistan,İran,Pakistan,Hindistan,Kazakistan,Özbekistan,Tacikistan ve Kırgızistan’da tüketilen, nemli ve toz haline getirilmiş bir tütün enfiyesidir (daldırma veya çiğnemelik tütünle benzer). Nasvar ağız tabanına,alt dudağın altına veya yanağın içerisine doldurulur. Nasvar 1493-1496 yılları arasında Colomb’un Amerika’ya ikinci deniz yolculuğundan sonra, Ramon Pane adındaki İspanyol keşiş tarafından Batı Avrupa’ya tanıtılmıştır.1561’de,Lizbon,Portekiz’deki Fransız Büyükelçisi Jean Nicot, Catherine de' Medici’ye oğlunun kalıcı migrenini tedavi etmesi için nasvar gönderdi. Çoğunlukla yeşil toz formu kullanılır. Çimentoyla çevrelenmiş bir çukur içerisine su dökülerek yapılır,tatlandırıcı olarak yeşil limon (misket limonu) veya ardıç eklenir ve sonra açık havaya tabi tutulur,güneşte kurutulur,toz tütün eklenir. Renk vermek için karıştırılarak çivitotu eklenir. Nasvar’ın iki formu vardır ; toz ve misket limonu ile karıştırılmış türde macun kek.Tükürükle karıştığında oluşan ince lezzetten önce çok keskin ve güçlü bir koku hissedilmektedir.Nikotin etkisi iç dudak ve dilde hafif bir yanık oluşturan alımından sonra 5 dakika içerisinde meydana gelebilir. Nasvarın kıyılardaki otların taze balyasını andıran çok farklı bir kokusu vardır. Birçok Afgan tütün dükkanında hazır olarak bulunmaktadır.Küçük bir 15 gram’lık paketin ücreti 90 afs (Aralık 2013’te değişen oran : 90.00 AFN,kabaca 1.66 USD’ye eşdeğer). Güneş ve sıcaklıkla kurutulmuş tütün yaprakları,su ile karıştırılmış misket limonu,ağaç kabuğundan kül,tatlandırıcı ve renklendirici ajanlar birlikte karıştırılır.Su eklenir ve çekilir (öğütülür). Nass : tütün,kül,pamuk veya susam yağı,su ve bazen sakız. Nasvar,nisvar : tütün,su ile karıştırılmış misket limonu,çivitotu,kakule,yağ,mentol,su. Nasvar kullanmanın en büyük yan etkisi "bağımlılıktır" ve bu durum ondan kurtulmayı zorlaştırmaktadır. Misket limonu eklenmesine rağmen,yine de yüksek oranda ağız ve gırtlak kanserine neden olduğu bilinmektedir. Charleroi (anlam ayrımı) Charleroi aşağıdaki anlamlara gelebilir: Kayıp Şehir (Kıraç albümü) Kayıp Şehir, Kıraç'ın 2004 yılında çıkardığı albüm. Albümdeki 10 şarkıdan 4'ünün sözü ve müziği 8'inin düzenlemesi Kıraç'a ait. Adana'da 1987 Türkiye genel seçimleri 29 Kasım 1987 Genel Seçimleri Adana İli sonuçları; Superman (anlam ayrımı) Superman, çizgi roman kahramanı. Superman, ayrıca şu anlamlara gelebilir: Afyon'da 1987 Türkiye genel seçimleri 29 Kasım 1987 Genel Seçimleri Afyon İli sonuçları; Melodifestivalen 2014 Melodifestivalen 2014, İsveç'in 2014 Eurovision Şarkı Yarışması için temsilci ve şarkısını belirleyen 54. Melodifestivalen'dir. Yarışmanın galibi, "Undo" isimli şarkı ile, ikinci gelen Ace Wilder'a iki puan fark atan Sanna Nielsen olmuştur. Tıpkı önceki on üç yılda olduğu gibi yarışma; dört yarı final, bir "İkinci Şans" basamağı ve bir finalden oluşmaktadır. Toplam otuz iki katılımcı, her birinde sekiz tane olmak üzere dört yarı finale bölünmüştür. Her yarı finalde, birinci ve ikinci gelen şarkılar doğrudan finale; üçüncü ve dördüncü gelen şarkılar ise "İkinci Şans" finaline yükselirler. Böylece son dört şarkı yarışmadan elenmiş olur. Tıpkı 2013 yılında olduğu gibi, yarı finallerde yarışan şarkıcı ve şarkıların yarısı, SVT içerisinde bir jüri tarafından; diğer yarısı ise halka açık başvurular arasından seçilmiştir. Ayrıca, 2014 yılı itibarı ile, seçilen şarkıların yüzde yirmisin, tamamen ya da kısmen kadın besteci ve söz yazarlarının işi olmasına dair bir kural getirilmiştir. Yarışma finali Solna, Stockholm'de bulunan Friends Arena'da gerçekleştirilmiştir. Tüm şovlar Nour El-Refai ve Anders Jansson tarafından sunulmuştur. Yapımcılığını bir defa daha Christer Björkman'ın üstlendiği Melodifestivalen 2014, tıpkı önceki ön üç yılda olduğu gibi İsveç'te bulunan altı farklı şehirde gerçekleştirilmiştir. (Sırasıyla) dört yarı finale Malmö (1 Şubat), Linköping (8 Şubat), Göteborg (15 Şubat) ve Örnsköldsvik (22 Şubat) şehirleri ev sahipliği yapmıştır. 1 Mart 2014 tarihinde "İkinci Şans" finali Lidköping, final ise 8 Mart 2014 tarihinde Stokholm'de gerçekleştirilmiştir. Birinci yarı final 1 Şubat 2014 tarihinde Malmö şehrinde bulunan Malmö Arena'da gerçekleştirilmiştir. Yohio ve Ellen Benediktson doğrudan finale; Elena Paparizu ve Linus Svenning ise "İkinci Şans" finaline yükselmişlerdir. Andra Chansen (İkinci Şans) turu 1 Mart 2014 tarihinde Sparbanken Lidköping Arena, Lidköping'de gerçekleştirildi. Melodifestivalen 2014 finali 8 Mart 2014 tarihinde Stockholm'de Friends Arena'da gerçekleştirilmiştir. Yarıfinallerden ikişer şarkı ve İkinci Şans Turundan iki şarkı olmak üzere on şarkı yer almıştır. Cougar Town Amerikan durum komedisidir (sit-com). 23 Eylül 2009'da ABC kanalında başlamış, 2013'te TBS'e geçmiştir. Dizi, hayali bir yer olan Gulfhaven, Florida'da geçmektedir. 40'lı yaşlarında, boşanmış bir anneyi ve onun arkadaş grubunu anlatmaktadır. Dizi, Bill Lawrence ve Kevin Biegel tarafından yaratılmıştır. Yapımcıları Lawrence'ın şirketi Dooze ve Courteney Cox'un şirketi Coquette'tir. Cougar Town'da birçok ünlü oyuncu konuk olmuştur. Courteney Cox'un eski dizisi Friends'in oyuncularından Jennifer Aniston (psikolog olarak), Lisa Kudrow (dişçi olarak) ve Matthew Perry (Jules arabasına çarpınca ona aşık olan adam olarak) konuk oyunculuk yapmıştır. Ayrıca, Courteney Cox'un eski kocası David Arquette da konuk olmuştur. Johann Wilhelm Zinkeisen Johann Wilhelm Zinkeisen (12 Nisan 1803, Altenburg - 5 Ocak 1863, Berlin), Alman tarihÃ§i. 12 Nisan 1803 tarihinde Altenburg'da doğdu. Jena ve Göttingen'de önce teoloji, sonrasında ise tarih eğitimi aldı. Eğitimini tamamlamasının ardından Dresden'deki Blochmann Enstitüsü'nde öğretmenlik yapmaya başladı. Bir süre sonra buradaki görevinden ayrılarak Münih'e yerleşti. 1831'de Leipzig Üniversitesi'nde, tarih ve siyaset bilimi alanlarında özel doçent unvanı aldı. 1832'de "Geschichte Griechenlands vom Anfange geschichtlicher Kunde bis auf unsere Tag" isimli Yunanistan tarihini anlatan eserinin ilk cildinin yayınlanmasından bir yıl sonra, 1833 ilkbaharında profesör unvanını aldı. 1840'ta Berlin'e giderek, Prusya Krallığı'nın resmî gazetesi olan "Allgemeine Preußische Staatszeitung" gazetesinin baş editörlüğünü yapmaya başladı. 1848'de gazetenin adı "Preußischer Staatsanzeiger" olarak değiştirilirken, Zinkeisen'ın görevi 1851 yılına kadar sürdü. Son yıllarını Berlin'de geçiren Zinkeisen, 5 Ocak 1863 tarihinde vefat etti. Ruth Lorenzo Ruth Lorenzo Pascual (10 Kasım 1982, Murcia), sahne ismi Ruth Lorenzo, 2008 yılında "The X Factor" isimli İngiliz yetenek yarışmasının beşinci sezonunda beşinci olarak ünlenen İspanyol şarkıcıdır. Auryn ve Dannii Minogue gibi şarkıcıların albümleri için şarkılar yazmıştır. 27 Haziran 2011 tarihinde yayınladığı çıkış teklisi "Burn", İspanya listelerinde on altıncı sıraya kadar yükselmiştir. Lorenzo, "The Night" isimli ilk Britanya teklisini, Almighty'nin kulüp remiksi ile birlikte 15 Haziran 2013 tarihinde yayınlamıştır. "Dancing in the Rain" isimli şarkı ile 2014 Eurovision Şarkı Yarışması'nda İspanya'yı temsil etmiş ve onuncu gelmiştir. Fra Diamante Fra Diamante (c. 1430, Prato – c. 1492), İtalyan Rönesans dönemi ressamı ve din adamı. Floransa devletine bağlı Prato'da doğan Fra Diamante hakkında bugün bilinenler son derece sınırlı. Carmelo Dağı tarikatına bağlı bir papaz olarak yaşayan ve ressam Filippo Lippi'nin arkadaşı ve yardımcısı olan Fra Diamante, 15. yüzyılda Floransa ve çevresinde pek çok kilise ve şapelin fresklerine imza attı. Filippo Lippi'nin ani ölümünden sonra 10 yaşındaki oğlu Filippino Lippi'nin bakımını üstlenen Fra Diamante, Rönesans dönemi sanatçılarının biyografisini yazan Giorgio Vasari tarafından Filippo Lippi'nin vasiyetinde bıraktığı parayla kendine bir arsa alma iddiasıyla suçlanır. Muhtemelen bu durum, Filippo Lippi'nin hayattayken Fra Diamante'ye olan borçlarından kaynaklanmaktadır. You May Kiss The Bride (mÃ¼zik grubu) You May Kiss The Bride (YMKTB), İstanbullu bir post-hardcore grubudur. 2011 yılında kurulan grup ilk EP'sini aynı yıl içerisinde yayınladı. Grup kendine isim aradığı sıralarda bir filmde geçen "Now, you may kiss the bride" repliğini görüp ilham alarak yeni projelerine "You May Kiss the Bride" ismini vermişlerdir. You May Kiss The Bride, 2011 yılında kurulmuş olan bir post-hardcore/experimental grubudur. 11 Kasım 2011 tarihinde ilk EP'leri olan "Embracing What We Are"ı yayınladılar. EP ardından grubun tarzında oldukça yaygın olan Punk Goes Pop akımına katılıp Ke$ha'nın Take It Off şarkısını coverladılar. Bu cover YouTube'da çeşitli kanallardan 200.000 civarı izlenme aldı. Birçok sahnede canlı konserler verdiler. Ankara'da 4 Kasım 2012'de Memphis May Fire'la sahne aldılar. Bu konser ardından Amerikalı menejerlik şirketi Monolith Management ile menejerlik anlaşması imzaladılar. Yaptıkları işlerle Amerikalı plak şirketi Matchless Records'un ilgisini toplayan grup daha sonraki EP’leri olan "The Wretched Part I"'i Matchless Records etiketiyle yayımlamıştır. Bu albümün satışı dijital ortamdan (iTunes) gerçekleştirilmiştir. Grup 2014 Nisan ayında Türkiye,Rusya,Ukrayna ve Belarus ülkelerini kapsayan "Kiss&Get Tour" turunu yaparak Avrupa'da da büyük ilgi toplamıştır. 8 Eylül 2014'te ise ilk müzik videoları olan "Enough Is Enough"ı yayımladılar. Ardından Nisan 2015'te ikinci klipleri olan "Money"i yayımladılar. Bu arada Dünyanın sayılı rock festivallerinden olan Groezrock festivali için düzenlenen "Battle of the Bands" yarışmasında binlerce grup arasından jüri oylaması ile son 30'a seçilen grup, Suicide Silence, The Ghost Inside, While She Sleeps, Carnifex, Whitechapel, Atreyu gibi tarzın önde gelen gruplarıyla beraber çaldı. Grup Model grubunun vokalisti Fatma Turgut ile düet projesi olan "Bensiz Bir Sen" adlı bir single çalışması yapacağını ve 23 Ocak 2016 tarihinde Türkiye'nin önde gelen plak şirketlerinden DMC ile anlaştığını duyurdu. 6 Şubat 2016 tarihinde grup Okan Bayülgen'in sunuculuğunu yaptığı Star TV'de yayınlanan Dada isimli programın konuğu olarak yeni singlelarının tanıtımını yaptı. 3 Şubat 2016 tarihinde ise, "Bensiz Bir Sen" adlı single çalışmaları Murad Küçük yönetmenliğinde çekilen kliple beraber yayımlandı. Klip yayımlandıktan sonra birçok gazete, dergi gibi basılı medyada ilgi çekti. 24 Mart 2016 tarihinde Dream TV programı olan Genç-İz adlı müzik programına konuk olan grup yeni albüm çalışmalarını bu program üzerinden duyurdu. Fatma Turgut'la beraber Türkiye'nin çeşitli illerinde konserler verdi . 6 Haziran 2016 tarihinde Fatma Turgut'un gruba katıldığını ve yeni albüm için kayıt sürecinde olduklarını resmi sosyal medya hesaplarından yayınladıkları bir videoyla açıkladı. Grup 10 Temmuz'da Monster Energy Presents : Rock Off ve 17 Temmuz'da Kuşadası Gençlik Festivalinde sahne almıştır. DVD oynatıcısı DVD oynatıcısı, DVD-Audio ve DVD-Video formatlarındaki diskleri çalan elektronik bir cihazdır. Bu iki teknik standart birbirinden farklıdır ve birbiri ile bağdaşmazlar. İlk DVD oynatıcısı 1994 yılında Tayvanlı Tatung Firmasi ve Amerikan Pacific Digital Company firmalarının ortaklaşa çalışması ile üretildi. Bâzı üreticiler, DVD oynatıcıların en erken 1996 yılı ortası gibi hazır olacağını duyurduysa da bu tahminler çok iyimserdi. Teslimatların gecikmesinin sebebi, film stüdyoları tarafından istenilen kopya koruma haklarıydı. Fakat yasal hakların eksikliğinden dolayı bu istek ertelendi. İlk oynatıcısı 1996 yılının Kasım ayında Japonya’da ortaya çıktı. Japonlardan sonra üretime 1997 yılı Mart ayında Amerika Birleşik Devletleri'nden üreticiler başladı. İlk altı ay DVD oynatıcılarının dağıtımı sadece yedi büyük şehir ile sınırlıydı. Oynatıcılar yavaşça Dünya üzerindeki diğer bölgelere de yayıldı. Oynatıcıların fiyatları 1997 yılında 1000 Amerikan doları ve üzeri idi. 2000 yılı sonuna doğru indirim mağazalarında DVD oynatıcıların fiyatları 100 Amerikan dolarının altına inmişti. 2003 yılında ise 50 dolar altına DVD oynatıcısı bulmak mümkündü. DVD oynatıcıların piyasaya ilk çıkısından altı yıl sonra yüzden fazla elektronik üreticinin ürettiği yaklaşık binlerce farlı model DVD oynatıcısı bulunabilir hâle gelmiştir. Bir DVD oynatıcıda bulunması gereken özellikler: Ballard, Seattle Ballard, Amerika Birleşik Devletleri Washington eyaletinin Seattle şehrinin kuzey bati bölgesinde bulunan bir yerleşim yeridir. Seattle içindeki 13 komsu yerleşim yerinden bir tanesidir. Ballard kuzeyde Crown Hill, doğuda Greenwood, Phinney Ridge ve Fremond, güneyde Lake Washington, Ship Canal ve batıda Puget Sound'in Shilshole koyu ile sınırlanmış durumdadır. Önemli ve dikkat çeken yapıları arasında Ballard Locks, Nordic Miras Müzesi, Shilshole Koyu Marinası ve Golden Gardens Parkı yer alır. 2014 yılı itibarı ile toplam nüfusu yaklaşık 48.000 olan bölge ayni zamanda yıllık yaklaşık 1.5 milyon ziyaretçiye ev sahipliği yapmaktadır. XII. Leo Papa XII. Leo, asıl adı Annibale Sermattei della Genga (d. 22 Ağustos 1760, Spoleto yakınları, Papalık Devleti - ö. 10 Şubat 1829, Roma), 1823-1829 arasında papa. Sony Xperia M Sony Xperia M (Nicki), Sony Mobile şirketi tarafından tasarlanan, geliştirilen ve pazarlanan Android işletim sistemli bir akıllı telefondur. Xperia M, 4 Haziran 2013 tarihinde düzenlenen Computes fuarında tanıtılmıştır. 6 Ağustos 2013 tarihinde Türkiye'de lansmanı yapılıp satışa sunulmuştur. Siyah ve beyaz renk seçenekleri mevcuttur ve çift hatlı modeli de vardır. Xperia M, kompakt bir tasarıma sahiptir ve diğer Xperia modelleri gibi dikdörtgendir. Xperia Z1: Ã¶zelliklerine sahiptir. Columbia Sportswear Columbia Sportswear, (Columbia spor giyim) kışlık giyim ve spor giyim üreticiliği ve dağıtıcılığını yapan Amerikan bir firmadır. Firma 1938 yılında Paul Lamfrom tarafından kurulmuştur. Paul Lamfrom ayni zamanda firmanın şu anki yönetim kurlu başkanının babasıdır. Firmanın merkezi Washington County, Oregon. ABD de bulunmaktadır. Columbia Sportwear firması ayrıca ayakkabı ürünleri, şapka ürünleri, kamp ekipmanları, kayak giyim ürünleri ve kışlık giyim aksesuarları üretmektedir. 2001 yılında firma kayak kıyafetleri alanında Amerika’nın en büyük satıcısı konumundaydı. Columbia spor giyim firması kendi ürünlerini 72 den fazla ülkede ve 13.000 den fazla perakendecide satmaktadır. Firmanın amiral gemisi niteliğindeki mağazası Portland Downtown’ da bulunmaktadır. 20 haziran 2009 yılında market değeri 1.18 milyar Amerikan dolarıdır. 2008 yılı toplam satış geliri 1.37 milyar dolardır. Dancing in the Rain "Dancing in the Rain" (Türkçe: Yağmurda dans etmek) İspanyol şarkıcı Ruth Lorenzo tarafından seslendirilen 2014 Eurovision Şarkı Yarışması'nda İspanya'yı temsil eden şarkıdır. 22 Şubat 2014 tarihinde İspanya'nın Mira quién va a Eurovisión isimli ulusal finalinin galibi olarak İspanya'yı 2014 Eurovision Şarkı Yarışması'nda temsil etmeye hak kazanmıştır. Running (András Kállay-Saunders şarkısı) "Running" () Amerikan-Macar şarkıcı András Kállay-Saunders tarafından seslendirilen 2014 Eurovision Şarkı Yarışması'nda Macaristan'ı temsil etmiş olan şarkıdır. 22 Şubat 2014 tarihinde Macaristan'ın A Dal isimli ulusal finalinin galibi olarak Macaristan'ı 2014 Eurovision Şarkı Yarışması'nda temsil etmeye hak kazanmıştır. Cake to Bake "Cake to Bake" () Letonyalı müzik grubu Aarzemnieki tarafından seslendirilen 2014 Eurovision Şarkı Yarışması'nda Letonya'yı temsil eden şarkıdır. 22 Şubat 2014 tarihinde Letonya'nın Dziesma 2014 isimli ulusal finalinin galibi olarak Letonya'yı 2014 Eurovision Şarkı Yarışması'nda temsil etmeye hak kazanmıştır. Telephone (anlam ayrımı) Telephone ÅŸu anlamlara gelebilir: Aarzemnieki Aarzemnieki, Leton mÃ¼zik grubudur. Danimarka'nın başkenti Kopenhag'da gerçekleştirilen 2014 Eurovision Şarkı Yarışması'nda Letonya'yı "Cake to Bake" isimli şarkı ile temsil eden grup, birinci yarı finalde elenerek finalde yarışma hakkını elde edememiştir. Ciriaco d'Ancona Ciriaco d'Ancona veya Cyriacus de Pizzicolli, veya Cyriacus Anconitanus (Latince: "Ciriacus Anconitanus", italyanca: "Ciriaco de’ Pizzicolli";) (d. 1391 Ancona, - ö. 1455 Cremona 1452) İtalyan tüccar ve hümanist, ilk epigraflardan ve klasik arkeoloji'nin öncülerinden kabul edilir. Çeşitli yunan ve roma dönemi yazıtlarını kopyalamıştır. Birçok antik metin onun tarafından günümüze ulaşmıştır. Tüccar olduğundan dolayı 1412 ve 1454 yılları arasında Adrianopolis, Konstantinopolis, Propontis(Marmara Denizi), Kuzey Ege, Kiklad Adaları,Girit, Sakız adası, Milet, Midilli, Mora Yarımadası ve Epirus gibi bölgelere seyahat etti. Bu bölgelerin dışında önemli anıtlardan Ayasofya'yı, Atina Akropolisi'ni ve Delfi şehri harabelerini ziyaret etti. Gittiği her yerde gördüğü yapıtları çizdi ve yazıtları kayıt altına aldı. İzmir ilk keşfi, burayı 1429-30 ve 1446'da ziyaret eden Ciriaco tarafından yapılmıştır. Telif hakkı ihlali Telif hakkı ihlali, genellikle; telif hakkı eseri oluşturan kişi, atadığı bir yayıncı veya temsilci gibi birisine ait olan çalışmaların, telif hakkı sahibinin özel haklarını ihlal ederek ve izni olmadan kopyalanması, çoğaltılması, dağıtılması ya da izin gerektirecek şekilde görüntülenmesi, bazı çalışmalarda kullanılarak türetilmesi (türevlerinin oluşturulması) sonucu oluşan hak ihlalidir. Telif hakkı ihlali genellikle "korsanlık" ve "hırsızlık" terimleri ile ilişkilendirilmektedir. Korsan asıl kelime anlamı olarak her ne kadar, büyük denizlerde küstahça soygun yapan, adam kaçıran kişiler anlamına gelse de, daha sonra çeşitli telif hakkı ihlali türlerini gerçekleştirilen kişilerin yaptıkları eylemlerin eş anlamlısı olarak da uzun bir kullanım geçmişine sahiptir. Hırsızlık terimiyle ise, potansiyel olarak yapılan hak ihlalinin telif hakkı sahibine ticari olarak verdiği zarar abartılı şekilde vurgulanmış olarak kullanılsa da; tüm telif hakkı ihlallerinin ticari sonuçları konusunda ABD Yüksek Mahkemesi, hak ihlalinin hırsızlık ile eşit olmadığı yönünde karar vermiştir. Hotfile ile MPAA arasındaki davada, Yargıç Kathleen Williams telif hakkı ihlali durumunda aşağılayıcı kelimelerin kullanımını ret edilmesi yönünde savcılığa bir önerge vermiştir. Bu listede "korsan", "hırsızlık" ve "çalmak" gibi kelimeler ile bunların türevleri de dahil olmak üzere, sanıkların doğrudan davacıların telif haklarını ihlal ettiği tespit edilmiş olsa bile, savunmanın iddialarında dahi kullanılmamasını ve bu kelimelerin kullanımının jüriyi ateşlendirerek saptırabileceğine değinilmiştir. Davacı ise, telif hakkı ihlaline atıfta bulunabileceği bu tür ortak terimlerin kullanımını savunurken, yargıç bu konuda onlarla hemfikir değildi. (Ancak bu durum davanın jüri safhasına gelmesine kısa bir süre kala kabul görmüştür.) "Korsanlık" teriminin oluşturulmuş eserlerdeki özel hakların ihlaline dair bir etiketleme olarak kullanılması, telif hakkı yasasından öncelere dayanmaktadır. Yayıncılık sektöründe bir tekel olarak düzenlenen Kraliyet tüzüğünü 1557 yılında Worshipful Company of Stationers ve Newspaper Makers şirketi kullanmış daha sonra 1710 yılında çıkartılan Anne tüzüğü'nün de uygulayıcısı olmuştur. Bu tüzüğü ihlal edenler 1603 yılından itibaren korsan olarak etiketlenmiştir. "Korsanlık" terimi, telif hakkı bulunan eserlerin kopyalanması, dağıtılması ve satılmasına başvuranlar için kullanılır olmuştur. Edebiyat ve Sanat Eserlerinin Korunmasını İlişkin Bern Sözleşmesi'nin 12. maddesinde o dönemde telif hakkı ihlali ile ilgili olarak "korsan" tabiri kullanılmıştır. 1994 tarihli Fikri Mülkiyet Haklarının Ticaretle İlgili Yönleri Anlaşması'nın (TRIPs) 61. maddesi uyarınca "kasıtlı marka sahteciliği veya ticari ölçekte telif hakkı korsanlığı" durumları ceza usulüne göre suç sayılmaktadır. Korsanlık geleneksel olarak, kasıtlı olarak finansal kazanç için işlenen telif hakkı eylemlerini ifade etse de; son zamanlarda, telif hakkı sahipleri tarafından özellikle Peer-to-peer dosya paylaşım ağlarındaki çevrimiçi telif hakkı ihlalleri de "korsanlık" olarak nitelendirilmektedir. GNU Projesi'nin kurucusu Richard Stallman, "korsan" teriminin "kopyalama yapanları onaylamıyorum" ve yayıncıların başvurduğu bu kelimenin kullanılmasını "Onların [yayıncılar], denizlerde gemilere saldıran, kişileri kaçıran ve öldürmekle eşdeğer olarak ima etmesinin etik olmadığına inanıyorum" diyerek kullanımını eleştirmiştir. Satış sonrasında ürünlerin içeriğinin kullanımının kontrol edilmesi gibi Anti-korsanlık durumları ise (DRM gibi) tüketiciler tarafından kabul edilmektedir. Telif hakkı sahipleri sık sık telif hakkı ihlali için hırsızlık terimini kullanırlar. Telif hakları kapsamında hırsızlık; telif hakkı ihlali yapan kişinin, sahibinden mülkiyetini eline alması türünde fiziksel nesnelerin hırsızlığı gibi bir hırsızlığı ifade etmez ama bir kişinin özel haklarına sahip olduğu çalışmaların izni olmadan alınması buna örnek olarak gösterilebilir. Mahkemeler telif hakkı ihlali ile hırsızlık arasında ayrım yapmak zorundadır. Örneğin, ABD Yüce Mahkemesi 1985 yılında gördüğü Dowling ile ABD hükûmeti arasındaki dava sonucunda yer verdiği düzenlemede, kaçak pikap kayıtlarının çalınmış mal niteliğinde olmadığına dair hüküm vermiştir. Bunun yerine, "telif hakkına sahip bir şeyin dönüştürülmesi dolandırıcılık veya hırsızlık ile eşit değildir. Hatta Telif Hakkı Yasası'nda bile bir sanat eserinin [...] telif hakkını ihlal edilmesi anlamında kötüye kullanım terimi kullanılmaktadır." açıklamasında bulunmuştur. Telif hakkı ihlalinde bulunanın içinde bulunduğu dürtü veya güdülerden bazıları şunlardır; Bazı durumlarda, lisans anlaşmaları sadece kısmi bir uygunluk nedenidir. Örneğin, 2013 yılında ABD Ordusu ile Teksas merkezli bir şirket olan Apptricity arasında görülen davada, gerçek zamanlı olarak kendi askerlerini izlemesine olanak sağlayan bir yazılımın geliştirilmesinde, ABD ordusu 2004 yılında 500 kullanıcı lisansı için şirkete 4.500.000 $ ödemiş ancak şirket yazılımın 9.000'den fazla kullanıcı tarafından kullanıldığını iddia ederek 50 milyon dolar talep etmiştir. BSA gibi büyük anti-korsan örgütleri, tam uyumluluk için düzenli olarak yazılım lisanslama denetimleri yapmaktadır. Sosyal Bilimler Araştırma Konseyi tarafından 2011 yılında yapılan Gelişmekte Olan Ülkelerde Medya Korsanlığı isimli ilk bağımsız ve Brezilya, Hindistan, Rusya, Güney Afrika, Meksika ve Bolivya ülkelerinde karşılaştırmalı olarak yapılan araştırmada; "Düşük gelirli ve ucuz dijital teknolojiler bulunan bu ülkelerde, medya mallarının yüksek fiyatlar ile satılması" özellikle gelişmekte olan pazarlarda medya korsanlığının yayılmasında başlıca faktör olduğunu ortaya koymuştur. Aynı çalışmaya göre, dijital korsanlık medyayı üreten tarafa ek maliyetler oluştursa da aynı zamanda gelişmekte olan bu ülkelerde medya mallarına ana erişimi sunan bir tercih olmaktadır. Dijital korsanlığın güçlenmesi, gelişmekte olan ülkelerdeki hukuksal desteğin ihmal edilmiş olmasından kaynaklanmaktadır. Çin'de dijital korsanlık sadece yasal bir mesele değil, ucuz ve uygun fiyatlı korsan ürünlere olan yüksek talebin yanı sıra bu ürünleri üreten şirketlerin devlet ile olan bağlantılarıdır. Bir ülkenin bir filmi yasaklaması nedeniyle korsan video ve DVD'lerin yayılmasının örnekleri olmuştur. Romanya doğumlu belgesel yapımcısı Ilinca Călugăreanu, Nikolay Çavuşesku'nun rejimi altındaki devlet televizyonunda çevirmen olan Irina Margareta Nistor'un hikâyesini anlatan bir yazıyı "The New York Times"'ta yayımladı. Yazıda 1985 yılında Nistor'un Romanya'da 3.000'in üzerinde farklı dublajlı filmi dağıttığı açıklanmış, onun sayesinde Amerikan film kahramanlarının popülerlik kazandığı belirtilmiştir. Nistor'un bu tarihlerde adı bilinmemesine rağmen, ülkede Çavuşesku'dan sonra gizli kimliği ile en çok tanınan kişisi olmuştur. Günümüzde çoğu ülke eserlerin yazarlarının telif haklarını genişletmektedir. Telif hakkı mevzuatı bulunan ülkelerde, telif hakkının uygulanması genellikle telif hakkına sahip kişinin sorumluluğundadır. Bununla birlikte bazı ülkelerde telif hakkı ihlalleri için cezalar vardır. ABD'de, izinsiz kopyalama destekleyen hizmetler ile yazılım sağlayıcıları telif hakkı ihlali iddiaları nedeniyle sivil mahkemelerde dava yoluyla karşı karşıya gelebilmektedir. Örneğin; büyük bir sinema şirketi olan MGM Stüdyoları, telif hakkı ihlallerinde katkı payı olduğunu öne sürdüğü P2P paylaşım hizmetleri olan Grokster ve StreamCast'e karşı dava açmıştır. 2005 yılında Yargıtay MGM lehine karar verdi ve bu tür hizmetlerinde bilinçli bir şekilde telif hakkı bulunan filmlerin pazarlandığı bir alan olduğunu belirterek, söz konusu şirketleri telif hakkı ihlallerinden sorumlu tuttu. MGM ve Grokster davasında ise daha önceki Sony kararı bozulmadı ve dava daha yavaş bir düzeyde yürüdü; mahkeme telif hakkı ihlaline konu yeteneği bulunan yazılımın sonraki tasarımcılarını konu hakkında uyardı. Amerika Birleşik Devletleri'nde telif hakkı süresi, yazarın yaşamı artı 70 yıllık geçerli bir dönemin yanı sıra 14 yıl boyunca tek bir yenileme süresinin yardımı ile 14 yıl daha olmak üzere ve art arda birçok kez uzatıldı. Eğer eser bir yazdırılmış eser ise bu süre eser oluşturulduktan sonra 120 yıl, yayınlanmasından sonra ise daha az bir süre olan 95 yıl boyunca sürebilir. Fikri Mülkiyet Haklarının Ticaretle İlgili Yönleri Anlaşması'nın (TRIPs) 50. maddesi uyarınca, sözleşmede imzası bulunan taraf ülkeler telif hakkı ihtiyati tedbir ile ihlallerinde ve ihlal edilmesine yönelik ödül ve zarar çözümleri için mahkemelere imkân tanıması gereklidir. Telif hakkı ihlallerinde, ceza hukukuna göre cezalandırma elkelerdeki duruma göre değişiklik gösterir. Bu bazı durumlarda hapis cezası ile mahkûmiyet ve/veya her telif hakkı ihlali için ayrı ayrı olmak üzere ağır para cezaları şeklinde olabilir. ABD'de, kasıtlı telif hakkı ihlalinde her hak ihlali başına en fazla 150.000 $ para cezası uygulanabilir. Fikri Mülkiyet Haklarının Ticaretle İlgili Yönleri Anlaşması'nın (TRIPs) 62. maddesi uyarınca taraf ülkeler "kasıtlı marka sahteciliği veya ticari ölçekteki telif hakkı korsanlığı" durumlarında ceza usulü uyarınca suç sayılarak gerekli hükümlerin oluşturmasını zorunlu kılmıştır. Telif hakkı sahiplerinin telif hakkı ihlalinde, devletler tarafından her türlü cezai yaptırımın sağlaması talep edilmiştir. Ahmet YakupoÄŸlu Ahmet Yakupoğlu, (d. Kasım 1920, Kütahya - ö. 2 Ekim 2016 , Kütahya) Türk ressam, neyzen ve müzehhip. Kütahya'nın Saray Mahallesi'nde 1920 Kasım'ında doğdu. Yakupoğulları'ndan Hacı Halil Ağa ile Şefika Hanım'ın oğludur. Resme olan alâkası henüz küçük yaşlarda resimli kitapları uzun uzun incelemesiyle başladı. İlk tahsiline 1927 yılında Derviş Paşa İlkokulu'nda başlayan Yakupoğlu, resimlerin birkaçını okul salonlarında sergiliyor, diğer derslerinde de başarılı oluyordu. İlk ve orta tahsili sırasında Vahid Paşa İl Halk Kütüphanesi'nin devamlı okuyucusu olarak, resimli kitapların ve resim sanatı üzerine yazılmış kitapların tamamını okuyan Yakupoğlu, iyi bir ressam olmanın yollarını arıyordu. 1941 yılında Vahid Paşa İl Halk Kütüphanesi'ndeki yazma eserleri incelemek üzere Kütahya'ya gelen İstanbul Üniversitesi profesörlerinden Süheyl Ünver ile tanışma imkânı buldu. Kütahya Lisesi'nden sonra İstanbul Devlet Güzel Sanatlar Akademisi giriş imtihanına çok güzel ve başarılı resimlerle giren Yakupoğlu, sözlü mülakata gerek kalmadan Akademi'ye alındı. Fakat yine zorlukları başarması gerekecektir. O günlere ait çok önemli ve özel bir anıyı Ahmet Yakupoğlu’nun yeğeni Fikret Çalışel Bey şöyle anlatmaktadır; ‘Dayım sınava girerken iki adet vesikalık siyah beyaz fotoğraf isterler. Kütahya’dan yola çıktığında böyle bir hazırlığı olmadığı için hemen izin ister ve Akademinin lavabosunun aynasına bakarak hemen oracıkta 3cm x 4cm bir karakalem portre resmini çiziverir.Hemen müracata verir. O kadar gerçekçi bir resim olmuştur ki fotoğraftan ayırt edemeyecek kadar başarılıdır. İşte böylelikle sınava girebilir. Dayımın azmi ve isteği mücadeleli başlayan bu sınavdan zaferle çıkmasına sebep olmuştur.’ Süheyl Ünver Bey'in teklifiyle resim bölümü Feyhaman Duran Atölyesi'ni seçti. Orada karşılaştığı Kütahyalı mimar Süleyman Şahap'ın kılavuzluğu sayesinde Fatih Medreseleri'nde kaldı. 1945'te akademiden mezun oldu. İstanbul'da bulunduğu yıllarda Prof. Süheyl Ünver'den minyatür ve tezhip, neyzen Halil Dikmen'den "ney", bir başka neyzen Nurullah Kılınç Bey ile Süleyman Erguner'den musikî meşk etti. Kütahya'ya döndükten sonra resim dışında müzecilikle de uğraşan Yakupoğlu, Vâcidiye Medresesi'nin müze olarak açılmasında, tanziminde ve kadrolaşmasında birinci derecede görev aldı. Bu müzede dört yıl görev yaptıktan sonra İ.Ü. Tıp Tarihi Enstitüsü'nde Süheyl Ünver Bey'e yardımcı olarak ihtisasını tamamladı. Ahmet Yakupoğlu'nun kopya resimler hariç, iki