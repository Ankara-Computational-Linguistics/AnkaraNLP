Gary 'G' Silver tarafından düzenlendi. Şarkının yapımına Emily Wright, Sam Holland, Nick Banns, Aniela Gottwald, Mike Caffrey ve Tina Kennedy gibi ismiler de yardım etti. Şarkının mix işlemi Virginia Beach, Virginia'daki MixStar Studios'ta Serban Ghenea tarafından yapıldı. Şarkıda Cathy Dennis'nin arka vokalleri bulunuyordu. Dr. Luke ve Benny Blanco davullarda ve programlamada görevliydi. Steve Wolf şarkıdaki canlı davul seslerini temin ederken Mike Caffrey onları New York'taki Monster Island'da kaydedip düzenledi. Şarkının video klibi 16 Mayıs 2008'de, Katy Perry'nin internet sitesinde ve resmî MySpace'inde yayımlanmıştır. Yönetmenliğini Kinga Burza'nın yaptığı video klipte Kesha da yer almaktadır. Video klibin tanıtımı 12 Haziran'da, MTV'deki "Total Request Live" programında yapılmıştır. Video 24 Haziran'da, "TRL" listesinin bir numarası olmuştur. Video, VH1 Top 20 Video Countdown'a 28 Haziran'da 20 numaradan giriş yapmıştır. Ayrıca video klibin 'da tanıtımı 30 Haziran 2008 tarihinde yapılmıştır. Video klip, 6 Temmuz'da VH1 Top 20 Video Countdown'un 4 numarasına ulaşmıştır. Bu video, 2008 MTV Video Müzik Ödülleri'nde "En İyi Kadın Video" ve "En İyi Yeni Sanatçı" dalında iki ödüle aday gösterilmiştir. "En İyi Kadın Video" dalında ödülü Britney Spears'a kaptırmıştır. HuracÃ¡n Huracán, Natalia Oreiro'nun beşinci ve ilk albümden çıkan son single çalışmasıdır. 1999 yılında piyasaya sunuldu. Single ayrıca 2002 ve 2007 yılında yayınlanan Divas del Rock albümünde de yer aldı. CÃ³mo te olvido Cómo te olvido, "Natalia Oreiro"nun 2000 yılında ikinci albümünden çıkan üçüncü single çalışmasıdır. Daha önce kullanmadığı ritimleri Natalia, ilk kez bu şarkıda kullandı. Video klibi ise Romanya'da Drakula Şatosu'nda çekildi. Şarkı ayrıca 2002 yılında "Divas del Pop", 2005 yılında ise "FM99.9: Primavera en la 100" albümlerinde kullanıldı. Basta de ti Basta de ti, Natalia Oreiro'un Tu Veneno albümünden çıkan son single çalışmasıdır. Cuesta Arriba, Cuesta Abajo Cuesta arriba, cuesta abajo , Natalia Oreiro'nun üçüncü stüdyo albümü olan Turmalina'dan çıkan ilk single çalışmasıdır. Asya ülkelerinde de piyasaya sunulan çalışma, Kachorra adlı dizinin tema şarkısı olarak kullanıldı. Que digan lo que quieran Que digan lo que quieran, Natalia Oreiro'nun üçüncü stüdyo albümü olan Turmalina'dan çıkan ikinci single çalışmasıdır. 2002 yılında piyasaya sunuldu. 2003 yılında FM 105.5 Hit Ranking Latino albümünde de yer aldı. AbdÃ¼l Vahab Mircan Abdül Vahab Mircan ( 1909 – 1964 ) (Arapça: عبد الوهاب مرجان) Irak'ın eski bir siyasetçisidir. Mircan, ülkenin Ürdün ile kurduğu kısa süreli ittifakın ardından, 15 Aralık 1957 ve 3 Mart 1958 arasındaki 3 ayda Irak başbakanlığı yapmıştır. Siyasete ilk kez 1940'larda ilgi duymaya başlamış ve 1947'de kabineye girmiştir. Cumhuriyetçilerle ilgili yaptığı katkılardan sonra 1964'te ölmüştür. Babası Abdül Rezzak Mircan gibi ülkesine yaptığı katkılarla bilinmektedir. Özellikle yapmış olduğu hastane ve öksüzler evi, onun bu sıfatını güçlendirmektedir. III. Edward III. Edward, lakabı "Windsor'lı Edward" - "Edward of Windsor" (13 Kasım 1312, Windsor, Berkshire - 21 Haziran 1377, Sheen, Surrey, İngiltere), Fransa ile Yüz Yıl Savaşları'nı (1337-1453) başlatan İngiltere kralı (1327-1377). Çocukları arasındaki taht mücadelesi kuşaklar boyunca sürmüş ve Güller Savaşı (1455-1485) ile doruğuna ulaşmıştır. II. Edward ile Fransız asıllı Kraliçe Isabella'nın en büyük oğludur, 1320'de Chester kontu, 1325'te de Akitanya dükü yapılmasına karşın, geleneklere aykırı olarak Galler prensi unvanını almadı. Babası II. Edward ile onun yetkilerini sınırlamak isteyen baronlar grubu arasındaki çekişme ortamı içinde yetişti. Babasının soylulara karşı davranışını onaylamayan annesi Isabella, İngiltere'nin Fransa'daki mülkleri konusunda kardeşi IV. Charles ile kocası Edward arasında çıkan bir anlaşmazlığı çözmek için 1325'te Fransa'ya gitti. Orada, 1323'te Fransa'ya kaçan ve nüfuzlu bir baron olan Roger Mortimer ile tanıştı ve onun metresi oldu. Ardından Mortimer ile birlikte kocasını tahttan indirmek üzere İngiltere'yi istila hazırlıklarına girişti. Bu istila için gerekli mali kaynağı bulmak amacıyla genç Edward'ı Hainaut ve Holland kontu Wilhelm'in kızı Philippa ile nişanladı. Eylül 1326'da İngiltere'ye çıkan kraliçe beş ay süren istila sırasında halktan gördüğü büyük destekle, II. Edward'ı 29 Ocak 1327'de tahttan çekilmek zorunda bıraktı. Böylece III. Edward henüz 15 yaşındayken İngiltere tahtına çıktı. Edward'ın resmen Lancaster kontu Henry'nin vesayeti altında bulunmasına karşın, sonraki dört yıl boyunca, ülkeyi fiilen yöneten Isabella ve Mortimer oldu. 1327 yazında İskoçlara karşı düzenlenen başarısız bir seferin ardından, İskoçya'nın bağımsız bir krallık haline gelmesini sağlayan Northampton Antlaşması imzalandı (1328). Bu duruma gönülsüzce razı olan III. Edward, Kasım 1330'da bir danışma kurulunun toplandığı Nottingham Kalesi'ne gece baskını düzenleyerek Mortimer'i tutuklatarak idam ettirdi. Annesine saygılı davranmakla birlikte, onun da siyasal nüfuzuna son verdi. Genç, ateşli ve hareketli biri olan III. Edward, İngiltere'yi I. Edward zamanındaki gücüne kavuşturmayı amaçlıyordu. Northampton Antlaşması'nı içine sindiremeyen Edward, İskoçya kralı I. Robert'in ölümünden sonra başa geçen II. David'in henüz bir çocuk olmasından yararlanmaya çalıştı. Robert tarafından sürülmüş olan İskoç baronlarının, önderleri Edward Balliol'ı başa geçirmelerine yardımcı oldu. Ama Balliol'ın İngilizlerin kuklası olarak halkın nefretini toplaması üzerine, Fransa'ya kaçmış olan David 1341'de yeniden İskoçya'ya döndü. 1330'larda İngiltere'nin Fransa ile olan ilişkileri giderek bozuldu.Bunun en belirgin nedeni, Gaskonya üzerindeki İngiliz egemenliğinden kaynaklanan anlaşmazlıktı. Ayrıca, yeni Fransa kralı VI. Filip'in İskoçları desteklemesi, Edward'ın Fransa'nın süzerenliğine başkaldıran Flaman kentleri ile ittifak kurması ve 1337'de Fransa tahtı üzerindeki hak iddialarını yeniden ortaya atması, düşmanlığı tırmandıran öteki etkenler oldu. Fransa'yı kuzeyden istilaya yönelik iki girişimi (1339, 1340) boşa çıkan Edward, Ocak 1340'ta kendisini Fransa kralı ilan etti. Önceleri yalnızca Flaman kentlerini hoşnut etme amacını güden bu karar zamanla önemli bir çatışma nedenine dönüştü ve İngiltere ile Fransa arasında kalıcı bir barışı olanaksız kılan ünlü Yüz Yıl Savaşları'na yol açtı. Bu arada bütün İngiliz kralları 1801'e değin "Fransa kralı" unvanını taşımayı sürdürdüler. Haziran 1340'ta Flaman kenti Sluis açıklarında yapılan büyük deniz savaşında Fransız donanması neredeyse tümüyle yok oldu. Ama Edward kara harekatlarında gücünü tükettiğinden, bu zafere karşın, ateşkes antlaşması imzalayarak İngiltere'ye dönmek zorunda kaldı. Sonraki yıllarda büyük miktarda para ve zaman harcayarak Windsor Şatosu'nu onardı ve İngiltere'nin en önemli şövalyelik nişanı olan Order of the Garter'ı oluşturdu. Temmuz 1346'da en büyük oğlu Edward'la (Kara Prens - "Edward, the Black Prince") birlikte Normandiya'ya bir çıkarma yaparak Paris kapılarına dayanan Edward, dönüş yolunu kesmeye çalışan VI. Filip'in ordusunu 26 Ağustos'ta Ponthieu'deki Crécy'de dağıtarak kesin bir zafer kazandı. Ardından Fransız limanı Calais'yi kuşatarak Ağustos 1347'de ele geçirdi. Kentten kovduğu Fransızların yerine İngilizleri yerleştirerek daha sonraki saldırılar için bir üs oluşturdu. Bu arada Gaskonya ve Bretenya'daki zaferlere ve İskoçya kralı II. David'in Neville Geçidinde bozguna uğratılarak tutsak edilmesine karşın, içinde bulunduğu mali sıkıntı, Edward'ı Eylül 1347'de ikinci bir ateşkes antlaşmasına yöneltti. Ekim 1347'de İngiltere'ye dönen Edward, zaferini görkemli eğlencelerle kutladı. 1348'de Kutsal Roma-Germen imparatoru olması için yapılan öneriyi reddetti. Aynı yıl, İngiltere'de başlayıp bütün Avrupa'yı saran Büyük Veba Salgını, ne Edward'ın sarayındaki gösterişli eğlenceleri ne de savaşı etkiledi; savaş bir dizi önemsiz çarpışmalarla sürüp gitti ve bu arada hesapsız askeri harcamalar yapıldı. Savaştan usanan Avam Kamarası'nın barış çabaları da sonuç vermedi ve Edward 1355'te Calais'den giriştiği başarısız saldırıyla geniş çaplı hareketları yeniden başlattı. 1356 başlarında düzenlediği bir seferle İskoçya'nın güneydoğusundaki Lothians'ı yağmaladı. Aynı yıl İskoçya kralı Edward Balliol İngiliz egemenliğini resmen kabul etti.Ama III. Edward'ın elde ettiği başarılar, Poitier'de büyük bir zafer kazanarak yeni Fransa kralı II. Jean'ı tutsak eden oğlu Prens Edward'ın zaferleri karşısında gölgede kaldı. Tutsağını görkemli bir biçimde ağırlayan Kral Edward, onu Londra Antlaşması'nı (1359) imzalamaya zorladı. Geniş toprakların İngiliz tahtına bırakılmasını öngören bu antlaşma Fransa tarafından tanınmayınca, bunu zorla gerçekleştirmek için Reims'i kuşattı. Ama bu kentte Fransa kralı olarak taç giyme tasarısını, halkın sert direnişi karşısında gerçekleştiremedi. Burgonya'ya düzenlediği başarısız bir seferin ardından, Fransa'yla barış görüşmelerine oturdu.Ekim 1360'ta onaylanan Calais Antlaşması ile, Fransa tahtı üzerindeki hak iddialarından vazgeçmesi karşılığında zengin bir bölge olan Akitanya'ya sahip oldu. Calais Antlaşması, her iki ülkeye de huzur getirmedi. İngiltere'de yeniden başlayan Veba salgını, toplumsal ve ekonomik karışıklıkların artmasına yol açtı. Bunun üzerine fiyatlar ve ücretleri dondurmaya yönelik çeşitli önlemler alındıysa da pek başarılı olunamadı. Ayrıca, yabancı din adamlarının kilisedeki etkisini azaltmaya yönelik bir dizi yasa çıkartıldı. Edward, 1366'da papalığın İngiltere'ye ilişkin olarak sürdürdüğü feodal üstünlük iddiasını kabul etmediğini resmen açıkladı. II. Jean'ın oğlu V. Charles, Calais Antlaşması'nı tanımadığını bildirince, Edward kendisini yeniden Fransa kralı ilan etti. Ama bu kez savaşı ve dış toprakların yönetimini oğulları Prens Edward ile Lancaster dükü John of Gaunt'a bıraktı. Oğulları yükselen Fransız milliyetçiliğine karşı başarısız bir mücadele verirken, III. Edward yeni mali kaynak yaratmak için kilisenin mülklerine ve ayrıcalıklarına karşı saldırıya girişti. Bu arada, Akitanya yavaş yavaş yitirildi ve Prens Edward İngiltere'ye sağlığı bozulmuş olarak döndü. John of Gaunt'ın Calais'den Bordeaux'ya kadar süren yürüyüşü de bir sonuç getirmedi. III. Edward, 1372'de yeni bir askeri sefer düzenlemek için son bir girişimde bulunduysa da, elverişsiz hava koşulları nedeniyle Fransa'ya çıkamadı. 1375'te yeni bir ateşkes antlaşması imzalandı. Edward'ın ölümüne değin yürürlükte kalan bu antlaşmayla, İngiltere Fransa'daki topraklarından Calais, Bordeaux, Bayonne ve Brest dışında kalanları kaybetti. Son yıllarında bunamaya başlayan Edward, Kraliçe Philippa'nın 1369'da ölmesinden sonra hırslı metresi Alice Perrers'ın etkisi altına girdi. Bu arada, oğulları John of Gaunt ile Prens Edward arasında bir nüfuz mücadelesi başladı ve saray çevresi iki hizbe bölündü. Nisan 1374'te İngiltere'ye dönerek Alice Perrers'ın yardımıyla babasını etkisi altına alan John'ın başarısız yönetimi tepkilere yol açtı. John'un yönetimine duyulan hoşnutsuzluk 1376'da toplanan ünlü İyi Parlamento'da doruğuna ulaştı; Alice Perrers saraydan uzaklaştırıldı ve John'un kimi yandaşları hakkında soruşturma açıldı. Ama Prens Edward'ın ölümüyle (8 Haziran 1376) Avam Kamarası'nın en büyük destekçisini yitirmesi, John'un yeniden denetimi ele geçirmesine yol açtı.III. Edward'ın ölümünden sonra, İyi Parlamento'nun yürürlüğe koyduğu düzenlemelerin çoğu kaldırıldı. Olağanüstü enerjik bir yaradılışa sahip olan III. Edward, aynı zamanda iyi bir taktisyen ve kusursuz bir şövalyeydi. Başlıca tutkusu askeri şan ve şeref olmakla birlikte, kötü bir yönetici de değildi.Fransa ile savaşı sürdürmek için donanım, araç ve gerece gereksinim duyması, Edward'ın halkın isteklerine kulak vermesini ve Parlamento'nun gücünün artmasını sağladı. Zayıf yanları ise çevresinin iyi niyetini kötüye kullanması, taşkınlığı, uçarılığı ve bencilliğiydi. Rezerv takım Rezerv takım, bir spor kulübü bünyesinde A takıma oyuncu yetiştirmek için oluşturulan profesyonel takımdır. Rezerv takım oluşturmanın temel amacı, büyük bir camiada forma giyen gelecek vadeden oyuncuları bir kulüpte toplayıp sürekli forma giyebilmelerini sağlamaktır. Böylece rezerv takıma giden oyuncular hem kulüplerinden kopmazlar hem de rezerv takımdaki genç yeteneklerle gelişmeleri daha kolay olur. Rezerv takımlar pilot takımlarla karıştırılmamalıdır çünkü rezerv takımlar bir kulübün yapılanması içerisinde takımlardan biriyken, pilot takımlar iki farklı kulüp arasında iş birliğine dayalı birlikteliktir. Snooker sezonu 2004/2005 Snooker sezonu 2004/2005 2004 ve 2005 yıllarında oynanmış olan snooker turnuvaları serisidir. Aşağıdaki tablo müsabaka sonuçlarının sıralamasını ve davetsel olayları göstermektedir. Zachary Levi Zachary Levi Pugh (d. 29 Eylül 1980), Amerikalı oyuncu, dizi oyuncusudur. Üniversiteden sonra Levi Los Angeles, Kaliforniya'ya oyunculuk hayalini gerçekleştirmek üzere taşındı. 2 kız kardeşi vardır. 3 kardeşten ortanca olanıdır. Oyunculuğa altı yaşında tiyatro sahnesinde başlayan Zachary Levi; “Grease”, “The Outsiders”, “Oliver”, “The Wizard of Oz”, “Big River” gibi oyunlarda başroller üstlendi. Levi, Yahudi soyadı olduğundan, Zac'in sık sık Yahudi olduğu sanılır. Ama durum böyle değil. Levi, Galce(Galler) soyadı olan Pugh'u bıraktı, çünkü "Zach Pugh" isminin, onun Hollywood'daki kariyerinde yardımcı olmayacağını düşündü. Şu anda Los Angeles California'daki Burbank'ta Yaşıyor. 2013'te yayınlanacak. da Fandral karakterini canlandırdı. Levi spor araba ve motosiklet tutkunudur ve bir Nissan GT-R sahibidir. 15 Haziran 2014'te KanadalÄ± oyuncu ve eski model Missy Peregrym ile evlendi. Snooker sezonu 2003/2004 Snooker sezonu 2003/2004 2003 ve 2004 yıllarında oynanan bir snooker turnuvaları serisidir. Aşağıdaki tablo sıralama sonuçlarını ve davetsel olayları vermektedir. Yumak Yumak ("Festuca"), 300 kadar çok yıllık kümeli ot türünün ortak adı. Bu tür, buğdaygiller (Poaceae) adlı, otların yer aldığı bir familyada yer almaktadır. Yumaklar dünyanın dört bir yanına dağılmış durumdadır. Ancak en yoğun tür sayısı ılıman kuşaklarda yer almaktadır, özellikle Kanada'nın geçiş ikliminin hakim olduğu yörede tür sayısı en yükseğe ulaşır. Taksonomi konusunda yeterli veriler olmadığından tam tür sayısı bilinemese de 400 ila 500'ün üzerinde türünün olduğu tahmin edilmektedir. Yumaklar küçük boyutlu bitkilerdir. Çok iyi bakıldığında bile boyları 100 mm'yi geçememektedir. Bitkinin her bir yaprağı ise 1 mm civarındadır. Çim ("Lolium") cinsine oldukça yakın olup her iki cins arasında DNA çaprazlamaları yapılabilmektedir. Polenleri saman nezlesinin Ã¶nemli bir etmenidir. Yumaklar ve çimenler (özellikle güzel yapraklı soyu) otlak ve samanlık gibi çiftlik hayvanları için için önemli otlar olan birkaç soyu içerir. Bu grup son derece besleyici bir stok gıdasıdır. Aynı zamanda, erozyon kontrol programlarında kullanılır. Tür kimi zaman atları beslemek için kullanılır. Ancak bu zehirlenmelere sebebiyet verebilir. Özellikle gebe atlar için bir risktir. Hamileliğin son 3 ayında, süt kesilmesi, korunan plasenta, ölü doğumlar, kendiliğinden kürtaj gibi anormal vakalar yaşanabilir. Yumağa bakla tohumları eklemek, çiftlik hayvanlarından elde edilen kazançları artırmak için bir yol olabilir. Windows Movie Maker Windows Movie Maker, profesyonel görünümlü başlıkları, geçişleri, müziği ve hatta anlatımı olan ev filmleri ve slayt gösterileri hazırlamaya olanak tanıyan bir Windows Vista özelliğidir. Program 10 Ocak 2017'de yerine yeni bir program konulmadan sonlandırıldı. Windows Movie Maker üç ana alana ayrılmıştır: Bölmeler, Film Şeridi/Zaman Çizelgesi ve Önizleme Monitörü. Windows Movie Maker, tamamlanacak olan işlere bağlı olarak çalışma imkânı sunan birkaç farklı bölgeye sahiptir. Projelerin oluşturulduğu ve düzenlendiği alan, Film Şeridi ve Zaman Çizelgesi olmak üzere iki görünümde görüntülenmektedir. Film yaparken, bu iki görünüm arasında geçiş yapılabilir. Önizleme monitörü, tek tek klipleri veya projenin tümünü görmeyi sağlar. Önizleme monitörünü kullanarak projeyi film olarak yayımlamadan önce önizleyebilirsiniz. Windows Movie Maker'da Video Al özelliğini kullanarak, bir dijital video (DV) kameradaki video battan bilgisayara video kopyanabilir. Dijital video kameradaki bir video battan bilgisayara video alındığında, battaki video bir video dosyası olarak kodlanır ve bilgisayarın sabit diskine kaydedilir. Ayrıca bir dijital video kameradaki video battan tüm videoları alarak DVD'ye kaydetme olanağı da programın özelliklerindendir. Yani Windows Movie Maker, projeler oluşturarak video, video klip düzenlemeyi ve bunları paylaşmayı sağlar. Fakat bu işlemler basit şekilde yapılabilir. Resim, ses ve görüntüler kullanarak da klip veya video renklendirilebilir. Galip Sağıroğlu Galip Sağıroğlu, 1917 yılında İstanbul'da doğdu. 1940-1943 yılları arasında Cenevre Üniversitesi'nde yüksek lisans ve doktora dersleri aldı. Bir süre TÜBİTAK bilim kurulu üyesi olarak görev yaptı. Galip Sağıroğlu, Etibank ve Maden Tetkik ve Araştırma (MTA) Enstitüsü hizmet ödülleri almıştır. 2000 yılında 83 yaşında vefat etti. One of the Boys (Katy Perry albümü) One of the Boys, Amerikalı şarkıcı Katy Perry'nin ikinci stüdyo albümü. 17 Haziran 2008'de Capitol Records tarafından yayımlandı. Perry, albümün yapımında iki kayıt şirketiyle anlaşmasını feshetti ve iki tane yayımlanmamış albüm kaydetti. Albümde Greg Wells, Dr. Luke, David A. Stewart, Max Martin gibi isimlerle çalıştı. Albümdeki tüm şarkılar, bazı yapımcı ve şarkı yazarlarının yardımıyla Perry tarafından yazıldı. Albümün tanıtım single'ı "Ur So Gay"i de içeren "Ur So Gay" EP'si, şarkıcı ve albüm üzerinde ilgi uyandırmak için yayımlandı. "One of the Boys" müzik eleştirmenlerinden karışık eleştiriler aldı. Bazı eleştirmenler albümün "potansiyel hitler"le dolu olduğunu düşünürken, bazıları Perry'nin vokal performansını eleştirdi. Albüm ilk haftasında 47.000 kopya satarak ABD "Billboard" 200 listesine 9 numaradan giriş yaptı. Amerika Kayıt Endüstrisi Birliği (RIAA) tarafından platin sertifika aldı; Almanya, Avusturya, İsviçre, Kanada, Meksika gibi ülkelerin müzik listelerinde ilk ona yerleşti. "One of the Boys" iki Grammy adaylığı elde etti ve dünya genelinde 7 milyon kopya sattı. Albümün çıkış single'ı "I Kissed a Girl", Perry'nin "Billboard" Hot 100 listesinde 1 numara olan ilk şarkısı oldu. İkinci single "Hot n Cold" Amerika Birleşik Devletleri'nde 3 numaraya yerleşirken; Almanya, Avusturya, Hollanda ve Kanada'da zirveye ulaşabildi. Üçüncü single'ı "Thinking of You" ABD'de ilk 30'a kadar yükselebilirken, dördüncü ve son single "Waking Up in Vegas" ilk 10'a girdi. Perry, albümünü tanıtmak için Warped Tour 2008'e katıldı, ilk solo konser turnesi Hello Katy Tour'u düzenledi ve ayrıca No Doubt'un 2009 Summer Tour adlı turnesinin açılış performansını sergiledi. Christian rock tarzındaki ilk albümünü 2001'de gerçek adı Katy Hudson adı altında yayımlayan şarkıcı, mainstream müziğe geçiş yapma kararı vermesiyle sahne adını ilk olarak Katheryn Perry'ye, daha sonra Katy Perry'ye değiştirdi. "Katy Hudson" albümünü yayımlamak için anlaştığı Red Hill Records'un kapanmasıyla albümle ilgili işlemler durduruldu, bunun üzerine Perry Island Def Jam Music Group ile bir anlaşma imzaladı ve Glen Ballard ile 2005'te yayımlanması planlanan bir albüm kaydetti. Kayıt şirketi, Perry'yi ve tarzını nasıl pazarlayacağını bulamadığı için albümü yayımlamama kararı aldı ve Perry ile olan anlaşmasını feshetti. Perry daha sonra Columbia Records'la anlaştı ve kayıt şirketiyle bir albüm kaydetmeye başladı, fakat daha sonra şirket albümü bitirmemeye karar verdi. Bunun üzerine Columbia Records'ta bir görevli olan Angelica Cob-Baehler, Perry'nin şirketteki dosyalarını Capitol Records'a kaçırdı. Capitol Records A&R'ı Chris Anokute, "Waking Up in Vegas" adlı şarkının demosunu dinleyince şarkının "enerjik" olduğunu düşündü ve Perry'nin bir yıldız olabileceği fikrine vardı. Perry, 2007'de Captol Records'la bir anlaşma imzaladı. Perry'nin ilk Capitol Records yayımı olan "Ur So Gay" EP'si, 2008 albümünü tanıtmak amacıyla Kasım 2007'de yayımlandı. Perry, albümün yapımında Glen Ballard, Dr. Luke, Butch Walker ve Greg Wells gibi büyük isimlerle çalıştı. Albümdeki her şarkının yazımına yardım ederken, üç şarkıyı tek başına yazdı. Perry, Capitol Records'la anlaşma imzaladıktan sonra, şirketin başı Jason Flom'un yapımcıyı ikna etmesiyle, kendisiyle geçmişte Columbia Records albümü için çalışan Dr. Luke'la yeniden stüdyoya girdi. Yapımcıyla "I Kissed a Girl" ve "Hot n Cold" şarkılarını yazıp besteledi. Kendisiyle Columbia Records albümünde çalışan diğer bir yapımcı Greg Wells'le ise tekrar çalıştı ve "Mannequin" ile "Ur So Gay" şarkılarını kaydetti. Anokute'ye göre albümün tamamlanması için beş yeni şarkı kaydedildi ve Perry'nin Columbia Records albümündeki en iyi 6 şarkı seçildi. Perry, albümdeki her şarkının "özel bir nedenden dolayı" yazıldığını belirtti. Çoğu müzik eleştirmeni, Perry'nin "One of the Boys"taki tarzını Alanis Morissette, Avril Lavigne ve Lily Allen'a benzer buldu. Perry, "Prefix"e verdiği röportajda, etkilendikleri sanatçılar arasına Morissette'i de dahil etti ve sanatçının 1995 çıkışlı albümü "Jagged Little Pill"in kendisi için önemini vurguladı. Aynı soru için Perry, İngiliz rock grubu Queen'in solisti Freddie Mercury'nin büyük bir hayranı olduğunu, ayrıca Mercury'nin kendisi için "dönüm noktası" olduğunu belirtti ve ekledi: "Ben çocukken dinî olmayan müzik dinlememe izin yoktu. Bir ara bir arkadaşımın evinde takılıyordum. Kızların yaptığı gibi kıyafet deniyorduk ve birden 'Killer Queen' adlı şarkının sözlerini duydum. Müzik, daha önce duyduğum her şeyden farklıydı." Şarkıcı, MVRemix.com'a "Sanırım insanlar, farklı yönlerini gösteren bir şarkı yazarını takdir edebiliyor ve bu albümün birçok farklı içyüzü var. [...] Albüme her şeyi koydum ve onu bebeğim gibi hissediyorum." diyerek "One of the Boys"un farklı temaları olduğunu belirtti. Albümdeki şarkılar hakkında konuşurken: "[Albümde] birçok hikâye anlatımı olacak, çünkü sözler benim için önemli. Sizi ağlatacak birkaç şarkı olacak, fakat diğerleri sizin dans etmenizi ve şarkı söylemenizi sağlayacak." dedi. Notlar Calais Calais, Fransa'nın kuzeyinde, Pas-de-Calais ilinde ("département") deniz limanı ve sanayi merkezi kent. Dover Boğazı kıyısında yer alır; İngiltere'ye en kestirme denizyolunun karşı noktasını oluşturan Dover'a 34 km uzaklıktadır. Günümüzde kanalların ve liman havuzlarının çevrelediği bir bölgede kuruludur. Önceleri bir balıkçı köyüyken, Flandre kontunun 997'de bayındırlık çalışmalarıyla gelişti. Boulogne kontunca 1224'te surlarla çevrildi. Crécy Çarpışması'nın ardından İngiliz kuvvetlerinin 1346'daki kuşatmasının yaklaşık bir yıl karşı koydu. Sonunda kentte başgösteren açlık üzerine düştü. Calais'i kurtarmak için teslim olan altı kentlinin ünlü öyküsü, daha sonra Auguste Rodin'in yaptığı heykel grubuyla anıtlaştırıldı. Guise 2. dükü François de Lorraine 1558'de kenti geri aldı.Calaisis olarak bilinen çevredeki topraklar Pays Reconquis (Yeniden Fethedilen Bölge) olarak anılmaya başladı. Kısa süreli İspanyol işgalinin (1596-1598) ardından Vervins Antlaşması'yla Fransa'ya geri verilen Calais, Napolyon'un 1805'te İngiltere'ye saldırma hazırlıkları sırasında bir yığınak noktası olarak kullanıldı. II. Dünya Savaşı sırasında Fransa'ya giren Alman kuvvetlerinin Manş Denizini tutmak için yöneldiği başlıca hedefler arasında yer aldı. Eylül 1944'te kurtarılmasından önceki üç ay boyunca İngiltere'yi hedef alan Alman V-1 füzeleri buradan fırlatıldı. Çarpışmalarda 1560'tan kalma içkaleyi çevreleyen eski kent yıkıldı ve güneye düşen Saint-Pierce sanayi bölgesi büyük hasar gördü.Yeniden inşa edilen kentin 13. yüzyıldan kalma saat kulesi hala ayaktadır. Önemli bir transit limanı olan Calais, aynı zamanda Manş Denizini geçen Fransız yolcu ve kargo gemilerinin başlıca kalkış ve varış noktasıdır. Kentin dantel ve işleme sanayileri çok eski bir geçmişe dayanır; bu alandaki ürünler dünyanın birçok yerine ihraç edilir. Yakın dönemde kentin gelişmesinde gıda, kimya ve makine sanayi önemli rol oynamıştır. İvane Andronikaşvili Prens İvane Andronikaşvili (Gürcüce: ივანე ანდრონიკაშვილი), veya Knez İvan Malhazoviç Andronnikov, (Rusça: Иван Малхазович Андронников) (1798 – 19 Kasım 1868), Rus Krallık hizmetinde çalışmış Gürcü Andronikaşvili ailesine mensup soylu bir generaldir. Kartli-Kakheti'deki Qudaghlo'da Prens Malhaz Andronikaşvili ve Prenses Mariam Bagrationi'nin çocukları olarak dünyaya geldi. (1801'de, Kartli-Kakheti, Rus İmparatorluğu'nun bir parçası oldu.) Annesi, Prenses Mariam Bagrationi, son İmeret kralı II. Solomon'un kardeşidir. On dokuz yaşına bastığında, Sankt-Peterburg'daki Süvari Alayı'na katıldı. 1824'te ise Nijniy Novgorod baş alayına katıldı. Görevini Kafkaslar'da icra etti. İranlılar ile (1826-1829) ve Türkler ile (1828-1829) savaştı. 1841'de Tümgeneral rütbesine terfi etti. sonrasında 1849'da Tiflis'in genel valiliğine yükseldi ve ardından Kafkas Savaşı'na katıldı. Kırım Savaşı askeri kariyerinin zirvesi oldu. 14 Kasım 1853 tarihinde Ahıska'da, 5,000'lik düzensiz ordusuyla Ali Paşa'nın 20,000'lik ordusunu yok etti. Aynı şekilde Selim Paşa'nın 36,000'lik ordusunu da yok etti. 19 Kasım 1868 tarihinde öldü. Şebinkarahisar Fatih Camii. Osmanlı İmparatorluğu döneminden kalma olan camii, Fatih Sultan Mehmet'in Otlukbeli Savaşı'nı kazandıktan sonra Şebinkarahisar’a geldiğinde, bu gelişinin anısı olarak bir cami yapılmasını emretmesi üzerine Fatih Camii yapılmaya başlanılmış ve yapımı 5 yıl sürmüştür. Ahşap olarak yapılan cami tarihinde iki defa büyük yangın görmüştür, birinci yangından sonra onarılmış fakat 1886 tarihindeki ikinci yangında tamamen yanarak yok olma noktasına gelmiştir. Mutasarrıf Resih Paşa ve Defterdar Mahmut Nedim’in öncülüğünde 1888 tarihinde Şebinkarahisar halkından da yardım alınarak şimdiki Fatih Camii yeniden yapılmıştır, dikdörtgen planlı ibadet mekânının üzeri altı kubbe ile örtülmüş ve böylece Osmanlı mimarisindeki ulu cami plan tipi burada uygulanarak inşa edilmiştir. Kitabeleri olmadığından yandıktan sonra yeniden yapılışı ve banisi ile ilgili bilgiler karanlıkta kalmıştır... 1939 yılında yaşanan büyük Erzincan depremi Şebinkarahisar’da da oldukça etkili olmuş ve büyük hasar yaratmıştır, Fatih Camiinin kubbeleri çökmüş, halıları yırtılmıştır. Kaymakam Mukadder Öztekin’in çabaları ile 1950 yılında onarılmış ve kurulan Fatih Camii koruma ve Güzelleştirme Derneği vasıtasıyla onarım ve ihtiyaçları karşılanmaya başlamıştır. Şebinkarahisar’da yaşanan 1915 yılındaki Ermeni ve Rum isyanlarında tahrip edilen ve saldırılara maruz kalan caminin duvarlarında ki mermi izlerini görmek mümkündür. Tamamen kesme taştan yapılan Fatih Caminin ana mekânı içerden dört adet büyük taş sütunlarla taşınmaktadır, binanın çatısı ise Şebinkarahisar Fatih Camii içerden düz görünmesine rağmen dışarıdan kubbeli olarak yapılmıştır. Caminin giriş kısmı olan kuzey cephesinde iki tane son cemaat yeri mevcuttur. Birinci son cemaat yerinin üzeri iki, ikinci son cemaat yerinin üzeri üç küçük kubbeyle örtülüdür. Giriş kısmı üç büyük kemere ayrılıp aydınlık sağlamak için yapılmıştır. Giriş kısmının sağında kare planlı kaide üzerinde önce konik sonra çok köşeli bir gövdeye sahip tek şerefeli minareye sahiptir. Şebinkarahisar İlçe merkezinde bulunan Fatih Camii, ilçenin en büyük camisidir, geniş bir avlusu mevcuttur ve üstü kurşunla kaplıdır. 2006 Yılında Vakıflar Bölge Müdürlüğünce restore edilerek üstü bakırla kaplanmış ve temel güçlendirme çalışması yapılmıştır. Havelland Havelland ("Landkreis Havelland") Brandenburg eyâletinin batısında olan bir ilçesi. Havelland ilçe'si Almanların adlandırdıkları Havelland vadisinde kalıyor. Barnim ilçesinin komşuları kuzeyde Ostprignitz-Ruppin ilçesi ("Landkreis Ostprignitz-Ruppin"), kuzey-doğuda Oberhavel ilçesi ("Landkreis Oberhavel"), batıda Sachsen eyâletinin Stendal ve Jerichower Land ilçesi, güneyde Potsdam-Mittelmark ilçesi ("Landkreis Potsdam-Mittelmark") ve şehir Brandenburg an der Havel, güney-doğusunda Potsdam şehri ve doğuda ise başkent Berlin ile komşudur. İlçe 6 Aralık 1993 tarihinde kurulmuştur, Nauen ilçesi ve Rathenow ilçesi ile birleşmesi sonucu oluşturulmuştur. Pop 100 Pop 100, Amerika Birleşik Devletleri'ndeki eski resmî müzik listelerinden biridir. "Billboard" dergisi tarafından 12 Şubat 2005'ta yayınlanmaya başlayan liste, 25 Nisan 2009'da kapatıldı. Listenin sıralamasında, tekli satışları ve dijital yüklemeler dikkate alınmaktaydı. Şebinkarahisar Kurşunlu Camii Kurşunlu Camii, Şebinkarahisar ilçesinin Taş Mahallesi'ndeki Kurşunlu semtinde yer alır. Caminin Harime giriş kapısındaki kemer dilimlerinde bulunan 4 satırdan ibaret inşa kitabesine göre Kurşunlu Camii inşası 5 yıl sürmüş ve 1586 yılında yapımı tamamlanmıştır. Kurşunlu Camii, Şebinkarahisar'ın ileri gelenlerinden "Allah Kulu" diye bilinen bir Şebinkarahisarlı hayırsever tarafından yaptırılmıştır. Osmanlı Devleti'nin klasik üslupta karakteristik cami şemasına uygun olarak yapılmıştır; Osmanlı mimarisinin tipik özelliklerini taşımaktadır, üç kubbelidir, bir son cemaat yeri ve tek kubbe ile örtülen haremden meydana gelmektedir. Küçük boyutlu son cemaat yerinde minare sol tarafa yer almaktadır ve üç kubbe ile örtülmüştür. Kurşunlu Camii mihrap ve minberi ilk yapıldığı zamanlardaki haliyle günümüze kadar gelmiştir. 19. yüzyılda da yapılan tamirle bugünkü görünümünü alan Kurşunlu Camii en son 1986 yılında restore edilmiş ve günümüzde halen kullanılmaktadır. Eurochart Hot 100 Singles Eurochart Hot 100 Singles, "Billboard" ve "Music & Media" tarafından, Mart 1984'ten beri derlenen müzik listesidir. Liste, on altı Avrupa ülkesinin single satışlarından oluşmaktadır: Almanya, Avusturya, Belçika (Flaman ve Valonya ayrı), Birleşik Krallık, Danimarka, Finlandiya, Fransa, Hollanda, İrlanda, İspanya, İsveç, İsviçre, İtalya, Macaristan ve Norveç. 23 Ağustos 2008 itibarıyla, bugüne kadar listede bir numara olmuş şarkı sayısı 345'tir. Listedeki en güncel bir numara ise Katy Perry'nin "I Kissed a Girl" adlı çalışmasıdır. Aktöbe Havalimanı Aktöbe Havalimanı (ya da Aktobe Airport) (ICAO: UATT) Kazakistan'da olan bir havalimanı. Aktöbe şehrine 4 km uzaklıkta Havaalanı ve küçük bir terminale sahip olup 5 tane uçak durma yeri (park etme yeri) bulunmaktadır. Berenice "Berenice", Edgar Allan Poe'nun korku türünde yazdığı, ilk defa 1835'te "Southern Literary Messenger"da yayınlanan kısa öyküdür. Kuzini Berenice ile evlenmeye hazırlanan Egaeus adında bir adam hakkındadır. Sevgilisi, belirsiz bir hastalık sebebiyle hızla kötüleşirken, Egaeus da genç kızın dişlerine saplantılı bir şekilde bağlanmaya başlar. Adam, kız öldükten sonra bile dişlerini düşünmeden duramaz. Bir gün, derin düşüncelere dalmış bir şekilde odasında oturmaktayken, bir hizmetçi gelir ve Egaeus'a Berenice'in mezarının açılmış olduğunu söyler. Bir anda kendine gelen adam elbiselerinin kanla kaplı olduğunu görür ve etrafında bakındığında dişçi aletleri ile içinde 32 beyaz dişin bulunduğu bir kutu görür. Dönemin okuyucuları bu öyküdeki şiddet sebebiyle dehşete düştü ve öykünün yayınlandığı gazetenin editörüne pek çok şikayet mektubu gönderdi. Poe, daha sonra öykünün kendi sansürlediği bir versiyonunu yayınladı ancak yine de önemli olanın şikayetler değil, gazetenin kaç kopya sattığı olduğu fikrini savundu. Anlatıcı Egaeus, kuzini Berenice ile birlikte büyük ve kasvetli bir köşkte büyüyen hevesli bir gençtir. Belirli nesnelere karşı monomaniyle sonuçlanan bir tür obsesif bozukluk yaşamaktadır. Çok güzel olan Berenice ise, sürekli kötüleşen ve tipik bir semptom olarak katalepsiye sebep olan belirsiz bir hastalığa yakalanmıştır. Buna rağmen iki gencin evlenmesi planlanmaktadır. Bir gün Egaeus kütüphanede otururken kendisine gülümseyen Berenice'i görür ve kızın dişlerine odaklanır. Saplantı hastalığı nükseden genç, günler boyunca birçok bilinçsizlik dönemi geçirir ve sürekli kızın dişlerini düşünür. Kızın dişlerini elinde tuttuğunu ve evirip çevirerek her yönden incelediğini hayal eder. Bu bilinçsiz anlarından birinde, hizmetçilerden biri ona, Berenice'in öldüğünü ve gömüldüğü söyler. Yine kendinden geçercesine düşünceye dalan Egaeus, bir anda açıklanamaz bir dehşetle kendine gelir ve masasında bir lamba ile küçük bir kutu görür. Bu sırada başka bir hizmetçi içeri girer ve Berenice'in mezarının açılmış olduğunu, mezarda kefen sarılmış biçimsiz - ama hâlâ canlı olan - bir beden bulunduğunu anlatır. Egaeus bunun üzerine, giysilerinin kan ve çamura bulanmış olduğunu görür. Önündeki küçük kutuyu açar ve içinde bazı dişçi aletleri ile birlikte ""otuz iki küçük, beyaz ve kemiğe benzeyen nesne"" bulur. Öykünün başındaki Latince epigraf şöyle çevrilebilir: ""Bir arkadaşım, sevdiğimin mezarını ziyaret edersem, ızdırabımın hafifleyeceğini söyledi."" Aynı alıntı, öykünün son bölümünde Egaeus tarafından, açık bırakılmış bir kitapta görülür. "Berenice"'de Poe, yıllardır Amerikan ve İngiliz okurların yakından takip ettikleri Gotik kurgu türünün temel popüler özelliklerini kullandı. Ancak Poe, korku unsurlarını daha gerçekçi görüntülerle dramatize ederek, Gotik hikâyeleri daha karmaşık hale getirdi. Bu öykü Poe'nun en vahşi öykülerinden biridir. Anlatıcı, bilinçaltında içinde karısının dişlerinin bulunduğunu biliyor olmasın rağmen, kutuya baktığında ""Peki niye... ensemdeki tüyler diken diken oluyor ve damarlarımdaki kan çekiliyordu?"" der. Yine de Poe, dişlerin çekildiği sahneyi öyküye eklememiştir. Ayrıca okuyucu, Egaeus'un bu korkunç eylemi gerçekleştirirken, eşinin hâlâ hayatta olduğunu fark edemeyecek bir durumda, bir tür trans halinde olduğunu bilir. Öyküde ayrıca 32 dişin tamamının çekilmiş olduğu vurgulanır. Öykünün ana teması Egaeus'un kendine sorduğu şu soruda gizlidir: ""Güzellikten bir tür sevimsizlik türetmeyi nasıl başardım?"" Ayrıca bu öykü Poe'nun daha sonra defalarca kullanacağı bir özellik olan saplantı hastalığını çeken bir karakteri ilk anlatışıdır. Dişler, Poe'nun pek çok öyküsünde ölümlülüğü anlatan semboller olarak kullanılır. Bu sembolün benzer kullanımları, "Metzengerstein"'daki atın ""mezardan çıkmışa benzeyen iğrenç"" dişleri, "Bay Valdemar Vakasındaki Gerçekler"'de hipnotize olmuş adamın dudaklarının dişleri arasında sıkışıp kalması ve "Aksak Kurbağa"'daki diş gıcırdatma sesleridir. Dişlerin "Berenice" öyküsündeki önemi Freudyen açıdan da değerlendirilebilir. Buna göre dişlerin sökülmesi, muhtemelen mastürbasyonun cezası olarak iğdiş edilmeyi sembolize eder. Başka bir cinsel çağrışıma göre dişler, kadının vücuduna girişi engelleyen koruma unsurları olarak görülebilir. Psikoanalitik edebiyat eleştirileri yapan Princess Marie Bonaparte, bu öyküyü ""vagina dentata (dişli vajina)"" miti ile ilişkilendirir. Egaeus ve Berenice simgesel karakterlerdir. Poe'nun ismi belirli olan nadir anlatıcılarından biri olan Egeaus, kütüphanede doğmuştur ve entelektüelliği simgeler. Sessiz ve yalnız bir adamdır. Saplantıları, düşünmeye ve çalışmaya olan ilgisini vurgular. ""Yaşamda umursamazca gezinen"", ""çevik, zarif ve enerji dolu"" olan Berenice ise daha fiziksel bir karakterdir. Ancak öykü boyunca tek kelime etmeyen, bastırılmış bir kadındır. Poe öykülerindeki birçok kadın gibi, varlığının tek amacı güzel olmak ve ölmektir. Berenice hastalanınca Egaeus'un ona bir insan olarak ilgisi azalır. Kadın artık hayran olunacak değil incelenecek bir nesne haline gelir. Egaeus, Berenice'in alnından bahsederken, "onun alnı" demek yerine sadece "alın (the forehead)" diyerek, kadının insani özelliklerini yok sayar. Poe karakterlere bu isimleri vererek, Antik Yunan trajedilerinin etkisini yaratmak istemiş olabilir. "Zafer getiren" anlamına gelen Berenice adı, Callimachus'un bir şiirinde geçer. Şiirde Berenice, eğer kocası savaştan sağ dönerse, Afrodit'e kendi saçlarını vermeyi vadeder. Egaeus ismi ise, oğlu Theseus'un Minotor'u öldürmeye çalışırken öldüğünü sanıp intihar eden Atina Kralı Aegeus'tan geliyor olabilir. Öykünün son cümlesi, birçok yan cümlenin bir dizi bağlaçla birbirine bağlanması ile özellikle uzatılmıştır. Cümlenin etkisi artırmak için, ağır aksanlı sessiz harfler ile uzun sesli harfler kullanılmıştır. Öyküde, Poe'nun diğer eserlerinde de sıklıkla tekrar eden birkaç tema görülür. Öykü ilk defa Mart 1835'te, nispeten nazik bir dergi olan "Southern Literary Messenger"'da yayınlandı. Birçok okuyucunun öyküdeki şiddet karşısında rahatsız olmasının ve yayıncı Thomas W. White'a şikayette bulunmasının ardından 1840'ta öykünün yeniden düzenlenmiş bir versiyonu yayınlandı. Bu versiyonda öyküden çıkarılan dört paragrafta, Egaeus'un Berenice'i tam cenaze töreninden önce görmeye gittiği ve parmağını oynatıp gülümseyen genç kızın halen hayatta olduğunu aslında fark etmiş olduğu anlatılıyordu. Poe şikayetleri haksız buldu. Berenice'in yayınlanmasında bir ay sonra White'a yazdığı bir mektupta pek çok derginin bu tür öyküler yayınlayarak ün kazandığını anlattı. Kötü şekilde olsa bile tek amacının değer verilmek olduğunu, "değer verilmek için de okunmak gerektiğini" yazdı. Hatta şöyle bir itirafta bulundu: "Biliyorum ki öykü oldukça tatsız - ama bir daha bu kadar berbat bir günah işlemeyeceğim." Yine de mektubunun sonunda Poe, öykü hakkındaki son yargının, okuyucu kitlesinin tepkisine göre değil, derginin dağıtım sayısına bakılarak verilmesi gerektiğini belirtti. 1995 tarihli video oyunu "The Dark Eye" Poe'nun bazı öykülerinin canlandırıldığı bölümler içeriyordu. Bu bölümlerden biri Berenice öyküsünden uyarlanmıştı. Oyunda, öykünün Egaeus'un ya da Berenice'in gözünden farklı şekilde oynanması mümkündü. Orhantepe Orhantepe , İstanbul'un Kartal ilçesine bağlı bir mahalledir. İlçenin batısında yer alır ve Marmara Denizi'ne kıyısı vardır. Mahallede Maltepe Üniversitesi, Tekel Sigara Fabrikası, Kartal Adliyesi, Meteoroloji Müdürlüğü gibi kurumlar bulunmaktadır. Ayrıca Prens Adaları manzarası ve uzun sahil şeridiyle bilinen Dragos Tepesi'nin büyük bölümü bu mahalle içerisinde yer almaktadır. 6 Şubat 2019'da mahallede bir apartmanın çökmesi nedeniyle 21 kişi öldü, 14 kişi yaralandı. Aşk-ı Memnu (dizi, 1975) Aşk-ı Memnu, Halid Ziya Uşaklıgil'in aynı adlı eserinin ilk televizyon uyarlaması olan 1975 tarihli tv dizisi. TRT'de yayınlanmış ikinci Türk televizyon dizisidir. Otuz üçer dakikalık 6 bölümden oluşan diziyi Halit Refiğ yönetmiştir. Android Android genellikle şunları ifade eder; Android, ayrıca şu anlamlara da geliyor olabilir; Aşk-ı Memnu (anlam ayrımı) Aşk-ı Memnu, Halid Ziya Uşaklıgil'in 1900'de yayımlanan romanı. Bu sözcük şu anlamlara da gelebilir: Uluslararası Eskişehir Festivali Uluslararası Eskişehir Festivali , ilki 1995 yılında düzenlenmiş olan müzik, dans, tiyatro gibi çeşitli sanat dallarıyla çocuk etkinliklerine yer veren festival. Kültür ve sanat etkinliklerinin ufuklarını genişleterek Anadolu'da yaygınlaşmasına katkıda bulunmak ve Türkiye'nin üç büyük kenti dışına da yaygınlaşmasına öncülük ederken iyi bir örnek oluşturmak, Eskişehir halkı ile buluşturmak ve çocuklar ile ilgili konuları da kapsama almak amacıyla başlatılmıştır. Zeytinoğlu Eğitim, Bilim ve Kültür Vakfı tarafından başlatılan festival, her yıl ekim ya da kasım ayında 9 gün süren etkinlikler içermektedir. 6 yıl boyunca Zeytinoğlu Vakfı'nın önderliğinde devam eden festival, 2001 yılından sonra Zeytinoğlu Vakfı ile Eskişehir Kentsel Gelişim Vakfı iş birliğiyle gerçekleştirilmektedir. Eskişehir Büyükşehir Belediyesi önderliğinde kurulan Eskişehir Kentsel Gelişim Vakfı'nın başlıca destekçileri arasında Eskişehir Valiliği, Anadolu ve Osmangazi Üniversiteleri ile Zeytinoğlu Vakfı yer almaktadır. Jaap de Hoop Scheffer Jakob Gijsbert "Jaap" de Hoop Scheffer (/jɑːp də hoːp ˈsxɛfə/, d. 3 Nisan 1948, Amsterdam, Hollanda) Hollandalı politikacı ve Kuzey Atlantik Antlaşması Örgütü (NATO) onbirinci genel sekreteri. Volkswagen Transporter Volkswagen Transporter veya gövde tipine göre değişen diğer adlarıyla Kombi veya Microbus, gayrıresmî adlarıyla Bus (Amerika Birleşik Devletleri) veya Camper (Birleşik Krallık), Volkswagen AG'ye bağlı Volkswagen Ticari Araç tarafından üretilen T platformuna mensup hafif ticari araç modeli serisidir. 1950 yılında, Tip 2 adıyla üretimine başlanmış olup son olarak 5. nesil modeller satışa sunulmuş ve 6. neslin tanıtımı yapılmıştır. Nesilleri; sırasıyla T1, T2, T3, T4, T5 ve T6 olarak adlandırılmıştır. 1950-1964 yılları arasında üretilen birinci nesil, Tip 1'in sonrasında üretilmeye başlanan ikinci model olduğundan Tip 2 adını taşımaktaydı. Aracın arka kısmında bulunan motor hava soğutmalıydı. 1967'de ikinci neslin üretimine geçildi ve 1979'a kadar üretimi sürdü. Üçüncü nesille birlikte gelen su soğutmalı motor seçeneği, 1990'da üretimine başlanan dördüncü nesille birlikte standart hâle geldi. 2003'te beşinci neslin satışına başlandı. Modelin son nesli olan altıncı nesli ise 2015'te tanıtıldı. Volkswagen'in Hollandalı ithalatçısı Ben Pon, 1946 yılında Wolfsburg'daki Volkswagen fabrikasını gezerken karşılaştığı, birkaç Volkswagen çalışanının ağır parçaları bir üretim binasından diğerine taşımakta kullanmak amacıyla Beetle'dan esinlenerek geliştirdiği Plattenwagen adlı araçtan ilham alarak; motoru arkada yer alan, önden çekişli ve kutu şeklinde gövdesi olan bir araç taslağı çizdi. İlk taslağın çizim tarihi 23 Nisan 1947 olarak belirtilirken, Volkswagen Genel Müdürü Heinrich Nordhoff tarafından 19 Mayıs 1949 tarihinde bu taslağın üretime geçmesini onaylandı. Güçlü görünümüne atfen Almancada "güçlü" anlamı taşıyan "Bulli" takma adı verilen bu aracın prototipi Kasım ayında Wolfsburg'da tanıtıldı. 8 Mart 1950'de Tip 2 adıyla aracın seri üretimine başlandı. Tip 1'de olduğu gibi Tip 2'de de 1,1 L (1.131 cc, 69,0 cu in) kapasiteli, 18 kW (24 PS; 24 bhp) DIN gücündeki hava soğutmalı dört silindirli düz motor modeli olan 1100 Volkswagen hava soğutmalı motor aracın ön kısmına monte edilmişti. 1953'te motor modeli, 1.192 cc (72,7 cu in) kapasiteli 22 kW (30 PS; 30 bhp) gücündeki 1200 modeliyle değiştirildi. 1955'te, bu daha yüksek sıkıştırma oranı standart hâline getirildi. Modelin 1955 yılına kadar üretilen ilk sürümleri için 1990'lardan itibaren bu sürüm için T1a adı kullanılmaktadır. 1990'lardan itibaren T1b olarak adlandırılan sonraki sürümlerde ise gövde biraz değiştirilerek aracın tavan kısmı genişletilmiş, motor bölümü küçültülmüş, 15 in (381 mm) tekerlekler yerine 16 in (406 mm) tekerlekler kullanılmaya başlanmıştı. Araçların üretimi 1955'e kadar Wolfsburg'daki fabrikada gerçekleştirilirken, 1955 yılında Hannover'de yeni bir fabrika kurulmasının ardından buradaki ilk Tip 2 8 Mart'ta üretildi ve 20 Nisan'da burada seri üretime geçildi. 1960'ta, 30 kW (41 PS; 40 bhp) gücündeki motorlar kullanılmaya başlandı. 1962'de üretime geçilen ve daha ağır yük taşınmasına olanak sağlayan farklı bir sürümde ise taşıma kapasitesi 750 kg (1.653 lb)'dan 1.000 kg (2.205 lb)'a çıkarıldı, 14 in (356 mm) çapında daha küçük fakat daha geniş tekerlekler monte edildi ve 1,5 L kapasiteli, 31 kW (42 PS; 42 bhp) DIN gücünde daha gelişmiş bir motor kullanıldı. Bu sürümün piyasaya sürülmesinden yaklaşık bir yıl sonra eski sürümün üretimine son verildi. 1963 yılında, 1,5 L (1.493 cc, 91,1 cu in) kapasiteli, 38 kW (52 PS; 51 bhp) gücündeki 1500 Volkswagen hava soğutmalı motor standart hâle getirildi. Sonradan T1c olarak adlandırılan ve 1963'ten itibaren üretimine başlanan sürümde arka kapı genişletilmişti. Aynı yıl, yolcu veya kargo bölümüne açılan menteşeli kapı yerine kayan kapıya sahip sürümlerin de üretimine geçildi. 1965'te ise motor gücü 32,3 kW (44 PS; 43 bhp)'a yükseltildi. 1967 yılında Almanya'da T1'lerin üretimine son verilirken, Brezilya'da bu neslin üretimi 1975'e kadar devam etti. Brezilya'da sonradan üretilen sürümler, T2'dekine benzer ön uç yapısı ile büyük arka lambalara sahip olacak şekilde değiştirilmişti. T1.5 olarak adlandırılan bu modellerin üretimi ise 1996'ya kadar sürdü. 1967'de, Tip 2'nin ikinci neslinin üretimine başlandı. Ön camdaki ikiye bölünmüşlük kaldırılarak ön cam tek parça hâline getirilmiş, araç birinci nesle kıyasla daha büyük ve daha ağır olmuştu. 1,6 L (1.584 cc) kapasiteli ve 35 kW (48 PS; 47 bhp) DIN gücündeki motorun ebadı da ilk nesle göre büyümüştü. Esnek yarım akslı arka süspansiyon ile transfer kutusu kaldırıldı, bunlar yerine mafsal istavrozu ile donatılan yarım akslar eklenerek sürüş yüksekliği arttırıldı. 1971'e kadar üretilen bu sürümler T2a olarak adlandırılmaktaydı. Bu tarihten sonra T2a adı verilen sürümlerin üretimine geçildi. İlk sürümlerde yuvarlatılmış tampon ön kapılara kadar uzatılmış ve kapı açıldığında sürücü ile yolcuların binmesini kolaylaştırma amacı güden bir basamak görevi görmekteydi. 1971'den sonra üretilen sürümlerde 1,6 L (1.584 cc) hacimli, her silindir başında ikişer emme deliği bulunan ve 37 kW (50 PS; 50 bhp) DIN gücünde motor yer almaktaydı. Ön tekerleklere disk fren, yenilenen tekerleklere ise fren havalandırma delikleri eklenmiş ve jant kapakları daha düz hâle getirilmişti. Önceki sürümde ön farlar altında yer alan sinyal lambaları yükseğe, havalandırma ızgarasına monte edildi. 1972'den sonraki sürümlerde motor bölümünün ebadı arttırıldı, arka kısmın tasarımı değiştirilerek çıkartılabilir motor koruyucu kapağı kaldırıldı ve arka lambaların ebatları büyütüldü. Hava giriş kısmı da genişletilerek daha büyük motorun ihtiyaç duyduğu daha çok havanın alınması sağlandı. 1972'den itibaren Tip 4 için üretilen motorlar Tip 2'de de kullanılmaya ve farklı bir seçenek olarak satışa sunulmaya başladı. Amerika Birleşik Devletleri ve Kanada'da satılan sürümler için ise bu motor standarttı. 1973'te üretilen ve Tip 4 motoru taşıyan sürümlerde ilk kez otomatik şanzımana yer verildi. Her iki motor da 1,7 L hacimli olup; manuel şanzıman için 49 kW (67 PS; 66 bhp) DIN, otomatik şanzıman için ise 46 kW (63 PS; 62 bhp) DIN gücündeydi. Tip 4 motoru taşıyan sürümde kullanılan motor 1974 yılında 1,8 L ve 50 kW (68 PS; 67 bhp) DIN'e, 1976 yılında ise 2,0 L ile 52 kW (71 PS; 70 bhp) DIN'e yükseltildi. 1978'de üretime başlanan 2,0 L kapasiteli modellerde hidrolik sübap iticisi kullanılmaya başlanarak, eski sürümlerde olduğu gibi periyodik olarak sübap boşluğunun temizlenmesi gerekliliğinin önüne geçildi. 1975 ve sonrasında Amerika Birleşik Devletleri'nde üretilen modellerde standart olarak Bosch L-Jetronic elektronik yakıt enjeksiyonu sistemi kullanılmaya başlanırken; 1978'de ilk kez elektronik ateşleme sistemi Tip 2'lerde kullanıldı. 1979 Mayıs'ında, Hannover'deki fabrikada, Tip 2'nin üçüncü nesil modellerinin üretimine geçildi. Bu nesille birlikte önceki iki neslin aksine aracın dış kısmındaki yuvarlatılmış hatlardan daha keskin hatlara geçiş yapıldı. Camlar ile bagaj kapısının boyutları büyütüldü. Ön farlar önceki nesillerde olduğu gibi yuvarlaktı. Krom kaplama çelik tamponların üstünde plastik bir parça vardı. 1,6 L (1.584 cc) hacimli, 37 kW (50 bhp) DIN gücünde ve 2,0 L (1.970 cc) hacimli, 51 kW (70 bhp) DIN gücünde, hava soğutmalı iki farklı motor seçeneğiyle üretimine başlandı. 1981 Şubat'ında, Golf'te kullanılan 1,6 L (1.588 cc) hacimli 37 kW (52 bhp) DIN gücündeki su soğutmalı dizel motor içeren sürümlerin üretimine geçildi. Aynı yılın Eylül ayında, daha farklı bir iç tasarıma sahip, yedi kişilik oturma kapasitesi olan Caravelle ile Caravelle'in daha lüks bir sürümü olan Carat tanıtıldı. Ekim ayında ise 1,9 L (1.913 cc) hacimli 44 kW (60 bhp) DIN gücünde ve aynı hacme sahip 57 kW (78 bhp) DIN gücünde benzinli motor taşıyan iki farklı sürüm üretilmeye başlandı. 1982'de Almanya'da hava soğutmalı motora sahip sürümlerin üretimine son verildi. Ağustos 1983'te, ızgarasının üstünde dört adet dikdörtgensel ön far bulunan Caravelle tanıtıldı. 1984'te, 2,1 L (2.109 cc) hacimli 82 kW (112 PS) gücündeki benzinli ve 1,6 L (1.588 cc) hacimli 51 kW (70 PS) gücündeki dizel motor taşıyan araçlar alternatif olarak satışa çıkarken, ertesi yıl bu ikisi standart hâle geldi. 1985 yılında modelde büyük çaplı bir revizyona gidildi. Egzoz sistemi, ön süspansiyon, kayan kapı kilitleri, yakın enjeksiyon sistemleri gibi alanlarda değişiklikler yapıldı. Bu yıl aynı zamanda Syncro adı verilen dört tekerlekten çekiş sistemi tanıtılırken, Tip 2'lerde kullanılmaya ve alternatif olarak satışa sunulmaya başladı. Aynı yıl 2,1 L (2.109 cc) hacimli 70 kW (95 PS) güce sahip motor taşıyan araçların da yine alternatif olarak üretimine geçildi. Eylül 1990'da Hannover'deki fabrikada neslin üretimine son verilirken, Güney Afrika Cumhuriyeti'nde üretim 2002 Haziran'ına kadar devam etti. Ağustos 1990'da dördüncü neslin üretimine başlanırken, modele Transporter adı verilmişti. Bu nesilde, standart olarak kullanılan su soğutmalı motor ilk kez aracın ön kısmına alınmıştı. Önceki nesle göre aracın burun kısmı uzatılmış, ön farlar dikdörtgensel şekilde tasarlanmıştı. Van, kamyonet ve campervan olmak üzere üç farklı gövde tipinde sürümleri üretilen dördüncü nesilde farklı kapasite ve güçlerde benzinli ve dizel motorlar kullanılmıştı. İlk olarak 1,9 L (1.781 cc) hacimli 49 kW (67 PS; 66 bhp) DIN gücünde, 2,0 L (1.968 cc) hacimli 62 kW (84 PS; 83 bhp) DIN gücünde ve 2,5 L (2.461 cc) hacimli 82 kW (112 PS; 110 bhp) DIN gücünde olmak üzere üç farklı benzinli ile 1,9 L (1,896 cc) hacimli 45 kW (61 PS; 60 bhp) DIN gücündeki bir dizel motor seçeneğiyle üretimine başlandı. 1992'de, 1,9 L (1.781 cc) hacimli 50 kW (68 PS; 67 bhp) DIN gücüne sahip turbo dizel motorlu sürüm ile 2,4 L (2.370 cc) hacimli 57 kW (78 PS) DIN güce sahip Syncro sistemi taşıyan sürümün üretimine geçildi. 1995'te, 1,9 L (1.781 cc) hacimli dizel motor taşıyan sürümlerin üretimine son verilerek 2,5 L (2.461 cc) hacimli 75 kW (102 PS) DIN gücündeki turbo şarj direkt enjeksiyonlu motor taşıyan sürümlerin üretimine başlandı. 1996'da, 2,5 L (2.461 cc) hacimli benzinli motor taşıyan sürüm için alternatif olarak 85 kW (115 PS) DIN güce sahip motor taşıyan normal sürümler ile Syncro monteli sürümlerin yanı sıra 2,8 L (2.792 cc) hacimli 103 kW (140 PS) güce sahip benzinli motor taşıyan sürümler piyasaya sürüldü. 1997'de 2,4 L (2.370 cc) hacimli motorun gücü 55 kW (75 PS) olarak güncellendi ve ertesi yıl bu güç, bu hacme sahip motor taşıyan araçlarda standart hâle getirildi. 1998'de, 2,4 L (2.370 cc) hacimli dizel motorlara sahip araçlarda güncellemeye gidilerek hacimleri 2,5 L (2.461 cc)'ye, güçleri ise normal sürümler için 65 kW (88 PS) DIN'e, Syncro taşıyan modeller için ise 75 kW (102 PS) DIN'e çıkartıldı ve her iki motor turbo şarj direkt enjeksiyona sahip olacak şekilde güncellendi. 2000'de, 2,8 L (2.792 cc) hacimli benzinli motorda güncelleme yapıldı ve gücü 150 kW (204 PS) olarak değiştirildi. Modelin beşinci neslinin üretimine Mart 2003'te başlandı. İlk olarak 2,0 L (1.984 cc) hacimli 85 kW (116 PS, 114 hp) DIN gücündeki ve 3,2 L (3.189 cc) hacimli 173 kW (235 PS, 232 hp) DIN gücündeki benzinli motorlar ile 1,9 L (1.896 cc) hacme sahip 62 kW (84 PS, 83 hp) DIN ve 75 kW (102 PS, 101 hp) DIN güçlerindeki ve 2,5 (2.461 cc) hacme sahip 96 kW (131 PS, 129 hp) ve 128 kW (174 PS, 172 hp) DIN güçlerindeki TDI PD dizel motorlar taşıyan dört farklı sürüm imal edilmekteydi. 2009'da bu nesil taşıtların makyajlanmış sürümleri Transporter, Caravelle, Multivan ve California olmak üzere dört ana isim altında piyasaya sürüldü. 3,2 L (3.189 cc) hacimli benzinli motoru üretimine son verilirken, yerine 2,0 L (1.984 cc) hacimli 150 kW (204 PS, 201 hp) DIN gücündeki turbo şarj benzinli motor taşıyan araçların üretimine geçildi. Dizel motorlu araçlarda da 2,0 L (1.984 cc) hacimli motorlar standart hâle getirildi ve beş farklı sürümde üretimine başlandı. TDI CR türündeki üç motorun güçleri 62 kW (84 PS, 83 hp) DIN, 75 kW (102 PS, 101 hp) DIN ve 103 kW (140 PS, 138 hp) DIN olarak belirlenmişti. 84 kW (114 PS, 112 hp) DIN gücündeki motorda BlueMotion teknolojisi kullanılırken, 132 kW (179 PS, 177 hp) DIN gücündeki motora BiTDI sistemi entegre edilmişti. Transporter'ın altıncı neslinin tanıtımı Nisan 2015'te yapıldı ve 2016 yılında piyasaya sürüleceği açıklandı. Yeni nesil TDI motorların kullanıldığı araçların üretimine; 2.0 L (1.968 cc) hacimli 62 kW (84 PS, 83 hp) DIN, 75 kW (102 PS, 101 hp) DIN, 110 kW (150 PS, 148 hp) DIN ve 150 kW (204 PS, 201 hp) DIN güçlerinde olmak üzere dört farklı dizel motor seçeneği ile aynı hacme sahip 110 kW (150 PS, 148 hp) DIN ve 150 kW (204 PS, 201 hp) DIN güçlerinde olmak üzere iki farklı benzinli motor seçeneğiyle başlandı. Modellerin dış hatları, önceki nesillere göre daha keskin hâle getirildi ve gövdenin tümü tek bir parçaymış gibi görünecek biçimde tasarlandı. Nesildeki araçlar; Generation Six, Transporter, Multivan, Caravelle ve California olmak üzere beş ana model adı altında üretilirken; ilk defa bu nesilde üretimine başlanan Generation Six adlı model Multivan Comfortline temel alınarak üretilen özel bir sürümdü. Temelli DirecTV DirecTV, Amerika'da hizmet veren bir Direct Broadcast Satellite (Uydudan doğrudan yayın) hizmetleri vermekte olan bir Dijital Platformdur. Merkezi ABD, Kaliforniya, El Segundo'dadır ve 1990 yılında kurulmuştur. Amerika Birleşik Devletleri, Karayipler, Latin Amerika ve Meksika'da hizmet vermektedir. Başlıca rakip firmaları Dish Network ve Kablo TV hizmet sağlayıcılarıdır. Firma DirecTV Group'a aittir ve Liberty Media tarafından kontrol edilmektedir. Hizmetlerini işletmelere de sunabilen DirecTV, arabalarda, botlarda DirecTV Mobile, uçaklarda da DirecTV Airborne hizmetlerini her yerde tüketiciye verebilmektedir. Sloganı ise İyi TV vardır, daha iyi TV vardır ve sonra DIRECTV vardır "(İngilizce:There's Good TV, there's Better TV, and then there's DirecTV)"'dır. DirecTV çanak antenleri tipik olarak 18 inch (45 santimetre) boyutundadır. DirecTV'nin şu anda kurduğu çanak antenler 5 LNB'lidir HD TV yayınların alımına uygundur. Ayrıca Slimline adında 3 Ka/Ku bant bulunduran LNB'li çanak antenleri de vardır. Bu anten 99°, 101° ve 103° uydularını görmeye uygun olarak hazırlanmıştır. DIRECTV Reciever: DirecTV nin standart uydu alıcısıdır. Sadece SD (Standard Definiton) yayınları gösterme özelliğine sahiptir. DIRECTV HD Receiver (H10/H20/H21/H23): Bu uydu alıcısı HD (High Definition) yayınları gösterebilmektedir. 1080i formatını desteklemektedir. DIRECTV Plus DVR (R15/R16/R22): Bu uydu alıcısı ile 100 saate kadar kayıt yapılabilmektedir. Aynı zamanda görüntüyü durdurma ileri ve geri alma özellikleri de bulunmaktadır. DIRECTV Plus HD-DVR (HR20/HR21/HR22): Bu uydu alıcısı DIRECTV Plus DVR cihazları ile aynı özellikleri taşımaktadır. Farkı HD yayınları da görüntüleyip kaydedebilmesi ve görüntü ve müziklerin depolanabilmesidir. Intel Viiv işlemci tabanlıdır. DIRECTV Pro HD-DVR: Bu uydu alıcısı Plus HD-DVR ile aynı özellikleri taşımasının daha yüksek soğutma ve kayıt hafızası özelliği vardır. Intel Viiv işlemci tabanlıdır. DIRECTV Sat-Go: Dünyanın ilk taşınabilir uydu televizyonu sistemidir. Anteni, ekranı ve recieveri bir bütündür. Normal recieverlerde kullanılan abonelik smart kart yerine, sim kart büyüklüğünde bir abonelik kartı kullanılır. Volkswagen Touareg Volkswagen Touareg, 2002 yılında Volkswagen grubu tarafından üretilen spor amaçlı taşıt (SUV). Audi ve Porsche markaları da gruba aittir. Touareg tasarımında Porsche Cayenne ve Audi Q7 ile benzer özellikler taşır. Bratislava, Slovakya'da üretilmektedir. Tıkız-açık topoloji Topolojide tıkız-açık topoloji, bir topolojik uzaydan bir diğerine tüm sürekli gönderimlerin oluşturduğu küme üzerine konan bir topolojidir. Fonksiyonel analizde fonksiyon uzaylarına konan doğal bir topolojidir. X ve Y birer topolojik uzay olsun. X'ten Y'ye tüm sürekli gönderimlerin kümesi "C(X,Y)" olarak gösterilsin. Bu küme üzerine tıkız-açık topoloji kuracağız. X'te tıkız bir K kümesi ve Y'de açık bir V kümesi olsun. "C(X,Y)" kümesinin "F(K,U)" altkümesi şöyle tanımlansın: X'ten Y'ye giden sürekli bir "f" gönderimi, K'yi V'nin içine götürüyorsa "f" gönderimi "F(K,U)" kümesinin içindedir. Olası tüm tıkız K ve açık U için "F(K,U)" altkümelerinin topluluğu, "C(X,Y)" kümesinde tıkız-açık topolojinin bir alttabanını oluşturur. Eğer X kümesi yalnızca bir noktadan oluşmuşsa, "C(X,Y)" kümesi tıkız-açık topolojisiyle Y topolojik uzayına homeomorfiktir. 1952 Kış Olimpiyatları madalya sıralaması 1956 Kış Olimpiyatları madalya sıralaması 1960 Kış Olimpiyatları madalya sıralaması 1964 Kış Olimpiyatları madalya sıralaması 1968 Kış Olimpiyatları madalya sıralaması 1972 Kış Olimpiyatları madalya sıralaması 1976 Kış Olimpiyatları madalya sıralaması 1980 Kış Olimpiyatları madalya sıralaması Solange Knowles Solange Piaget Knowles (d. 24 Haziran 1986), bilinen adıyla Solange, Amerikalı R&B ve pop şarkıcısı, oyuncu, söz yazarı, manken ve dansçı. R&B şarkıcısı Beyoncé'nin kız kardeşidir. Solange Knowles, Houston, Teksas'ta Matthew ve Tina Knowles'ın kızı olarak dünyaya gelmiştir. Babası Afro Amerikan ve annesi Creole (Afro Amerikan, Kızılderili ve Fransız) kökenlidir. Ayrıca, söz yazarı Angela Beyincé'nin kuzenidir. Solange Knowles, 2001 yılında Destiny's Child'ın tatil albümü "8 Days of Christmas"'da yer aldı. Albümdeki "Little Drummer Boy" ve "Proud Family" parçalarının geri vokallerinde yer aldı. Sonraki yıl Lil' Romeo'nun "Game Time" adlı ikinci stüdyo albümüne konuk oldu. Ayrıca aynı yıl Kelly Rowland'ın "Simply Deep" albümünde söz yazarı ve prodüktör olarak yer aldı. Solange aynı zamanda ilk stüdyo albümü için çalışıyordu. Albümün prodüktörlüğünü Jermaine Dupri, The Neptunes, Linda Perry ve Timbaland gibi isimler üstlendi. Solange, albümü için on bir parça kaydetti ve albümün ismi "Solo Star" olarak belirlendi. Albümün ilk single'ı, Damon Elliott prodüktörlüğünde "Feelin' You (Part II)" parçası oldu. Şarkı, "Billboard" Hot 100 listesine girememekle birlikte, Hot R&B/Hip-Hop Singles Sales listesinde 3 numaraya ulaştı. "Solo Star", Amerika Birleşik Devletleri'nde 21 Ocak 2003'te yayımlandı. Albüm, 112,000 adetlik satış rakamı elde ederek "Billboard" 200'de 49 numara ve Top R&B/Hip-Hop Albums'de 23 numara oldu. Solange sonraki yıl Destiny's Child, Rowland, Michelle Williams, Trin-I-Tee 5:7 ve Beyoncé'nin şarkılarına katkıda bulundu. Ayrıca 2005 yılında Destiny's Child'ın "Soldier" adlı videosunda yer aldı ve o yıl Solange, oğlu Daniel'a hamileydi. 2007 sonunda Solange, Geffen Records ile anlaştıktan sonra yeni albümü için çalışmalara başladı. Albümün prodüksiyonunda Cee Lo Green, Soulshock & Karlin, Polow da Don ve Mark Ronson görev alırken, vokallerde Q-Tip, Lil Wayne, Estelle ve Bilal yer aldı. Solange, "Sol-Angel and the Hadley St. Dreams" adını taşıyan albümünün kayıtlarını 2008'de tamamladı. Albümün ilk single'ı, prodüktörlüğünü The Neptunes'un üstlendiği "I Decided" parçasına seçildi. Şarkının videoklibi Nisan 2008'de çekildi ve tanıtımı BET kanalında 4 Haziran 2008'de yapıldı. Single, "Billboard" Hot Dance Singles Sales listesinde ve Hot R&B/Hip-Hop Singles Sales listelerinde 1 numaraya ulaştı. Solange, "I Decided"ın Avrupa ve İngiltere sürümünde daha önce Beyoncé ve Kelly Rowland parçalarını remixleyen Freemasons ile çalıştı ve bu sürümün adı "I Decided Part II" oldu. Parçanın bu sürümü 11 Ağustos'ta piyasaya çıktı. Knowles, Şubat 2004'te futbolcu Daniel Smith ile evlenmiştir ve 18 Ekim 2004'te Daniel Julez Smith Jr. adındaki oğlunu dünyaya getirmiştir. Ekim 2007'de Solange, "Essence" dergisine verdiği bir röportajda Daniel Smith ile boşandığını açıklamıştır. 1984 Kış Olimpiyatları madalya sıralaması 1988 Kış Olimpiyatları madalya sıralaması Charente Charente (), Fransa'nın illerinden birisidir. Charente, "Cognac", "Confolens" olmak üzere 2 yerleşime ayrılmıştır. İl, Fransa'nın Fransız Devrimi'nden sonra; 4 Mart 1790 tarihi itibarıyla belirlenen ilk eyaletlerinden birisidir. Nüfus bakımından 66. en büyük Fransa ili olan "Charente" ili, Fransa'nın en tenha illerinden biridir. Yöre, Fransa'nın batı kuşağında yer almaktadır. Yöre, Vienne, Haute-Vienne, Dordogne, Charente-Maritime ve Deux-Sèvres illeriyle çevrilidir. Tarımda Fransa'nın önemli illerindendir. 1992 Kış Olimpiyatları madalya sıralaması 1994 Kış Olimpiyatları madalya sıralaması Tour de France savaşçılık ödülü Tour de France savaşçılık ödülü (, ), Fransa Bisiklet Turu'nda verilen bir ödüldür. Devamlı atak yapanları destekler ve 1981 yılından beri ödülü kazanan tüm turu kazanamadı. İlk ödül 1950 yılında Gérard Saint'e verildi. Fakat 1980 yılına kadar her bir yıl verilmedi. Bernard Hinault, Eddy Merckx ve Richard Virenque bu ödülü üç defa kazandılar. Ödül sistemi her sene süresinde değiştirildi. Tarihsel olarak, bisikletçiler puanları yığarak topluyordu, fakat günümüzdeki sistem ödülü zaman yarışları hariç her bir etapta veriyor. Ayrıca bütün turun en savaşçısı için bir ödül de var. Bisikletçiler ödülü kazanmak için yarışı bitirmek zorundalar. En savaşçı binici için bir mayo yok, bunun yerine, genelde beyaz üzerine siyah yerine Kırmızı renkli arkalık üzerine beyaz numara işaretleniyor. Ödüllerin sponsorluğu Brandt tarafından yapılıyor. 1953'ten beri genel süper-savaşçılık ödülünü kazananlar. Charente-Maritime Charente-Maritime, Fransa'da 17 numaralı "Département" veya bir tür vilâyet. Ülkenin batısında, Atlantik kıyısında Nouvelle-Aquitaine bölgesinde yer alır. Département'ın ismi Charente nehri ile kentin tarihi bir donanma şehri olmasına ithafen Fransızca "donanma" manasına gelen "Maritime" kelimelerinden türetilmiştir. Vilâyetin başkenti bir başka tarihi kale şehri olan La Rochelle şehridir. Bu vilâyet 1790 yılında kuruluşundan 1941 yılına kadar "Département Charente-Inférieure" ismini taşıyordu. Département Charente-Inférieure, Fransız Devrimi'nden sonra 4 Mart 1790 tarihi itibarıyla belirlenen ilk vilâyetlerden birisidir. Nüfus bakımından Fransa'daki en büyük 39'uncu departmandır. Yöre, Fransa'nın batı kuşağında, Atlas Okyanusu'nun Biskay Körfezi kıyısında yer almaktadır. Yöre, Gironde, Charente, Deux-Sèvres, Dordogne ve Vendée illeriyle çevrilidir. 900 m'lik bir yıllık yağışın yer aldığı kentte, yıl içinde 20 °C ile to 5 °C arasındaki sıcaklıklar söz konusudur. Bölgede turizm, denizcilik ve tarım olmak üzere üç farklı ekonomik faaliyet göze çarpmaktadır. Commons: Département Charente-Maritime – Fotoğraf, video ve ses kayıtları derlemesi Département Charente-Maritime resmi internet sayfası (Fransızca) Cher, Fransa Cher [], Fransa'nın illerinden birisidir. Cher, "Saint-Amand-Montrond" ve "Vierzon" olmak üzere 2 yerleşime ayrılmıştır. Her bölgenin farklı özellikleri bulunmaktadır. İl, Fransa'nın Fransız Devrimi'nden sonra; 4 Mart 1790 tarihi itibarıyla belirlenen ilk eyaletlerinden birisidir. Nüfus bakımından 70. en büyük Fransa ilidir. Yöre, Fransa'nın orta kuşağında, yer almaktadır. Yöre, Indre, Loir-et-Cher, Loiret, Nièvre, Allier ve Creuse illeriyle çevrilidir. St. Étienne'in "Bourges Katedrali", turizmde önemli bir yere sahiptir. Corrèze Corrèze [] (Oksitanca: Corresa), Fransa'nın illerinden birisidir. Corrèze, "Brive-la-Gaillarde" ve "Ussel" olmak üzere 2 yerleşime ayrılmıştır. Her bölgenin farklı özellikleri bulunmaktadır. İl, Fransa'nın Fransız Devrimi'nden sonra; 4 Mart 1790 tarihi itibarıyla belirlenen ilk eyaletlerinden birisidir. Nüfus bakımından 80. en büyük Fransa ilidir. Yöre, Fransa'nın orta kuşağında, yer almaktadır. Yöre, Creuse, Haute-Vienne, Cantal, Puy-de-Dôme, Lot ve Dordogne illeriyle çevrilidir. Corse-du-Sud Corse-du-Sud [] (Türkçe: ""Güney Korsika""), Fransa'nın illerinden birisidir. Corse-du-Sud, "Sartène" olmak üzere tek yerleşime ayrılmıştır. İl, Fransa'nın 15 Eylül 1975'te ilan edilen en yeni eyaletlerinden birisidir. Akdeniz'deki Korsika adasının güneyine kurulan eyalet, nüfus bakımından doksan dokuzuncu en büyük Fransa ilidir. Yöre, konumu gereği turizm alanında gelişmiş bir potansiyele sahiptir. Bölgenin kuzeyinde, ada komşusu "Haute-Corse" yer almaktadır. Haute-Corse Haute-Corse [] (Türkçe: ""Yukarı Korsika""), Fransa'nın illerinden birisidir. Haute-Corse, "Calvi" ve "Corte" olmak üzere 2 yerleşime ayrılmıştır. Bu yörelerin her birinin farklı özellikleri bulunmaktadır. İl, Fransa'nın 15 Eylül 1975'te kurulan en yeni illerinden biridir. Bölge Fransa'nın 93. en kalabalık yöresidir. İl, Korsika adasının kuzey kıyılarında yer almaktadır. İlin güneyinde, ada komşusu olan, "Corse-du-Sud" ("Güney Korsika") yöresi bulunmaktadır. Bölge, en az komşusu kadar geniş bir turizm potansiyeline sahiptir. CÃ´te-d'Or Côte-d'Or [], Fransa'nın illerinden birisidir. Côte-d'Or, "Beaune" ve "Montbard" olmak üzere 2 yerleşime ayrılmıştır. Bu yörelerin her birinin farklı özellikleri bulunmaktadır. İl, Fransa'nın Fransız Devrimi'nden sonra; 4 Mart 1790 tarihi itibarıyla belirlenen ilk eyaletlerinden birisidir. Bölge Fransa'nın 49. en kalabalık yöresidir. İl, Fransa'nın doğu kuşağında yer almaktadır. Yöre ekonomisinin %14'ü tarım ve gıda, %12'si metalurji ve demir-çelik, %12'si kimyasal, kauçuk ve plastik üretimi, geri kalanı ise eczacılık, elektrik-elektronik, ormancılık ve kâğıtçılık sektörüne dayalıdır. Pep Guardiola Josep "Pep" Guardiola i Sala (d. 18 Ocak 1971, Santpedor), İspanyol teknik direktör ve eski millî futbolcudur. İngiltere Premier League ekiplerinden Manchester City takımının teknik direktörüdür. Lakabı Tâhâ olan Guardiola kariyerine amatör olarak "Gimnàstic de Manresa" takımında başlamış ardından 13 yaşında FC Barcelona'nın altyapı kulübü olan FC Barcelona B'ye geçti. Yaklaşık 6 yıl FC Barcelona'nın altyapısında oynayan Guardiola, 1990 yılında profesyonel oldu. FC Barcelona ile La Liga'daki ilk maçına 16 Aralık 1990 tarihinde Cádiz CF ile oynanan maçta çıktı. Defansif orta saha futboluyla öne çıkan futbolcu, 1997 yılında José Mari Bakero'dan takım kaptanlığını devraldı. 1990-2001 yılları arasında FC Barcelona ile ligde 263, toplamda ise 379 maça çıktı. Guardiola, 17 Haziran 2001 tarihinde Valencia oynanan lig maçıyla FC Barcelona kariyerini noktaladı. FC Barcelona'dan ayrıldıktan sonra İtalya'ya geçerek Brescia Calcio ve AS Roma takımlarında oynadı. Ancak burada fazla başarılı olamadı ve "Nandrolon" testinin pozitif çıkıp 4 ay ceza almasıyla İtalya'daki kariyerine son verdi. İtalya kariyerinden sonra Katar'ın El-Ehli ve Meksika'nın Dorados de Sinaloa takımlarında oynadıktan sonra futbol hayatını noktaladı. millî takımının formasını ilk olarak 21 yaşında iken 14 Ekim 1992 tarihli Kuzey İrlanda maçında giydi. 1992 Yaz Olimpiyatları, futbol kategorisinde altın madalya kazanırken, ülkesinin 1994 FIFA Dünya Kupası ve 2000 Avrupa Futbol Şampiyonası kadrolarında da yer aldı. 47 kere millî olup 5 gol atan Guardiola, 14 Kasım 2001 tarihinde Meksika ile oynanan dostluk maçıyla millî takımı bıraktı. Guardiola, ayrıca resmi olarak tanınmayan Katalonya'nın formasını da 7 kez giydi. 21 Haziran 2007 senesinde Guardiola, Barcelona B takımının başına getirildi ve yardımcılığını Tito Vilanova üstlendi. Yönetiminde 2007-08 sezonunda grubunu lider tamamladı ve playoff'larda Segunda División B klasmanına yükseldi. Takımın başkanı Joan Laporta 2007-08 sezonunda sonunda Frank Rijkaard ayrılacağını ve takımın başına Guardiola'nın geçeceğini duyurdu. Michael Laudrup'ın biyografyasına göre Laporta'nın ilk tercihinin Guardiola'nın olmadığı ve kendisi olduğu belirtildi. Guardiola, başa geçikten sonra Ronaldinho, Deco, Samuel Eto'o 2008-09 sezonun kadrosunda düşünmediğini açıkladı. Bununla birlikte 2007-08 sezonun sonunda Gianluca Zambrotta Milan'a, ofsanif orta saha Giovani dos Santos to Tottenham Hotspur'a ve ortasaha Edmílson Villarreal'a transfer oldu. Deco Chelsea'e, Ronaldinho ise Milan'a transfer oldu. Lilian Thuram, Paris Saint-Germain anlaşma üzerideyken kalp rahatszlığının ortaya çıkması nedeniyle transfer gerçekleşmedi ve bunun üzerine Lilian Thuram, futbolu bırakma kararı aldı. Oleguer, Ajax ile anlaştı, Marc Crosas ise Celtic'e satıldı. Santiago Ezquerro ise kulüp tarafından serbest bırakıldı. Eto'o'nun transferi yaz boyu çözülmedi ve birçok takım ile anıldı fakat Guardiola, Eto'o'nun sezon öncesi katılması ve antrenmandaki özverisi nedeniyle takımda kalacağını söyledi. Dani Alves ile Seydou Keita, Sevilla'dan Martín Cáceres Villarreal'dan transfer edildi. Gerard Piqué, Manchester United'dan geri döndü. Arsenal'dan Alexander Hleb ve Palmeiras'tan Henrique ile sözleşme imzalandı. Henrique, imzadan sonra Alman takımı Bayer Leverkusen'a kiralandı. Transfer edilen oyuncularla birlikte Guardiola, altyapıdan Sergio Busquets ile Pedro'yu a takıma çıkardı. Basın ile yapılan röportajlarda Guardiola, daha öncekilerden zor bir iş etiği, aynı zamanda antrenmanlarda daha kişisel bir yaklaşım olduğu ve oyuncularıyla daha yakın bir ilişki olduğunu vurgulandı. Guardiola, ilk maçında 2008-09 Şampiyonlar Ligi üçüncü ön elemesinde Polonya ekibi Wisła Kraków ile eşleşti. İlk maçı kendi evinde 4-0 yendi, ikinci maç ise Wisła Kraków'in 1-0 galibiyet sonuçlandı ve toplamda 4-1'lik skorla turu geçti. Ligin ilk maçında ligin yeni takımı Numancia'ya mağlup oldu fakat takım ondan sonraki 23 maç üst üste mağlup olmadı.2 Mayıs'ta Santiago Bernabéu oynanan El Clásico derbisinde Real Madrid'i 6-2 yenerek önemli bir galibiyet aldı. 13 Mayıs 2009 tarihinde takım Copa del Rey finalinde Athletic Bilbao 'i yenerek kupayı kazdındı. Barcalona, 16 Mayıs 2006 tarihinde Real Madrid'in Villarreal karşısında aldığı yenilgi sonrası şampiyonluğunu ilan etmiş oldu ve 2006 senesinden sonra ilk kez ligi birinci bitirdi. Guardiola'nın takımı Şampiyonlar Ligi'i finalinde İngilizce takımı Manchester United ile eşleşti ve 2-0 yenerek kupayı kazandı. Böylece Avrupa Kupası, ligi ve kupayı kazanıp üçleme yapan ilk İspanyol takımı oldu. Bu sezon, kulüp tarihin en başarılı sezonu olarak kabul edilmektedir. Bununla birlikte Guardiola, Avrupa Kupası kazanan en genç teknik direktörü oldu. Guardiola, takımın başındaki ikinci senesinde €46 million ve Samuel Eto'o karşılığında Inter Milan'dan Zlatan Ibrahimović'i transfer etti. Eiður Guðjohnsen, Monaco'a satıldı. Sylvinho ve Albert Jorquera'in kontratları bitti. Alexander Hleb, VfB Stuttgart'a, Martín Cáceres Juventus'a, Alberto Botía Real Sporting de Gijón'a ve Victor Sanchez Xerez'a kiralandı. Takım, Supercopa de España'de Athletic Bilbao'u yendi ve sezona kupa ile başladı. Daha sonra 2009 UEFA Süper Kupası maçında Shakhtar Donetsk'ı yenerek, kupayı kazandı. 19 Aralık günü oynanan 2009 FIFA Kulüpler Dünya Kupası Final maçında Arjantin takımını Estudiantes'i 2-1 yenerek kupayı kazandı. Böylece Barcelona, tarihinde FIFA Kulüpler Dünya Kupası'nı ilk kez kazanmış oldu. Guardioa, 2009 senesini rekor ile bitirdi; La Liga, Copa del Rey, Şampiyonlar Ligi, Supercopa de España, UEFA Super Kupası ve FIFA Kulüpler Dünya Kupası'nı kazandı. Futbol tarihinde bunu başarabilen ilk teknik direktör oldu. 2010 Ocak ayında Guardiola, Josep Samitier'i geçerek Barcelona'nın en uzun süre teknik direktörlüğünü yapan İspanyol antrenör oldu. 20 Ocak 2010 tarihinde sözleşmesi 1 sene daha uzatıldı. 2010 Şubat ayında Guardiola, Barcelona başında yüzüncü maçına çıktı ve 71 galibiyet aldı, 19 kez berabere kaldı. Ayrıca 242 gol atıp, 76 gol yediler. Barcelona, 10 Nisan 2010 tarihinde oynanan Ral Madrid maçında yendi ve böylece Guardiola, kulüp tarihinde El Clasico derbisinde Real Madrid'i üst üste 4.kez galibiyet alan ilk antrenör oldu. Barcalona, 2009-10 UEFA Şampiyonlar Ligi yarı final eşleşmesinde José Mourinho'nin yönettiği Inter Milan'a elendi. Valladolid'i yenerek sezonu 99 puanla ligi şampiyon bitirdi. Bu, Avrupa'nın önde gelen liglerinden herhangi birinde elde edilen en yüksek puandı. Bu şampiyonlukla birlikte Guardiola, yedinci kupasını kazandı ve 11 Kupa kazanan Johan Cruyff ardından Ferdinand Daučík birlikte yer aldı. 8 Haziran 2010 tarihinde, 6 Mart gününde oynanan ve 2-2 biten Almería maçında Guardiola'nın davranışları nedeniyle 15.000€ para cezası verdi. Resmi rapora göre Guardiola, dördüncü hakemin yanına öfke ile gidip, mikrona konuştuğu yazıldı. 2010-11 sezonunda Dmytro Chygrynskiy Shakhtar Donetsk'a, Zlatan Ibrahimović ise AC Milan'a kiralandı. Rafael Márquez ile Thierry Henry, sözleşmeleri bitti ve MLS ekibi New York Red Bulls'yle anlaştılar. Yaya Touré, Premier League ekibi Manchester City anlaştı. Sevilla'dan Adriano, Valencia'dan David Villa, Liverpool'dan Javier Mascherano transfer edildi. 14 Temmuz 2010 tarihinde Guardiola, 2011 Haziran'ına kadar sürecek olan yeni sözleşme imzaladı. 21 Ağustos'ta Barcelona, Sevilla'yı iki maçta toplamda 5-3 yenerek 2010 Supercopa de España'ı kazandı. 29 Kasım 2010 tarihinde Real Madrid'i 5-0 yendi ve böylece El Clásico derbisinde üstüste galibiyet sayısını beşe çıkardı. 2011 Şubat'ta Guardiola, sözleşmesine 1 sene daha 2012 Haziran'a kadar uzatmayı kabul etti. 16 Şubat günü Şampiyonlar ligi 2.turunun ilk maçında deplasmanda Arsenal'e 2-1 yenildi ve böylece Şampiyonlar Liginde ilk kez yenilmiş oldu. 8 Mart günü oynanan ikinci maçta 3-1 yenerek toplamda 4-3'lük skorla çeyrek finale yükseldi. Çeyrek finalde ise Ukrayna takımı Shakhtar Donetsk'i toplamda 6-1'lik skorla yarı finale yükseldi. Barcelona, El Clasico derbisinde deplasmanda 1-1 berabere kaldı. Daha sonra Copa del Rey finalinde Real Madrid'e uzatmalarda yediği golle 1-0 yenildi fakat Şampiyonlar Ligi finalinde Santiago Bernabéu'de 2-0 yendi. Bununla birlikte kendi sahası Nou Camp'ta 1-1 kaldı ve finale yükseldi. Böylece 3 senede ikinci kez Şampiyonlar Liginde finale yükselmiş oldu. 11 Mayıs 2011 tarihinde Barcelona üst üste üçüncü kez ligi birinci bitirdi. Wembley Stadyumu'nda oynan Şampiyonlar Ligi finalinde, Manchester United'i 3-1 yenerek Şampiyonlar Ligi Kupasını kazandılar. 2011-12 sezonunda Gabriel Milito eski takımı Arjantin ekibi Independiente'yle anlaştı. Jeffrén Sporting Lizbon'e, Bojan ise Roma'ya satıldı €26 milyon bonservis ile bonuslarla Udinese'den Alexis Sánchez ve Barcelona'nın altyapısı La Masia'den yetişmiş €29 milyon ile bonuslarla Arsenal'dan Cesc Fàbregas transfer edildi. Bununla birlikte La Masia'dan Thiago ve Andreu Fontàs a takıma dahil ederek kadro tamamladı. Barcelona, sezona Supercopa de España'de Real Madrid'i toplamda 5-4 skorla yenerek kupa ile başladı. Bunun arkasından takım 26 Ağustos günü oynanan UEFA Super Kupasında Portekiz takımı Porto'yu 2-0 yenerek sezonun ikinci kupasını kazandı. Bu kupa ile birlikte 3 senede 12 kazanarak Pep Guardiola, Barcelona tarihinin en çok kupa kazananın teknik direktörü oldu. Kasım ayında Guardiola, Barcelona'nın başında 200. maçına çıktı; 144 galibiyet, 39 kez beraber kaldı ve 17 maç kaybetti, takım 500 gol atıp, 143 gol yedi. Barcelona, 2011 senesindeki FIFA Kulupler Dünya Kupasını Brezilya takımı Santos 4-0 yenerek bitirdi. Bu skor Kıtalararası Kupa dahil olmak üzere tek maç üzerinden oynanan finallerde alınan en büyük fark oldu. Bu kupa ile birlikte Guardiola, 16 turnuvadan 13. kupasını kazandı. 41.yaş gününde oynanan El Clásico'de Real Madrid'i 2-1 yendi ve böylece Real Madrid'e namağlup serisini devam ettirdi. 21 Nisan 2012 tarihinde