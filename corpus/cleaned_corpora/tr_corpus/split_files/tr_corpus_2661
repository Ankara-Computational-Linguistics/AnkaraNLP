yorumlanıyordu. Göçmenler ve horlanan azınlıklar, özellikle Yahudiler, 20. yüzyıl dönümünden hemen sonra ABD'yi kasıp kavuran beyaz kadın ticareti paniği içinde suçlandılar. Yerli kızları sömürüp Kıta Avrupası'na ihraç eden İngilizlerin suçlu olduğu Kızlık Haracı sansasyonundan farklı olarak, ABD'de korkulanlar yabancı beyaz kadın tacirleriydi. McClure's dergisinde çıkan bir haber üzerine panik başladı. Haber, göçmen Yahudi pislikleri (diğer gruplarla birlikte) Amerika'yı kalbinden vurmakla suçluyordu. Zira bu kişiler masum kızları bulup sıkı organize olmuş bir günah mekanizmasının içine sokuyorlardı ve kızlar bir daha oradan kurtulamıyordu. Dergide çıkan yazılarda afyon çeken, içki içen ve iğreti şehir hapishanelerinde, Tanrım, ne olur, beni buradan kurtar. diye çığlık atan kızlar anlatılıyordu. McClure's dergisi bu korkunç işin devam etmesine kim göz yumuyor diye soruyordu. Cevap -derginin fahişe şebekelerini ve kaymaklı kazançları korumakla suçladığı- New York'un Tammany Hall diye bilinen Demokrat Parti örgütü gibi şehrin yozlaşmış siyasi mekanizmalarıydı. McClure's dergisindeki yazılar Britanya'daki Kızlık Haracı yazı dizisi kadar sansasyoneldi. Çok geçmeden Başkan William Howard Taft seks ticaretini bastırmaya yönelik ek yasalara ve daha etkili idari uygulamalara acilen ihtiyaç olduğu yönünde konuşmalar yapmaya başladı. Genel tehlikeyi yüksek sesle dile getiren onca literatür içinde sorumlu taraflar hep yabancı, özellikle de Yahudi tacirler ve tipik Yahudi pezevenkler di ve hepsi şehirlerde ahlaksızlığı ve bozulmayı körükleyen, toplumdan kovulmuş pislikler diye nitelendiriliyordu. Paniğin yargı katındaki sonucu 1910 tarihli Mann Yasası oldu. Destekçilerinin dediğine göre bu yasa şimdiye kadarkiler arasında siyah köle ticaretinden daha korkunç olan bir ticaretin canlanışını durdurmak için gerekliydi. Söz konusu yasa yeni bir suç türü yarattı Fuhuş, zamparalık ya da diğer herhangi bir ahlaksız amaç için bir kadını veya kızı eyaletlerarası ticarette kullanmak. Söz konusu yasa bundan daha geniş bir kapsama sahip olamazdı. Ahlaksız amaç ifadesi beyaz kadın ticaretinden daha fazlasını kapsıyordu. Sözgelimi, profesyonel boksör Jack Johnson 1908'de ilk siyah ağır sıklet boks şampiyonu olduğunda çoğu insanı kızdırmıştı. Bu zaferi, onu mağlup edebilecek bir Büyük Beyaz Umut arayışını başlattı. İki yıl sonra Asrın Dövüşü diye adlandırılan bir maçta Johnson, tatlı sözlerle emekli olmaktan caydırılmış eski şampiyon Jim Jeffries'i -beyaz olduğunu söylemeye gerek yok- yenince herkes ayaklandı. Bunun üzerine Johnson tutuklandı ve Mann Yasası gereğince beyaz bir kadınla eyaletlerarası ilişkiye girmekten mahkum edildi. Kalabalıklar linç çığlıkları atarken, Chicago bölge savcısı Johnson'ın ırkına emsal teşkil edecek ağır bir ceza verilmesi çağrısını yapınca boksör ülkeden kaçtı. Ne var ki bir yıllık hapis cezasını çekmek üzere 1920'de geri döndü. [136] Kısırlaştırma, Hadım ve Toplum Hastalıklarının Tedavisi 1850 dolaylarında başlayan ve yüzyılı aşkın bir süre devam eden süreçte Amerikan hekimleri yaklaşık altmış üç bin insanı yasa zoruyla kısırlaştırdı. Amaç suçu önlemek, suçlu ve zayıf olanları üreme havuzundan çıkararak insan soyunu geliştirmekti. Daha önce gördüğümüz gibi bazı antik toplumlarda cinsel şiddet ceza olarak kullanılıyordu Mısır'da mülkiyet sınırlarını ihlal edenlerin karılarına ve çocuklarına eşekler tarafından tecavüz ettirildiğini veya başka adamların karılarıyla seks yapan Romalıların ve Yunanların anüsüne yabancı bir cisim sokulduğunu hatırlayın. ABD'de bu düşünce tersine döndü Suçların önüne geçmenin yolu suçlulara seksi dayatmak değil, onları cinsellikten tamamen arındırmaktı. Kısırlaştırma hareketi ta başından beri işe yaramazların cinsel işlevlerinin etkisizleştirilmesinin çoğunluğun iyiliğine olacağını savunuyordu. Zorla kısırlaştırma yasalarını ilk savunanlardan biri olan Teksaslı Doktor Gideon Lincecum, Armut dibine düşer, diyordu. İyi, dürüst vatandaşlara, hakkaniyetli insanlara sahip olmak için onları böyle insanların dölleyip doğurması lazım gelir. Ancak böyle insanların üremesine izin verilmelidir, gerisi için tek çare bıçaktır. Bu görüş Teksas'ta bir hayli yankı buldu ve doktorlar daha yasa resmen yürürlüğe girmeden kısırlaştırma yapmaya başladılar. 1864'te bir davada Teksas jürisi siyah bir adamı tecavüzden suçlu bulduktan sonra adamın hadım edilmesine karar verildi. Diğer eyaletlerde doktorlar hapishane mahkumlarını ve akıl hastalarını zorla kısırlaştırmaya başlamıştı. Örneğin, kadınlarda görülen ve histeri diye adlandırılan birtakım yeni zihinsel hastalıklardan bozuk çalışan üreme sistemi sorumlu tutuluyor ne büyük hata.- ve rahim ameliyatı uygulanıyordu. Aynı yöntem, sevgilisinin boğazını kesmiş, lezbiyenlik teşhisi konulan bir Tenesseeli kadına da uygulanmıştı. Mastürbasyon yapma dürtüsünden muzdarip zihinsel hastalara da kısırlaştırma dayatılıyordu. Daha önce de belirttiğimiz gibi, mastürbasyon en azından Samuel Tissot'nun 1760 tarihli ufuk açıcı kitabı L'Onanisme'den itibaren tehlikeli bir zihinsel hastalık olarak sınıflandırılıyordu. Öte yandan tedavileri hastalığın kendisinden çok daha tehlikeliydi. 1893 ile 1898 yılları arasında Kansas akıl hastanesindeki doktorlar mastürbasyon yapan kırk dört erkek mahkumun testislerini kestiler ve yine mastürbasyon yapan on dört kadına rahim ameliyatı uyguladılar. Hemen hemen aynı günlerde Ohiolu bir doktor şöyle diyordu Deliliğin kadınların cinsel organlarında garip bir etki yaptığına şüphe yok. Bu durum erkeklerdeki delilik için de geçerlidir. 1864'te Atlantik'in ötesinde Fransız bir cerrah, beş yaşındaki bir kızın klitorisine dokunmak gibi fena bir alışkanlığını ortadan kaldırmak için bir yönteme başvurdu. Doktor, kızın cinsel organının dudaklarını dikerek kapattı, sadece idrar ve âdet sıvısının geçmesi için minik bir delik bıraktı ve klitoris ulaşılmaz oldu . Ne var ki doktorun meslektaşları buna ikna olmamışlardı. Bir cerrah, Bu ya da şu şekilde çocuk kötü alışkanlığını sürdürecek, dedi ve mastürbasyon yapan oğlan çocukların her zaman hadım edilmesi gerekmediğini söyledi. Bir vakada da doktor bir delikanlının penisini acımasızca bir azimle tam bir yıl boyunca dağladı. Penis öyle tahriş olmuştu ki, Ona dokunmak dayanılmaz acıya yol açabilirdi, diyordu doktor. Böylece delikanlı dikkatini başka yere yöneltmek zorunda kaldı. Bugün o delikanlı genç bir adam oldu ve azmimden dolayı bana teşekkür ediyor, diye övünüyordu doktor. Amerikan İçsavaşı'nı takip eden dönemde pek çok Amerikalı doktor, siyah erkeklerin işlediği seks suçlarına çözüm olarak hadımı savunuyordu. Jesse Ewell adındaki bir doktor 1906'da Virginia Tıp Cemiyeti'ne yaptığı bir konuşmada Afrika kökenli Amerikalıların kölelikten kurtulmasından kırk yıl sonra zencilerin... bedensel, ruhsal ve zihinsel olarak gerilediğini beyan ediyordu. Ewell beyaz kadınlara cinsel saldırıda bulunan siyah erkekleri hadım ederek sevgili hayatlarımızı koruma yetkisini doktorlara tanımak için Virginia yasama organına çağrıda bulunuyordu. Ewell bu konuda yalnız değildi. 1899'da The Yale Law Journal gibi ana akım bir dergi cinsel saldırılarının Güneyli kadınlar için günlük bir dehşete dönüştüğü ve Kuzeyli bacıları için de rahatsızlık yarattığı siyah tecavüzcülerin hadım edilmesini savunuyordu. O zamanlar siyah erkeklerin birçok kez linç edilmesinin ardında yatan korkuyu ve ırkçılığı sorgulamayan meşhur dergi, şiddetin magandaların yaptığı cinsel saldırılardan kaynaklandığı sonucuna varıyordu. Bununla da kalmayıp değersiz bir nesebin evlatları dediği embesillerin , geri zekalıların ve yoksulların hadım edilmesini de savunuyordu. İsmi belirtilmeyen yazar hadım etmenin hem seks suçlarını önleyebileceğini hem de varlıklarıyla yeryüzünü istismar eden insanların zürriyetlerini kesebileceğini söylüyordu. Hadım etme cezası, ABD'de yeni bir şey değildi. Beyaz kadınlara cinsel saldırıda bulunmakla suçlanan siyah erkekler yıllardan beri hadım ediliyordu. Sözgelimi Virginia eyaleti 18. yüzyılın sonunda ve 19. yüzyılın başında cinsel saldırıdan dolayı bir düzineden fazla siyah erkeği hadım etmişti. Zaten ırklararası ilişkiyi ve epileptik ve zihinsel özürlü insanlarla seksi yasaklayan yasalar yürürlükteydi. Amerikan Tıp Derneği bu eğilimi şevkle destekleyip kısırlaştırmanın suçlularımızın üremesini kısıtlayarak suç oranını azalttığını söylüyordu. 1937'ye gelindiğinde, eyaletlerin üçte ikisi zorunlu kısırlaştırma yasalarına sahipti. [137] Pornografi ve Özel Zevklerin Kontrolü 19. yüzyılın ilk yılları İngiliz ahlak eylemcilerinin ulaştıkları en kötü noktaydı. Çoğunlukla koyu dindar üyelerden oluşan Ahlaksızlığı Önleme Topluluğu adlı yeni sivil toplum girişimi, devletin Hıristiyanlığa ters düşen davranışları kontrol altına almadaki başarısızlığından dolayı hayal kırıklığına uğramıştı. Londra'nın her yerinde müstehcen yayınlar satılıyor, genelevler işlemeye devam ediyor ve insanlar pazar günleri bile gönül eğlendiriyordu. Topluluğun ilk yayınlarından birinde şunlar yazıyordu Ahlaksızlığın son zamanlarda görülmemiş bir hızla üstümüze geldiği inkar edilemez bir gerçektir. Önceki ahlaksızlık karşıtı topluluklar işçi sınıfının eğlencelerine pespaye yöntemler ve züppece yaklaşımlar sergileyerek gülünç duruma düşmüş ve miadını doldurmuştu. Şimdi bu yeni topluluk tekrar işe koyulmaya hazırdı ancak önlerinde zorlu bir yol vardı. İlk iki yılında yaptığı 678 suçlamanın 623'ü pazar günü çalışmakla ilgiliydi. Seks ticaretine değinmiyordu bile. Londra tiyatrolarında alay konusu olan topluluğun 1810'da üye sayısı üçe düştü, ama pes etmedi. Sonraki yıllarda müstehcen resimler satın alacak casuslar tutup, daha sonra onları satan tüccarlara açılacak davaları finanse ederek güç kazandı. Sözgelimi topluluğun çabalarıyla seks temalı yayınları yatılı kız okullarına temin edenlere hapis cezası verildi. Keza kapağında çıplak bir adamla kadını edepsiz bir halde gösteren müstehcen ve ahlaksız bir resim olan kürdan kutusu satıcılarına da hapis yolu göründü. Yaptıklarıyla böbürlenen topluluğun tüm çabalarına rağmen pornografik materyaller hâlâ dolaşımdaydı. Müstehcen resim satanları tutuklayıp hapse atma süreci yavaş ilerlediğinden, müstehcen materyaller sokaklarda hiç hız kesmeden satılmaya devam ediyordu. 1845'te söz konusu topluluk elinde 12.346 müstehcen yazı, 393 kitap, 351 bakır levha, 188 litografik taş ve yığınla tipo baskı olan Londralı bir satıcıyı enseledi. Fakat sadece bir kişinin bu kadar şey sattığı (üstelik fotoğrafları kolayca çoğaltma henüz mümkün değilken) göz önüne alınırsa başka pek çok kişinin de aynı işi başarıyla yürüttüğünü tahmin edebiliriz. Topluluk yasada hangi değişikliklerin yapılması gerektiğine karar vererek parlamentoda lobi faaliyetine başladı ve 1857'de Müstehcen Yayınlar Yasası kabul edildi. Böylece sulh hakimleri müstehcen materyale yerinde el koyup imha etme yetkisine sahip oldular. Aslında söz konusu yasa sulh hakimlerini, herhangi bir yazınsal veya sanatsal eseri müstehcen ilan edip imha etme yetkisine sahip sansürcülere dönüştürdü. Sokaklarda gençlerin sattığı kalitesiz, ucuz [ve] müstehcen yayınlar yasaklanırken, yüzlerce dükkan da kapatıldı. 1870'lerde pornografik fotoğraflar ve üç boyutlu stereoskoplar moda olurken, söz konusu topluluk yüz binlerce fotoğrafa ve görüntüleme aracına el koymak için polisle işbirliği yaptı. (1874'te Henry Hayler adlı fotoğrafçı tam tutuklanacağı sırada Berlin'e kaçtı. Stüdyosunda kendisini karısı ve oğullarıyla seks yaparken gösteren fotoğrafların da yer aldığı binlerce fotoğraf bulundu.) Yasa özellikle seks söz konusuysa soruşturmaların kesin hükme bağlanmasını asla beklemedi. Topluluk sadece aşırı pornografik materyali hedef almayı taahhüt etse de işgüzar yetkililer ciddi ilim veya sanat eseri de dahil seks kokan her şeyin peşine düştüler. İronik bir şekilde, 1868'de Müstehcen Yayınlar Yasası uyarınca açılan çok önemli bir dava The Confessional Unmasked [Maskesi Düşürülmüş Günah Çıkarma Odası] adlı yarı dinsel bir kitapçığı hedef aldı. Katı Protestan bir cemiyetin yayımladığı bu kitapçık Katolik günah çıkarma odalarının yozlaşmasını ifşa ediyordu . Yazar isminin belirtilmediği bu kitapçık Henry Scott tarafından sokaklarda satıldı. Anti-Katolik bir tutucu olan Scott, sahiden dinsel gayelerle hareket ediyormuş gibi görünüyordu. Bir dizi temyiz başvurusundan sonra Başhakim Sör Alexander Cockburn, The Confessional Unmasked kitapçığının asla gün yüzü görmemesi gerektiğini onayladı. Pornografi yasası açısından daha önemlisi, başhakimin yazılı fikrinin neyin müstehcen olduğunu belirleme yöntemini ortaya koymasıydı Bence müstehcenliğin kriteri, müstehcen diye nitelenen materyalin ahlaksızlığa yatkın kimseleri ayartıp yoldan çıkarma eğilimine sahip olup olmadığı ve bu tür yayınların hangi ellere düştüğüdür. Kraliçe, Hicklin'e Karşı diye tanınan bu karar 20. yüzyıla kadar önce İngiliz, sonra da Amerikan pornografisinin ölçütü oldu. Bu karara göre içindeki herhangi bir pasaj, küçük bir okur kitlesini bile ayartıp yoldan çıkarttığı sürece kitabın tamamı yasaklanabiliyordu (bir sansürcünün arayıp da bulamayacağı şey). Karar sadece sert pornografiyi kapsamakla kalmadı, ayrıca Rabelais, Zola, Joyce ve Lawrence gibi edebi simaların kitaplarının yasaklanmasına da izin verdi. [138] 1857 yılı aynı zamanda Fransız pornografi yasası için de dönüm noktasıydı. Gustave Flaubert'in Madam Bovary adlı romanı ve Charles Baudelaire'in Kötülük Çiçekleri adlı şiir kitabı davalık oldu. Flaubert sert bir uyarıyla paçayı kurtarırken, mahkeme Baudelaire'in kitabından bazı şiirlerin çıkarılmasına karar verdi. Bu iki dava Fransa'nın piyasa temelli ahlaksızlık tanımı konusunda ilginç fikirler veriyor. Madam Bovary davasındaki kilit nokta açık saçık seks betimlemeleri değil (zaten kitapta böyle şeyler yoktu), Flaubert'in kadın okurlarının ahlaki hassasiyetiydi. M. Flaubert'in romanının okurları kimdir. diye retorik bir soru soruyordu savcı. Bu okurlar siyasal ve toplumsal ekonomiyle ilgilenen erkekler midir. Hayır. Madam Bovary'nin açık saçık içeriğini hassas okurlar, kızlar ve hatta bazen evli kadınlar okuyor. Bundan dolayı savcı, Flaubert'in edebi becerilerini kadınların ahlakını bozmak yerine pekiştirmek için kullanmakla sorumlu olduğunu savundu. Romanda, zinanın yanlış olduğunu güçlü şekilde savunan karakterlerin yokluğunda, Emma Bovary gibi zina yapan kurgusal bir karakterin, kadınları günahkar davranışa özendireceğinden endişe ediliyordu. Savcı Madam Bovary'nin, kadın okurların ahlakını bozarak toplumu yoldan çıkardığı sonucuna varıyordı. Flaubert'in avukatı edebiyatın ahlakı pekiştirmesi gerektiği fikrini savunmakla birlikte yazarın ahlaksızlığı işlemesinin sebebinin onun ne kadar yanlış olduğunu ortaya koymak olduğunu ileri sürdü. Bu savunma Flaubert'in beraat etmesini ve kitabın yayım izni almasını sağlayacak denli etkili oldu, ama mahkemenin de söyleyecekleri vardı Edebiyatın görevi toplumda var olabilecek bir fesat portresi sunarak kötülüğe karşı nefret uyandırmak yerine, aklı yüceltip ahlakı saflaştırarak ruhu güzelleştirip geliştirmek olması gerektiğinden söz konusu eser ciddi ölçüde kusurludur. Flaubert'in ilk başyapıtı saygın Fransız beğenisi için fazla gerçekçi olmuş olabilir, ama kopardığı tartışma yazarın edebi kariyeri için iyi bir başlangıç oldu. Mahkeme, yazarı meşhur yaparken kitap da yok sattı. Baudelaire'in Kötülük Çiçekleri 1857 yılının Haziran ayında yayımlanır yayımlanmaz davalık oldu. Şair birkaç ay önce Flaubert'e karşı öne sürülen aynı ahlaki gerekçelerle ve yine aynı savcı tarafından mahkemeye çağrıldı, ama onun davası farklı şekillendi. 19. yüzyılın ortasında Fransa'da kadın okurlarla ilişkilendirilen yeni bir edebiyat türü olan romandan farklı olarak şiir, ahlaklarının kadınlar kadar kolay bozulmadığı düşünülen erkekler tarafından okunuyordu. Baudelaire'in savunması şöyleydi Bu kitap karılarım, kızlarım veya kız kardeşlerim için yazılmadığı gibi komşumun karıları, kızları veya kız kardeşleri için de yazılmadı. Ben bu kitabı erdemli eylemlerin güzel bir dille anlatılmasına ilgi duyan okurlar için yazdım. Baudelaire'in okur kitlesinin erkekler olduğu varsayıldığından, savcı onun hassas kadınları tehdit ettiğini savunamazdı. Öte yandan Kötülük Çiçekleri, Madam Bovary'den daha fazla cinsel içeriğe sahipti ve savcıyı çok uğraştıracaktı. Sonunda Baudelaire'in en erotik şiirlerinden altısı sansüre uğradı. Zamanın ahlaki iklimi göz önüne alınırsa bir kadının diri memelerinden baldıran emmeyi betimleyen şiirinin (La Léthé), şairin bir kadının vajinasının dudaklarına zehir damlatma tehdidi savurduğu şiirinin (Á celle qui est trop gaie) ya da lezbiyenliği anlattığı şiirlerinin (Delphine et Hippolyte ve Lesbos) sansürden nasıl kurtulduğunu anlamak zordur. Baudelaire'in resmen beraat etmesi ve altı yasak şiirinin kitabın Fransızca baskılarında yer almasına izin verilmesi neredeyse bir asırı buldu. Bu arada şiirleri, tıpkı Madam Bovary gibi, Avrupa ve Amerika'da az sayıda eğitimli insanın okuyabildiği çığır açan seçkin eserler arasına girdi. [139] ABD'de pornografiye karşı verilen mücadeleye cüsseli bir karakter damgasını vurmuştur Brooklynli mensucat satıcısı ve işgüzar Anthony Comstock. ABD'nin müstehcenlik karşıtı en gereksiz yasası onun adını almıştır ve bu yasayı tatbik etmek için yıllarca hükümette önemli rol oynamıştır. Katı ve bazen zorbaca yöntemleri yüzünden İngiliz diline Comstockery [*6] sözcüğünü kazandırmıştır. Müstehcenlik ve pornografi karşıtı ve Amerikan gençliğinin koruyucusu olarak geçirdiği kırk yıllık kariyeri sırasında Comstock on altı tonluk vampir literatürü ne el koymaktan, dört binden fazla tutuklamayı organize etmekten ve altmış tren vagonunu dolduracak kadar çok insanı mahkum etmekten gurur duyduğunu söylüyordu. Bununla da kalmayıp on beş civarında insanın intihar etmesine de sebep olmuştu. İçsavaş sırasında genç bir Birlik askeri olan Comstock, diğer askerlerin viski istihkaklarını yere dökerek ve askerlerin eğlencelerini sıhhi hale getirsinler diye yetkililere sataşarak yanındakilerin düşmanlığını çabucak kazanmıştı. Bazı oğlanlar nefret duygusuyla hareket edip beni sürekli yalanlıyor, bana eziyet ediyor ve zarar vermeye çalışıyordu, diye yazmıştı günlüğüne. Diğer askerlerin husumeti onun Tanrı'ya hizmet etme arzusunu kamçılıyordu. Savaştan döndüğünde mefruşat işine soyunduysa da işleri hiçbir zaman yolunda gitmedi. Zira asıl işi başkalarının hayatına burnunu sokup onları hapse attırmaktı. Bu konuda hiç kimse onun eline su dökemezdi. Brooklyn'e taşınır taşınmaz, pazar günleri çalışan salonları kapattırmakla işe başladı. Ayrıca pornografiye karşı ömrü boyunca sürecek bir takıntı kazandı ve hangi yolla olursa olsun pornografi ticaretini bitirmeyi kişisel davası belledi. Comstock birkaç mahkumiyete imza attı ama iki şey ona köstek oluyordu para ve hukuk. Koca bir sektörü yerle bir etmek ucuz iş değildi. Birilerini satın almalı, gösteriler düzenlemeli ve davaları yürütmeliydi. Bir sigortacıya ihtiyacı vardı. Ayrıca vatandaşların sinir bozucu medeni haklarının üstesinden gelmesi de gerekiyordu. Federal müstehcenlik yasası bağlayıcıydı ama gazeteleri dışarıda tutuyordu. Kaput ticaretinin, doğum kontrol bilgilerinin ve kürtajcıların reklamlarının yasaklanmaması Comstock ile ahlakçı yoldaşlarını kaygılandırıyordu. Daha kötüsü, federal yasa arama ve el koymadan bahsetmiyordu. Az önce gördüğümüz gibi, Britanya hukuku artık yetkililere müstehcen materyale istedikleri gibi el koyup yakma izni veriyordu. Bundan daha iyi bir birliktelik olamazdı. 1868'de pornografi ticaretine karşı sert bir yasa çıkarılsın diye lobi faaliyeti yürütmüştü. Ayrıca birlikte 1873'te New York merkezli Ahlaksızlığı Önleme Cemiyeti'ni de kurup Comstock'u cemiyetin sekreteri ve kamusal yüzü yaptılar. Kırk üç yıl görev yaptığı cemiyet kurulduğunda henüz yirmi sekiz yaşında olan Comstock, çok geçmeden sıkça hakarete maruz kalan ulusal bir figür oldu. Başdüşman onların yavrularını mahvetmek için sürekli düşünüp taşınıp, gözlem ve plan yaparken anne babalar bu meselelere kafa yorup çocuklarını gözetmekten geri durmamalılar. Düşüncesiz anne babalar, aymaz bakıcılar, ihmalkar öğretmenler, sizler, her biriniz ihtiyar şeytanın çocukların başında görmek istediği türden insanlarsınız. O adi tuzaklarını tam sizin huzurunuzda kuruyor, çocuklarınızı yakalayıp mahvediyor. Ve bu suçun sorumlusu sizsiniz. Elbette Comstock'un fikirleri gökten zembille inmemişti. Pornografi korkusu mastürbasyona yönelik sürgit merakla yakından bağlantılıydı. Comstock gençken öyle ateşli mastürbasyon yaparmış ki, intihara sürükleneceğinden korkuyormuş. Kendi yaşadığı deneyimler sonraki düşüncelerini bir hayli etkilemiş görünüyor. Comstock Frauds Exposed [İfşa Edilen Sahtekarlıklar] adlı kitabında müstehcenliği kansere benzetiyordu Hayal gücüne yaslanır, zihni iğdiş eder, düşünceleri çarpıtır, ahmakça ve tiksinç işlere yol açar, ta ki kurban hayattan bıkana ve varlığına dayanamaz hale gelene kadar. Comstock sonra şu uyarıda bulunuyordu Her yeni nesil, kurtların arasında kuzu olarak dünyaya gönderilir. Her tarafta onlar için tuzaklar vardır... Kurban bir kez tuzağa düştü mü açgözlülükle yoluna devam eder. O zamanlar mastürbasyonun delilik, hastalık ve ölüme yol açtığına inanmayan çok az insan vardı. İyi niyetli aileler çocuklarını mastürbasyonun belirtilerini (utangaçlık, sivilce ve kalem emmek vb.) yoklama konusunda uyarıyorlardı. Konu üzerine çok sayıdaki otoriteden biri olan Sylvester Graham, öğütülmüş tahılla pekmez veya şeker karışımından oluşan, seks dürtüsünü yok edici perhizi savunuyordu. Nitekim daha sonra kendi markası olan Graham krakerinde de aynı muhtevayı kullanacaktı. John Harvey Kellogg da mastürbasyona karşı kendi mısır gevreğinin tanıtımını yapıyordu. Comstock ve sözünü ettiğimiz cemiyet perhizle ilgilenmiyordu. Onlar tek bir eylem çizgisine sahiptiler, o da fare avlar gibi, muzır satıcıların peşine düşmek ti. Pornografi sektörüyle mücadele ederken neredeyse tam bir özgürlük sunan yeni bir yasa teklifini hükümete sundular. Amaç çoğu ticari ürünün dağıtımının sağlandığı posta işlemlerinde federal kontrolü kullanarak şeytani işlere el koymak ve onları satanları hapse tıkmaktı. [140] Comstock 1873'te Washington DC'ye gidip, pornografiye karşı yeni federal yasa için sıkı bir lobi faaliyeti yürüttü. Kız ve erkek öğrencilerin müstehcen yayınlar sipariş ettikleri on beş bin mektubu yanında getirip öğrencilerin postayla aldığı pornografik materyallerden oluşan bir sergi açtı. Başkan yardımcısı Schuyler Colfax'ın ofisinde kurulan bu dehşet odası nda adi yayınlar, reklamlar, cinsel tahrik amaçlı küçük aletler, ‘fantezi kitapları' ve ilanla satılan diğer menfur şeyler vardı. Yasa teklifinin resmi destekçisi New York milletvekili Clinton Merriam ülkenin kaderinin tehlikede olduğunu savunuyor ve bu adi vahşetin gençliğimizin ahlaki değerlerini ticarileştirerek ülkemizin geleceğini yıkma tehdidi arz ettiğini ileri sürüyordu. Keza The New York Times da okullarımızdaki kızlara ve erkeklere postayla gönderilen müstehcen materyallere karşı duyduğu tiksintiyi ifade etti ve şeytanın planına hizmet eden ve şimdiye kadar dünyaya gönderilmiş en tiksinç materyalin tonlarcasına el koymuş Comstock'u meşhur etti. Comstock ve New York Cemiyeti aylarca çabaladıktan sonra istediklerini elde ettiler. 1873'te Başkan Ulysses S. Grant Müstehcen Literatürün ve Ahlaksız Yayınların Ticaretini ve Dolaşımını Yasaklayan yasayı imzaladı. Genelde Comstock Yasası diye tanınan ve Britanya'nın 1857 tarihli Müstehcen Yayınlar Belirtildiği gibi söz konusu yasa inanılmaz geniş bir kapsama sahip olup, müstehcen materyalleri, doğum kontrolü üzerine bilgileri ve bazen salt tıbbi materyalleri yasaklıyordu Adaba aykırı veya şehvet uyandırıcı, müstehcen herhangi bir kitap, broşür, resim, baskı veya başka muzır yayınlar... gebeliği önlemeye ya da kürtaj yapmaya yönelik herhangi bir yazı ya da şey adi ve ahlaksız içeriğe veya kullanıma sahip herhangi bir yazı ya da şey bu tür şeylerin nereden, nasıl, kim veya ne vasıtayla temin edilebileceğine veya yapılabileceğine dair doğrudan ya da dolaylı bilgi veren herhangi bir yazılı veya basılı kart, el ilanı, kitap, broşür, reklam veya bildirinin... postalanması yasaktır. Comstock'un işe koyulma vakti gelmişti. Yasanın yürürlüğe girdiği ilk altı ayda yüklü miktarda muzır materyale el koyuldu. Bunların arasında beş bin beş yüz muzır oyun kartı destesi ve (çoğu afrodizyak) 31.151 kutu hap ve toz vardı. Öte yandan Comstock, başarılarını sayılara dökmeyi sevse de sayılar yürüttüğü mücadelenin etkilerini tam yansıtmamaktadır. Yasanın mağdurları arasında Amerikan geçliğine musallat olan muzır satıcıların şeytani imgesine uymayan çok sayıda insan da vardı. Comstock doğum kontrol bilgisi yaydığı için bir doktoru dava edince Comstock Yasası'nın kapsamının müstehcen materyal meselesini aştığı anlaşıldı. Dr. Edward B. Foote, popüler kitabı Plain Home Talk'u [Yeni Başlayanlar İçin İnsan Sistemi] yayımlamadan önce fizyoloji kitabı Medical Common Sense [Tıbbi Sağduyu] yüz binlerce nüsha satmıştı. Comstock'un 1876'da satın aldığı bu kitapta okurların doğum kontrolüyle ilgili bilgileri yine Foote'un yazdığı başka bir kitapçıktan elde edebilecekleri belirtiliyordu. Söz konusu kitapçık evli çiftlere gebeliği nasıl önleyeceklerini anlatıyordu, ama yargıç kitabın müstehcen olduğuna hükmetti, hem de jürinin kitaba bakmasına bile izin vermeden. Daha sonra birçok mahkemenin de yapacağı gibi, Foote davasına bakan yargıç, vaka kaydının müstehcen materyalle kirlenmesine izin vermedi. Kitabın tıbbi olduğu ve okurları cinsel açıdan uyarmak için yazılmadığı gerçeği bile sonucu değiştirmedi. Yargıç tıbbi bir tavsiyenin bile postayla gönderilmesi halinde yasadışı olabileceğine hükmetti. Foote büyük bir para cezasının yanı sıra ertelenmiş on yıl hapis cezası aldı. Ertesi yıl Comstock yirmi üç sayfalık bir kitapçığı postayla satın aldı. Cupid's Yokes [Aşk Tanrısının Boyunduruğu] adındaki bu kitapçığı nikahsız yaşama taraftarı sosyalist Ezra Heywood yazmıştı. Tahmin edileceği üzere Comstock, Heywood'dan nefret etti ve kitabın mide bulandırıcı ve tarif edilemeyecek kadar iğrenç olduğunu düşündü. Aslında kitap devletin elini evlilik meselesinden çekmesi ve bireylerin hayatlarını istedikleri gibi düzenlemeleri üzerine beceriksiz bir polemikten ibaretti. Eğer devlet adilane davranıp hangi partiye oy vereceğimize, hangi kiliseye gideceğimize veya hangi kitapları okuyacağımıza karar vermezse, o zaman hangi otorite anahtar deliğinden içeriyi dikizleyebilir ve yatak odasını basıp sevgilileri kutsal halvetten alıkoyabilir. diye soruyordu Heywood. Kitapta müstehcen bir şey yoktu ama bu bile Comstock için fazlaydı. Heywood ve karısının konuşma yaptığı Boston'daki bir nikahsız birlikte yaşama sempozyumunda dinleyiciler arasında oturan Comstock her bir yüzdeki şehvetin dehşetini gördü. Sahneye yaklaştı ve bu azgınlar güruhu nu durdurmak için kendisine güç versin diye Tanrı'ya sessizce dua etti. Heywood sahneden ayrılır ayrılmaz Comstock onu tutukladı ve müstehcen bir yayını postalamakla suçladı. Bostonlu yargıç Daniel Clark düşüncelerinin ne yönde olduğunu hiç gizlemedi ve jüriye Heywood'un fikirlerinin Massachusetts'i koca bir fuhuş evine çevireceğini söyledi. Jürinin Cupid's Yokes kitapçığını görmesine karşı çıkan Clark, kayıt için kitapçıktan sadece iki pasaj okudu ve ardından jüri üyelerine şunu sordu Bunlardan daha ahlaksız ne olabilir. Jürinin de cevabı herhalde hiçbir şey idi, ama yine de sonunda Heywood kazandı. Bu hüsrandan etkilenmeyen Comstock, Cupid's Yokes kitapçığına karşı kampanyasını sürdürdü. Bennett söz konusu kitapçığın reklamını yapan Truth Seeker adlı özgür düşünceli bir gazete çıkarıyordu. Bennett mahkemede suçlu bulunup on üç ay hapse mahkum edildi. Bu sefer başkan özür dilemedi ve Bennett davayı temyize götürmek zorunda kaldı. Yüksek Mahkeme kararı onamakla kalmayıp Hicklin kararıyla birlikte otuz yıl boyunca Amerika'da neyin müstehcen olduğunu tanımlayacak yazılı bir beyanda bulundu. Comstock bile bundan daha iyi bir tanım yapamazdı. Bennett kararına göre sadece küçük bir parçası -hatta birkaç cümlesibile en hassas okurları ayartıp yoldan çıkarmaya teşneyse bütün bir kitap sansürlenebilirdi. Başka bir deyişle, eğer bir kitabın herhangi bir bölümü kolay heyecanlanan bir ergeni cinsel açıdan uyarabiliyorsa o kitap yasadışı ilan edilebilir ve satıcıları hapse atılabilirdi. 1880'lerde Comstock davaların yüzde 90'ını kazandı, ama sonunda halk ondan bıktı ve onun saplantılı bir soytarı olduğunu düşünmeye başladı. Başta onu güçlü şekilde destekleyen The New York Times bile çekincelerini ifade etmeye başladı Çeşitli kötülükleri önlemek için kurduğumuz gönüllü birliktelikler sıkıyönetim komitelerine, asayiş veya linç polislerine benziyor. Ayrıca Comstock'un pazar ayinlerine ters düştüğünü savunduğu Central Park'taki pazar konserleri gibi popüler eğlencelere karşı çıkması da kendine bolca düşman kazandırdı. Yine de gayretkeşliğini hiç elden bırakmadı. 1902'de stenografi öğretmeni ve kendi tabiriyle ilahiyat otoritesi Ida Craddock, Comstock Yasası gereğince beş yıl hapse mahkum edilince bileklerini kesti. Suçu, genç erkeklere eşleriyle zevkli ve erdemli bir tatmin elde etmelerini öğütleyen Advice to a Bridegroom [Damata Öğüt] adında bir kitapçığı satıyor olmasıydı. Craddock'un önceki kitabı The Wedding Night da [Düğün Gecesi] Comstock tarafından dava edilmişti. Kadının avukatının davada af dilemesi ( onun gibi aklı başında biri böyle bir kitap yazmaz ) Craddock'a yaramadı ve kadın suçlu bulundu. Hapisten çıkar çıkmaz kendisine yine dava açıldı. Bu sefer durum daha kötüydü. Yargıç Advice to a Bridegroom kitabını tarif edilemeyecek kadar müstehcen bulduğu için jüriye göstermedi. Bunun üzerine jüri üyeleri yerlerinden kalkmadan kadını mahkum ettiler. Craddock hapishaneye gönderilmeden önce ardında bir not bıraktı Anthony Comstock'un kışkırtması üzerine yargıcın beni işlemediğim bir suçtan -müstehcen yayınlar basmak- mahkum etmesi yüzünden hayatıma son veriyorum. Böylesine baskılar altında intihar eden tek kişi değildi Craddock, ama muhtemelen sonuncusuydu. Ondan önce intihar etmişler arasında meşhur kürtaj taraftarı Ann Trow Lohman, mesleki adıyla Madam Restell vardı. 1878'de Comstock, Lohman'ın evine gitti ve karısı için doğum kontrol hapına ihtiyacı olduğunu söyledi. Kadın da hapları verince Comstock tarafından tutuklandı. Lohman mahkeme oturumunun sabahında boğazını kesti. Comstock'un tepkisi şu olmuştu Kanlı bir hayata kanlı bir son. Ne evlilik danışmanlığının, ne doğum kontrolünün, ne de kürtajın pornografiyle bir ilgisi vardı ayrıca bunların Comstock Yasası'nın asıl gerekçesi olan gençleri yoldan çıkarma gibi bir işlevleri de yoktu, ama ahlak kampanyalarında odak nokta her zaman sapar. [141] Fransa'da Lezbiyenlik 19. yüzyılın sonunda Fransa'da yetkililer her ne kadar haddi aşan materyallere ve etkinliklere zaman zaman baskın düzenleseler de, pornografiye ulaşmak kolaydı. Sınırları hiç kimse apaçık tarif etmediğinden bir kitap, resim veya oyunun suçlanıp suçlanmayacağı çoğu zaman şansa kalmıştı. Mahrem eşcinsel seks eskisi kadar sıkı bir yasağa tabi değildiyse de erkek eşcinselliğini sergilemek riskliydi. Eşcinsellik içeren müstehcen materyaller yayımlayanlara, eşcinsellerden daha fazla dava açılıyordu. Lezbiyenlik polis için bilhassa bezdiriciydi. Kadınlar özel izin olmadan halkın içinde erkek kıyafeti giyemiyorlardı. Fransız müzikholleri açık saçık sahneleriyle dile düşmüştü. 1907'de yazar Colette ve erkek kıyafeti giyen sevgilisi Morny Markizi, Moulin Rouge'da Rêve d'Egypte [Mısır Rüyası] adlı bir pantomim düzenlediler. Pantomimde erkek bir arkeolog dişi bir mumya keşfediyordu. Mumya ayartıcı bir şekilde sargılarından kurtulup şaşkına dönmüş kaşifi öpüyordu. İlk gösterimin ardından büyük gürültü koptu. Morny ailesinin baskısıyla Paris polisi iki kadının aynı şovu bir daha sergilemeleri halinde şovu yasaklama tehdidinde bulundu. Markiz, ailesinin taleplerine boyun eğdi ama ertesi gün Colette şova bir başka kadınla çıkınca şov yasaklandı. 1908'de yarı giyinik iki kadın Rêverie d'éther [Eter Zehirlenmesi] adında daha açık saçık bir performans sergilediler. Mahkeme, Moulin Rouge'un yöneticisine iki yüz frank para ve üç ay hapis cezası verdi. Performansçılar da çıplak bedenlerini teşhir etmek ve yargıcın deyişiyle, en kaba, en aşırı, en tehlikeli zamparalığa ve heyecanlı tutkulara hitap etmek ten para cezasına çarptırıldı. Yargıç zorlu bir mücadele veriyordu. Fransız halkı heyecanlı tutkuları uyandıracak her şeye açtı. Lezbiyen temalı halk gösterileri yasaklanabilirdi ama lezbiyenliği işleyen matbu materyal sıkıntısı çekilmiyordu. 1857'ye döndüğümüzde Baudelaire'in Lesbos ve Femmes damnées şiirleri sansürlendiğinde bu konuya edebiyatta pek değinilmemişti, ama yüzyılın sonunda lezbiyen temalı pornografi revaçtaydı. Bunun ticaretini önlemenin hiçbir yolu yoktu, dolayısıyla yetkililer yazarlarla yayıncıları oldukça keyfi temellerde dava ediyorlardı. Sözgelimi, yayıncısı 1889'da kitabın kapağına renk katmak isteyene dek, hafif erotik bir roman olan Zé'Böim (Sodom ve Gomora ile birlikte adı kötüye çıkmış beş şehirden biri) on iki yıldır sorunsuz yayımlanıyordu. Yeni kapakta bacakları ayrılmış bir kadının kasığında bir ışık parlıyordu. Bütün nüshalara el konuldu ve yazarla yayıncı cezalandırıldı. Kitabın sonraki kapağında kasıktaki ışığın yerini bir kedi resminin almasına rağmen yine ahlaksızlıkla suçlandı. [142] Eşcinsel in Ortaya Çıkışı 30 Nisan 1870'te Londra'daki Strand Tiyatrosu'nda kadın elbisesi giymiş iki genç adam tutuklandı. Yirmi üç yaşındaki Earnest Boulton ve yirmi iki yaşındaki arkadaşı Frederick Park bir süredir kadın elbiseleri içinde şehri dolaşıyorlar, özellikle her zaman başkalarının ilgisini üzerlerine çektikleri tiyatrolara ve gece kulüplerine uğruyorlardı. Tutuklandıkları akşam, her zaman olduğu gibi özel localarından hayranlarını selamlayıp gülümsüyorlardı. Şovdan sonra yanlarına aldıkları bir adamla arabaya binerlerken tutuklandılar. Cürüm işleme kastıyla kadın kılığına girmekle suçlandılar. Ama sorun cürüm ün ne olduğuydu. Yeni arkadaşlarına şantaj yapmak mı. Hayır. Zira arkadaşları daha sonra mahkemede böyle bir münasebetsizliğin söz konusu olmadığını söyledi. Livata mı. Belki, ama kadın kıyafeti giymek illa eşcinsel seks yapmaya niyetli olduklarını göstermezdi. Avukatlarının ileri sürdüğü gibi kadın kıyafetleri olsa olsa zararsız bir eğlenceyi işaret edebilirdi. Polis dahil hiç kimse ne olduğundan emin değildi. Tutuklanmalarının ardından Boulton ve Park askeri bir doktor tarafından soyulup incelendi. Doktor eşcinsellik işaretleri arıyordu ama daha sonra hangi işaretleri aradığını bilmediğini itiraf etti. Eşcinselliğin ne tür fiziksel işaretlerinin olduğunu söyleyen bir kaynak yoktu. Açıkçası savcılık onların eşcinsel olduğunu düşünüyordu ama tek başına travestilik yasadışı değildi. Boulton veya Park'ın eşcinsel seks yaptıklarına dair bir kanıt yoktu ortada. Dava basında geniş yer tuttu. Mahkemenin ilk gününü Londra merkezli Times şöyle aktarıyordu Boulton beyaz dantel işlemeli kiraz renginde ipek bir gece kıyafeti giymişti kolları çıplaktı ve bilezikleri vardı. Örgülü topuzu olan bir peruk takmıştı. Park ise koyu yeşil, siyah dantel işlemeli dekolte bir elbise giymişti. Omuzlarına da aynı malzemeden bir şal atmıştı. Uzun saçları lüle lüleydi. Bir çift beyaz eldiven takmıştı. Ertesi gün mahkemeye erkek kıyafetiyle gelip oradaki kalabalığı şaşkınlığa uğrattılar. Eldeki deliller Boulton ve Park'ın sık sık cüretkar kadın kıyafetleri giydiklerini gösteriyordu ama bundan ötesi kanıtlanamıyordu. Altı celselik dava kimsenin bildiğini doğrulamaktan öteye geçmedi Bu insanlar halka açık yerleri kadın kılığında ziyaret etme alışkanlığı olan pek çok genç Londralıdan sadece ikisiydi. Aradan elli üç dakika geçtikten sonra jüri Boulton ve Park'ın suçlu olmadığına karar verince mahkeme Bravo. haykırışları ve gürültülü alkışlarla çınladı. Zararsız egzantrik tipler diye -ki gerçekten de öyleydilerumursanmadılar, ama dava eşcinselliği bir tür cinsel faaliyet olarak düşünmek yerine, eşcinselleri kimi belirtiler taşıyan kişiler olarak tanımlamaya yönelik çok önemli bir çabayı gözler önüne serdi. 1870'te doğuştan gelen (veya insanın içine derinlemesine işlemiş) bir patoloji olarak eşcinsellik görüşü henüz hukukçuların, hekimlerin veya halkın aklına yatmamıştı ama çok geçmeden ikna olacaklardı. Oscar Wilde'ın genç erkeklerle ilişki kurduğu için hapse atıldığı 1895'te Boulton ve Park mahkemeye çıkmış olsalardı yakayı öyle kolay kolay kurtaramazlardı. Zira o günlerde kadınsı, iğrenç ve azman yaftası yiyen eşcinseller, toplumun hemen tüm kesimlerinde güçlü bir nefret ve korku uyandırıyordu. [143] Eşcinsel sözcüğünün ilk kez kullanıma girdiği Boulton ve Park davası zamanında, tıp araştırmacıları normal görülen her cinsel özelliği araştırıp etiketlemeye başlamışlardı. İşte bu dönemde koprofili (dışkıdan uyarılma), ürofili (idrardan uyarılma) ve misofili (pislik sevgisi) ayrı patolojiler olarak belirlenirken, nekrofili (ölülerle seks yapmak), jerontofili (yaşlılarla seks yapmak) ve teşhircilik de literatüre girdi. Livatayla bağlantısı ve yaygınlığı onu ayrı kılsa da eşcinsellik çok sayıda yeni araştırma alanından sadece biriydi. Eşcinseller üreme şansı olmadan seks yaparak menilerini boşa harcadıkları için başta müzmin mastürbasyonculara benzetilip, Tissot ve başkaları tarafından potansiyel psikozlu olarak görüldüler. 19. yüzyılın ortasında 30 gram meni kaybının aynı miktarın katlarca fazlası kan kaybına denk olduğu görüşü yaygın olarak kabul ediliyordu. Bu minvalde birbirlerine boşalan erkekler ya doğuştan zayıf ve deli veya sonradan kendilerini bu hale getirmiş olarak değerlendiriliyordu. (Fransa'da bir tıp uzmanı genel ahlaka mugayir davranışlardan tutuklanan bütün erkeklerde eşcinselliğin kanıtına eşdeğer olan mastürbasyon belirtileri araması konusunda polisi uyarmıştı.) Boulton ve Park davası bir grup travestinin varlığını ön plana çıkardı ama eşcinsel seks ile karşı cinsin kıyafetlerini giyme arasında bir bağlantı kurulmadı. Ne var ki çok geçmeden üst sınıfın ahlaksızlığı ve sanatsal mizaç ile bu bağlantı da kurulacaktı. Eşcinseller artık sadece günahkar değillerdi. 19. yüzyılın sonunda onlar, daha sonra Michel Foucault'nun ruhun çift cinsiyetliliği diyeceği şeyden muzdarip kimseler olarak görülmeye başladılar. Böylece eşcinsellik ruhsal bir hastalık olarak kabul edilirken hukuk buna cezaları hafifleterek karşılık verdi. Artık erkeklerin birbirleriyle seks yapması yasal açıdan eskisi kadar riskli olmasa da toplumsal açıdan daha fazla yadırganır oldu. 1861 tarihli Kişilere Karşı İşlenen Suçlar Yasası livatanın cezasını ölümden on yıllık hapse indirdi. Yirmi beş yıl sonra erkekler arasındaki büyük ahlaksızlıklar kabahat sınıfına sokulup en fazla iki yıllık ağır hapisle cezalandırıldı. Bu suçlamalar çift taraflıydı. Bir yanda artık zındık değil de hasta olarak görülen bir grup insana duyulan insafı gösterirken, diğer yanda daha hafif cezalar, hükümleri güvenceye almayı ve Wilde gibilere açılan davaları hızlandırmayı kolaylaştırıyordu. İnsanlar artık eşcinselleri diri diri yakmak istemiyorlardı, bunun yerine onları bir süreliğine hapse atmak yeterli görülüyordu. Yaygın kabul gördüğü üzere eşcinsel kişilik meselesinin bir de sınıfsal boyutu vardı. Üst sınıftan eşcinseller (Wilde'ın savunduğu gibi erotomani nedeniyle) sapkın zevkler için, alt sınıftan erkeklerse sırf para yüzünden bu işe sürükleniyorlardı. Eşcinsellere açılan davaların çoğu, gayet varlıklı adamların kaba saba oğlanları -daha sonra Wilde'ın panterlerle ziyafet diyeceği- kötü yola sürüklediği yönündeki inanca dayanıyordu. Bu inançta bir hakikat payı vardı. Londralı bir düzenbazın Jack Saul takma adıyla yazdığı 1881 tarihli yarı kurgusal bir otobiyografi olan The Sins of the Cities of the Plain or the Recollections of a Mary Ann [Ova Şehirlerinin Günahları ya da Mary Ann'in Anıları] adlı kitapta genelevlerin geniş altkültürü anlatılıyordu. Zengin adamlar alt sınıftan ergenlerle, çoğu zaman da askerlerle para karşılığında birlikte oluyorlardı. Kira parası için müşterilerine şantaj yapma âdetlerinden dolayı kiralık oğlanlar diye tanınan genç erkekler, aristokrat erkeklerin erotik ve oldukça tehlikeli fantezilerinin nesneleri oluyorlardı. Wilde, Saul'ün kitabını okumuştu ve bu yeraltını bir grup aristokratın yaptığı gibi zevkle keşfetmişti. Bu aristokratlardan birinin Londra'nın Cleveland Caddesi'ndeki bir erkek genelevinin patronu olması ülkedeki en büyük skandallardan birine yol açtı. Cleveland Caddesi vakası 1889 yılının Temmuz ayında bir postanede başladı. Charles Swinscow adındaki telgrafçı oğlan maaşından çok daha fazla bir parayla yakalandı. Genç, parayı kendisine dokunmak için para veren bir centilmenden aldığını itiraf etti polise. Daha sonra başka telgrafçı oğlanlar da aynı işi çoğu zaman Charles Hammond adındaki bir adamın işlettiği genelevde yaptıklarını itiraf ettiler. Hammond tutuklanacağını sezince Paris'e kaçarak öfkeli genç çalışanlarını soruşturmayla baş başa bıraktı. Bu kişilerden biri polise şunu söyledi Yüksek mevkideki beyler ellerini kollarını sallaya sallaya dolaşırlarken benim başımın derde girmesi ne kadar acı. Kimden bahsettiği sorulunca Euston Kontu gibi, Lord Arthur Somerset'in de Hammond'ın Cleveland Caddesi'ndeki evine düzenli olarak geldiğini söyledi. Bunlar polisin duymak istemeyeceği iki isimdi. Somerset, Galler Prensi'nin yakın dostuydu ve onun ahırlarını işletiyordu. Euston ise Grafton Dükü'nün en büyük oğluydu ve yüksek mertebeli bir farmasondu. Bu, işin ucunun daha yüksek mevkilere uzandığını gören polis için tehlikeli bir vakaydı. Bu arada Cleveland Caddesi'ndeki genelev gözetlenmeye başladı ve çok geçmeden parlamento üyesi Somerset'le birlikte başka seçkin kişilerin de gizlice içeriye girip çıktıkları görüldü. Somerset'i yakalamak için yeterli kanıt vardı ama bunu yapmak Britanya tahtının varisinin de - Eddy diye tanınan müphem Prens Albert Victor panterlerle ziyafet çektiğini ima etmek olurdu. Mesele başbakan Lord Salisbury'nin kulağına kadar gidince genelevin en yüce patronlarının, özellikle Somerset'in dava edilmesi engellendi. Öte yandan dava durdurulamazdı. Kiralık bir oğlanın ve bir sokak pezevenginin mahkum edilmesi gazetelerde olayın örtbas edildiği haberlerinin çıkmasına yol açtı. Pall Mall gazetesi mahkum edilen iki adamın dava edilip ağır hapse çarptırılan zavallı iki görevli olduğunu ama onları kullanan lordların ve centilmenlerin çalım sattıklarını ve hatta Bakanlar Kurulu'nun değerli müttefikleri olarak hoş karşılandıklarını yazdı. Sonunda isimler ifşa edildi. The North London Press gazetesi doğrudan Somerset ve Euston'ın isimlerinin belirtildiği bir yazı yayımladı ve onlara karşı neden hiçbir resmi suçlama yapılmadığını sordu. Gazete ayrıca Prens Eddy'nin de işin içinde olabileceğini ima etti. Somerset ülkeyi terk etti ama Euston derhal gazeteye ve editörü Earnest Parke'a hakaret suçundan dava açtı. Mahkemede, ifadelerinin ayrıntılarında farklılıklar olsa da, Euston'ın Cleveland Caddesi'ndeki geneleve gittiğini gördüklerini söyleyen çeşitli tanıklar dinlendi. Euston kiralık oğlanlarla ilişki kurmaya değil, bir kadının seks gösterisini izlemek için geneleve gittiğini itiraf etti. Jack Saul de Parke tarafından mahkemeye çağrılmıştı ki bu büyük bir hataydı. O sırada yıpranmış halde ve otuz beş yaşındaydı. Nonoş numarası ve hayatını zengin adamlara hizmet ederek geçirdiği palavrası sadece Euston'ı muteber bir vatandaş gibi göstermeye yaradı. Jürinin Parke'ın aleyhine karar alması uzun sürmedi. Yargıç ona on iki ay hapis cezası verdi. Ne var ki bu hüküm tartışmayı bitirmedi. Bu sefer Avam Kamara-sı'nın homofobik üyesi Henry Labouchere'nin de (yakında hakkında daha çok şey öğreneceğiz) işin içinde olduğu kızgın gazete manşetleri birbirini takip etti. Cleveland Caddesi olayının gürültüsünün ve sapkın zengin erkeklerin temel sosyal haklardan mahrum oğlanları kullandığına dair yaygınlaşan görüşün etkisiyle Oscar Wilde 1895'te mahkemeye çağrıldı. İnce esprili ve züppe yazar livata yapmakla suçlanmıştı ve Euston gibi o da kendisini suçlayana hakaret davası açmıştı. Ne var ki, Wilde'ın davası çok farklı neticelendi. Sağlam bir heteroseksüel olarak hayatına geri dönen Euston'dan farklı olarak Wilde ağır hapis cezası aldı. [144] Cinsel hayatı ortaya dökülünce Wilde'ın aleyhine çok şey çıkmıştı. İki travestinin oynaşmalarına hafif bir şaka gözüyle bakıldığı Boulton ve Park davasının nispeten rahat günlerinden bu yana pek çok şey değişmişti. Artık eşcinsellere daha olumsuz bakılıyordu doğaya ters şehvetleriyle ülkenin gençliğini heba etmeye hazır avcılar olarak görüyorlardı. Wilde bu kalıba uyuyor ve nükteleriyle kolayca düşman kazanıyordu. Tek romanı olan Dorian Gray'in Portresi çöküş ve oğlancılık temalarını işliyordu. Kitap göz kamaştırıcı güzellikteki genç bir adamın güzelliğini korumak uğruna ruhunu satışını konu ediyordu. Gray cinsel sefahatle dolu bir hayat sürerken günahları gizli bir odada tuttuğu bir portreye sihirli bir şekilde yansıyordu. Dorian Gray ilk Lippincott's Monthly Magazine dergisinde 1890 yılında tefrika edilince ağır eleştiriler aldı. Sözgelimi The Scots Observer dergisi şöyle diyordu Sayın Oscar Wilde yazılmasa daha iyi olacak şeyler yazıyor. Dorian Gray'in Portresi... yaratıcı, ilginç, zekice ve apaçık bir edebiyat eseri olsa da yanlış bir sanattır insan doğasına terstir kahramanının şeytan olması yüzünden ahlaka terstir keza yazarın doğal olmayan kötülüğü temiz, sağlıklı ve akıllıca bir hayata tercih edip etmediği yeterince belli değildir. Sayın Wilde zeka, beceri ve üslup sahibidir, ama şayet suçlu soylular ve sapkın telgrafçılar dışında hiç kimse için yazamıyorsa, çok geçmeden terzilik (veya başka bir sıradan iş) yapması hem kendi ünü hem de genel ahlak açısından daha iyi olur. Cleveland Caddesi olayına yapılan gönderme açıktı Wilde İngiliz gençlerinin peşinden şehvetle koşan bir başka muzır adamdı. Lippincotts's dergisinin dağıtımcısı derginin o sayısını hemen piyasadan çekti. Roman altı ilave bölümle kitap formunda basıldı ama yine aynı skandal mesajı içeriyordu. Cinselliği konusundaki patavatsızlığı ve züppece ukalalığı sapkın telgrafçı oğlanlar la gönül eğlendiren bütün erkeklerin ödediği bedeli ödeyeceğini garanti ediyordu. Wilde'a göre ergen oğlanlarla samimi bir birliktelik tahrik ediciydi. Diğerlerine göreyse basitçe bir suçtu. Wilde sevgiyle Bosie diye seslendiği, Oxford Üniversitesi'ni bırakmış, eşsiz derecede yakışıklı Lord Alfred Douglas'ın şahsında kendi Dorian Gray'ini bulmuştu. 1895'teki davasına kadar Wilde, Bosie ile birlikte, Saul'ün Cities of the Plain kitabında anlattığı hayatı yaşadı. Wilde evli ve iki çocukluydu ama bu durum onun kaçamaklarına engel olmadı. Görünüşte rahatsız edilmeden çalışmak için Piccadilly'de oda tutuyordu ama bu odalarda Alfred Taylor adlı bir pezevenk aracılığıyla tuttukları kiralık oğlanlarla Bosie ile birlikte gönül eğlendiriyorlardı. Wilde'ın pervasızlığını ancak bir yazar ve şöhretli biri olarak başarıları telafi ediyordu. Dorian Gray hemen çok satanlar listesine girmedi ama oyunları büyük başarı kazandı. İleride yeni duyumlar arayışıyla derinlere daldığını söyleyeceği dönemde ticari başarısının zirvesine ulaşmıştı. Wilde benzersiz bir halk figürüydü ve bunu seviyordu. Toplumun ona beslediği hayranlığı önemsiyordu. Ama herkesin ondan etkilendiği söylenemezdi. Bosie'nin babası, Queensberry'nin dokuzuncu markizi, birkaç boks kuralını kaleme almakla tanınan kısa boylu kavgacı adam, oğlunun arkadaşına takıntılı bir nefret besliyordu. Wilde ile görüşmeye son vermezse parasını keseceğine dair tehditleri oğlunun üzerinde işe yaramayınca bu sefer Wilde'ı tehdit etmeye başladı. 1894 yılının Haziran ayında bir gün yanında profesyonel bir boksörle, Wilde'ın ailesiyle birlikte yaşadığı Londra'daki evine gitti. Görüşme iyi geçmedi. Queensberry bir daha Bosie ile birlikte halkın önüne çıkarsa Wilde'ı dövmek le tehdit etti. Buna mukabil Wilde da onu hakaretten dava açmakla tehdit etti. Bundan kısa bir süre önce Wilde'ın başka ziyaretçileri de olmuştu. Bosie'ye yazdığı tutkulu mektuplar Wilde'a şantaj yapma fırsatını kollayan kiralık oğlanların eline geçmişti. Benim oğlanım diye gönderilen mektuplardan biri daha sonra mahkemede aleyhine delil olarak kullanılacaktı. Yazar bundan etkilenmeyip şantajcılardan birine söz konusu mektubun sabıkalı sınıftan kimselerin pek anlayamayacağı bir düzyazı şiir, bir sanat eseri olduğunu söyledi. Yine de Wilde şantaj parasını ödedi ve ardından biraz daha para ödedi ama mektuplar çoktan kopyalanmıştı. Bosie'ye senin gül kırmızısı dudakların çılgınca öpüşler için olduğu kadar bir şarkı için de harikulade güzellikte dediği bir mektubu sonunda Queensberry'nin eline geçti. hoşlanmadı. Haliyle adam bundan pek Ne var ki kiralık oğlanların ziyaretleri ve Queensberry'nin öfkesi Wilde'ın gözünde, kendininki gibi debdebeli bir hayatın doğal olarak davet ettiği gerçeküstü karşılaşmalardı. Gündeminde daha önemli meseleler vardı bilhassa İdeal Bir Koca ve Ciddi Olmanın Önemi Üzerine adlı iki oyunu aynı anda Atlantik'in her iki yakasında da gösterimdeydi. Ne var ki oğlu, oyun yazarıyla son derece müstehcen ve iğrenç bir ilişki yaşarken Queensberry rahat edemezdi. Hiç kuşkusuz sahneye fırlatmak için aldığı gülünç bir çiçek demetiyle Ciddi Olmanın Önemi Üzerine adlı oyunun açılışına gitti ama tiyatrodaki güvenlik görevlileri onun geleceği konusunda önceden uyarıldığından içeri alınmadı. Bunun üzerine birkaç gün sonra Wilde'ın Londra'daki uğrak yeri Albemarle'a gidip üzerinde Oğlancı geçinen Oscar Wilde'a yazan bir kartvizit bıraktı. Wilde kartı on gün sonra okuyunca hayatının en kötü kararını verdi. Kargacık burgacık mesajı umursamamak yerine bir avukata başvurunca, avukat ona suçlamanın doğru olup olmadığını sordu. Wilde da kendini mahvedecek yalanlardan birini söyleyerek vakurca, Hayır, dedi. Avukatı, Eğer masumsan mahkemede kazanırsın, diye karşılık verdi ve böylece hakaret davası açıldı. İşin ilginç yanı, o zamanlar Wilde zengin görünmesine rağmen zor durumdaydı. Sözgelimi lüks Avondale Oteli'ne olan borcu öyle kabarmıştı ki otel sahibi eşyalarını haczetti. Dolayısıyla George Bernard Shaw gibi arkadaşlarının tavsiye ettiği üzere ülkeden kaçmak istese bile bunu yapması zor olacaktı. Babası kadar öfkelenen Bosie yasal para cezasını ödemeyi teklif etti. Bosie'ye göre Douglas ailesi daha önce [Queensberry'yi] bertaraf etmek için akıl hastanesine yatırma ihtimalini sık sık tartışmıştı ve hakaret suçuna verilecek hapis cezası bu noktada işe yarayacaktı. Herhalde Wilde, Lord Euston gibi davayı kazanacağını düşünüyordu. Yine muhtemelen zekasının mahkemedeki herkesi, özellikle de Queensberry'nin şaklabanlığını alt edeceğini sanıyordu. Büyük ihtimalle davayı sadece iyi diyalog kurma meselesi olarak görüyordu ve bu vesileyle bir dâhi olarak ününe ün katmayı ve insanları oyunlarına çekmeyi umuyordu. Ne var ki Wilde yanlış tarafı seçerek kaderine yön verdi. Oğlancı geçinen biri değildi o, yasaya göre sahiden oğlancıydı ve karşısındakilerin öfkesini çok küçümsemişti. Wilde'ın kindar düşmanlarından bazılarının ve özel dedektiflerin yardımıyla Queensberry, Wilde'a karşı tanıklık yapsın diye bir grup pezevengi, erkek fahişeyi ve suçlayıcı mektupları bir araya getirdi. Ayrıca onu yazılarındaki en tumturaklı pasajlarından dolayı da suçlamayı planlıyordu. Wilde hariç herkes hakaret davasının felaketle sonuçlanacağını biliyordu, ama Wilde da yakında bu gerçeğin farkına varacaktı. Yalanları mahkemede inandırıcılığına katkıda bulunmadı. (Wilde'ın estetik dünyasında yaratıcı imkanlarından dolayı yalan, hakikatten daha değerliydi.) Tanıklığının ilk dakikalarında otuz dokuz yaşında olduğunu söyledi, oysa kırk bir yaşındaydı. Gerçek yaşından iki yıl kırpmanın adilane ve zararsız olduğunu düşünmüş olabilir ama bu, Queensberry'nin müthiş avukatı Edward Carson'ın sonunda Wilde'ın hüsranıyla sonuçlanacak birkaç günlük acımasız çapraz sorgulaması için tam da ihtiyacı olan kozdu. Carson, Wilde'ın söylediğinden daha yaşlı olduğunu ve ilişkileri başladığı sırada yirmili yaşların başında olan Bosie'den de çok büyük olduğunu kanıtlamak için Wilde'ın nüfus cüzdanını kullandı. Carson, Wilde'ın üzerine gitti ve ondan eserlerinde, özellikle Dorian Gray'de yer alan eşcinsel pasajları açıklamasını istedi. Wilde ilk başta Carson'ın ilk sorularının çoğunu ustaca geçiştirdi, ancak konu Wilde'ın seks hayatına gelince işler tersine döndü. Gazeteci oğlana verdiği pahalı hediyeler ve kiralık oğlanlar hakkında sorular sorulmaya başlayınca, bir gözlemciye göre jürideki on iki kişinin yüzlerinden düpedüz şaşkınlık işaretleri okunuyordu . Carson, Wilde'ın şüpheli koşullarda tanıdığı oğlanların isimlerini bir bir sayarken jüridekilerin yüzü asıldı. Carson, Bosie'nin genç bir uşağından bahsedip Wilde'a onu öpüp öpmediğini sorduğunda dananın kuyruğu koptu. Wilde elinde olmadan sert bir cevap verdi Aman Tanrım, ne münasebet. O acayip düzgün bir oğlandı. Ne yazık ki feci çirkindi. Hepsi bu kadar. Bunun üzerine Carson, Neden, neden, neden son cümleyi eklediniz. diye sordu. Avukatının önerisi üzerine Wilde, kiralık oğlanlar tanıklık yapmadan önce hakaret davasından vazgeçti, ama Carson'ın, Wilde cephesini Queensberry'nin yaptıklarının haklı olduğunu kabul etmeye zorlamasından sonra. Aslında Wilde eşcinsel olduğunu kabul etmişti. Queensberry aklandığında mahkeme salonunun halka açık kısmında şerefe kadehler kaldırıldı ve sokaklarda fahişeler dans etmeye başladı. Öte yandan bu sadece sonun başlangıcıydı. Hakaret davasının düştüğü günün öğle sonrasında Wilde'ın tutuklanma emri çıktı. O akşam hapse atıldığı sırada gazetelerin manşetlerinde Hapı yuttu, kahrolasıca. gibi başlıklar kullanıldı. [145] 1885'te Kızlık Haracı skandalının çalkantılı günlerinde ahlak reformcularının çıkardığı yasa uyarınca Wilde büyük ahlaksızlık la suçlandı. Aslında bu yasa, kızları kadın ticareti yapanlardan korumak için çıkarılmıştı ama sonra yapılan eklerle olay farklı bir boyut kazanmıştı. Avam Kamarası'ndan geçirilmesinden hemen önce Henry Labouchere yasa teklifine bir madde ekleyerek yeni bir suç icat etti Erkekler arasında ahlaksızlık. Bu ek üzerine hiç tartışma yapılmadan yasa teklifi kabul edildi. O zamanlar parlamentoda bulunan tek bir kişinin bile İngiliz ceza hukukunu ne denli değiştirdiklerinin farkında olduğu şüphelidir. Yetişkinlerin alenen ahlaksızca davranmaları veya gençleri yoldan çıkarmaları her zaman yasaktı ama Labouchere Değişikliği diye tanınacak bu madde uyarınca erkeklerin diğer erkeklerle mahrem zevkleri kamu suçu oldu Bir erkek gizli ya da alenen seks için başka bir erkek temin ederse veya buna yeltenirse ya da buna alet olursa, yahut başka bir erkekle büyük ahlaksızlık sergilerse cürüm işlemiş sayılır ve bundan dolayı mahkeme kararına göre iki yılı aşmamak kaydıyla çarptırılır. ağır hapis cezasına Mahkemede yaşadığı hüsranın ardından, herkes Wilde'ın arkasından kin ve nefretle konuşmaya başladı. Wilde dünyanın en çok rağbet gören oyun yazarı ve davet konuğuyken, bir anda İngiltere'nin en nefret edilen adamı oluverdi. Oyunları yasaklandı, parasız kaldı ve çok geçmeden borçlarını ödemek için evinde ne var ne yoksa satmak zorunda kaldı. Kendisine iki dava daha açıldı. Birincisinde Wilde, genç erkeklere duyduğu sevgiyi eski Yunanların yüceltilen erkek-erkeğe ilişkilerine benzettiği muhteşem bir konuşma yaptıktan sonra jüri bir karara varamadı. İkincisinde ise jüri böyle bir dava için kesinlikle az dediyse de Wilde iki yıllık ağır hapis cezasına çarptırıldı. Bunun üzerine sokaklarda sevinç gösterileri yapıldı. Bir kadın, yazarın zarif saç modeline gönderme yaparak, O düzgün saçlarına uğurlar ola. deyince mahkeme salonunda kahkahalar yükseldi. The Daily Telegraph aynı hissiyatı daha yumuşak bir dille ifade etmişti Oscar Wilde'dan usanmıştık artık... Zira kendisi hiç kimsenin beceremeyeceği bir ahlaki hasara sebep oldu. The London Evening News de aynı görüşteydi İngiltere, Oscar Wilde ve onun gibilere uzun süre katlandı... Hastalıklı zihninin doğal sonucu olan menfur ahlaksızlıklarından dolayı Wilde'a verilen cezanın faydalı bir ikaz olmasını umuyoruz. Oscar Wilde'ın itibarını bir anda fena şekilde yitirmesi hâlâ şaşkınlıkla karşılanmaktadır. Tutuklanmasının ardından kefaletinin destekçileri tarafından ödenmesine rağmen bir an bile huzur bulamadı. Bosie ile birlikte bir Londra oteline kayıt yaptırıp (muhtemelen takma adlarla) akşam yemeğine oturacakları sırada otel sahibi koşarak yemek odasına girip bir an önce orayı terk etmelerini söyledi. O gece geç vakitte başka bir otelde, konuklar Wilde'ın orada kalmasına izin verilmesi halinde otelin altını üstüne getirme tehdidini savurdular. Sonunda Wilde annesi ve erkek kardeşinin kaldığı eve gitti, onlara kalmak için yalvardı ve sonra eşiğe yığılıp kaldı. Kafası karışık, bunalımlı ve hasta bir halde, geriye kalan dostlarının ve karısının ülkeden kaçma önerisini reddetti. Neden böyle yaptığına dair elimizde belki lerden başka bir şey yok. Eğer kaçarsa annesinin onunla bir daha asla konuşmayacağı tehdidini almıştı belki. Belki Avrupa'da gizli saklı kaçak bir hayat yaşamaktan korkuyordu. Ne olursa olsun hapisten çıktıktan sonra Fransa ve İtalya çevresinde iki yıl takıldı ve 1900 yılında Paris'te köhne bir otel odasında öldü. Wilde davaları[146] İngiltere'deki yeni eşcinsel imajının oturmasına katkıda bulundu fiyakalı, kadınsı ve dekadan. Bir İngiliz yargıcın sonradan ifade edeceği gibi eşcinseller sanki bedenlerinde bazı gariplikler taşıyorlarmış gibi, özel ve sıra dışı bir sınıfın alametifarikasıyla damgalıdırlar . Wilde gibiler İngiliz yaşamının sağlıklı, erkekçe ve yalın idealleri için tehdit oluşturduğundan onları ortadan kaldırmaktan başka seçenek yoktu. Wilde'ın tutuklanması üzerine bir gazete şöyle diyordu Pencereleri açın. İçeriye temiz hava girsin. Özgürlük kapılarını eşcinsellere kapatan Labouchere Değişikliği 1967'ye kadar yürürlükte kalacaktı. [147] Fransa'da insanları ve özellikle eşcinselleri cinsel alışkanlıklarına göre sınıflandırma hareketi İngiltere'deki kadar güçlüydü. Livata Fransız Devrimi'nden sonra suç olmaktan çıkarılmıştı ama bu durum, genel ahlaksızlık yasaları uyarınca, sürekli avlanan erkeklere pek huzur getirmemişti. 1850'lerde polis sadece bir ayda Les Halles tuvaletlerinde iki yüzden fazla kişiyi tutukladı. İngiltere'de olduğu gibi Fransa'da da halk özellikle alt sınıftan genç erkeklere musallat olan üst sınıftan adamlara öfke duyuyordu. Böyle bir adam tutuklandığında orta sınıf galeyana geliyor, üstün ahlakı savunan gazetelerin satışları patlıyordu. Nitekim bu tür vakaların birinde, 1876'da adı kötüye çıkmış bir Paris tuvaletinde le Comte de Germiny [Germiny Kontu] diye tanınan asil ve zengin avukat Charles-Eugène Le Bègue de Germiny, on sekiz yaşında bir işçi oğlan olan Edmond-Pierre Chouard'la yakalandı. Germiny vakası o günlerin en sansasyonel olayı oldu, öyle ki kontun adı popüler dilde eşcinsellikle eşanlamlı hale geldi Germinisme. Basın açısından dava gayet iyi başlayıp adilane devam etti. Dört polis görevlisi Germiny'yi zapt edip hem ahlaksızlıktan hem de tutuklanmaya mukavemetten suçlamada bulundu. Vücudundaki bereler, sonradan umumi tuvaletlerdeki ahlaksız manzaraları kamu yararına araştırdığına dair şu sözlerini mesnetsiz bıraktı Civarda dolaşırken bu yerlerde ahlaksızlıklarıyla yöre sakinlerini ayağa kaldıranların neler yaptıklarını gözlemek geliverdi aklıma. Söylediğine göre, içeri girdiğinde aralarında Chouard'ın da olduğu bazı kişileri şüpheli vaziyette görmüştü ve polis gelene kadar Chouard'ı sadece gözlemlemişti . Tutuklanmaya mukavemete gelince oralı bir kabadayının şantaj suçlamasıyla karşı karşıya olduğunu sanıp onunla kavgaya tutuştuğunu söyledi. Hiç kimse, özellikle önüne aleyhinde başka kanıtlar getirilince, bu hikayeye bir an bile inanmadı. Aslında polis tuvalete girdiğinde Germiny, Chouard ile edepsiz temas a geçmişti bile. Davadan önce verdiği imzalı ifadesinde çoğu şeyi kabul etmişti. Chouard, Germiny'nin cinsel saldırgan olduğunu ve ancak tuvaletini yaptıktan sonra pantolonunu kapatırken fark edebildiği ihtiyar adamın hamlelerine karşı koyduğunu söyledi. Halk ve basın için mesele kimin ilk hamleyi yaptığından ziyade bir sınıfın diğer sınıftan haksızca faydalanmasıydı. Basın Chouard'ın neredeyse çocuksu çehresini , yaşı ilerlemiş, nüfuzlu davalının aristokratik duruşuyla karşılaştırıyordu. Önceki zibidiliklerine rağmen Chouard masum bir gençti, Germiny ise orta yaşlarında kart bir zampara. Mahkeme en azından kısmen fikir birliğine vardı. Paris mahkemeleriyle önemli bağlantılarına rağmen Germiny iki ay hapis ve iki yüz franklık para cezasına çarptırıldı o zamanki ölçütlere göre ağır bir cezaydı bu. Chouard ise on beş günlük hapis ve on altı franklık para cezası aldı. (Chouard hapisten çıktıktan sadece birkaç hafta sonra polisin serseri suçlular listesine geçti ve altı ay sonra başka bir adamla edepsiz temas suçundan Champs-Elysées'te tutuklandı. )[148] Germiny ile Wilde tanışsalardı muhtemelen birbirlerinden nefret ederlerdi. Birisi yönetici sınıfın gururlu bir üyesi ve gerçek bir aristokrat, diğeriyse saygın toplumu ve onun değerlerini her fırsatta aşağılayan, haddinden fazla bohem biriydi. Öte yandan eşcinsel stereotipler dünyasında her ikisi de kilit noktalarda benzeşiyorlardı. İkisi de kaba saba genç delikanlılara karşı cinsel ilgi duyan mevki sahibi erkeklerdi. Wilde, Queensberry'nin kendisine yönelttiği suçlamanın mesnetsiz olduğuna bir centilmen olarak şerefi üstüne yemin edebileceğini avukatına söylediğinde kendi sonunu hazırlamıştı. Germiny'yi ise felaket, ahlak zabıtası kılığında buldu ama adı kötüye çıkmış bir umumi helaya aynı akşam altı kez girerek ilgi çekmesi avukatın kendi ahmaklığıydı. 1903'te Fransız üst tabakasının eşcinsel stereotipi belirgin biçimde kadınsı bir çehreye büründü. Aynı yılın Temmuz ayında gazeteler mükemmel ailelerden gelen iki erkekle ilgili haberlerle doluydu. Bu erkekler lüks bir Paris dairesinde okul çocuklarını kötü yola düşürüp satanik ayinler ve sefahat âlemleri yapmakla suçlanıyordu. Aslında Baron Jacques d'Adelswärd-Fersen ve Kont Albert Hamelin de Warren şeytana tapmaktan ziyade estetik merakları olan kimselerdi ama bu durum onları halkın gözünde ve mahkemede kurtaramadı. Onların Kara Ayinler i dekadan Fransız edebiyatının garip şekillerde yeniden sahnelenmesinden öteye geçmiyordu. D'Adelswärd-Fersen Baudelaire'de okuduğu şeyi sahneye koymak istediğini belirtti. Nitekim bir keresinde yakılan tütsüler, çalınan flütler ve Mahkeme sırasında bir gazetenin yaptığı habere göre Aslında bu içler acısı ve düpedüz iğrenç dava bunca şöhreti hak etmiyor... [sanıkların] estetik tableaux vivants [canlı tablosu]... nonoş bir kuaförün mide bulandırıcı zevkinden daha sanatsal değil. Sanatsal olsun ya da olmasın bu sahneler büyük bir ilgi uyandırıyor ve gazete satışlarını artırıyordu. Sanıkların doğasının her unsuru, hafif boyanmış dalgalı saçlarından, süslü elbise ve takı merakına, psikolojilerinin edebiyatla bozulmasına kadar ayrıntılı şekilde inceleniyordu. Mahkeme daha önce Wilde davasında olduğu gibi halkın eşcinsellere yönelik düşmanlığını dışa vurmasına izin verdi. Ne var ki bu sanıklar Wilde'ın sanatsal dehasının yakınından bile geçemezlerdi. Zira Wilde en azından bir süre başarılı bir halk figürü ve saygın bir yazar olmuştu. Oysa d'AdelswärdFersen ve de Warren kendilerinden daha yaratıcı olanlara öykünmekten başka bir şey yapmayan küçük düşmüş, gülünç ve marjinal aristokratlardı sadece. Mahkeme bilirkişilerince onlar ya akıl hastası veya çok yanlış tercihler yapmış kimselerdi ve her iki durumda da suçluydular. Yasalarımız ortaçağda olduğu gibi günahı cezalandırmamıza artık izin vermese bile yine de bir daha suç işlemesinler diye suçluları cezalandırabiliriz, diyordu savcı. Livata artık suç değildi ama livatacı olmayı uluorta belli etmeye izin verilmiyordu. Yargıç her iki sanığa da altı ay hapis ve elli frank para cezası verdi. De Warren daha sonra ortadan kayboldu ama d'Adelswärd-Fersen kendini vurmaya kalkınca tekrar gündeme geldi. 1923'te uyuşturucu müptelalığının ve mahkeme sırasında yargıcın dediği gibi çok sağlıksız bir edebiyatın kurbanı olarak kalp krizinden öldü. Wilde'ın yaşadığı sıkıntılar d'AdelswärdFersen ve de Warren'ın Fransa'da sert muamele görmesine katkıda bulundu. Ayrıca onların eğilimlerinin kötü alışkanlıkların azdırdığı doğuştan gelen sorunlardan kaynaklandığı yönündeki ürpertici görüşün de akıbetlerinin böyle olmasında etkisi vardı. D'AdelswärdFersen'in soyundaki kusurları (delilik, epilepsi) araştıran bir akıl hastalıkları uzmanı onların mahkemesinde şöyle demişti Kimi kalıtsal faktörlerden dolayı sorumluluğunun azaldığını kabul etmeliyiz. Bu nedenle bir ölçüde müsamaha gösterebiliriz. Wilde'a verilen iki yıllık ağır hapis cezasıyla kıyaslandığında baron hak ettiği cezayı bulmuş gibi görünüyor, ama eşcinselliğe yönelik ikircikli tutum, özellikle de bunun bir yaşam tercihi mi yoksa doğuştan gelen bir özellik mi olduğu meselesi günümüze kadar gündemde kalmıştır. [149] İncelemelerimde sabırlı ve cömert yardımlar sundular. Online hizmetleri milyonlarca sayfalık materyale ulaşmaya imkan tanıyor ama hiçbir şey insanın yaratıcı düşüncesiyle boy ölçüşemez. Bu kitabı yazdığım sırada Fransa'daki Paris Amerikan Kütüphanesi'ne sığındım. Burası bir yazarın arayıp da bulamayacağı harika bir yer. Keza New York Üniversitesi kütüphaneleri de araştırma materyallerim için diğer bir önemli kaynak oldu. Oğlum Lawrence'a NYU'dan Paris'e, bana düzenli olarak kitap gönderdiği için teşekkür ediyorum. Son olarak Sorbonne ve Université Paris IIPanthéon-Assas'teki kütüphaneler fevkalade faydalı oldular. Araştırma sürecinde her türden karakterle yakın arkadaşlık kurdum. Anlattığım hikayelerde geçen kahramanlara yakınlaştım. Onlardan bazıları binlerce yıl önce bu dünyadan göçmüş olsalar da benim kapalı dünyamda canlıydılar. Onların yaşamlarını anlamamda anahtar rolü parlak tarihçiler oynadı. Zira bu tarihçilerin ufuk açıcı görüşleri ve nefis yazıları bana hem tevazu hem de ilham aşıladı. Bu kitabın ortaya çıkmasında Marc Cooper ve Kenneth Starr'a minnet borçluyum. Güney California Üniversitesi'ndeki bu iki mümtaz şahıs, kitap yazma konusunda bana cesaret verdiler. Bu minvalde heyecan verici bir hukuk tarihi yazma konusundaki teşviklerinden ötürü bilhassa Karl Fleming'e teşekkür ediyorum. Bu kitabı yazmaya başladıktan sonra çeşitli kişilerin geribildirimlerinden ve önerilerinden faydalandım. Listenin başında Charles Fleming, Bill Groshelle, Adam Kaufman, Tony de Toro ve Rick Wirick geliyor. Taslaklarımı okudukları ve yüksekten atıp tutmalarıma sabır, nezaket ve anlayışla tahammül ettikleri için hepsine teşekkür ederim. Her ikisi de başarılı yazarlar olan Charles ve Rick'e yayınevlerine, ajanslara ve benzerlerine kitabımı eşsiz bir gayretle tanıttıkları için şükranlarımı sunuyorum. Umarım bir gün bana özveriyle destek olan kişilere vefa borcumu ödeyebilirim. Metnin edisyonu için kendisine başvurduğum Mitchell Albert olmasaydı, bu kitap bu hale gelmezdi. yayımlamamı önerdi. O yazımın edisyonunu öylesine güzel yaptı ki, bütün kitabımın edisyonunu yapmasını istedim. Ondan sonra yapı, üslup, ton ve odak noktası konularında son sözün sahibi olarak Mitch'e güvendim. Desteğinden dolayı ona ne kadar teşekkür etsem azdır. Ayrıca Mitch beni usta resim avcısı Jennifer Jeffries'le tanıştırdı. Elinizdeki kitap sonradan avukatım ve dostum olan Laura Mazer'in sarsılmaz ve akıllıca desteğiyle Counterport'ta yayımlandı. Laura sayesinde tanıştığım editörler Jack Shoemaker ve Charlie Winton, usta redaktör Matthew Grace ve Counterpoint'in diğer görevlilerinin bilgece kılavuzluğuna şükranlarımı sunuyorum. Kendilerini canı gönülden sevdiğim diğer dostlarımın da kitabımın ortaya çıkmasında payı büyüktür. Avrupa'dakiler Glenn Burney, Valérie Latour-Burney, Laurence ve François Brunet, Dominique Schneider, Sabine Haudepin, John Johnson ve François Prieur, Florence Eclanchet, Marilyn Palik, Stephane Moisset, Jean ve Frantisek Deak, Pierre Coret, Ingrid ve Vincent Callies ve başka pek çok kişi. Amerika'dakiler Jack Kaufman, Julie Singer, Paula ve Phil Glosserman, Marion Solomon, JoEllen Brainin-Rodriguez, Josh becker, Pam Becker, Curtis Kaufman, Helen Wu, Alan Zafran, Susan Utell, Amy Ziering ve Gil Kofman. Bu liste devam ediyor. Bu insanların hepsi bana sonsuz bir destek sundu. Hepsi de gerçek anlamda dostlar. Çocuklarım Lawrence, Claire ve Gillian ile sevgili eşim ve yaşama sevincim Jennifer'ın sevgisini hissetmediğim tek bir günüm bile olmadı. A History of Celibacy. New York Scribner, 2000. Abrams, Kerry. Polygamy, Prostitution, and the Federalization of Immigration Law. Columbia Law Review 105 (2005) 641-716. Aeschines, Against Timarchus, çev. Charles Darwin Adams. Cambridge Harvard University Press London William Heinemann Ltd., 1919. Albert, Nicole. Books on Trial Prosecutions for Representing Sapphism in Fin-de-Siècle France. Disorder in the Court Trials and Sexual Conflict at the Turn of the Century, (der.) George Robb ve Nancy Erber, 119-139. New York New York University Press, 1999. Allen, Danielle S. Punishment in Ancient Athens. Athenian Law in Its Democratic Context (Center for Hellenic Studies On-Line Discussion Series), (der.) Adriaan Lanni. Yeni basımı Dēmos Classical Athenian Democracy, (der.) C. W. Blackwell. 5 Ocak 2012'de The Stoa'da erişildi A Consortium for Electronic Publication in the Humanties (A. Mahoney ve R. Scaife, der. ), http //www.stoa.org/projects/demos/punishment.pdf. Ambrose. Ambrose to Theodosius I 390 [Letter 51] , Medieval Sourcebook. Internet History Sourcebooks Project, 29 Ağustos 2011 tarihli erişim, www.fordham.edu/halsall/source/ambrose-let51.asp. Ankarloo, Bengt, ve Stuart Clark. The Athlone History of Witchcraft and Magic in Europe. Londra Athlone Press, 1999. Perseus Digital Project, Tufts University, 3 Eylül 2011 tarihli erişim, www.perseus.tufts.edu/hopper/text. doc=Perseus%3Atext%3A1999.01.0020&redirect=tr Aristofanes, Acharnians. Editör Gregory R. Crane. Perseus Digital Project, Tufts University, 3 Eylül 2011 tarihli erişim, www.perseus.tufts.edu/hopper/text. doc=Perseus%3Atext%3A1999.01.0240%3Acard%3 Aristofanes, Clouds. Editörler Gregory R. Crane ve William James Hickie.Perseus Digital Project, Tufts University, 3 Eylül 2011 tarihli erişim,www.perseus.tufts.edu/hopper/text.doc= Perseus%3Atext%3A1999.01.0241%3Acard%3D1. Aristoteles, Politics. Perseus DigitalProject, Tufts University, 3 Eylül 2011 tarihli erişim, www.perseus.tufts.edu/hopper/text. doc=Perseus%3atext%3a1999.01.0058. Arnaoutoglou, Ilias. Ancient Greek Laws A Sourcebook. Londra Routledge, 1998. Arnot, Margaret L., ve Cornelie Usborne. Gender and Crime in Modern Europe. Augustinus, The City of God. çev. Marcus Dods. Edinburgh T&T Clark,1871. Baines, Paul ve Pat Rogers. Edmund Curll, Bookseller. Oxford Clarendon Press, 2007. Bardaglio, Peter W. Rape and the Law in the Old South ‘Calculated to Excite Indignation in Every Heart.' The Journal of Southern History 60 (1994) 749-772. ——. Reconstructing the Household Families, Sex, and the Law in the Nineteenth-Century South. Chapel Hill University of North Carolina Press, 1995. Bauman, Richard A. Political Trials in Ancient Greece. Londra Routledge, 1990. Beard, Mary. The Sexual Status of Vestal Virgins. The Journal of Roman Studies 70 (1980) 12-27. Bingham, Caroline. Seventeenth Century Attitudes Toward Deviant Sex. Journal of Interdisciplinary History 1 (1971) 447-68. Blackstone, William. Commentaries on the Laws of England. 4. Kitap, 15. Bölüm Of Offenses Against the Persons of Individuals , 29 Ağustos 2011 tarihli erişim, http //ebooks.adelaide.edu.au/b/blackstone/william/c Blasius, Mark, ve Shane Phelan (der.). We Are Everywhere A Historical Sourcebook of Gay and Lesbian Politics. New York Routledge, 1997. Bloch, Iwan. Sex Life in England. New York Panurge Press, 1934. Block, Sharon. Rape and Sexual Power in Early America. Chapel Hill University of North Carolina Press, 2006. Blume, Fred H. Annotated Justinian Code. Book IX, Title IX. University of Wyoming, 29 Ağustos 2011 tarihli erişim, uwacadweb.uwyo.edu/blume&justinian/Book%209P 9.pdf. Sodomy in Early Modern Europe, (der.) Tom Betteridge, 227-45. New York Manchester University Press, 2002. Boswell, John. Christianity, Social Tolerance, and Homosexuality Gay People in Western Europe from the Beginning of the Christian Era to the Fourteenth Century. Chicago University of Chicago Press, 1980. ——. Same-Sex Unions in Premodern Europe . New York Vintage Books, 1995. Bremmer, Jan N. Greek Pederasty and Modern Homosexuality. From Sappho to de Sade Moments in the History of Sexuality, (der.) Jan N. Bremmer, 1-14. Londra Routledge, 1991. Bristow, Edward J. Vice and Vigilance Purity Movements in Britain Since 1700. Dublin Gill and Macmillan, 1977. Brongersma, Edward. The Thera Inscriptions Ritual or Slander. Journal of Homosexuality 20 (1990) 31-40. Brundage, James A. Implied Consent to Intercourse. Consent and Coercion to Sex and Marriage in Ancient and Medieval Societies, (der.) Angeliki E. Laiou, 245-56. Washington, DC Dumbarton Oaks Research Library and Collection, 1993. — — . Law, Sex, and Christian Society in Medieval Europe. Chicago University of Chicago Press, 1987. ——. Playing by the Rules Sexual Behavior and Legal Norms in Medieval Europe. Desire and Discipline Sex and Sexuality in the Premodern West , (der.) Jacqueline Murray ve Konrad Eisenbichler, 25-41. Toronto University of Toronto Press, 1996. ——. Sex, Law, and Marriage in the Middle Ages. Aldershot, UK Variorum, 1993. Bullough, Vern L. Jus Primae Noctis or Droit du Seigneur. The Journal of Sex Research 28 (1991) 163-66. ——. Masturbation A Historical Overview. Journal of Psychology & Human Sexuality 14 (2002) 17-33. ——. Sexual Variance in Society and History. New York Wiley, 1976. Bullough, Vern L., ve James A. Brundage. Sexual Practices & the Medieval Church. Buffalo, NY Prometheus Books, 1982. Bullough, Vern L., ve Bonnie Bullough. Sexual Attitudes Myths & Realities. Amherst, NY Prometheus Books, 1995. — — . Women and Prostitution A Social History. New York Prometheus Books, 1987. Boys at Sea Sodomy, Indecency, and Courts Martial in Nelson's Navy . Basingstoke, UK Palgrave Macmillan, 2007. ——. Gay Warriors A Documentary History from the Ancient World to the Present . New York New York University Press, 2002. ——. Ho Hum, Another Work of the Devil. Journal of Homosexuality 6 (1981) 69-78. — — . Sodomy and the Pirate Tradition English Sea Rovers in the Seventeenth-Century Caribbean. New York New York University Press, 1995. Burkert, Walter. Ancient Mystery Cults. Cambridge Harvard University Press, 1987. Burnard, Trevor. Sexual Life of an Eighteenth-Century Jamaican Slave Overseer. Sex and Sexuality in Early America, (der.) Merril D. Smith, 163-189. New York New York University Press, 1998. Burrows, Simon. Blackmail, Scandal, and Revolution London's French Libellistes , 175892. Manchester Manchester University Press, 2006. Burton, Antoinette. Conjugality on Trial The Rukhmabai Case and the Debate on ChildMarriage in Late-Victorian Britain. Disorder in the Court Trials and Sexual Conflict at the Turn of the Century, (der.) George Robb ve Nancy Erber, 33-56. New York New York University Press, 1999. Cantarella, Eva. Bisexuality in the Ancient World. New Haven Yale University Press, 1992. ——. Gender, Sexuality, and the Law. The Cambridge Companion to Ancient Greek Law , (der.) Michael Gagarin ve David Cohen. 236-53. New York Cambridge University Press, 2007. Liverpool Classical Monthly 18 (1993) 53-55. Carson, Anne. Putting Her in Her Place Woman, Dirt, and Desire. Before Sexuality The Construction of Erotic Experience in the Ancient Greek World , Edit. David M. Halperin, John J. Winkler ve Froma I. Zeitlin, 135-69. Princeton Princeton University Press, 1990. Carter, John Marshall. Rape in Medieval England An Historical and Sociological Study. Lanham, MD University Press of America, 1985. Cassius Dio. Roman History. çev. Earnest Cary. Cambridge Harvard University, 1927. Cave, Alfred A. Lethal Encounters Englishmen and Indians in Colonial America. Santa Barbara, CA Praeger, 2011. Clark, Anna. Desire A History of European Sexuality. New York Routledge, 2008. Cohen, David. Law, Sexuality, and Society The Enforcement of Morals