ve yalnızca diegetic müziği olan "The Body" bölümü 2002 yılında bir Nebula Ödülü için aday gösterildi. 2001'de yayınlanan "Once More, with Feeling" isimli müzikal bölümü büyük bir beğeni aldı, ama "kazara" Emmy adaylığı oy kutusunda atlandı. Daha sonra Channel 4'un "En İyi 100 Müzikal" listesinde yer aldı. 2001'de, Sarah Michelle Gellar dizideki rolü için bir drama TV dizisindeki En İyi Kadın Oyuncu Altın Küre Ödülüne aday gösterildi, ayrıca yine En İyi Kadın Oyuncu dalında Teen Choice Ödülü ve Saturn Ödülüne aday gösterildi. Dizinin "The Gift" bölümü 60. Altın Saatler Emmy Ödülleri'nde Drama Kategorisinde Televizyon'un En Unutulmaz Anı ödülünü kazandı, ayrıca "The X-Files", "Grey's Anatomy", "Brian's Song" ve "Dallas" dizileri arasında yarışarak ödülü kazandı. Yine de ödülün verilişi diğer ödüller ile birlikte yayınlanmadı. Dizi hem Emmy hem de Altın Küre ödülleri için aday gösterilip, toplamda üç Emmy kazandı. Yine de, öncül Emmy kategorilerindeki tartışmalar TV eleştirmenleri arasında anlaşmazlığa sebep oldu ve akademi tarafından 2003'te yayından kaldırılmasından sonra dizinin anısına bir etkinlik düzenleme kararı alındı. "TV Guide'ın"' yaptığı TV Guide'ın Tüm Zamanların En İyi 50 TV Programı listesinde 41. sırada, "Empire"ın "Tüm Zamanların En İyi 50 TV Programı" listesinde ikinci sırada, "The Hollywood Reporter"ın "Hollywood'un 100 En Beğenilen TV Programı" listesinde 27. sırada, "TV Guide"ın 2004 ve 2007 yıllarında "Tüm Zamanların En İyi Kült Yapımları" listesinde üçüncü sırada ve "Time" dergisinin "Tüm-"Zamanların" En İyi 100 Programı" listesinde yer aldı. 2013 yılında, "TV Guide" ayrıca diziyi "Tüm Zamanların En İyi 60 Draması" listesine de dahil eder ve "Tüm Zamanların En İyi 60 Dizisi" listesinde #38 numaraya yerleştirdi. Ayrıca AOL TV "Buffy" dizisine Tüm Zamanların En İyi "üçüncü" Okul Dizisi dedi. 2016 yılında, "Rolling Stone" diziyi Tüm Zamanların En Mükemmel 100 TV Programı listesinde #38 numaraya yerleştirdi. Joss Whedon, hikâyelerinde birçok ortak tema barındırır, ki bu temaları Buffy'de de görmek mümkündür. Güçlü kadın karakterler ise bu temaların en başında gelir. Feminizm destekçisi olarak, Whedon yaptığı çalışmalarda süper güçleri olan genç kızlar oluşturmaktan hoşlanır. Buffy ve Willow buna örnek olarak verilebilir. Ayrıca eşcinselliği dizinin birçok yerinde görmek mümkündür. Ana karakterlerden Willow ve Tara (daha sonra Willow ve Kennedy), eşcinseldirler. Yardımcı karakterlerden ise Larry Blaisdell ve Scott Hope buna örnek olarak verilebilir. Hatta, Buffy'nin yedinci sezondan sonrasını anlatan sekizinci sezon çizgi romanlarında, Buffy ve Satsu eşcinsel ilişkiye girdiler, Spike ve Angel el ele tutuşurken görülür, Dawn'ın da eşcinsel olduğu işlendi. Dizinin bir başka teması sıkı diyaloglardır. Karakterlerin konuşmaları ve yaptıkları espriler, birçok hikâyeye, sinemaya, çizgi romana ve müzik kültürüne gönderme yapmaktadır. Bazıları hemen fark edilebilir, bazılarını ise fark etmek daha zordur. Ölüm kavramı teması ise oldukça sık görülen temalardandır. Buffy evreninde, herkes her an için ölebilir. Yardımcı karakterler sıklıkla ölürken, ana karakterlerin öldüğü de görüldü. Ancak ölüm sürekli bir durum değildir; çoğu karakter öldükten sonra bir şekilde geri gelir. Buffy iki kez öldü, mesela. Tara Maclay, Jenny Calender, Joyce Summers, ve Müdür Snyder ölüp de dönmeyen önemli karakterlerdir. Ama onların dışında; Harmony Kendall ölüp vampir olarak geri döndü. Angel ikinci sezon finalinde ölüp, üçüncü sezonda geri döndü. Spike yedinci sezon finalinde ölüp, Angel dizisinin beşinci sezonunda geri döndü. Warren Mears altıncı sezonun sonunda ölüp, sekizinci sezonda geri döndü. Dizinin neredeyse bütün bölümlerinde görülen ilişkiler teması da vardır. Sorunsuz devam edip mutlu sonla biten ilişkileri sıkıcı bulan Whedon, genelde her ilişkiyi mutsuz sonla bitirdi. Buffy ve Angel ilk birlikte olduklarında, Angel ruhunu kaybedip vampire dönüştü ve Buffy'i öldürmeye çalıştı, ki daha sonra üçüncü sezon finalinde Sunnydale'i ve Buffy'i terk eder. Buffy ve Riley, sorunsuz giden bir ilişki gibi gözükse de, Buffy'nin feminen davranışlarına dayanamayan Riley, Buffy'i terk eder. Buffy ve Spike ilişkisinin sonu ise, Spike'ın Buffy'e tecavüz etmeye kalkması ve en son olarak da yedinci sezon finalinde Spike'ın ölmesiyle biter. Aynı şekilde, Willow ve Tara mutlu bir birliktelik yaşarken Tara vurularak ölür, Anya ve Xander'ın düğün günlerinde ise, Xander onu terk eder. Whedon'a göre aile, içinde doğduğun insanlar değil, birlikte olmayı seçtiğin insanlardır. Buffy, Xander, Willow ve Giles, birbirleriyle birlikteyken, biyolojik ailelerinden daha çok mutludurlar. Bu gerçeğin altı, "Family" adlı bölümde de çizildi; Tara'nın ailesi, Tara'yı kendi rızası olmaksızın götürmek isteyince, bütün Scooby Çetesi, Tara'nın önüne geçer ve "Önce bizi geçmelisiniz," derler. Tara'nın babası onlara "Siz de kim oluyorsunuz?" diye sorunca, Buffy'nin verdiği cevap bu gerçeği bir kez daha gözler önüne serer: "Biz bir aileyiz." Aile teması bir yana, babalık teması ayrı işlendi. Buffy evreninde, babalar genelde kötü karakter olarak gösterildi. Buffy'nin babası, onu ve annesini terk eder. Xander'ın babası bir alkoliktir ve oğluyla karısına genelde kötü davranmaktadır. Buffy için baba figürünü Giles üstlendi, ancak o bile zaman zaman kötü ve sert bir karakter olarak gösterilir ve birkaç kez Sunnydale'i terk eder. Varoluş Varoluş, felsefe tarihi boyunca önem taşımış, her tür felsefi tartışmanın merkezinde yer almış felsefe kavramlarından biridir. Varolanların varlığını bildirir, öz'ün karşıtıdır, yani bir şeyin ne olduğunu değil varolduğunu bildirir. Salt bir varolma durumu olarak varoluş. Felsefe akımlarında ya da okullarında pek çok farklı anlamlarda kullanılıp değerlendirilmiştir. Örneğin skolastik felsefede varoluş, varolan her şeyin (Tanrı ya da bir toz zerreciği) gerçekliğini bildirir. Daha dar ve doğa bilimsel anlamda ise varoluş, belirli bir bağlamda uzay-zaman boyutunda yer almak ya da "şimdi ve burada" var olmak anlamında belirtilir. Varoluş kavramı en geniş açılımına ya da popülerliğine varoluşçu felsefe ile kavuşmuş diyebiliriz. Kierkegaard, Karl Jaspers, Martin Heidegger, Sartre gibi filozoflar varoluş kavramını zenginleştirmişler ve kendi felsefelerinin ilkesi olarak değerlendirmişlerdir. Kierkegaard, Tanrı ve sonsuzluk önünde yapayalnız olmak anlamında "insanın varoluşu"ndan söz eder. Sartre'da kendi felsefesini özetlerken ""varoluş özden önce gelir"" diyecektir. Önceden bir nesne gibi verilmemiştir insan varoluşu, yapılmak ya da oluşturulmak üzere mutlak bir sorumlulukla sunulmuş bir kaynaktır. Heidegger, ""insanın özü varoluşundadır"" demektedir. Varoluşun (Alm. "") üç çeşidi vardır: Hospitalier Şövalyeleri Hospitalye Şövalyeleri ya da Aziz Yuhanna Şövalyeleri tarikatı (Latince: Cavalieri Ospitalieri / Hastane Şövalyeleri) 1070 civarında kurulmuş bir şövalye tarikatıdır. Sonradan ismi Rodos Şövalyeleri, çok sonralarıysa Malta Şövalyeleri olarak anılmıştır. İlk Başefendisi 1100 civarlarında seçilmiş olan Peter Gerard idi. Kudüs Krallığı kurulur kurulmaz Godfroi de Bouillon Tarikat'a toprak bağışladı ve başka birçok kişi de onu takip etti. Hastabakıcılar 1113 yılında Papa II. Paschal tarafından bir tarikat olarak tanındı. 1120 li yıllarda Hastabakıcılar kendilerini askerileştirmeye başladılar ancak ilk askeri etkinlik 1136 yılında gerçekleştirilmiştir. Katolik bir yardım derneği olarak günümüze kadar ulaşmış olan bu tarikat tarihin bazı dönemlerinde bağımsız bir devlet olarak güçlü bir ordu ve donanmaya sahip olmuş Avrupa, İslam ve Osmanlı tarihinde büyük izler bırakmıştır. Merkezi İtalya'nın Roma kentinde bulunan tarikatın günümüzdeki resmi adı İtalyancada Sovrano Militare Ordine Ospedaliero di San Giovanni di Gerusalemme di Rodi e di Malta yani Kudüs, Rodos ve Maltalı St. Jean Egemen Askeri Misafirperver Tarikatı veya kısaca Malta Tarikatıdır. Kudüs'teki St. Jean (Aziz Yuhanna) Kilisesi yakınında bir dinsel dayanışma örgütünce hasta hacıların tedavisi amacıyla işletilen hastanenin gelişmesiyle ortaya çıktı. 1099'da Haçlıların Kudüs'ü fethetmesinden sonra, hastanenin başrahibi Gerard Kudüs'teki çalışmalarını yoğunlaştırdı. Provence'lılarla İtalyanların Filistin yolu üzerindeki kentlerinde hanlar kurdu. Hastanede tedavi gören bazı haçlı şövalyeleri mallarının bir bölümünü buraya bağışladı; bazıları ise Kudüs'te kalıp hastanede kalıp hastaneye hizmet ettiler. Böylece zenginleşen hastane, hasta ve yoksullara hizmette olduğu kadar Müslümanlara karşı savaşta da etkin olan zengin ve güçlü bir kurum durumuna geldi. Selahaddin Eyyübi orduları tarafından Hıttin Savaşında büyük bir yenilgiye uğramalarına rağmen etkinlikleri devam etti. 1291'de Akka'nın düşüşü ve Haçlı Prensliklerinin ortadan kalkması üzerine, mezhep üyeleri bir gün yeniden fethetmek umuduyla Filistin'e yakın olabilmek için Kıbrıs'a çekilip hacılara ve hastalara yönelik çalışmalarını burada sürdürmeye karar verdiler. 1309'da Rodos'u ele geçirdiler. Burada bir hastane kurup adayı bağımsız devlet gibi yönettiler. Doğu Akdeniz'de güçlü bir donanmaya sahip oldular. 1522'de Kanuni Sultan Süleyman döneminde Osmanlılar Rodos'u ele geçirdi, ama 1530'da Kutsal Roma Germen İmparatoru V. Karl, Malta adasını tarikata bağışladı. Şövalyeler Osmanlı saldırılarına karşı direnerek donanmalarını güçlendirdiler ve gelişmiş bir hastane kurdular; en parlak dönemlerini burada yaşadılar. Osmanlı tehdidinin azaldığı 17. ve 18. yüzyıllarda tarikat da giderek zayıfladı. 1798'de Malta adası Napolyon Bonapart'ın eline geçti. Tarikatın merkezi 1834'te Roma'ya taşındı. Malta Tarikatı, günümüzde egemen bir devlet dışı aktör statüsü taşımaktadır. Birleşmiş Milletler'e gözlemci olarak katılmasına karşılık kendine ait topraklardan yoksundur. Kendini tarafsız ve insancıl bir yardım kuruluşu olarak tanımlayan tarikatın 104 ülkeyle diplomatik ilişkisi vardır. Birçok ülke şövalyelere diplomatik dokunulmazlık ve ayrıcalık tanımaktadır. Diyalektik mantık Diyalektik mantık, kavramsal ve mantıksal yöntem. Birçok farklı anlamlarda değerlendirilen diyalektik kavramında türetilen mantık biçimi. Buna göre ilk olarak, bir kavramdan diğerine aradaki çelişkileri yok ederek ilerleme yöntemine verilen isim. karşıtlıklar içinde ilerleyerek ve bu karşıtlıkları geçersizleştirerek sonuca varmaya çalışan mantıksal düşünme yolu. İlk olarak Herakleitos diyalektik mantığı kullanmıştır. Daha sonra özellikle Hegel'de doruğuna ulaşacaktır bu diyalektik mantık. Ardından da Marx'ın elinde materyalist bir içeriğe sahip kılınacaktır. Bütün bu öğretilerde "diyalektik mantık" genel anlamda çelişki ve bağıntılılık kavramlarıyla işleyen bir mantık biçimi olarak meydana gelir. Formel mantığın temel kavram ve kategorileri bir tarafa atılmaz, aksine aynı kavram ve kategoriler çelişki ve bağıntılılık ilkeleri açısından yeniden mantıksal olarak içeriklendirilirler. Formel mantık Formel mantık, mantığın geleneksel ya da biçimsel özelliğidir. Geleneksel mantık olarak da adlandırılır. Bir düşüncenin içerik bakımından doğru olup olmadığını değil, biçimsel ya da formel yönden doğru olup olmadığını dikkate alır, bunu önemser. Bu yanıyla da düşünce biçimlerinin çözümlemesini içerir denilebilir. Verili önermelerden başka yeni önermeler çıkarılması, formel mantığın yöntemidir. Bu çıkarsamanın kurallarını kapsar. Bu bakımdan da hem "ögeler teorisi" hem de "yöntem teorisi" olarak iki bölüme ayrılır. İlki kavramları ve mantığın temel ilkelerini, ikincisi ise kanıtlamanın yol ve yöntemlerini araştırır ve ortaya koymaya çalışır. Stoacılık Stoacılık ya da Stoa Okulu, kurucusu Kıbrıslı Zenon olan, Megara okulunun bir kolu olan felsefe okulu. Helenistik felsefenin en önemli akımlarındandır. Zenon, okulunu Atina'da bir resim galerisinde (Stoa Poikile) kurmuştur. Stoacılar için insanın temel amacı mutluluktur. Mutluluğa ulaşmak içinse doğaya uygun yaşamak gerekir. Dolayısıyla doğaya uygun yaşamayı felsefi olarak benimsemişler ve dünya vatandaşlığını savunmuşlardır. "Mutluluk, dış koşullara bağlı olmamalıdır" önermesini dile getirmişlerdir. Öğretilerine göre, sosyal varlık olarak insanlar için mutluluğa giden yol şunlarda bulunur: Hayatta sana verileni kabul etmek, zevk arzumuz veya acı korkumuz tarafından kontrol edilmemize izin vermemek, etrafımızdaki dünyayı anlamak için aklımızı kullanmak ve tabiatın planındaki kendimize düşen görevi yapmak ve beraber çalışıp başkalarına karşı dürüst ve adil olmak. Diogenes Laertios şöyle demiştir: “Stoalılar mantık eğitiminin zorunlu olduğunu ileri sürerler. Çünkü mantık diğer tek tek erdemleri içine alan bir erdemdir. Mantık bilmeyen bir insan yanlış çıkarımlardan kaçınamaz. Mantık, bilge bir insana doğruyu yanlıştan ayırt etme özelliği kazandırır.” Stoacılar tüm evrenin kutsal bir otorite tarafından yönetildiğini düşünür. Bu otorite bir külli iradeye sahiptir ve bu iradesini de insanlara yüklemiştir. Bu yüzden tüm canlılar normal iken, bir akla sahip olan insan, tanrısal bir yaratıktır. Hayvanlar içgüdüleri ile hayatta kalmaya çalışırken insan aklı sayesinde kendini gerçekleştirmeye ve geliştirmeye çalışır. Yine insan aklı sayesinde doğru ile yanlışı ayırt eder. Evreni yöneten bu kutsal iradenin tüm insanlara aynı aklı verdiği düşünülür; dolayısıyla tüm insanların eşit olduğu görüşü hakimdir. Stoacılar bu yüzden köleliğe karşı çıkar. Bu bakımdan, köleliği doğal ve kaçınılmaz gören Aristotelesçi düşünceyle ters düşerler. İlk dönem Stoacılar arasında okulun kurucusu Kıbrıslı Zenon, Khrysippos, Kleanthes, Tarsuslu Zeno, Tarsuslu Antipater sayılabilir. Kıbrıslı Zenon'un kiniklerin etkisinde kaldığı ve ilk yapıtlarında özellikle bu etkinin belirgin olduğu görülür. Stoacılık da bu yönde bir gelişim gösterecektir, ancak daha sonra bu düşüncelerinde farklılaşma olur; özellikle kiniklerin ahlak öğretilerinde değişiklikler meydana getirir. Ona göre gerçek ahlak her tür uygarlık değerinin reddedilmesiyle değil de yüksek ve tam bir doğallığa ulaşarak gerçekleştirilebilir. Kinizmden etkilenmiştir ama birebir örtüşmeleri söz konusu değildir. Her iki eğilimin ortak noktası insanın bağımsızlığı ya da özgürlüğünün kesin bir ilke olarak benimsenmiş olmasıdır. Hem kuramsal olarak temellendirilmesi hem de insan ile uyumlu kılınması doğaya uygun yaşamak fikriyle biçimlendirilmiştir. Bu yönde Stoacılar panteist bir dünya görüşü oluşturmuşlardır. Zenon'dan bir yüzyıl sonra bir tür uzlaşma felsefesi olarak şekillenen, erken Stoacılığın katı ahlaki tutumunu yumuşatan, Platon ve Aristoteles ile öğretisini geliştiren bir eğilim göstermiştir. Panaetius ile Paseidonios bu akımın öncü isimleridir. Panaetius Stoacılığa rasyonalist yönde, öğrencisi Paseidonios ise empirist bir yönde değişikliklerle etki etmiştir. Geç dönem düşünürler arasında Cicero, Genç Seneca, Marcus Aurelius, Epiktetos, Gaius Musonius Rufus sayılır. Klavye Kaynak (imalat) Kaynak, malzemeleri birbiri ile birleştirmek için kullanılan bir imalat yöntemidir, genellikle metal veya termoplastik malzemeler üzerinde kullanılır. Bu yöntemde genellikle çalışma parçalarının kaynak yapılacak kısmı eritilir ve bu kısma dolgu malzemesi eklenir, daha sonra ek yeri soğutularak sertleşmesi sağlanır, bazı hâllerde ısı ile birleştirme işlemi basınç altında yapılır. Bu yöntem lehim ve sert lehim ile fark gösterir, lehim ve sert lehim yöntemlerinde birleştirme düşük erime noktalarında ve çalışma parçaları erimeden oluşur. Kaynak için gaz alevi, elektrik arkı, lazer, elektron ışını, sürtme, ultrases dalgaları gibi birçok farklı enerji kaynakları kullanılabilir. Endüstriyel işlemlerde, kaynak açık hava, su altı, uzay gibi birçok farklı ortamda gerçekleştirilebilir. Bununla beraber, yapıldığı yer neresi olursa olsun, kaynak çeşitli tehlikeler barındırır. Alev, elektrik çarpması, zehirli dumanlar ve ultraviyole ışınlara karşı önlem almak gereklidir. 19. yüzyılın sonuna dek, sadece demircilerin kullandığı ısıtma ve dövme yolu ile metallerin birleştirildiği kaynak yöntemi biliniyordu. "Elektrik ark kaynağı" ve "oksi-gaz kaynağı" yüzyılın sonunda gelişen ilk yöntemlerdir, bunları "direnç kaynağı" izlemiştir. Kaynak teknolojisi 20. yüzyılın erken dönemleri esnasında (I. Dünya Savaşı ve II. Dünya Savaşı sonralarında) artan talebi karşılayabilmek için hızla gelişerek güvenilir ve ucuz yöntemler arasına katılmıştır. Savaşların ardından, manuel metotlar ("manuel metal ark kaynağı"), yarı-otomatik ve otomatik yöntemleri ("gazaltı metal ark kaynağı" vb.), içeren çeşitli modern kaynak teknikleri gelişmiştir. Gelişmeler, yüzyılın ikinci yarısında da "lazer ışın kaynağı" ve "elektron ışın kaynağının" bulunması ile devam etmiştir. Hâlen bilim, gelişimi devam ettirmektedir. Robot kaynağı, endüstride yaygın bir yer edinmiştir, yeni kaynak metotları ve kaynak kalite ve özelliklerinin geliştirilmesi, maliyetlerin düşürülmesi için araştırma ve geliştirme çabaları devam etmektedir. Bu yöntemde kaynak yapmak için, kaynak elektrodu (dolgu metali) ve ana malzeme arasında bir güç kaynağı kullanılarak elektrik arkı yaratılır. Bu yöntemde doğru (DC) veya alternatif (AC) akım çeşitlerinin her ikisi de kullanılabilir. Bu yöntemde kaynak yapılan bölge bazı durumlarda, koruma gazı olarak da bilinen bir gaz ile korunarak elektrik ark kaynağı yapılır. Kaynak yerinin bir gaz atmosferiyle korunması sonucu yapılan ark kaynağına "gazaltı" ya da "koruyucu gaz kaynağı" adı verilir. Başlıca türleri MIG-MAG ve WIG (TIG) gazaltı kaynak teknikleridir. Bu kaynak türünde koruyucu gaz olarak Argon ve Helyum gibi soy gazlar kullanan MIG (İngilizce; Metal Inert Gas) kaynak tekniği ile koruyucu gaz olarak aktif bir gaz olan karbondioksit kullanan MAG (İngilizce; Metal Active Gas) teknikleri en yoğun olarak kullanılır. Diğerlerine göre nispeten daha az kullanılan WIG tekniğinin diğerlerinden farkı erimeyen Wolfram (Tungsten) elektrot kullanılmasıdır. Bu yöntemin en genel kullanım şekli "oksi-gaz" kaynağıdır ("oksi-asetilen kaynağı" olarak da bilinir). En eski ve çok yönlü kaynak yöntemlerinden biridir, fakat son yıllarda endüstriyel uygulamalardaki popülerliği azalmıştır. Hâlâ yaygın olarak, boru ve kanal kaynağında ve tamir işlerinde kullanılmaktadır. Ekipmanı ucuz ve basittir, genelde kaynak alevi (yaklaşık 3100 °C) oksijenle asetilenin yanması sonucu elde edilir. Alev, elektrik arkından daha az güçlü olduğundan, kaynak soğuması daha yavaş olur ve meydana gelen gerilme ve kaynak çarpılmalarının daha az olabilmesine imkân tanıyabilir, bu nedenle yüksek alaşım çeliklerinin kaynağının yapılması bu yöntemle daha kolaydır. Bu metot, metallerin kesilmesinde de kullanılır. Diğer gaz kaynak metotları da, hava-asetilen kaynağı, oksijen-hidrojen kaynağı ve basınçlı gaz kaynağı gibi, oldukça benzerdir, sadece kullanılan gaz tipi değişir. Gaz kaynağı, plastik kaynağında da kullanılır. Direnç kaynağı, metallerin üzerinden geçen akıma karşı gösterdiği dirençle ısı üretmesi esası ile iki veya daha fazla metal yüzey arasında yapılan kaynak yöntemidir. Metalden geçen yüksek akım (1000 - 100.000 A.) nedeni ile kaynak bölgesinde küçük bir eriyik metal havuzu oluşur. Genelde direnç kaynağı yöntemleri verimli ve az kirlilik yaratan yöntemlerdir, fakat uygulamaları sınırlı ve ekipmanları oldukça pahalıdır. Enerji ışın kaynak metotları, yani lazer ışın kaynağı ve elektron ışın kaynağı, oldukça yeni yöntemler olup, yüksek üretim gerektiren uygulamalarda tercih edilir. İki yöntem de oldukça benzerdir, farkları güç kaynaklarından ileri gelmektedir. İlk bilinen kaynak yöntemi olan dövme yöntemi gibi, modern bazı kaynak yöntemleri de kaynak malzemesi erimeden gerçekleşir. Katı hâl kaynak yöntemi malzemelerin ergime dereceleri altında, dışarıdan uygulanan basınç yardımı ile koruyucu atmosfer ortamında veya koruyucu atmosfer ortamı olmadan, birbirine temas eden aynı ya da farklı özellikli malzemelerin iki yüzey arasında bağ oluşturarak yapılan birleştirme yöntemleridir. En yaygın yöntemlerden biri olan "ultrasonik kaynak", yüksek basınç ve yüksek frekans altında vibrasyon ile termoplastik veya metal malzemeden yapılmış kablo veya ince tabakaların birleştirilmesinde kullanılır. Ekipman ve yöntemler "direnç kaynağı" ile benzerdir. Burada elektrik akımının yerini, vibrasyon (titreşim) ile sağlanan enerji alır. Bu yöntemde kaynak metallerinin erimesi yoktur, onun yerine basınç altında yatay olarak uygulanan mekanik vibrasyon vardır. Plastiklerin kaynağında ise, malzemeler erime sıcaklığına yakın sıcaklığa getirilmeli ve dikey olarak vibrasyon uygulanmalıdır. Ultrasonik kaynak, genelde elektrik bağlantıları için kullanılan alüminyum veya bakır malzemede ve polimerlerin kaynağında kullanılır. Kaynak yapılacak parçalar, çeşitli şekillerde kaynak işlemi için geometrik olarak hazırlanabilir. Beş temel kaynak ekleme tipi vardır; alın ekleme, bindirmeli ekleme, köşe ekleme, kaynak ağzı ile ekleme ve T-ekleme. Parçanın şekline göre farklı varyasyonlar da vardır; örneğin çift-V ekleme gibi. Tek-U ve çift-U şeklinde kaynak ağzı açılarak yapılan eklemeler de sıklıkla kullanılır ve V tipi kaynak ağızlarına benzerdir. Bindirmeli eklemeler genelde parça kalınlığına bağlı olarak kullanılır, bazı ince parçalarda bindirmeli ekleme yapmak zorunlu hâle gelebilir. Kaynak işleminin tam olarak gerçekleşmesi için, sıklıkla özel ekleme yöntemleri de kullanılmaktadır. Örneğin, direnç kaynağı, lazer ışın kaynağı ve elektron ışın kaynağında en iyi performansı bindirmeli ekleme verir. Bununla beraber, bazı kaynak yöntemleri, korumalı (gazaltı veya tozaltı) metal ark kaynakları gibi, çok yönlüdür ve tüm ekleme tipleri ile uygulanabilir. Ek olarak, bazı prosesler çok geçişli kaynak yöntemlerini (sonraki kaynak yapılırken, öncekinin soğumasına imkân tanıyan) kullanabilir. Bu yöntem, kalın kesitlerin kaynağında, tek-V kaynak ağzı eklemenin kullanımına izin verir. Kaynak sonrası, kaynak bölgesinde farklı bölgeler oluşur. Kaynağın kendisi, erime bölgesi olarak adlandırılır, burada kaynak işlemi esnasında doldurulmuş dolgu metali vardır. Bu bölgenin özellikleri, birincil olarak kullanılan dolgu malzemesine ve ana malzeme ile olan uyumuna bağlıdır. Bu bölgenin hemen etrafında ısıdan etkilenmiş olan bölge vardır, bu bölgedeki mikroyapı ve özellikler kaynak işlemi ile değişmiştir. Bu özellikler ana malzemenin ısı altındaki davranışına bağlı olarak değişir. Bu bölgedeki metalin genelde hem ana metal hem de kaynak bölgesinden daha zayıf olduğu ve burada kalıcı malzeme gerilmeleri oluştuğu görülür. Genelde, kaynağın kalitesini ölçmek için kullanılan en büyük kriter, kaynağın ve çevresindeki malzemenin (mukavemeti) dayanımıdır. Bunu etkileyen birçok faktör vardır; kaynak metodu, ekleme yöntemi, ısı miktarı, ana malzeme ve dolgu malzemesi ve bunların arasındaki etkileşimler gibi. Kaynağın kalitesini ölçmek için yapılan muayeneler genel olarak, "tahribatlı" ve "tahribatsız muayene yöntemleri" olmak üzere, iki grupta toplanır. Bu muayenelerle yapılan ölçümlerde, kaynakta gözle görünür hata olmamalı, kalıcı gerilme ve çarpılmalar kabul edilebilir düzeyde olmalı, ısıdan etkilenmiş bölge özellikleri kabul edilebilir düzeyde olmalıdır. ( ITAB ) ISI TESİRİ ALTINDA KALAN BÖLGE Kaynak yapılan yerin etrafındaki malzeme üzerinde, kaynağın etkileri zararlı olabilir (kullanılan malzeme ve kaynak işleminde kullanılan ısı girişine bağlı olarak ısıdan etkilenmiş bölge boyutu ve dayanımı değişkenlik gösterebilir). Asıl malzemenin ısıl yayınımı (termal diffüzivite yani ısıl iletkenlik/hacimsel ısı kapasitesi) da burada büyük rol oynar. Eğer yayınım büyükse, malzemenin soğuma oranı yüksek olur ve ısıdan etkilenmiş bölge nispeten küçülür. Aksi durumda, düşük yayınım yavaş soğumayı ve daha büyük ısıdan etkilenmiş bölgeyi getirir. Kaynak işlemi ile enjekte edilmiş ısı miktarı, oksi-asetilen kaynak yöntemi gibi yöntemlerde önemli bir rol oynar, yoğunlaşmamış ısı girişi ısıdan etkilenmiş bölgenin genişlemesine sebep olur. Lazer ışın kaynağı gibi işlemler kaynak bölgesine yoğunlaşmış ısı verir, ısı miktarı sınırlanmış olup sonuçta ısıdan etkilenmiş küçük bir bölge ortaya çıkar. Elektrik ark kaynağı, kaynağa özel ısı girişindeki değişkenlikler nedeni ile, bu iki durumun arasında kalır. Ark kaynak prosedürü için ısı girişi aşağıdaki formül ile hesaplanır: Burada "Q" = ısı girişi (kJ/mm), "V" = voltaj (V), "I" = akım (A), ve "S" = kaynak hızı (mm/dk) olarak verilmiştir. Verim, kaynak işleminde kullanılan kaynak yöntemine bağlıdır; örneğin, gazaltı metal ark kaynağında 0.8 ve gaz-altı tungsten kaynağında 0.6'dir. Dörtgöz Dörtgöz, kemikli uzun balık. Nehirlerin çamurlu bölgelerinde yaşar, başının bir kısmını sudan dışarıda tutar. Gözlerinin bir kısmı suda, bir kısmı havada görür. Onun için bu balıkların en önemli ve iri türüne "Anableps terophtalmus" (Dörtgöz) adı verilir. Boyu 20 cm'ye ulaşır. Hayata Dönüş Operasyonu Hayata Dönüş Operasyonu, Türkiye'de cezaevlerindeki bazı tutuklu ve hükümlülerinin F tipi hücre sistemine ve tecrit uygulamasına direnmek için 20 Ekim'de başlattıkları açlık grevi ve ölüm orucu eylemlerine karşı, 19 Aralık 2000 tarihinde, 20 cezaevine birden yapılan, 2'si asker 30'u tutuklu 32 kişinin öldüğü, yüzlerce kişinin yaralandığı, yaklaşık 10000 güvenlik görevlisi tarafından gerçekleştirilen operasyonlara verilen resmi addır. Bu operasyon sırasında Ümraniye Kapalı Cezaevi'nde Uzman Çavuş Nurettin Kurt ile Çanakkale Kapalı Cezaevi'nde Mustafa Mutlu adlı iki asker de yaşamlarını yitirmişti. İlk olarak, Nurettin Kurt’un, teslim ol çağrılarına ateşle karşılık veren mahkûmlarca vurulduğu açıklanmıştı. Ancak Kurt’a yapılan otopside ölüme yol açan yaralanmaya “yüksek kinetik enerjili bir silahın” sebep olduğu belirlendi. Ümraniye Cezaevi’nden çıkarıldığı iddia edilen beş adet tabancanın içinde “yüksek kinetik enerjili silah” olarak kabul edilen uzun namlulu silahlar yoktu. Ayrıca silahın mahkûmlarda olmayan uzun namlulu bir silah olduğu belirlendi ve Kurt'un ölümüne yol açan silahın mahkûmlardan elde edildiği öne sürülen silahlar olmadığı belirtildi. Raporda, ölüme yol açan silahın sadece AK-47 ya da G-3 piyade tüfeği olabileceği belirtildi ve Kurt'un askerlerin silahıyla öldüğü kesinleşti. Resmi makamların operasyonla ilgili dile getirdikleri açıklamaların ve basında çıkan birçok haberin de yalan ve sahte olduğu ortaya çıkmıştı. Dönemin Adalet Bakanı Hikmet Sami Türk'ün "ayrıca askerin öldürdüğü tutukluların askerle çatışmaya girdiğini" demeci ve bazı ölümlerin tutuklular arasındaki çatışmadan çıktığını iddiası ortaya atmıştı. Adli Tıp uzmanlarının raporlarına göre, Bayrampaşa Cezaevi'ne yapılan operasyon hakkında söylediği "Kalaşnikofla ateş ettiler" diyen bakan Türk'ün demeçlerinin asılsız olduğunu ortaya koymuştu. Rapor'a göre, Koğuşlardan ateş edilmemiş, öldürücü dozun üzerinde gaz bombası kullanılmıştı. Bayrampaşa Kapalı Cezaevi'ndeki C-1 koğuşundaki kadın tutukluların güvenlik görevlilerinin kullandığı göz yaşartıcı, gaz ve sinir bombalarının çıkardığı yangında öldükleri belirlendi. Adli tıp uzmanlarının raporunda, yanarak ölen kadınların giysi parçaları ve ciltlerinde yanıcı olan solvent maddelerinin bulunduğunun tespit edildiği vurgulandı. Yine Adli tıp raporuna göre silahlı bir direniş olmamıştı. Kömüre dönmüş koğuşlarda yapılan aramalarda silaha da rastlanmamıştı. Bilirkişi raporunda ayrıca mahkûmların bulunduğu taraftan güvenlik görevlilerinin bulunduğu yöne doğru ateş açılmadığı, atışların dışarıdan içeriye doğru yapıldığı kaydedildi Raporda, 12 kişinin hayatını kaybettiği C-1 koğuşunda 6 kadın tutukludan 5'inin yanarak 1'inin ise gazdan zehirlenerek öldüğü yazıldı. C-1 koğuşunda hayatını kaybeden Yazgülü Güler Öztürk, Seyhan Doğan, Özlem Ercan, Şefinur Tezgel ve Gülser Tuzcu'nun cesetlerine yapılan otopsilerde elbise parçaları ile saç, doku ve cilt örneklerinde, tinerde bulunan organit solventlerden toluen, xylene ve metanol saptandığı kaydedildi. Nilüfer Alcan adlı tutuklunun ise gaz zehirlenmesi sonucu öldüğü tespit edildi. Raporda, operasyonda kullanılan bombaların etkin maddesinin 20 gramının 38 dakikada insanı öldürdüğü vurgulanarak, "C-1 koğuşunda 35 gram bomba maddesi bulundu" denildi. Yine aynı koğuşunda patlayan onlarca gaz bombasının yanında patlamamış 45 adet bomba bulunmuştu. C-14 ve C-15 koğuşlarına da ateş açıldığı ve içeri, üzerinde "Kapalı yerlerde kullanmayın" ve "Bombayı insan ve yanan madde olmayan sahaya fırlat" yazılarının bulunduğu çok sayıda göz yaşartıcı bomba ile gaz bombasının atıldığı kaydedildi. Tutukluların silahla birbirlerini öldürdüğü iddiası da, tutukluların uzun mesafeden açılan ateş sonrası öldüğünü belirleyen adli tıp raporuyla çürütülüyordu. Rapor ayrıca, kimi delillerin karartıldığını ve jandarma tutanağındaki verilerindeki bazı çelişkileri de ortaya çıkartmıştı. Operasyonla ilgili (sonuçlanan) tek tazminat davası, T Bayrampaşa Cezaevi'nde askerlerin öldürdüğü Murat Ördekçi'nin ailesinin İçişleri ve Adalet Bakanlığı aleyhine açtığı dava idi. İstanbul 2. İdare Mahkemesi, toplam 109 milyar lira tazminat cezasına hükmetmişti ve operasyonlarıyla ilgili ilk yargı kararı: “Yaşam hakkı ihlal edildi. Ölen hükümlünün ailesine 109 milyar ödenmeli” olmuştu, diğer cezaevlerindeki operasyonlarla ilgili de bugüne kadar sonuçlanan dava yok. Operasyonun ardından 154 hükümlü hakkında da, faili belli olmayacak şekilde adam öldürmek, isyan ve intihara azmettirmek suçlarından ömür boyu hapis istemiyle dava açılmıştı. 154 hükümlü hakkında açılan davada, 2005'te Ağır Ceza Mahkemesi delil durumlarını dikkate alarak, tutuklu yargılanan yedi hükümlü'nun tahliye kararı onaylanmıştı. 'Hayata Dönüş' operasyonunun Adli Tıp raporlarını yayınladığı için Radikal Gazetesi'ne dava açılmıştı ve İstanbul 5 No'lu DGM'de görülen duruşmada Radikal Gazetesi Sorumlu Yazı işleri Müdürü Hasan Çakkalkurt ile avukatı Köksal Bayraktar beraat etmişlerdi. Operasyonda görev alanlar hakkında açılan ve hâlen süren birçok dava bulunuyor. F tipi cezaevlerinin mimarlarından olan ve Operasyon sırasında Ceza ve Tevkifevleri Genel Müdürlüğü görevinde bulunan ve Ali Suat Ertosun'a 2004 yılında AK Parti hükûmeti kararıyla Devlet Bakanı Cemil Çiçek tarafından 'Devlet Üstün Hizmet Madalyası' verilmişti. Hayata Dönüş Operasyonu'nda ölen tutukluların listesi şöyledir: Drahoma Drahoma, Yahudilerde gelin tarafının damada götürdüğü mal veya para. Avrupa ülkeleriyle Türkiye'deki Rum,Ermeni ve Museviler arasında, ailesinin kız evlada ayırdığı "drahoma" bir işletmeyi yönetmek, sürdürmek, ailesine bağlı olmadan yaşayabilmek amacıyla da verilir. Avusturya Medenî Kanunu'nda drahoma zorunlu kılınmış; İsviçre ve Alman Medenî Kanunları'nda kabul edilmemiştir. Ailenin kızlarına verdikleri drahoma genellikle damada geçer. Türkiye'deki geçerli usul çeyizdir. Gabardin Gabardin, yün ya da pamuk ile örgü dokuma ile dokunan güçlü ve dayanıklı bir kumaş türüdür. Gabardin kumaşlar oldukça sık dokunmakta olup bu sayede su geçirmez özellikleri bulunur. KurdoÄŸlu Muslihiddin Reis Kurdoğlu Muslihittin Reis (1487 - 1535) Osmanlı amirali. Babası Kurt Ahmet Reis, Fatih Sultan Mehmet'in donanmasında görev almış denizcilerden biridir. Kurt Ahmet Reis yaşı ilerlediği için inzivaya çekilmiş, yerini en büyük oğlu olan Muslihittin'e bırakmıştır. Bunu kutlamak için de Muslihittin'in yavuklusunu bulundukları köye gemiyle getirtmek ister. Lakin yolda, Philippe Villiers de L'Isle-Adam'ın emrindeki Rodos Şövalyeleri'nden birisi Muslihittin'in yavuklusunu kaçırır. İntikam ateşiyle yanan Kurdoğlu en sonunda Kanuni Sultan Süleyman'ın da izniyle Rodos'u fetheder. Kurdoğlu Muslihittin, Akdeniz'de ecnebi korsanlara göz açtırmaz ve filosundaki gemilerin sayısı 50'yi bulur. Kendini güçlü hissettiği zaman, Karadeniz Bölgesi'nden binlerce levent toplar ve İtalya'ya gider. Papa'yı kaçırmayı düşünen Kurdoğlu, beraberinde olan leventlerine kıyamaz ve kişisel bir mesele için onca levendin canına kıymak istemez geri döner. Donanmasından 10 adet gemiyle Bab-ı Ali'ye gider ve Yavuz Sultan Selim'in huzuruna çıkar. Ondan Rodos'u fetih izni ister. Yavuz Selim ise o sıralar Arap Yarımadası'na fetih hazırlıkları içerisindedir. Fetihten sonra Rodos için söz alır Muslihittin. Arap Yarımadası fethedildikten sonra Yavuz Selim'in ömrü yetmez. Muslihittin Reis pes etmez ve Kanuni Sultan Süleyman'ın huzuruna çıkar. Ondan fetih için söz alır. 400 gemiyle Rodos fethedilir. Muslihittin Reis intikamını alır. Kurdoğlu Muslihittin Reis bilinenin aksine Barbaros'un leventlerinden değildir. Kendisi Barbaros'un ağabeyi Oruç Reis'in arkadaşıdır. Muslihittin Reis resmi olarak bilinmese de Barbaros Hayreddin Paşa'dan önceki 10 yıllık süre içinde başıboş kalan Osmanlı Donanması'nın komutanı olmuştur. Fiziksel özellikleri; lacivert gözlü, uzun boylu, atletik yapılı. Çok zeki ve geleneklerine çok bağlıdır. 3 kardeşi de kendisinin oğlu gibidir. Hayatı boyunca birçok köleyi azad etmiş, birçok korsan gemisi ele geçirmiş, birçok şövalye öldürmüştür. Yavuz Sultan Selim ile çok iyi ilişkileri vardır. Yavuz Selim kendisini Arabistan'ı fethettikten sonra yanına çağırmıştır. Orada yaklaşık 1 ay Yavuz Selim'in misafiri olarak kalmıştır. Kanuni ise Muslihittin Reis'i, kişisel çıkarları için devleti kullanan biri olarak görmüş, Rodos'un fethinden sonra Philippe Villiers de L'Isle-Adam için "Şu yaşlı adamı Rodos için yurtsuz bıraktık, bırakın yaşasın" demiştir ve onun tebaasıyla birlikte Malta'ya kaçıp orada örgütlenmelerine olanak tanımıştır. Oğlu Kurdoğlu Hızır Reis'dir. Ayrıca, Kurdoğlu Muslihittin Reis'in hikâyesini anlatan Bekir Büyükarkın tarafından yazılmış 1966 tarihli "Suların Gölgesinde" isimli bir roman ve 1991 yapımı Osmanlı Bedel İster-Kurdoğlu isimli bir film de mevcuttur. Ã…land Åland (Fince; "Ahvenanmaa", İsveççe; "Åland") , Güneybatı Finlandiya'da Ahvenanmaa Özerk Bölgesi'ni (maakunta) oluşturan takımadalar. Botni Körfezi girişinde, Aland Denizi'nin doğusunda, İsveç kıyılarının 25 mil açığındadır. Yalnızca 80 ada üzerinde yerleşme vardır; bunun dışında 6 bin ada ıssızdır. Alçak kayalıklarla birlikte yüzölçümü 1.481 km²dir. Ada halkı 12. yüzyılda İsveçli misyonerlerce Hristiyanlaştırılmıştır. İsveç'e karşı büyük bir deniz zaferi kazanan Rus Çarı I. Petro 1714'te adaları ele geçirmiştir. 1917'de Finlandiya bağımsızlığını ilan edince Åland halkı kendi kaderini tayin hakkı istedi. Finlandiya, adaların özerkliğini kabul etmekle beraber ayrılmalarına karşı çıktı. Finlandiya, sorunun çözümü için Milletler Cemiyeti'ne başvurdu. Milletler Cemiyeti'nde oluşturulan bir komisyon adalara özerklik verilmesi şartıyla Finlandiya'nın egemenliğinin tanınmasına karar verdi. Karara göre, tarafsızlığı hükme bağlanan Åland Adaları, hiçbir zaman silahlandırılamayacak, askeri üs olarak kullanılmayacaktı. Finlandiya 6 Mayıs 1920'de Åland Adaları'na özerklik tanıyarak kendi eyalet parlamentosu kurma hakkı verdi. Adanın başlıca geçim kaynağı gemiciliktir. Ticaret malları taşınarak gelir elde edilir. Adada bir başka önemli geçim kaynağı ise çiftlik işletmeciliği ve balıkçılıktır. Birkaç önemli ileri teknoloji fabrikalar kurulmuş olsa da gemicilik şirketleri haricindeki işletmelerin hepsi 10 - 15'den az işçi çalıştıran küçük kuruluşlardır. İşsizlik oranı %1,8'dir. Adanın bazı bölümlerinde gümrüksüz satıştan önemli paralar kazanılır. Åland, biri şehir olmak üzere 16 belediyeye ayrılmaktadır; Bekir Büyükarkın Bekir Büyükarkın, (1921 İstanbul ö. 7 Ağustos 1998) Yazar, şair. İstanbul Vefa Lisesi'nden 1939 yılında mezun oldu. Daha sonra İstanbul Üniversitesi İktisadi ve İdari Bilimler Fakültesi'nden 1942 yılında mezun oldu. Türk Ticaret Bankası'nda devlet memuru ve serbest muhasebeci olarak çalıştı. Yayımlanmış 2 adet şiir kitabı olmasına karşın; daha çok romanları ve oyunları ile bilinir. "Dökmeci" isimli oyunu CHP'nin tiyatro yarışmasını kazanmıştır(1947). Roman Oyun KÃ¶stebekgiller Köstebekgiller (Talpidae), memeliler aleminde böcekçiller takımına ait, yeraltında, kazdıkları tünellerde yaşayan memeli grubunu kapsayan bir familyadır. Bazı türleri tamamen suda yaşarken bazıları yarı su yarı kara ortamında yaşar. Tamamen kürkle kaplı silindirik vücut yapıları ve küçük gözleri vardır. Ayrıca genellikle kullakları görünmeyecek şekildedir. Yer altında yaşayan omurgasız canlılarla beslenirler. Kuzey Amerika, Avrupa ve Asya'da yaşarlar. Bu familya üç ana altfamilyaya ayrılır: Toprakları kazarak ve eşeleyerek yaşamaya uyum sağlamışlardır. Ağız ve burunları hortum gibi uzamıştır. Gövdeleri silindir biçiminde, gözler körelmiş ya da körelerek deri altında kalmıştır. Kulak kepçeleri yoktur. Ön ayakları kazmaya uyum sağlamış ve kürek biçiminde genişlemiştir. Parmak sayıları önde ve arkada 5'tir. Tırnakları ön ayaklarda kazmaya uyum sağlamıştır.Postları kısa ve sık kıllarla kaplıdır. Diş yapıları sivrifarelere göre daha ilkeldir. Genellikle hepsi toprak altında yaşarlar. Yüzeye çıkardıkları toprak yığınları ile tanınırlar. Yuvaları çok karmaşık biçimdedir. Anadolu'da köstebek, köstü, kör köstü adları "Talpa levantis" türü böcekçil için kullanıldığı gibi, "Nannospalax nehringi" (kör fare) türü kemirgen için de kullanılmaktadır. Köstebekler bazı ülkelerde tarımsal açıdan zararlı bir hayvan olarak kabul edilirken, Almanya gibi ülkelerde koruma altına alınmış bir türdür. Köstebekler, yeni ekilmiş olan tarım arazilerinin toprak altyapısını, kazdıkları tüneller nedeniyle, bozmaktadır ve dolayısıyla da tarım ürünlerinin veriminde önemli düşüşler gözlenir. Ayrıca gelincik ve tarla faresi gibi diğer türler köstebeklerin açmış olduğu tünelleri kullanarak bitkilerin köklerine ulaşıp zarar vermektedir. Köstebeklerin zararlı bir canlı türü olarak kabul edilmesindeki diğer bir etken ise insanlar tarafından kullanılan çimenliklerde açmış oldukları çukurlar ve bunlarla birlikte oluşan köstebek tepeciklerinin estetik problemlere neden olmasıdır. Köstebekler, kurulan çeşitli tuzaklar ve zehirli maddelerle kontrol altına alınmaktadır. Köstebekler Hindistan'da oldukça kirli, kötü kokulu ve pis hayvanlar olarak kabul edilmektedir. Hindistan'da köstebekler için kullanılan छछुन्दर / tʃʰətʃʰund̪ər / kelimesi çok pis ve korkak insan anlamına da gelmektedir. Satın Almama Günü Buy Nothing Day yani "Satın Almama günü" (veya "Hiçbir şey satın almama günü") sosyal aktivistler tarafından ortaya atılmış ve tüketiciliği ve tüketim kültürünü protesto amacı taşıyan bir gündür. 2007 yılında uluslararası olarak 24 Kasım'da, Kuzey Amerika'da ise 23 Kasım'da kutlanacaktır. Kanadalı sanatçı Ted Dave tarafından ortaya atılan gün, Kanada bazlı "Adbusters" isimli dergi tarafından desteklenmiştir. "Satın almama gününde", bireylerin tüm gün boyunca hiçbir şey almaması ve böylece tüketicinin gücünün ve etkisinin gösterilmesi amaçlanmıştır. ABD ve Kanada'da Amerikan Şükran Günü sonrasındaki günde gerçekleşir ve gösterilere sahne olur. Sık sık "Kara Cuma" olarak da adlandırılan bu gün genelde yoğun bir alış veriş trafiğine sahne olduğu için seçilmiştir. Kafkas köstebeği Kafkas köstebeği ("Talpa caucasica"), bir köstebekgiller familyasına ait bir memeli hayvan türüdür. Boyları yaklaşık 13,5 cm'dir. Gözleri deri altında kalmıştır. Kuyruk ucunda sık ve seyrek açık gri renkli uzun kıllar bulunan tek Talpa türüdür. Vücudun üstü kahverengi-siyah, alt tarafı üst tarafa göre daha açık renklidir. Ağız çevresinde kırmızımsı kıllar bulunur ve ayaklarının alt tarafları çıplaktır. Kuyruğu tek renktir. Doğu Karadeniz bölgesinde yayılım gösterirler. Dere kenarlarındaki ve orman içlerindeki çayırlıklarda, bahçe ve tarlalarda yaşarlar. Kör köstebek Kör köstebek ("Talpa caeca"), köstebekgiller familyasına ait bir memeli hayvan türüdür. Boyu yaklaşık 9–10 cm. kadardır. Gözleri deri altında kalmıştır. Burun, kuyruk ve ayakları çıplaktır. Genelde ön bacaklarını yan basarlar bu nedenle ayak izleri bazen yan çıkar.Tek tek yaşarlar. Açtıkları galerilerin doğrudan dışarıya açılan giriş deliği yoktur. Eklembacaklılar ve solucanlarla beslenirler ya da yuvalarında depo ederler. Yılda bir defa 3-6 arası yavru verirler. Gebelik süreleri 4-6 haftadır. Gündüzleri aktiftirler. Kış uykusuna yatmazlar. Güney Avrupa'da ve Türkiye'de Batı, Kuzey ve Güneydoğu bölgeleri ile Trakya'nın Karadeniz kıyılarında yaygındır. Türkiye'de yaşayan üç alt türü bulunmaktadır. Öğretmenler Günü Öğretmenler Günü, öğretmen mesleğini icra eden kimseleri onurlandırmak için çeşitli etkinliklerin düzenlendiği bir kutlama günüdür. Pek çok ülkede 1994’ten beri her yıl 5 Ekim günü UNESCO tavsiyesiyle Öğretmenler Günü olarak kutlanmaktadır. 5 Ekim günü, 1966 yılında Paris’te gerçekleşen “"Öğretmenlerin Statüsü Hükümetlerarası Özel Konferansı"”’nın sona erip UNESCO temsilcileri ile ILO tarafından “"Öğretmenlerin Statüsü Tavsiyesi"”’ni oybirliği ile kabul edilişinin yıl dönümüdür. Kendi kültürel ve tarihi özelliklerine, okul tatil günlerine göre çeşitli ülkelerde farklı tarihler Öğretmenler Günü olarak belirlenmiştir. Örneğin 12 Arap ülkesinde (Bahreyn, Birleşik Arap Emirlikleri, Cezayir, Fas, Katar, Libya, Mısır, Suudi Arabistan, Tunus, Umman, Ürdün, Yemen) her yıl 28 Şubat, Türkiye’de ise her yıl 24 Kasım Öğretmenler Günü olarak kutlanmaktadır. Öğretmenler Gününün tatil olup olmadığı da ülkesine göre değişir. Azerbaycan'da her sene 5 Ekim günü Uluslararası Öğretmenler Günü olarak kutlanıyor. Avustralya'da Öğretmenler Günü Ekim ayının son cuma gününde kutlanır.. UNESCO tarafından Dünya Öğretmenler Günü olarak kutlanması tavsiye edilen 5 Ekim'de Avustralya'da genellikle okullar tatil olduğu için ekim ayının son cuma günü Öğretmenler Günü olarak kabul edilmiştir. Evrensel eğitimin ilk savunucularından Jan Amos Comenius’un doğum yıldönümü olan 28 Mart günü Öğretmenler Günü olarak kutlanır. Hindistan Öğretmenler Günü'nü 5 Eylül'de kutlar. Bu, eski Hindistan devlet başkanı ve öğretmeni Dr. Sarvepalli Radhakrishnan'ın doğum günüdür. Dr. Radhakrishnan 1962'de Hindistan cumhurbaşkanı olunca bazı öğrencileri ve arkadaşları onun doğumgününü kutlamalarına izin vermesi konusunda kendisine isteklerini danışmıştır. Dr. Radhakrishnan da yanıt olarak "Benim doğumgünümü ayrıca kutlamak yerine, 5 Eylül Öğretmenler Günü olarak kutlansa bu benim kendi gurur ayrıcalığım olur." demiştir. Bu gün Hindistan'da tatil değildir. Bu gün bir kutlama günü olarak kabul edilip öğrenciler normal bir günmüş gibi okula gelir; olağan etkinlikler ve dersler, kutlama aktiviteleriyle birlikte teşekkür ve hatırlama da içerir. Bazı okullarda bu günde öğretmenlerin sorumluluklarını son sınıf öğrencileri alarak öğretmenlerinin kıymetini bildiklerini onlara gösterir. Geleneksel olarak, Hintler öğretmenlere çok büyük bir saygı ve onur barındırmışlardır. Eski bir Hint'in söylediğine göre (genellikle öğrencilere öğretilir) öğretmeni 3. sırada sıralar, Tanrı'dan bile önce: Anne, Baba ve Öğretmen Tanrı'dır anlamında "Maata, Pitha, Guru, Daivam". Bir beyitin (doha) söylemi "Guru Govind doou khare kake lagon paai? Balihari guru aap ki Govind deeo batai," ne göre "İlk selamımı kime vermem gerektiği konusunda içinden çıkılmaz bir durum içindeyim: Öğretmen mi yoksa Tanrı mı. Beni Tanrı'yı bilmem konusunda aracılık edecek kişi olan öğretmeni seçmeliyim." Başka bir örnek olarak, Hinduizmin kutsal kitabının orta kısımlarında "Guru Bramha, Guru Vishnu, Guru devo Maheshwaraha - Gurusakshath parabramha tasmai shree gurve namaha," der, çevirisiyse "Öğretmen üçlü birliktir. Öğretmenin kendisi Tanrı'nın önündeki belirtidir." Öğretmen her çocuğa her kimseye bilgi vermekle kalmaz onun annesi görevini de üstlenmiş olur. Murtaza Mutahhari'nin öldürülüşünün yıldönümü olan 2 Mayıs günü Öğretmenler Günü'dür. Kuzey Kıbrıs Türk Cumhuriyeti'nde Öğretmenler Günü, Millî Eğitim ve Kültür Bakanlığının kararları doğrultusunda Türkiye'de de geçerli olan 24 Kasım tarihinde kutlanmaktadır. Bununla beraber Kıbrıs Türk Öğretmenler Sendikası ve Kıbrıs Türk Orta Eğitim Öğretmenler Sendikası, bunun Türkiye'de dönemin askerî rejiminin kararı olduğuna ve 5 Ekim'in daha evrensel bir nitelik taşıdığına işaret ederek kutlamalarını 5 Ekim günü gerçekleştirmektedirler. Malezya'da Öğretmenler Günü (Malezyaca: "Hari Guru") 16 Mayıs'ta kutlanır. 1953’ten bu yana 6 Temmuz günü resmi olarak Öğretmenler Günü’dür. Peru’nun bağımsızlığını kazanmasından sonra 6 Temmuz 1822’de kabul edilen bir yasa ile ülkedeki ilk öğretmen okulunun kurulması sebebiyle 6 Temmuz günü seçilmiştir. Jan Amos Comenius’un doğum yıldönümü olan 28 Mart günü Öğretmenler Günü olarak kutlanır. Türkiye’de her yıl 24 Kasım, Öğretmenler Günü olarak kutlanır. Bu, 1981 yılında başlamış bir uygulamadır. 24 Kasım 1928, Türkiye Cumhuriyeti devletininin kurucusu Mustafa Kemal Atatürk’ün "Millet Mektepleri’nin Başöğretmenliği"ni kabul ettiği gündür. Bakanlar Kurulu, Mustafa Kemal Atatürk’e ""Millet Mektepleri Başöğretmenliği"" unvanını 11 Kasım 1928'de yaptığı toplantıda vermiş ve bu unvan, 24 Kasım'da Millet Mektepleri Talimatnamesi'nin yayımlanması ile resmileşmişti. Atatürk'ün 100. doğum yıl dönümü olan 1981 yılında onun ""başöğretmen"" oluşunun yıldönümlerinde ülke çapında Öğretmenler Günü kutlanmasına karar verildi. Öğretmenler Günü ile ilgili kutlamalar, 26 Kasım 1992’de Resmi Gazete’de yayınlanarak yürürlüğe giren Öğretmenler Günü Kutlama Yönetmeliği çerçevesinde gerçekleşir Acem köstebeği Acem köstebeği ("Talpa streeti"), sadece İran ve kuzeybatı kısımlarında yayılmış bir köstebek türüdür. Vücudun üstü ve altı duman renginde, rostrum bölgesi daha açık renktedir. Kuyruk tek renk ve ucu uzun seyrek kıllarla kaplıdır. Düşmanlardan kendini en iyi koruyan türdür. Genellikle 1000 m. 'den daha yüksek olan tarlalarda, çayırlıklarda, bahçelerde ve yaylalarda bulunurlar. Chinua Achebe Albert Chinualumogu Achebe, (d. 16 Kasım 1930 - ö. 21 Mart 2013) daha çok Chinua Achebe ismiyle tanınan Nijeryalı romancı, şâir, profesör ve eleştirmen. Modern Afrika literatüründe yazılmış en geniş kapsamlı kitaplardan biri olan Things Fall Apart (1958) adlı eseri ile tanınır. Bu onun ilk kitabıdır. Türkçeye Ruhum Yeniden Doğacak ismiyle çevrilmiştir. Güneydoğu Nijerya'da Ogidi'nin Igbo kasabasında büyüdü. Anne babası Hristiyandı. Okulunda hemen kendini fark ettirdi ve üniversite öğrencilerine verilen bir bursu almaya hak kazandı. Dünya dinleri ve geleneksel Afrika kültürü karşısında büyülenmiş ve ilk yazılarını üniversite öğrencisiyken yazmaya başlamıştır. Mezun olduktan sonra Nijerya Radyo ve Televizyon Servisi’nde çalışmaya başlamıştır. Kısa süre sonra bölgedeki büyük şehirlerden Lagos’a taşınmıştır. 1950’lerin sonlarında Things Fall Apart kitabıyla dünya çapında ilgi görmeye başlamıştır. Bu ilgi daha sonra No Longer at Ease (1960), Arrow of God (1964), A Man of the People (1966) ve Anthills of the Savannah (1987) kitapları ile devam etmiştir. Achebe, romanlarını İngilizce yazmıştır ve Afrika’da “kolonicilerin dili” olarak bilinen İngilizce’yi savunmuştur. 1975’te adlı konferansı Joseph Conrad’ı “lanet bir ırkçı” olarak nitelendirdiği için tartışmaların odağı olmuştur. 1967’de Biafra bölgesi Nijerya’dan ayrılınca, Achebe, Biafra bağımsızlık hareketinin özverili bir destekçisi hâline geldi ve yeni kurulan devletin büyük elçisi olarak görev yaptı. Savaşın halk üzerinde çok büyük bir yıkıcı etkisi oldu. Açlık ve şiddet had safhaya geldiğinde Avrupa ve Amerikalı insanlara yardım çağrısında bulundu. Nijerya hükümeti, bölgeyi tekrar ele geçirdikten sonra Achebe politika ile ilgilenmeye başladı. Fakat tanık olduğu yolsuzluk ve elitizm nedeniyle istifa etti. 1970'lerde birkaç yıl ABD'de yaşadı. 1990'ların sonunda geçirdiği trafik kazasıyla kısmi felç olduktan sonra ABD'ye geri döndü. Achebe’nin romanları Igbo toplumunun geleneklerine, Hristiyanlığın onlar üzerindeki etkisine ve endüstri çağındaki ekonomik kaynak çatışmalarına dikkat çeker. Tarzı büyük ölçüde Igbo toplumunun sözel kültürüne dayanmaktadır ve öykü, atasözü, hitabet ve halk hikâyeleri olgularını birleştirip sunmaktadır. Ayrıca bir dizi kısa hikâye, çocuk kitabı ve deneme derlemesi de yayımlamıştır. Hâlen David ve Marianna Fisher Üniversitesi’nde profesör ve Brown Üniversitesi’nde Afrika İncelemeleri bölümünde profesör olarak görev yapmaktadır. Achebe’nin ebeveynleri Isaiah Okafo Achebe ve Janet Anaenechi Iloegbunam, Nijerya Protestan Birliği’ne bağlıydılar. En büyük kardeşi atalarının dinini yaşatmayı bıraktı fakat Achebe geleneklerine saygı duyan biriydi. Chinua ismi, Chinualumogu’nun kısaltmasıdır. Bu “Tanrı benim adıma savaşsın” demektir ve ilâhi koruma ve dayanıklılık için kullanılan bir duadır. Achebe ailesinde beş çocuk daha vardı. İsimleri de geleneksel adlar ile yeni dinlerinde kullanılan adların birleşiminden oluşuyordu: Frank Okwuofu, John Chukwuemeka Ifeanyichukwu, Zinobia Uzoma, Augustine Nduka ve Grace Nwanneka. Chinua Achebe, 16 Kasım 1930’da, Ogidi’nin Igbo kasabasında doğdu. Ebeveynleri Isiah Okafo Achebe ve Anaenechi Iloegbunam Achebe Afrika gelenekleri ile Hristiyanlığın kesim noktasında bulunuyorlardı. Bu durum çocukları üzerinde büyük bir etki yarattı, özellikle de Chinualumogu üzerinde. Son kızkardeşin doğumuyla beraber, aile Isiah Achebe’nin büyüdüğü kasabaya taşındı. Burası Ogidi’ye bağlı, günümüzde ise Anambra ilinde bulunan bir kasabadır. Hikâyecilik Igbo kültürünün temel taşı ve Igbo toplumunun tamamlayıcı unsuruydu. Chinua’nın annesi ve kız kardeşi Zinobia Uzoma, ona çocukluğunda birçok hikâye anlatırlardı. Eğitimi, babasının duvarlara astığı kolaj resimlerle, yıllık ve sayısız kitap ile birlikte gelişti. Bu kitapların arasında A Midsummer Night’s Dream (1590)’ın bir düzyazı uyarlaması ve The Pilgrim’s Progress (1678)'ın Igbo versiyonu da bulunmaktaydı. Chinua bunun yanında geleneksel kasaba organizasyonlarını da heyecanla beklerdi. Bunların içinde daha sonra kitaplarında yer vereceği maskeli balo tipi şenlikler de vardı. Brändö Brändö, Finlandiya'ya bağlı Åland Adaları'nda bulunan bir belediyedir. Yüzölçümü 108.46 km² olan belediyenin nüfusu 31 Ağustos 2017 tarihi itibari ile 465'tir. Belediyenin merkezi Åva'dır. Eshilos Eshilos ("Yunanca": Ασχύλος, "Aiskhylos") (d. yak. MÖ 525/524 - ö. yak. MÖ 456/455) Antik Yunan oyun yazarıdır. MÖ 5. yüzyılda tragedyanın asıl şeklini aldığı yazar Eshilos'tur. (MÖ 525-424 ) Eleusis'te doğmuştur. Bu tarih, Peisistratos'un parlak egemenliğinin onun ölümüyle son bulmasından üç yıl sonraya geliyor. Onun dönemi büyük politik kişiliklerin dönemi olmuştur. Isthenes, Miltiades, Themistokles, Kimon, Ephialtes, Perikles gibi. Tümden kişisel olan nitelikleri açısından Eshilos Eleusis site devletindeki eski bir soylu aileden gelmedir. Dönemim şairleri Pindaros, Simonides, Khoirilos, Sofokles ile ilişki içindeydi. Eshilos salt bir yazar değildi, dönemin etkin düşünürlerindendi. Tragedya yazmaya yaklaşık MÖ 500'lerde, yani gençliğinde başlamıştır. 2. yüzyılda coğrafyacı Pausanias'a göre bir gece tanrı Dionysos rüyasına girip, ona yeni oluşmakta olan tragedya sanatına yönelmesini söyler. Eshilos rüyasından uyanınca bir tragedya yazmaya başlar. Maraton, Salamis, Pers savaşlarına katılmıştır. Tragedya yarışmalarına gençliğinde katılmaya başlamıştır. İlk ödülünü 485'te kazanmıştır. Eserlerinde koroya önem vermiş, oyunlarını mitolojiden almıştır. Tanrıların ve kahramanların en önemli ve en etkileyici taraflarını seçmiştir. Eshilos, konuları bakımından birbiri ile ilgili üç oyunu birleştirmiş (trilogia=üçleme), sonuna bir satyr oyunu eklemiştir. Doksan kadar oyun yazmış olmasına rağmen elimize sadece yedi tanesi ulaşmıştır. MÖ 458'de Orestia adlı trilogiasıyla (Agamemnon, Adak sunucuları, Eumenidler) son zaferini kazanmıştır. Trilogianın konusu "Orestes" in babasının katilinden ve annesinden aldığı öçtür. Yarışmalarda elli iki kez ödül kazandığı sanılıyor. 472'de sahnelediği Persler adlı oyunu diğerlerinden tarihi, konu olarak işleme bakımından farklıdır. Bu oyunda yazar, Atinalıların yiğitliklerini, Perslerin ağzından övüp Perslerin yenilgisini tanrılara bağlar. Elimize geçen yedi oyunundan ilk yazılanı Yalvarıcılar'da elli kişilik koro ve bir kahraman vardır. Eshilos bu oyunda tek bir oyuncu kullanırken Persler, Tebai'ye Karşı Yediler ve Zincire vurulmuş Prometheus adlı oyunlarıyla tragedyaya ikinci oyuncuyu getirmiştir ve böylece karşılıklı konuşmaların oranı artmıştır. Oidipus'un oğullarının çatışmasını anlatan Tebai'ye Karşı Yediler ile MÖ 467'de birincilik kazanmıştır. Zincire vurulmuş Prometheus'ta koro şarkılarının azalmasıyla oyunu konuşmalar ilerletmiştir. Konusu Promethes'un ateşi çalıp insanlara öğretmesi nedeniyle Zeus tarafından cezalandırılmasıdır. Eshilos oyunun sunulması ile ilgili de maske, elbise ve yüksek ayakkabılar gibi yenilikler de getirmiştir. Dili güç anlaşılan, ağdalı bir dildi. Toplumdaki dini ve ahlaki konuları işlemiştir. Karakterlerin derinine pek inmemiş, kahramanların kin, intikam, gurur gibi duygularını başarıyla aktarmıştır. Eshilos kendi doğduğu yer olan Eleusis'te temellerini bulmuş Demeter tapımı Eleusian gizemlerine yönlendirilen Yunanlardan birisiydi. İsminden de anlaşılacağı gibi tapımın üyeleri bir anlamda mistik, ulaşılması güç bilgiler edinmek zorundaydı. Bu tapımın üyeleri aksi takdirde ölüm cezası alacakları koşulda tapım dışındakilere gizemlerle ilgili hiçbir şey anlatmama, tapımın üyelerinin kendilerinden olmayana gizemler konusunda hiçbir şeyi açığa vurmama amacıyla aksi takdirde ölümle cezalandıracakları gerçeği dolayısıyla, gizemlerle ilgili detaylar çok azdır. Bununla birlikte, Aristoteles'e göre Eshilos'un oyunlarından birine gizli bölümlerle ilgili ipuçlarını gizliden aktardığı iddia edilir. Bazı kaynaklara göre halktan kızmış biri sahnede performans sırasında Eshilos'u öldürmeye çalışmış fakat Eshilos kaçmıştır. Kendisi aleyhine açılan dava için hakim önündeyken Eshilos bu yaptığının hoş görülmesini dilemiştir. Fakat onun serbest bırakılması ise sırf Pers Savaşlarında verdiği çabalardan ötürüdür. Orman sivri faresi Orman sivri faresi ("Sorex araneus"), burnu kirpi gibi uzun bir böcekçil memeli türüdür. Türkçede "fare" olarak adlandırılmalarına ve genel görünüm olarak benzemelerine karşın, farelerden ayrı bir takımda yer alırlar. Boyları 8 cm, vücut ağırlığı 6-15 gr. kadardır. Üç renklidirler. Üst tarafı koyu kahve, alt tarafı daha açık renkli ve yan taraflar bej-açık kahve renklerindedir. Her türlü ortamda yaşarlar; çoğunlukla ormanlar, çalılıklar ve otlaklık iler bataklık kenarlarını tercih ederler. Böcekler, böcek larvaları ve salyangozları yerler. Soğuk iklimlerde ikinci yılda eşeysel olgunluğa ulaşırlar. Yılda 3-4 defa 5-9 yavru doğururlar. Gebelik süresi 19-21, emzirme süresi 27-30 gündür. İki yıl yaşarlar. Avrupa ve Asya'da yaygındırlar. Türkiye'de Kuzey ve Kuzeydoğu Anadolu'da bulunurlar. Kureyşözü Kureyşözü, 1642 yılında Osmanlı Devletinin aldığı bir kararla Karaman eyaletine bağlı Konya sancağının kazaları olan Turgud Kureyşözü ve Bayburd Kureyşözü toprakları birleştirilerek oluşturulmuş bir kazadır. Osmanlı Devleti Arşivlerinde (İstanbul) 636 numaralı Tapu Tahrir defterinde bu yere ait bilgi Devlet Arşivleri Sitesi taraması sonucu çıkmaktadır. 1642'de Atçeken oymaklarının yaşadığı şimdiki Kulu (Konya) bölgesine verilen bir isimdir. Sofokles Sofokles (Yunanca : Σοφοκλῆς) (d. MÖ 495 - ö. MÖ 406), Antik Yunan'ın Eshilos ve Evripides ile beraber 3 büyük tragedya yazarlarından biridir. Sofokles (MÖ 496-MÖ 406) Atina dışında Kolonos'ta doğdu. Babası Sophillos zengin bir silah üreticisiydi. 5. yüzyıl Atina'sında yaşadı. Atina Şehir-devletinin hem gelişimini hem de çöküşünü gördü. Birçok resmi ve askeri görevlerde bulundu. MÖ 441'de birliğe bağlı site devletlerine katkıları yöneten Kolegiumun üyesiydi. MÖ 441-440'ta Perikles ile Sisam'da baş gösteren ayaklanmayı bastırmak üzere görev aldı. Salamis deniz zaferini kutlamak üzere düzenlenen gençler korosunu yönetti. Kendisinden 16-17 yaş küçük olan Euripides'in ölüm haberi üzerine tragedyalarına yas giysileriyle gelerek meslektaşına duyduğu saygıyı gösterdi. Sofokles'in ilk birinciliği MÖ 468 yılındadır. İlk ödülünü Dionysia şenliğindeki(Dionysian Yonder) tiyatro oyunu yarışmalarında aldı. Yaşamı boyunca eserler yazmaya devam etti. Filoktetes adlı oyununu 88 yaşında kendisi sahneye koydu. MÖ 420 yılında Asklepios'un heykelini tapınağa yerleşinceye kadar evinde tuttu. Bu davranışıyla ölümünden sonra da Atinalılar tarafından onurlandırıldı. MÖ 413'te Peloponez Savaşı boyunca Sicilya'daki Atinalı kuvvetin yıkımına karşılık veren komutanlardan biri oldu. Tragedyalarında bir yazarın seyircilerine söylediklerinden çok bir yurttaş olarak diğer yurttaşa söylemek istediklerini yazdı. Seyircileri düşünmeye yönelten bir uyarıcı ve danışmandı. Suda'ya göre Sofokles 123 oyun yazmış ancak 7 tanesi tam şekliyle günümüze ulaşmıştır. Bunlar Troyalı Kadınlar, Aias, Kral Oidipus, Oidipus Kolonos'ta, Antigone, Elektra, ve Filoktetes'tir. Sofokles'in sahneye getirdiği yenilik korodakilerin sayısını 12'den 15'e çıkarmıştır. Sanat yapıtının temel koşutu Şehir-devlet ilişkileri olmuştur. Sofokles'in eserlerinin bize en iyi ulaşanları MS 950'de Bizans'taki el yazmalarıdır. Aiskhylos, Sofokles ve Rodoslu Apollonios'un Argonauticası'ndan meydana gelen bir metin destesi Giovanni Aurispa tarafından 1453'te İstanbul'dan İtalya'daki Floransa Medici kitaplığına getirildi. Bu elyazmalarının yanında Sofokles'e ait olduğu kesin olmayan elyazmaları vardır. Aias ve Antigone'yi, Oidipus Kolonos'ta ile Filoktetes'ten önce sahneye koydu. Aias adlı eserinde Arkaizm izlerine rastlanır. Bu eserde Truva Savaşı'ndaki bir olayı ele alır. Sofokles bu oyununda karakterden çok konuya ağırlık vermiştir. Antigone ile dünya edebiyatında ilk direniş oyununu yazdı. Antigone'nin yanında İsmene ve Kreon karakterleri de belirgin olarak gösterildi. Trakhisli Kadınlar'ın temelini oluşturan mitos Herakles'in mitosudur. Kral Oidipus Sophokles'in başyapıtı olarak görülür. Aristoteles'in Poetika adlı eserinde tragedya hakkında bilgi verirken özellikle Kral Oidipus üzerinde durmuştur. Aristoteles ideal tragedyanın birincil etkisi olarak belirlediği birlikte acı çekme ve dehşete uğramanın ilk kez Sofokles ile tam anlamıyla biçimlendiği görülür. Kral Oidipus MÖ 430'lu yıllarda, Yunan aydınlanma hareketinin sofizm akımına doğru eriştiği dönemde ortaya gelmiştir. Elektra, Filoktetes ve Oidipus Kolonos'ta adlı oyunlarda ana karakterler baştan sona oyunu tek başına belirler. Aias, Antigone ve Deianeira intihar etmiş; Herakles öldürülmüş; Kreon ile Oidipus acı bir sonla tükenirken, Elektra, Filoktetes ve Oidipus yüceltilmiştir. Elektra mitosunu daha önce Aiskhylos da işlemiştir. Aiskhylos'ta olayların akışı doğrusaldır. Sofokles'te ise olay akışı daha karmaşık bir haldedir. Filoktetes Sofokles'in sanatsal olarak en olgun oyunu ve dönemindeki akılcılık ve bilgicilikle olan kesin bir hesaplaşmadır. Bu oyunda ahlakı vurgulayarak kanıtlamıştır. Oidipus Kolonos'ta adlı eserinde insan aklını, kendini her değerin üstünde ve kendini sınırsız ve güçlü gören yapısıyla hesaplaşmadır. Sofokles'in asıl dile getirmek istediği akıl üstü değerlerin geçerliliğini kanıtlamak için kendi üstün aklını ortaya koymasıdır. Kafkas sivri faresi Kafkas sivri faresi ("Sorex caucasicus"), burnu kirpi gibi uzun bir böcekçil memeli türüdür. Türkçede "fare" olarak adlandırılmalarına ve genel görünüm olarak benzemelerine karşın, farelerden ayrı bir takımda yer alırlar. Boyları yaklaşık 5,5-7,1 cm'dir. Ağırlıkları yaklaşık, 8-14 gramdır. Renkleri normalden daha açık, vücudun üst tarafı kızıla çalan gümüşümsü kahverengi, alt tarafı gümüşümsü gri renktedir. Kuyruk sınırları belirgin bir renk sınırına sahiptir. Nvidia Nvidia Corporation (kısaca Nvidia; güncel stilize yazılışı NVIDIA, eski stilize yazılışları nVIDIA ve nvidia) Santa Clara, Kaliforniya merkezli bir teknoloji şirketidir. Oyunculara yönelik grafik işlemciler (GPU), ayrıca mobil cihazlar ve otomotiv pazarı için yongada sistemler (SoC) üretir. Şirketin ana grafik işlemci ürünleri ailesi olan GeForce, AMD'nin Radeon ürünlerinin doğrudan rakibidir. Nvidia, oyun endüstrisindeki varlığını SHIELD Portable, SHIELD Tablet ve SHIELD Android TV ürünleriyle genişletmiştir. Nvidia, 2014'ten itibaren odak noktasını şu dört pazara hitap eden bir platform şirketi olmak olarak değiştirmiştir: oyun, profesyonel görselleştirme, veri merkezleri ve otomotiv. Nvidia, GPU üretiminin yanı sıra, araştırmacılara ve bilim insanlarına, yüksek performans gerektiren uygulamaları veirmli bir şekilde çalıştırabilecekleri paralel işlem yeterlilikleri sunmaktadır. GeForce ve NForce ile başlayan yarı iletken piyasasındaki başarıları son dönemde PlayStation 3 ve Xbox gibi oyun konsollarına grafik işlemci üretmeleriyle devam etmiş ve bellek boyutları, işlem kapasitesi artmasıyla yenilikçi grafik çözümlere ihtiyaç duyan mobil cihazlar için tasarladıkları mobil GPU'lar ile sektöründeki en büyük markalardan olmuştur. Bir dönem AMD'de çalışmış olan Tayvan kökenli Jen Hsun Huang tarafından 1993'te kurulmuştur. Kuruluşundan 2 yıl sonra 1995 yılında "NV1" isimli ilk ürününü piyasaya çıkaran nVidia Latince'deki "N" 'en yüksek derece' "Vidia" 'görüş' anlamlarını birleştirir. 1999'da ilk GPU'yu piyasaya süren şirket 2002 yılında toplam 100 milyon üzeri satış adetine ulaşmış ve 2005'te PlayStation 3 için grafik işlemci çalışmalarına başlamıştır. 2007 yılında DirectX 10 ile beraber rakibi ATI'den önce G80 chipsetli 8800 serisi GPU'ları piyasaya sürmüştür ve G80 ultra serisi rakibi ATI 2900XT 80 nm iken 90 nm olmasına ve daha az transistor içermesine rağmen daha yüsek başarım sunmaktadır. DirectX öncesi ürünü olan NV1 neredeyse tüm gelecek bilgisayarlar için standart oluşturacak kadar yenilikçi bir ilk ürün olmuştu. Grafik oluşturmak için çokgenler ve kaplamalar kullanan DirectX'ten önceki Quadric yüzeyler hesaplama sistemini kullanan NV1 DirectX dalgasını hissetmesinden sonra SEGA destekli Quadric yüzey teknolojisi kullanan NV2 projesini yürütmeye başlamş ancak başarılı olamamıştır. Daha sonraki dönemde tam DirectX desteği sunan Nvidia ürünleri daha çok kullanıcıya ulaşmaya başlamış ve gelecek nesil teknolojileri destekleme yeteneği artmış oldu. Daha gelişmiş ışıklandırma ve kaplama destekleri sunan 1999 çıkışlı NV10 serisi başarısıyla Xbox için Microsoft'la GPU üretme anlaşmasına varmış ve bu onlara 200 milyon dolar fazladan gelir sağlamıştır. PlayStation 3'ün çalışmalarına başlanmasından sonra Nvidia ile anlaşma sağlanmış ancak daha önceden ortak yapılan Xbox konsolunun yeni versiyonu olan Xbox 360 bu kez ATI firmasınca GPU desteği almıştır. GeForce 6 serisi ile uyumlu ankartlar beraberinde SLI adlı ikiz kart kullanma olanağı da gündeme gelmiş ve daha yüksek işlem kapsitesi duyan grafik gereksinimleri için geniş çözümler üretebilmiştir. DirectX 9 serisi kullanan grafik yongalarından 7 serisi ile bu kütüphanelerin esnekliğinin sınırını bulan Nvidia DirectX 10 için giriş özelliğine sahip G80 mimarili kartları da DirectX 10 resmi çıkışı, Windows Vista işletim sistemi çıkışından kısa süre sonra piyasaya sunmuştur. "SLI" Nvidia'nın 2-4 GPU'nun birleştirilmesi veya 2 GPU'nun bir çıkıştan alınmasını sağlayan teknolojidir. SLI adı ilk olarak 1998 tarihinde 3DFX tarafından Scan-Line Interleave adıyla tanıtıldı. Scan-Line Interleave Voodoo2 kartıyla kullanılabiliyordu. Nvidia'nın 3DFX'i satın almasından sonra ismini değiştirerek 2005'te yeniden satışa sundu. 3DFX ve Nvidia tarafından kullanılan bu iki SLI teknolojisi birbirlerinden tamamen farklıdır. SLI, sadece SLI destekli anakartlarda kullanılabilir. EckerÃ¶ Eckerö, Finlandiya'ya bağlı Åland Adaları'nda bulunan bir belediyedir. Belediye, Fasta Åland'ın batısında yer almakta olup Finlandiya'nın en batısındaki belediyedir. Yüzölçümü 109.18 km² olan belediyenin nüfusu 31 Ağustos 2017 tarihi itibari ile 946'dır. Belediyenin merkezi Överby'dür. Eckerö Linjen şirketi Berghamn-Eckerö-Grisslehamn arasında deniz taşımacılığı yapmaktadır. Belediyedeki en tanınmış yapı 1828'de Rus yönetimi döneminde inşa edilen Posta ve Gümrük Evi'dir. Bahadırlı, Kulu Bahadırlı, Kulu, Konya'ya bağlı bir yayladır. Jane Austen Jane Austen (16 Aralık 1775 - 18 Temmuz 1817) 19. yüzyılda yaşamış İngiliz roman yazarı. Steventon, Hampshire'da 1775'te doğan Jane Austen; 1783'te Oxford'da bir akrabası sayesinde okumuş; eğitimine Southampton'da devam etmiş; en sonunda da kadınlar için bir okul olan Reading, Berkshire'da Abbey okulunda okumuştur. Roman yazmaya 1789'da başlar, 1802'de kendi tanımıyla büyük ve garip biri tarafından (Mr. Wisley) evlenme teklifi alsa da kabul etmez. İkilinin yaşadığı ilişki "Aşkın Kitabı" ("Becoming Jane") adlı filmde işlenmiştir. Babasının 1805'te ölmesinden sonra Southampton'a taşınır. 1809'da Chawton'a zengin kardeşinin yanına taşınır ve günümüzde bu ev bir müze ve turistler için popüler bir yer haline gelir. Jane Austen, dünyanın en ünlü yazarlarından biridir. Yaşadığı döneme ilişkin tasvirleri ve kahramanlarının karakterleri romanlarının klasikler arasında yer almasını sağlamıştır. Jane Austen bir köy papazının yedinci çocuğuydu. Babası tarafından eğitilmişti. O dönemdeki kadınlardan daha iyi bir eğitim aldığı için şanslıydı. Ebeveyni, çocukların hayal gücüne dayalı oyunlarını cesaretlendirdi. Papaz evinin ahırını, yaz tatillerinde ailelerin oyunlar sahneye koyabileceği küçük bir tiyatroya çevirdiler. Austen, 12 yaşına geldiğinde kendi hikâyelerini yazıyordu; fakat ilk romanının yayımlanması için yaklaşık 25 yıl daha geçmesi gerekecekti. Austen'in romanları, günümüzde oldukça popülerdir. İnsanların zaaflarını esprili bir anlayış ve zarif bir mizahla eserlerinde işlemiştir. Romanlarının başkahramanlarının hepsi kadındır ve romanlarının hepsi de mutlu bir evlilikle sona ermiştir. İlk olarak (1811) adlı kitabı basıldı. Bunu "Gurur ve Önyargı" (1813), "Mansfield Parkı (1814)" ve "Emma" (1816) takip etmiştir. "Northanger Manastırı" ve "İkna" romanlarının her ikisi de Austen'in ölümünden sonra 1818'de basılmıştır. Bütün bu romanlar anonim olarak yayımlanmıştır. Austen, hiç evlilik yapmamış, bunun yerine romanlarının birçok bölümünün geçtiği Bath dahil birkaç yerde ailesiyle birlikte yaşamıştır. Mayıs 1817'de aile, Austen'in hastalığına çare aramak için Winchester'e taşınmışlardır fakat 18 Haziran 1817'de göğüs kanserinden ölmüştür; öldüğünde henüz 41 yaşındaydı. Winchester Katedrali'ne gömülmüştür. Jane Austen'in tüm romanları, televizyon veya sinemaya uyarlanmış, en başarılı 3 romanı film yapılmıştır. Bunlar: "Aşk ve Gurur "(1995), "Emma" ve "İkna "(her ikisi de 1996'da gösterime girdi.) "Gurur ve Ön Yargı" 1995'te çok başarılı bir televizyon dizisi oldu. 2013 yılında yayımlanışının 200. yıl dönümü özel etkinliklerle kutlanan "Aşk ve Gurur" ("Pride and Prejudice") romanı ortalama her on yılda bir ya bir sinema filmi, ya da televizyon filmi veya dizisi haline getirilmiştir. Su sivri faresi Su sivri faresi ("Neomys fodiens"), sivri faregiller (Soricidae) familyasından burnu kirpi gibi uzun bir böcekçil memeli türü. Türkçede "fare" olarak adlandırılmalarına ve genel görünüm olarak benzemelerine karşın, farelerden ayrı bir takımda yer alırlar. Boyları yaklaşık 9 cm, kuyruk 6 cm'dir. Ağırlıkları 15 gramdır. Sırtları tamamen siyah, alt kısımlar beyazımsıdır. Çoğunlukla gözlerinin ve kulaklarının arkasında beyaz bir benek bulunur. Kulakları kıllar arasında kaybolmuştur. Genellikle durgun sular ve akarsuların kıyılarındaki bitkilerin arasında yaşarlar. İyi yüzerler ve dalabilirler. Dalış süreleri 25 sn kadar olabilir. Su altında koşabilirler. Toprakta dehlizler açarlar. Yuvaları ot, yosun ve ince köklerden yapılmış küre şeklindedir. Gece ve gündüz aktiftirler. Su içerisindeki böcek, eklembacaklılar, salyangoz, balık, kurbağa gibi canlıları yerler. Yılda 2-3 kez doğururlar. Bir batında 5-9 yavru meydana getirirler. Gebelik süreleri 25-27 gündür. İki yıl kadar yaşarlar. Avrupa'dan Orta Asya'ya kadar yayılış gösterirler. Türkiye'de Kuzey ve Kuzeydoğu Anadolu'da yaşarlar. Matsuo Bashō (松尾 芭蕉) (d. 1644 - ö. 28 Kasım 1694), Japonya'nın Edo dönemindeki bir şair. Yaşamı süresince haikai no renga formunda eserleriyle tanındı; günümüzde ise haiku'nun ustası olarak görülmektedir. Carlo Michelstaedter Carlo Michelstaedter (3 Haziran 1887 - 17 Ekim 1910), Ä°talyan yazar ve filozof. Carlo Michelstaedter, Friuli yöresindeki Gorizia'da doğdu. Carlo, zengin İtalyan-Yahudi ailenin dört çocuğundan en küçüğüydü. Bir sigorta acentesi müdürü ve Gorizia kütüphanesi derneğinin başkanı olan babasının etkisinde kalan Carlo'nun, edebiyat öğretmenliğine bir eğilimi vardı; Emma Luzzatto adlı annesi sayesinde, aile ve yurt sevgisini geliştirdi. Henüz çocukken, kavgacı ve içedönük karakterli olan Carlo, Gorizia'da bitirdiği yüksek okukulun son yıllarında parlak, atletik, zeki bir genç adama dönüştü. Sanatsal ve dilsel üstünlüğü için çok sevdiği Floransa'ya taşındıktan sonra Michelstaedter, Yunanca ve Latince'yi öğrenmeye başladı. Diploma incelemesi olarak antik felsefedeki ikna ve retorik hakkında araştırmayı seçen Michelstaedter, bu konuyu farklı ve yaratıcı bir biçimde ele aldı. 1909 yılında Michelstaedter, Gorizia'ya dönüp diploma teziyle uğraşmaya başladı. 1910 yılının sonbaharında, 17 Ekim'de incelemenin eklerini bitirirken 'İkna ve Retorik' eserini sona erdirdi. O günün akşamı Michelstaedter, odasına kapanıp ödünç aldığı bir tabancayla intihar etti. Ölümünden sonra arkadaş ve akrabaları, bugün Gorizia'nın Ulusal Kütüphanesinde bulunan yazılarını derleyerek, eserlerini yayımladılar. Michelstaedter'in felsefi görüşünün gelişmesini izlemek çok zor: Michelstaedter'in zamansız ölümü yüzünden felsefesinin kaynakları belirlenememiş ve felsefi dizgesini sınıflandırmak zor olmuştur. Genel olarak diyebiliriz ki, Michelstaedter'e göre sıradan yaşam gerçek yaşamın yokluğu. Sıradan yaşam son derece dar olur ve sahte zevk ve kazançları vadeden, adamı aldatan zevk tanrısı tarafından kandırılır. KÄ±r sivri faresi Kır sivri faresi ("Crocidura leucodon"), burnu kirpi gibi uzun bir böcekçil memeli türü. Türkçede "fare" olarak adlandırılmalarına ve genel görünüm olarak benzemelerine karşın, farelerden ayrı bir takımda yer alırlar. Boyları ortalama, 8 cm, kuyruk 4 cm'dir. Ağırlıkları yaklaşık 14 gramdır. Üst kısım koyu gri-kahverengi arası, alt kısım beyazdır. Kuyruk iki renklidir. Kuru ve güneşli yerlerde yaşayan bir türdür. Bir yerden başka bir yere giderken en önde annenin arkasında yavrular bulunur ve dişleriyle birbirlerinin kuyruklarına tutunarak "kervan" oluşturmaları tipik özellikleridir. Avrupa, Orta Asya ve Orta Doğu'ya kadar yaygındırlar. Türkiye'de trakya bölgesinde daha bol bulunurken Anadolu kısmında "C. suaveolens" e göre daha az yaygındır. Ev sivri faresi Ev sivri faresi, ("Crocidura russula"), Soricidae familyasından burnu kirpi gibi uzun bir böcekçil memeli türü. Türkçede "fare" olarak adlandırılmalarına ve genel görünüm olarak benzemelerine karşın, farelerden ayrı bir takımda yer alırlar. Boyları yaklaşık 9 cm, kuyrukları 4 cm, ağırlıkları 15 g kadardır. Sırtı ve yanları gri-kahverengi, alt kısmı daha açık renktedir. Kulakepçeleri büyüktür. Kuyruk, kirpik şeklinde kıllar taşır. Sıcak, nemli yerlerde ve bahçelerde, gübre ve odun yığınlarının arasında yaşarlar. Böcek ve omurgasız hayvanları yerler. Üç aydan sonra eşeysel olguluğa ulaşırlar. Bir yerden başka bir yere giderken en önde annenin arkasında yavrular bulunur ve dişleriyle birbirlerinin kuyruklarına tutunarak "kervan" oluşturmaları tipik özellikleridir. Özellikle Güney Avrupa, Kuzey Afrika ve Ön Asya'da yaşarlar. Ülkemizin her bölgesinde yaygındırlar. Giovanni Boccaccio Giovanni Boccaccio (16 Haziran 1313 - 21 Aralık 1375) İtalyan bir yazar ve şairdir. Rönesans hümanizmi için oldukça önemliydi; eserleri arasında Decameron en fazla tanınanıydı. Döneminde realizmi, hisleri ve zekasıyla kullandığı için önemli olmuştur. Floransalı bir bankacının; evlilik dışı bir ilişkisinden doğan Boccaccio, önceki bir biyografisinde annesinin Parisli bir kadın olduğu ileri sürülmüştür. Floransa'da büyümüş; ve Dante'den esinlenmiştir. Babasının Napoli'ye taşınması üzerine; O da taşınır ve 6 yıl burada yaşar. Studium'da hukuk eğitimi aldıktan sonra; bankacılık yerine hukuka yönelir. 1330 yılında Mario ve Giulio isminde iki de evlilik dışı çocuğu olur. Bu dönemde Filostrato ve Teseida şiir çalışmalarına da başlar ve Fransız edebiyatından esinlenir. Floransa'ya veba salgını sonrasında 1341'de geri döndükten sonra; Ameto'yu yazar. 1344'te tekrar evlilik dışı bir çocuğu Violante doğar. 1348'deki kara veba Floransa'yı da oldukça etkiler ve bunu daha sonra Decameron'da kullanacaktır. Bu salgında nüfusun %75'i ölür. Decameron'u yazmaya 1349 yılında başlayan Boccaccio, 1352'de eserini bitirmesine rağmen, 1370-1371 yıllarında da eserini tekrar yazar. Yazıtları hala günümüzde mecvuttur. Giovanni Boccaccio dünya edebiyatının ilk hikâyecisi olarak sayılmaktadır (Decameron ise ilk hikâye). Boccaccio aynı zamanda tartışmalara sebebiyet verse de ilk roman yazarı olarak da kabul edilir... Obezite sorunları da yaşayan Boccacio, son yıllarını hastalıkla geçirir ve 21 Aralık 1375'te ölür. Iriomote kedisi Iriomote kedisi ("Prionailurus iriomotensis"), kedigiller (Felidae) familyasından yırtıcı bir kedi türü. Sadece Japonya'nın Ryūkyū Adaları'nın en güneyindeki adası olan Iriomote'da yaşar. İlk 1967 yılında bilimsel olarak tanımlanmıştır. Japonca: イリオモテヤマネコ "İriomote-yama-neko" olarak adlandırılır. Anlamı İriomote dağ kedisidir; neko=kedi yama=dağların (dağlardan gelen, dağlara ait). Ayrıca bölgesel diyalektte Yamamayaa ("dağ kedisi") veya Yamapikaryaa ("dağ parlak gözlüsü") veya İriomote Adası yerlileri tarafından da Pingiimayaa ("kaçmış kedi") olarak bilinir. Bu kedinin postu koyu kahverengi olup, şerit şeklinde sıralanmış koyu lekelerle kaplıdır. Vücudu uzun, organları görece kısa, kuyruk yine aynı şekilde bodur ve kalındır. Kulaklar küçük ve yuvarlağımsı olup, diğer birçok kedi türlerindeki gibi arka tarafında beyaz bir leke bulunur. Büyüklük bakımından ev kedisi ile kıyaslanabilir. Vücut uzunluğu yaklaşık 60 cm, kuyruğu ise 20 cm civarındadır. Erkekler 4.2 kg civarında olup, ortalama olarak 3.2 kilogram gelen dişilerden daha ağırdır. Iriomote kedilerinin yaşam alanı ilk tahlilde, anavatanları olan adadaki kıyı şeridinin, subtropik yağmur ormanlarıdır. Dağlık olan iç bölgelerden mümkün mertebe kaçınırlar. Ağırlıklı olarak gece aktiftirler ve ağaç kovuklarında, dallarda ve kaya yarıklarında dinlenirler. Geceleri, nadiren gündüzleri de, ağaçlara tırmanarak veya yüzerek yiyecek ararlar. Bu hayvanlar yalnız hareket ederler ve kendi bölgeleri vardır. Erkeklerin alanı 3 km büyüklüğünde olup diğer hayvanlarla çakışabilir ve birkaç ay sonra değiştirilir. Dişilerinki ise daha küçük (1.75 kilometrekare) olmakla birlikte süreklidir ve genelde diğeriyle çakışmaz. Iriomote kedisi, Iriomote Adası'nda yaşayan hayvanların hemen hemen tamamıyla beslenen bir etoburdur. Menülerinde Meyve yarasaları (Uçanköpekler), Keme gibi memeliler, kuşlar, Scincidae, amfibyumlar, yengeçler bulunur. Başlıca üreme zamanı Şubat ve Mart aylarına rastlar, genelde doğumlar Mayıs ayına denk gelir. Gebelik 60 gün civarında olup akabinde dişi, bir vaya iki yavru dünyaya getirir. Bunlar iki ile üç aya kadar emzirilir. Sekiz ay civarında cinsel olgunluğa ulaşırlar. Yaşam süreleri tahminen 10 yıl civarındadır. Iriomote kedisi en nadir kedi türü olup, ayrıca kedigiller familyasının en küçük dağılım alanına da sahip olanıdır. Zira Iriomote Adası sadece 290 kilometrekare bir alanı kaplar. Tür tamamen korunuma altındadır. Yaşam alanının daralması ve yol-araç trafiği şüphesiz tehdit oluşturur. Toplam popülasyonu sadece 100 yetişkin örnekten ibaret olduğu tahmin edilir. Aslında bu sayı 1980'lerden beri sabittir ve tür IUCN listesinde tehdit altında olarak listelenmiştir. Bengal kedisi Gregg Toland Gregg Toland (Charleston, Illinois, ABD, 29 Mayıs 1904 - Hollywood, Kaliforniya, 26 Eylül 1948), Amerikalı görüntü yönetmeni. Film tekniği ve ışık kullanımındaki yenilikçi yaklaşımlarından dolayı, sinema tarihinin en önemli kameranlarından sayılıyor. Film ve fotoğrafçılıktaki deep focus ve high key gibi teknikler, onun ismiyle anılır. On beş yaşında medya patronu William Fox'un yanında çırak olarak çalışan Toland, bir sonraki sene kamera asistanlığı yapmaya başlar. 1925 yılında ilk sesli filmin gelmesiyle birlikte, kameranın rahatsız edici vızıldamasının ses cihazlarına ulaşmasını önlemek için icat ettiği kap ile, ismini duyurur. 1929 yılında kameramanlık diplomasını alarak, Hollywood’da serbest çalışan en genç kameraman olur. Değişik stüdyolarda görev almaya başlar, ama özellikli kendisine yeni deneyler yapma özgürlüğünü sunan yapımcı Samuel Goldwyn’i tercih eder. 1939 tarihli Wuthering Heights filmiyle, En İyi Sinematografi Akademi Ödülünü (Oscar) kazanır. Kariyerindeki en ünlü eseri, kendisiyle çalışmaktan çok memnun olduğu Orson Welles’in yönetmenliğini yaptığı "Citizen Kane" (Yurttaş Kane) filmidir. Bu film için Toland, deep focus tekniğini geliştirir. Birçok eleştirmen tarafından sinema tarihin en iyi filmi olarak kabul edilen bu esere katkısı o kadar büyüktür ki, filmin bitiş jeneriğinde bir görüntü yönetmenine kolay kolay nasip olmayacak bir şekilde onurlandırılarak, ismi yönetmenle bir ve en son yazılır. Toland, 44 yaşında tromboz sonucu vefat eder. Şirket veya firma, Türkiye yasalarına göre iki veya daha fazla gerçek veya tüzel kişinin bir araya gelerek emek veya mallarını müşterek (ortak) bir amaçla bir sözleşme ile birleştirmeleri sonucu ortaya çıkan tüzel kişiliktir. Türkiye yasalarına göre şirketler temelde ikiye ayrılır: Kişi (şahıs) şirketleri ve sermaye şirketleri. Adi ortaklık Adi şirket, sahibinden ayrı bir varlığı olmayan şirketlerdir. En basit şirket modelidir. Adi şirketler Türk mevzuatında Borçlar Kanunu içerisinde düzenlenmiştir. Buna göre, olan adi şirketlerin tüzel kişilikleri bulunmamaktadır. Bu nedenle kendilerine ait mal varlıkları üzerinde ortaklarının elbirliği mülkiyeti vardır. Şirketle ve şirketin mal varlığı ile ilgili hukuki eylem ve işlemlerde tüm ortaklar birlikte