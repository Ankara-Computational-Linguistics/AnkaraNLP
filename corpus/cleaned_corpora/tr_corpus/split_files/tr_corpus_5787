Yükselme grubuna katılmaya hak kazandı. 2007 yılında yükselme grubunda mücadele eden Kartalspor deplasmanda MKE Kırıkkale ile 1-1 berabere kalarak 31 puanla TFF 1. Lig’e çıkma başarısı gösterdi. 1988-2001, 2007-2013 1984-1988, 2001-2007, 2013-2016 2016-2017 2017-2019 2018- Åžampiyonluk (1) : 1987-1988 Nehir yunusu Nehir yunusu, balinalar (Cetacea) takımına dahil dişli balinalar (Odontoceti) alt takımındaki tek üst familya olan Platanistoidea'da sınıflanan türleri ifade eden ortak addır. Toplam dört tane nehir yunusu türü vardır ve her biri kendine ait bir familya içinde sınıflanır (bakınız: Sınıflama). Bu canlılar, balinalar (Cetacea) takımındaki tüm türler içinde varlığı en çok tehlikede olanlardır. Hatta, 2006 yılında gerçekleştirilen ilgili bir araştırma seferi sonucunda, Yangtze nehir yunusu "(Lipotes vexillifer)" türünün soyunun pratik olarak tükendiği ilan edilmiştir (bakınız: Genel ekoloji). La Plata yunusu "(Pontoporia blainvillei)" dışındaki nehir yunuslarının yaşam alanı tatlı su nehirleridir. La Plata yunusu ise temelde denizde yaşayan bir canlıdır (bakınız: Genel ekoloji). Nehir yunusları (Platanistoidea) üst familyası için Türkçede "ırmakyunusları" ifadesinin de kullanıldığına rastlanabilir. Bununla birlikte, "ırmak yunusları" ifadesi ise yukarıda Amazon havzasının nehirlerinde de yaşadığı belirtilmiş olan "Sotalia" cinsinin "Bütün Amerikan Irmak Yunusları" olarak tanımlanmasında kullanılmıştır. Aynı kaynakta, bir nehir yunusu familyası olan Platanistidae familyasından "ırmak yunus balığıgiller" olarak bahsedildiği görülebilirken, bu familyanın "Uzun Burunlu Nehir Yunusları" olarak tanımlandığına da rastlanabilir. Nehir yunusları (Platanistoidea) üst familyasının balinalar (Cetacea) takımı içindeki yeri ile cins, tür ve alt türleri de gösteren ayrıntılı sınıflaması aşağıda sunulmuştur. Bu, 1998'de Dale W. Rice tarafından yapılmış olan ve günümüzde de geçerliliğini koruyan en güncel sınıflamadır. Rice'ın sınıflaması ortaya konana kadar geçerli olan eski sınıflamada ise Ganj Nehri yunusu ile İndus Nehri yunusu "Platanista gangetica" türünün iki alt türü olarak değil, sırasıyla "Platanista gangetica" ve "Platanista minor" bilimsel adlarına sahip iki tür olarak kabul edilmiştir. La Plata yunusu "(Pontoporia blainvillei)" dışındaki nehir yunuslarının yaşam alanı tatlı su nehirleridir. La Plata yunusu ise temelde denizde yaşayan bir canlıdır ve esasen Güney Amerika'nın güneydoğusundaki haliçler ile kıyı şeridine yakın sularda bulunur ama bilimsel açıdan okyanus yunuslarını içeren yunusgiller (Delphinidae) familyasına dahil bir tür olarak değil, bir nehir yunusu olarak kabul edilir. Bunun tersi, yunusgiller familyasının bir üyesi olan haliç yunusu "(Sotalia fluviatilis)" için geçerlidir. Hem Amazon havzasının nehirlerinde hem de Güney Amerika'nın doğu ve kuzeydoğu kıyı şeridi sularında yaşayan haliç yunusu, genetik olarak nehir yunuslarına uzak oluşu ve şişe burunlu yunusa benzeyişi nedeniyle, bir nehir yunusu olarak kabul edilmez. La Plata yunusu dışındaki nehir yunuslarının yaşam alanları şöyle özetlenebilir (alt türlere özgü ayrıntılar için ilgili tür maddelerine bakınız): Bu canlılar, altta sayılan nedenlerle, balinalar (Cetacea) takımındaki tüm türler içinde varlığı en çok tehlikede olanlardır: Bütün bunlara bağlı olarak, nehir yunusları soy tükenmesine çok açıktır. Nitekim, 2006 yılında gerçekleştirilen 2006 Yangtze Tatlı Su Yunusu Araştırma Seferi "(Yangtze Freshwater Dolphin Expedition 2006)" sonucunda, Yangtze nehir yunusu "(Lipotes vexillifer)" türü soyunun pratik olarak tükendiği 13 Aralık 2006 itibarıyla ilan edilmiştir. Åžehrazad (Nikolay Rimski-Korsakov) Şehrazad, Op.35, Rus müzisyen Nikolay Rimski-Korsakov tarafından 1888 yılında bestelenen senfonik süit. Binbir Gece Masalları'ndan esinlenilen eser, Rus müziği ve Nikolay Rimski-Korsakov'a özgü özellikleri bir araya getirir ve şaşaalı, renkli orkestrasyona yer veren, İmparatorluk Rusyası tarihine has doğuya ilgiyi, daha genel anlamda da oryantalizmi bünyesinde barındıran bir çalışma olarak ön plana çıkar. Rimski-Korsakov'un en popüler çalışması olduğu düşünülür. 1910'da Michel Fokine bu müziği kullanarak "Ballets Russes" için bir bale eseri hazırlamıştır. Bu eserin ilk gösteriminde esrinin kostüm ve mizansenini Léon Bakst hazırlamıştır ve eserde baş balet Nijinsky olmuştur. Bu balede Rimski-Korsakov'un müziğinin kulanılması başta bestecinin dul karısı olan Nadezhda Rimskaya-Korsakova ve bestecinin diğer varisleri tarafından kabul edilmeyip tenkit edilmiştir. Parça bütün bir temayı oluşturacak şekilde dört ayrı bölümden oluşur. Rimski-Korsakov bölümlere ışım verirken Binbir Gece Masalları'nda geçen öykülerden esinlenmiştir: I. Deniz ve Sinbad'Ä±n Gemisi II. Kalendar Prens III. Genç Prens ve Genç Prenses IV. Bağdat'ta Şenlik - Deniz - Geminin, Üzerinde Bronz Atlı Bulunan Bir Sarp Kayalığa Çarpması Rimski-Korsakov'un müziğini kullanan ve "Sheherazade" adı verilen bir bale adaptasyonu 4 Haziran 1910'da Paris'te Ballets Russses trüpü tarafından Opera Garnier opera evinde sahneye konulmuştur. Bu eserin librettosu Michel Fokine ve Leon Bakst tarafından yapılmış; koreografisi Michel Fokine tarafından hazırlanmış; mizansen sahne düzeni ve kostümleri de Leon Bakst tarafından yapılmıştır. Bu eserin keografik düzeni dolayısıyla Rimsky-Korsakov'un kompozisyonunun yeni aranjmanı yapılmıştır. Bestecinin dul karısı olan Nadezhda Rimskaya-Korsakova ve bestecinin diğer varisleri bu yeni aranjmanın bestecinin müziğini kötü yönde değiştirdiği gerekçesiyle bu baleye protestolarını ilan etmişlerdir. Rus besteci Sergei Prokofiev de "Şehrezad Üzerine Fantazya" adlı bir piyano eseri hazırlamıştır ve bu piyano eserinin şahsen ilkel rulo ses kaydını yapmıştır. Gıda Mühendisleri Odası TMMOB Gıda Mühendisleri Odası 6235 sayılı yasa ile kurulan Türk Mühendis ve Mimar Odaları Birliği’ne bağlı bir Meslek Odası olarak kurulmuş, Anayasanın 135. maddesinde tanımlanan, kamu kurumu niteliğinde TMMOB'a bağlı bir meslek odasıdır. TMMOB Gıda Mühendisleri Odası'nın amaçları, meslek mensuplarının haklarını korumak, gıda mühendisliği mesleğini tanıtmak, meslek alanını ilgilendiren konularda toplumu bilgilendirmek, meslek alanındaki gelişmeleri izlemek ve yaymak, sektörü ve toplumu doğru şekilde yönlendirmek, gıda politikalarının oluşturulmasında söz sahibi olmak, mesleğe yönelik eğitimler düzenlemek, mesleğin gelişimine katkıda bulunacak her türlü etkinliği düzenlemek ve desteklemek, her türlü bilimsel ve mesleki yayınlar yapmak gibi amaçlara yönelik olarak çalışmalarını sürdürmektedir. Kilogram-kuvvet Kilogram-kuvvet, kütlesi 1 kg olan bir cismin, standart yerçekimi altında uyguladığı kuvvetin adı olup kg-f ya da genellikle sadece kg veya kilopound (kp) ile gösterilir. Kilogram-kuvvet, 1960 yılında kabul edilen SI (Standard International) birim sistemine dahil değildir. SI sisteminde, kuvvet birimi newton dur. 1960 öncesinde bütün dünyada yaygın bir şekilde kullanımda ise de günümüzde de, eski Sovyetler Birliği ülkeleri ve Çin'de hala kullanılmaktadır. 1 kg kütle üzerine tesir eden yer çekimine 1 kg-f (kilogram-kuvvet) veya kp denir. Bir gram, kilogramın binde biri olduğu için gram-ağırlık da denilen bu kuvvet, bir kilogram-kuvvetin binde birine eşittir. C.G.S. sisteminde kuvvet birimi olan dyn, kütlesi 1 g olan cisme 1 cm/s²lik ivme veren (kazandıran) kuvvettir. "Metre-kilogram" cinsinden ölçülen gerilimin, kilogram/cm olarak ölçülen basıncın, ve okçulukta çekme ağırlığının hesaplanmasında, ayrıca "metrik beygir gücü"nün (PS) tanımında (75 m·kg / s) kullanılır. Taksici Taksici ya da Taksi şoförü, taksimetresi olan ticari bir otomobille şehiriçi yolcu taşıyan serbest meslek esnafıdır. Taksicinin sermayesi aracıdır. Plaka tahdidleri bakanlıkça yapılmaktadır, son plaka tahdidi 1987’de yapılmıştır. Kiralar (istanbul) da 2017 yılı 8 bin TL aralığındadır. Şahıslar arasındaki alım satımlar noterde belgelendirilir. araçların yakıtı (istanbul'da) % 75 dizel dir. diğer %25 kısmı ise lpg kullanmaktadır. İstanbul'da güncel olarak açılış 4 TL Km.başına 2.75.TL, bekleme 0,30 TL indi bindi ücreti 10 TL’dir. (2) Hız sınırları şehiriçi 50, şehirdışı 90, otoban 120 km/s’dir. Taksiciyi ilgilendiren hukuk kuralları 5362 sayılı kanun, Bakanlar Kurulu Kararları (Resmi Gazete: 19096), 2918 nolu Karayolları Trafik Kanunu’dur. Taksicinin dosyasında araç alımından itibaren şu belgeler bulunur: Faturalar, teknik belgeler, Trafik Şubesi Kayıt Tescil Bürosu formu (bu formlar üç adet düzenlenir, biri şubede kalır, diğerleri İçişleri Bakanlığı’na ve Maliye Bakanlığı’na gider), plaka belgesi, ruhsat belgesi, çalışma karnesi, taşıt tanıtma kartı, ticari taşıt kullanma belgesi, ehliyet, sigorta poliçesi (zorunlu mali sorumluluk sigortası). Ehliyetsiz ve SRC belgesiz taksicilik yapılmaz. Ehliyet (sürücü belgesi), almak için 18 yaşını bitirmiş olmak, ortaokul mezunu olmak, sağlık raporu almak, sürücü kursu sertifikası almak, sabıkasız belgesi almak gerekmektedir. Araca ait değişiklikler (renk vb) Trafik Şubesine bildirilir, işlemi yapılır. Taksicinin aracında bulundurması gerekli aletler: İlk yardım çantası, kriko, bijon anahtarı, pens, tornavida, elfeneri, seyyar lamba, navigasyon sistemi, çekme halatı, patinaj zinciri, reflektör, stepne, takoz, yangın söndürme tüpü, emniyet kemeri, yedek ampuller. Taksici araç içinin ve dışının temizliğinden sorumludur. Aracın bakımı ve muayenesini yaptırmazsa trafikten men edilebilir. Her gün yapılan kontrol lastik, akümülatör ve yakıt kontroludur. Trafikte bir kaza durumunda araç yerinden kaldırılmaz, başından ayrılınmaz. Akan trafiğe karşı reflektörler konur, sinyal ve stop lambaları yakılır. Gereken belgeler hazır bulundurulur. Kazayı incelemeye gelen trafik ekiplerinden tespit tutanağı alınır. Bu sırada elde edilmesi gereken belgeler bilirkişi raporu, alkol muayene raporu, ehliyet fotokopisi, ruhsat fotokopisi, hasar resimleri, faturalar, sigorta poliçesi suretidir. Taksiciler beden gücüyle çalışmaktadırlar. Günde en az 10 saatlik çalışmanın yarısı trafikte geçmekte, el, kol, ayaklar uyuşmaktadır. Sık görülen hastalıklar bel fıtığı ve basurdur. Taksicilerin meslek birlikleri TESK (Türkiye Esnaf ve Sanatkarlar Konfederasyonu) ve TŞOF (Türkiye Şoförler ve Otomobilciler Federasyonu)’dur. İstanbul’da kayıtlı 1taksici, Türkiye’de ise kayıtlı 90.000 taksici vardır. Son on yılda İstanbul'da 130 İzmir'de 43 Taksici cinayeti olmuştur. Buna Antalya'da son 1 haftada 2 taksi şoförü,Edirne ' de 1 Fethiye'de ve hemen hemen Türkiye'nin bütün illerinde taksici gaspı ve cinayetleri olmuştur. Olayın ciddiyeti konusunda yetkililer yeterli önemi göstermemektedir. Kağıtlı kondansatör Kağıtlı kondansatör, kondansatörlerin kapasitesini arttırmak için levha yüzeylerinin büyük ve levhalar arasında bulunan yalıtkan madde kalınlığının az olması gerekir. Bu şartları gerçekleştirirken de kondansatörün boyutunun mümkün olduğunca küçük olması istenir. Bu bakımdan en uygun kondansatörler kâğıtlı kondansatörlerdir. Çok yaygın bir kullanım alanı vardır. Bir kâğıt, bir folyo ve yine bir kâğıt bir folyo gelecek şekilde üst üste konur. Sonra da bu şerit grubu silindir şeklinde sarılır. Bağlantı uçları (elektrotlar) alüminyum folyolara lehimlenir. Oluşturulan silindir, yalıtılmış olan metal bir gövdeye konarak ağzı mumla kapatılır ya da üzeri reçine veya lak ile kaplanır. Genellikle tek fazlı motorların çalıştırılmasında kullanılırlar. Kutupsuzdurlar. Binlerce volt dayanma gerilimileri vardır. Plastik film kondansatÃ¶r Plastik film kondansatör, kâğıt yerine plastik bir maddenin kullanıldığı, üretim şekli kâğıtlı kondansatörlerle aynı olan elektriksel devre elemanıdır. Plastik madde olarak polistren, polyester, polipropilen, polikarbonat, polipropilin ve yüksek kalite için polisülfon kullanılabilir. Polikarbonat yalıtkanlı kondansatörler filtreleme işlemlerinde kullanılır, sıcaklık katsayıları düşüktür, uzun ömürlü olup pahalıdırlar. Polyester yalıtkanlı kondansatörler, 1 nF - 1 µF aralıklarında kapasite değerleri alıp sinyal kondansatörleri olarak ve integral alıcı RC devrelerinde kullanım alanı bulurlar. Polipropilin kondansatörler ise düşük kayıplılık, yüksek gerilime dayanabilme ve delinmeye direnç özellikleri ile bilinir ve sinyal kondansatörü olarak kullanılırlar. Hassas kapasiteli olarak üretimi yapılabilmektedir. Mikalı kondansatör Mikalı kondansatör, Mika, "εr" bağıl dielektrik sabiti çok yüksek olan ve çok az kayıplı bir elemandır. Bu özelliklerinden dolayı da, yüksek frekans devrelerinde kullanılmaya uygundur. Mika doğada 0.025 mm 'ye kadar ince tabakalar halinde bulunur. Kondansatör üretiminde de bu mikalardan yararlanılır. İki tür mikalı kondansatör vardır: Bu tür kondansatörlerde mikanın iki yüzüne gümüş üskürtülmektedir. Oluşturulan kondansatöre dış bağlantı elektrotları lehimlenerek mum veya reçine gövde içerisine yerleştirilir. Maliyeti diğer türlerine göre yüksektir. Gümüş kaplama çok ince olduğundan, bu şekilde üretilen kondansatör büyük akımlara dayanamamaktadır. Büyük akımlı devreler için, mika üzerine alüminyum folyo kaplanan kondansatörler üretilmektedir. Mikalı kondansatör ayarlı (trimmer) olarak da üretilmektedir Seramik kondansatÃ¶r Seramik kondansatör, Seramiğin yalıtkanlık sabiti çok büyüktür. Bu nedenle, küçük hacimli büyük kapasiteli seramik kondansatörler üretilebilmektedir. Dielektrik katsayılarına bağlı olarak (Class 1 veya Class 2) sıcaklık/kapasite oranı değişim gösterir. Özellikle Class 2 seramik kondansatörlerinin güç kaybı katsayıları ve güç kaybı frekansı yüksektir. Kapasiteleri "birkaç pF" ile "0.5 µF" arasında seyreder. Kapasite değerleri uygulanan gerilimle ve kondansatör ömrü ilerledikçe değişir. Bu sebeple sabit kapasite gerektiren çalışmalarda kullanılamaz. Fakat, frekans hassasiyetinin önemli olmadığı kuplaj, dekuplaj kondansatörü olarak ve sıcak ortamlarda kullanılır. G (anlam ayrımı) Den norske Eterfabrikk Den norske Eterfabrikk (DnE), Norveç eczacılık ve kimya firması. Firma ilaç, kozmetik, OTC ve kimyasallar konusunda araştırma-geliştirme,üretim ve satış yapar. 2 Şubat 1900'de kurulan DnE, eterin eski üreticisidir. Firma, Norveç'in başkenti Oslo'dadır. Robert K. Merton Robert King Merton (4 Temmuz 1910 - 23 Şubat 2003) Amerikalı sosyolog. Doğu Avrupa göçmeni işçi sınıfından Yahudi bir ailenin çocuğu olarak dünyaya gelmiştir. Sosyoloji kariyerine Philadelphia'da Temple Üniversitesi'nde George E. Simpson'un rehberliği altında başlamış, Harvard Üniversitesi'nde Pitrim A. Sorokin ile devam etmiştir. Merton 1939 yılına kadar Harvard'de öğretmenliğini sürdürmüş aynı yıl Tulane Üniversitesi Sosyoloji Bölümünün başkanlığına getirilmiş ve profesör olmuştur. 1941'de Columbia Üniversitesi'ne girmiştir. Merton kültürel yapı ve toplumsal yapı ayrımını getirmiştir. Kültürel yapı belli bir toplum ya da grup üyelerinin ortak davranışını yöneten, örgütlenmiş bir seri normatif değerlerdir. Toplumsal yapı ise toplumun ya da grubun üyelerinin çeşitli şekillerde içinde bulundukları örgütlenmiş bir dizi toplumsal ilişkilerdir. Bu yapı aynı zamansa yapı kavramının insanların yaşamlarındaki davranışlarının nedenini anlamaya yönelik bir araç olduğunu da ortaya koynaktadır (Gökçe;1996:4). Sosyolog Harriet Zuckerman ile evliliği dahil iki kere evlenen Merton'un ilk evliliğinden 1997 Nobel Ekonomi Ödülü sahibi sahibi Robert C. Merton ve iki kızı olmuştur. Kariyerinin önemli bir kesimini Colombia Üniversitesi'nde eğitmen olarak geçirip profesör unvanıyla tamamlayan Robert King Merton "kendi kendini doğrulayan kehanet", "rol modeli" ve "kastedilmeyen sonuçlar" gibi terimleri sosyoloji literatüre kazandırmıştır. Merton ABD Ulusal Bilimler Akademisine seçilen ilk sosyologlardan biri ve aynı zamanda American Philosophical Society ve kendisini Parsons ödülüyle ödüllendiren American Academy of Arts and Sciences'in de üyesidir. BrattvÃ¥g Brattvåg,Norveç'in Haram şehrinin idare merkezidir. 2005 yılındaki sayıma göre nüfusu 2,146'dır. Brattvåg'da Rolls-Royce ve Aker Yards'ın fabrikaları bulunmaktadır. LÃ¸dingen Lødingen, Norveç'in Nordland eyâletindeki bir şehirdir. Ã…l Ål, Norveç'in Buskerud eyâletinin bir şehridir. Ål'un Norse formu "Áll"'dır. Áll su yolu anlamına gelmektedir. 1921 yılına kadar şehrin adı Aal olarak yazılıyordu. Ganj ve Ä°ndus nehir yunusu Ganj nehir yunusu ("Platanista gangetica gangetica") ve İndus nehir yunusu ("Platanista gangetica minor") Bangladeş, Hindistan ve Pakistan'da bulunan tatlısu ya da nehir yunusları üstfamilyasının iki alttürüdür. 1970'lerden itibaren iki ayrı tür olarak nitelendirilmektedirler. Ganj nehri yunusu çoğunlukla Hindistan'da Ganj Nehri ve kollarında, İndus nehir yunusu da Pakistan'da İndus Nehri'nde bulunur. Ancak 1998 yılında balinalar üzerine yapılan bir taksonomi çalışması sonucunda bu iki yunus tekrar tek tür olarak listelenmiştir. Bu türün adı Ganj ve İndus nehir yunusu ya da daha genel adıyla Hint nehir yunusudur ancak bu iki isim de çok fazla yaygın değildir. İlk olarak 1801'de Roxburgh tarafından isimlendirilen Ganj ve İndus nehir yunusları 1970'lere kadar tek tür olarak değerlendiriliyordu. Ancak bu tarihte, Hindistan'da Ganj Nehri'nde yaşayan popülasyon ile Pakistan'da İndus Nehri'nde yaşayan popülasyonun birbirleri ile çiftleşmediği açıkça ortaya çıkmıştır. Kafatası yapısındaki farklılık nedeniyle biliminsanları bu iki popülasyonun ayrı türler olduğunu açıkladı. Ancak Rice 1998 yılında yaptığı ve artık standart hâline gelen balina sınıflandırma çalışmasında iki ayrı türü gerektirecek kadar morfolojik farklılıklar olmadığını buldu. Dolayısıyla Platanista cinsinde yalnızca bir tür yer almıştır. Nehir yunusları da dört tür olarak her biri kendi familyası ve cinsinde sınıflandırılmıştır. Ganj ve İndus nehir yunusları görünüş itibarıyla esasen hemen hemen aynıdır. Tüm nehir yunuslarının karakteristik özelliği olan uzun ve sivri bir ağza sahiptir. Ağız kapalıyken bile alt ve üst çenede bulunan diş dizileri görünür. Ağız uca doğru gittikçe kalınlaşır. Bu tür yunusların göz merceği yoktur. Işığın yoğunluğunu ve geldiği yönü hissetseler bile bu yunuslar kördür. Yankı ile yönbularak hareket eder ve avlanırlar. Kahverengimsi bir renge sahip olan gövde ortada kalınlaşır. Bu türde sırt yüzgeci yerinde küçük üçgen bir şişlik bulunur. Yan yüzgeçler ve kuyruk erkeklerde 2-2,2 metre ve dişilerde 2,4-2,6 metre olan gövde boyutlarına göre ince ve geniştir. Yaşam süreleri ve yaşamları ile ilgili diğer noktalar bilinmemektedir. Bu tür yunuslar karides ve nehir yatağına yakın yerleri tercih eden küçük balıklarla beslenir. Genellikle tek olarak görülen yunusların, popülsayonları daha büyük olduğu geçmiş zamanlarda grup olarak dolaştıkları bilinmektedir. Ganj alttürü Ganj Nehri'nde olduğu kadar, Hindistan, Bangladeş, Nepal ve Bhutan'ın Brahmaputra, Meghna, Karnaphuli ve Sangu nehir sistemlerinde de bulunur. Görece yüksek popülasyon yoğunluğuna Hindistan'ın Vikramshila Ganj Yunusu Korunağı yakınında ve güney Bangladeş'te Sangu Nehri'nde rastlanmıştır. Çok az sayıda (20 kadar) yunus Nepal'in Karnali Nehri'nde bulunur. Toplam popülasyon bilinmese de birkaç bin kadar olduğu sanılmaktadır. İndus alttürü asıl olarak Pakistan'da İndus Nehri'ndedir. 19. yüzyılda yaşama alanı İndus Nehri'nin kolları olan Sutlej, Ravi, Chenab ve Jhelum nehirlerini de kapsayacak şekilde bugünkünün yaklaşık beş katıydı. En büyük popülasyon yoğunluğu Sind Eyaleti'ndedir. WWF-Pakistan tarafından 2001 yılında tamamlanan kapsamlı sayıma göre günümüzde yaşayan 1.100 birey bulunmaktadır. Her iki alttürde doğal yaşam alanlarını oluşturan nehir sistemlerinin insanlar tarafından kullanılmasından oldukça olumsuz şekilde etkilenmişlerdir. Balık ağlarına takılma yerli popülasyon sayısının azalmasında önemli derecede etkilidir. Her yıl yakalanan bazı bireylerin et ve yağları eklem ve romatizma ağrılarına karşı merhem, afrodizyak ve yayınbalığı için yem olarak kullanılır. Sulama nedeniyle her iki alttürün de yaşam alanlarında su düzeyleri azalmıştır. Sanayide ve ziraatte kullanılan kimyasallarla zehirlenen su da popülasyonun azalmasında etkili olmuştur. Belki de en önemli etki birçok nehir boyunca 50 kadar baraj yapıldıktan sonra popülasyonların birbirinden ayrılarak üreyebilecekleri çok küçük bir gen havuzu bırakılmasıdır. İndus yunuslarının korundukları takdirde uzun süre yaşayabilecekleri sanılan üç ayrı alt popülasyonu bulunmaktadır. Her iki alttür de IUCN tarafından yayımlanan "Kırmızı Liste"de yer almıştır. Pallas kedisi Pallas kedisi ya da manul ("Otocolobus manul"), Orta Asya’nın mera ve bozkırlarına uzanan geniş ama dağınık bir popülasyona sahip, ufak bir kedi türüdür. Doğal yaşam alanlarının azalması sonucu, av hayvanlarındaki ve avladıkları av oranındaki düşüş; Pallas kedilerinin 2002 yılında IUCN tarafından soyu neredeyse tehdit altındaki türler listesine girmesine neden olmuştur. Pallas kedisi adını, türü ilk keşfeden ve "ikili adlandırma" Felis Manul olarak tanımlayan Alman doğa bilimci Peter Simon Pallas dan almıştır. Pallas kedileri, evcil kedilerle hemen hemen aynı boyuttadır; vücudu 46-65 santimetre ve bir hayli uzun olan kuyrukları 21-31 santimetre arasındadır. Ağırlıkları 2.5 ila 4.5 kilogram arasında değişiklik gösterebilir. Tıknaz duruşu, kalın ve uzun postu onu şişman ve güçlü gösterir. Kürkü, toprak boyası olarak bilinen çok koyu bir sarı renktedir, vücut ve baş tarafında koyu ve dikey çizgiler ile değişiklik gösterir. Yaz ve kış mevsimlerinde kürk değiştiren Pallas kedisinin kış kürkü, yaz kürküne göre daha gri tonlara çalar ve desenleri belirginsizleşir. Kuyruklarında çok belirgin siyah halkalar ve başlarında yine siyah renkte koyu alanlar vardır. Yanakları, gözlerinin köşelerinden başlayan siyah kısa şeritlerle kesilen beyaz renktedir. Çene ve boğaz bölgeleri de beyazdır, alt kısımlara doğru gri ve tonlarıyla birleşir. Göz çevresindeki eş merkezli siyah ve beyaz kenarlar gözlerin yuvarlak şeklini vurgular. Diğer kedi türlerine oranla bacakları daha kısa, kulakları kafalarının daha aşağısında ve birbirinden daha ayrı, pençeleri ise alışılagelmişin dışında kısadır. Suratları onlara karakteristik özelliklerini veren basık yapıdadır ve diğer kedilerden daha kısadır. Kısa çenesinde, genelde kedigillerde (felids) görülen birkaç diş eksiktir, üst çenedeki ilk azıdiş takımı Pallas kedisinde yoktur. Pallas kedileri, anavatanları olan Orta Asya’nın 5000 metreye varan yüksekliğindeki bozkırlarda yaşar. Daha çok Güney Kafkasya ve Baykal Gölü civarında bulunur daha ender olarak Altay,Tuva, Buryatya cumhuriyetlerinde görülür. Kırgızistan, Pakistan, Kazakistan, Moğolistan, Keşmir ve batı çinde özellikle Tibet Platosu’nda da Manullara raslayabiliriz. 1997'de ilk defa Rusya’daki Doğu Sayan Dağları’nda görüldüğüne dair rivayetler vardır. Hazar Denizi, Afganistan ve Pakistan civarındaki popülasyon azalmakta olup ve artan bir ivmeyle izole edilmektedir. 2008 de İran’ın Khojir Ulusal Parkı’nda bireysel çabalarla ilk defa bir manul tuzak-kamera yöntemiyle görüntülendi. 2012'de ilk defa Bhutan'ın Wangchuck Doğal Parkı’nda gene tuzak-kamera yöntemiyle kayıtlara geçti. Bu kayıt Doğu Himalayalar’da bir ilk olma özelliğini taşıyor. Tanımlanabilen üç alttür var: Pallas kedileri tek başlarına yaşayan canlılardır. Dişi ve erkek Pallas kedileri kendilerine özgü kokularıyla bölgelerini işaretler. Günlerini mağaralarda, taşların aralarında oluşan yarıklarda ve marmot (yer sincabı,halk dili dağ sıçanı) deliklerinde geçirip, akşama doğru avlanmak için dışarı çıkarlar. Hızlı koşucular olmadıklarından daha çok bitki örtüsünü ve kayalıkları doğal kamuflaj olarak kullanıp, pusuya yatarak ya da avlarına gizlice sokularak avlanırlar. Genelde sürekli aktif olan gerbil (çöl faresi), Pika (ıslıklı tavşangil), Arvicolinae faresi, bazen de genç marmot gibi memelilerle beslenirler. Kınalı keklik ve benzeri kuş türleride diyetlerinde yer alır. Aşırı iklim koşullarında yaşayan Pallas kedisinin üreme dönemi normal olarak diğer kedigillerden kısadır. Östrus hali 26 ile 42 saat arası sürer ki bu süre birçok kedigille karşılaştırıldığında çok kısadır. Pallas kedileri Nisan ya da Mayıs aylarında 66 ila 75 günlük bir gebeliğin ardından 2 ila 6 arası yavru doğurur. Zor iklim koşullarında yavruların bir kısmı ölürken yüksek yavru sayısı türün geleceğini güvence altına almak açısından önemlidir. Yavrular kuru otlar ve tüylerle kaplı korunaklı oyuk ya da mağaralarda doğar. Yavrular doğduklarında 90 gram kadardır, kabarık ve sık tüyleri iki ay içinde yetişkin postlarıyla değişir. Dört ayı tamamladıklarında artık avlanmaya hazır birer avcı olurlar, altı ay dolduğunda ise yetişkin boyutlarına ulaşırlar. Esaret hayatında on bir yıl yaşadıkları rapor edilmiştir. Her ne kadar 1980’lerin sonlarına doğru Manul kürklerinin uluslararası ticareti yasaklanmış olsa da, Manullar uzun yıllar boyunca Çin, Moğolistan ve Rusya’da göreceli olarak büyük sayılarda avlandı. Moğolistan’da aşağı yukarı 1000 avcı geçimini Pallas kedisi avlayarak sağlıyor ve avcıların yılda ortalama iki Pallas kedisi avladığı tahmin ediliyor. Ayrıca Pallas kedileri bölgede sıkça avlanan marmot ile karıştırılıp vurulabiliyor ya da kurt, tilki, marmot ve dağ tavşanı için kurulan ayak-kapan tuzaklara yakalanabiliyor. Yağları ve organları Rusya ve Moğolistan’da ilaç yapımında kullanılıyor ve evcil köpekler tarafından katledilebiliyorlar. Moğolistan'da henüz kaydedilmiş bir tropi ticareti olmasa da kürk ve deri ihracatı 2000 yılından bu yana artan bir ivmeyle devam ediyor, sadece 2007 yılında rapor edilen 143 vaka var. Otocolobus Manul "CITES" Nesli Tehlike Altında Olan Yabani Hayvan ve Bitki Türlerinin Uluslararası Ticaretine İlişkin Sözleşmesinde Appendix II ekinde yer alıyor. Bu kedinin avlanması Moğolistan haricindeki bütün ülkelerde yasaklanmış durumunda. Moğolistan’da ise Nesli Tehdit Altındaki Canlılar arasında olmasına karşın Manulu koruyan herhangi bir yasal kanun bulunmamakta. Afganistan’da ise 2009’dan beri kedigillerin ve parçalarının ticareti kanunlar tarafından yasaklanmış ve koruma altına alınmış durumda. Pallas kedisinin esaret altında yetişmesi zor. Sağlıklı şekilde yetiştirmek mümkün olsa bile normalde ölümcül olmayan bir enfeksyon sonrası hayatta kalma oranları düşük. Buna neden olarak doğal yaşam alanından izole edilen kedinin az gelişmiş bağışıklık sistemi gösterilebilir. 2011’in Haziran ayında Amerika’nın Dakota eyaletinde, Cincinnati Hayvanat Bahçesi’nde bir manul dişisi yapay döllenme yoluyla üç yavru dünyaya getirmiş olup birkaç başarılı deneme daha yapılmıştır. Pallas kedileri taksonomiye ilk başta Felis olarak yerleştirildi. 1858 yılında bir rus araştırmacı ve doğa bilimci olan Nikolai Severtzov bu tür için Otocolobus ismini önerdi. Zoolog Reginald Innes Pocock 1907 yılında Otocolobusün taksonomide yerini kabul ederek, Manul ün Felis(ev kedisi)'den farklılıklarını detaylı kafatası örnekleriyle değerlendirmiştir. Bunu takiben yapılan genetik araştırmalar sonucu Otocolobusun, Felis ve Prionailurus ile birlikte birbirleriyle olan genetik ilişkilerinden ötürü Felinae klanına yerleştirilmesine karar verilmiştir. Tahminlere göre Otocolobus Manul leopar kedisi olan atalarından tahminen 5.19 milyon yıl önce ayrılmıştır. Ölüler Adası Ölüler Adası (Almanca: Die Toteninsel), İsviçreli sembolist ressam Arnold Böcklin tarafından 19. yüzyıl sonlarında çizilen tablodur. Tablodan yapılmış basımlar 20. yüzyıl başlarında Orta Avrupa'da çok popüler olmuştu ve Vladimir Nabokov'a göre "Berlin'deki tüm evlerde bulunmaktaydı". Böcklin 1880 ile 1886 yılları arasında tablonun beş farklı versiyonunu çizdi. Birçok esere ilham kaynağı olan tablonun en bilinen etkisi, Rahmaninov'un 1907 tarihli ve aynı isimli senfonik şiirinde görülür. "Ölüler Adası"'nın tüm sürümlerinde, koyu renkli denizin ortasında terk edilmiş kayalık bir adacık görülür. Adanın sahili bir duvarla denizden ayrılmıştır ve duvarda denize inen basamaklara doğru yaklaşan bir kayık vardır. Kayıkçı kayığa kıç kısmından yön vermektedir. Pruvada ise, eşinin çiçeklerle süslenmiş tabutu arkasında dimdik dikilmekte olan, tamamen beyazlar giymiş bir kadın bulunmaktadır. Küçük adanın orta bölümü, yoğun ve oldukça uzun servilerle kaplanmıştır. Geleneksel olarak mezarlıklarla ve yas tutmayla ilişkilendirilen bu ağaçların kapladığı alanın etrafı, sarp ve dik uçurumlar oluşturan kayalarla çevrilidir. Kayaların üzerindeki mezar girişi veya penceresi şeklindeki yapılar da resimdeki cenaze temasını güçlendirir. Resim genel olarak, umutsuz bir terk edilmişlik ve gergin bir bekleyiş görüntüsü oluşturur. Böcklin tablonun anlamına dair belirli bir açıklama yapmadı, ancak bir mektubunda "bir rüya resmi: öyle bir durgunluk hissi yaratmalı ki, resme bakmakta olan kişi kapı çalındığında bile irkilmeli" dedi. Resme 1883'te resim satıcısı Fritz Gurlitt'in verdiği ismi Böcklin kendi belirlemedi. Ancak bu isim, ressamın ilk resmi sipariş eden kişiye yazdığı 1880 tarihli mektupta geçen bir ifadeden kaynaklanıyordu. Resmin ilk versiyonlarının yapılışı hakkında bilgili olmayan çoğu kişi resmi gördüğünde, kürekçiyi Yunan mitolojisinde ruhları yeraltına götüren kayıkçı Kharoon olarak yorumladı. Bu durumda adanın etrafındaki su kütlesi Stiks ya da Acheron nehirlerinden biri olacaktı. Beyazlar giymiş kadın ise yeni ölmüş birinin, ölümden sonraki yaşamını geçireceği yere gitmekte olan ruhuydu. "Ölüler Adası" kısmen, İtalya'nın Floransa kentindeki "İngiliz Mezarlığı"'nı anımsatır. Tablonun ilk üç versiyonu bu şehirde çizilmişti. Böcklin'in stüdyosu mezarlığa çok yakındı ve daha bebekken ölen kızı Maria oraya gömülmüştü. Böcklin'in toplam on dört çocuğundan sekizi küçük yaşta öldü. Resimdeki kayalık ada için model olarak muhtemelen Korfu yakınlarındaki küçük bir ada olan Pondikonissi kullanılmıştı. Bu adada servi koruluğu içinde küçük bir şapel bulunur. Bir başka muhtemel ada ise Tiren Denizi'ndeki Ponza'dır. Böcklin 1880 ile 1886 arasında resmin beş farklı versiyonunu çizdi. Her versiyonda arka plandaki gökyüzünün biraz daha aydınlık olmasıyla resim daha ayrıntılı hâle geldi. Böcklin, sürekli müşterisi Alexander Günther için çizdiği ve şu anda Kunstmuseum Basel'de sergilenen ilk versiyonu, Mayıs 1880'de tamamladı ancak tabloyu müşterisine göndermedi. Nisan ayında ressam henüz tablo üzerinde çalışırken, yatırımcı Georg von Berna'nın dulu ve Alman politikacı Oriola Kontu Waldemar'ın müstakbel eşi olan Marie Berna, Böcklin'in stüdyosunu ziyaret etti ve şövalede tamamlanmamış şekilde duran ilk versiyondan çok etkilendi. Ressam bunun üzerine Berna için, şu anda New York Metropolitan Museum of Art'ta bulunan daha küçük boyutlardaki ikinci versiyonu ahşap pano üzerine çizdi. Kadının isteği üzerine, yakın zamanda difteriden ölen kocasının anısına kayıktaki tabutu ve dikilen kadını da resme ekledi. Ressam daha sonra bu iki eklentiyi, resmin ilk versiyonunda da yaptı. Ressam çeşitli yazışmalarında bu ilk iki versiyondan "Die Gräberinsel (Mezar Adası") adıyla söz etti. Çeşitli kaynaklarda ilk versiyon olarak Basel kopyası gösterilirken, diğerlerinde New York kopyası ilk versiyon sayılmaktadır. Üçüncü versiyon 1883'te ressamın sanat simsarı Fritz Gurlitt için çizildi. Bu versiyodan itibaren, sağ taraftaki kayalıklarda bulunan mezar odalarından birinde Böcklin'in isminin baş harfleri olan "A.B." şeklindeki imza görülür. 1933'te satışa çıkarılan bu versiyon, Böcklin'in bilinen bir hayranı olan Adolf Hitler tarafından satın alındı. Resim önce Obersalzberg'deki Berghof'a asıldı. Resim 1940'tan sonra, Berlin'deki yeni şansölye ofisine götürüldü. Bu versiyon şu anda aynı kentteki Alte Nationalgalerie'de sergilenmektedir. Ressam maddi zorluklar sebebiyle resmin dördüncü versiyonunu üretti. Yatırımcı ve sanat koleksiyoncusu Baron Heinrich Thyssen'in satın aldığı bu resim, baronun sahibi olduğu Berliner Bank'a asıldı. II. Dünya Savaşı sırasındaki bir bombardımanda yok olan bu kopyanın sadece siyah beyaz bir fotoğrafı mevcuttur. Son versiyon 1886'da Leipzig'deki Museum der Bildenden Künste tarafından sipariş edildi. Bu versiyon halen aynı müzede sergilenmektedir. Böcklin 1888'de "Die Lebensinsel (Yaşam Adası)" isimli farklı bir resim daha çizdi. Muhtemelen "Ölüler Adası"'nın tersi olarak kurgulanan bu resimde yine ufak bir ada vardır, ancak bu defa neşeli ve canlı bir görüntü mevcuttur. Resimde yüzen tanrılar, birkaç kuğu ve ada üzerinde bir grup insan vardır. Farklı ağaçlardan oluşan bitki örtüsü bu defa adanın ortasında kümelenmemiş, kıyılarına dağıtılmıştır. Bu resim, "Ölüler Adası"'nın ilk versiyonuyla birlikte Kunstmuseum Basel'de sergilenmektedir. Midilli (kruvazör) SMS "Breslau veya sonraki adıyla Midilli", Alman İmparatorluğu donanması için inşa edilen "Magdeburg" sınıfı hafif kruvazördür. Yapımına 1910'da başlandı ve 16 Mayıs 1911'de denize indirildi. Göreve alınmasından sonra savaş kruvazörü "Goeben" ile birlikte, Balkan Savaşları'nın patlak vermesi nedeniyle Akdeniz Tümeni'nde görevlendirildi. "Breslau" ve "Goeben", İstanbul'a ulaşmak için Akdeniz'deki İngiliz savaş gemilerinden kaçtıktan sonra Ağustos 1914'te Osmanlı İmparatorluğu tarafından satın alındı ve gemilerin adları "Midilli" ve "Yavuz Sultan Selim" olarak değiştirildi. İki gemi, ağırlıklı olarak Karadeniz'de, Rusların Karadeniz Filosu'na karşı hizmet etti ve diğer Osmanlı gemileri ile birlikte Ekim 1914'te Rus limanlarına baskınlar düzenledi. Bu baskınlar, Rusya'nın Osmanlı'ya savaş ilan etmesine ve Osmanlı İmparatorluğu'nun I. Dünya Savaşı'na İttifak Devletlerinin yanında katılmasına yol açtı. I. Dünya Savaşı sırasında "Midilli", Rusya kıyılarına mayın döşeme, Rus limanlarını ve tesislerini bombalama ve Osmanlı ticaret gemilerinin yetersizliğinden dolayı Kafkasya Cephesi'nde savaşan Osmanlı birliklerine Karadeniz limanlarından asker ve malzeme tedarik etme görevlerini üstlendi. Birkaç kez Rus gemilerinden hafif hasar aldı. 1915'te çarptığı mayın sonrasında yarım yıl kadar hizmet dışı kaldı. 20 Ocak 1918'de, İmroz Muharebesi esnasında beş mayına çarparak battı. Mürettebatının çoğunluğu bu muharebede hayatını kaybetti. "Breslau"nun tam boyu 138,7 m, genişliği 13,5 m, ön kısımdaki su çekimi 4,4 m idi. Deplasmanı normal yükte , tam yükte ise idi. Tahrik sistemi iki adet 3,4 metre çapında pervaneye bağlı iki set AEG-Vulcan buhar türbininden oluşuyordu. Motorlar 25.000 şaft beygir gücü (19.000 kW) verecek şekilde tasarlanmış ancak pratikte 33.482 şaft beygir gücüne (24.968 kW) ulaşmışlardı. Bu motorların kullandığı buhar, on altı deniz tipi su borulu kazan tarafından üretilmekteydi. Kazanlar, ilk başta kömür yakıtlı olarak tasarlanmışlarsa da, daha sonra yanma oranını arttırmak için üzerine fuel oil püskürtülmüş kömür kullanacak şekilde değiştirilmişlerdi. Geminin son hızı seviyesindeyken, 1.200 ton kömür ve 106 ton fuel oil ile hızda yaklaşık menzili vardı. Gemi mürettebatı 18 subay ve 336 bahriyeliden oluşuyordu. Gemi, tek ayaklı kaidelere monteli on iki adet 10,5 cm SK L/45 topla donatılmıştı. Topların ikisi geminin önündeki baş kasarada yan yana, sekizi geminin ortasında iskele ve sancak taraflarında dörder tane olacak şekilde, ikisi ise geminin arkasında yan yana monte edilmişti. Silahların en fazla 30 derecelik bir açıya kadar yükselebilmekte, bu sayede 12.700 metre mesafedeki hedeflere atış yapabilmektelerdi. Gemide silah başına 150 olmak üzere toplamda 1800 top mermisi taşınmaktaydı. 1917'ye gelindiğinde, 10,5 cm'lik toplar sekiz adet 15 cm SK L/45 top ile değiştirildi. Bu toplardan biri geminin önünde, altısı her iki yanda üçer adet olmak üzere ortada ve biri arkadaydı. Gemi ayrıca bir çift 50 cm torpido tüpü, beş torpido ve 120 mayın taşımaktaydı. Gemi, ortasında kalınlığı 60 mm olan ve su hattında yer alan kemer zırhına sahipti. Kumanda kulesi 100 mm kalınlıkta, üst güverte ise 60 mm kalınlığa varan bir zırh levhası ile kaplıydı. "Breslau", "Ersatz Falke" geçici adı altında sipariş edildi ve omurgası 1910'da Stettin'deki AG Vulcan Stettin tersanesinde serildi. 16 Mayıs 1911'deki denize indiriliş töreninde geminin adını aldığı Breslau kentinin belediye başkanı tarafından vaftiz edildi. Denize indirildikten sonra ekipmanlarının montaj çalışmaları başladı, geminin donatılması 1912 yılının ortalarına kadar sürdü. 20 Ağustos 1912'de Açık Deniz Filosu'nda görevlendirildi. İmparatorluk Donanması, 1912'de başlayan Balkan Savaşlarının ardından Akdeniz'de kalıcı bir deniz varlığına ihtiyacı olduğuna karar vermişti. "Breslau", daha sonra Amiral Wilhelm Souchon komutasındaki zırhlı muharebe kruvazörü SMS "Goeben" ile birlikte Akdeniz Tümeni'ne atandı. Amiral Karl Dönitz de 1912'den 1916'ya kadar "Breslau"da görev yaptı. I. Dünya Savaşı patlak verdiğinde "Breslau" ve "Goeben", Cezayir'den Fransa'ya asker gönderen Fransız taşıma gemilerine müdahale etmekteydiler. 3 Ağustos 1914'te Souchon'un iki gemisi Cezayir'e doğru seyrediyordu. 06.00'dan bir süre sonra "Breslau", Bône'deki yükleme limanını bombalarken "Goeben" ise Philippeville'e saldırdı. Ancak bu saldırılar önemli bir hasara yol açmadı. Saldırıların ardından Souchon, kömür stoklarını yenilemek için Messina'ya döndü. Birleşik Krallık henüz Alman İmparatorluğu ile savaşa girmese de iki Britanya muharebe kruvazörü HMS "Indomitable" ve HMS "Indefatigable", Messina'ya giden Alman gemilerini takip etti. Souchon, 5 Ağustos'ta kısmî kömür ikmali alan "Goeben"le açılmaya ve Ege Denizi'nde bir kömür gemisiyle buluşmaya karar verdi. "Goeben" ve "Breslau" ertesi sabah limandan Britanya Akdeniz Filosu'nun takibi altında ayrıldılar ve İstanbul'a doğru yola çıktılar. Aynı akşam Amiral Ernest Troubridge tarafından komuta edilen 1. Kruvazör Filosu, Almanlarla temas sağladı ve Troubridge'in "Goeben"in 28 cm'lik toplarından çekinerek saldırıyı durdurmasından önce "Breslau" ile hafif kruvazör "Gloucester", bir müddet birbirlerine ateş ettiler. 8 Ağustos'ta "Goeben" ve "Breslau", Hacılar adasının açıklarında ikmal gemisiyle buluşurken, iki gün sonra ise Çanakkale Boğazı'na girdiler. Tarafsızlık kurallarının etrafından dolaşmak için Almanya iki gemiyi 16 Ağustos'ta Osmanlı donanmasına devretti. Bunun için kâğıt üzerinde ve göstermelik bir satış belgesi hazırlandı. 23 Eylül'de Souchon, Osmanlı filosunu komuta etme teklifini kabul etti. "Breslau"nun adı "Midilli", "Goeben"in adı ise "Yavuz Sultan Selim" olarak değiştirildi. Gemilerin Alman mürettebatı Osmanlı üniformaları giyerek fes taktılar. Britanyalılar, gemilerin Osmanlı İmparatorluğu'na satılmasını kabul etmediler ve gemilerin bayrağı ne olursa olsun Ege Denizi'ne açılmaları durumunda saldırmak için Çanakkale Boğazı dışında abluka kurdular. 27 Ekim 1914 akşamı "Midilli" ve Osmanlı filosunun geri kalanı İstanbul Boğazı'ndan çıkarak görünüşte manevra yapma amacıyla Karadeniz'e hareket etti. Filo, Karadeniz'e çıktıktan sonra denizin karşı tarafındaki Rus üslerine saldırmak için dört gruba ayrıldı. "Midilli" ve başka bir kruvazör, Kerç Boğazı'nı mayınlamak ve ardından Novorossiysk limanına saldırmakla görevlendirildi. "Midilli" Kerç Boğazı'na altmış mayın yerleştirdi, bu mayınlar daha sonra iki Rus ticaret gemisi batırdı. Mayınları dizmesinin ardından Novorossiysk'i bombalamak için diğer gemiye katıldı. Gemiler, Novorossiysk'i top atışına tutarak limanın petrol tanklarını ateşe verirken; yedi ticari gemiye zarar verdiler ve brüt 1.085 tonluk (GRT) "Nikolai" gemisini batırdılar. Ruslara verilen zarar göreceli olarak hafif olmasına rağmen bu saldırı Rusların Osmanlı İmparatorluğu'na savaş ilan etmesine sebep oldu ve Osmanlıları İttifak Devletleri tarafında I. Dünya Savaşı'na girmeye zorladı. "Midilli", Kasım 1914'ün başlarında Doğu Karadeniz'de Osmanlı nakliye gemilerini korurken Ruslar tarafından Osmanlı deniz taşımacılığına karşı yapılan saldırılara misilleme yapmak için Rusların Poti limanını bombalamak üzere donanmadan ayrıldı. 17 Kasım'da "Yavuz Sultan Selim" ile birlikte Souchon komutasında Trabzon bombardımanından dönen Rus Karadeniz Filosu'nu yakalamak için bir sortiye çıktı. "Midilli", düşük görüş mesafesine rağmen Rus gemilerini Kırım'ın güney ucundaki Sarıç Burnu açıklarında tespit etti. Sarıç Burnu Muharebesi olarak adlandırılacak çatışmada Amiral Souchon, "Midilli"ye "Yavuz Sultan Selim"in arkasında güvenli bir pozisyona geçmesini emretti; ancak gemi Rus ön dretnotları "Tri Sviatitelia" ve "Rostislav" ile çatışma halindeydi. Bir süre sonra Souchon, Osmanlı gemilerine çatışmayı kesme emri verdi. "Midilli" ayın geri kalanını Trabzon'a giden nakliye gemilerine eskortluk görevinde geçirdi. 5 Aralık'ta bir akıncı grubunu bölgedeki demiryolu tesislerine saldırmaları için Besarabya'ya taşıdı. Dönüş yolculuğu esnasında Sivastopol'u bombalayarak limanda demirli mayın tarama gemilerine hasar verdi. 23 Aralık'ta "Midilli", "Yavuz Sultan Selim" ile Sinop açıklarında buluşmak için seyrederken, sabah karanlığında Zonguldak limanını bloke etmek için batırılması planlanan Rus nakliye gemisi "Oleg" ile karşılaştı. "Midilli" hızla "Oleg"i batırdı ancak gözcüleri Rus ön dretnot "Rostislav"ı tespit ettikten sonra geri dönmek zorunda kaldı. Daha sonra bir diğer blokaj gemisi olan "Athos" ile karşılaştı ve gemi mürettebatını kendi gemilerini batırmaya zorladı. Ardından, ilerlemelerini izlemek için ana Rus filosunun önüne geçmeden önce kısa süre Rus muhripleriyle çatıştı. Osmanlı kıyı topları kalan blokaj gemilerini derin suda batmaya zorladı. "Midilli", 1915'in başlarında ocak ayındaki "Hamidiye" kruvazörü ile birlikte gerçekleştiren ve istemeden Karadeniz Filosu ile temasa girdikleri bir operasyon da dahil olmak üzere Ruslara karşı bir dizi sorti düzenledi. "Midilli", Osmanlı gemileri çekilmeden önce Rus zırhlısı "Yevstafiy"in ana batarya taretine bir mermi isabet ettirdi. 3 Nisan'da Osmanlı filosu, Odessa açıklarındaki Rus nakliye gemilerine saldırmak üzere sorti yaptı. "Midilli" ve "Yavuz Sultan Selim", "Mecidiye" kruvazörünün bir mayına çarpması ve Odessa açıklarında batmasından sonra başarısız olan saldırı için koruma sağladı. Rus filosu, Osmanlı kuvvetini yakalamaya çalışsa da, "Midilli" ve "Yavuz Sultan Selim" hasar görmeden kaçmayı başardı. "Hamidiye"yle buluşan iki gemi, 6 Mayıs'ta Rus taşıma gemilerine saldırmak için bir taarruz gerçekleştirdi ancak hedef bulamadı. Aynı ayın sonunda "Midilli" ve "Yavuz Sultan Selim"in bahriyelileri Gelibolu'da İtilaf Devletlerinin çıkartma yapan askerlerine karşı savunmaya yardımcı olmak için karaya çıkartıldı. 10-11 Haziran gecesi "Midilli", Zonguldak'taki Rus muhripleri "Derzkiy" ve "Gnevnıy" ile karşılaştı. Gerçekleşen çatışmada "Midilli", sancak motor kompartımanındaki ana buhar hattına isabet eden bir atışla "Gnevnıy"a hasar verdi ancak "Gnevnıy"ın fırlattığı beş torpido sebebiyle geri dönmek zorunda kaldı. "Midilli" bu çatışmada yedi isabet almışsa da aldığı hasar hafifti. "Gnevnıy" ise ertesi gün "Derzkiy" yedeğinde çekilerek Sivastopol'a götürüldü. "Midilli" 18 Temmuz'da, İstanbul'u koruyan mayın tarlalarından geçen ticaret gemilerine eşlik etmek üzere yoldayken bir mayına çarptı. 4 numaralı kazan dairesi altındaki patlamada sekiz mürettebat öldü ve gemi 600 tondan fazla su aldı. İstinye limanına giden gemide yapılan incelemede, geminin ciddi bir hasar görmediği tespit edilse de; eğitimli personel ve malzeme eksikliği nedeniyle geminin onarımı olması gerekenden uzun sürdü. Gemi, Şubat 1916'ya kadar hizmete geri dönemedi ve bu süreç, 10,5 cm'lik toplarının ikisinin 15 cm'lik toplarla değiştirilmesi için bir fırsat olarak kullanıldı. 27 Şubat'ta bir makineli tüfek bölüğünün 71 subay ve askerini ve daha sonra önemli miktarda malzeme ve mühimmat stokunu Rus ordusunun baskısı altında olan Trabzon'a nakletmek için kullanıldı. 28 Şubat gecesi Trabzon'a giderken, Rus muhripleri "Pronzitelnıy" ve "Bespokoynıy" ile karşılaştı. "Midilli", Rus gemilerinden kaçınarak Trabzon'a ulaştı. 2 Mart'ta Zonguldak'ın kuzeyinde iki Rus muhribine saldırmaya çalışsa da onları yakalayamadı. Gemi daha sonra İstanbul'a döndü. 11 Mart'ta bu kez 211 asker ve on iki varil yakıt ve yağ taşıdığı bir sefere daha çıkarak 13 Mart'ta Trabzon'a ulaştı. İstanbul'a dönmeden önce Samsun'da durarak 30 ton un, bir ton mısır ve 30 ton kömür yükledi. İki ikmal sortisini 3 Nisan'da üçüncü bir sorti takip etti; 107 asker, 5.000 tüfek ve 794 sandık mühimmatı Trabzon'a taşıdı. Teslimatı yaptıktan sonra Alman SM "U-33" denizaltısıyla buluştu ve Rus kuvvetlerine saldırmak için yola çıktı. Sürmene Körfezi'ndeki Rus mevkilerini top atışına tuttu ve "T.233" mayın tarama gemisini ateşe verdi, "T.233" sonra "U-33"ün güverte silahı tarafından batırıldı. "Midilli" ise kuzeye dönerek Tuapse açıklarında bir Rus yelkenlisini batırdıktan sonra Rus zırhlısı "İmperatritsa Yekaterina Velikaya"yla karşılaştı. "Midili", Rus gemisinin top atışlarıyla çatala alınmasına rağmen zarar görmedi ve bölgeden yüksek hızla uzaklaştı. "Midilli" Mayıs başlarında 60'ar mayından oluşan iki mayın tarlasını Tuna'nın Kili koluna, ikincisini ise Kırım'daki Tarhankut Burnu açıklarına döktü. Gemi ikinci seferde mayınlarını yerleştirdikten sonra Gözleve'yi de top atışına tuttu. 30 Mayıs'ta Sinop ve Samsun'a daha fazla asker götüren gemi, güverte kargosu olarak tahıl ve tütün yükleyerek geri döndü. Temmuz ayında "Midilli" ve "Yavuz Sultan Selim" Trabzon'daki Rus hatlarını yararak yaklaşık 20 km ilerlemenin sağlanacağı Osmanlı karşı saldırılarını desteklemek üzere bir sorti yaptı. "Midilli", 4 Temmuz'da Soçi açıklarında bir çift Rus gemisini batırdı ve bir önceki gün torpidolanmış olan başka bir gemiyi imha etti. Daha sonra boğaza dönüş için "Yavuz Sultan Selim"e tekrar katıldı ve dönüş yolculuğu esnasında iki gemi, Rus kuvvetlerinden kaçındı. "Midilli" 21 Temmuz'da Novorossiysk'e mayın dökmeye çalıştı ancak Rusların telsiz dinlemesi ile edindiği istihbarat sayesinde dretnot "İmperatritsa Mariya" ve birçok muhrip limanı zamanında terk ederek "Midilli"nin İstanbul Boğazı'na ulaşmasını engellemek için yola çıktı. "İmperatritsa Mariya" ve "Midilli" birbirini saat 13.05'te tespit etti. Güneye dönerek kaçmaya başlayan "Midilli", kıçtaki 15 cm'lik topu ile zırhlının yanındaki Rus muhriplerini uzak tutsa da "İmperatritsa Mariya"nın silahlarının menzilinden çıkması uzun sürdü. Geminin yakınına düşen top mermilerinin şarapnelleri güverteye isabet ederek birkaç denizciyi yaraladı. "Midilli", sis makineleri ile oluşturduğu duman perdesi ve başlayan yağmur sayesinde Rus takipçileriyle teması keserek ertesi sabah erken saatlerde İstanbul Boğazı'na ulaştı. 1916'nın sonuna gelindiğinde yaşanan kömür sıkıntısı, "Midilli" ve "Yavuz Sultan Selim"in saldırı harekâtları gerçekleştirmesini engelledi. "Midilli", Mayıs 1917'de Tuna'nın ağzına bir dizi mayın döşemesinde daha bulundu. Orada iken Yılan Adası'ndaki telsiz istasyonunu imha etti ve 11 mahkûm ele geçirdi. Döktüğü mayınlar 30 Haziran'da "Leytenant Zatsarenni" adlı muhribi batırdı. "Midilli" denizdeyken, daha sonra "Svobodnaya Rossiya" olarak yeniden adlandırılan "İmperatritsa Yekaterina Velikaya"nın da dahil olduğu bir Rus gücü İstanbul Boğazı'na baskın düzenledi. İstanbul'a döndüğü sırada "Midilli", Rus filosu tarafından tespit edildi. Rus filosu, geminin İstanbul Boğazı'nın güvenli sularına girmesini engellemeye çalışırken, "Midilli" ise "Svobodnaya Rossiya"nın salvoları altında limana doğru seyretti. Muhrip "Gnevnıy" saldırmak için Midilli'ye yaklaşmaya çalıştı ancak "Midilli"nin 15 cm'lik toplarının atışları sebebiyle uzaklaşmak zorunda kaldı. Gemi, İstanbul Boğazı'na hasar görmeden girmeyi başardı. Bu çatışma eski Alman gemisinin Rus gemileriyle son çatışması oldu. 1 Kasım'da "Midilli", Rus savaş gemilerine karşı -tarama yapmak üzere Boğaz'dan ayrıldı. Geminin boğazdan çıktığını gözlemleyen Ruslar, kruvazör "Svobodnaya Rossiya" ve yeni zırhlıları "Volya" ile "Midilli"ye saldırmaya çalıştı ancak "Svobodnaya Rossiya" gemisindeki isyan Rus kuvvetinin o gece limana geri dönecek olan "Midilli"yi yakalamasını engelledi. Osmanlı deniz kuvvetinin Ege'deki İtilaf Devletleri donanmasıyla açık çatışmaya giremeyeceği ve ancak küçük baskınlarla rahatsızlık verebileceği inancı güçlendiğinde Amiral Souchon'un yerine 30 Eylül 1917'de atanan Koramiral Hubert von Rebeur-Paschwitz "Yavuz", "Midilli" ve muhripler "Muâvenet-i Milliye", "Numûne-i Hamiyet", "Basra" ve "Samsun" ile Britanya donanmasının üslendiği İmroz'a (günümüzde Gökçeada) baskın yapmayı düşündü. Rebeur-Paschwitz'in amacı İtilaf Devletleri gemilerinin Filistin'den uzaklaşmasına sebep olarak, Sina ve Filistin Cephesi'ndeki Osmanlı kuvvetlerini rahatlatmaktı. Baskın, 20 Ocak 1918 günü gerçekleştirildi. "Yavuz" ve "Midilli" asıl baskına katılırken diğer gemiler güvenliği sağlamak için Çanakkale Boğazı'nın girişinde Seddülbahir açıklarında bekledi. Sabah 06.00 civarında "Yavuz" bir mayına çarparak hafif hasar gördü. "Yavuz" Kefalo'daki telsiz istasyonunu atışa tutarken "Midilli" de İmroz'a yöneldi. "Yavuz" ve "Midilli" daha sonra İmroz'da Kuzu Limanı'nda demirli bulunan ve kendilerini koruması gereken ön dretnotların o esnada korumadığı Britanya HMS "Raglan" ve HMS "M28" monitörlerini batırdılar. Rebeur-Paschwitz daha sonra Britanya ön dretnot HMS "Agamemnon"'un Türk gemilerine saldırıya çıkmak üzere buhar topladığı Mondros Limanı'na ilerlemeyi planlamaktaydı ancak pusula sorunlarından ötürü saldırı planını iptal ederek dönüşe geçti. Saat 08.00 civarında Britanya HMS "Lizard", HMS "Tigress" gemileri ve düşman uçakları gözlendi. "Midilli", "Yavuz"un önünde uçaksavar ateşi için daha elverişli bir pozisyona geçti. Pozisyon almasının hemen ardından gemi bir mayına çarptı ve makineyi kullanılamaz hale gelerek gemi sürüklenmeye başladı. "Yavuz" ve "Midilli" düşman mayın tarlası içine girmişti. "Yavuz" gemiyi yedeğe almak için pozisyon almaya çalışırken "Midilli" ikinci bir mayına çarpınca bundan vazgeçildi. 08.55'te "Yavuz" iskele tarafından bir mayına çarptı. Beş dakika sonrasında "Midilli" yavaşça geri giderken iki mayına daha çarptı. Mayınlar arka kazan dairesi ile iskele tarafı motora ağır hasar verdi ve yan yatmaya başladı, ardından dördüncü bir mayına daha çarptı. 09.50'de "Yavuz" bir mayına daha çarptı. 09.55'te "Midilli" beşinci bir mayına daha çarptıktan sonra alabora oldu ve battı. Gemi batarken onu kurtarmak için olay yerine gelen Britanya muhripleri 475 kişilik gemi mürettebatından Langensiepen ve Güleryüz'e göre 162, Hildebrand, Röhr ve Steinmetz'e göreyse 133 kişiyi kurtardı. Geminin iki cankurtaran filikası çatışmada kullanılamaz hale gelmişti; suya atlamak zorunda kalan mürettebat sadece sallar ve can yeleklerine sahipti ve 6 °C'lik deniz suyu sıcaklığı sebebiyle soğuktan öldüler. Geminin batışında ölenler arasında gemi komutanı Albay Georg von Hippel da bulunuyordu. Batığın tam koordinatı 1993'te Selçuk Kolay tarafından 73 metre derinlikte tespit edildi. Gemi dalışa yasak saha içinde yer almaktadır. Geminin batışının ve I. Dünya Savaşı'nın bitişinin 100. yılı olan 2018'de Savaş Karakaş tarafından gemi hakkında bir belgesel çekildi. Breslau (anlam ayrımı) Breslau ÅŸu anlamlara gelebilir: Avenged Sevenfold Avenged Sevenfold 1999 yılında Huntington Beach, Kaliforniya'da kurulan bir müzik grubudur. Avenged Sevenfold üyeleri o dönemde hala liseye gitmekteydiler. Kısa zamanda ünleri artan, M. Shadows (vokal), Zacky Vengeance (ritim gitar), Synyster Gates (solo gitar), Johnny Christ (bas gitar) ve The Rev (davul) 'den oluşan grup, metalcore eserleriyle ün yapmıştır. İkinci kez düzenlenen yıllık Revolver Golden God Awards yarışmasında The Rev en iyi baterist ödülüne,Zacky Vengeance ve Synyster Gates ise en iyi gitaristler ödülüne layık görülmüştür.Ayrıca 2012 yılında M. Shadows yılın en iyi vokali seçilmiştir.Synyster Gates 2006 yılında Hammer'dan Yılın En İyi Gitaristi ödülüne layık görülmüştür.Grubun 2012 yılında çıkardığı single parçası 'Carry on' yılın en iyi Metal şarkısı seçildi. Grup oldukça kompleks sololar geliştirir ve bunları canlı performansta fazlasıyla sergiler. İlk albümleri olan Sounding the Seventh Trumpet, Temmuz 2001′de piyasaya çıktı. Albüm çıktığında grup üyeleri henüz 18 yaşındaydılar. Aradan 2 yıl sonra Hopeless etiketiyle Waking the Fallen, Haziran 2005'te de City of Evil albümü Warner Bros etiketiyle piyasa sürüldü. 2005 yazını da bu albümle beraber Warped Tour’a katılarak geçirdiler. City Of Evil albümünden "Beast & The Harlot", "Blinded In Chains" gibi şarkılarını birçok oyunda dinleyebilirsiniz. () Ayrıca Avenged Sevenfold albümlerinden "Almost Easy" şarkısı da oyununda bulunmaktadır. City of Evil albümüyle Amerika'da 785.000 ve tüm dünyada bir milyonun üzerinde satış yaparak adlarını duyurmuşlardır. Sidewinder şarkısının son bölümündeki flamenko bölümünü gitarist Synyster Gates'in babası Brian Haner çalmıştır. Grubun sahne arkası ve hayat hikâyelerini kapsayan DVD'leri bulunmaktadır. All Excess'de grubun nasıl bir araya geldiği, birbirleri hakkındaki yorumları ve hayatlarındaki insanlar ile ilgili bilgileri anlatmaktadırlar. Grubun Diamonds In The Rough albümü Long Beach California'daki büyük konserden hemen sonra çıkmıştır. LBC Konseri şu ana kadarki en iyi canlı performanslardan biri olarak görülmektedir. Ayrıca grubun ilk konser DVD'sidir. DVD, grubun kendi adını taşıyan albümleri Avenged Sevenfold'un kayıtları sürerken yayınlanmamış şarkıları ve 2 adet cover'ı da(walk,flesh of the blade) içermektedir. Grubun bateristi The Rev 28 Aralık 2009 tarihinde evinde ölü bulundu; 4 Haziran 2010 da Rolling Stone Dergisinde tarafında ölüm Sebebi olarak oxycodone, oxymorphone, diazepam / nordiazepam adlı ilaçlarla alınan ethanol (alkol) den meydana gelen akut zehirlenme olduğu açıklandı. The Rev aynı zamanda "Lost", "Afterlife", "Critical Acclaim", "Almost Easy", "A Little Piece of Heaven", "Brompton Cocktail" şarkılarının yazarıdır. Vokal olarak "A Little Piece of Heaven", "Afterlife", "Crossroads", "Critical Acclaim" şarkılarına ve Iron Maiden'ın Tribüte albümündeki "Flash of the Blade" şarkısına eşlik etmiştir.The Rev'in aynı zamanda vokalliğini üstlendiği 2001-2002 yılları arasında aktif olmuş adlı,üyeleri arasında Synyster Gates ve Avenged Sevenfold'un eski bas gitaristi Justin Sane 'in de olduğu bir grubu daha vardı. The Rev in İdolleri arasında Vinnie Paul, Mike Portnoy, Terry Bozzio bulunmaktadır. Grup nightmare albümünü Mike Portnoy ile kaydetti. Avenged Sevenfold Sitesinde Yapılan Açıklamaya Göre "Kayıtların Güzel Geçtiği ve Rev'in Gurur Duyacağı " nı Belirtilmiştir Mike Portnoy grup ile Stone Sour Turnesine çıkacağını açıklamıştır. 17.12.2010 tarihinde Avenged Sevenfold ve Mike Portnoy tarafından yapılan açıklamalarda 2011 yılında yolların ayrılacağı söylenmiştir. Avenged Sevenfold'un bundan sonra yola 4 kişi devam edeceği, bir bateristin olacağı ancak sadece stüdyo çalışmalarında ve konserlerde çalacağı grup üyesi olarak görünmeyeceği açıklanmıştır. Gerekçesi ise grubun zaten bir bateristi vardır: The Rev. 2013 yılında ise Arin Ilejay'in gruba katıldığı açıklanmıştır. 23 Temmuz 2015'te grup, internet sitesi üzerinden yaptığı açıklamada Ilejay ile yollarının ayrıldığını açıklamıştır. 4 Kasım 2015 tarihinde grubun yeni davulcusunun Brooks Wackerman olduğu açıklanmıştır. Grup Hail to the King isimli yeni albümlerini 27 Ağustos 2013'te piyasaya sürmüştür. Hail to the King; Birleşik Krallık, Brezilya, Yeni Zelanda ve Avustralya'da albüm satışlarında aylarca zirvede kalmıştır. Hail To The King albümünün kliplendirilen ilk şarkısı albümle aynı adı taşıyan parça olmuştur, ardından Ekim ayında "Shepherd of Fire" şarkısına klip çekilmiştir. Aynı albümdeki This Means War şarkısı WWE 2K15 oyununun soundtrackinde bulunur. Warner Bros. ile olan kontratlarını sonlandırdıkları için yeni albüm gecikmiştir.27 Ekim 2016'da Facebook sayfasından ve resmi sitesinden canlı performans sergileyeceklerini duyurmuşlardır. Bu canlı performansın sonunda sürpriz bir şekilde yeni albüm The Stage'in çıktığı duyurulmuştur. The Stage kozmos,evren,uzay-zaman paradoksları,simülasyon,egzistansiyalizm ve politika temalarını içeren neredeyse bir konsept albümdür.Vokalist M. Shadows'a göre konsept albüm olmamasının sebebi tek bir hikâye ve karakter olmamasıdır. Grup 22 Aralık 2017'de The Stage Deluxe Edition albümünü yayınlamıştır.Bir orijinal parça(dose) , altı cover parçası ve Avrupa turundan dört canlı kayıt bulunmaktadır. 7 Şubat 2020'de Diamonds in The Rough ve 6 Mart 2020'de Live in the LBC albümünü dijital ortamlarda yayınlamışlardır. RAID 'Redundant Array of Inexpensive Disks (Türkçe: "Ucuz Disklerin Artıklıklı Dizisi") veya Redundant Array of Independent Disks kısaca RAID (Türkçe: "Bağımsız Disklerin Artıklıklı Dizisi"), diskler arasında veri kopyalama veya paylaşımı için birden fazla sabit diski kullanarak yapılan veri depolama tasarısıdır. Tek diske göre, RAID’in yararı, veri bütünlüğünü, hata toleransını, iş çıkarma yeteneğini ve toplam disk kapasitesini artırmasıdır. Özgün uygulamalarda, anahtar avantajı disk kapasiteyi artırmakla beraber disk performansını da yükseltmesi ve verileri eş zamanlı olarak yedeklemeyi sağlamasıdır. RAID, tek bir mantıksal birime çoklu diskleri birleştirir. Böylece işletim sistemi birçok farklı sabit disk görmek yerine sadece bir tane görür. RAID sunucu tabanlı bilgisayarlarda tipik olarak kullanılır ve genellikle aynen boyutu ayarlanmış disk sürücüyle tamamlanır. RAID şartnamesi birtakım prototipleri “RAID düzeyleri” veya disk bileşimlerini önermekteydi. Her birinin teorik avantajları ve dezavantajları vardı. Yıllar içinde, RAID kavramının farklı yürütmeleri ortaya çıktı. Çoğu orijinal hallerinden farklılaştı ama numaralandırılmış adlar kaldı. RAID’in birçok tanımı yıllar içinde tartışılmıştır. Temel RAID kavramlarını kullanan herhangi bir sistem güvenlik, kapasite veya performans için fiziksel disk uzayını birleştiriyorsa buna RAID Sistem denir. Norman Ken Ouchi “Başarısız bellek ünitesinde saklanan bilgiyi kurtarmak için hazırlanan sistem” konusunun patentini (U.S Patent 4,092,732) 1978 yılında aldı. RAID teknolojisi ilk olarak 1987 yılında Kaliforniya Üniversitesi’nde bir grup bilim adamı tarafından tanımlanmıştır. 1987 yılında, RAID seviyeleri (1’den 5’e kadar) David A. Patterson, Garth A. Gibson ve Randy H. Kartz tarafından tanımlandı. Çoklu sayıdaki diskler üzerine veri dağıtılması işi bu iş için tasarlanmış Donanım veya yazılım ile gerçekleştirilir. Bunlara ilaveten kısmen donanım kısmen de yazılım tabanına sahip çözümler olan hibrid RAID’ler de mevcuttur. İşletim sistemi yazılım uygulaması dizilimdeki diskleri normal sürücü denetim birimi (IDE/ATA, , SCSI, Fibre Channel, vs.) ile yönetir. Mevcut merkezi işlem birimi (MİB) hızları göz önüne alındığında, yazılım RAID’lerinin donanım RAID’lerinden daha hızlı olabildiği görülür, buna karşılık başka işlerde kullanılabilecek olan işlem gücü bu işe harcanmaktadır. Bu duruma gösterilebilecek önemli bir istisna, bir OLTP sürücüsünde olduğu gibi, RAID donanımın uygulamayı hızlandırabilecek olan batarya destekli bir yazma ön belleği ile birlikte kullanılmasıdır. Bu durumda RAID uygulaması herhangi bir sistem çökmesi durumuna karşı yazma önbelleğinden destek almaktadır. Sistem çöktüğü takdirde bilinen daha önceki bir noktaya dönebilmektedir. Donanım çözümü; RAM hızları ile kısıtlı bir şekilde disk sürücüye erişmeye çalışmaktan, ön belleğin bir başka kontrol birimine ikizlenebilme hızından ve ön bellek miktarı ile ön belleğin diske yapabileceği aktarımın hızından daha yüksektir. Bu nedenle yüksek işlem hızına sahip sunucularda genellikle batarya destekli ön bellek disk kontrol birimleri kullanılması önerilir. Aynı şartlar altında yazılım çözümü kullanılması ise, sürücülerin yapacakları dönüşler sırasında diske aktarabilecekleri bilgi miktarı veya arama ile sınırlı olacaktır. Salt yazılımdan oluşan bir RAID’in bir başka dezavantajı ise, aksayan diske veya kullanılan ön yükleme düzenlemelerine bağlı olarak, dizin yeniden kurulana kadar bilgisayarın yeniden ön yüklemesi yapılamayabilir. RAID’in donanım uygulaması en azından özel amaçlı üretilmiş bir RAID denetim birimine ihtiyaç duyar. Masa üstü sistemlerde ise bu işlevi PCI genişleme kartı yerine getirebilir veya bu yetenek anakart içerisine yerleştirilebilir. Daha büyük çaplı RAID’lerde kontrol birimi ve diskler genellikle çoklu yuvaya sahip harici koruncaklarda saklanırlar. Kullanılan diskler IDE, ATA, SCSI, Fibre Channel, veya bunların herhangi bir kombinasyonu olabilir. Kontrol birimi ana bilgisayara (ana bilgisayarlara) yüksek hızlı SCSI, PCIe, Fiber kablo veya iSCSI bağlantıları ile doğrudan veya bir başka yapı üzerinden bağlanır veya ağa bağlı depolama olarak erişilir. Bu kontrol birimi disklerin yönetimini ve (çok sayıda RAID düzeyi tarafından gereksinim duyulan) eşlik hesaplamalarını gerçekleştirir. Bu seçenek performansın yükselmesine katkıda bulunur ve işletim sistemi desteğini daha kolay hale getirir. Donanım uygulamaları aynı zamanda tipik olarak çalışırken yer değiştirmeyi de destekler, bu sayede arıza yapan sürücüleri sistem çalışırken değiştirmek mümkün olur. Bazı nadir durumlarda donanım kontrol birimleri arıza yapabilir, bu durumlarda veri kaybı kaçınılmazdır. Ucuz RAID kontrol birimi donanımları piyasaya çıkmaya başladıktan sonra Hibrid RAID’ler çok popüler bir hale geldi. Burada kullanılan donanım RAID özellikleri olmayan normal bir disk kontrol birimidir, fakat bu kontrol birimi sistemi başlatma anında devreye girerek kullanıcının BIOS tarafından kontrol edilen RAID’leri kurmasına olanak tanır. Herhangi bir modern işletim sistemi kullanıldığında, dizilimi tek bir blok cihazmış gibi gösterecek özel geliştirilmiş RAID sürücülerine ihtiyaç duyacaktır. Bu kontrol birimleri tüm hesaplamaları gerçekte donanım değil, yazılım içerisinde gerçekleştirdiklerinden genellikle sahte RAID olarak adlandırılırlar. Yazılım RAID’lerinin aksine bu sahte RAID'ler genellikle çoklu denetim birimlerine yayılamazlar. Hem yazılım hem de donanım sürümleri hazır yedek kullanımını desteklerler. Hazır yedek, arıza yapan bir sürücüyü anında (ve hemen her zaman otomatik olarak) değiştiren sisteme önceden yüklenmiş bir sürücüdür. Bu durum onarım için gerekli ortalama zamanı azaltır, aynı RAID yedeklerinde bir arıza daha meydana gelmesi veri kaybıyla sonuçlanabilir. Bazı yazılım RAID sistemleri kullanıcıların diskin tamamı yerine bölümlerinden dizilimler meydana getirmelerine olanak tanır. Matris RAID ’in aksine bunlar sadece RAID 0 ve RAID 1 ile sınırlı kalmazlar ve bölümlerin tamamının RAID olması gerekmez. Bu kılavuz başarım arttırımı veya yedekleme amacıyla RAID’in seçilmesi konularına açıklık getirmek üzere olumlu ve olumsuz yanlarını incelendiği RAID ile ilgili bir forumdaki bir izlekten alınmıştır. Forumda kullanıcıların kendi RAID tecrübelerini anlattıkları diğer izleklere bağlantılar bulunmaktadır. RAID çalışabilirlik süresini muhafaza edebilir. RAID seviyeleri 1, 0+1/10, 5, ve 6 (ve bunların 50 ve 51 gibi varyantları) kullanıcıların erişebileceği veriyi dizilim üzerinde tutmaya çalışırken mekanik hard disklerin arıza yapmasına meydan verebilir. Bu durumda RAID veriyi bant, DVD veya bir başka yavaş çalışan yedekleme ortamından geri almak yerine dizilimin bir başka üyesi olan yedekleme diski üzerine yükler, bu üyeler dizilimde öncelik sırasına göre kullanıcının hizmetinde bulunmaktadır. Gerektiğinde veri bu üyelerden süratle geri yüklenebilir. Bu durum büyük şirketler için son derece önemlidir, çünkü sistemin çalışmadığı süre kazançtan kayıp anlamına gelir. Evlerde kullanılan bilgisayarlarda ise düzinelerle DVD kullanılarak yeniden yüklenen ve bu nedenle büyük zaman kaybına neden olan büyük ölçekli ortam depolama dizilimlerinin kaybına veya yedekleme ile koruma sağlanmamış olması nedeniyle disk arızalarının getireceği olumsuzluklara karşı kullanıcıları korur. RAID belirli uygulamalarda performansı artırabilir. RAID seviyeleri 0, ve 5 - 6 “disklere bölüştürme” üzerine varyasyonlar kullanır, bu da lineer transfer gerçekleştirirken desteklenmiş transfer hızlarını artırmak için çoklu mil kullanımına olanak tanır. Görüntü ve video düzenleme uygulamaları gibi büyük ölçekli dosyalarla çalışan iş istasyonu uygulamaları disk bölüştürme işleminden büyük yarar sağlar. Disklere bölüştürme işlemi diskten diske yedekleme uygulamalarında fazladan iş çıkartılmasında yararlı olur. Aynı zamanda, eğer RAID 1 veya yeterince büyük bloğa ve bölüştürme özelliğine sahip bir RAID kullanılırsa çoklu eş zamanlı rastgele erişim (örneğin çok kullanıcılı veri tabanları) gibi erişim düzeneklerinin performanslarında artış elde edilir. RAID, dizilim üzerindeki veriyi koruyamaz. Bir RAID diziliminin tek dosyalama sistemi vardır. Bu da tek bir arıza noktası oluşturur. RAID diziliminin dosyalama sistemi disk arızalarının dışında daha birçok etmenden zarar görebilir, yani RAID bu tür veri kayıplarına karşı herhangi bir koruma sağlamaz. RAID virüslerin veriye zarar vermesini önleyemez. RAID sistemin çökmesine engel olamaz. RAID verinin kullanıcı tarafından yanlışlıkla değiştirilmesi veya silinmesine engel olamaz. RAID verinin disk veya başka bir donanım parçasında meydana gelen arıza nedeniyle zarar görmesini engelleyemez. RAID veriyi yangın gibi insan hataları nedeniyle meydana gelen olumsuz durumlara veya sel gibi tabii afetlere karşı koruyamaz. Verinin korunması için mutlaka DVD, bant veya harici hard disk gibi çıkartılabilir bir ortamda yedeklenmesi ve farklı bir lokasyonda saklanması gerekir. RAID meydana gelen olumsuz bir olayın veri kaybına neden olmasını tek başına önleyemez. Yıkım kaçınılmazdır, fakat yedekleme sayesinde yıkım geldiğinde veri kaybını önlemek mümkün olabilir. RAID yıkımdan kurtulmayı kolaylaştırmaz. Tek bir diskle çalışılıyorsa, bu diske erişim birçok işletim sisteminde gömülü halde bulunan jenerik ATA veya SCSI sürücüsü ile gerçekleştiriliyordur. Yine de RAID kontrol birimleri çoğunlukla özel sürücülere gereksinim duyar. Tek bir disk üzerinde jenerik kontrol birimleri ile çalışan kurtarma araçları RAID dizilimlerindeki veriye erişebilmek için özel sürücülere gereksinim duyarlar. Eğer bu kurtarma araçları yeterince iyi kodlanmamışsa ve ilave sürücülerin kullanımına olanak tanımıyorsa, o zaman RAID dizilimi kullanılan o kurtarma araçlarına erişim izni vermeyecektir. RAID her türlü uygulamada büyük performans artışları sağlamaz. Bu ifade özellikle tipik masa üstü ve oyun uygulamaları için geçerlidir. Masa üstü uygulamalarının ve oyunların çoğunluğu tampon bellek stratejisine ağırlık verir ve performansı diskten (veya disklerden) bekler. Sürdürülebilir ham transfer hızının artırılması masa üstü kullanıcılara ve oyun amaçlı kullananlara oldukça küçük kazanç sağlar, çünkü zaten çalışırken erişim sağladıkları dosyaların çoğunluğu küçük dosyalardır. RAID 0 kullanarak disk bölüştürmek tampon bellek ve arama performansını değil lineer transfer performansını artırır. Sonuç olarak, RAID 0 kullanılarak gerçekleştirilen disk bölüştürme, arada sırada istisnaları görülse de pek çok masa üstü uygulaması ve oyunda hemen hemen hiçbir performans artışı getirmez. Yüksek performans amaçlayan masa üstü uygulayıcıların ve oyuncuların RAID 0 ile çalışan iki tane daha yavaş / küçük disk yerine bir tane daha büyük ve daha hızlı aynı zamanda pahalı disk edinmeleri doğru olur. En büyük, en yeni ve en kapasiteli diskler bile RAID 0’da çalıştırıldığında genel performans %10’dan daha fazla artmaz, hatta bazı durumlarda özellikle oyunlarda performansta düşüş bile gözlenebilir. RAID yeni bir sisteme geçmiş değildir. Eğer tek bir disk kullanılıyorsa, diski yeni bir sisteme geçirmek nispeten basit bir işlemdir. Yapılacak iş diski aynı arayüze sahip olan yeni sisteme bağlamaktır. Fakat RAID dizilimi kullanılıyorsa bu işlem o kadar da kolay değildir. Dizilimi başarıyla kurarak işletim sisteminin erişimine sunabilmek için RAID BIOS, dizilim üyelerinden yardımcı verileri okuyabiliyor olmalıdır. RAID kontrol birimlerinin üreticileri yardımcı verileri için değişik formatlar (aynı üreticinin değişik kontrol birimi ailelerine ait ürünleri bile zaman zaman kendi aralarında uyumsuzluk gösterebiliyor) kullandıklarından, bir RAID dizilimini bir başka kontrol birimine aktarmak hemen hemen imkânsızdır. RAID dizilimini bir başka sisteme geçirilirken kontrol biriminin de beraber geçirilmesi için plan yapılmalıdır. Ana karta gömülü RAID kontrol birimlerin popülaritesi arttıkça bu işlemin yapılması gittikçe daha zor bir hale gelmektedir. Genellikle RAID dizilim üyelerini ve kontrol birimlerini birlikte taşımak mümkün olmakatadır ve Linux ile Windows Sunucu Ürünlerindeki yazılım RAID’i bu kısıtlamadan etkilenmiyor, fakat yazılım RAID’inin de başka kısıtları (çoğunlukla performans ile ilgili) var. Belirli bir RAID’in ilk aksamaya değin geçen ortalama süresi (MTTF) veya aksamalar arasında geçen ortalama süresi (MTBF) kullanılan RAID tipine bağlı olarak, kendisini oluşturan hard disklerinkinden daha az veya daha çok olabilir. Bu kapsamda, belirli bir dizilimde veri kaybı görülene kadar geçen ortalama zaman hesaba katılır. Güvenilirlik için yedekleme ile çalışan sistemlerde, bir sistem hatasından sonra dizilimin tekrar hatalara karşı toleranslı çalışma moduna gelene kadar geçen zaman anlamına gelmektedir. Bu kavramın içerisinde arızalı bir disk mekanizmasının değiştirilmesi kadar bozulan bir dizilimi tekrar oluşturmak için gereken zaman da bulunmaktadır (örneğin yedekleme için verinin çoğaltılması gibi). Bu, çevrimsel artıklık kodlaması (CRC) uygulaması ve çok kere yapılan denemelerden sonra disk sürücünün kendini toparlayamaması oranı anlamına gelmektedir. Bu hata kendini bir sektör okuma hatası olarak gösterecektir. Bazı RAID uygulamaları bozuk kesimi “bad sector” tekrar eşleyerek bu hataya karşı koruma sağlayabilir. Bunu gerçekleştirmek için yedek veriyi kullanarak verinin sağlam bir kopyasını elde eder ve bu veriyi eskisinin yerini alan ve yeniden eşlemesi yapılan sektöre yazar. UBE oranı kurumsal disk sürücü sınıfında (IDE, ATA, ) tipik olarak 1015'te 1, ve masa üstü sınıfı disk sürücüleri sınıfında (IDE, ATA, ) 1014'te 1 seviyesindedir. Geriye kalan disklerde düzeltilemeyen sektörler bulunduğundan artan disk yetenekleri ve büyük RAID 5 yedekleme gruplarında herhangi bir disk hatasından sonra tekrar başarılı bir RAID grubu oluşturmak gittikçe daha zor hale gelmektedir. RAID 6 gibi ikili koruma düzenekleri bu sorunu çözmeyi hedeflemekle birlikte yüksek yazma cezası ile karşı karşıya kalmaktadırlar. Yırtık yazma, yırtık sayfalar, tamamlanmamış yazma, kesintiye uğramış yazma, gibi muhtelif isimler ile de anılır. Sözü edilen şey, yedekli depolama sistemlerinin oldukça az anlaşılan ve aynı zamanda nadiren sözü edilen bir hata modudur. Veri tabanı araştırmacısı Jim Gray ilişkisel veri tabanının ilk kullanıma başlandığı tarihlerde şöyle yazmaktadır "Yerinde yapılan bir güncelleme zehirli bir elmadır”. Yine de buuyarıya pek fazla kulak asan olmadı ve daha sonra RAID’in gelmesi ile de bir kenara kaldırıldı. Birçok yazılım mühendisi RAID’i tüm veri depolama bütünlüğü ve güvenilirlik sorunlarına çözüm olarak kabul etmeye başladı. Çoğu yazılım programı depolama objelerini “yerinde” güncelliyor; diğer bir deyişle objenin yeni versiyonunu disk üzerinde eski versiyonun bulunduğu aynı adrese yazıyor. Yazılımlar bazı delta bilgiyi diskte başka lokasyonlara da yazabiliyor ve bunu yaparken depolamanın “atomik yazma semantiği” kullandığını var sayıyor. Bunun anlamı; verinin yazılması ya bütünüyle gerçekleşmiştir ya da hiç gerçekleşmemiştir. Fakat aslında çok az sayıdaki depolama sistemi atomik yazmaya destek sağlayabilmektedir ve bunların içerisinde daha da azı bu semantiği sağlarken hata oranlarını belirtebilmektedir. Şunu dikkate almalısınız ki bir obje yazılırken RAID depolama cihazı genellikle o objenin yedeklerini paralel olarak bir yerlere yazmaktadır. Bu nedenle yazma işlemi sırasında meydana gelebilecek bir arıza durumunda söz konusu yedeklerin yazılması değişik hallerde kesintiye uğrayabilir, dahası bu kopyaların yeni hali mi yoksa eski hali mi yansıttığı da kesin olarak bilinemez. Az bilinen hata modu, delta günlüğü orijinal verinin eski veya yeni halinin geçerli olduğunu bilmesi üzerine kurulur, böylece yapılan değişikliği mantıksal olarak geri çevirebilir. Şimdilik sadece az sayıda depolama sistemi RAID diskler üzerinde atomik yazma semantiği sağlayabilmektedir. "Düzey" diye adlandırılan birçok standart şemalar geliştirilmiştir. Baştan sadece 5 adet RAID düzeyi tasarlanmış, fakat sonradan birçok farklı çeşidi geliştirilmiştir. Bunların arasında bazı nested levels(bağlantılı düzeyler) ve birçok non-standard levels(standart olmayan düzey) dikkat çekmektedir (mostly proprietary). Aşağıda en sık kullanılan RAID düzeylerinin kısa bir özeti bulunmaktadır. Hacim verimi, n disklik bir dizide varolan kullanılabilir depolama hacmi ve bir diksin kapasitesinin katları olarak verilmiştir. Örneğin, eğer bir dizide 250GB'lık n=5 disk bulunuyorsa ve verim n-1 ise, kullanılabilir hacim 250GBnin 4 katı yani yaklaşık 1TB'tır. Idi Amin İdi Amin Dada Oumee, (d. 17 Mayıs 1925 - ö. 16 Ağustos 2003), 1971-1979 arasında Devlet Başkanlığı da yapmış olan Ugandalı asker. İdi Amin'in yönetimi sırasında politik baskı, etnik ayrımcılığın yanı sıra insan hakları ihlalleri yoğun şekilde gözlemlendi. Uluslararası gözlemciler ve insan hakları gruplarının tahminlerine göre, 100,000 ila 500,000 insan İdi Amin'in yönetimde olduğu dönemde öldürüldü. Uganda'nın kuzeyindeki Kakwa kabilesinden gelen Amin, 1946'da İngiliz sömürge ordusuna bağlı Afrika Kraliyet Tüfekli Birliği'ne (King's African Rifles - KAR) katıldı. İngilizlerin Kenya'daki Mau Mau Ayaklanması'na (1952-1956) karşı giriştiği harekatta görev aldı. 1951-60 yılları arasında Uganda ağır sıklet boks şampiyonluğunu elinde tuttu. Ayrıca ünlü bir ragbi oyuncusuydu. Uganda'nın 1962'de bağımsızlığına kavuşmasından önce subay rütbesi alan birkaç Ugandalı askerden biri olan Amin, ülkenin yeni devlet başkanı ve başbakanı Apolo Milton Obote ile yakın dostluk kurdu. 1965'te Zaire'deki ayaklanmacılarla kurduğu ilişkinin skandala yol açması, 1966'da ordu ve hava kuvvetleri komutanlığına getirilmesini engellemedi. Obote ile arasının açılması üzerine 1970'te bu görevinden alındı. 25 Ocak 1971'de Devlet Başkanı Obote'nin bir gezi için Singapur'da bulunduğu sırada, askeri darbe yaparak devlet başkanı ve silahlı kuvvetler başkomutanı oldu. 1972'de Uganda'da yaşayan bütün Asyalıların (özellikle Hintler) 90 gün içinde ülkeyi terk etmelerini sağlayarak onları sınırdışı etti. Onların yerine ülkedeki Müslüman azınlığı ve akrabalarını, Hintlerden kalan üretim araçlarının başına getirdi. Uganda'yla İsrail arasındaki ilişkilere son vererek Libya ve Filistin'in yanında yer aldı. Bu duruma tepki olarak 1973'te ABD ve 1976'da İngiltere Uganda'daki temsilciliklerini kapattılar. 1976'da da kendisini ömür boyu devlet başkanı ilan etti. Genellikle aşırı milliyetçi bir tutum takındı. Temmuz 1976'da Filistinliler tarafından kaçırılan ve içinde İsrailli ve başka Yahudi yolcuların bulunduğu bir Fransız yolcu uçağının Uganda'ya inmesine izin vererek olaya doğrudan karıştı. İsrailli özel kuvvetlerin düzenlediği operasyonda biri dışında tüm rehinelerin kurtarılması İdi Amin'in prestijini büyük ölçüde zedeledi. Ekim 1978'de Tanzanya tarafından desteklenen Uganda Ulusal Kurtuluş Ordusu adlı gerillaların saldırıları başladı. Sonunda 13 Nisan 1979'da isyancı gerillalar başkent Kampala'ya ulaşmadan önce, ülke dışına kaçtı. Önce Libya'ya geçti, ardından Suudi Arabistan'a yerleşti kısa bir süre sonra eşlerinden ikisi ve 22 çocuğu da yanına yerleşti. 1989'da gizlice Uganda'ya geçmek üzere geldiği Zaire ile Uganda arasında krize yol açtı. Kongo hükûmeti Amin'i Uganda'ya teslim etmeyi reddetti ve Suudi Arabistan'a dönmesini sağladı. 20 Temmuz 2003 tarihinde, Amin'in eşlerinden birisi olan Madina, Böbrek yetmezliği nedeniyle Cidde'de Kral Faysal Specialist Hastanesi'nde komada olduğunu ve ölüme yakın olduğunu bildirdi. İdi Amin, hayatının geri kalanında Uganda'ya dönmesine izin vermesi için Uganda Devlet Başkanı Yoweri Museveni'ye yalvardı. Amin, 16 Ağustos 2003 tarihinde, Cidde'de, hastanede öldü ve Cidde Ruwais Mezarlığına gömüldü. 1976 yılında çekilen ve Filistin Halk Kurtuluş Cephesi militanları tarafından kaçırılarak Entebbe Uluslararası Havalimanı'na indirilen Air France uçağını konu alan Raid on Entebbe filminde Yaphet Kotto tarafından canlandırılmıştır. 2006 yılında "Last King of Scotland" filminde hayatının iktidar ve yıkılış dönemi gözler önüne serilmiş ve onu canlandıran Forest Whitaker "en iyi erkek oyuncu" dalında Akademi Ödülüne ulaşmıştır. Roger Taylor Roger Meddows Taylor (d. 26 Temmuz 1949), efsanevi Rock grubu Queen'in bateristi. 26 Temmuz 1949 yılında Norfolk, İngiltere'de dünyaya geldi. Kendine has tarzı ile arena rock'ın en önemli bateristlerinden biridir. Grubun albümlerine en baştan beri katkıda bulunmuştur. Her albümde en az bir bestesi yer almış ve bu bestelerin birçoğunu kendisi seslendirmiştir. Baterinin yanı sıra gitar, bas ve keyboard çalmaktadır. Müzik hayatına 8 yaşında ukulele çalarak başlamış, gitarla devam etmiş ve en son olarak bateride karar kılmıştır. Müziği çok sevse de profesyonel hayatına dişçi olarak devam etmek istemiş bu nedenle 1967 yılında Londra'ya taşınarak London Hospital Medical School'a kaydolmuştur. Ancak kısa sürede buradan sıkılarak London Polytechnic'te biyoloji öğrenimine başlamıştır. 1968 yılında Brian May ve Tim Staffell ile birlikte "Smile" grubunu kurmuş fakat Staffell'in gruptan ayrılmasından sonra Freddie Mercury ve John Deacon'la Queen'i kurmuşlardır.1991 yılında Freddie Mercury'in hayatını kaybetme nedeniyle John Deacon ile 1997 yılında çalışmalarını bitirmişlerdir.(ailevi sorunlar ve Freddie'in ölümü sebebiyle) Halen