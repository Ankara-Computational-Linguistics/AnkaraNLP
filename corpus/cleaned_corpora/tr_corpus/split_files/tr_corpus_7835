pek çoğu yakalanıp kurşuna dizilmiş, Hitler'de derin travma yaratan suikast girişimi nedeniyle Gestapo tarafından 7 bin kişi tutuklanıp bunların yaklaşık 5 bini infaz edilmiştir. Komplocuların yanı sıra doğrudan ilişkileri olmasa bile dolaylı olarak bu fikri destekleri için başta Erwin Rommel, Gunther von Kluge ve Erwin von Witzleben gibi Generalfeldmarschall rütbesindeki Wehrmacht komutanları da intihara zorlanmış veya infaz edilmişlerdir. 20 Temmuz 1944'e kadar Hitler'e birçok suikast ve darbe teşebbüsü olmuş fakat en büyük etkiyi yaratan 20 Temmuz girişimi olmuştur. 1938'den bu yana Hitler'in politik ve ordu için tasfiyeleri ayarlamak adına yaptığı komplolardan rahatsız olan Wehrmacht subayları ve generalleri başından beri Hitler'e karşı muhalifti. Ordu içindeki generaller ve subaylar Alman halkı ya da ordu adına değil, bizzat Hitler'e yemin ettikleri için başından beri darbe girişinden kaçınmış, olası bir komploda her zaman Hitler'in yanında olmuşlardır. Hitler'in savaş öncesi ordu tasfiyeleri arasında en dikkat çekeni 1938'de OKH komutanı Werner von Fritsch'e karşı yapılan eşcinsel iftiralarının yanı sıra Generalfeldmarschall Werner von Blomberg'in eşinin geçmişte fuhuş yapan bir kadın olduğunu iddia eden Hermann Göring ve Heinrich Himmler'in ondan karısını boşaması için baskı yapmasıydı. Olay Hitler'e kadar intikal ettiği halde Blomberg eşini boşamayı reddettiği için Göring ve Himmler'in komplosu ile karşı karşıya kaldı ve General Fritsch ile aynı iftiraya maruz kaldı. Bu gibi olaylar Wehrmacht içindeki ordu muhaliflerinin de sayısını artırıyordu. Savaş yanlıları ve Hitler destekçilerinin sayısı bir hayli yüksek olduğu için darbe düşüncesi bir hayli zayıftı. Fakat 1938'de yaşananlar darbe fikirlerini ortaya atıyordu. Hitler'in erken dönem muhalifleri arasında 20 Temmuz suikast ve darbe girişiminin kilit isimlerinden General Ludwig Beck, General Hans Oster ve Erwin von Witzleben gibi isimler vardı. Oster, Amiral Wilhelm Canaris'in başında olduğu Abwehr'in başkan yardımcısı olduğu için kuvvetli bir muhalif makamındaydı. Beck, OKH'nin eski genelkurmay başkanı ve Witzleben de Batı Orduları Komutanı gibi makamlardaydı. Savaşın başlaması ve Almanya'nın Polonya ve Fransa Seferlerinde gösterdiği olağanüstü başarı Hitler adına mükemmel bir itibar sağlamış, bu dönemde Hitler karşıtları onu tasfiye etmek adına muhalif bulmakta zorluk çekmişlerdir. 1941'de Barbarossa Harekatı ile Almanya Sovyetler Birliği'ne saldırdıktan ve 1942-1943 yıllarında ilk tökezleme durumları oluştuktan sona Hitler muhalifleri yeniden sessiz bir şekilde ortaya çıkmaya başlamıştır. Generalfeldmarschall Fedor von Bock'un yeğeni olan General Henning von Tresckow Doğu Cephesi'ndeki önemli Hitler muhaliflerinden birisiydi. Cephede darbe ve komplo destekçisi bulmaya çalışmış ve burada önemli bir muhalif haline gelmiştir. Tresckow ve Oster Hitler'e karşı direniş organizasyonu oluşturmaya devam ederken önemli mevkilerde bulunan General Friedrich Olbricht de bu kadroya dahil edildi. Tresckow, 1943'te Hitler'in Smolensk'teki Alman Ordu Grubunu teftiş ziyareti sonrası içki şişesinin içine yerleştiği saatli bombayı Hitler'in kafilesinde bulunan subaylardan birine verir ve bombanın uçaktayken patlamasını bekler. Fakat bomba infilak etmez ve bu suikast girişimi başarısız olur. Bu gibi olaylar komplocuları demoralize ediyordu. Tresckow bu dönemde yanına üst düzey subayları çekmeye çalıştı. Bunlar arasında komutanı Generalfeldmarschall Günther von Kluge de Doğu Cephesi'nde işlerin yürümediği zamanda dolaylı olarak bu fikre destek verdi. Bu gibi durumlarda generaller ve mareşaller oldukça titiz davranıyor, kimisi darbeye direkt karşı çıkarken kimisi de dolaylı olarak onları görmezden geliyordu. Hitler karşıtları, Hitler'i doğrudan ortadan kaldırmak ve beraberindeki parti üyeleri ve SS gibi parti ideolojisiyle yetişmiş grupları tasfiye edip Almanya'da demokratik ortamı yeniden tesis etmek ve Hitler Almanya'ya savaşı kaybettirmeden önce Müttefikler ile anlaşma yapıp savaşa son vermek istiyordu. Hitler generalleri tarafından defalarca telkin edilmesine rağmen düşmanlarıyla masaya oturmayacağını, iki taraftan biri yok oluncaya kadar bu savaşın süreceğini ve 'politika' kelimesini duymak istemediğini agresif bir şekilde defalarca beyan etmiş ve barış kapılarını ardına kadar kapatmıştı. Özellikle 1944 yılına gelindiğinde Hitler yandaşı olan generaller bile bu savaşın açıkça kaybedileceğini görmüş, pek çoğu bunu yüzüne söyleyemese bile Hitler'i hayalperest olmakla itham etmiştir. Bunlar dışında başta SS olmak üzere Alman ordusunun işgal altındaki halklara uyguladığı kötü muamele ve özellikle Yahudilere karşı yaptığı kıyımlar kesinliği kanıtlanmamış söylentiler olarak Alman komutanlarının açıkça kulağına gidiyordu. Bu gibi durumlar sağduyulu generalleri ve subayları rahatsız etmiş, 1944'ten sonra bu kıyımlara gözleri ile şahit olduklarında ve bu suçları uygulayan unsurların açıkça Hitler tarafından korunduğunu anladıkları sırada Hitler'e olan tutumları belirgin bir şekilde değişmişti. Komplocular, Hitler'i devirdikten sonra barış yapmak için uygun avantajlara sahip olmaları gerektiğini biliyordu. Bu yüzden darbe ve suikastın Alman topraklarına savaşın taşınmadan yapılması gerekiyordu. 6 Haziran 1944'te Müttefikler Normandiya Çıkarmasını gerçekleştirdikten sonra hızla Fransa içlerine kadar ilerledi ve hemen pek çok subay savaşın kaybedileceğini anlayıp süreci hızlandırmaya koyuldu. 1943 ve 1944 yıllarında savaş açık bir şekilde Almanya'nın aleyhine döndü. Doğu Cephesi'nde hızla geri çekilmeye başlayan Almanlar önce Kuzey Afrika'dan atıldı, daha sonra Müttefikler'in Sicilya ve İtalya karasına yaptığı çıkarma ile İtalya'yı da savaş dışı bırakması batıda yeni bir cephenin açılması tartışılıyordu. Tresckow, Ağustos 1943'te daha önce Afrika'da görev yapan ve burada ağır yaralar alan Albay Claus von Stauffenberg ile tanıştı. Afrika'da tek kolunu ve tek gözünü kaybeden Albay Stauffenberg, General Tresckow ile tanışmadan önce Almanya için en büyük tehlikenin Hitler ve ideolojisi olduğunu düşünüyordu. Hitler'i öldürmeden darbenin gerçekleşmeyeceğini, Hitler öldürülse bile Himmler, Göring, Goebbels gibi üst düzey parti üyelerinin de tasfiye edilmesi gerektiğine inanıyordu. Stauffenberg'in komploya karışması ile birlikte direniş hareketi daha ateşli bir hal aldı. Yaraları nedeniyle daire hizmetinde bulunan Stauffenberg, Tresckow'un Doğu Cephesi'ne gönderilmesinden sonra darbenin ve suikastın planlaması ve uygulanması için yetki aldı. General Olbricht suikast sonrası yapılacak askeri darbenin planlarını hazırlamaya başladı. Doğu Cephesi'nde bulunan General Tresckow ile koordinat halindeydiler. Hitler'e yapılacak suikast sonrası Berlin'de bulunan Yedek Ordu ve Himmler'in SS'inin devre dışı bırakılması kritik önem teşkil ediyordu. Valkyrie operasyonu fikrinin Stauffenberg'in olduğu düşünülse de 2007 yılında yayınlanan eski Sovyet belgelerinde General Tresckow'un planın tasarımında büyük etkisi olduğu belirtilmektedir. Olağanüstü hal durumlarında sivil karışıklığı engellemek adına Yedek Ordu'ya verilen 'Valkyrie' yetkisini yalnızca Yedek Ordu Komutanı Friedrich Fromm kullanabilirdi. Bu sebeple komplocular Fromm'u yanına çekmeye çalıştı ve Fromm dolaylı olarak Hitler'in ölmesi ve darbenin başarılı olması şartıyla komploculara katılabileceğini belirtse de genel anlamda nötr bir tutum gösterdi. Bu planları bildiği halde Fromm komplocuları ihbar etmedi. Afrika Kolordosu komutanı Erwin Rommel de Almanların Afrika'dan atılmasından sonra Batı Cephesi'ne çağrılarak Fransa'ya yapılacak olası çıkartma için savunma önlemleri alıyordu. Almanya'nın en popüler generalini yanlarında görmek isteyen komplocular Rommel ile Paris'te sık sık görüştü. Komplocuların Paris'teki en önemli adamı aynı zamanda Stauffenberg'in kuzeni olan Luftwaffe Generali Caesar von Hofacker'dir. Hofacker, Rommel ile bu konuyu tartıştıktan sonra açıkça komploya karışmasını istedi. Almanya'da büyük bir itibar sahibi ve en popüler general olan Feldmarschall Rommel henüz Müttefikler Fransa'daki Normandiya Çıkarması'nı gerçekleştirmemişken bile Almanya'nın savaşı kaybedeceğini düşünüyor, Hitler'e sürekli olarak politika yapmasını ve barış görüşmelerine başlaması gerektiğini açıkça söylediği zaman ondan sert tepkiler alıyordu. Hitler agresif bir şekilde Rommel'den askerliğine konsantre olması gerektiğini söyleyip olası çıkarma için planlar yapmasını emretmişti. Müttefikler'in Normandiya Çıkarması'nın neticesinde hızlıca Batı Cephesi boyunca ilerlemeye koyulması ve tüm Alman taarruzlarının boşa çıkmasıyla durum ümitsiz bir hal almıştı. Hitler'in politikalarına karşı çıkan ve generallerinin yetkilerini kısıtladığına inanan Rommel, General Erich Fellgiebel gibi yanında bulunan generallere bunu açıkça söylüyordu. Birkaç kez Hofacker ile görüşen Rommel suikast ve darbe planlarını alenen öğrenmiş, duruma göre yanlarında olacağını belirtmiş ve planları bildiği halde komplocuları Gestapo ya da yüksek komutaya ihbar etmemiştir. Stauffenberg ve Tresckow sürekli olarak irtibat halindeydi. Tresckow ne olursa olsun suikastın ve darbenin gerçekleştirilmesi gerektiğini bildiriyordu. Stauffenberg de suikastı yapacak kişi olduğunu grup toplantısında açıkça bildirdi. 1 Temmuz'da Stauffenberg planları için oldukça önemli yer tutan Fromm'un Yedek Ordusuna atandı. Yedek Ordu'da bulunması sebebiyle Hitler'in de bulunduğu askeri toplantılara katılabilecekti. Bu arada Rommel'in de bulunduğu Paris'te Almanya'nın Fransa'daki ordu komutanı olan General Carl-Heinrich von Stülpnagel de Hitler'in ölmesi durumunda Müttefikler ile antlaşma yapacağını bildirmişti. 7 Temmuz'da General Hellmuth Stieff, Salzburg'da Hitler'in de katıldığı yeni üniforma sergisinde başarısız bir suikast girişiminde bulunarak bombayı patlatamamıştır. Suikastın 11 Temmuz'da yapılması kararlaştırıldı. Fakat SS şefi Himmler orada değildi. Komplocular Himmler ölmediği sürece Hitler'in öldürülmesinin anlamsız olduğunu düşünüyordu. Bu sebeple 11 Temmuz'da yapılması gereken suikast iptal edildi. Stauffenberg, 15 Temmuz günü Himmler ve Göring'in olduğu toplantıya çantasında zaman ayarlı bomba ile katıldı. Fakat ani bir gelişme ile Hitler odadan ayrıldı ve Stauffenberg bombayı durdurmayı başardı. 17 Temmuz günü Fransa'da Rommel'in aracı Spitfire uçakları tarafından saldırıya uğradı. Bu saldırı sonrasında ağır yaralar alan Rommel birkaç gününü ağır yaralı olarak hastanede geçirdi. 20 Temmuz'da yapılan saldırı sırasında Rommel hastanede bulunuyordu. 20 Temmuz'da Wolfsschanze'deki toplantıya katılan Stauffenberg toplantı öncesinde orada bulundu. Son anda Benito Mussolini'nin de toplantıya katılması sebebiyle programa uyulmadı ve başka bir salona geçilerek gecikmeli olsa da toplantı başladı. Stauffenberg toplantıda bir rapor okuyacaktı ve kendisini Hitler'in yakınında durması gerektiğini belirtti. Stauffenberg, Yedek Ordu hakkında Hitler'in birkaç sorusunu yanıtladıktan sonra Wilhelm Keitel'den izin alarak telefon görüşmesi yapmak için dışarı çıktı. Çantanın Hitler'e oldukça yakınında durduğunu fark eden Albay Heinz Brandt, Hitler'i rahatsız etmemesi için çantayı oradan alıp başka bir yere koydu. Bu arada rapor verme sırası Stauffenberg'e gelmişti. Keitel onun nerede olduğu sorunca yokluğu anlaşılmış fakat önemsenmemişti. Stauffenberg dışarı çıktığında patlamanın gerçekleşmesini bekliyordu. Şiddetli bir patlama olduktan sonra hızlıca oradan uzaklaşıp Berlin'e gitti. Çantanın aynı yerde durduğunu düşünerek Hitler'in öldüğünü düşündü ve bu bilgiyi komplocularla paylaştı. Fakat Hitler'in ufak sıyrıklar dışında bir şeyi yoktu. Stauffenberg, General Olbricht'i telefonla arayarak Hitler'in öldüğünü bildirdi ve hızlıca Berlin'e geçti. Olbrich bu bilgiyi hemen Yedek Ordu komutanı Fromm ile paylaşınca buna inanmadı ve haberin doğrulanmasını istedi. Fromm, Keitel'i arayarak Hitler'in durumunu sorduğunda gayet sağlıklı olduğunu, Mussolini ile görüştüğünü bildirdi ve o an orada bulunan komplocular Keitel'in yalan söylediğini düşündü. Komplocular hızlıca darbe planını devreye soktu. Fromm, Hitler'in ölmediğini öğrenince komplocuların karşısında durdu ve onlardan hemen intihar etmelerini istedi. Stauffenberg ve Olbricht onu derhal odaya hapsetti. Berlin'de ne olduğu belli olmayan bir kargaşa hakimdi ve herkes tarafını seçmekte zorlanıyordu. Komplocular birkaç saat Berlin'de yönetimi ele geçirdi. Goebbels'in tutuklanmasını istediler fakat telefonda Hitler ile görüşen Goebbels kendisini tutuklamaya gelen Binbaşı Ernst Remer'e telefonu vererek Hitler ile görüştürdü. Hitler, Remer'e bütün komplocuların yakalanmasını emretti. Remer, Goebbels'ten özür dileyerek komplocuları yakalamak üzere harekete geçti. Binbaşı Remer ve adamları hızla Stauffenberg'in bulunduğu Savunma Bakanlığı binasını ele geçirdi. Ufak çaplı silahlı çatışmadan sonra komplocular teslim oldu. Tutuklanan Fromm odadan çıkartıldı ve komplocuların yanına giderek onları azarladı. Olası hükûmetin yeni başkanı General Ludwig Beck, Fromm'dan silahını isteyerek intihar etti. Aynı gece Albay Steuffenberg ve General Olbircht kurşuna dizildi. Başarısız darbe girişimi sonrası Hitler, radyodan halka seslenişinde şunları söyledi: ""Ufak birkaç sıyrık, çürük ve yanık dışında hiçbir zarar görmedim. Bunu, ilahi takdirin bir teyidi olarak görüyorum. Şimdiye dek yaptığım gibi, hayatımın amacına ulaşmak için kaldığım yerden çalışmaya devam edeceğim. Milletimin önünde yemin ederim ki, bu savaşın engellenemez ve daha fazla geciktiremez olduğunu anladığım andan itibaren, sayısız gün ve uykusuz gece milletim için endişelenmekten ve çalışmaktan başka bir şey bilmedim. Merhamet edilmeden öldürülmesi gereken bir suç çetesi. Bunların üzerlerine gidip yakalamak ve direnirlerse acımadan öldürmek her Alman vatandaşının asli görevidir."" Esas komplocular aynı gece kurşuna dizildikten sonra Gestapo olaya dahil olan herkesi araştırmaya koyuldu. Yaklaşık 7 bin kişi bu soruşturmalar neticesinde tutuklanmış, bunların arasında üst düzey Alman komutanlar da olduğu anlaşılmıştır. General Tresckow ertesi gün ormanlık arazide intihar ederek yaşamını yitirmiş, Mareşal Witzleben yargılanarak idam edilmiş ve bu yargılamalar neticesinde yaklaşık 5 bin kişi infaz edilmiştir. Mareşal Gunther von Kluge de adının davaya karıştığını duyunca itibarını korumak adına intihar etmiş, yargılanan kişiler Rommel'in de bu olaya karıştığını doğrudan ya da dolaylı olarak iddia edince Hitler bu durum karşısında çılgına dönmüş fakat ihanetin affedilemeyeceğini, Rommel'in infazının fazlasıyla tepki çekeceğini ve onu intihara zorlamanın en iyi yol olacağını düşünmüştür. Aldığı yaralar nedeniyle evinde istirahat eden Rommel'in yanına gelen General Burgdof ondan intihar etmesini istemiş, Rommel de bunu gerçekleştirince adına resmi bir cenaze töreni düzenlenip 'aldığı yaralar' nedeniyle öldüğü halka bildirilmiştir. Yedek Ordu komutanı Fromm'un da olaylardan birkaç ay sonra bu konuyla ilişiği olduğu ortaya çıkmış 12 Mart 1945'te idam edilmiştir. Hitler'e karşı düzenlenen suikast başarılı olsaydı yeni kabine aşağıdaki şekilde oluşturulacaktı: York Üniversitesi (İngiltere) York Üniversitesi (İngilizce: "University of York") İngiltere'nin York kentinde bulunan bir kampüs üniversitedir. 1963 yılında kurulan üniversite zamanla genişleyerek, 30 bölüm ve merkezden oluşan geniş bir alanda hizmet veren bir kurum haline gelmiştir. York Üniversitesi Birleşik Krallık'taki kişi başına düşen en yüksek araştırma gelirine sahiptir. Üniversite York kentinin dış mahallelerinde Heslington West'de kuruludur. Mansur YavaÅŸ Mansur Yavaş (d. 23 Mayıs 1955, Beypazarı), Türk avukat, siyasetçi ve Ankara Büyükşehir Belediye Başkanı. 1999-2009 yılları arasında Beypazarı Belediye Başkanlığı yapmış olup, 2009, 2014 ve 2019 yerel seçimlerinde Ankara Büyükşehir Belediye Başkanlığına aday olmuştur ve 2019 yerel seçimlerinde Cumhuriyet Halk Partisi'nden Ankara Büyükşehir Belediye Başkanı seçilmiştir. Mansur Yavaş, Ahmet Sadık Yavaş ve Havva Yavaş'ın çocuğu olarak 1955 yılında Ankara'nın Beypazarı ilçesinde dünyaya gelmiştir. İlk, orta ve lise öğrenimini Beypazarı'nda tamamlamış, 1979 yılında İstanbul Üniversitesi Hukuk Fakültesi'nde başladığı lisans eğitimini 1983 yılında tamamlamıştır. Askeri savcı olarak tamamladığı askerlik sonrasında Yavaş, Beypazarı'nda 13 yıl boyunca serbest avukatlık yapmıştır. Siyasete olan ilgisi gençlik yıllarında başlayan Yavaş, 1989-1994 yıllarında Belediye Meclis üyeliği yaptıktan sonra, 1994 yılında MHP'den Beypazarı Belediye Başkan adayı olmuş, fakat seçilememiştir. 18 Nisan 1999 seçimlerinde MHP'den aday olup 8.500 oy alarak, yüzde 51 oy oranıyla Beypazarı Belediye Başkanı olmuştur. Tarihî Beypazarı konaklarının restorasyonu ve binlerce yıllık Beypazarı tarihini koruma çalışmalarıyla "2001 Yılının En İyi Yerel Yöneticisi", Türk Dil Kurumu tarafından Türkçenin korunması nedeniyle verilen onur ödülü, doğa savaşçılarının "Çevre Ödülü" gibi ödüller almış, 24 Eylül 2004 tarihinde TÜSİAV tarafından "Yılın Belediye Başkanı" seçilmiştir. Yavaş, 18 Nisan 2004 tarihinde yapılan seçimlerde yüzde 55 oy oranı ve 11 bin oy ile yeniden Beypazarı Belediye Başkanı seçilmiştir. Mansur Yavaş, iki dönem Beypazarı Belediye Başkanı olarak görev yaptıktan sonra 29 Mart 2009 tarihinde yapılan yerel seçimlerde MHP'den Ankara Büyükşehir Belediye Başkanlığı için aday olmuş, ancak yüzde 27 oy alarak rakipleri İbrahim Melih Gökçek ve Murat Karayalçın'ın ardından seçimi üçüncü sırada tamamlamıştır. 2014 yerel seçimlerinde partisi MHP tarafından tekrar aday gösterilmemesi nedeniyle CHP'ye katılması gündeme gelmiş ve 21 Aralık 2013 tarihinde Cumhuriyet Halk Partisi Merkez Yönetim Kurulu kararıyla Cumhuriyet Halk Partisi üyeliğine kabul edilmiştir. Yavaş daha sonra, CHP Parti Meclisi tarafından 2014 Türkiye yerel seçimleri’nde Ankara Büyükşehir Belediye Başkan Adayı ilan edilmiş ve 30 Mart 2014 tarihinde yapılan seçimlerde Ankara'daki oyların yüzde 43,8'ini almayı başarmış, fakat seçimi 32.187 oy farkla kaybetmiştir. 17 Nisan 2016 tarihinde CHP üyeliğinden istifa eden Mansur Yavaş, 18 Aralık 2018 tarihinde yapılan CHP Parti Meclisi toplantısında, 2019 Türkiye yerel seçimleri’nde CHP'nin Ankara Büyükşehir Belediye Başkan adayı olarak belirlenmiştir. 31 Mart 2019'da gerçekleştirilen yerel seçimlerde, Ankara'da oyların yüzde 50,93'ünü almış ve seçim sonuçlarına itiraz sürecinin tamamlanması sonrasında 8 Nisan 2019 tarihinde YSK’dan mazbatasını alarak Ankara Büyükşehir Belediye Başkanlığı görevine başlamıştır. Astrolog Astrolog veya müneccim, bir insan doğduğu sırada yıldızların durumuna bakarak, onun geleceği hakkında iddialarda bulunur. Uzun bir zaman, astronomlarla müneccimler birbirine karıştırılmıştır. Zira çok eski çağlardan beri, astronomlar da müneccimlerde kendilerini göğü incelemeye vermişlerdi ve yıldızların gerek tabiat kuvvetleri, gerek insanların kaderleri üzerinde ne gibi etkileri olabileceğini araştırırlardı. Roma imparatorları her fırsatta müneccimlerine danışırlardı. Orta Çağ'da Rönesans boyunca müneccimlik üniversitelerde öğretilir ve hükümdarlar ünlü müneccimleri saraylarına kabul ederlerdi. Sonra yavaş yavaş, astronomi bir bilim haline geldi, müneccimlik ise bir fal sanatı olup çıktı. Müneccimler yıldızları on iki burca (zodyak üzerinde yer alan on iki takım yıldızdan her biri) ayırırlar. Bu burçlardan her birinin ayrı bir işareti vardır. Gezegenlerin yörüngeleri burçlarda kavuşur. Bu burç topluluğu herkesin yıldız falına bakmaya yarar. Astrologlar kişinin doğduğu yerin koordinatlarına, doğum anında, gökcisimlerinin yaptıkları açıları hesaplayarak, merkeze kişinin doğum yerini koydukları bir çember üzerinde bu gezegenleri yerleştirirler. Buna horoskop ya da doğum haritası ismini verirler. Bu çemberi 30 ar derecelik 12 eşit parçaya bölüp, her bir parçayı "ev" olarak tanımlarlar. Hangi gök cisminin hangi evde olduğuna göre kişi hakkında yorumlar yaparlar. Aslında sadece kişi değil her şeyi aynı mantıkla inceleyebilirler. Daha sonra ilerletilmiş harita olarak tanımladıkları, doğum sonrası herhangi bir tarihte hangi gök cisimleri hangi konumda bunu çizerler. Bu gökcisimlerinin kişinin haritasındaki yerleşimine bakarak kişinin gelecekte (ilerletilmiş haritadaki an) neler yaşayacağı hakkında tahminde bulunurlar. Bunları sürekli kayıt altına alarak, uluslararası astroloji birlikleri kanalı ilebirbirleri ile paylaşıp, arşivlerler. Bu arşivde 6000 yıldan daha öncesine ait horoskoplar ve analizler bulunmaktadır. Carl Gustav Jung'ın benzerlikler yasası gibi, geçmişteki bir kişinin, doğum haritasına gökcisimlerinin yerleşimine göre kişinin gerçekte yaşadığı olayları analiz ederler. Aynı gökcisminin farklı kişilerin doğum haritasına aynı şekilde yerleşenleri seçip incelerler. Buradaki benzerlikleri "Bu gökcismi bu açıda iken doğan kişi bu olayı yaşar, bu karakterde olur." şeklinde yorumlar yaparlar. Astrologlar ile aynı tekniği kullanarak doğum haritası çıkaranlar tüm katillerin doğum haritasında aynı gezegen yerleşimini, ya da dizilimini görebilirler. Tüm dünyada doğum haritasını çıkartma tekniğini öğrenen birçok kişi kendisini Astrolog olarak topluma sunar. Ancak 6000 yılı aşkın süredir toplanmış olan arşive göre benzerliklere dayanılarak oluşturulmuş yorum verileri ellerinde olmadığından tutarsız yorumlar ortaya çıkar. Bu tür kişilerin bir çoğu kendi tecrübelerine dayanarak (uluslararası erişme ve bilgilere ulaşamadığından) falcılıktan öteye geçemezler. Uluslararası astroloji birliklerine üye olabilme şartlarını da bu kişiler taşımazlar. İsteseler de astroloji birliklerine üye olarak kabul edilmezler. Üniversiteler bünyesinde astroloji eğitimi almış, falcılık kolay yoluna sapmamış kimseleri üye olarak kabul edip, bilgi paylaşımını kademeli olarak Astroloğa verirler. Neredeyse her mahallede en az bir tane kendisine Astrolog diyen olduğundan bu konular pek bilinmez ve astroloji bir fal bir eğlence aracı olarak görülür. Bazen istismar edilip insanların hayatları karartıldığından astrolojiye genelde insanlar güvenmezler. EGF EGF ÅŸu anlamlara gelebilir: Volga Sorgu Volga Hüseyin Sorgu Tekinoğlu (28 Ocak 1981, Tunceli, Türkiye), Türk sinema ve dizi oyuncusu. Emekli öğretmen bir baba ile ev hanımı bir annenin üç çocuğundan biri olarak dünyaya geldi. Alevi Zaza kökenlidir. Bilgi Üniversitesi Sinema ve TV Bölümü mezunudur. Sinema hayatına ilk olarak 2002 yılında çekilen "Sır Çocukları" adlı film ile başlamıştır. Plot to Assassinate Hitler Plot to Assassinate Hitler (Tam adı: The Plot to Assassinate Hitler 1938-44 / Hitler'i öldürmek için suikast 1938-44), James F. Dunnigan tarafından tasarlanarak Simulations Publications Inc. (SPI) tarafından 1976'de "Strategy & Tactics" dergisinin 59. sayısında yayımlanan siyasi savaş oyunu. Oyun, kural kitapçığı, Berlin ile Wolfsschanze olmak üzere 2 adet harita, 200 adet parça ve çeşitli tablolardan ibarettir. Epidermal büyüme faktörü reseptörü Epidermal büyüme faktörü reseptörü (EGFR) epidermal büyüme faktörü ailesinin üyelerinin etki ettiği hücre zarında bulunan reseptör. EGF reseptörü, reseptörlerin ErbB ailesine mensuptur. EGFR ekspresyonu veya akvitesini etkileyen mutasyonlar kanser gelişimine neden olabilir. Emlak bankasÄ± Emlak bankası şu anlamlara gelebilir: Anjiyogenez Anjiyogenez veya anjiyojenez; fizyolojik bir süreç olup var olan damarlardan tomurcuklanma yolu ile yeni damarların oluşması, gelişmesi anlamına gelir. Vaskülojenez ile benzerlik göstermektedir. Anjiyogenez, büyüme ve gelişme ile yara iyileşmesi gibi süreçlerde olması beklenen bir olaydır. Bununla beraber bazı durumlarda patolojik de olabilmektedir. Anjiyogenezi tetikleyen ve önleyen faktörler arasındaki denge bozulduğu takdirde denge kimin tarafına bozulduysa ona göre anjiogenezde eksiklik yahut fazlalık görülebilir. Kanserlerde; artrit, inflamatuvar bağırsak hastalıkları gibi inflamatuar hastalıklarda; ve çeşitli göz hastalıklarında (makula dejenerasyonu gibi) anjiyogenez patolojik olarak meydana gelmektedir. Periferik arter hastalıkları, gecikmiş yara iyileşmesi gibi durumlarda ise anjiyogenezin patolojik yetersizliği vardır. Özellikle kanserli hücrelerin büyümesi için gerekli olan besinleri alabilmek için tümör hücreleri tarafından salgılanan maddelerle anjiogenez uyarılmaktadır. Bu nedenle kanser hastalarında anti-anjiyogenez yapıcı kemoterapötik ajanlar tedaviye eklenebilmektedir. Ayrıca unutulmamalıdır ki patolojik ve fizyolojik anjiogenez sonucu oluşan damarlarda farklılıklar vardır. Örneğin; patolojik anjiogenez sonucu oluşan damarlar radyoterapiye duyarlı iken, normal damarlar buna dirençlidir. OnaltÄ±lar Manifestosu Onaltılar Manifestosu, Pyotr Kropotkin ve Jean Grave adlı anarşist kuramcıların öncülüğünde 1916 yılında yayınlanmış bir metnin adıdır. Manifestoda, Almanya'nın emperyalizmine karşı müttefik devletlerin zaferi desteklenmektedir. Tümör baskılayıcı gen Tümör baskılayıcı gen veya tümör supresör gen normalde hücre bölünmesine engel olan genler olup, bu genlerin hasarı sonucunda hücre kontrolsüz büyümeye başlar. Bunun sonucunda kanser meydana gelir. Tümör baskılayıcı genlerden bazıları; TP53, Rb, APC, CD95. TatlÄ±su, MaÄŸusa Tatlısu (Yunanca: Ακανθού / Akanthou), geleneksel adıyla Akatu, "de jure" olarak Kıbrıs Cumhuriyeti'nin Mağusa Bölgesi'nde ve "de facto" olarak ise Kuzey Kıbrıs Türk Cumhuriyeti'nin Gazimağusa İlçesi'nde yer alan bir kasabadır. Girne şehrinin 40 km. doğusunda kalan Beşparmak Dağları ile Akdeniz sahilleri arasında bulunmak üzere Mağusa ilçesinin en kuzeybatısında kalmaktadır. Tatlısu'nun yüzölçümü, tarım alanları dahil olmak üzere yaklaşık 66 km² 'dir. Akdeniz sahil kıyıları 22 km. uzunluğunda olan yerleşim yerinde, genellikle kayalıklar, küçük kumsalve koylar bulunmaktadır. Tatlısu'da yaşamakta olan nüfusun tamamı göçmen kişilerden oluşmaktadır. İnsanların büyük bir kısmı Kıbrıs Harekâtı'ndan sonra Kıbrıs'ın güneyinden, bir kısmı ise Türkiye'nin çeşitli şehirlerinden göçmen olarak gelmiştir. Tatlusu'nın bugünkü nüfusu 1500 civarındadır. Welcome Danger (film, 1929) Welcome Danger, başrolde Harold Lloyd'un yer aldığı, yönetmenliğini Clyde Bruckman' ın üstlendiği 1929, ABD yapımı bir komedi filmidir. Çekimleri 1928'de başlayan ve aslında sessiz olarak çekilen Welcome Danger, sesli film döneminin başlaması nedeniyle Harold Lloyd'un kararıyla sesli hale getirilmiştir. Bu nedenle oyuncu kadrosunda değişiklik yapılmış, filmin neredeyse tamamı yeniden çekilmiş, geri kalan sahneler de dublajlanmıştır. Bu anlamda Harold Lloyd'un "hem son sessiz filmi hem de ilk sesli filmi" olarak gösterilebilir. Filmin sessiz versiyonu henüz sesli filmler için gerekli ekipmana sahip olmayan sinemalara yollanırken, sesli versiyonu Harold Lloyd'a tüm filmleri içinde en büyük gişe başarılarısını sağlamıştır. Film, Hollywood'daki Metropolitan Studios' da çekilmiştir. Harold Bledsoe, efsanevi bir polis memurunun oğludur. San Francisco'daki Çin mahallesinde ortaya çıkan "Dragon" ve çetesi polisler tarafından durdurulamayınca, babası gibi başarılı olabileceği düşünülen Harold, bu olayı çözmesi için San Francisco'daki polis merkezine çağrılır. Aslında Harold babası gibi bir polis olmanın çok uzağında iyi niyetli fakat saf biridir. Yine de şansının yardımıyla olayların üstesinde gelmeyi başaracaktır. Büyükkonuk Büyükkonuk veya Komi Kebir (Yunanca: Κώμη Κεπίρ / Komi Kepir), "de jure" olarak Kıbrıs Cumhuriyeti'nin Mağusa Bölgesi'nde ve "de facto" olarak ise Kuzey Kıbrıs Türk Cumhuriyeti'nin İskele İlçesi'nde yer alan bir kasabadır. İskele ilçesinin Mehmetçik adlı yerleşim yerine bağlı olmak üzere Girne'de bulunan sıra dağlardaki Ay. Fodi Dağı’nın güney yamaçlarındaki orman kaplı bir alana kurulmuş bir yerleşim alanıdır. Kurulu olduğu mevki deniz seviyesinden yaklaşık 90 metre yükseklikte yer almaktadır. Yerleşim alanının kuzeyi dağ eteklerinde, güneyi ise düzlük bir alanda bulunmaktadır. Eski resmi kayıtlara göre adı "Kom-i Kebir" olarak geçmekteyken, Kıbrıs halkı arasında yaygın olarak "Gomi" ismiyle bilinmekteydi. Birleşik Krallık yönetimindeyken "Komi Kebir" adıyla anılırken 1958 - 1959 senelerinde yerleşim alanına adına Büyükkonuk ismi de eklenmiş böylece "Komi Kebir Büyükkonuk" olmuş ve 1999 senesinde ise "Büyükkonuk" ismi resmileşmiştir. 1 Şubat 2007 sayımına gore nüfus 573 erkek ve 559 kadın olmak üzere 1132 kişi olarak sayılmıştır. Akdemir Udenta Claudia Akdemir Udenta (d. 1965) Türk-Alman konularına değinen bir yazar, Almanya'da büyüdü. 2003'ten beri İstanbul ve Berlin'de dönüşümlü olarak yaşamaktadır. "FU Berlin" - Özgür Üniversitesi Berlin - Siyasal Ekonomi okudu ve bitirdi. Sonra gazeteci olarak çalıştı. Berlin Alman Film Akademisindeki projelerde görev aldı ve bu alanda kendisini hızla geliştirip profesyonelce bu sektörde çalışmaya başladı. Udenta, ""İstanbul bana çok ilham verdi"" diyerek, şu sıralar üçüncü romanını yazmaktadır. 2006'da ilk romanı "ASPiRiN ve RAKI" adında; modern dünya ve gelenekler arasında büyümek zorunda kalan yedi kız kardeşin hayatını anlatan bir romanı bulunmakta ve romanların dışında, polisiye hikâyeler, öyküler, senaryo, girişimcilik, türkçe-almanca çeviriler üzerine calışmaktadır. Aynı zamanda 2002 yılında HDTV üzerine bir el kitabı (200 sayfa) hazırlamıştır. 2000'de alman televisyonu kanal RTL'de yönetmen olarak "Zwischen den Stunden" adından mini bir dizı çekti. 2008'de yeniden kısa filmi "Bhâganâ - LENA WEiNT NiCHT" için yapımcı-yönetmen olup oyuncuları Deborah Kaufmann, Mathis Künzler ve Jens Hasselmann ile çekti. Ahmet Gökhan Sarıçam Ahmet Gökhan Sarıçam, (d. 28 Şubat 1969, Kırklareli, Türkiye), Türk siyasetçi. İstanbul Üniversitesi Hukuk Fakültesi'ni bitirdi. Kendi şirketini kurarak ticaret işiyle uğraştı. 22.ve 23. Dönem Kırklareli Milletvekilidir. 22. Dönem'de Türkiye Büyük Millet Meclisi Başkanlık Divanı Kâtip Üyeliği görevinde bulundu. Evli ve iki çocuk babasıdır. Atilla Kart Atilla Kart (d. 10 Nisan 1954, Yeniceoba, Cihanbeyli, Konya), Türk hukukçu ve siyasetçi. Türkiye Büyük Millet Meclisi 22., 23. ve 24. dönem Cumhuriyet Halk Partisi Konya milletvekilidir. TBMM Anayasa Komisyonu ve Anayasa Uzlaşma Komisyonu üyesidir. Ankara Üniversitesi Hukuk Fakültesi'ni bitirdi. Serbest avukatlık yaptı. Konya merkezli sosyal çalışmalar ve dernek yapılanmaları içinde görevler üstlendi. Baro yönetiminde görev yaptı. 22., 23.ve 24.Dönem Konya Milletvekilidir. Evli ve iki çocuk babasıdır. Arman Kırım Arman Kırım (1954, Söke - 27 Nisan 2011, İstanbul), İşletme İktisadı profesörü, iş ve gastronomi konularında gazete, ve yemek kitapları yazarı. İlköğretimini Söke, Kemalpaşa ve 6 Eylül İlkokullarında gördü. Orta ve liseyi İzmir Bornova'daki İzmir Koleji'nde yatılı olarak okudu (1965-1972). 1976 yılında ODTÜ İşletme bölümünü, 1978 yılında İngiltere'de Ekonomi bölümünde yüksek lisans (MA) çalışmasını bitirdi. 1981-1984 yılları arasında İngiltere'de 'da gelişme ekonomisi alanında doktora (PhD) yaptı. Doktorasını bitirdiği yıl İngiltere'nin kentindeki 'de öğretim görevlisi olarak çalıştı. 1986 yılında ODTÜ İşletme bölümünde Yardımcı Doçent olarak göreve başladı. Bir yıl sonra, Kasım 1987'de Doçent oldu. 1992 yılında üniversiteden istifa etti. Fed Training/DC Gardner isimli, Türkiye'nin ilk bankacılık ve yöneticilik eğitim şirketini kurdu. Bu şirketin başarısından dolayı, aynı zamanda da profesyonel eğitim sektörü gibi Türkiye'de yeni bir sektörün kuruluşuna öncülük etmesi nedeniyle kendisine 1995 yılında Jaycees ve Hürriyet Gazetesi tarafından "Yılın En Başarılı Genç Girişimcisi" ödülü verildi. Yurt dışı ve yurt içi bilimsel dergilerde çok sayıda makalesi yayınlandı. 2003 yılında yayınladığı 'Mor İneğin Akıllısı' isimli iş kitabı, Türkiye'de tüm zamanların en çok satan iş kitabı oldu. Çoğu çok satanlar listesine giren 17 kitap yayınladı. 2007 yılında yazdığı 'Türkiye Nasıl Zenginleşir' isimli kitapla Türkiye için dört başı mamur bir kalkınma ve sanayileşme stratejisi oluşturdu. Bu kitapta geliştirilen stratejiyi tamamlayıcı olarak, 2010 yılında, yenilikçi girişimciliğe dayalı bir ulusal kalkınma modeli öneren 'Yeni Girişimcilik: İşsizliğin ve Ekonomik Büyümenin Çaresi' kitabını yayınladı.Radikal Gazetesi'nin ilk çıktığı yıl bu gazetede haftalık strateji yazıları yazdı. Daha sonra strateji ve pazarlama konulu yazılarını Milliyet Gazetesi'nde sürdürdü. TV8 kanalında kendi hazırlayıp sunduğu 'Girişimci' isimli bir program yaptı. 2006 başında aylık ekonomi dergisi Turkishtime'da 'Prof.Arman Kırım'la Strateji ve İnnovasyon' isimli bir bölüm yazmaya başladı. Ekim 2009'da Türkiye gazetesinde "Prof. Arman Kırım'la BUSINESS" isimli, Türkiye iş dünyasını bilgilendirip geliştirme amaçlı haftalık bir sayfa hazırlamaya başladı. Sayfa Çarşamba günleri yayınlanıyordu. Kırım 2004-2010 yıllları arasında Hürriyet Gazetesi'nde, hobisi olan yemek üzerine bir sayfa hazırlama görevini üstlendi. Hürriyet Pazar'da yayınlanan bu tam sayfa yazılarla Türkiye'nin zengin yeme-içme kültürüne yeni bir bakış açısı getirmeyi hedefledi. Türk mutfağının modernleşmesi ve yaratıcı bir Türk mutfağı geliştirilmesi gerektiği tezini yazılarında sürekli olarak savundu ve yol gösterici olması arzusuyla, kendi tasarladığı modern Türk yemeklerinin tariflerini ardı ardına yayınladı. Yemek yazılarında aynı zamanda mutfak tekniklerini anlatmaya özen gösterdi ve mutfakta başarının iyi teknik bilmekle, kaliteli malzemeye dayandığı tezini savundu. Yemek yazılarıyla okurlarına mutfak konusuna çok farklı ve evrensel bir bakış açısı kazandırmaya çalıştı. İş ve ekonomiyle ilgili kitaplarında ortaya koyduğu tezler Türkiye iş dünyasında her zaman yankı gördü. Türk iş dünyasına 'farklılaşma' ve 'innovasyon' gibi çok önemli kavramları benimseten kişi olarak tanındı. Kırım aynı zamanda Türkiye ekonomisinin kalkınması ve işsizliğin önlenmesine yönelik alternatif ve sıradışı tezler içeren kitaplar yazdı. 'Türkiye Nasıl Zenginleşir' ve 'Yeni Girişimcilik' isimli kitapları, Türkiye ekonomisinin hızlı büyümesi ve yeni istihdam alanları yaratılabilmesi amaçlarıyla çok sıradışı ve daha önce konuşulmayan farklı büyüme modelleri ortaya koydu, ayrıntılarıyla bu büyüme stratejilerinin adımlarını açıkladı. Akademisyen, öğretmen, girişimci/iş adamı, iş kitabı yazarı, konuşmacı, şirket danışmanı, aşçı ve yemek yazarı olarak çok yönlü bir yaşam sürmeye çalıştı. Çağada (d.1987) isimli bir oğlu, Ceylan (d. 1979) ve Zeynep (d.2003) isimli iki kızı vardır. İstanbul'da yaşamaktayken kanser tedavisi gördüğü hastanede hayatını kaybetmiştir . Nazan Azeri Nazan Azeri, feminist ressam, 1975 yılında İstanbul Üniversitesi Hukuk Fakültesi’nden mezun oldu. Bir süre avukatlık yaptıktan sonra 1989 yılında Marmara Üniversitesi Güzel Sanatlar Fakultesi Resim bölümüne girdi. 1994-1996 yılları arasında Marmara Üniversitesi Sosyal Bilimler Enstitüsü’nde “Batılılaşma Hareketleri İçerisinde İlk Kadın Ressamlar” konulu master tezini bitirdi. 1996-2000 yılları arasında ise “Görsel Sanatlarda Oyunsallık: Rönesans-Dada-Sürrealizm” isimli tezi ile doktorasını tamamladı. 1993-1994 yılları arasında Unesco-AIAP , UPS Derneğinde yönetim kurulu üyesi olarak yer aldı, sanatta telif hakları üzerine çalıştı. 2004 yılında 20. İFSAK fotoğraf günlerinin davetlisi olarak, işlerinde fotoğraf kullanan sanatçıların yer aldığı “Dönüşüm” sergisinin organizasyonunu gerçekleştirdi ve sergide yer aldı. 1998 yılından itibaren ise Beykent Üniversitesi Güzel Sanatlar Fakultesi’nde Yard. Doç. olarak görev yapmaktadır. 1998: "Cennetin ElmalarÄ±", Altanay Sanat Evi, Ankara 1996: "Oynamak ya da Bebek Evi", Devlet G.S.G. Beyoğlu,İstanbul 1995: "Yerleşmek/Yerleş-e-me-mek" performans, İstanbul 1994: 31. Antalya Altın Portakal Film Festivali kapsamında sergi, Antalya Müzesi 1994: Ayvalık Sanat Galerisi, Ayvalık 1993: “Oyun”, enstelasyonAcıbadem Eski Köşk, İstanbul 2008: “Çoklu bağlantılar”, İstanbul, Viyena 2008: 1.Çanakkale Bienali, Çanakkale 2008: Marmara Üniversitesi, 50 yılın tasarımcıları, 50 yılın sanatçıları sergisi, CKM, İstanbul 2008: Buluşma noktası, Çanakkale,Türkiye 2007: Adana Bienali, TÃ¼rkiye 2007: Taşkent Bienali, Özbekistan 2007: “Görme Zamanı”, Galeri Eskonsept, İstanbul 2007: "Sınır Çizgisi", Çanakkale-Türkiye 2007: “Kervansaray” Karşı sanat, İstanbul 2007: “My land My body”, Arcola galeri, Londra, İngiltere 2007: Taşkent Fotograf Bienali, Fotoğraf Evi, Taşkent, Ozbeksitan 2006:”Medicine/ gender/abjection”, Arttransponder, Berlin, Germany 2006: 12 eylül, 26. yıldönümü etkinlikleri, Tütün deposu, İstanbul 2005: "Hayat Ve Kör Talih", Karşı Sanat Çalışmaları, İstanbul 2005: “Sır Zaman” Çankaya Sanat Galerisi, Ankara 2005: “Sürüklenme”, Billboard, 22. Dünya Mimarlık Kongresi, İstanbul 2005: “Bu sizin için, 50 sanatçı 50 yapıt” İstanbul Modern Sanatlar Galerisi, İstanbul 2005: 1. Rio de Janerio Elektronik Medya Festivali, Telemar Kültür Merkezi, Brezilya 2005: “Sıradışı yaşamlar”, Artalan, Kadife sok. İstanbul 2004: “Dönüşüm/Methamorphosis” 20.ifsak Istanbul fotoğraf günleri davetli sanatçılar, Darphane-i Amire,İstanbul 2004: "Turkish Delight - 27 april 2004" Video art gÃ¶sterimi Rio Museu de arte moderna RJ, Brezilya 2003: "Aileye mahsustur", Karşı Sanat çalışmaları, İstanbul 2003: 22.Günümüz sanatçıları sergisi, Aksanat, İstanbul 2003: “3.Performans Günleri / İyi-Kötü- Çirkin “ Bilgi Üniversitesi, İstanbul 2003: Video-İst Video Festivali, Galeri X - Galeri Kargart, İst. 2003: “Kargaşa” Kargart galeri, İstanbul 2003: “Hal/İç Yansımalar” UPSD Sergisi, Kadir Has Üniversitesi Cibali Kampüsü 2003: “Paralel Zaman :Asya Çağdaş Sanatı-Çin Denizinden Akdenize” , Hangzhou-Çin 2001: “Misafirler”, Galeri Keramos, İstanbul 2000: "Düş, Ego, Vizyon I" Galatea , İstanbul 2000: "Düş, Ego, Vizyon II" Galatea , İstanbul 2000: "Göndermeler", Yıldız Teknik Üni. Yüksel Sabancı Sanat Merk. İstanbul 2000: Ruhi Su anısına "İmece" sergisi, AKM, İstanbul 2000: "Sanat Panayırı" gravür sergisi, Marmara Üni. Acıbadem , İstanbul 1999: Devlet Baskı Resim Sergisi, Resim Heykel Müzesi, Ankara 1999: "Bizden ve Onlardan 14. baskı Resim Sergisi", Tem Sanat Galerisi, İstanbul 1998: İş Bankası Baskı Resim Sergisi, Ankara 1997: Habitat Sergisi, Simurg Galeri Ä°stanbul 1997: "İçe Bakış" , AKM, İstanbul 1996-99 :” Karşılaşmalar” I, II, III, IV İstanbul, Ankara, Kıbrıs 1995: Esbank, Yunus Emre 12. Sergisi, İstanbul- Eskişehir 1994: Fax Art Sergisi, Heidelberg Åžatosu, Almanya 1994: Ayşe- Ercüment Kalmuk Vakfı (ödül), Osman Hamdi Salonu İstanbul 1992: Genç Yetenekler Sergisi, Sadberk Hanım Müzesi, İstanbul Fatih Özenbaş Fatih Özenbaş (d. 17 Kasım 1964), fotoğrafçı. Uludağ Üniversitesi İşletme Bölümünü bitirdi ancak fotoğraf sanatçısı olmaya karar verdi ve kariyerine bu yönde devam etti. 1985'ten itibaren amatörce başlayan fotoğraf sevdası 1991'den sonra profesyonel olarak devam etti. 1993'te "Atlas" dergisinin yayın hayatına başlamasıyla çektiği fotoğraflarla Atlas'a konu hazırlamaya başladı. Türkiye'nin birçok tarihi ve turistik mekânlarına yaptığı seyahatlerle "Arkeo Atlas" ve "Atlas Tatil" dergilerine de sürekli olarak konu yaptı. 30 Nisan 1994'te Türkiye'de ilk Nepal sergisini Bursa'da açtı. 1995'te İstanbul Yıldız Sarayı’nda Nepal Sergisi ve Asmerkez Bursa'da Fotoğraflarla Türkiye sergisini açtı. Dünya çapında yapılan 1997'deki Ballantines fotoğraf yarışmasında ilk 10'a girdi. 1997'de "National Geographic Traveller" dergisinin hazırladığı yarışma da ödül aldı ve fotoğrafı yıllık takvimde yer aldı. Son 12 yılda "Atlas" dergisine yaptığı konulardan 'Foto Öyküler' sergisini hazırladı. Sergi de Türkiye, Nepal, Hindistan, Kazakistan ve Avrupa'dan seçtiği fotoğrafları yer aldı. Günümüze kadar sekiz kişisel sergisi oldu. Halen "Atlas" fotoğrafçısıdır ve reklam çekimleri dahil birçok alanda çalışmalarına devam eder. Enver Katip Enver Katip (d. 25 Temmuz 1944, Rize), Türk eski futbolcu ve teknik direktör. 1961'de Vefa'ya transferi ile başlayan profesyonel futbol yaşamına, 1977'de Altay'da yaptığı jübile ile futbola veda etti. Altay'da aralıksız 12 sezon futbol oynadı. Futbola vedasından sonra teknik direktörlüğe başladı.Fenerbahçe'de Necdet Niş, Branko Stanković, Friedel Rausch, Beşiktaş'ta Metin Türel'in yardımcılığını üstlenen Katip, Türel'in istifasının ardından geçici olarak teknik direktörlüğe geçti. 1978'den 2004'e kadar birçok takımın teknik direktörlüğünü yapmıştır. Çalıştırdığı takımlar: Fenerbahçe, Beşiktaş, Bursaspor, Sakaryaspor, Çaykur Rizespor, İskenderunspor, Zonguldakspor, Kartalspor, Giresunspor, Diyarbakırspor, Vanspor, Bakırköyspor, Orduspor, Zeytinburnuspor ve Altay. Tol EressÃ«a Tol Eressëa (Türkçe: "Yalnız Ada"), Orta Dünya'da bir ada. İki Lamba Dönemi'nin sonunda Illuin adlı lambanın yıkımı sırasında "Denizlerin Efendisi" Ulmo tarafından Orta Dünya'daki Eldar'ın Aman'a taşınması amacıyla yaratılmıştır. İlk yaratıldığında Belager Denizi'nin (Engin Deniz) ortalarındayken Teleri halkının ısrarlarına dayanamayan Ossë tarafından Aman'ın doğu kıyılarına (Eldamar Körfezi) taşınmış ve orada sabit kalmıştır. Sırasıyla Vanyar, Noldor ve Teleri halkları bu adada hüküm sürmüştür. Özellikle Teleri halkı Alqualondë'ye gitmeden önce uzun süre Tol Eressëa'da kalmıştır. Valinor'un kararışınden sonra bu adaya ayak basabilen tek insan Eriol olmuştur. Minber (gazete) Minber, 1 Kasım 1918 ile 21 Aralık 1918 tarihleri arasında İstanbul'da yayımlanan günlük siyasi gazete. Toplam 51 sayı çıkarmıştır. Sahipliğini Ali Fethi Bey'in (Okyar), Sorumlu Müdürlüğü'nü Rasim Ferit'in (Talay) yaptığı ve Mustafa Kemal Paşa'nın (Atatürk) kuruluş sermayesi ve yayımına katkıda bulunduğu gazete uzun ömürlü olmadı. Mondros Mütarekesi'nin ardından Vahdettin'i etkileyen ulusçu, dinamik bir hükûmet kurulmasını, Meclisin feshedilmemesini ve Mustafa Kemal Paşa'nın Harbiye Nazırı olmasını öneren, Tevfik Paşa Hükûmeti'nin düşürülmesini savunan yayınlar yaptı. Gazete, eski Maliye Nazırlarından Cavit Bey gibi kimi İttihat ve Terakki önderlerince de parasal açıdan desteklendi. Melk BÃ¶lgesi Melk Bölgesi Aşağı Avusturya'da bir bölgedir. Melk'in başkentinin Melk kenti olmasını rağmen, Melk bölgesinin en kalabalık şehri İps'tir. 31 Mart 2008 tarihinde, 76.367 nüfus vardır. Likçe Likçe ya da Likya dili, Güneybatı Anadolu'da, günümüzde Teke Yarımadası'na karşı gelen Likya ülkesinin halkı olan Likyalılar tarafından kullanılmış ve MÖ 1. binyıl ortalarından itibaren kayda geçmiş Anadolu dili. Likya dili, MÖ 2. binyıldan itibaren kayda geçmiş selefleri Hitit dili ve Luvi dili gibi Hint Avrupa dillerinin Anadolu alt grubuna dahildir. MÖ 600 ila 200 yıllarına tarihlenen alfabetik yazıt niteliğindeki metinlerden bilinmektedir. Ancak, Luvilerin MÖ 15. ve 14. yüzyıllardan itibaren kayda geçmiş iki ayrı diyalektinden Batı Luvi diyalektini Likya dilinin habercisi sayan kaynaklar mevcuttur. Günümüze kadar keşfedilmiş Likya yazıtları 150 kadardır. Bunlar eski Yunan alfabesini zemin alan, ancak dilin özelliklerine uyarlanmış farklı harf ve karakterler de içeren bir alfabe ile yazılmışlardır. Likya dili, günümüzde Fethiye Müzesi'nde sergilenen Ksantos steli sayesinde kısmen çözülebilmiştir. Kumsal (anlam ayrımı) Ahmet Saral Ahmet Saral (d. 1951 İstanbul), ressam, ebru sanatçısı, fotoğrafçı. Resim yeteneği küçük yaşta keşfedildi, 12 yaşında eserleri Devlet Resim Heykel sergilerine kabul edilerek, Ankara, İzmir ve İstanbul'da sergilendi. Ortaokul ve lise yıllarında bir yandan klasik resim tekniğini geliştirirken bir yandan da geleneksel sanat tekniklerini öğrendi. Bu tekniklerle "Ebru Resim Sanatı"nı birleştirerek, deneysel çalışmalara başladı. Yaşamını geçirdiği İstanbul, Köln, Düsseldorf, Bonn, Londra, Salzburg ve Viyana'da sanatçı profesörler ve müzelerin yönetimindeki birçok seminer, kurs ve workshoplara katılarak, çağdaş resim sanatı ve sanat teknikleri üzerine bilgi ve tecrübelerini derinleştirdi. Önemli müzelerde ve kütüphanelerde araştırma ve incelemelerde bulundu. Uzun yıllar içinde özgün bir resim dili ve stili geliştirdi. Ebru tekniği ile yaptığı resimler, sanat otoritelerinin ve akademisyen sanatçıların ilgisini çekti. 1995 yılında Saral'ın çalışmaları hakkında Skylife Magazin'de bir makale yayınlandı. Aynı yıl Marmara Üniversitesi Güzel Sanatlar Fakültesi Dekanı Prof. Hüsamettin Koçan'ın yönettiği, Falez Sanat Galerisi'nde, dünya tarihinde ilk kez tamamı ebru tekniği ile yapılmış resimlerden oluşan, "Hayalden Gerçeğe" adlı, Ebru-Resim sergisini açtı. 1996'da Uluslararası İstanbul Antika Fuarı'nda sergi açmaya davet edildi. 2007 senesinde AKZ'de açtığı sergisi ile ilgili Antik Dekor Dergisi'nde bir makale yayınlandı. 2009'da sanatçının eserleri Avrupalı koleksiyonculara ve sanat meraklılarına hitap eden Visual ARTBEAT Magazin'de yayınlandı. Derginin 2009 Nisan ayında Uluslararası Brüksel Sanat Fuarında dağıtılacak sayısının kapağında da Saral'ın ilginç bir çalışması yer alıyor. 2009 yılından itibaren özellikle Avrupa'nın Kültür ve Sanat Merkezi Viyana'da sergilerini devam ettirmektedir. Dolaylama Bilgisayar biliminde dolaylama, bir değişkene onun kendi değeri ile ulaşmak yerine; bir ad, içerici veya referans ile ulaşmaya denir. Dolaylamanın en yaygın biçimi bir değerin bellek adresleri kullanılarak değiştirilmesidir. Bir değişkene işaretçi ile ulaşmak dolaylamaya örnek gösterilebilir. Null (bilgisayar bilimi) Bilişimde null, herhangi bir değere sahip olmama durumuna verilen addır. Bu, değerin var olmadığı ya da mevcut değerin bilinmediği durumları kapsamaktadır. Null durumu çoğu programlama dilinde \0 olarak gösterilir. Hata ayıklayıcı Hata ayıklayıcı, başka programların hatalarını ayıran programdır. Kate Mara Kate Mara (d. 27 Şubat 1983; Bedford, New York), Amerikalı kadın oyuncu. Atlantis: Milo'nun Dönüşü Atlantis: Milo'nun Dönüşü, 2003 yılı ABD yapımı sinema filmidir. 2001 yapımı ""'un devamıdır. Filmde okyanuslara dehşet saçan dev ahtapotu durdurmak için Atlantis'e gelen Milo'nun ekibi yeryüzüne çıkarak dev ahtapotu yok etmeye çalışıp diğer maceraların üstünden gelecek ve Atlantis'i yeryüzüne geri çıkartacaklar. Seslendirme yÃ¶netmenleri Yazarlar Seslendirme sanatçıları Ses yÃ¶netmeni Orijinal MÃ¼zik Film Editörü Sanat DepartmanÄ± Ses DepartmanÄ± Diğer Jeff Goldblum Jeff Goldblum (d. 22 Ekim 1952), Akademi Ödülü adayı olmuş Amerikalı aktördür. Goldblum, West Homestead, Pennsylvania'daki Pittsburg kentinde doğdu. Annesi Shirley bir radyoda çalışırken babası bir doktordu. İlk filmi "Death Wish" 'te Charles Bronson ile rol aldı. Sonra Columbo dizisinin bir bölümünde yer aldı. "Annie Hall" 'da küçük bir rol aldı. "The Fly", "The Tall Guy" ve "Invasion of the Body Snatchers" (1978) filmlerindeki rolleri ile ününü arttırdı. "Jurassic Park", devam filmi "Kayıp Dünya" ve "Kurtuluş Günü" gibi yüksek bütçeli ve yüksek kar getiren filmlerde başrolde oynadı. Patricia Gaul ile 1980 ve 1986 yılları arasında evli kaldı. "Earth Girls Are Easy" ve "The Fly" filmlerinde rol aldığı "Geena Davis" ile 1 Kasım 1987 tarihinde evlendi ve 1990 yılının ekim ayında boşandı. Colorado Avalanche Colorado Avalanche, NHL'de Kuzeybatı Grubu'nda yer alan Denver, Kolorado takımıdır. 1972 yılında kurulmuştur. Suğla Gölü Suğla Gölü, (Karaviran Gölü olarak da bilinir) Türkiye'nin Konya ilinin güneybatı kesiminde yer alan göl. Oluşumu tektoniktir. Yağışlı yıllarda alanı iyice genişlemekte kurak yıllarda ise göl kurumakta ve alüvyonlu göl tabanı ortaya çıkarak, iyi bir tarım alanı oluşturmaktadır. Suyu tatlıdır. Beyşehir Gölü'nden çıkan sular eskiden Suğla Gölü'ne dökülmekteydi. Beyşehir Gölü çıkışının regülatör yapılarak sular kanalize edildi. Beyşehir Gölü'nden çıkan sular Suğla'ya uğramadan Çarşamba Suyu'na bağlandı. Suğla Gölü önemli bir kaynağında mahrum oldu ve sonucunda küçüldü. 16.000 hektarlık göl, 2.500 hektara kadar küçüldü. Gölün geri kazanılmasına 1999 yılında karar verilerek rezervuar alanına çevirme kararı alınmıştır. 2003 yılında proje tamamlanmış, 4.000 hektarlık alan göl haline gelmiştir. Küçülen gölün eski tabanı tarım arazisine çevrilmiştir. Fakat doğal dengesi bozulan göl yağışlı mevsimlerde taşarak tarım arazilerine zarar vermektedir. Edmonton Oilers Edmonton Oilers, NHL'de Kuzeybatı Grubu'nda yer alan Edmonton, Alberta takımıdır. 1972 yılında kurulmuştur. Spirometri Spirometri veya spirografi en sık kullanılan pulmoner fonksiyon testi (PFTs) olup, akciğer fonksiyonunu özellikle inspiryum ve ekspiryum ile oluşan hava hacmini ve /veya ventilatuar debinin ölçülmesi amacıyla kullanılır. Spirometri testi; astım, kistik fibrozis, KOAH gibi hastalıklara tanı koymada işe yarayabilir. Spirometri testi, spirometre adı verilen cihaz ile yapılır. Brakiterapi Brakiterapi, radyoterapinin bir tipi olup; radyoaktif kaynak, tedavi gerektiren bölgenin içine ya da yanına yerleştirilir. Brakiterapi kelimesi; ""kısa"" anlamına gelen, Yunancadaki ""brachy"" kelimesinden türetilmiştir. Brakiterapi sıklıkla; lokalize prostat kanseri, serviks kanseri, baş ve boyun kanserlerini tedavi etmek amacıyla kullanılır. Kuzeybatı Grubu (NHL) Kuzeybatı Grubu, Amerikan profesyonel buz hokeyi ligi NHL'in Batı Konferansı'nda bulunan bir gruptur. 5 takımdan oluşur. " G = Galibiyet, M = Malübiyet, KY = Kazanma yüzdesi, GB= Games Behind Birinci takım ile sonraki takımlar arasındaki aralığı hesaplayan bir yöntemdir. GB=((G1-G2)+(M2-m1))/2 formülü ile bulunur. Ã–rnek:((5-3)+(2-2))/2 = 1 Louis-Maurice Boutet de Monvel Louis-Maurice Boutet de Monvel ("d. 1851, Orléans–ö. 1913, Nemours") Fransız ressam, çizer ve desinatör. En bilinen eserleri çocuk kitapları için yaptığı suluboya çalışmalarıdır. Sanatçının çalışmaları 19. yüzyıl çocuk kitaplarının aranılan bir özelliğiydi. Ressam, Paris Güzel Sanatlar Okulu'nda "(Académie des Beaux-Arts/École des Beaux-Arts)" eğitim gördü. Ünlü Fransız ressamlar Alexandre Cabanel, Gustave Boulanger, Jules Joseph Lefebvre ve Carolus Duran ile çalıştı. Finansal problemleri nedeniyle kitap ve dergilere çizdiği illüstrasyonlar beğenildi. Anatole France ile çalışmasıyla tamamen çocuk kitaplarına yöneldi. Kitapların İngilizce çevirilerinde de çizimlerin kullanılması ile Fransa dışına ünü yayıldı ve 1899 yılında ABD'ye seyahat etti. Geri döndüğü Fransa'nın Nemors kentinde 1913 yılında hayata veda etti. Samhain Samhain (), geleneksel olarak her yıl 31 Ekim'den 1 Kasım'a kadar kutlanılan, Kış mevsiminin gelmesini işaretleyen ve Azizler Günü ile birlikte Cadılar Bayramı'nın kökenini oluşturan bir Kelt dini festivalidir. Festivalin ismi Eski İrlandaca "Samain" sözcüğüne dayanır. Bu kelimenin Ön Hint Avrupa dilindeki "*semo-" ("yaz") kökünden türediği düşünülmektedir. Samhain'e ilk atıflar en eski İrlandaca metinlerde yer alır ve festival, Imbolc, Bealtaine ve Lughnasadh ile beraber Kelt dünyasının en önemli 4 festivalini oluşturur. Tarihsel olarak kutlama kökenleri İrlanda'da yer almış pastoral-göçebe kültüre dayandırılır. Kutlamanın gerçekleştiği 1 Kasım Avrupa'nın geri kalanında tarım gerçekleştiren bölgeler için önemli değildir, ancak eskiden çobanlık yapmış göçebe İrlanda halkı bu tarih civarında sürülerini dağ bölgelerinden alçak bölgelere Kış için indirmektedir. Orta Çağ zamanlarında ise ticaret sezonun bitmesini temsil etmiş ve kabile buluşmaları etrafında şekillenmiştir. İrlanda mitolojisine göre 31 Ekim gecesinde, ölüler alemi ve canlılar arasındaki sınırları oluşturan perde incelmektedir. "Macgnímartha Finn" adlı Kelt dini metnine göre her Samhain'de İrlanda Kralı, Tara adlı bölgede bir kutlama düzenlemektedir. Ateş soluyan Áillen isimli bir yaratık ise diğer dünyadan canlılar dünyasına geçmekte ve her sene kutlamadaki insanları ürettiği müzik ile uyutarak Tara'da bulunan saray ve yapıları yok etmektedir. Bir sene ise metne göre Fionn mac Cumhaill adlı genç uyumaya direnerek Aillen'i sihirli bir mızrak vasıtasıyla öldürmüştür. Bu gece kurt adamların yeryüzüne inmesi ve sürü hayvanlarına saldırması gibi hikayelerde vardır. Diğer hikayelerde ise Fomor gibi dev yaratıklardan korunmak için İrlanda yerlilerinin bu yaratıklara çocuklarını ve ürettikleri süt ile tahılları sunduklarına değinilmiştir. Hristiyan İrlandalı rahipler ise bu festival ve sunuları Kelt Crom Cruach tanrısı ile bağdaşlaştırmıştır. Hristiyanlaşan İrlanda'da festival 19. yüzyıla kadar bazı bölgelerde devam etmiştir. Büyük kamp ateşleri yakmak, kurban edilmiş bir hayvanın kanını ev önüne dökmek, bazı bölgelerde inek postu içerisinde dolaşmak ve dışarı da öbür dünyadan gelen yaratıklar için yemek ve içecek bırakmak bu geleneklerin birkaç tanesini oluşturur. Samhain'de kostüm ve maske giyerek evleri dolaşmak ise 16. yüzyıla dayanan köklere sahiptir. Genellikle kostümlü insanlar gittikleri evlerin önünde şarkı söylemiş ve buna karşılık yiyecek almıştır. Kostüm giymenin öbür dünyadan gelme yaratıkların arasına karışma ve koruma sağlaması inancı sonucunda evrildiği düşünülmektedir. Geleneksel olarak bal kabağı yerine şalgam korkutucu yüzleri tasvir edecek şekilde oyulmuş, içerisine mumlar yerleştirilmiştir. Günümüzde Cadılar Bayramı Samhain'in sahip olduğu pek çok özelliği paylaşır ve kısmen bu kutlamalardan evrildiğine inanılır. Bayraktar Mini Ä°HA GÖZCÜ Mini İHA, Kale-Baykar ortaklığı tarafından yakın menzil gece ve gündüz keşif ve gözlem maksatlı olarak geliştirilip üretilen Türk Silahlı Kuvvetleri envanterine giren ilk milli ve özgün mini sınıfı insansız hava aracı. Sistem ilk olarak 2007 yılında Türk Silahlı Kuvvetleri tarafından operasyonel olarak kullanılmaya başlanmıştır. Kara Kuvvetleri Komutanlığı, Özel Kuvvetler, Jandarma Komutanlığı, Emniyet Havacılık tarafından aktif olarak kullanılmaktadır. 2012 yılında Katar'a gerçekleştirilen ihracatıyla Cumhuriyet tarihinde ilk yurt dışına satılmış milli hava aracı sistemi olma unvanına da sahiptir. Teslim edilen sistemlerin 60,000 üzerinde uçuş sortisi bulunmaktadır. 300 adedin üzerinde üretilerek teslimatı yapılmıştır. Mini İnsansız Hava Aracı Geliştirme Projesi, Kara Kuvvetleri Komutanlığı'nın C4ISR/Keşif, Gözetleme, Hedef Tespit, Teşhis ve Tanıma görevlerini icra etmek amacıyla yurt içinden Milli Geliştirme proje modeli ile 27 Temmuz 2005 tarihinde TÇD yayımlanması ile başlamıştır. 19 Adet Mini İHA Sistemi tedariğine yönelik proje kapsamında bir sistem konfigürasyonu içerisinde: Ekim-Kasım 2005 tarihlerinde katılımcı firmaların geliştirdikleri prototip sistemlerle katıldığı fiili uçuş gösterimleri sonrasında 30 Haziran 2006 Savunma Sanayii İcra Kurulu'nca Kalekalıp/Baykar Makina Ortak Girişimi ile sözleşme görüşmelerine başlanması kararı alınmış ve de 4 Ekim 2006 tarihinde sözleşme imzalanarak yürürlüğe girmiştir. 2 kişi tarafından kullanılan, portatif çanta içerisinde taşınır olması planlanan sistem bir yıllık geliştirme ve seri üretim faaliyetleri sonrasında operatör eğitimlerinin tamamlanmasını müteakip Aralık 2007 tarihinde tam zamanında gerçekleştirilen teslimat ile KKK'lığına başarılı bir şekilde teslim edilmiştir. Müteakiben devam eden iki teslimat Ağustos 2008 tarihinde tamamlanarak sözleşme konusu 19 Sistem tedariği tamamlanmıştır. Tamamen özgün Hava Aracı tasarımı, otopilot güdüm kontrol sistemleri, Yer Kontrol İstasyonu Komuta Kontrol elektronik donanım ve yazılım sistemi bulunan Mini İHA teslim edildiği tarihten itibaren tabur seviyesinde yoğun kullanım sürecine girmiştir. Sistemin temel özellikleri arasında elden atılmasını müteakip otomatik kalkış, tam otomatik uçuş özelliği, paraşüt veya gövde üzerine otomatik iniş özelliği yer almaktadır. Gece ve gündüz uçuş yapabilen Mini İHA 2,000 feet operasyonel uçuş irtifası, 15 km haberleşme menzili ve de hassas bir şekilde hedef koordinatı belirleme özelliklerine sahiptir. 2007 yılında tam zamanında teslimat ile Silahlı Kuvvetler envanterine giren Mini İHA Sistemi, Türkiye tarihinde envantere giren ilk milli hava aracı sistemi olma unvanına erişmiştir. Yurt içi özgün geliştirme modeli ile projelendirilmesi gerçekleştirilen Mini İHA Sistemi, Ar-Ge aşamasından seri üretim aşamasına, eğitim ve entegre lojistik sürecine ürün yaşamsal çevrim aşamalarını başarılı bir şekilde gerçekleştirmiştir. Geleceğin askeri havacılık teknolojisi olarak değerlendirilen İnsansız Hava Araçları teknolojisinde Türkiye için önemli bir adım atılarak, özellikle askeri kullanıcı personel ve firma Ar-Ge personelinin yakın koordinasyonu ile geri besleme ve geliştirme süreci hızlı ve etkin bir şekilde yürütülmüştür. Stratejik ve teknolojik açıdan böylesine önemli bir konuda bu proje ile atılan adımın Taktik, Operatif Sınıfı İHA Sistemleri'nin geliştirilmesi içinde örnek teşkil etmektedir. Özgün ve milli olarak geliştirilen Mini İHA Sistemi dünyada yoğun olarak kullanılan diğer Mini İHA Sistemleri ile karşılaştırıldığında uçuş menzili, uçuş irtifası, iniş tipi ve gelişmiş uçuş fonksiyonları ile öne çıkmaktadır. ABD Silahlı Kuvvetleri envanterinde 13,000 adetin üzerinde Raven Mini İHA Sistemi, İsrail Silahlı Kuvvetler envanterinde ise 1000'in üzerinde Skylark Mini İHA Sistemi bulunmaktadır. 2007 yılından bu yana operasyonel olarak yoğun bir şekilde kullanılmaktadır. Mini İnsansız Hava Aracı Sistemi'ni operatör ve bakım yetkisine sahip sertifikalandırılmış binin üzerinde personel bulunmaktadır. Newport Newport çeşitli değişik ülkede coğrafya ismidir ve diğer alanlarda da isim olarak kullanılmaktadır: Galler Ä°ngiltere İskoçya Minnesota Wild Minnesota Wild, NHL'de Kuzeybatı Grubu'nda yer alan St. Paul, Minnesota takımıdır. 2000 yılında kurulmuştur. Vancouver Canucks Vancouver Canucks, NHL'de Kuzeybatı Grubu'nda yer alan Vancouver, Britanya Kolombiyası takımıdır. 1945 yılında kurulmuştur. Maçlarının 18.860 kapasiteli 'Rogers Arena' de oynamaktadırlar. The Canucks 1970 yılında Buffalo Sabres ile ligi genişletme kapsamında 13. ve 14. takım olarak katılmıştır. NHL tarihinde 3 kez Stanley Cup finali oynamasına rağmen 1982 finalinde New York Islanders'a seride 4-0, 1994 yılında New York Rangers'a seride 4-3 ve 2011 finalinde ise Boston Bruins'e seride 4-3 kaybetmiştir. Nurettin DemirtaÅŸ Nurettin Demirtaş (1972, Palu), Zaza kökenli Türk siyasetçi ve PKK üyesi. 2007-2008 yılları arasında Demokratik Toplum Partisi (DTP) eş genel başkanı olarak görev aldı. Hâlen PKK'nın "eğitim komitesi üyesi" olarak örgüt kadrosunda yer almaktadır. Demirtaş, Halkların Demokratik Partisi (HDP)'nin eski eş genel başkanı Selahattin Demirtaş'ın ağabeyidir. 2018 yılından beri Türkiye İçişleri Bakanlığı'nın “en çok aranan teröristler” listesinde yer alan Nurettin Demirtaş, örgütün yayın organlarında PKK yanlısı birçok yazı kaleme aldı. Nurettin Demirtaş 1972 yılında Zaza kökenli Sadiye ve Tahir Demirtaş çiftinin yedi çocuklarından en büyüğü olarak Elazığ ilinin Palu ilçesinde doğdu. Muğla Üniversitesi İşletme Fakültesinde eğitimine başladı. Üçüncü sınıfta okurken, 1991 yılında PKK'nın gençlik örgütü olarak bilinen Yekitiya Civaka Kürdistan üyesi olduğu suçlamasıyla kardeşi Selahattin Demirtaş ile birlikte gözaltına alındı. Bir haftalık gözaltı süresinin sonunda Selahattin Demirtaş serbest bırakılırken Nurettin Demirtaş tutuklandı. Bir süre devam eden mahkeme sürecinin ardından Nurettin Demirtaş 1994'te 22 yıl ağır hapis cezasına çarptırıldı. Nurettin Demirtaş on bir yıl altı aylık hapis cezasını tamamladıktan sonra Demokratik Toplum Partisi (DTP)'ye üye oldu. 8 Kasım 2007'de yapılan 2. Olağanüstü Büyük Kongrede Selma Irmak ile birlikte eş genel başkanlık görevine getirildi. Demirtaş hakkında 2007'de Almanya'nın Düsseldorf şehrinde PKK lideri Abdullah Öcalan posteri önünde konuşmasında PKK propagandası yaptığı gerekçesiyle dava açıldı. Demirtaş sağlık sorunları olduğu gerekçesiyle askerliğe elverişsiz raporu alarak askerlikten muaf tutuldu. 17 Aralık 2007'de askere gitmemek için sahte çürük raporu aldığı gerekçesiyle Almanya'dan dönerken Ankara Esenboğa Havalimanı'nda gözaltına alındı ve daha sonra tutuklandı. Tutuklu yargılanan Demirtaş bir yıl hapis cezasına çarptırıldı. Dört ay sonra, 28 Nisan 2008'de tahliye edilerek askere alındı. Acemilik eğitimini Karabük'ün Safranbolu ilçesindeki 125. Jandarma Er Eğitim Alay Komutanlığı'nda yapan Demirtaş, 8 Haziran 2008 tarihinde Tokat'ın Artova ilçesindeki Jandarma Komutanlığı'ndaki birliğine sevk edildi. 15 aylık askerliğin ardından 24 Temmuz 2009’da Tokat'taki birliğinden terhis oldu. Nurettin Demirtaş, teskereyi aldıktan sonra Mersin'deki bir yayla evine yerleşti. Burada bir buçuk ay kalan Demirtaş, Diyarbakır'a gittikten sonra Eylül 2009'da Habur Sınır Kapısı'ndan Kuzey Irak'a geçti. Aktif siyaseti bırakan Demirtaş, PKK'nın Irak'taki Kandil dağ kadrosunun "eğitim komitesi üyesi" pozisyonuna getirildi. Ayrıca KCK yapılanması çalışmalarında yer aldı. 2013 yılında Abdullah Öcalan'ın Erbil'de yaşayan kardeşi ve eski PKK üyelerinden Osman Öcalan, Demirtaş'ın Kandil'deki PKK kamplarında olduğunu açıkladı. Selahattin Demirtaş, 2015 yılında abisi Nurettin Demirtaş'ın nerede olduğuna dair soruya; "..Çok ağır cezalar verdiler kendisine. Çok sayıda dava açtılar. Burada bir kez daha yıllarını cezaevlerinde geçirsin istemedik şu an Erbil'de yaşıyor." yanıtını verdi. Nurettin Demirtaş, Türkiye Cumhuriyeti İçişleri Bakanlığı tarafından 28 Ekim 2015'te yayımlanan "en çok aranan teröristler listesi"'nin kırmızı kategorisinde yer almaktadır. Şubat 2018'de güncellenen listeye Salih Müslim ve Mihraç Ural ile birlikte eklenen Demirtaş'ın PKK/KCK üyesi olduğu ve kategoride yer alan diğer kişiler gibi kendisini yakalayan veya yakalanmasıyla sonuçlanacak bilgi paylaşan kişiye bakanlık tarafından ₺4 milyon ödül verileceği belirtilmektedir. Temmuz 2015'te Türk Silahlı Kuvvetleri tarafından Suriye-Türkiye sınırı ve Irak'ın kuzeyindeki PKK ve Irak ve Şam İslam Devleti hedeflerine yönelik gerçekleştirilen Şehit Yalçın Operasyonu'nda yaralandığı iddia edildi. Irak'ın kuzeyindeki PKK'ya karşı Mart 2018'de başlatılan Kararlılık Harekâtı kapsamında, Haziran 2018'de öldürüldüğü iddia edildi. Demirtaş, 13 Mart 2016'da Ankara'nın Kızılay semtinde TAK tarafından üstlenilen, 36 sivilin hayatını kaybettiği ve 125 kişinin yaralandığı bombalı intihar saldırısı ile ilgili, 2 Mayıs 2016'da Almanya'dan yayın yapan PKK'nın yayın organlarından Yeni Özgür Politika gazetesinde bir yazı kaleme aldı. ""Doğa" Zamanı!" adlı yazısı ile "Doğa" kod adını kullanan ve saldırıyı düzenleyen Seher Çağla Demir'e atıfta bulunan Demirtaş, Kızılay saldırısının doğru bir eylem olduğunu, intihar saldırganı Seher Çağla Demir'in insanlığın yüz akı ve onuru olduğunu savundu. 10 Aralık 2016'da İstanbul'un Beşiktaş ilçesinde 38 emniyet personeli ile 8 sivilin hayatını kaybettiği ve TAK'ın üstlendiği çifte bombalı saldırılara atıfta bulunarak, 15 Aralık 2016'de Yeni Özgür Politika gazetesinde "Ben de TAK'a katılabilirim!" başlıklı bir yazı kaleme aldı. 4 Haziran 2018'de aynı gazeteye röportaj veren Nurettin Demirtaş, 24 Haziran 2018'de gerçekleştirilen cumhurbaşkanlığı seçimi'nde aday olan kardeşi Selahattin Demirtaş için oy isteyerek; "HDP’ye ve kardeşime oy verenlere Kürdistan dağlarında tatlı ısmarlayabilirim" ifadelerini kullandı. Kasap (film) Kasap, yönetmen Andrew Dominik'in Chopper Read adlı suçlunun otobiyografik kitabından uyarladığı 2000 yılı yapımı bir Avustralya filmidir. Başrolde Read'i canlandıran Eric Bana, yan rollerde ise Vince Colosimo, Simon Lyndon, Bill Young ve David Field bulunuyor. En yakın arkadaşı Jimmy yakalanıp mahkemeye çıkarılınca, ona yardım etmek isteyen Kasap lakaplı Mark Read, davaya bakan hakimi kaçırır. Girişimi başarısız olan Kasap yakalanarak arkadaşıyla aynı hücreye konur. 16 yıl yatacağı hücresini Jimmy'nin yanı sıra bir çete lideri olan Keithy George ile paylaşmaktadır. Keithy ile Kasap arasındaki bir anlaşmazlık, Kasap'ın onu öldürmesiyle sonuçlanır. Bunun üzerine Keithy'nin çetesi intikam almak amacıyla Jimmy'i tutarlar. En yakın arkadaşından canını kurtarmaya çalışan Kasap, birine zorla kulağını kestirir ve güvenliği için başka bir hapishaneye transfer edilir. 8 yıl sonra, Kasap hapisten çıkar ve hesap sormak amacıyla eski dostu Jimmy'nin peşine düşer. Kasap'ın tek derdi Jimmy değildir. Eski bir düşmanı olan Neville'le uğraşması gerekecektir. Bu arada geçinebilmek için telekızlık yapan sevgilisi Tanya'ya da ilgi göstermelidir. Belisarius (savaÅŸ oyunu) Belisarius (Tam adı: Belisarius: The Byzantine Empire Strikes / Belisarius: Bizans İmparatorluğu'nun Saldırıları), Joseph Miranda tarafından tasarlanarak 2002'de Decision Games tarafından "Strategy & Tactics" dergisinin 218. sayısı olarak yayımlanan stratejik savaş oyunu. "Charlemagne" ("Strategy & Tactics" No. 189) ve "Xenophon" ("Strategy & Tactics" No. 203) oyunlarıyla aynı sisteme dayanan bu oyun, 22 sayfalık kural kitapçığı, Doğu Roma İmparatorluğu ve etrafındaki bölgeleri kapsayan 1 adet harita ve ordu düzeyindeki birlikleri simgeleyen 280 adet parçadan ve bilanço tablolarından ibarettir. Wilhelm Canaris Wilhelm Franz Canaris (1 Ocak 1887, Aplerbeck Dortmund – 9 Nisan 1945, Flossenbürg Toplama Kampı), Alman amiral, Nazi Almanyası'nda Abwehr başkanı. Zengin sanayici Carl Canaris ile karısı Auguste'nin oğluydu. 1938'e kadar Canaris ailesinin köklerinin Yunan amirali ve politikacısı Konstantin Kanaris’ten geldiğine inanıyordu. Donanmaya girmesine de bu inanç neden olmuştu ancak 1938'de, ailesinin Kuzey İtalya'dan geldiğini ve 17. yüzyıldan beri Almanya'da yaşadığını ortaya çıkardı. Büyükbabası Katoliklikten Lutheran mezhebine geçmişti. 1905'te, 17 yaşındayken, Alman Donanmasına katıldı. I. Dünya Savaşı'nın patlamasıyla SMS Dresden gemisinde istihbarat subayı olarak görev yaptı. Bu gemi Falkland Adaları savaşında İngilizlerden kurtulmayı başaran tek gemiydi ancak Cumberland körfezine demirlediklerinde, İngilizler tarafından tuzağa düşürülüp gemiyi terk etmeye zorlandılar. Mürettebatın çoğu Şili'de esir olarak kaldı. Canaris Ağustos 1915'te kaçmayı başardı. İyi İspanyolcasının ve bazı Alman tüccarların yardımıyla Almanya'ya döndü. Hemen haber alma görevi ile İspanya'ya gönderildi, orada İngilizlerin suikast girişimlerinden kurtuldu. Aktif göreve dönerek savaşı Akdeniz'de UB - 128'in komutanı olarak bitirdi. Canaris artık İngiliz gizli servisi "MI6"’in (Askeri İstihbarat, Bölüm 6) en önemli düşmanlar listesinde ilk sıralardaydı. İki ülke arasındaki rekabete rağmen, geleneksel olarak Canaris İngiliz donanmasına saygı duyuyordu. 1919'da Erika Waag ile evlendi ve iki kızı oldu. Savaştan sonra orduda kaldı. Önce Freikorps'da sonra da Reichsmarine'in bir üyesi olarak çalıştı. 1931'de yüzbaşı rütbesine yükseltildi. Savaş gemisi Schlesien'in kumanda subayı oldu. Aynı zamanlarda haber alma görevini de yürüttü. Bu dönemde yüksek rütbeli subaylarla, politikacılarla ve sanayicilerle Almanya'nın politik istikrarı için çalıştı. Freikorps döneminden Almanya'nın sol liderlerine yapılan suikastlardan sorumlu tutulan kişileri iyi tanıyordu. Kendisi bile bu konuda suçlanmış (örneğin Rosa Luxembourg olayı) fakat sonra beraat etmişti. 1930-1933 yıllarında, parti üyesi olmamasına rağmen, Nazi Partisi liderlerine paralel bir dönem yaşadı. Dolaylı olarak Nazi örgütünün bir parçası olan güçleri destekledi. Adolf Hitler'in iktidara gelmesinden sonra, 1935'te Abwehr'in başına getirildi. Aynı yıl amiral rütbesine yükseltildi. 1935-1936'da İspanya'da Alman casusluk şebekesini kurdu. Mükemmel İspanyolcası onu bu iş için biçilmiş kaftan yapıyordu. İspanya İç Savaşı'nda Almanya'nın General Franco'ya destek olmasında baş rolü oynadı. 1937'de hala Hitler'i komünizme karşı tek çözüm ve Alman ulusunun yeniden dirilmesi için tek umut olarak görüyordu. 1938'de ise, Hitler'in politikalarının yıkımdan başka bir şey getirmeyeceğini anladı ve gizlice rejim aleyhine çalışmaya başladı. Karakteri, Naziler gibi gangsterliğe müsait değildi. Hitler'in Çekoslovakya'yı yutmasını engellemeye çalıştı. Franco'ya Almanlara Cebelitarık'ın kontrolünü vermemesini tavsiye etti. 1938 ve 1939'da Hitler'e karşı düzenlenmesi planlanan başarısız suikastların içinde oldu. En cüretkar denemesi ise Wald von Kleist-Schmenzin ile birlikte planladığı, Hitler ve tüm Nazi parti üyelerinin Avusturya'nın işgalinden önce yakalanıp yok edilmesi girişimidir. Bu dönemde von Kleist, İngiltere'yi gizlice ziyaret etmiş ve durumu MI6 yetkilileri ve politikacılarla görüşmüştür. Bu görüşmelerde adı Nazi karşıtı girişimi yöneten kişi olarak gündeme gelmiştir. İngiliz başbakanı Chamberlain'ın Hitler'e savaş açma yerine politikayı tercih etmesi onu hayal kırıklığına uğrattı. Hitler'e karşı bir hareket için daha uygun bir zaman beklemeye karar verdi ancak MI6 ile teması hiç kesmediği bilinmektedir. Winston Churchill'in iktidara gelmesi umutlarını yeniledi. Bu arada Reinhard Heydrich'in baş rakibi olmuştu. Heydrich kontrol edilebilir bir Abwehr istiyordu ve onu yakından takibe başladı. İstemeyerek Heydrich'in yanında oldu ama tek amacı Abwehr'i büyütmek ve kontrol altında tutmaktı. II. Dünya Savaşı'nın başlamasından sonra defalarca cepheyi ziyaret etti ve SS tarafından işlenen savaş suçlarına tanıklık etti. Ayrıca Abwehr ajanlarından toplu cinayetler ile ilgili haberler geliyordu. Bu bilgileri elinden geldiğince MI6'e iletti. Bu olayların şokuyla, Hitler rejimini devirmek için daha sıkı çalışmaya ve daha fazla risk almaya başladı. Etrafında kendisi gibi düşünenlerle bir oluşum meydana getirdi fakat bunların çoğu Hitler'e karşı 20 Temmuz suikast girişiminden sonra idam edildi. Bu dönemde İngiliz istihbaratıyla ilişkileri devam ediyordu. MI6'in başı, Stewart Menzies cesaretini savaştan sonra övmüştür. Canaris'i hiçbir zaman sevmeyen Reinhard Heydrich ve Heinrich Himmler Barbarossa Harekatı ile ilgili dosyalarını araştırmış ve onunla İngilizler arasında bir ilişki olduğu sonucuna varmışlardı. İspanya'yı sık sık ziyaret ediyor ve orada İngiliz ajanları ile buluşuyordu. 1944'te Müttefik ajanları ile Fransa'da gizlice buluşup ülkesi tamamıyla yıkılmadan savaşa son vermenin çarelerini aradı. Heydrich'in Prag'daki görevi sırasında ciddi bir olay onu ve Canaris'i karşı karşıya getirmişti. Paul Thümmel isimli bir İngiliz ajanı Heydrich tarafından tutuklandı ama devreye girip onun bir çift taraflı ajan olduğunu söyleyerek kurtardı. Ayrıca aralarında Yahudilerin de olduğu yüzlerce kişiyi Nazi idam mangalarının önünden kurtardı. Heinrich Himmler'in ısrarlı girişimleri ile Hitler tarafından Abwehr Başkanlığı'ndan alındı. Yerine Walter Schellenberg getirildi ve örgüt SD'ye bağlandı. 9 Nisan 1945 tarihinde Flossenbürg Toplama Kampı'nda asıldı. İdamın piyano teliyle gerçekleştirildiği söylenmektedir. Amadeus (anlam ayrımı) Amadeus, "Tanrı'nın sevgilisi" anlamına gelen Latince adıdır. Andromeda EsrarÄ± Andromeda Esrarı 1971 ABD yapımı bilimkurgu, gerilim filmidir. Özgün adı The Andromeda Strain olan film Türkiye'de sinemalarda "Andromeda Esrarı" adıyla gösterilmişken, sonraki yıllarda TRT televizyonunda Gerilim adıyla yayına verilmişti. Senaryosunu Michael Crichton'ın 1969 tarihli aynı adlı romanından Nelson Gidding'in uyarlayıp yazdığı filmin yönetmeni ve yapımcısı Robert Wise'dır. Başlıca rollerinde Arthur Hill, David Wayne, James Olson ve Kate Reid oynamışlardır. Bilimkurgu yazarlığı dışında, yapımcılık ve yönetmenlik de yapan Michael Crichton'ın (d. 1942 -ö. 2008) filmde küçük bir de rolü vardır, aynı zamanda Harvard Tıp Fakültesi mezunu bir doktor da olan Crichton filmde sakallı cerrah rolünde. Crichton'ın kitabı Türkiye'de 1974'te Mehmet Harmancı'nın çevirisiyle Uzay Mikrobu adıyla yayımlanmıştı. Küçük bir kasabaya düşen Amerikan askeri uydusu uzaydan çok ölümcül bir virüsü de beraberinde getirmiştir. Kasabada bir bebek ve bir ayyaş dışında canlı kalmayıca bölge karantinaya alınır ve bir grup bilim adamı yüksek teknolojili ve yüksek güvenlikli bir laboratuvarda zamana karşı yarışarak bu virüsün sırrını çözmeye çalışır. Filmin özgün adında geçen "strain" (suş) sözcüğü mikrobiyoloji ve tıpta bir mikroorganizmanın genetik olarak değişikliğe uğramış, farklılaşmış bir alt türü anlamına gelir. "Andromeda Esrarı" gerçekçi dekorları ve sağlam diliyle tıpkı Stanley Kubrick'in gibi zamana karşı direnen ve hiç eskimeyen bilimkurgu filmlerinden biridir. Film "en iyi kurgu" ve "en iyi dekor" dallarında Oscar'a, "en iyi özgün müzik" dalında da Altın Küre'ye aday gösterilmişti. 2008 yılında filmin televizyon için aynı adla bir yeniden çevrimi yapıldı, Mikael Salomon'un yönettiği bu TV filminde Benjamin Bratt ve Eric McCormack rol almışlardı. Asteriks ve Oburiks: GÃ¶revimiz Kleopatra Asteriks ve Oburiks: Görevimiz Kleopatra (Özgün adı: "Astérix & Obélix: Mission Cléopâtre"), René Goscinny ve Albert Uderzo'nun Asteriks ve Kleopatra çizgi romanından uyarlanan 2002 Fransız yapımı film. 1999 yapımı "Asterix ve Oburiks Sezar'a Karşı" devam filmidir. Filmde Oburiks'i canlandıran oyuncu Gerard Depardieu, film hakkında şunları söylüyor; “Bu harika, komedilerde asla seks olmuyor, aşk hikâyesi olsa da oldukça erdemli yaşanıyor. Yanlış anlama ve acı çekme de yok”. MÖ 52'de Asteriks ve Oburiks, Mısır Kraliçesi Kleopatra'nın hizmetinde çalışmaktadır. Kalbini Sezar'a kaptıran Kleopatra, Sezar'ın alaycı tavırlarından sıkılır ve onunla bir iddiaya girer. Eğer çölün ortasında Sezar'ın şanına yakışan ve şimdiye kadar yapılmış en büyük ve en güzel sarayı üç ay içinde yaptırabilirse Sezar, Mısırlıların dünyanın en büyük halkı olduğunu kabul edecektir. Bu görev, Mimar Temelius'a verilir. Eğer bu görevi başarıyla tamamlarsa Kleopatra onu altınla kaplayacak; fakat başaramazsa onu çok sevdiği timsahçıklarına yem olarak atacaktır. Asteriks ve Oburiks, bu zor görevi başarmak için gerekli olan mucizenin anahtarını ellerinde tutmaktadırlar. Erwin von Witzleben Job-Wilhelm Georg Erwin von Witzleben (d. 4 Aralık 1881; Breslau, Schlesien - ö. 8 Ağustos 1944; Plötzensee hapishanesi, Berlin), Almanya'nın piyade subayı ve Nazi Almanyası'nın mareşali. Berlin yakınındaki Wahlstatt, Silezya ve Lichterfelde Prusya Harbiyeli kolordu programını tamamladı ve 22 Haziran 1901'de Grenadier Alayı'nda (König Wilhelm I) teğmen olarak Liegnitz No 7'ye katıldı. 1910 yılında üsteğmenliğe terfi etti. Else Kleeberg ile evlendi. Çiftin bir oğlu ve bir kızı vardı. I. Dünya Savaşı'nın başında 19. Yedek Piyade Tugayı'nda Tugay emir subayı olarak görev yaptı. 6 Ekim 1914'te Yedek Piyade Alayı'nda Yüzbaşı rütbesine yükseldi. Daha sonra aynı alayda tabur komutanı oldu. Von Witzleben'in birimi diğer yerler arasında Champagne bölgesinde, Flanders'da Verdun Savaşı'nda savaştı. Bu muharebelerde ciddi şekilde yaralanmıştı ve birinci ve ikinci sınıf Demir Haç madalyası ile ödüllendirildi. Yaralandıktan sonra Genelkurmay eğitimine gitti. 121. Tümenin İlk Genelkurmay Subayı olarak görev yaptı. 1923 yılında binbaşı olarak Dresden Dördüncü Şubede bulundu. 1928 yılında Piyade Alayı No 6 tabur komutanı oldu ve ertesi yıl yarbay olarak bu konumunu korudu. 1931 yılında Albaylığa terfi ettikten sonra, Frankfurt Piyade Alayı No 8'e (Oder) komutan olarak atandı. 1933 yılı başlarında Hannover'de Piyade Lideri VI'ya transfer oldu. Wehrmacht'ta von Witzleben 1 Şubat 1934 tarihinde Tümgeneralliğe terfi ve Üçüncü Piyade Tümeni'nin yeni komutanı olarak Potsdam'a taşındı. Korgeneralliğe terfi ederek Eylül 1935 yılında, Berlin'de III. Kolordu Komutanı oldu. 1934'teki Uzun Bıçaklar Gecesi'nden sonra Nazi rejimine karşı bir pozisyon almıştı. Bu ve aynı zamanda General Werner von Fritsch ve Adolf Hitler'in zulmünü eleştirisinin bir sonucu olarak, erken emekliliğe zorlandı. II. Dünya Savaşı'nın patlak vermesi üzerine Adolf Hitler tarafından tekrar göreve çağrıldı. 1938'de General Ludwig Beck, General Erich Hoepner ve Carl-Heinrich von Stülpnagel ve Abwehr Başkanı Wilhelm Canaris'in etrafında darbeci grubuna aitti. Bu generaller 1938 yılında Südet Krizi sırasında bir askeri darbe ile Hitler'i devirmek için plan yapmışlardı. Ancak daha sonra Münih Anlaşması ile Hitler'in başarısı sayesinde komplocuların planları engellenmişti. Bu arada, Kasım 1938 yılında, Frankfurt (Oder) Ordu Grubu-2 başkomutan olarak atanmıştı. Eylül 1939'da, Batı'daki 1. Ordu'nun komutasını devraldı. Almanya 10 Mayıs 1940'ta Fransa'ya saldırdığı zaman Ordular Grubu C'nin emrindeydi. 14 Haziran'da Majino Hattı kırıldı ve üç gün içinde Fransa'daki birçok birliği teslim olmaya zorlamıştı. Bundan dolayı Şövalye Demir Haçı ile ödüllendirildi ve 19 Temmuz'da Generalfeldmarschall rütbesine terfi etti. 1941 yılında Batı Ordular Grubu Komutanı olarak atandı fakat sadece bir yıl sonra sağlık sorunları nedenleriyle bu görevinden ayrıldı. Bazı kaynaklar ise o sırada rejimi eleştirdiği için Barbarossa Harekatı sonrası zorla emekliliğe sevk edildiğini iddia etmektedirler. Erwin von Witzleben 1944'teki 20 Temmuz suikast girişimi'ne karıştığı için yargılandı. Erwin von Witzleben, Berlin'de Plötzensee Hapishanesi'nde idam edildi. Erwin von Witzleben, bir et çengelinde asıldı ve infazı Hitler'in görmesi için filme çekildi. Abdürrahim Karakoç Abdürrahim Karakoç (7 Nisan 1932, Kahramanmaraş - 7 Haziran 2012, Ankara), Türk şair, gazeteci. 1932 yılının Nisan ayında Kahramanmaraş'ın, Ekinözü ilçesinde dünyaya geldi. Dedesi, babası ve kardeşleri de şair olduğu için küçük yaşlarda şiire merak sardı. İlk yazdığı şiirleri iki kitap olacak hacimdeyken beğenmeyip yaktı ve 1958 yılından itibaren yazdıklarını 'Hasan'a Mektuplar' ismi altında 1964 yılında yayımlandı. 1958 yılında bulunduğu kasabada belediye mesul muhasibi olarak memuriyete girdi. 1981 yılının mart ayında emekli oldu. Mücadeleci şiirlerinin çokluğu şartlardan kaynaklanmaktadır. 27 Mayıs Darbesi, zinde güçler, demokrasi maskaralığı ve haksızlıklar hiciv şiirlerini besledi. Yaklaşık otuz defa mahkemeye verildi, bütün suçlamalardan beraat etti. Avukat tutmadı, hep kendi kendini savundu. Hiçbir iktidarla barışık olmadı. 1985 yılında gazetecilik yapmaya başladı. Büyük Birlik Partisi'nin kuruluşunda yer aldı ve siyasete girdi. Sonra siyasetten ayrıldı. Niçin girip, niçin ayrıldığını bir röportajda şöyle cevaplandırdı: ""Allah rızası için girmiştim, Allah rızası için ayrıldım"". 2012 yılında ciğerlerindeki enfeksiyon nedeniyle bir süre Konya'da tedavi gören Karakoç'un, vefat ettiğine dair 24 Nisan 2012 tarihinde Radikal gazetesinde asılsız haberler yayımlandı, bu esnada dönemin Başbakan Yardımcısı Bülent Arınç, sanatçıyı tedavi gördüğü hastanede 25 Nisan 2012 günü ziyaret etti. Karakoç, 7 Haziran 2012 tarihinde, Gazi Üniversitesi Tıp Fakültesi hastanesinde yoğun bakımdayken hayatını kaybetti. Ankara-Keçiören'deki Bağlum semt kabristanına defnedildi. Ludwig Beck Ludwig Beck (Tam adı: Ludwig August Theodor Beck, d. 29 Haziran 1880, Biebrich, Hessen - 21 Temmuz 1944, Bendlerblock, Berlin), Almanya'nın subayı ve Nazi Almanyası döneminde Truppenamt (Asker işleri dairesi, fiilen Kara Kuvvetlerinin Genelkurmayı) Başkanı (1933-1935) ve OKH Başkanı (Kara Kuvvetlerinin Genelkurmay Başkanı) (1935-1938). Ludwig Beck, Prusya askeri geleneği