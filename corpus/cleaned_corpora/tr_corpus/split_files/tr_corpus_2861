tarafından çözülmesini beklemekten başka yapabileceği bir şey olmaması. Aynı şekilde müşterinin de beklemekten başka yapabileceği bir şey yok. Müşteriler fayda, maliyet ve risklerin tahliline dayanarak seçim yapıyorlar. Ancak en son yapılan araştırmalar gösteriyor ki potansiyel müşteriler çok fazla seçenekle karşılaştıklarında zihinleri duruyor. Çok faydalı seçeneklerin bağlantılarını ve değişkenlerini hesap edemiyorlar. Buradan çıkan olumsuz sonuç şu ki bu seçenekler yorgunluk verici olmaya başladığında müşteriler hiçbir şey satın almıyorlar. Tüketici araştırmaları müşterilerin seçimlerini tartmaya ve kötü bir seçim yaptıklarına dair endişelenmeye eğilimli olduklarını gösteriyor, bu nedenle de büyük çoğunluğu fazla seçenekten hoşlanmıyor. Perakendeciler seçenek sayısını sınırlamaya, toplam kalem sayısını azaltmaya başladılar ve bu sayede satışları artmaya başladı. İyi Seçenekler Kötüden Felakete Gitmeye Başladığında İkisi de GM'den kaynaklanan iki farklı müşteri temelli seçenek gösteriyor ki başlangıçta iyi bir seçim olan şey, yıllar sonra kötü bir seçim haline gelebiliyor. Bu durumdan çıkarılacak dersler zarardan erken dönmenin yolları ya da yeni, radikal bir fikri hiç sunmamak olmalı. 2000 yılının Aralık ayında GM akla gelmeyecek bir karar aldı ve 2004 yılından itibaren en eski Amerikan arabası olan Oldsmobile'i artık üretmeyeceğini açıkladı. Bu model 1897 yılında Ransom Olds tarafından üretilmeye başlanmıştı ve 1908 yılında General Motors'un bünyesine katılan ikinci araba markasıydı. Bir zamanlar Oldsmobile GM'in en yenilikçi modeliydi. 1938 yılında ilk otomatik transmisyonu o yapmıştı ve 1949 yılında efsanevi Rocket 88 model motoruyla ilk yüksek kompresyonlu, valflı V-8'i sunmuştu. Cutlass modeli ABD'deki en popüler otomobilken 1985 (1987'de Oldsmobile, 1986'ya kıyasla 400.000 araba daha az satmıştı.) Ama 2000 yılı itibarıyla toplam satışlar, 1952 yılında satılan 224,684 otodan beri yapılan en düşük satışa, 300.000'in altına düşmüştü. GM neden Oldsmobile üretimine devam etmedi. Basit cevap şu ki otomobilin kimliği yanlış bir noktaya taşınmıştı, belirgin modeli, tanınabilir biçimi ve Rocket 88, Cutlass veya Tornado gibi güçlü isimleriyle tarihi bir geçmişi olan Oldsmobile artık kaybolmuştu. 1980'li yıllarda bütün GM üretimi arabalar belirgin tasarım görünümlerini yitirince bütün modeller birbirlerine benzemeye başladı. Ya da başka bir deyişle otomobiller başarılı Japon rakiplerine benzemeye başladılar. (Benzerlik için GM'de kullanılan terim marka mühendisliği'ydi (badge engineering), buna göre beş araba modeli de maliyeti düşürebilmek için mümkün olduğu ölçüde aynı parçaları kullanıyordu, talihsiz sonuç Chevy'nin, Buick'a benzemeye başlamasıydı.) Oldsmobile üretiminin tamamen durdurulmasına yol açacak GM yönetim kararı, Olds'u Honda'ya alternatif olarak diğer bütün arabalara benzer şekilde yeniden tasarlamaktı. Son tahlilde kaliteli Honda ve Acura modellerine benzemek istemenin bir hata olduğu önceden belliydi. Olds gücü ve ince biçimiyle hak edilmiş bir ün edinmişti. Nasıl olur da GM var olan Honda (veya benzerleri Toyota, Nissan ya da VW) alıcılarının hiçbir zaman kaliteli performans derecelendirmelerine ve yüksek ikinci el satış değerine sahip olmayan Olds'a geçebileceğini düşünürdü. Oldsmobile üretimini durdurma kararı 1920'li yılların başında Sloan'ın Scripps-Booth ve Sheridan otomobillerini durdurma kararına benziyor, bu arabalar da GM'in beş arabalık hattında üretilen altıncı ve yedinci arabalardı. Sloan bir başka GM arabası olan ve 1957 yılında küçük Avrupa modellerinin sunduğu yeni meydan okumayı karşılamak için üretilen Corvair'in üretiminin durdurulmasında yer almamıştı. İronik olarak bu yeni araba küçük ve yakıtı ekonomik kullanan bir model olduğu halde, daha lüks bir model olan Monza yüksek fiyatıyla tüketicinin ilgisini çekti ve yakıt tasarruflu küçük bir araba almak fikrini tamamen ortadan kaldırdı. Aynı damarda GM yeni, ancak anti-GM bir araba olan Saturn'ü çıkardı (ABD'de üretilen ve Amerikalıların yaptığı kaliteli, Japon tarzında bir araba) ve bu araç pazara parlak ve gerekli bir seçenek sundu. Ama bugünün Saturn'ü GM'in düşündüğü gibi geleceğin arabası olmaktan tamamen uzak bir halde, milyarca dolar değerinde hatalı bir adım olarak kaldı. İronik olarak bu model Japon arabaları gibi üstün tüketici sadakatine ve performans derecelendirmesine sahip olmasına rağmen Japon rakiplerinin yüksek satış rakamlarına asla ulaşamadı. Kaliteli bir araç olan fiyatlandırmayla satılan ve temiz bir Saturn büyük satışları engelleyen bir çelişkiden dertli Japon arabasını seçen bir Amerikalı, niçin Japon tarzında üretilmiş bir Amerikan arabasını alsın. Bazı otomotiv çevrelerinde Saturn'ü böyle yüksek bir maliyetle üretmek, GM'in 1920 yılında hava soğutmalı motorun muazzam bir başarı olacağı ve şirketin geleceğini belirleyeceği düşüncesindeki ısrara benzetildi. Saturn satışları 2004 yılında toplam 221.000 oldu, bu rakam 1996'daki 279.000'den 58,000 adet daha düşük. 1990 yılında Tennessee'de yeni inşa edilmiş son teknoloji ürünü bir fabrikada üretilen ilk araçtan sonra kâr edebilmek için gereken 500.000'lik satışa hiç ulaşılamadı. Saturn alıcılarının yüzde 40'ının zaten bir GM otomobiline sahip olduğunu öğrenmek GM için ikinci kötü haberdi. Yöneticiler bu iki örnekten neler öğrenebilir. Oldsmobile durumunda 1980'lerde bu aracın Sloan'ın deyişiyle artık amaçsız kaldığı açıktı. Tüketicinin zihnindeki belirgin Oldsmobile fikrini sürdürmeyi başaramamıştı. Yüzyılın dönümünde 1905 yılında kıta boyunca rekor kıran satışlara ulaşmış Old Scout modeliyle bağlantısını yitirmişti, aynı şekilde tarihsel olarak isimlendirilmiş güçlü modelleriyle de bir ilişkisi kalmamıştı. Dahası 1983 yılında Saturn üretimi başlatıldığında hiçbir kimliği olmayan Oldsmobile'a GM üretim hattında yer var mıydı. Yaklaşık 20 yıl sonra hızla düşen satışlar ve mutsuz satıcılar bağlamında GM, aynı Chrysler'in bir zamanlar popüler olan Plymouth'u üretmekten vazgeçtiği gibi Olds'u üretmekten de vazgeçti. Bu iki sonlandırılmış marka Amerikan otomobil sanayisinin mezarlığında yatan diğer markalar olan Willy, Nash, Studebaker, Packard, La Salle ve Hudson'ın yanına gidecekti. Bu vakalarda seçenek hakkındaki dersler iki katmanlı 1980'lerin ortalarında Amerikan pazarı belirgin biçimde değiştiğinde, yani müşteriler daha yüksek yeniden satış değeri olan ve satış sonrası servise fazla gereksinim duymayan daha kaliteli otomobilleri seçmeye başladığında, Olds üretimi durdurulmalıydı. Olds'un şeklini değiştirip Honda'ya meydan okumak amacıyla çıkarmak onun varlığını tehlikeye attı çünkü rakibinin sunduklarını asla sunamayacaktı. Oldsmobile asla bir değişim kozasına girip yeni ve güzel bir Japon modeli olarak yeniden ortaya çıkamayacaktı. Saturn seçeneği de kâğıt üzerinde son derece başarılı ama sahada asla iyi iş yapamayan bir beyzbol takımına benziyor. Geçmişe bakıldığında, GM eğer bir Japon markasını satın alıp (tabii bu eğer mümkünse) dünya çapında müşterilerin hoşnut olduğu bir Japon otomobili üretmeyi düşünseydi acaba onun için daha kârlı olabilir miydi. GM'in yabancı bir markayı satın alma girişimi İtalyan Fiat fabrikası örneğinde yürümedi, 2005 yılında GM bu anlaşmadan işi tamamlamadığı için 2 milyar dolar ödeyerek çıktı. harfler İtalyancada Fabbrica Italiana Bu bir Bu di Automobili Torino, yani Torino'daki İtalyan otomobil fabrikası anlamına geliyor. da İtalyancada Anonima Lombarda Fabbrica Automobili bir başka deyişle Lombardi oto imalat fabrikası anlamına geliyor. Nicola, Romeo adını 1916'da ekledi.) Sloan ve Seçenekler Sloan, GM'in müşterilerine her zaman sunduğu akıllı seçimleri vurgulayan bir ürün politikası ortaya koydu. Burada izlenen strateji, GM'in en azından tasarımda rakiplerine eşit arabalar üretmek ama radikal tasarımlı veya radikal fikirli araçlarla riske girmemekti (örneğin Saturn). Müşterilerin bir aracı diğerine niçin tercih ettiği hususunda ise Sloan her zaman Chevrolet genel müdürü William Knudsen'in sözlerini nakletmekten hoşlanırdı. Otomobilin niçin popülarite kazandığı konusunda Knudsen şöyle derdi Herkes A'dan B'ye oturarak gitmek ister. IV Olgular Kararları Belirler Sloan olgular üzerinde ısrar ediyor. Olgulara dayanmayan eski GM sistemi. GM'de Sloan'a ait ilk olgu-temelli sistem. Satın alma kararları için olgular. Küresel gençlik pazarı yeni olgular. Beyzbol takımına sahip olmak hakkındaki gerçekler. İçeriğin tahlili. Chrysler yan alımlar için olgulara dayanıyor. İspanya, Navarre'da olgular yön değişikliğini belirliyor. Bir deneme ürününün sonunda elde edilen gerçekler. Olgulara dayanmak üzerine yönetsel dersler ve sadece olguları kullanmanın tehlikeleri. Bugünün modern şirket ve örgütlerinde projeksiyonlar yapmak, satış ve kâr dahil çeşitli değişkenlerin statülerini belirlemek için sayılara ve tahminlere dayanmak yaygın bir uygulamadır. Şirket veya örgütün nasıl çalıştığını öğrenmek için raporlar biçimindeki hayati öneme sahip istatistiklere gereksinim duyulur. Buna ek olarak, iyi işletilen bir örgüt kısa ve uzun vadeli planlamaları için bütün birimlerindeki yöneticilerine önerilerini sorar. Bu olgular ve istatistiksel tahminler firmanın gelecekteki başarısı üzerinde doğrudan bir öneme sahiptir. Amerikan iş hayatında olguların bugün olduğu kadar önemli bir rol oynamadığı bir dönem vardı. O zamanlar -özellikle yeni ortaya çıkmakta olan otomobil sanayisinde- iş, verilere veya planlamaya dayanmadan yürütülüyordu. Mali sorumluluğu çok az olan veya hiç olmayan tek bir kişi işi yönetiyordu ve çok ender olarak da satış veya üretim rakamları dışında veriler isteniyordu. GM'in merkezi işletmesini yöneten çeşitli komitelerden ve CEO'ya rapor veren bölümlerden rakamlar almakta ısrar ederdi. Herhangi bir insanın sezgilerine ilgi duymaz ve rastgele, anlık ya da önseziye dayalı kararları elinin tersiyle iterdi Bugünün sanayisiyle geçmişinki arasında bilimsel yaklaşım gerekliliği diyebileceğim bir fark var sezgilere dayanarak iş yapmaya son verilmesi. Bu, insanları, araçları ve yöntemi etkiler. Bu olguların araştırılmasına dayalı bilimsel yaklaşımı nicelik ve tüketici araştırmalarıyla GM'in her köşesine uyguladı. Bunun için, GM bayi ağından ve otomobil alıcılarından veri derleyen öncülerden biriydi. Amaç her zaman eldeki verileri incelemekti İş deneyimim olguların değerli olduğuna beni ikna etti, şevkle araştırılmalı ve saygıyla ele alınmalıdırlar. Sloan'ın Miras Aldığı GM Sistemi Sloan GM'de işletmeden sorumlu başkan yardımcılığına getirildiğinde şirket William C. Durant tarafından uzun yıllar gelişigüzel ve örgütsüz biçimde yönetilmişti. Durant etrafını uyduruk işler verdiği, çeşitli birimleri yöneten dalkavuklarla doldurmuştu. Bunlarla çok az toplantı yapar ve uzun vadeli satışlar veya envanter planlaması hakkında hiçbir rapor veya tahmin istemezdi. Çoğu iş arkadaşına göre Durant, borsadaki durumu ve yatırım danışmanlarıyla sık sık telefonla konuşmakla daha çok ilgiliydi. Durant için başarıya giden yol GM'in üretebildiği kadar oto üretmesi, bunların satılması, gelir elde edilmesi ve sonra kârın hesaplanmasıydı. Aynı zamanda borsaya yoğun yatırım yaptığından, kısa vadeli satışların ilanı GM hisselerinin fiyatlarını yükseltirdi. Böylece onun kişisel yatırımlarının değeri de oldukça yükselirdi. Pierre du Pont, ailesinin mal varlığının büyük bir kısmını yatırdığı şirketin Durant tarafından kötü bir biçimde yönetildiğini hissetti. 1919 yılında Du Pont, bilgili yöneticilerinden John Pratt'ı GM işletmesine burnunu sokmak üzere görevlendirdi. Pratt öğrendikleri karşısında hayrete düştü Paranın nasıl toparlandığını kimse bilmiyor ve ne kadar para sarf edildiği asla kontrol edilmiyordu. Pratt aynı zamanda bölümlerin uygun para ve kaynaklar için birbirlerine karşı kışkırtılmasının oy rüşvetçiliğine yol açtığını keşfetti. Sen benim projemin sırtını sıvazla, ben de seninkinin anlayışı her yeri sarmıştı. Sloan'ın biyografisinin yazarı bu olayları eski bir gelenek olan siyasi pazarlık olarak tanımladı GM, ironik olarak en eski siyasi geleneklerle, kütük yuvarlamacayla[2] yürütülüyordu. Bu uygulamada ‘ganimeti'[3] garantiye alabilmek için ortak fayda düşünülmeden oy ticareti yapılıyordu. Kısaca 1918 yılında Du Pont Şirketi'nin yönetim kurulu başkanı Pierre du Pont, Durant'ın gevşek yöneticiliğini ilk elden deneyimlemeye başladı. Du Pont firması GM'e yoğun yatırım yaptığından (50 milyon dolar) kendi yöneticilerini Durant'a gönderip onu daha yetenekli yöneticilerle çalıştırmak ve bu şekilde bir düzen kurmak hakkına sahipti. Ama 1919 yılında Durant esaslı bir GM hissedarı olarak başkanlığına devam etti ve Pierre du Pont ve diğer yatırımcılar GM'i etkin olarak değiştirebilmek için hiçbir şey yapamadılar. İşte o yıl Alfred P. Sloan Şirket Yapılanması'nı Pierre du Pont'a verdi ve çalışması hatırı sayılır bir ilgiyle okundu. İşte, en sonunda, GM'i verimli bir şekilde, sadece olgulara dayanan bir sistemle yönetebilecek bir plandı bu. Sloan, Olguları Temel Alan İlk Planını Uyguluyor 1920 yılında Durant'ın GM başkanlığı ani bir şekilde sona erdi çünkü şirket fazla büyümüş ve satışlar düşmüştü. Pierre du Pont gönülsüzce başkanlık rolünü üstlendi. Daha sıkı bir üretim ve finans kontrolü yaklaşımını paylaşan biri olup olmadığını anlamak için şirkete bakındığında ortaya çıkan isim Şirket Yapılanması'nın yazarıydı. Du Pont, Sloan'ı özel yardımcısı ve işletmeden sorumlu başkan yardımcısı olarak atadı. 45 yaşındaki Sloan için GM'in bütün yapısını değiştirebilme şansını bulmak hayatının fırsatını yakalamak anlamına geliyordu. Daha sonra şirketin geleceğini etkileme şansı hakkında şöyle yazacaktı Öncelikli sorun, verimsiz ve uyumsuz bir kütleyi, eksiltme ve ilavelerle, öncelikle olguları talep eden temel yönetim politikasına dayanan bir örgütlenme aracılığıyla uyumlu ve eşgüdümlü bir bütün haline getirmekti. Olguları belirlemek du Pont-Sloan ekibinin öncelikli işiydi ve ilk inceledikleri alan satışları ve otomobil bölümlerinin kârlılığıydı. GM satış ve pazarlama stratejisi yedi farklı modelde birçok araba satmaktı, bunlardan en ucuzu 795 dolarlık dört silindirli Chevrolet, en pahalısı da her türlü ilave aksesuvarla 5.690 dolara sekiz silindirli Cadillac'tı. GM'in 1920 yılı satışları toplam 393.000 otomobildi ya da bir başka deyişle Ford'un o yıl sattığı 1.074.000 arabanın sadece yüzde 37'si. 1921 yılında GM yüzde 12'ye düştü ve Ford yüzde 60'a yükseldi. Ama Sloan'ın yüksek kavrayışa sahip zihni bu satış rakamlarına William Durant'ın her yerde her fiyata satış stratejisinden farklı bir gözle baktı. Sloan, Chevrolet'nin düşük fiyatta Ford'la rekabet edemediğini gözlemledi, halbuki her yıl daha fazla Amerikalı ilk kez otomobil sahibi olmak için pazara girdikçe, büyümeyi sürdüren düşük fiyatlı araba sektörüydü. Buna ek olarak Sloan'ın olguları toparlaması bir başka GM sorununu açığa çıkardı, orta fiyatlı arabalar Oakland (sonra Pontiac oldu), Olds, Scripps-Booth, Sheridan (bu son ikisi Durant'ın şirkete kattıklarıydı ve kısa süre sonra üretimleri durduruldu) ve Buick birbirleriyle rekabet ediyorlardı ve aslında birbirlerinin satışlarını kırıyorlardı. Sloan fiyat reformunun gerekli olduğunu anladı Bir tür akılcı politikaya ihtiyaç vardı. Yani insanın ne yapmaya çalıştığını bilmesi gerekiyordu. Dahası 1921 yılı itibarıyla GM para kaybediyordu ve popüler Chevrolet de buna dahildi. Öyle görünüyordu ki GM, Henry Ford ve onun Model-T'si tarafından ortadan kaldırılmak yolundaydı. Bu kötücül gerçekler Sloan'ın şöyle yazmasına yol açtı ...ve şimdiye kadar yaptıklarımızı destekleyebilmek için bir araştırma-geliştirme politikasına, bir satış politikasına ve benzerlerine ihtiyacımız vardı. Bütün değişkenlerin dikkatle incelenmesi sonunda Sloan, otomotiv sektörü deneyimine sahip bir danışma komitesi kurdu. Bunlara verilen görev şirketin üretim hattını derinlemesine incelemekti. Bu komitenin bulguları gözden geçirme ve uygulama için yönetim kuruluna iletiliyordu. İşte bu noktada Sloan, Amerikan iş hayatındaki en devrimci aksiyomlardan birini ifade etti. Sloan şöyle yazdı Şirketin en önde gelen amacının para kazanmak olduğunu ilan etmiştik, sadece motorlu araba yapmak değil. İlk karar Chevrolet hattını Ford'la fiyatta rekabet etmeyecek şekilde yeniden kurgulamaktı. Bunun yerine GM, Model-T'den daha üstün ve daha pahalı bir otomobil üretecekti. Yeni Chevy biraz daha pahalıya mal olacaktı ama kalite ve ucuz fiyat arayan tüketicinin verebileceği (bütçesine uygun) en yüksek fiyatta olacaktı. 1923 yılında Pierre du Pont emekli oldu ve yerine GM başkanı olarak Sloan geçti. Sloan aynı zamanda, ilave değişiklikler yapma gücünü de ona veren, yönetim kurulu başkanlığına da geldi. Bu eşsiz derecede başarılı bir dönemin başlangıcı oldu. İş için övünmek yoktu, sadece yapılacak iş vardı Şirketin elverişli politikası nedeniyle başkan oldum. Gelişim dönemi önümüzdeydi. Sloan Olguları Ticarete Uyguluyor Pierre du Pont zamanında Sloan'ın tavsiyesiyle kurulan komitelerin örgütlenmesi kısa süre sonra daha da değişecekti. 1922 yılında Sloan GM'i daha kârlı hale getirmek için gereken hammadde, yedek parça ve diğer önemli kalemlerin büyük çaplı alımlarında verimlilik üzerine yoğunlaşacak genel bir satın alma komitesi kurdu. Aslında Sloan'ın tahmini verimli alımın şirkete yılda 5 ila 10 milyon dolar tasarruf ettirebileceğiydi. Merkezi bir komitenin birçok bölümün ihtiyacını düzenlemekte zorluk çekecek olması temel sorundu. Sloan, bölümlerin farklı teknik ihtiyaçlarının sadece satın alma uzmanı olan personelle yürütülemeyeceği gerçeğini gördü. Çözümü alım komitesine çeşitli bölümlerden deneyimli ve bilgili insanları yerleştirmekte buldu. Net sonuç çeşitli bölümlerin ihtiyaç duyduğu ürünlerin standardizasyonuydu, böylece büyük çaplı alımlar yapılabildi ve envanter düştü. Satın alma verilerine bu yeni bakış GM'in daha uyumlu ve verimli bir şirket olmasını sağladı. Mali Gerçekleri Bilmek Sloan bir kez bölümlere daha çok özerklik veren adem-i merkeziyetçi sistemini oturttuktan sonra, deneyimli Du Pont yöneticilerinin yardımıyla mali kontrolleri uygulamaya soktu. 1921 yılında bu yöneticilerden en önemlisi, 20. yüzyılın ilk yıllarında Amerikan iş hayatında sıra dışı bir iş yaparak Du Pont firmasına ekonomistleri ve istatistikçileri alan Donaldson Brown'du. Sloan, Brown'un GM'in mali işlerden sorumlu başkan yardımcısı olmasında ısrar etti O ve ben bir işletmenin yönetilmesinde ayrıntılı, disiplinli kontrolün değeri konusunda aynı görüşleri paylaşıyorduk. Du Pont firmasındayken Brown yönetim kuruluna yatırım kârlarını tahlil etmenin yeni bir yöntemini öneren bir rapor sunmuştu. Nihayet bu yöntem GM'de uygulandığında şirketin toptan kârlılığının hesap edebilmesini sağladı, William Durant'ın olgulara ve mali sorumluluğa dayanmayan başkanlık döneminde eksik olan, hayati öneme sahip bir işlemdi bu. Sloan, karar alan biri olarak olgulara düşkünlüğünü paylaşan Brown'u işe aldı. Buna ek olarak Sloan mali bir uzmanla çalışmaktan memnundu, çünkü muhasebe bilgisi iyi olmasına rağmen eksikti. Daha da önemlisi kendi adem-i merkeziyetçi sistemine uyan işleyebilir bir mali kontrol uygulamaktan hoşnuttu Donaldson Brown GM'e geldiğinde beraberinde bir mali dönüm başlattı. Bu, yönetimin verimliliğini yansıtan gerçekleri berraklaştırma yöntemiydi. Brown fen ve matematik eğitimi almış o yeni üniversitelilerden biriydi. 1902 yılında Virginia Politeknik Enstitüsü'nden mezun olmuş ve daha sonra Cornell Üniversitesi'nde mühendislik konusunda yüksek eğitim almıştı. Onun esas katkısı Amerikan şirketlerinin daha sıkı bir muhasebeye ihtiyaçları olduğunu fark etmekti. O, tarihsel olarak ulusun ilk gerçek rakam adamlarından biri olarak nitelenebilir. Sloan, Brown'un yenilikçi sunum toplantılarda kullandığı biçimi olan grafik kullanımından da etkilenmişti. Bu grafik sistemi GM'de olguların sunumunda ve incelenmesinde faydalı bir yöntem olarak sıklıkla kullanılmaya başlandı. Kısa sürede, Brown'un muhasebe uzmanlığı ve Sloan'ın genel yönetimi altında GM'in mali işletmesi sermaye harcama, nakit kontrolü, envanter tespiti, yönetim ve üretim kontrolü alanlarında etkin denetimler gerçekleştirdi. Bunlar bir kez yerlerine oturduktan sonra bütün şirket düzenli şekilde olgu toplama işine daldı. Sarsıcı istatistiksel kavramlardan biri de Sloan'ın üretimi kontrol edebilmek amacıyla bölüm başkanlarından yıllık tahminler istemesiydi Onlardan gelecek yıl için karamsar, muhafazakâr ve iyimser beklentileri temelinde satışlarının, kazançlarının ve para gereksinimlerinin ne kadar olacağını tahmin etmelerini istedim. Ancak Sloan fark etti ki sayısal kontrollerle (finans, muhasebe ve üretim) hareket edenlerle, daha iyimser ve beklentilerde aşırıya kaçma eğiliminde olan satış ve pazarlama ekibinin tahminleri arasında doğal bir farklılık vardı. Liderliğinin uzun yılları boyunca Sloan daima satış ve pazarlama elemanlarının güven dolu tahminlerini dinledi. Her zaman herkesin fikrini duymak isterdi. Ama Hyatt, United Motors ve GM'deki deneyimlerinden biliyordu ki iş âlemi döngüseldi ve gerçeğin satış ekibinin iyimser beklentilerinden ziyade soğuk, sert olgular tarafından belirlenmesi gerekiyordu. Sloan'ın GM'deki dönemi ile bugünün hızlı internet ve pazarlama çağı arasında uzun yıllar var. Ancak otomobili ister araba bayisinde isterse internette satın, tek önemli değişken satış işlemidir. Dünyanın her yerinde tüm pazarlamacılar olgulara dayanmak zorundadır. Yeni Ortaya Çıkan Küresel Gençlik Pazarına Ait Farklı Olgular 1950'lerdeki savaş sonrası ekonomik patlamada gençler ilk defa ekonominin para harcayan sabit bir kısmı olarak ortaya çıktı. Pazarlamacılar gelişen şehir toplumunda gençlerin müzik, giyim ve gıda için harcayacak büyük paraları olduğunu fark ettiler. Gençlerin bu yükselişi 1920'lerde ortaya çıkan yeni nesil orta sınıf Amerikalı tüketicilere benziyordu. 13-19 yaş arası gençlerin tüketim gücü, daha fazla sayıda genç harcayacak daha fazla parayla pazara girince katlanarak büyüdü. Şirketler, çoğu komşularında bulunan diğer ülkelerdeki gençlere nasıl pazarlama yapabilirlerdi. Özel önem verilenler, Çin, Hindistan ve Brezilya gibi yeni gelişen Üçüncü Dünya pazarlarındaki gençlerdi. Bunların sayısı ne kadardı. Ve ne kadar para harcıyorlardı. The Brain Waves Group adlı bir araştırma ve danışma şirketi, bu küresel gençlik bulmacasına cevap bulabilmek için 1990'larda şimdiye kadar hiçbir şirket veya kurumun derlemediği kadar olguyu bir araya getirecek büyük bir çalışma önerdi. Firma Coca Cola, Procter&Gamble, Philips ve Burger King için projeler yapmıştı ve bu uluslararası pazarlamacıların öğrenmek istedikleri, dünya çapındaki gençler hakkında bilinmeyen gerçeklerdi. Bu küresel pazar hakkındaki sorular ülke başına toplam genç nüfus gibi demografik gerçeklerin ötesindeydi. Pazarlamacılar psikografik bilgi istiyorlardı Bu gençler ne düşünüyorlardı. Tipik bir Amerikalı gençten ne kadar farklıydılar. Ve en önemlisi küresel şirketler gençlere bölge bölge veya ülke bazında nasıl satış ve pazarlama yapabilirdi. The Brain Waves Grubu dev reklam firması D'Arcy Masius Benton and Bowles'in sponsorluğunda birkaç yıllık bir araştırma projesine başladı. Çalışmanın adı Yeni Dünya Genç İncelemesi'ydi ve dünya çapında 44 ülkedeki gençliğin derinlemesine incelenmesini içerecek ve pazarlamacıların işine yarayacak olguları toparlamak için yola koyuldular. Firmanın başkanı bu çalışmanın anahtarının önce tip olarak gruplandırmak sonra da tipleri benzerlikleri ve farklılıklarına göre sınıflandırmak olduğunu biliyordu. Aslında grubun yaptığı Sloan'ın sokağa çıkıp bayi ağını gezmesine benziyordu. Araştırma firması uluslararası alana girdi, yerel telefon görüşmeleriyle nicelik araştırması, hedef gruplar ve teke tek röportajlar aracılığıyla da nitelik araştırması yaptı. Amaç dünya çapında gençler hakkında olguları toplamak, sezgisel ve yanlış fikirleri temizlemekti. İlk bulgular sayısız sürprize yol açtı Amerikalı gençler ne haftalık para harcamada (altıncı) ne de kredi kartı kullanımında (on ikinci) en üst sıradaydılar. Önceki varsayımların silinmesi ve yerlerine yeni ve olgulara dayalı bilginin konulması gerekti. Dünya gençleri arasında marka tanımlandırılması ve farklılaşması üzerine olan ikinci dalga araştırmanın raporu sürpriz içermiyordu. Ama herkesin dikkatini çeken onuncu sıradaki ticari isimdi Ulusal Basketbol Ligi NBA'in Chicago Bulls takımı. Nasıl olup da Bulls bu kadar üst bir sırada yer almıştı. Brain Waves Group marka tanımlandırılması verilerini yayımladığında fark etti ki gençlerin dünyasındaki kültürlerarası medya, pazarlamacıların derhal uygulamaya sokacağı ortak bir değişkeni paylaşıyordu Gençlerin yüzde 85'i MTV'yi seyrediyordu. ama yerel şarkıcıları da içerecek şekilde ülkeden ülkeye format değiştirerek de yayın yapıyordu. Brain Waves olgu toplama araştırması, küresel pazarlamacıların muazzam (575 milyon) bir gençlik pazarını tanımalarına yardım etti, pazarlamacılara ilk defa gerçek olguları ortaya dökerek yardımcı oldu. Sloan'ın dediği gibi olgular değerli şeylerdi ve yeni veriler küresel üreticilerin gözlerini açtı. Artık gençlik hakkında hiçbir önsezi kararları etkilemeyecekti. Alfred Sloan'ın bayilerle gözlemleri ve fikirleri hakkında konuşmak için ülke çapında tren yolculuklarına çıktığını da buraya eklemek gerekir. İlk defa alan çalışması yoluyla olguları bayilerden ilk elden öğrenen odur. Brain Waves grubunun reklamcılar ve pazarlamacılar için son derece önemli olan bir diğer çalışması, dünya çapında ekonomik, toplumsal ve siyasi değişkenler bazındaki kişisel ve toplumsal eğilimleri ve daha önemlisi teknoloji bilgisi ve gereksinimi hakkındaki bulgulardı. Beyzbol Takımı Sahipliği Hakkında Gerçekler Birinci lig beyzbol imtiyaz hakkı (franchise) sahipliği hakkında ilginç bir söylenti vardı Alım fiyatı ne olursa olsun alıcı sadece mal sahipliği süresince önemli miktarda kâr elde etmekle kalmaz, klübün satışında da büyük paralar kazanırdı. İki yakada da çokça parası ve büyük bir egosu olan her yeni multimilyoner Amerikalı, bir beyzbol takımı almanın iyi bir yatırım olduğunu düşündü. Olgularsa şaşırtıcı biçimde değişikti. Gerçek şuydu ki vergi ve diğer ekonomik değişkenler nedeniyle beyzbol takımı sahipliği kayıp bir yatırımdı. 1981 yılında beyzbol takımı sahipliği hakkındaki ekonomik gerçekler, prestijli bir öğretim dizisi olan Mid-Continent Perspectives yayınında, Kansas City Royals adlı takımın başkanı olan Michael E. Herman tarafından örnek bir konuşmayla kamuya açıklandı. Bu kişi aynı zamanda Birinci Lig Beyzbol Oyuncuları İlişkileri Komitesi'nin de üyesiydi. Herman'ın mali analizi beyzbol ekonomisinin olumlu olmadığını ve yeni durumun, önceden kârlı olan imtiyaz hakkı sahipliğinden farklı olduğunu gösterdi. Olgular açıkça gösteriyordu ki imtiyaz hakkı maliyetleri ve özellikle oyuncuların ücretleri yıllık olarak arttığından, sahiplik fiyatı hızla büyüyordu. Gelirler medya pazarlarını doyurmak için harcanıyordu. Takım sahibi için daha da kötüsü, enflasyonun yüzde 7'de seyretmesiydi, yani bilet fiyatlarına yapılan artıştan oldukça fazla. Ama tahlil potansiyel kâr ve zararın ötesinde devam ediyordu. IRS (İç Gelirler Müdürlüğü) vergi matrahı beyzbol takımı sahipliğine olumsuz bir özellik ekliyordu çünkü imtiyaz hakkı sahibinin bir fabrika, bir ofis binası veya nakliye araçları gibi belirgin bir mülkiyeti yoktu. Oyuncu sözleşmelerinin vergiye esas olarak gösterilebileceği teoride kabul edildi, ama zaman içinde bir oyuncu yani beş veya yedi yıl sonunda diğer sabit kullanımda olan herhangi bir nesne gibi daha az kapasiteyle iş yapacaktı. Ondan sonra ödül olarak nitelendirilebilecek herhangi bir vergi affı yoktu. Beş yıllık vergi indirimi şu anlama geliyordu Altıncı yıldan itibaren, dışarı çıkandan daha az para içeri girdiği için eksi para akışı başlıyordu. Ve altıncı yılda artık vergi indirimi yoktu, sadece zarar vardı. Eğer bütün bu anlatılanlar yeterince kötü değilse bir de serbest ajansların varlığı vardı, bunlar da oyuncuların birkaç yıl sonra başka takımlarla anlaşmalarını sağlayan kurumlardı. Herman'ın sarsıcı araştırması gösterdi ki bir oyuncunun marjinal geliri onun marjinal üreticiliğinden fazla artıyordu Bir oyuncu yaşlandıkça daha fazla para kazanıyordu ama daha az üreterek. Bir takımı satmanın istatistiksel analizi en büyük şoku yarattı. Herman'ın inceleme yaptığı dönemde bir beyzbol takımı sahibi yatırımından yüzde 3-6 arası vergi iadesi kazanıyordu. Beyzbol yüksek riskli ve düşük gelirli bir yatırımdı ve hiç akarı yoktu. Herman ayrıca geleceği doğru biçimde öngördü ve büyük gelirli ile küçük gelirli kulüpler ve büyük şehir, küçük şehir ayrımı arasındaki genişleyen farklılığa dikkat çekti. Zaman içinde en yüksek ücretleri ödeyen ve daha pahalı özel ajanslarla çalışan kulüpler daha düşük gelirli klüplerden daha yüksek bir kazanca sahip olacaklardı. 1996 yılında, 1990 ve 1996 verileri kullanılarak 27 birinci lig takımının mali durumlarının kıyaslanması açıkça gösterdi ki ortalama bir beyzbol takımı sahipliği zararlı bir yatırımdı. Ana belirleyici unsur olan imtiyaz hakkı (franchise) faktörü 1990 yılında 136 milyon dolardı ve bu rakam 1996 yılında 2 milyon gerileyerek 134 milyon dolara düşmüştü. Zengin, yüksek gelir getiren New York Yankees bile imtiyaz hakkını yedi yıllık dönemde sadece yüzde 6 değerinde arttırabilmişti. Vasat takımlarla yedi yıllık kötü bir dönem geçiren New York Mets, imtiyaz hakkı değerinin 1990 yılında 200 milyon dolardan 1996 yılında 144 milyona düşüşüne tanıklık etmişti, kâğıt üzerinde 56 milyon kayıp ya da yüzde 28 zarar. Bu çalışma satın alma kararında olguların etkili olmamasının bir örneği. Yeni takım sahipleri büyük egolarıyla özellikle duygusal kararlar aldıklarında işi dibine kadar incelemeyeceklerdir. Gerçek şu ki beyzbol takımı sahipleri mal sahibi olmaktan hoşlanıyorlar ve zaman içinde bir takım sahibi olmanın kötü bir yatırım olduğu konusunda endişelenmiyorlar bile. Alfred P. Sloan bu mantıksız kararı asla anlayamazdı. Olguların Analizi Sloan'ın GM'deki 40 yıllık başkanlığı sırasında ulus, ticari veri toplamanın yöntemlerinde radikal bir değişim yaşadı. Zaman içinde yeni filizlenmeye başlamış olan araştırma sanayisi, tüketicileri ürünler ve politikalar hakkında sorgulayan küçük ve orta ölçekli firmalardan oluşan bir grup doğurdu. Gelişkin telefon incelemeleri, kamuoyunu günlük bazda izliyordu. İki yönlü işleyen hedef grup uygulamaları neredeyse her büyük şehir ve banliyöde bulunur hale geldi. Sloan'ın gösterdiği gibi herkes hayati önemdeki olguları bilmek istiyor. Her yıl firmalar araştırma için yeni yöntemler geliştiriyorlar, elde edilen olgularla sorunlarını çözebilmek amacıyla ulusun zihninin içine bir veya iki adım daha atmak için çalışıyorlar. En yeni yöntemlerden biri de telefon veya eposta aracılığıyla müşteri yorumlarını incelemek. Büyük veya küçük firmalar veya örgütler müşteri yorumlarından veya verilerinden değerli bilgilerle dolu bir hazine sandığı oluşturuyorlar. Eğer bunlar bir şekilde tahlil ediliyorlarsa ortaya çıkan raporlar genellikle sadece yüzeysel verileri gösteriyor, mesela şikâyetlerin toplamı ve bunların sıklığa göre ayrımı gibi. Her ne kadar hızla toplanan bu olgular faydalı olsa da, sadece yön belirlemeye yarıyorlar ve müşterilerin hoşnutsuzluğunun sebeplerini ortaya koyamıyorlar. Bu verilerin metin biçiminde elektronik olarak kaydedilmesi daha büyük tahliller için imkân yaratıyor. Bilgisayar yazılımcıları, ilk olarak şirketlerin bu metin verilerini incelemesi için minimal programlar geliştirdiler ve sayısal bir bakış sundular. Bu raporlar şimdilik ne yi söylüyor ama niçin i söyleyemiyor. Buradaki sorun olguların basit hesabını geliştirmek ve bu ifadelerin arkasında gizlenen anlamı bulabilmek amacıyla bir program geliştirmekti. Çözümse Florida, Jacksonville'de kurulan Intelligenxia adlı yeni bir firmadan geldi. Intelligenxia, Virtual Analyst adlı bütün elektronik belge metinlerini izleyip tahlil edebilen gelişkin bir bilgisayar programı yarattı. Bu program önemsenmeyen veya tahlil edilmeyen bilgiyi alıp, bunu verimli bilgiye dönüştürüyor. Değişik format ve platformlardaki çoklu belgelerden anahtar anlamları hızla çıkararak, saklı ilişkileri buluyor. Bu tip ileri bir içerik analizi eğer çok sayıda kayıt derlemesi ya da bir firmanın sürekli ve sabit olarak biriken ve tahlil edilmeyen metinsel verileri varsa yararı oluyor. Bilginin kudret olduğuna dair eski deyiş, birikmiş metin kayıtlarının incelenmesi konusunda geçerli hale geliyor. Şimdilerde bu firma Savunma Bakanlığı'na alan istihbaratının toplanmasında yardım etmekte. Intelligenxia karar almayı harekete geçiren türde olguları derliyor, bu da Sloan'ın ısrar ettiği gibi gerçeklerin ama sadece gerçeklerin sonucu belirlemesi ilkesiyle uyumlu. Otomobil Arzı Gerçekleri 1930'larda Amerika'da sırlardan biri de en iyi saklanan Dodge, Plymouth ve Chrysler otomobillerini yapan Chrysler'in sadece motor üretmesi ve geri kalan bütün parçaları dışardan almasıydı. Aslında her şey dışarıdan alınıyordu. Peter Drucker'ın yazdığı gibi Üretim sadece montaj işiydi ve montaj büyük teknik yetenek gerektirse de çok az karar gerektirir... Montaj elle yapılır ve en karmaşık alet İngiliz anahtarıdır. Bu düşük maliyetli üretim yöntemi, İkinci Dünya Savaşı'ndan sonra Chrysler 100.000 işçi çalıştıran dünyanın ikinci büyük otomobil firması olduktan sonra sona erdi. 1980'lere gelindiğinde Chrysler satışları önemli ölçüde düştü ve şirket geniş tedarikçi zinciriyle sürdürdüğü çalışma şeklini tekrar düşünmek zorunda kaldı. Gerçek şuydu ki geçmiş zamanda Chrysler'in mühendislik bölümü gerekli yeni parçaları tespit ederdi ve şirketin satın alma bölümü de birçok üretici arasından en düşük fiyatlı alımı yapardı. Bu parça üreticilerine uygulanan kar marjı daraltması, oto üreticisiyle parça üreticisi arasındaki ilişkiyi bozmaya başlamıştı. Chrysler alım politikasını yeniden yapılandırması gerektiğini fark edip, diğer yedek parça tedarik yöntemlerini incelemeye başladı. Tedarik zinciri gerçekleri tekrar tekrar incelendikçe Chrysler'in izleyebileceği bir uluslararası yöntem ortaya çıktı Keiretsu denen Japon iş felsefesi. Keiretsu mali alan yerine üretim alanında yatay bir ilişki şekliydi tedarikçileri ve parça üreticilerini bir piramit yapısı içinde birleştirmişti. Buna üretici ve tedarikçinin, en düşük fiyat için çekişen iki rakip olmaktan çok birbirleriyle ortaklık kurmaları denebilirdi. Amerikan tipi keiretsu'yu uygulamak için karar bir kez verildiğinde Chrysler tedarikçi firma sayısını 2.500'den 1.100'e indirdi. Tedarikçilerin azaltılmasıyla birlikte şirket gerçekçi olmayan teslim tarihinde elde edilmesi güç ürünleri de ortadan kaldırdı. Bu yeni ortaklık sistemi tedarikçiyi karar alma işlemine davet etmekle gerçekleşiyordu. İki tarafın da karşılıklı çıkarları için işbirliği yaptığı bu uyumlu toplantılarda, daha kısa bir üretim geliştirme çemberini, düşük üretim maliyetlerini ve daha da önemlisi düşük tedarik harcamalarını içeren yeni faydalar ortaya çıkıyordu. Chrysler'in araç başına kârı 1980'lerdeki 250 dolardan 1994'te 2.000 dolara çıktı. Bu program tedarikçi-ortakların kendi parça maliyetlerini azaltmalarını teşvik ediyordu. Şirket her tedarikçiye yıllık yüzde 5 oranında bir azaltma hedefi vermişti. Tasarruf planına katılan tedarikçilere kurtarılan paranın yüzde 50'si ikramiye olarak veriliyordu. Bu geri Derecelendirmesi ne kadar yüksekse Chrysler de o tedarikçiden gelecekte daha çok mal alıyordu. Chrysler tedarik zincirinin gerçeklerini dikkatle inceleyerek (Daimler-Benz'le birleşmesinden önce) tedarik tasarruflarından yaklaşık 4 milyar dolar kazandı. Olgular Ekonomik Gelişmeyi Etkiliyor İspanya'nın en gelişmiş ekonomi bölgesi Navarre, Pamplona'nın başkent olduğu kuzey bölgesinde yer alır. 25 yıl önceki toptan bir yeniden örgütlenme planından sonra bu özerk bölge bir tarım bölgesinden yüksek derecede sanayileşmiş bir bölgeye dönüştü. Planın başarısının bir kanıtı olarak, Almanya dışındaki en büyük Volkswagen fabrikası 1983 yılında Navarre'da inşa edildi. İki büyük yatırımcı Navarre Tasarruf Bankası ve yerel hükümetti. yönetilen tek borsasıdır ve kâr amacıyla çalışır. Endüstri mühendisliği eğitimi almıştı ve fren ve oto parçaları üreticisi İspanyol bir firma olan Lucas Varity'nin eski başkanıydı. Biliyordu ki, bir karar almanın tek yolu, olguları incelemektir. Zabalo, Navarre'ın gelecekteki gelişimi hakkındaki fikirlerini öğrenmek için yaklaşık 250.000 nüfuslu Pamplona'da, bölgenin diğer yöneticileriyle görüşmeye başladı. Bunların birçoğu en iyi yolun diğer oto parçası üreten firmaların buraya gelerek bölgenin bu alandaki mükemmel ününü perçinlemesi olduğunu düşünüyordu. Bu tartışmalar sırasında -ki bunlar hayatı boyunca tanıdığı kimselerle yapılıyordu- Zabalo planları ve fikirleri dinledi. Ama yöneticiler aileleri ve çocukları hakkında muhabbete daldıklarında Zabalo ilginç bir gerçeğin farkına vardı Navarre ailelerinin üniversite mezunu kızları bölgelerinde iş bulamıyorlardı. Kız çocukların Madrid veya Barselona'ya yerleşmek zorunda kaldıklarını söyleyen bu bilgi Zabalo'ya bölgedeki iş ve işsizlik araştırmasını yapmak için fikir verdi. Raporun gösterdiği üzere, her ne kadar genel işsizlik düşükse de (yüzde 7 civarında) cinsiyet bağlamında incelendiğinde işsiz kadınların toplam sayısı bölgesel ortalamanın iki katından fazlaydı. Daha fazla araştırma gösterdi ki çoğu işsiz olan bu kadınların üniversite eğitimleri ve lisans dereceleri vardı. Araştırma gösterdi ki bölgenin ağır işçilik gerektiren üretim çevresinde üniversite mezunu kadınlar için iş yoktu. Ana sebep şuydu ki tıp, biyotıp ve biyoteknoloji şirketleri teknik eğitim alan kişilere dayanıyordu yani bunlar kadınların çalışabileceği alanlardı. Olgular Yeni Bir Ürün Denemesini Bitiriyor Bazı durumlarda hızla toplanan olgular daha küçük veya daha önemsiz projelere yön gösterebilir. Çoğunlukla da bu tür veriler çok az bir fiyata veya bedavaya gelebilir. Bir örnek 1970'lerin ortasında cereyan etti, Colgate firması İngiltere'deki Weetabix şirketinden ithal ettiği doğal bir sağlık ürünü olan Alpen'in satış veya reklamını durdurma kararı aldı. Ancak ürünün ithalatı durdurulduğu ve iki pilot pazarda satışlar düştüğü halde firma bu iki pilot pazarda da bu ürünün reklamını yazılı veya sözlü basında aylarca izlemiş olan tüketicide herhangi bir farkındalık uyandırıp uyandırmadığını bilmek istedi. Reklam ajansının müşteri temsilcisi market müdahalesi denilen bir günlük bir süpermarket araştırma projesi önerdi, bu projede 100 kişi ürün hakkında kısa, iki dakikalık bir anketi cevaplandırmak üzere durdurulacaktı. Sorulacak anahtar soru şuydu Alpen adı sizin için ne ifade ediyor. Colgate'in Alpen ürün müdürü ve reklam firmasının müşteri temsilcisi bu iki pilot pazara gece gittiler (Washington DC ve Boston) ve ertesi gün rasgele 100 kişiye ürünün hâlâ raflarında bulunduğu iki süpermarketin önünde sorular sordular. İki şehirden toplanan 200 cevabın verileri ertesi gün Manhattan'da bir araya getirildi. Aynı gün içinde, önceki günün araştırmasından çıkan olgular Colgate yönetimine toplantıda sunuldu. İnsanların yüzde 85'i Alpen demek Alpler, İsviçre veya İsveç demektir cevabını vermişti. Sadece yüzde 7'si doğal bir sağlık ürünü, iyi bir ürün demişti ki, bu da kötü bir sonuçtu. Alpen ABD'de satışa sunulmuş olan ilk doğal sağlık ürünüydü. Ama müsli içeriği -tane yulaf ve kuru meyve karışımı- Amerikalılara kendi öğütülmüş ve daha tatlı tahıldan yapılmış olan ve Alpen'in piyasaya çıkmasından sadece birkaç ay sonra pazara sunulmuş olan doğal sağlık ürünlerinden daha az cazip gelmişti. Colgate için Alpen'in piyasaya çıkarılması firmanın ilk defa bir yiyecek maddesi pazarlaması nedeniyle hayal kırıklığı yaratmıştı. Hızla toplanan veriler ortaya koydu ki bu ürüne karşı hiçbir teşvik edici farkındalık ya da olumlu bir yönelim yoktu. Araştırma olgularının sunumundan sonra proje resmen bitirildi. Olguları İnceleme Dersleri Bir örgüt veya firmanın bütün seviyelerinde olgular karar almak için esastır. Bunlar birincil veya ikincil olgular biçiminde olabilirler ama verilerin esas kullanım amacı örgütü iyileştirecek, çalışmasını ve kazancını geliştirecek programlar tasarlamaktır. Olguları kullanmanın kaçınılmaz sebebi, gerçek olmayabilecek önsezilere dayanmak yerine gerçek dünyaya erişebilmektir. Alfred P. Sloan, Jr. iş projeksiyonunda tahmine dayalı sistemden olguları temel alan gerçekler dünyasına geçişi nitelendirmek için bilimsel yaklaşım terimini kullanmıştı. Sadece Olgulara Dayanmanın Tehlikesi Ne sıklıkla bir yönetici şu iki cümleyi duymuştur acaba İstatistikler yalan söyler veya Olgular herhangi bir düşünceyi kanıtlayabilir mi. Çoğunlukla karar verenler sadece olgulara dayanmak ister ya da sadece gerçeklerle kendilerini daha rahat hissedebilirler. Ama olguların gerçek hikâyeyi yansıtmadığı birçok durum da vardır. Bir New York bankası yöneticisi şehrin beş bölgesindeki perakende ticaretle ilgili ticari bankacılık yöneticiliğine terfi etmişti. Yerel şubelerin bölgelerindeki ticari hesaplarla doğrudan temasları olan sorumlu müdür yardımcılarına notlar gönderdi. Yönetici olgular içinde boğulmuştu, gelişmiş formüller yaratıyordu ve sadece karmaşık istatistiki değişkenlere bakıyordu. Farklı bölgelerdeki yardımcılarıyla merkezi, olgulara dayalı bir düşünce sistemi ve ayrıntılı bir muhasebecilik anlayışını yerleştirmek amacıyla toplantılar düzenledi. En sonunda, giyim üretim bölgesinin merkezi olan Yedinci Cadde'nin sınırındaki bankanın bireysel bankacılıktan sorumlu kredi müdürüyle karşılaştı. Yönetici bu müdüre gelecek mali yılda şubenin kâr edebilmesi için en önemli olgunun ne olduğunu düşündüğünü sordu. Şube müdürü ikirciksiz yanıt verdi Oh, tabii, tenis kıyafetleri yılı olacak. Banka yöneticisi bu cevaba şaşırdı, şubenin kâr tahminlerini belirleyenlerin faiz oranları, kolay kredi verilmesi veya diğer mali değişkenler olacağını düşünüyordu. Bu tuhaf tenis kıyafetleri cevabı için daha fazla açıklama istedi. Şube müdürü bankanın konfeksiyon üreticilerine ait hesaplarının çoğunun gelecek sezonda şanslarını kadınların daha fazla tenis giysileri giymelerine bağladığını söyledi. Eğer bu moda kumarı tutarsa hesap sahipleri olan yerel üreticiler bankadan aldıkları borçları zamanında ödeyebileceklerdi. Eğer tenis modası kısa sürerse, üreticilerin malları ellerinde kalacaktı. Bunun sonucunda da üreticilerin kredileri geri ödemeleri aksayacak ve bankanın kârı düşecekti. Şube müdürü gülümseyerek Ve bunlar, efendim dedi, bunlar benim şubemin gerçekleri. Bu hikâye veriler ve gerçek dünya arasında arada sırada ortaya çıkan tutarsızlığın göstergesi. Bazen anekdotlardan yansıyan bilgi, bilanço veya nicelik araştırmalarından daha doğru yön gösterebilir. Bazı durumlarda, olgular önemli bir sorunun niçin ini ifşa etmezler (mesela satın alma kararları, siyasi aday tercihleri vs.) ve bunların cevapları için genellikle daha derinlemesine nitelik araştırması gerekir. Olguların Maliyeti Ülkeler, sanayiler, sanayi bölümleri ve benzerleri için veriler sunan büyüklü küçüklü firmaların bulunduğu büyük ve geniş bir pazar var. Yöneticiler için sorun olguların satın almaya değip değmeyeceğidir. Bir firma için temel kaygılar Sloan'ın şu sorularıyla ilgilidir İhtiyacımız olan veriler neler. Bu olgulara niçin ihtiyacımız var. Ve bu olguları elde etmek kaça mal olacak. Çoğunlukla, müşteri veya tüketici incelemelerinden kendiliğinden oluşan veriler çok ucuza veya bedavaya faydalı bilgiler sunabilir. Olgulara ulaşmanın potansiyel olarak nasıl para tasarruf ettirdiğine dair bir özel ticari örnek New York merkezli danışmanlık firması olan Morgan Anderson'dan geliyor. Bu tanınmış firma, müşteri-reklam ajansı ilişkilerini düzenlemekte uzman. 20 yıldan fazla bir zamandır bu firma, tazminat anlaşmalarını tahlil ve yeniden tanımlama üzerine kesin ve teferruatlı ölçütler geliştirdi ve aynı zamanda da bir reklam kampanyası veya medya alımının başarılı olup olmadığını belirleyebiliyor. Bunlar firmaların kendi başlarına değerlendiremeyecekleri olgular çünkü bunları toplamak ya da anlamlandırabilmek için gerekli formüllere ya da becerilere sahip değiller. Dışardan olgu toplayan danışmanlar, ajanslar ve veri bankaları biçiminde sayısız örnek var, bunlar ya elektronik olarak veri sunuyorlar ya da proje bazında veri tahlil ediyorlar. Bütün olgu toplama durumlarında veriler, iyi niyetli önsezilerden daha kesin bir tablo oluşturacaktır. Peter Drucker'ın dediği gibi Prosedürler (yani olgular) muhakemenin artık gerekmediği yerde işe yarayabilir... Ama rapor ve prosedürlerin en yaygın yanlış kullanımı da yukarıdan gelen bir denetim aleti olarak kullanılmalarındadır. V Uluslararası Ölçekte İş Yapma Gerekliliği İlk denizaşırı Amerikan üretim girişimleri. Oto şirketleri uluslararası alana açıldığında. Sloan 1919 yılında Citroën'i istiyor. GM'in İngiliz alımları. GM diğer Avrupa olasılıklarını inceliyor. Arabulucu Bay Paarboom, Sloan'ı Almanya'da Opel'le tanıştırıyor. Sloan ve GM Opel'i almaya karar veriyorlar. GM'in son durağı Avustralya. ABD'nin uluslararası alanda yanlış terim ve reklam kararları. Amerikalı bakış açısıyla Avrupa'ya bakmak. Denizaşırı fabrikaların alımıyla varlık oluşturmak. Uluslararası iş âlemi Nasıl başarmalı. Pepsi'nin modern denizaşırı seçenekleri. Venezuela'daki kola savaşları. Yurtdışında yeni bir pazar oluşturmak Häagen Dazs. Amerikalı girişimciler İrlanda'da dondurma peşinde. Uluslararası ölçekte iş yapmanın yönetsel dersleri. Amerikalı firmalar yüzyıldan fazla bir süredir uluslararası pazarlara, özellikle Avrupa'ya göz dikmişlerdir. ABD'den ihracat yapmak, denizaşırı ülkelerde iş kurabilmek için gereken önemli emlak ve işgücü maliyetlerine hiç bulaşmadan Avrupa'ya mal satmanın en kolay yolunu temsil ediyordu. Uluslararası siparişlerle veya daha karmaşık durumlarda firmayı temsil için denizaşırı bir temsilci çalıştırarak ihracat yapmanın her zaman önemli avantajları olmuştu. Heinz, 1886 yılında yedi Amerikan ürününü İngiltere'ye götürerek ilk yurtdışı seferini yaptı. Bu ürünler Londra'daki prestijli bir dükkân olan Fortnum ve Mason tarafından kabul edildi. Heinz, 1919 yılında İngiltere'de ilk fabrikasını kuruncaya kadar ihracat yapmaya devam etti. (Yerel imal edilen pişmiş kuru fasulye konservesi ve şişede satılan salata soslarını seven birçok İngiliz, Heinz'in bir İngiliz firması olmadığını keşfettiklerinde şaşırmışlardı.) Aynı şekilde Colgate şirketi de 1928 yılında Palmolive-Peet firmasını bünyesine kattıktan sonra, 1929 yılında İngiltere'de üretime geçti. Bu firma Colgate için bir sıçrama tahtası oldu ve buradan kıtaya yayıldı, o zamandan beri de diş bakımı, sabun ve deterjan ürünlerinde pazarın hâkimi oldu. Bugün Colgate gelirlerinin yaklaşık yüzde 70'i uzun zamandır yerleştiği Avrupa, Çin ve Güney Amerika'dan kaynaklanıyor. Otomobil Şirketleri Yurtdışına Açılıyor Ford ilk arabasını 1903 yılında İngiltere'ye ihraç etti. 1905 yılında Ford, Londra'da bir galeri açtı ve 400 araba sattı. İngiltere'de yerel araba talebi artınca, Ford Kuzey Amerika dışındaki ilk üretim birimini kurdu, 1911 yılında Manchester yakınında Trafford Park'ta bir fabrika inşa etti. Şirket iyi bilinen montaj hattı üretimine başladığında -İngiltere ve Avrupa'nın ilk montaj hattı- yıl 1913'tü... 1920'lerde Avrupa'nın yol sistemi Amerika'nınkinden farksızdı şehirlerin içinde ve çevresinde taşla döşenmiş bazı yollar ve geri kalanın hepsi toprak yol. Tarihsel olarak ilk kez İtalyanlar, 1924 yılında sadece otomobiller için bir yol inşa ettiler. Çok şeritli ilk otoyol sistemi olan Alman otobanıysa 1935 yılında Frankfurt'tan Darmstad'a 22 km'lik bir uzunlukta yapıldı. İlk büyük İngiliz yolu ünlü M1'in yapımına 1950'lerde başlandı ve Londra'yı kuzey bölgelerine bağladı. 1970'lerde bitirildi ve bugün 321 km. uzunluğunda. Ford'un İngiltere'deki başarısı işletmeden sorumlu başkan yardımcısı olduğu dönemde Sloan'ın dikkatini çekti. Burada Sloan ve diğer GM yöneticileri için soru uluslararası pazarda Ford ve diğer Avrupa firmalarıyla başarılı bir biçimde rekabet etmenin yollarının ne olduğuydu. Sloan Amerikan firmaları için klasik endişeyi açıkça dile getirdi İhracatçı mı yoksa denizaşırı üretici mi olacağımıza karar vermek zorundaydık. Sloan kısaca Amerikalılar için yurtdışında iş yapmanın ana ikilemini tanımlamıştı ki bugün Amerikalı yöneticiler için bu sorun hâlâ geçerlidir Maliyetleri düşük tutarak ihracat yapmak veya yüksek satış ve gelir beklentisiyle büyük paralar yatırarak yurtdışına yerleşmek. Sloan Önce Fransızlara Yanaşıyor 1919 yılının sonbaharında Sloan ve bir grup GM yöneticisi, kurucusu Andre Citroën'in adını almış olan Fransız Citroën firmasının yüzde 50'sini satın almak fikriyle Avrupa'ya gittiler. Bu durum GM'in şirket satın almak yoluyla uluslararası ölçekte genişlemesini sağlayacak ilk iş olacaktı. André Citroën Fransa'nın en prestijli mühendislik üniversitesi olan École Polytechnique mezunuydu. Yaşam öyküsüyle ilgili önemli bir ayrıntı, topçu subayı olarak Birinci Dünya Savaşı'nda savaşırken Fransız ordusunun yetersiz mühimmatı, özellikle mermisi olduğunu fark etmesiydi. 1912 yılında Henry Ford'un Michigan fabrikasını ziyaret etmiş ve (Ford'unkine benzer) bir montaj hattı sisteminin günde 10.000 top mermisi üretebileceğine Fransız hükümetini ikna etmişti. Sonunda Fransa'da Javel'de kurulan fabrika, olasılıkla dünyanın ilk modern seri mühimmat üreten fabrikalarından biriydi. Birinci Dünya Savaşı'ndan sonra André Citroën dikkatini tekrar motorlu arabalara yöneltti. Henry Ford gibi tek bir model üretmeye karar verdi ve Tip-A'yı 1919 yılında piyasaya çıkardı. Ama anlaşma görüşmelerinde hemen bazı engeller ortaya çıktı ve Sloan durumu şöyle açıkladı Öncelikle Fransız hükümeti savaşta önemli katkılar yapmış bir işletmeyle Amerikalıların ilgilenmesi fikrini sevmedi. Birinci Dünya Savaşı'nın dehşeti -ve bütün savaşan tarafların büyük kayıpları- Batı cephesinde büyük savaşlar yapmış olan Fransa'da hâlâ etkiliydi. Fransız ulusunun Amerikan girişimine tepkisi bir milliyetçilik sorunuydu, bu da 20. yüzyıl ve sonrasında bütün ABD'li üreticilerin karşılaşacağı bir durumdu. Buna ek olarak, yetenekli GM yönetimi (Sloan, Chrysler, Kettering, Mott ve Champion) Citroën işletmesinin yüksek Amerikan standartlarında olmadığı konusunda uzlaşmaya vardı. Satın alma, hem Walter Chrysler hem de Sloan Fransa'ya yerleşmek ve Citroën'in başına geçmek istemeyince durdu. (André Citroën GM'in mali yardımı olmadan büyüdü. 1920'lerde Fransa'da bir montaj hattı sistemi kurdu ve Avrupa'nın Henry Ford'u olarak bilindi. Yenilikçi reklam ve pazarlama kampanyaları kadınları hedef alıyordu. 1930'lar itibarıyla Citroën, Amerika'nın üç büyüğünden sonra dünyada dördüncü büyük otomobil şirketiydi.) GM'in bu ilk Avrupa çıkarması Sloan'ı daha başka satın alma ya da birleşme olasılıklarını araştırmak konusunda kırbaçladı. Ama Citroën deneyiminden bazı yapıcı dersler almıştı bunlardan en önemlisi de yabancı ülkelerin kendi sanayilerinin dev Amerikan firmaları tarafından yutulmasını istememeleriydi. 1923 yılında GM, Danimarka'da İskandinav pazarı için küçük bir montaj hattı açtı ama daha büyük olması hedeflenen Avrupa açılımı için burası bir üs olarak kabul edilmiyordu. Bir İngiliz Firması Alınıyor 1920'lerde Citroën başarısızlığından sonra GM İngiltere'ye yöneldi, burada Amerikan otomobil üreticileri önemli ithalat vergileriyle karşılaştılar. Bunlara McKenna vergileri deniyordu. Reginald McKenna, İngiliz Başbakanı Herbert Asquith'in içişleri ve maliye bakanıydı. Görevi, giderek artan Birinci Dünya Savaşı masraflarına kaynak bulmaktı ve o da bu işi gelir vergisini artırıp, ithalat vergilerini düzenleyerek yapmıştı. Sloan şöyle yazdı McKenna adı verilmiş vergiler bütün yabancı araçlar için ciddi bir engel oluşturuyordu. Bu vergiler ilk kez Birinci Dünya Savaşı'nda uygulanmaya başlanmış geçici tedbirlerdi, ama kaynak yaratmakta ve İngiliz üretimini korumada öyle başarılı olmuşlardı ki 1956 yılına kadar yürürlükte kaldılar. Amerikan araba şirketleri araba ruhsat ücretlerini beygir gücüne göre düzenleyen başka bir İngiliz uygulaması nedeniyle ilave bir maliyet üstlendiler. Bu uygulama küçük boyutlu, uzun soluklu İngiliz motorunu koruyor ve daha büyük Amerikan tiplerini cezalandırıyordu. Sloan'ın hesaplarına göre Chevrolet sahibi bir İngiliz, arabası için bir İngiliz arabası için vereceği yıllık verginin iki katından biraz azını ödüyordu. 1924 yılında Sloan yılda 12.000 araba üreten Austin firmasının alımını araştırmak için İngiltere'ye bir GM ekibi gönderdi. İngiliz firmasının varlıklarının değerlendirilmesi konusunda çıkan anlaşmazlık nedeniyle görüşmeler kesildi. Sloan şöyle dedi Haberleri duyduğumda aslında rahatladım. Çünkü öyle görünüyordu ki Austin de, altı yıl önce beni rahatsız etmiş olan Citroën'in dezavantajlarına sahipti fabrikası kötü durumdaydı ve yönetimi de zayıftı. GM'in yabancı bir oto firması alma girişimi ikinci kez milliyetçilik engeliyle karşılaştı çünkü İngiliz gazeteciler GM'i, taze gelinlerini (Austin firması) almaya gelmiş iyi giyimli bir Amerikan damadı olarak tanımladılar. Dahası aşırı milliyetçi İngiliz basını, İngiliz sanayisinin İngilizlerin elinde ve sahipliğinde kalmasını ve yabancılara satılmamasını, özellikle Atlantik ötesi zengin Amerikalı kuzenlere hiç verilmemesi gerektiğini yazıp durdular. Sloan İngiliz basınındaki olumsuz yorumlardan hiç etkilenmedi ve 1903 gibi erken bir dönemde beş beygir gücünde bir araba yapabilmiş olan İngiliz firması Vauxhall Motor Limited'i satın almaya girişti. GM bu alımın denizaşırı üretim için bir deneyim olarak görüleceğini düşünüyordu. Ancak Sloan şüpheliydi Gelecek birkaç yıl içinde, denizaşırı genişleme için berrak bir politikaya sahip olana kadar yavaş ve dikkatle ilerlememiz gerektiği çizgisinde kaldım. 1928 yılında, sıradaki soru Vauxhall'in İngiltere'de ne çapta bir araba üreteceğiydi. Sloan, İngilizlerin yüksek ruhsat vergisinden kaçınabilmek için küçük çaplı bir motoru tercih ettiklerini biliyordu. Ama Avrupa için Chevrolet tipinde küçük bir araba olasılığını inceledikçe bunun üretimini İngiltere'de Vauxhall alımıyla değil de Almanya'da yapmaları gerektiğini düşünmeye başladı. Böyle büyük, uluslararası bir girişimde kâr ve zararın ötesinde de riskler söz konusuydu. Sloan ABD'nin doğusunda doğmuş, üniversite mezunu ve kozmopolit bir insandı ve Avrupa'da potansiyel bir GM operasyonunun başka sonuçları da olabileceğini anlıyordu GM'in yurtdışına açılması hem sanayi çevrelerinde hem de hükümet çevrelerinde büyük çaplı tartışmaları başlatacaktı. GM Olasılıkları İnceliyor 1920'ler boyunca GM'de satışları arttırabilmek ve Ford Motors'tan önemli bir yerel pazar payı kapabilmek için çok bölümlü başarı sistemini kurabilmek Sloan'ın yedi yılını almıştı. Bu değişimler kötü tasarım veya ciddi üretim sorunlarından kaynaklanmıyordu. Değişimler ekonomik dalgalanmalardan kaynaklanıyordu. 1929 yılı itibarıyla GM ve rakipleri otomobil satışlarında ciddi bir düşüş deneyimlemeye başladılar. O yıl daha küçük, daha az başarılı otomobil firmalarının çoğu iflas etti. Sloan'ın 1929 yılının Ekim ayında Kara Salı gününde başlamış olan Büyük Buhran için bir ön hazırlığı yoktu. Ama biliyordu ki GM'i Avrupa pazarına açmak ABD'de araba satışlarının düşme dönemleri için tampon oluşturabilirdi. 1929 yılı kötü bir satış yılı olarak geçeceğinden Sloan için Avrupa pazarına bir daha bakmanın zamanı gelmişti. Aslında GM ihracatı 1929'daki 290.000 araçtan 1932 yılında sadece 42.000 araca düşmüştü. İhracat GM için başarılı bir model olmayacaktı. Sloan sorunu anlamıştı Uzun yıllar önce anlamıştım ki en önemli üreticiler konumundaki ülkelerin, kendi pazarlarının, özellikle motor ulaşımı gibi hayati bir gereksinim söz konusu olduğunda dışarıdan sömürülmesine izin vermeye devam edeceklerini düşünmeye imkân yoktu. Opel'in onun dikkatini nasıl çektiğinin hikâyesini anlatabilmek için öncelikle para işlerinin inceliklerini bir Hollanda kolonisi olan Doğu Hindistan adalarından Batavia'da öğrenmiş bir Hollandalı olan parlak ama eksantrik Willem Paarboom'un hikâyesini anlatmak gerekir. Tarih, Paarboom'u Peter Drucker'ın 1978 yılında yayımlanmış olan Adventures of a Bystander (Bir Seyircinin Maceraları) adlı kitabından tanıdı. Bu tanınmış ekonomist, Hollandalı yatırım danışmanıyla önce 1930'ların ortasında İngiltere'de ev almak için çıktığı bir seyahat esnasında ona eşlik ederken tanıştı. Yaklaşık 1,95 boyunda olan Paarboom, her zaman tepeden tırnağa siyah giyiniyordu. Paarboom 20. yüzyılın ilk şirket birleşmesi danışmanlarından biri, kendini kanıtlamış bir bilanço dehasıydı. Şirketleri karşılıklı çıkarları için birleştirme konusunda uzmanlaşmıştı ve en önemli hamlesi de İngiliz sabun imalatçısı Lever kardeşlere Hollanda merkezli Margarine Unie'yle birleşmeyi önermesiydi. Paarboom her iki firmanın da benzer işletme modelleri olduğunu ve Avrupa çapında temizlik ürünleri pazarlamasında rekabet ettiklerini fark etmişti. Bu girişimin sonucu 1930 yılında Unilever'in kuruluşuydu, böylece bu iki firma Avrupa'daki sabun devleri olan ColgatePalmolive ve Procter&Gamble ile rekabet edebilecek kadar büyük bir güç oluşturdular. Bu birleşmenin anahtarı iki ülkeli, İngiliz ve Hollandalı bir şirket kurmaktı. Paarboom aynı zamanda bu iki firma için tek bir yönetim kurulunu savunan akıl ustası olarak da bilindi. Biliyordu ki milliyetçi sebeplerden ötürü Alman hükümeti bu firmanın başka bir Avrupalı otomotiv firmasına vermeyecekti. satılmasına izin Bu soruna sadece onun bulabildiği yanıt, Opel'e Amerikalı bir alıcı bulmaktı ve GM dikkatini çeken tek firmaydı. Birleşme maliyetlerini ayrıntısıyla hesapladıktan sonra Sloan'la görüşmek için Michigan'a gitti. GM konuyla ilgilenince Almanya'ya döndü ve Opel kardeşleri Amerikalılarla anlaşmak için ikna etti. Alman hükümeti itiraz etmedi. Sloan Opel'i Seçiyor Sloan Adam Opel firmasının Amerikan sistemine benzer bir montaj hattını uygulayan ilk Avrupalı otomobil üreticilerinden biri olduğunu biliyordu. Birinci Dünya Savaşı'ndan sonra ortaya çıkmış olan yüksek enflasyon 1920'lerin ortasından itibaren durulmaya başlamıştı ve Almanya'da otomobil talebi önemli ölçüde arttığı için, Opel en büyük otomobil firması haline gelmişti. 1928 yılında Opel'in toplam üretimi 43.000 araçtı ve bu rakam Amerika'nın üç büyüklerinin toplam üretimiyle kıyaslandığında oldukça küçüktü. Sloan alışıldığı şekilde -olguları toplama, yönetim kurulunun onayını isteme ve karşı görüşleri teşvik etme gerekçeleriyle- Opel fabrikasını incelemek, Alman ve kıta pazarlarını tahlil etmek için GM bünyesinde resmi bir denizaşırı inceleme grubu oluşturdu. Böyle denizaşırı bir üretimin GM'in mali portresindeki yerinin ne kadar belirleyici olacağını biliyordu Aslında sermaye yatırımı ve büyümeye bakış açısından bu hamle, mevcut yönetimin şirket için attığı en önemli adımlardan biriydi. 1931 yılı itibarıyla GM firmanın yüzde 100'ünü almıştı. Alman hükümeti hiçbir çekince koymadan satış planını kabul etti Opel'i satın alıp Vauxhall'ı adam etmekle GM önemli bir değişime girmişti. Yerel bir üreticiden uluslararası bir üreticiye dönüşmüştü, nerede olursa olsun ürünleri için pazar aramaya hazırdı. GM derhal yeni Opel fabrikası için para yatırdı ve eskimiş binaları yeniledi. Reuter'i Opel'in başına geçirdi. Reuter Almanya kökenliydi ve Almanca biliyordu. 1936 yılına kadar Opel 100.000 araç üretmişti, bu sayı bir yıl sonra 140.000'e çıktı. GM altında, Opel, üretimini 1928'deki 42.000'den sekiz yıl sonra üç katından fazlaya çıkardı. (Sloan'ın ikinci biyografisinde istatistiklerini kullandığı son yıl olan 1962 yılı itibarıyla Opel 378.878 satış yaptı, GM tarafından satın alındığı yıl olan 1930'da yaptığı 26.312 satıştan sonra kayda değer bir artış. Ayrıca kayda değer bir başka husus da Alman hükümetinin Opel fabrikasına 1940 yılında el koyması ve 1948 yılında yeniden GM'e iade etmesidir.) GM için 1929'da Opel'in alımı talihli bir işti çünkü Büyük Buhran'dan önce şirketin bir Avrupa üssü kurmasına yaramıştı. 1930'ların başında, sadece ABD'deki iç piyasa otomobil satışları düşmekle kalmamış, aynı zamanda ihracat da önemli ölçüde azalmıştı. Bu, şirketin tarihinde yurtdışı üretimin toplam ihracatı geçtiği ilk yıldı. 2003 yılında Opel 630.000 araç üretti ve Almanya'daki en büyük otomobil firması oldu. Bu birleşmenin beklenmeyen bir tarafı da yıllar boyunca çok az Alman'ın Opel'in sahibinin bir Amerikan otomobil devi olduğunu bilmesidir (ya da umursuyor olmasıdır). Adam Opel'in (1862'de kaliteli dikiş makineleri, 1886'da beş oğluyla birlikte bisiklet üretimi yapıyordu) adını korumakla, GM, bir Alman markasını büyük bir başarıyla geliştirmişti. Avustralya Sloan'ın son büyük genişlemesi 1931 yılında yedek parça ve şase üretmek için Avustralya Adelaide'da Holden Motor Body Builders Limited'i satın almaktı. Avustralya hükümeti yerel üretim için öneriler istemiş ve 1945 yılında GM'in ülkeye girişini kabul etmişti. 1948'de ilk Avustralya yapımı GM otomobilleri GM-Holden adıyla piyasaya sürüldü. GM'in İkinci Dünya Savaşı'ndan sonra Avustralya çıkarmasıyla ilgili ilginç bir ayrıntı, Sloan'ın sosyalist bir ülkede iş yapmaktan hoşlanmamasıydı. O günlerde Avustralya hükümeti, İngiltere'de sosyalist hükümet altında iş yapan şirketler gibi, demir yolları ve telefon idaresinin sahibiydi. Tipik bir kapitalist olan Sloan, laissez-faire ilkesine, serbest pazar ekonomisine inanıyordu ve herhangi bir sanayi üzerinde kontrol inşa eden ülkelerle iş yapmaya karşıydı. GM'in Uluslararası Ölçekte Büyümesinin Değerlendirilmesi Başarısız Citroën ve Austin alımları gibi deneme yanılma durumlarıyla beraber Sloan'ın ileri görüşlülüğü ve dikkatli planlaması GM'in denizaşırı bir üretici olarak kârlı bir şirket olmasına yardım etti. 1959 yılında GM, Brezilya'da küçük bir fabrika açtı. 1999 yılında Ford, Volvo'yu satın aldığında, GM de İsveç firması Saab'ı satın aldı. Küreselleşmeyle birlikte Arjantin, Şili ve Venezuela'da da GM fabrikaları kuruldu. Sloan yurtdışına dikkatlice ve bilgelikle açıldı, her ülkenin farklı bir kültürü olduğunu ve GM'in de buna uygun olarak işini yürütmesi gerektiğini öğrendi. Yurtdışına Gitmek ve Denizaşırı Hatalar Yapmak Yabancı pazarlara giren şirketlerin ana amaçlarından biri de yerel âdet ve kültürlere dair anlayışlarını geliştirmektir. Ürün veya hizmetlerini farklı yabancı ticari geleneklere uyduramayan şirketlerin veya ürünlerin denizaşırı büyümede başarısız olduklarına dair birçok örnek bulunur. Başkan John Kennedy Berlin'i ziyaret ettiğinde Ich bin ein Berliner , yani ben bir Berlinliyim demişti. Buradaki sorun şu ki ein Berliner Almancada çubuk şeker anlamına geliyordu. Bu yalıtılmış şehirle dayanışmasını ifade etmek için ein kelimesini kullanmadan, doğru Almancayla Ich bin Berliner demesi gerekiyordu. yapamamış olmaları şaşırtıcı değildir. Aslında böyle potlar oldukça fazladır – Chevrolet Nova, bu adla Orta ve Güney Amerika'da satışa çıkacaktı, ancak yöneticiler no va kelimesinin İspanyolcada gitmez anlamına geldiğini öğrendiler. Arabanın adı kısa zaman sonra Caribe olarak değiştirildi. – Alman bilgisayar zinciri Götzen, İstanbul'da Göt adı altında bir dükkân açtı, bu kelimenin Türkçe'de ne anlama geldiğini belli ki bilmiyorlardı. – Amerikan Motors şirketi, Matador adlı modelini Porto Rico'da satmak istedi ancak, yerel halk tarafından hoşnutsuzlukla karşılandı çünkü bu kelime katil anlamına geliyordu ve boğa güreşleri bu adada yüzlerce yıl önce yasaklanmıştı. – Çin'de reklam kampanyası yaparken Pepsi, ABD'de kullandığı sloganı kullanmak istedi Pepsi sizi hayata döndürür. Fakat Çin karakterlerinde bu cümle ne yazık ki ancak şöyle ifade edilebiliyordu Pepsi sizi mezardan çıkartır. – Çince'de Coca Cola anlamına gelecek bir telaffuz bulabilmek için çalıştılar ve yakın bir telaffuz buldular ama karakterler balmumundan kurbağa yavrusunu ısır anlamına geliyordu. Sonra Çin karakterleri ağızdaki mutluluk anlamına gelecek şekilde değiştirildi. (En azından bu firma ev ödevini yapmıştı.) Amerikalı Bakış Açısıyla Avrupa'ya Bakmak 1960'lı yıllarda kadınlar için kaşmir trikolar üreten önde gelen bir Amerikan firması, ABD'deki pazarın düşüş eğilimi göstermeye başladığını fark etmişti. Bu tekstil firması düşük satış fiyatı oluşturabilmek için büyük çaplı üretim yapıyordu ve büyük stokları vardı. Düşen ve fazlasıyla doymuş bir yerel pazarın kasvetiyle karşılaştı birden. Firma kaşmir ipliğini Belçika'dan ithal ediyordu ve trikoyu ABD'de dokuyordu. Bir Avrupa Ortak Pazar'ı ihracat teşvikine göre, yerel üretilen hammaddeler (iplik) eğer yedi üye ülkeden birine (Belçika, Fransa, Federal Almanya, İtalya, Lüksemburg, Hollanda ve Birleşik Krallık) mamul madde olarak (elbise) ithal edilirse ithalata vergi uygulanmayacaktı. Amerikan firması bir pazarlama ve satış elemanı göndererek bir Avrupa operasyonu başlatmaya karar verdi. kadın giysisi üreticilerine satmayı umduğu 15 ayrı renkte kaşmir dokumayı tüketmekti. Firmanın her bir top kumaş için istediği fiyat diğer Avrupalı üreticilerden önemli ölçüde ucuz olacaktı çünkü hem ABD'deki üretimi fazlaydı hem de Ortak Pazar ithalat vergisi uygulamıyordu. Temsilcinin ilk adımı Fransa'da Au Printemps ve Galleries La Fayette, Hollanda'da De Bijenkorf, İtalya'da Rinascente, Almanya'da da Kaufhuas ve Kaufstadt gibi önde gelen satış mağazalarına gitmek oldu. Bu mağazalar pahalı kaşmir kumaşın ucuz fiyattan alınıp, bunlardan konfeksiyon mantolar dikilerek Ortak Pazar ülkelerinde makul fiyata satılabileceğine karar verdiler. Manto üreticileri bulmak amacıyla ülke ülke arayış başladı ve bazı kumaş satışları yapıldı. Manto üreticileri, Avrupa kadın konfeksiyonu açısından kaşmirin lüks bir mal olarak ve sadece geleneksel iki renkte (açık kahverengi ve deve tüyü) kabul gördüğünü söylediler. Üreticiler Amerika'daki büyük satış mağazalarında satılmakta olan yeşil, turuncu, sarı, mavi, kırmızı, pembe vs. renklerini reddettiler. Bu Avrupalılar, Amerikalı kadınların lüks kaşmir kumaşta çok renkli, geleneksel olmayan garip renk tercihlerini anlayamadılar. ABD'li satış temsilcisi en büyük Avrupalı kadın mantosu üreticisinin Batı Berlin'de bulunduğunu öğrendi. Bu şehri kalabalık ve ticari olarak canlı tutabilmek amacıyla Batı Almanya hükümeti o zamanlar Doğu Almanya tarafından yalıtılmış olan ülkenin satış vergilerini önemli ölçüde azaltmıştı. Batı Berlinli üretici Amerikan malı kumaşın düşük ithalat fiyatını inceledi ve Alman pazar potansiyelini tahlil etti. Aylar süren pazar incelemesinden sonra eğer Ortak Pazar için bir ayrıcalık söz konusuysa nakliyat ve vergiler dahil toplam 1 milyon dolarlık büyük çaplı bir alım yapmaya karar verdi. Bu Alman konfeksiyon firmasının mevcut dağıtım ağı nedeniyle kaşmir kadın mantolarını ucuz bir şekilde Avrupa mağazalarına sokabilmek için mükemmel bir anlaşma gibi görünüyordu. Ancak Alman üretici büyük siparişini sadece açık kahverengi ve deve tüyü renklerinde verecekti. Amerikan firması sadece iki renk üzerine kurulu olan bu anlaşmayı reddetti. Batı Berlinli üreticinin 15 rengin hepsinde birden alım yapması gerekiyordu. ABD tekstil firması, temsilcisinden kaşmir gibi pahalı bir kumaşın Avrupa'ya sadece en kabul gören iki renkte satılabileceğini bildiren sayısız rapor aldı. Ama firma Avrupa pazarını hata yaparak Amerikan iş dünyasının bakış açısıyla değerlendirmişti ve naifçe (ya da inatla) Avrupalı kadınların 15 ayrı renkte alışveriş yapacaklarında ısrar etmişti. Buradaki akıl yürütme şuydu, eğer Amerikalı kadınlar pembe ve sarı kaşmir renkli palto giyiyorlarsa Avrupalı kadınlar da aynısını yapmalıydılar. Hiçbir makul argüman Amerikalı tekstilcileri fikirlerini değiştirmeleri için ikna edemedi. Hayat boyu bir kez yakalanan Avrupa pazarına girme şansı böylece suya düştü. Bu, yerel pazarın kültürel ve ticari gereklerini karşılamak için boyun eğmemenin açık bir örneğiydi. Sonuçsa bir satış fırsatının sonsuza kadar yitirilmesiydi. Fabrika ve İnsan Alarak Denizaşırı Genişlemek Bir firma bir kez etkin bir şekilde ihracata başladıysa genellikle üretim amacıyla denizaşırı ülkelerde bir üs arayabilir. Buradaki seçenekler ya arazi satın alıp yeni bir fabrika yapmak ya da mevcut tesisleri girişimin gereklerine göre dönüştürmektir. Massachusetts, Cambridge'den Genzyme şirketi Avrupa pazarına açılabilmek için üçüncü bir yöntemi başarıyla uyguladı. Bu ilaç dağıtım devi işlemekte olan bir Avrupalı ilaç firmasını satın aldı ve aynı işgücünü çalıştırmaya devam etti. Esasen Genzyme Avrupa'da ilaç üretmek için gerekli standartlara sahip bir fabrika arar (laboratuvar alanı, temiz odalar, yeterli elektrik gücü vs.) ve kısa bir süre sonra üretim hattına kendi ürünlerini yerleştirir. Bu şekilde Genzyme ürünlerini piyasaya sürebilmek için gereken pahalı fizibilite çalışmalarına, arazi alımına, mimari planlara, inşaat maliyetlerine ve diğer pahalı gecikmelere hiç bulaşmamış olacaktır. Dahası, firma işgücü bulmak ve yetiştirmek için hiçbir ilave personel masrafına da girmez (işe alma ya da iş görüşmesi şeklinde) bütün bu işgücü zaten satın aldığı ilaç firmasında vardır. Doğal olarak devir teslim zamanı esnasında kısa bir gecikme olacaktır. Ancak firma ilaç ve ilaç dağıtım ürünleri yaptığından fabrikanın iç donanımında, mesela farklı bir otomobil ya da başka bir makine üretileceği zaman olacağı gibi, kökten bir değişime gerek yoktur. Firma ilk olarak 1981 yılında İngiltere'nin Kent şehrindeki Whitman Biochemical şirketini satın alarak Genzyme'in Avrupa Birliği'ndeki ilk adımını atmış oldu. Daha sonra firmanın ürünlerine talep arttıkça bu fabrika genişletilmiştir. 1994 yılında Genzyme, İsviçre'deki Sygena firmasını satın aldı. Bu yeni işletme farklı bir Genzyme üretim hattı oluşturdu (peptidler ve lipidler). Genişleme aynı şekilde İrlanda'daki Waterford ve Belçika'daki Geel'le sürdü, bu ikincisinde protein moleküllerinin üretimi gerçekleştirildi. Denizaşırı genişleme için bu yöntemin üç faydası vardı 1. Fabrika ve donanım için daha az sermaye yatırımını gerektiren, uygun maliyetli bir yaklaşım. 2. Yeni bir bölge seçiminde yöneticilerin zamandan tasarruf etmesini sağlamak. 3. Eğitimli işgücü, işe yeni eleman almak için masraf edilmeden benzer üretimi sürdürebilmek. Genzyme, kendisini denizaşırı üretime çekmek isteyen uluslararası ekonomik kalkınma örgütleri tarafından sürekli davet ediliyor. Ama Genzyme arazi alımlarıyla veya boş fabrikalarla ilgilenmiyor, sadece diğer ilaç üretim firmalarını Genzyme sistemine katmayı amaçlıyor. Bu devralma kavramı, Sloan'ın satın alınan bütün Avrupa otomobil firmalarında başarılı GM üretim kalitesi yöntemlerinin uygulanmasındaki ısrarını andırıyor. Uluslararası Genişlemenin Başarılı Aşamaları Çoğunlukla bir Amerikan firmasının uluslararası piyasada başarılı olabilmesi için kimsenin üretmediği bir ürün veya hizmeti üreterek piyasadaki ilk olması gerekiyor. Sloan Amerikan oto üretim teknik becerisini stil ve seçenek vurgularıyla birlikte Avrupa'ya getirdiğinde GM, tüketicilerin otomobil sanayisine bakışlarını değiştirdi. İlginç bir örnek, denizaşırı pazarlara ilgi duyan Amerikalı firmalar için haftalık bazda veri ve bilgi yayımlamanın önemini erken keşfetmiş olan yayıncılık firması Business International'dır. Bu dergi Amerikan firmalarının uluslararası verilerin gerekliliğine ve bunların kullanım biçimlerine dair düşüncelerini değiştirdi. Bilinen adıyla BI, 1950'li yılların sonunda yayıncı Eldridge Haynes tarafından Amerikan firmalarının İkinci Dünya Savaşı sonrası küresel kurallar, uygulamalar, siyasi olaylar ve ekonomik şartlar hakkında sabırsızca büyüyen taleplerini karşılamak için yayımlanmaya başlandı. İyi yazılmış ve güncel yazılar yerel ve ulusal gazetelerde veya ekonomi dergilerinde derinlemesine yer almıyordu. BI'ın başlardaki başarısının sebebi uluslararası iş alanındaki habercilik eksikliğini görüp bunu haftalık sekiz sayfalık bir bültenle doldurmaktı. Abone sistemiyle satılıyordu ve bu bültenin adı da Business International'dı. BI küresel bir muhabir ağı kurmayı başarmıştı ve yerinde yapılmış röportajlar yayımlıyordu. Bu hususta Amerikan basınında tekti. Yazılar geniş tabanlıydı, dünya çapındaki ekonomik ve siyasi olayların makroekonomik bir resmini sunuyordu. Ama sıklıkla bir Amerikan firmasının haftalık bir haber bülteninde ilk defa okuyacağı, bir ülkedeki özel bir iş fırsatından, geleceği parlak bir gelişmeden bahseden bir makale oluyordu. BI daha sonra ana haber bültenine, başka gelir getirici ürünleri de ilave etti. Mesela denizaşırı yuvarlak masa toplantıları tasarladı ve düzenledi, özel sanayi birimleri veya ülkeler için danışma hizmeti verdi ve çoğu yuvarlak masa toplantılarının genişletilmiş özetleri olan uluslararası güncel konularda küçük kitapçıklar yayımladı. Ek olarak firma farklı ülkelerde iş yapma koşullarını anlatan eğitici nasıl yapmalı kitapları da yayımlamaya başladı. 1960'lı yıllar boyunca BI sabit bir uluslararası haber ve bilgi tedarikçisi olarak çalıştı. Amerikan firmaları denizaşırı piyasalara açıldıkça, özellikle Avrupa'ya yerleşince, BI ilk uluslararası bürosunu Cenevre'de açtı. Yine abone sistemiyle satılan ikinci bir yayın olan Business Europe'u çıkarmaya başladı. Bu yeni haber bülteni kıta üzerindeki muhabir ağını genişletmişti ve Avrupa pazar koşulları hakkında daha fazla derinliğine haber yapıyordu. BI, okurlarının ne tür ilave hizmet veya bilgi istediğini saptayabilmek için sıklıkla okur anketleri düzenledi. 1965 yılında deneyimli, ABD'de eğitim görmüş, İspanyolca bilen bir BI yöneticisi bu örgütün gelişimi hakkında bilgi toplamak için örgütün merkezi olan Uruguay Montevideo'ya gönderildi. İki yıl sonra 1967'de yine abonelere satılan üçüncü bülten olan Business Latin America yayın hayatına başladı. Bu yeni bülten daha geniş bir muhabir ağıyla, müşteriler için yuvarlak masa toplantıları ve seminerler düzenleyerek başarılı Avrupa formatını kopya ediyordu. Firmanın küreselleşmesinin son halkasını 1970 yılında Hong Kong'da yayına başlayan Business Asia oluşturdu. Çin'deki iş koşulları hakkındaki ilk haberlerin çoğunu Business Asia yöneticisinin hükümet görevlileriyle yaptığı röportajlar oluşturdu. 1970'lerin ortasında BI müşterileri haftalık ve bölgesel bir yayın menüsünden seçim yapabiliyorlardı. 1981 yılında bir İngiliz dergisi olan The Economist danışmanlık ve yuvarlak masa hizmetlerini güçlendirebilmek için BI'ı satın aldı. Yaklaşık 30 yıl boyunca BI, Amerikan firmalarına ve diğer yabancı firmalara küresel koşullar hakkında hayati önemde bilgi sağladı. BI'ın veri toplamada yaptığı şey, GM'in birçok yenilikçi satış ve pazarlama yöntemleri sunarak Avrupa oto sanayisini değiştirmesine benziyordu. Yeni ve Eski Pazarlara Giriş Pepsi örneği ve bu firmanın uluslararası kola pazarında genişlemek için yaptıkları geleceğin yabancı pazarlarının nerede olup nerede olmadıklarını görmek için ilginç bir çalışmadır. Bu aynı zamanda fırsatı en yüksek hale getirmenin de hikâyesidir. Bu uluslararası hikâye 1920'lerde Coca Cola Avrupa'da bazı şişeleme fabrikaları açtığında başlar. Ve savaştan sonra Coca Cola Avrupa kıtasındaki tek Amerikan kolası olarak yerini korur. Şunu hatırlamak önemli ki, bu iki meşrubat devinin ana işi esas olarak ABD'de ve yurtdışında imtiyaz hakkı bulunan şişelemecilere sıvı ürün satmaktır. Gerçi her iki firma da şişeleme işinin sahibi olabilir veya buna yatırım yapabilir ama sermaye ve işgücü maliyetleri düşük olduğundan sıvı satışları tek başına yeteri kadar kâr getirir. Pepsi ve Coca Cola reklama ve promosyona yoğun olarak para yatırır, ama fabrika, şişeleme makineleri, personel, kamyonlar ve dağıtım personeli de dahil dağıtım için parayı yatıran tek başına şişelemecidir. İkinci Dünya Savaşı boyunca Pepsi neredeydi. 1941 yılında Pepsi bölgesel olarak sadece güneyde satılan henüz acemi bir ulusal markaydı. Savaş çabasını desteklemek için renklerini kırmızı, mavi ve beyaza dönüştürdü. Ama bazı denizaşırı ülkelerde (mesela Arjantin ve Sovyetler Birliği) birkaç tescilli marka dışında 1930'larda Pepsi'nin uluslararası işi azdı ve 1940'ların sonuna kadar da şişelemeci aramadı. İşte o zaman Coca Cola'nın sadece Avrupa'da değil, dünyanın başka yerlerinde de geçilemez ve iyi kurulmuş acentelikleriyle (franchise) karşılaştı. Doygun Avrupa pazarında, Pepsi'nin reklam ve pazarlama planları ne kadar iyi planlanmış olursa olsun promosyon başladıktan sonraki ilk gün büyük kırmızı kamyonlar otoyollara çıkardı derdi eski bir Pepsi yöneticisi. 1990'ların ortasında Pepsi uluslararası alanda büyüyebilmek için gelişmekte olan Hindistan, Çin ve Brezilya pazarlarında Coca Cola'yla savaşmak zorunda olduğunu fark etti. Pepsi bu pazarlarda önder olamasa bile kâr etmek için yeteri kadar büyük bir pazar var. Çin'deki zorluk şu ki yabancı firmalar başka ülkelerde olduğu gibi kendi yerel ortaklarını seçemiyorlar, bunun yerine merkezi hükümetin bölgesel seçimlerini kabul etmek zorundalar. Sıklıkla Çin'deki yerel şişeleme ortağının önceden hiçbir gazoz deneyimi olmayabiliyor ve bazı durumlarda çoğu insanın işsiz olduğu yerlerde iş imkânını arttırmak için atanmış olabiliyorlar. Ek olarak Çin'de Pepsi ve ortak girişim ya da ortaklık peşinde olan diğer şirketler, Avrupa ve Güney Amerika'da olduğu gibi anlaşma görüşmeleri yapma serbestliğine sahip olamıyorlar. Çin hükümeti her zaman anlaşmadaki sessiz ortak. Pepsi'nin Coca Cola'yla savaşabilmek için Çin, Hindistan ve