derecesi Dünya'dan anlaşılamaz. Bize en yakın konumdaki yıldız Proxima Centauri olup, güney kutbu tarafından görülebilir. 500 ışık yılı uzaklıkta olan Betelgeuse Güneş'in 700 katı büyüklükte olup, dengesiz bir durumdadır. Betelgeuse'in bir gün süpernova olarak patlayacağına inanılmaktadır. Belki, Betelgeuse çok zaman önce patlamış ve ışığı henüz bize ulaşmamış da olabilir. Yıldızların ölçüleri bir beyaz cüceden dev yıldızlara kadar çok değişiktir. Güneş boyutundaki bir yıldız sonunda bir beyaz cüce olup, Dünya ölçüsüne gelecektir. Nötron yıldızları 10 km çapları ile en küçük yıldız türüdür. 279 Güneş'in 500 katı büyüklüğünde dev yıldızlar, nadir de olsa, mevcuttur. Birçok yıldızın parlaklıklarındaki değişimler milyonlarca veya milyarlarca yıl alır. Bazılarındaki değişiklikler ise çok kısa süreler içinde olur. Bunların bir kısmı hala genç yıldızlar olup, içlerinden fırlattıkları sıcak gazlar yüzey sıcaklıklarını geçici sürelerde değiştirir. Diğerleri ise periyodik değişikliklere sahiptir. Bunların yüzeylerindeki sıcaklık üniform olarak dağılmamış olup, yıldız döndükçe bu farklı sıcaklık ve parlaklıklar Dünya'dan görülür. Yıldızın yüzeyinde farklı sıcaklıktaki bölgelerin bulunması, yıldızın dış tabakalarındaki gazın düzensiz dağılması ve o civardaki manyetik alanın farklı miktarlarda olması yüzündendir. Bu tür yıldızların periyotları 12 saat ile birkaç yüz gün arasında değişir. Değişiklikler gösteren yıldızların en önemlisi Cepheid'lerdir. Cepheid yıldızlarının dış tabakalarındaki gazlar dışarı ve içeri doğru hareket halindedir. Bunun sebebi, alt kısımdaki gaz atomlarının önce elektronlarını kaybetmesi, yıldızın büzülmesiyle elektron kaybının artması ve yüzeyin incelmesiyle merkezden daha çok radyasyonun çıkması, böylece yıldızın basınçla genişleyip soğuması ve bu işlemin durmadan devam etmesidir. Bir Cepheid'in parlaklığı, maksimum parlaklığının %1020'si arasında değişir. Bu arada, parlaklık yükseldikçe onun periyodu uzar. Cepheid'lerin çoğu sarı renkli süper dev genç yıldızlardır. Periyotları 1 ile 50 gün arasında değişir. Cepheid'lerin bazıları ise yaşlı yıldızlar olup, periyotları daha uzun sürer. Bir Cepheid'in periyodu bilinince onun gerçek parlaklığı ve gerçek parlaklığının görünen parlaklıkla olan oranından, bize olan uzaklığı bulunabilir. Değişikler gösteren diğer tür yıldızlar ise Novalardır. Novalar, birkaç saat boyunca bir yıldızın bir milyon katı parlar. 280 Sonra eski parlaklığına geri döner. Nova haline gelen dev bir yıldız, kütlesinin 100.000'de birini aniden uzaya fırlatır ve bunu 10 gün ile 10 yıl arası periyotlarla tekrarlar. Novalar genellikle, ikizi bir beyaz cüce olan çift yıldız sistemlerinde görülür. Yakınındaki ikizinden malzeme emen daha büyük yoğunluktaki beyaz cüce sonunda bir patlama ile dış tabakalarındaki malzemeyi uzaya fırlatır. Fırlattığı malzeme miktarı bakımından novalar, süpernovaların küçük bir modelidir. İkisi arasındaki en önemli fark, novalarda yıldızın bir patlama ile sadece dış tabakalarını uzaya fırlatması, büyük bir ışık vermesi, sonra eski normal durumuna geri dönmesi, süpernovalarda ise bütün yıldızın patlayarak yaşamına son vermesi veya farklı yıldız haline gelmesidir. Novalar sadece çift yıldız sistemlerinde görülür ve güç kaynakları hidrojendir. Süpernovalar ise tek başına duran dev yıldızlardır. Güneş'in bir değişken yıldız olmaması bizler için büyük şanstır. Aksi takdirde Dünya üzerinde çok büyük ısı farkları meydana gelecek ve bir canlı yaşamı mümkün olamayacaktı. Uzaydaki gök cisimleri, evrimlerinin değişik safhalarında büyük miktarlarda ışınlar çıkarır. Bu ışınlar uzayın her yönüne dağılır. Bizim yönümüze doğru yol alan ışınlar Dünya'dan tespit edilebilir. Bir süpernova patlamasından ortaya çıkan enerji, 100 milyar yıldızın her birinin üzerine konacak 10 milyon hidrojen bombasının arka arkaya patlamasına eşittir. Bu miktar enerjinin %99.99'u, patlama sırasında dışarı fırlayan nötrinolar halinde üretilir. Binlerce ışık yılı kalınlığındaki katı cisimlerin içinden kolayca geçebilen ve hiç bir engel tanımayan nötrino parçacıkları, patlama ile birlikte uzayın her tarafına, ışık hızına çok yakın bir hızla dağılır. Uzaydan nötrino yağmurunun gelişi bir süpernova patlamasının habercisi olarak kabul edilmektedir. 281 23.2.1987 günü 170.000 ışık yılı uzaklıktaki Large Magellanic Bulutunda patlayan süpernova'nın çıkardığı nötrinolar, süpernovanın ışığının alınmasından birkaç saat önce Amerika ve Japonya'da yerin 600 metre altında bulunan detektörlerce tespit edilmişti. Süpernova patlaması sırasında üretilen nötrinoların sayısı 1058 idi. Detektörlerin yakalayabildiği miktar ise sadece 11 idi. Geri kalanlar, detektörlerin tanklarının içindeki 7000 ton sudan ve Dünya'nın içinden geçip diğer taraftan uzayda yol almaya devam etmişlerdi. Uzaydaki gök cisimlerinden çıkıp, yeryüzüne de gelen kozmik ışınlar genellikle, hidrojen çekirdeği olan protonlardır. Bunların dışında az miktarda helyum çekirdekleri ve elektronlar da bulunur. Elektrik yüklü kozmik ışınlar, Samanyolu'nun içine dalınca onun manyetik alanının etkisi ile spiraller çizerek dolaşırlar. Genişliği 100.000 ışık yılı olan galaksi içinde 20 milyon ışık yılı kadar dolaştıktan sonra yeryüzüne ulaşırlar. Dünya'nın atmosferi içindeki gaz moleküllerine çarpan kozmik ışınlar parçalanarak ikincil ışınlar olarak yeryüzüne iner. Böylece yüksek enerjili parçacıklar, atmosferin üst tabakalarında düşük enerjili ve dayanıksız parçacıklar haline gelir. Bunların büyük bir kısmı yeryüzüne inemeden yaşamlarını tamamlar. Yeryüzüne uzayın her yönünden gelen bu ışınları tanımlamak oldukça zordur. Samanyolu'nun içindeki cisimlerden olduğu kadar çok uzaklardakilerden de gelmiş olabilirler. Kozmik ışınlar, süpernovaların yanında, yakınındaki ikizinden malzeme emen bir nötron yıldızından da dışarı çıkabilir. Kozmik ışınlardaki protonların etkileşimleriyle gamma ışınları ortaya çıkar. Bunların atmosfere çarpmasıyla elektron-positron çiftleri ürer. Bu parçacıklar hava içinde 282 ışıktan daha hızlı yol alır ve bu nedenle mavimsi görünümlü bir şok dalgası oluşturur. 1934'de Rus Pavel Cherenkov tarafından keşfedilen bu ışınıma ‘Cherenkov Radyasyonu' adı verilir. Her şeye rağmen ultra-yüksek-enerjili kozmik ışınlar hala bir sır olarak durmaktadır. Bunların enerjileri 1020 eV gücünde olup, Dünya'daki en güçlü parçacık akseleratörlerinin kapasitesi dışındadır. Bu güçteki ışınların, galaksimizin uzaklarındaki galaktik gruplar arasında geçen siklonların sonucu ortaya çıktıkları düşünülmektedir. Evrenin içinde sayısız miktarda gezegen boyutunda, bir nükleer reaksiyonu başlatamamış, gök cismi bulunmaktadır. Galaksilerin dış bölgelerinde yer alan bu cisimler ‘karanlık maddenin' bir kısmını teşkil eder. Karanlık oldukları için görülemeyen bu cisimleri tespit etmek mümkün olmuştur. Bunun için bir karanlık cismin arkasından bir yıldızın geçmesi beklendi. Fakat, bu fikir üzerindeki çalışmalar başarılı olamadı. 1986'da yapılan bu denemelerin sonuçsuz çıkması üzerine, 1989'da yeni bir teknik geliştirildi. Plakalardan her biri görünen uzayın binde birini içine aldı. 1989 ile 1993 arasında bu fotoğraflardan 350 tanesi çekildi. 10 milyon yıldızı kapsayan 283 bu fotoğraflardaki görüntüler, milimetrenin binde biri ölçüsünde, özel makinalarda tarandı. Ortaya, milyonlarca kalın kitabı dolduracak kadar bilgi çıktı. Karadelik, En Korkuncu Bundan önceki bölümlerde açıklanan, içinde trilyonlarca olayın yer aldığı uçsuz bucaksız evrendeki cisimlerin en korkuncu ve esrarlısı karadeliklerdir. İnsan aklının ulaşamadığı boyut ve özelliklere sahip olan bir karadeliği henüz hiç kimse görememiştir. Fakat mevcudiyetleri kesindir. Bir karadeliğin içinde insanoğlunun bildiği bütün yasalar geçerliliğini kaybetmektedir. 284 1783 yılında İngiliz John Michell ve Fransız Pierre Simon Laplace, birbirinden bağımsız olarak, eğer bir cismin kütlesi yeterli büyüklükteyse onun gravitasyon kuvvetinin etkisiyle, ondan hiç bir şeyin, hatta hızı saniyede 300.000 kilometre olan ışığın bile kurtulup kaçamayacağını ileri sürdüler. Bu cisim ışık çıkaran bir yıldız olabilirdi ve o zaman ışık bile dışarı çıkamayacağından yıldız karanlık olacaktı. Ve uzayda bu tür karanlık cisimler bulunmalıydı. 1966'da Newton gravitasyonu bulmuştu. Büyük kütleli cisimlerin küçük cisimleri kendine doğru çektiği biliniyordu. Küçük cisimlerin büyüklerden kurtulup kaçabilmesi için onların kaçış hızlarının yeterli büyüklükte olması gerekiyordu. Yeryüzü üzerinden fırlatılacak bir roketin hızı saniyede 11 kilometreden az olursa roket bir süre sonra Dünya'ya geri döner ve yere düşer. Hızı 11 km/saniyeden büyük olursa Dünya'nın gravitasyonundan kurtulur ve uzaya dalar. Dünya'dan çok daha büyük kütleli olan Güneş'te bu kritik hız saniyede 620 kilometre, bir nötron yıldızında ise saniyede 200.000 kilometredir. Newton, ışığın çok hızlı giden taneciklerden meydana gelmiş olduğunu belirtmişti. Yani ışığı meydana getiren şey bir cisimdi. Her ne kadar bu taneciklerin hızları o zamanlar bilinmiyor idiyse de, onların çok hızlı yol aldıkları görülüyordu. Newton'un teorileri üzerine kurulan Michell ve Laplace'in fikirleri doğruydu. Fakat, bu iki bilim adamının düşüncesi tutmadı. Çünkü ışık hızının miktarı ve onun her yönde, her şartta değişmez olduğu henüz belli değildi. Konu 140 yıl boyunca unutuldu. Önceleri Dünya'nın yüzeyinin düz olduğuna ve çok uzaklara gidildiğinde ‘bir kenarından' aşağıya düşüleceğine inanılıyordu. Magellan ve arkadaşlarının 1520'li yıllarda gemi 285 ile yaptıkları Dünya turundan başarılı olarak geri dönmeleri üzerine, yeryüzünün bir küre şeklinde bükülmüş olduğu anlaşıldı. Bir küre şeklinde olan Dünya, Euclid geometrisinin öngördüğü düz bir uzayda olmalıydı. Çünkü birbirine paralel iki çizgi asla çakışmazdı. 1915 yılında Einstein, Genel Relativite Teorisini buldu. Teorinin ihtiva ettiği konulardan biri, ışığın yıldız gibi ağır cisimlerin yanından geçerken onların gravitasyon kuvvetinin etkisiyle eğilip, büküldüğü ve yolunda bir sapma yapmasıydı. Teorinin bu iddiası 1919 yılında denendi ve sonuç başarılı çıktı. Yani, ışık bile gravitasyondan etkileniyordu. O zaman, eğer gök cisminin kütlesi yeterli büyüklükteyse, yakınındaki ışık ona tamamen yapışacak ve o cisimden ileriye gidemeyecekti. Einstein, aynı zamanda uzayla zamanı da birleştirmişti. Teorisi uzayın, içindeki madde ve enerji ile birlikte bükülmüş olduğunu belirtiyordu. Uzayın eğriliği çok büyük bir hacim içinde olduğundan yakınımızda hissedilmiyor ve uzay düz gibi görülüyordu. Einstein'ın öngördüğü eğrilik, onun henüz fark edemediği çökmüş yıldızların etrafında o kadar fazlaydı ki, böyle yerlerde uzay-zaman evrenden kopup ayrılmıştı. İngiliz Oliver Lodge bu olayı hesap etmek istedi, fakat kuantum mekaniği henüz tam olarak oturmamış bulunduğundan pek başarılı olamadı. Yine de, ışığı tutacak yeterli büyüklükteki kütlenin tarifini yaptı. 1919 yılında Alman Karl Schwarzschild, karadelikleri bilimsel olarak tanımlayan ilk insan oldu. Çok genç yaşta, bir yıldızın gravitasyonla çökmesiyle çekim alanının çok büyük olacağını ve ondan ışık dahil hiç bir şeyin kaçamayacağını ve bu duruma gelmiş yıldızın sahip olacağı yarıçapı hesapladı. Bu kritik yarıçapın altındaki yıldızların birer karadelik olmaktan kurtulamayacağını formüle etti. 1939'da Amerikalı Robert Oppenheimer, ışığın bile içinden kaçamayacağı toplam 286 gravitasyonel çökmenin formüllerini denedi, fakat ilk atom bombasının imalat projeleriyle meşgul bulunduğundan fazla ileri gidemedi. 1960'larda modern uzay çalışmaları başlayınca ve evrenin derinliklerinden çok güçlü gravitasyonel kuvvet kaynaklarının sinyalleri alınmaya başlanınca konu tekrar ele alındı. Uzayda bir takım karanlık ve görülemeyen cisimlerin varlığı hissedildi. Amerikalı John Wheeler 1969'da bunlara ‘karadelik' ismini verdi. Wheeler, onların belirsizlikleri anlamına ‘bir karadeliğin saçı yoktur' dedi. 1969'larda Yeni Zelandalı Roy Kerr, Einstein'ın formüllerini kullanarak, yıldızların çöküşlerinde de dönüşlerini koruyacaklarını, bir açısal momentuma sahip olacaklarını belirterek karadeliklere genel relativiteyi tatbik etti. 1970'lerde İngiliz Stephen Hawking ve Roger Penrose, karadeliklerin ortasında uzay-zamanın sıfır olduğu sonsuz yoğunlukta bir ‘tekillik' noktasının bulunduğunu matematiksel olarak gösterdiler. Bu noktada, fizik kanunları geçerliliğini kaybediyordu. Zaman içinde bir karadeliğin enerji kaybedeceğini ispat eden Hawking, onların Büyük Patlamanın ilk zamanlarındaki çok yoğun malzemeden oluşabileceklerini ve ‘Mini Karadelikler Teorisini' ileri sürdü. Evrenin en müthiş cismi olan ve sırlarla dolu bulunan karadelikler üzerindeki çalışmalar daha çok uzun bir süre alacaktır. Çünkü insanoğlu hiç bir zaman göremeyeceği, yanına bile yaklaşamayacağı bir konuya el atmış bulunmaktadır. 1960'ların sonlarında, bazı galaksilerin içlerinden çok güçlü x-ışınları alındı. Bu kadar güçlü x-ışınlarını çıkaran çökmüş gök cisimlerinin süper yoğunlukta oldukları ve civarlarındaki malze- meyi kendilerine doğru çok büyük hızlarda çektikleri anlaşıldı. Malzeme, cismin uzay-zamanda açtığı deliğe düşmeden önce onun etrafında dönerek bir disk teşkil ediyordu. 287 Diskin içinde ışık hızında dönen malzeme sonunda deliğe giriyor ve bu sırada büyük miktarda x-ışını çıkarıyordu. Nötron yıldızı olmuş ve tamamen çökmüş bir yıldızın kütlesi Güneş'in kütlesinin üç katından daha büyükse, yıldızdaki nötronlar sonsuz gravitasyonun şiddetine dayanamaz ve son derece küçük bir noktaya çökerek sonsuz yoğunluğa ulaşırlar. Yeni yıldızın genişliği birkaç kilometreye iner. Bu sırada nötronu oluşturan kuarklar da birbirine yaklaşır ve Pauli prensibi onların da çökmesini önleyemez. Süpernova olarak patlayan yıldız, Güneş'in kütlesinin üç katından küçük ise bir nötron yıldızı olarak kalır. Üç katından fazla ise, nötron yıldızı olamaz ve bu kütle çökmeye devam ederek bir karadelik olur. Sonsuz yoğunluktaki bir cismin çekim gücü de sonsuzdur. Bu durumda, o cismin etrafındaki uzay-zaman çok güçlü bir şekilde bükülerek, iç kısmını evrenden ayırır. Uzay-zamanın ortası, içine kapanır ve içindeki her şey orada kalır, dışarı evrene çıkamaz. Dışardan her şeyin içine girdiği fakat içinden hiçbir şeyin dışarı çıkamadığı bu ortadaki yer bir dipsiz kuyudur. Her şeyin içine düştüğü ve hiçbir şeyin dışına çıkamadığı bir uzay-zaman çarpıklığı olan karadelikler bir bilim-kurgu hikayesine benziyor olsa da, fizik yasaları ve deneyler onların varlığını göstermektedir. Sadece bizim galaksimizde milyonlarcası bulunmaktadır. Işık çıkarmadıklarından onlar evrenin karanlığında gizlenmişlerdir. Bir karadeliğin içine bakılabilseydi şunlar görülecekti. Yüzeyinde mutlak keskinlikte bir kenar, onun altında bir delik ve deliğin dışında yer alan olay ufku. Delik yüzeyinin üzerinde bulunan bir cisim yeterli güce sahip ise, deliğin çekiminden kurtulup dışarı kaçabilir. Fakat delik yüzeyinin altındaki bir seviyeye inmiş olanlar için dışarı kaçmak imkansızdır. Ne ışık, nede başka bir şey. Bunların 288 hangi güçle veya hızla dışarı itildikleri önemli değildir. Çünkü deliğin yüzeyinin altındaki çekim gücü sonsuzdur. Bir karadeliğin kütlesi, başlangıçta onu doğuran ölmüş yıldızın kütlesiyle aynıdır. Cisimler deliğe düştükçe karadeliğin kütlesi artar. Karadeliği yaratan yıldız döndüğüne göre karadelik de döner. Deliğin açısal momentumu da yıldızınki kadardır. Bir karadeliğin şekli ve boyutu onun kütlesi, açısal momentumu ve elektrik yükü ile tanımlanır. Deliğe giren atomların bazıları saat ibresi yönünde, bazıları onun tersi yönde dönerek, fakat bir çoğu ise hiç dönmeden direkt olarak deliğe düşer. Güneş'in 10 katı büyüklükte bir karadeliğin dönüş hızı çok yavaş olup, açısal momentumu sıfıra yakındır. Dönen bir deliğin olay ufku, kuzey ve güney kutuplarına sahiptir. Delik bu kutuplar arasında döner. Dönen karadeliklerin kutuplarının ortasında şişkin ekvator bulunur. Dönmeyen veya yavaş dönenlerde ise ekvator bulunmaz ve bu türler tam bir küre şeklini alırlar. Olay ufkunun genişliği karadeliğin kütlesi ile orantılıdır. Kütle büyüdükçe olay ufku genişler. Güneş'in on katı ağırlıktaki bir karadeliğin olay ufku 185 kilometre çapında olur. Böyle bir karadeliğin kütlesi, sudan 2x1014 defa daha ağırdır. Yani, santimetre küpü 200 milyon ton gelir. Bir karadeliğin uzaktan görünüşü, yumuşak bir sünger yatağa hızla düşen ağır bir demir güllenin açtığı çukur gibidir. Güllenin düştüğü süngerin ortasında derin bir çukur açılır, gülle dibe iner ve süngerin yüzeyi içeri bükülür. Eğer güllenin ağırlığı yeterli büyüklükte olursa, açılan çukur sonsuz derinliğe ulaşır ve en dip noktası son derece dar olur. Karadeliğin deliği katı bir kütle değildir. Deliğin ortasında 10-33 santimetre genişliğinde bir tekillik olup, bu genişlik bir atom çekirdeği çapının 100 milyar kere milyarda biri kadardır. 289 Bu noktada zaman, uzay, madde ve enerji yok olmuştur. Tekilliğin etrafı, tekillikle olay ufku arasındaki bölge tam bir boşlukla kaplıdır. Tekillik noktası olay ufkunun arkasında gizlenmiş olduğundan asla görülemez. Olay ufku ile tekillik arasındaki kısımda, madde ve ışık bizim evrenimizden kaybolup gitmiştir. Karadelikten uzaktaki uzayın sıcaklığı mutlak sıfırın birkaç derece üzerinde olacak şekilde, çok soğuktur. Buradaki gazlar aralarında hafif titreşimler yapar ve uzun dalga boylarında elektromanyetik radyasyon çıkarırlar. Bunlar radyo dalgalarıdır. Karadeliğe yaklaştıkça, gaz atomlarının çekimi hızlanır, atomlar heyecanlanarak birbirlerine çarpar ve içinde bulundukları gazı binlerce dereceye ısıtırlar. Isınan atomlar daha şiddetli titreşir ve daha kısa dalga boylarında radyasyon çıkarır. Bu radyasyonun ışığı kırmızı, portakal, sarı, yeşil, mavi ve mor renklerde spektrum oluşturur. Önce uzun dalga boylarında görünen ışık olan radyasyon, deliğe yaklaştıkça kızılötesine, mikrodalgaya ve radyo dalgalarına dönüşür. Karadeliğe yaklaşan bir cisim onun gravitasyonel çekim gücü ile ortasına doğru çekilir. Önce yavaş olarak sonra büyüyen hızlarla ona yaklaşır. Deliğe daha fazla yaklaşınca, atomların aralarındaki çarpışmalar sıcaklığı milyonlarca dereceye yükseltir ve titreşimleri şiddetlenir. Bu titreşimler xışınları gibi çok kısa dalga boyunda ışın yayar. Ortaya çıkan xışınları bir cismin karadeliğe düşmekte olduğunu belirtir. Deliğe daha fazla yaklaşınca, daha çok ısınmış atomlardan çıkan gamma ışınları görülür. En içerde ise, tam bir siyah ve yuvarlak küresel kütle meydana gelir. Bu kütle artık görülemez, çünkü oradan dışarı artık bir ışık çıkamamaktadır. Dışarıda soğuk olan atomlar içeride çok sıcaktır. Çok sıcak olan bu iç ortamdaki atomların çıkardığı radyasyon, deliğin sonsuz çekim gücünden kurtulamadığı için dışarı kaçamaz. 290 Karadeliğe düşmekte olan bir cismin boyu uzar, deliğe giren kısmı parçalanır. Olay ufkunu geçtikten çok kısa bir zaman diliminde deliğin ortasına gelinmiş olur. Uzay-zaman içinde bulunan bu deliklerin, malzemeleri yutmaktan başka marifetleri de vardır. Bir karadeliğin sonsuz gravitasyon alanı, ona doğru yaklaşan cisim için, zamanı yavaşlatır. Dışarıdan bakan bir kimse karadeliğin ortasına yaklaştıkça zamanın yavaşlamakta olduğunu ve tam ortasında ise durduğunu görür. Karadelikte zaman durduğu için oraya giren bir canlı, canlı kalabilmeydi, ‘sonsuza kadar' yaşamış olacaktı. Karadeliğin etrafında civarını süpüren olay ufkuna doğru yaklaşan bir cisim, olay ufkunun içine çekilince sonsuz bir hızla deliğe girer. Fakat çok uzaklardan bakan bir kimse cismi orada asılı duruyormuş gibi görür, deliğe girdiğini asla göremez. Olay ufkuna yakalanan cisim, oradaki müthiş gravitasyon kuvvetinin etkisiyle parçalarına ayrılır ve deliğe girince cisim bir cisim olmaktan çıkar. Deliğin ortasındaki tekillik noktasında uzayzaman sona ermiştir. Güneş'in üç katı büyüklükteki çökmüş bir yıldızın karadelik olma süresi saniyenin 65 milyonda biri kadardır. Böyle bir karadeliğin içine girilince tekillik noktasına düşme zamanı da saniyenin 20 milyonda biridir. Karadeliklerin içindeki hız ışık hızının üzerinde olup, böyle bir hız bizim evrenimizin hızı olmaktan uzaktır. Çünkü, Einstein, evrenimizdeki en büyük hızın ışık hızı olduğunu ispat etmişti. Dönen gök cisimlerinin evriminin son safhası olarak yaratıldıkları için evrendeki karadeliklerin çoğu dönüyor olmalıdır. Dönen bir karadeliğin etrafındaki olay ufkunun civarına ‘ergosfer' adı verilir. Burası karadeliğin evrenle ilişkisinin bulunduğu bölgedir. Ergosfer alanına giren bir cismin, dönen karadeliğe düşmeden önce, alanı genişler. 291 Alanının genişlemesine karşılık, tuhaftır, kütlesi azalır. Bu sırada karadeliğin dönme hızında da azalma olur. Dönen karadeliklerin ekvator bölgeleri şişkindir. Dönüş hızı arttıkça bu şişkinlik fazlalaşır. Dönmeyen karadelikler ise tam bir küre şeklindedir. Saniyede 10.000 defa dönen karadeliklerin varlığı anlaşılmaktadır. Dönen bir karadeliğin dönüş yönünde yol alan bir kimse ‘geleceğe', tersi yönünde yol alan ise ‘geçmişe' gitmiş olacaktır. Kuantum mekaniği ve termodinamik yasaları tatbik edildiğinde karadeliklerin enerji kaybetmekte oldukları görülür. onların bir sıcaklıkları vardır. Karadeliğin kütlesi küçüldükçe sıcaklığı yükselir. En küçük karadeliğin sıcaklığı bile bir derecenin 10 milyonda birinden büyük olamaz. Böyle küçük boyutlardaki mini karadeliklerin evrenin ilk zamanlarında, Büyük Patlamadan hemen sonra, yoğun maddenin çarpışmasıyla oluştuğu tahmin edilmektedir. Çok sıcak ve çok yaşlı olduklarından bu tür mini karadelikler buharlaşma devresine girmişlerdir. Bir atom ölçüsündeki mini karadelik buharlaşarak bir atom çekirdeği boyutuna gelinceye kadar büzülür. Bir milyar ton ağırlığında olan böyle küçük bir delik sonunda korkunç bir patlama ile kendini yok eder. Bir milyar tonluk kütlenin patlamasıyla ortaya çıkan enerji, hidrojen bombasının yarattığı enerjinin bir trilyon katıdır. Sonunda mini karadeliklerin hepsi, belli bir kütleye ulaşınca patlayıp yok olacaktır. Dev karadelikler genellikle, spiral ve eliptik galaksilerin merkezlerinde bulunur. Bunlar çok büyük kütleli yıldızların son çöküşlerinden sonra meydana gelirler. Bu tip karadeliklerin kütleleri Güneş'in 10 milyon katıdır. Bir karadelik, uzay-zamanın büküldüğü olay ufkunun içinde gizlidir. Evrenin kozmik elektrik süpürgesi olan karadelikler, civarlarını temizler ve etraftaki cisimleri hortum gibi yutar. 292 Malzeme yuttukça karadelik daha ağırlaşır ve olay ufku daha genişler. Olay ufkunun büyüklüğü karadelik hakkında bir göstergedir. Sıcaklığa ve entropiye sahip olan karadelikler bir tür radyasyon çıkarır. Evrende, parçacıklar ortaya çıkar ve kaybolurlar, onlar devamlı bir hareket içindedirler. Ağır bir gök cisminin gravitasyon alanı tarafından üretilen parçacık-antiparçacık çiftleri bir karadelik yanında bulununca, çiftlerden biri deliğe düşerken diğeri dışarı kaçar. Dışarı kaçan beraberinde enerji taşır. Deliğe giren parçacık ise beraberinde negatif enerji götürür. Dışarı giden enerji yüzünden, E=mc2'ye göre karadeliğin kütlesinde azalma olur. Bu nedenle, bir karadelik devamlı olarak buharlaşmakta ve daha sıcak ve daha küçük boyuta inmektedir. Buna ‘Hawking radyasyonu' adı verilir. Güneş boyutundaki bir karadeliğin tamamen buharlaşıp yok olması, evrenin bugünkü yaşının 1056 katı olup bu, son derece uzun bir süredir. Bir proton ölçüsü olan 10-13 santimetre genişliğinde fakat milyonlarca ton ağırlığında olan mini karadeliklerin sıcaklığı kütlesi ile ters orantılıdır. Karadelik küçüldükçe sıcaklığı artar ve çıkardığı radyasyon fazlalaşır. Bu yüzden küçük karadelikleri gözlemek büyük olanlardan daha kolaydır. Buharlaşan mini karadelikler sonunda korkunç bir patlama ile son bulduklarından bunların çoğunun halen buharlaşmış olduğu, diğerlerinin de kısa zaman içinde yok olacakları düşünülmektedir. Büyük Patlamanın 10-20'ci saniyesindeki çok yoğun malzemeden yaratıldıkları düşünülen mini karadeliklerin sayısı çok fazladır. Evrende her ışık yılı küplük hacim içinde 300 mini karadelik bulunduğu hesaplanmaktadır. Einstein'ın genel relativitesi ile kuantum mekaniğinin birleştirilmesi sonucu 293 karadeliklerin radyasyon yolu ile sonunda buharlaşıp yok olacakları bilinmektedir. Karadeliklerin mevcudiyetleri hakkında birçok delil bulunmaktadır. Gözlenmiş birçok çift yıldız sisteminde bulunan iki yıldızdan görülemeyen ikizin çok büyük kütleye sahip bulunduğu anlaşılmaktadır. Çift yıldız sistemlerindeki görülemeyen ikizler birer karadeliktir. Ayrıca, elektromanyetik spektrumun radyodalgası bölgesine giren çok parlak radyasyon kaynakları gözlenmiştir. Böyle son derece yoğun radyasyon kaynakları ancak kuasar veya karadelikler olabilir. Samanyolu'nun merkezinden alınan son derece yoğun radyo sinyalleri ancak oradaki bir karadelikten çıkmış olabilir. 14.000 ışık yılı uzağımızda bulunan Cygnus X-1, yakınındaki sıcak mavi bir yıldızın etrafında dönmektedir. Cygnus X-1, görünen mavi ikizinden durmadan malzeme yutmakta ve emilen malzemelerin deliğe girerken çıkardığı xışınları Dünya'dan alınmaktadır. Hesaplar Cygnus X-1'in 100 kilometre genişliğinde ve mavi yıldızın yarısı kütlede bir karadelik olduğunu göstermektedir. 1972'de keşfedilen Cygnus X-1 tespit edilmiş ilk karadelik olmuştur. Güneş'in bir karadelik olabilmesi için onun bütün kütlesinin 6 kilometrelik bir çapın içine sıkıştırılması gerekir. Eğer bir ‘uzay devi' üzerinde yaşamakta olduğumuz Dünya'yı avuçlarının içine alarak, uzaya hiç madde dağıtmadan sıkıştırarak Dünya'nın tüm maddesini 1 cm çapında bir bilye haline getirebilmeydi, Dünya o anda bir karadelik olacak ve etrafındaki her şeyi, Güneş'i, gezegenleri bir anda yutacaktı. Karadelik olabilmesi için her cismin gelmesi gereken, Schwarzschild yarıçapı olarak adlandırılan, bir ‘kritik boyut' vardır. Dünya gezegeninin cisimleri bu boyuta sıkıştırılıp indirgendiklerinde, önce kaba madde yakınlaşır, moleküller birbirine dayanır, sonra atomları birbirine değer, daha sonra her 294 bir atomun elektronları çekirdeğe yaklaşır, elektronlar karşı yüklü protonlarla yapışır ve nötron haline gelir, daha fazla sıkıştırılınca nötronlar birbirine yapışır, birbirinin içine girer, en sonunda da nötronların içindeki en küçük parçacıklar olan kuarklar birbirlerine yapışarak, 12.750 kilometre çapındaki tüm Dünya maddesi, 1 cm çapında, fakat Dünya'nın şimdiki ağırlığıyla ‘aynı' ağırlığa sahip bir bilye haline gelir. Dünya şimdiki ağırlığına sahip 1 cm genişliğinde bir bilye haline getirilebilseydi, o anda korkunç yoğunluğa sahip bir karadelik olurdu. Böyle bir yoğunluğa sahip 1 cm çapındaki Dünya civarındaki her şeyi kendine doğru çeker ve uzayzamanda açmış olduğu delikten içeri alırdı. Yapay bir karadelik imal etmek mümkündür. Bunun için 2000 ton demir kütlesini bir santimetrenin 100 milyonda biri kadar bir hacmin içine sıkıştırmak gerekir. Bunu gerçekleştirecek enerjinin miktarı henüz düşünce kapasitemizin dışındadır. Modern bilimin en heyecan verici ve inanılması çok güç konusu olan karadelikler korkunç ağırlıkları yüzünden uzayzamanı eğip bükmekle kalmaz, onu yırtar ve parçalar. Nötron yıldızının bir sonraki safhası olan karadelikler, bir cismin ‘en son' durağıdır. Karadelik olmamış bir cisim yaşar, büyür, ölür, fakat asla ‘yok' olmaz. Sadece şekil değiştirir. Karadelik ise evrenin çıkış kapısıdır, kendisi yok olmaz, fakat diğer cisimleri içine alarak ‘onları' yok eder. Karadeliklerin ilerisinde daha başka bir safha mevcut değildir. Karadeliğe girmekte olan bir cismin çıkardığı x-ışınları onların son ‘ölüm çığlığı' gibidir. Bir huni şeklindeki deliğin etrafında dönmekte olan olay ufkuna yakalanan bir cisim o girdapta bir süre döndükten sonra parçalanır ve sonsuz hızla deliğe dalar ve yok olur. Huninin ortasında bulunan tekillik 295 noktasında gravitasyon sonsuz, yoğunluk ise 1094 gram/cm2'dir, yani o da sonsuzdur. Genel relativite tekillik noktasında evrenin kendisinin de artık işlemediğini öngörür. Zamanın durduğu ve her şeyin anlamını kaybettiği tekillik noktasında fizik yasaları geçerliliğini kaybeder. Evrendeki dört temel kuvvetten biri olan ve cisimlerin bir arada durabilmesini sağlayan gravitasyon, tekillik noktasında ‘levitasyon' halinde, yani itici bir kuvvettir. Bu durumda, karadeliğin yüzeyine kadar çekilen cisimler, tekillik noktasından sonra itilirler. Evren sonsuz yoğunluktaki bir tekillik noktasının birden patlamasıyla başlamıştı. Bir karadeliğe giren cisim onun tekillik noktasında yok olmaktadır. Bu iki tekillik noktalarında her şey anlamını kaybetmekte ve bilim yasaları durmaktadır. Biri evrenleri ‘başlatan' diğeri ise onları ‘sona erdiren' tekilliklerdir. Evrenimizin en sonunda tek başına kalmış süper dev bir karadelik tarafından yutularak yok olacağı muhtemeldir. Bir karadelikten kaçış mümkün olamaz. Bilinen en yakın karadelik 14.000 ışık yılı uzaklıktaki Cygnus X-1'dir. Dev bir karadelik ise galaksimizin merkezine yerleşmiştir. Bunlar, şu anda tehlike sınırlarının ötesinde bulunmaktadır. Karadelik arama teknikleri henüz çok yeni olduğundan, ilerde civarımızda mevcut başka karadelikler de bulunacaktır. Yakınımızda dev boyutlarda bir karadeliğin varlığı hakkında kati deliller bulunmasa da, bu durum, mini karadeliklerin olmayacağı anlamını taşımaz. Çünkü mini karadeliklerin sayısı çok fazladır ve birçoğu yakınımızda yer almış olabilir. Böyle bir mini karadelik, Güneş veya Dünya'ya rastladığı takdirde onların içine dalar, orada devamlı madde yutarak beslenir, büyür ve Dünya'yı yer bitirir. Karadeliklerin tekillik noktasının ilerisinde, uzay-zamanın tamamıyla çarpılmış olduğu ‘kurt deliği' yer alır. Kurt deliği 296 ince bir tüp boru şeklinde olup, bir ucu karadeliğe, diğer ucu ise başka bir evrene açılır. Tüpün bir ucundan giren kendini derhal diğer uçta bulur. Kurt deliği bizim evrenimizden görülemez. Çünkü o ‘hiperuzayda' bulunmaktadır. Karadelikten kurt deliğine giren kimse evrenimizdeki zamanın gerisine gider. Çapı 10-33 santimetre olan bir kurt deliğinde yapılacak yolculuk 10-43 saniye sürer. Evrende milyarlarca dev boyutlu karadeliğin bulunduğu kesindir. Bu karadeliklerin yuttuğu malzeme, yıldızlar, galaksiler nereye gitmektedir, karadeliğin arkasından tekrar bizim evrenimizin başka bir bölgesine mi fışkırmakta, yoksa kurt deliğinin arkasında olabilecek bir ak delikten yanımızdaki diğer bir evrene mi yollanmakta . Bu konu ilerideki bölümlerde yer alacaktır. 297 Karadeliğin Arkası Bugün bizler, bir boşluk içinde düşünülemeyecek mesafelere uzanan, geçmiş ve geleceği milyarlarca yıl ile ifade edilen bir evreni incelemekteyiz. Bir ‘Büyük Patlama' ile başlayan evrenimiz, sonu bilinmeyen bir geleceğe doğru hala genişlemektedir. Boyutları ölçülemeyecek kadar büyük olan, fakat sonsuz da olmayan, evrenimiz acaba ‘şey' diyebileceğimiz o ‘hiper' boşluğun içindeki tek evren midir . Hesaplar bunun aksini göstermektedir. Bizim gözlemlediğimiz evrenin, ‘hiperuzay' diye adlandırabileceğimiz boyutsuz bir boşluğun içinde yer alan ve genişlemekte olan birçok evrenlerden sadece biri olduğu bilim adamlarınca teklif edilmektedir. İçinde köpüklü sıvı bulunan dev bir konteynere bağlantısı olan hiperuzaydaki köpüklerden her biri bir evreni temsil ediyor olmalıdır. 298 Köpüklerden sadece biri olan bizim evrenimiz gibi diğer ‘köpük evrenlerin' de kendilerine ait yasaları bulunmalıdır. Küresel şekilli köpüklerin yüzeyindeki tabakalarda gruplar halinde yer alan ufacık noktacıkların birer galaktik kümeler olduğu ve köpüklerin genişlemesiyle birlikte bu noktaların merkezden ve birbirlerinden uzaklaştıkları ve işgal ettikleri hacımın devamlı olarak genişlediği anlaşılmaktadır. 1960'larda, içinde bulunduğumuz evrenin dışında, diğer evrenlerin de bulunduğu ve bu evrenlerin yan yana birbirlerine paralel konumda yer aldıkları fikri ileri sürüldü. Einstein'ın Genel Relativite Teorisi kapsamı içinde, evrenlerdeki karadeliklerle birbirine bağlanmış olduğu sanılan ‘Paralel Evrenler Teorisinin' yerini, daha sonraki yıllarda, ‘Köpük Evrenler Teorisi' aldı. Yeni teoride evrenlerin yan yana paralel şekilde değil, birbirinin içine geçmiş sayısız adette köpükler halinde bulunduğu ileri sürüldü. Her biri bir evren olan köpükleri barındıran boşluğa da ‘hiperuzay' adı verildi. Şu anda, Büyük Patlamanın 10-43'cü saniyesi ile karadeliklerin tekillik noktası arasında ‘sıkışıp kalmış' durumdayız. Bu iki nokta arasındaki her şeyi bugünkü yasa ve teorilerimizle izah edebilmekteyiz. Ne 10-43'cü saniyenin gerisine, nede karadeliğin tekillik noktasının ilerisine gidebilmekteyiz. Çünkü bu noktaların ötesinde fizik formülleri geçerliliğini kaybetmektedir. diğer evrenlerle ilgili bulgular ise ancak bir takım matematiksel hesaplarla elde edilebilmektedir. Belli limitlerin dışına gözlemlerle ulaşmak hiç bir zaman mümkün olamayacaktır. Hiperuzayın farklı bir bölgesindeki başka bir evrene ulaşmak ancak bir karadeliğin içinden geçmekle olabilecektir. Matematiksel denklemler, bir karadeliğin arkasında, uzayzamanın başka bir bölgesinde yer almış son derece ince bir ‘kurt deliğinin' bulunduğunu göstermektedir. Kurt deliği ince 299 bir tüp şeklinde, içinde başka boyutların yer aldığı bir geçittir. Kurt deliğinin diğer ucu bir ak deliğe bağlıdır. Malzemeleri içine çekip yutan karadeliğe karşılık ak delik onları dışarı fırlatır. Hesaplar, ak deliğin yanımızdaki diğer bir evrenin giriş kapısı olduğunu göstermektedir. 1920'lerde Paul Dirac, ‘negatif enerjiden' bahseden ilk insandı. 1932'de pozitif yüklü elektron olan pozitronun keşfedilmesiyle Dirac'ın önceleri garip karşılanan iddiası kabul gördü. Bunun üzerine maddenin karşıtı olan antimadde ispat edildi ve negatif enerjinin varlığı anlaşıldı. Bu duruma göre, karadelikten geçip kurt deliğine giren cisimler zamanda geriye doğru yol alırlar. Yani, karadeliğe girmiş oldukları zamanın daha öncesine giderler. Karadelik, kurt deliğinin bir kısmı ile birlikte bir ‘bebek evreni' doğurur. Bu, kendine ait yasaları bulunan yeni doğmuş bir evrendir. Her evren, kendine ait bir karadelik-kurt deliği ikilisi ile yeni bir evren ortaya çıkarır. Kurt deliği ve bebek evren ancak negatif enerji şartlarında oluşabilir. Aksi halde, hemen çökecektir. Sanal zaman içinde meydana gelen bebek evrenler 10-33 santimetre boyunda olup, milyarlarca yıllık bir süre sonunda evrenimizin ölçüsüne gelebilirler. Böylece, evrenlerin genişlikleri, bir atom boyunun çok altından, bizim evrenimizden çok daha büyük boyutlara kadar değişir. Bulundukları evrenlerden kopup ayrılmış, tamamen farklı bir uzay-zaman içinde yer alan karadeliklerin, arkalarındaki kurt delikleri ile birlikte yeni bir evren doğurabilmeleri ve onu büyütebilmeleri için, onların yeterli ömre sahip bulunmaları gerekir. Bazı karadelikler buharlaşarak bir süre sonra yok olurlar. Bunların bir bebek evren yaratma ihtimali zayıftır. Ortaya çıkan bebek evrenlerin bazılarında şiddetli olayların sonucunda farklı bulgular oluşabilir. Bazı fiziksel prosesler ve temel sabitler, karadeliğin bağlı bulunduğu evreninkinden farklı 300 şekillerde ortaya çıkar ve farklı doğa yasalarını meydana getirebilir. Aynen, canlıların DNA'larında yapılan genetik değişikliğinin, yeni nesillerde belli limitler içinde farklılıklar çıkarabileceği gibi. Yeni evrende, elektron farklı kütlede de olabilir. Uzun yaşama başarışını gösterebilen evrenler, büyük kütleli yıldızlarının ölümü sonunda birçok karadelik üretir. Üreyen her karadelik yeni bir evreni doğurur. Bizim evrenimiz uzun yaşayan bir evrendir. Şu anda 15 milyar yaşında olup henüz ‘gençlik' çağını yaşamaktadır. Bizim evrenimizde olduğu gibi, uzun yaşayan evrenlerde proton ve nötronun kütleleri birbirine hemen hemen eşit bulunur. Diğer uzun yaşayan evrenlerin durumu ve onlardaki yasalar da bizimkine benzer olmalıdır. Böyle başarılı evrenlerdeki şartlar onların içinde de canlı yaşamını yaratacak ve zeki uygarlıkların evrimine izin verecek şekillerde olmuş olabilir. Bu durum karşısında, evrenimize canlı yaşam tohumlarının yakınımızdaki başka bir evrenden gelmiş olması imkan dışı olmayacaktır. İçinde evrenleri barındıran hiperuzay sonsuz bir süreyi kapsar. Evrenimizin böylece, bir önceki başka bir evrenin küllerinden ortaya çıktığı, bizi oluşturan Büyük Patlamanın bir önceki evrenin çöküp ömrünü tamamlaması sonunda bir noktaya sıkışan bütün bir evren maddesinin tekrar patlamasıyla meydana gelmiş olduğu düşünülebilir. Bunları açıklığa kavuşturmak için karadeliklerin içinde nelerin olup bittiğinin bilinmesi gerekir. Karadeliklerin varlığı kesindir. Evrenimizde bir ak deliğin izine henüz rastlanmamıştır. Bir ak delik bulunduğu takdirde bilim daha farklı bir boyut kazanacak ve evrenimize maddenin, diğer evrenlerden bize açılan ak delik yolu ile girmiş olabileceği de düşünülecektir. Bu takdirde, bir önceki evrenin 301 küllerinden oluştuğuna inanılan Büyük Patlama Teorisinin yanında ikinci bir alternatif teori ortaya çıkacaktır. Genel Relativite Teorisinin kuantum mekaniği ile birleştirilmesi ile izah edilebilen karadelik-ak delik ikilisi, gelecek yüzyıllarda bulunacak yeni teorilerle yeni boyutlar kazanacaktır. Matematiksel olarak açıklanan diğer evrenlerin gözlemlerle de ispat edilmesi için insanoğlunun zamana ihtiyacı bulunmaktadır. Evrenimizin içinde yer alan kuasar ve aktif galaksiler gibi bazı gök cisimlerinin ortaya çıkardığı enerjiler, insanoğlunun hesaplayabildiği nükleer enerjilerin çok üzerindedir. bazı gök cisimlerinin içindeki olaylar hiçbir formüle uymamaktadır. bazıları sahip bulunduğumuz fizik yasalarının çok ötesindedir. Bütün bunlar, evrenimizde varlıkları ispat edilmiş olan karadeliklerin arkasında kurt deliklerinin ve onların diğer ucuna bağlı ak deliklerin bulunması gerektiğini göstermektedir. Hesapların varlığını gösterdiği diğer evrenlerle aramızda bir madde alış verişi olmalıdır. Zira, bizim taraftaki karadeliklere giren evren maddesinin bir yere boşalması gerekir. Madde, dönüp dolaşıp tekrar kendi evrenimize akmamaktadır. O halde başka bir evrene gidiyor ve o halde, matematiksel denklemlerin gösterdiği hiperuzay teorisi doğru, bizimkinin yanında birçok başka evren olabileceği de bir gerçektir. 302 303 Güneş ve Ailesi Evrendeki trilyonlarca yıldızdan biri olan Güneş ve ailesi, Samanyolu galaksisinin eteklerinde sakin bir yerde durmaktadır. ‘Güneş sistemi' adı verilen bu grubun içinde bulunmaktayız. Sistemin tam ortasında Güneş yer alır. Sistemdeki her cisim onun etrafında döner. Güneş'in gravitasyon kuvvetinin etkisiyle üyelerden hiç biri ondan ayrılıp uzayın derinliklerine dalamaz. 4.6 milyar yıldan beri Güneş'in etrafında dolanan aile üyeleri, başlarına beklenmedik bir kaza gelmediği takdirde, Güneş yok olana kadar onun etrafında dönmeye devam edecektir. Güneş sisteminin içinde Güneş'in kendisinden başka, 9 adet gezegen, 62 tane uydu, sayısız asteroit, meteor, meteorit ve kuyruklu yıldız yer almıştır. Bunlar içinde ışık çıkaran tek cisim Güneş'tir. Çünkü sadece Güneş bir yıldızdır. Güneş'in etrafında dönmelerinin yanında 9 tane gezegen kendi eksenleri etrafında da döner. İkisi dışında, bütün gezegenlerin ayları vardır. Bu aylar hem ait oldukları gezegenlerinin, hem kendi etraflarında 304 dönerler. Güneş sistemi, bir atomun içindeki çekirdek etrafında dönen elektronlara çok benzer. Güneş'ten çıkan güçlü radyasyon, sistemi bir projektör gibi aydınlatır. Etrafında dönen cisimler, bilhassa gezegenler ondan gelen ışığı yansıtarak Dünya'dan görülmelerini mümkün kılar. Sistemdeki cisimlerden hiçbiri, Güneş'in dışında, ışık çıkarmaz, çünkü içlerinde herhangi bir nükleer reaksiyon yoktur. Sistemin belirli bir kenarı yoktur. En dış bölgede dönen gezegenin çizdiği yörünge, sistemin genişliğini ifade eder. Bu durum göz önüne alındığında Güneş sisteminin genişliği 12 milyar kilometredir. Bu uzaklık, Dünya'nın Güneş'e olan mesafesinin yaklaşık 80 katıdır. Etrafında dönen cisimlerin merkezdeki Güneş'e olan uzaklıkları değişiktir. Dünya Güneş'e yaklaşık 150 milyon kilometre uzaklıktadır. Güneş'i iri bir portakal büyüklüğünde düşünürsek, Dünya onun 12 metre uzağında bir toplu iğne başı, en büyük gezegen olan Jüpiter onun 61 metre uzağında bir bilye olur ve en uzaktaki en küçük gezegen olan Pluto ise 460 metre mesafede bir nokta olarak bile gözükmez. Güneş'in etrafında dönen dokuz gezegen, Güneş'e olan yakınlıkları itibariyle Merkür, Venüs, Dünya, Mars, Jüpiter, Satürn, Uranüs, Neptün ve Pluto'dur. İçlerinde en büyük boyutlusu Jüpiter olup onu, Satürn, Uranüs, Neptün, Dünya, Venüs, Mars, Merkür ve Pluto takip eder. 305 Kütle hesabından, en ağırı Jüpiter'dir. Jüpiter'den sonra Satürn, Neptün, Uranüs, Dünya, Venüs, Mars, Merkür ve Pluto gelir. En yoğun gezegen Dünya olup onu, Merkür, Venüs, Mars, Pluto, Neptün, Jüpiter, Uranüs ve Satürn takip eder. Gezegenler içinde Güneş'in etrafındaki yörüngede en hızlı yol alanı Merkür'dür. Sonra Venüs, Dünya, Mars, Jüpiter, Satürn, Uranüs, Neptün ve Pluto gelir. Yol alma hızı gezegenlerin Güneş'e olan uzaklıkları ile orantılıdır. Güneş'ten uzaklaştıkça gezegenin çizeceği yörünge büyüyeceğinden onun ilerleme hızı azalır. Gezegenlerin kendi çevrelerinde dönme hızları da değişiktir. En hızlı dönen gezegen Jüpiter olup onu sırasıyla Satürn, Uranüs, Neptün, Dünya, Mars, Pluto, Merkür, Venüs takip eder. Bütün gezegenler Güneş'in etrafında aynı yönde döner. Yukarıdan bakıldığında bunların dönüş yönleri saat ibresinin dönüş yönünün tersidir. Gezegenlerin ayları da yine aynı yönde döner. En çok ayı olan gezegen Satürn'dür. Etrafında 19 tane uydu dönmektedir. Jüpiter'in 16, Uranüs'ün 15, Neptün'ün 8, Mars'ın 2, Dünya ve Pluto'nun birer ayı vardır. Merkür ve Venüs'ün ayları yoktur. Güneş sistemi oluşmaya başlamadan önceki zamanlarda bazı yıldızlar evrimlerini tamamlayıp birer süpernova olarak patladılar. Bu patlamalarla etrafa gaz ve toz bulutları yayıldı. Hafif elementler olan hidrojen ve helyumun yanında, süpernovanın içinde meydana gelmiş ağır elementler de bulunuyordu. Süpernovadan çıkan nebula sıcaktı. Gravitasyon ile nebula sıkışmaya başladı, sıkıştıkça sıcaklığı yükseldi, sıcaklığı arttıkça iç bölgeleri kızılötesi radyasyon çıkardı. Merkezden çıkan radyasyon dış bölgelerdeki nebulayı soğuttu. Sıcaklığın 2000 K'ya düşmesiyle alüminyum, kalsiyum, titanyum ve magnezyum elementleri oluştu. 1000 K'de silikon 306 ve oksitten metal şekillendi. Sıcaklık 180 K'ye düşünce su buharından buz oluştu ve dış bölgelerde 20 K'da metan katılaştı. Kimyasal reaksiyonlar sonunda küçük zerrecikler şekillendi. Sonra bu zerrecikler yoğun bölgelerde birleşti ve birkaç kilometre genişliğinde maddeleri oluşturdu. Bunların meydana gelmesi sadece 1000 yıl sürdü. Gravitasyonun etkisiyle sayısız adetteki madde bir disk şeklinde toplanıp dönmeye başladı. Malzemenin çoğu daha yoğun olan diskin merkezinde top gibi toplandı. Diğerleri diskin etrafında 1000 kilometre çapında kümeler halinde yığıldı. Bu süreç 100 milyon yıl sürdü. Ortadaki maddenin büyük bir kısmını kendisinde toplayan kümenin gravitasyonel etkisiyle etraftaki yığınlar da onunla aynı düzlemde kaldılar. Önceleri dönen düz diskin dönüşünden ileri gelen açısal momentumun büyük bir kısmı merkezdeki kütledeydi. Daha sonra açısal momentumun çoğu etraftaki kütlelere geçti. Sistemdeki toplam açısal momentumun sadece %2 Güneş'te, geri kalanı ise gezegenlerde bulunmaktadır. Bu arada, bazı daha küçük boyuttaki kütleler civardaki daha büyük yığınların yanlarına çekildi. Bazı daha küçük kütleler ise hiçbirinin yanına gelmedi ve uzakta kaldı. Diskin ortasında bulunan ve malzemenin çok büyük kısmına sahip olan küme Güneş'i oluşturdu. Onun etrafında dönenler civarlarındaki maddeyi çekerek büyüdü, büyüdükçe gravitasyonlarıyla daha fazla malzeme topladı ve gezegenleri şekillendirdiler. Bunların çekimine yakalanamayacak kadar uzaktaki kütleler ise kuyruklu yıldızları ve meteorları yaptı. Gezegenlerin çekiminden kurtulamayanlar onların etrafında dönen ayları oluşturdu. Ortadaki malzemenin çoğu Güneş'i oluşturacak merkezdeki kütle tarafından toplandığı için yakındaki gezegenler fazla madde toplayamadı ve küçük boyutlarda kaldılar. Uzaklardaki gezegenler ise Güneş'in 307 çekemediği malzemeyi kolayca topladı ve daha büyük boyutta gezegen oldular. Daha sonra ortadaki büyük kütlenin içinde nükleer reaksiyonlar başladı. Reaksiyonlardan çıkan güçlü rüzgarlar civardaki gaz ve tozu uzaklara süpürdü. Rüzgarın uzaklaştıramadığı iri cisimler ise merkezin etrafında dönüşlerini devam ettirdi. Güneş sistemimizin oluşumuyla ilgili birçok teori son 200 yıldır ortaya atıldı. Yarım milyar yıl süren oluşum işlemi, bundan 4 milyar yıl önce sona erdi ve şimdiki durumuna ulaştı. Güneş sistemindeki dönüşlerin hep aynı yönde olması, onların oluştuğu nebulanın dönüşünden ileri gelmektedir. Gezegenler Güneş'in ekvator bölgesi düzleminde saatin tersi yönde, uydular da ait bulundukları gezegenlerinin ekvator düzleminde yine aynı yönde dönerler. Bütün bunlar, yukarıda anlatılan oluşum teorisini doğrulamaktadır. Gezegenlerin yörünge düzlemleri, bazı küçük istisnalar dışında aynıdır. En dışta bulunan Pluto'nun düzlemi ise 17 derecelik sapmaya sahiptir. Diğer altı gezegenin düzlemleri hemen hemen aynıdır. Kuyruklu yıldızlar ve asteroit gibi çok küçük cisimlerin yörüngeleri ise oldukça farklı ve karışıktır. Kuyruklu yıldızların çizdikleri yörüngelerdeki sapmalar fazladır. Halley kuyruklu yıldızının yörüngesinin yaptığı açı 162 derece gibi büyük bir miktardır. Bütün bunlara karşılık yörüngeler hep sabittir ve asla değişmez. Güneş'in etrafında dönen cisimlerin çizdiği yörüngeler, yine bazı istisnaların dışında, daireye çok yakın 308 eliptik şekildedir. Merkür 0.206'lık eksantrikliğe sahip bir elips çizer. Bu miktar diğer gezegenlerin eliptikliğinden beş kat fazladır. Yörüngeleri üzerinde farklı periyotlarla hareket ettiklerinden gezegenler arasındaki uzaklıklar daima değişiktir. Bu nedenle aralarındaki gravitasyon kuvveti de sabit olarak değişir. Bu değişiklikler gezegenlerin küçük de olsa salınımlarına sebep olur. Bu salınımlar büyük olsaydı Güneş sistemi bugünkü durumunu muhafaza edemez ve gezegenler birbiri ile çarpışırlardı. 1994 yılında Jüpiter'e çarpıp parçalanan Shoemaker-Levy 9 kuyruklu yıldızı, yanından geçerken onun büyük çekiminden etkilenerek 1992 yılında 21 parçaya ayrılmış, parçalar yörüngelerini değiştirmiş ve 1994 yılında Jüpiter'e çarpmıştır. Gezegenler iki gruba ayrılır iç gezegenler ve dış gezegenler. İç gezegenler, Güneş'e çok yakın, Dünya benzeri katı olan Merkür, Venüs, Dünya ve Mars'tır. Dış gezegenler ise, birer gaz devleri olan Güneş'ten çok uzaklardaki Jüpiter, Satürn, Uranüs ve Neptün'dür. En dışta bulunan Pluto ise en küçük gezegendir. Gaz devlerinin katı çekirdekleri koyu ve soğuk atmosferle kaplanmış olup, içlerinde metan, amonyak, helyum ve hidrojen bulunur. Bu hafif gazlar bir zamanlar iç gezegenlerde de bulunmaktaysa da sonradan uzaya dağılmışlardır. İç gezegenler daha az kütleli olduklarından, gravitasyon kuvvetleri hafif gaz moleküllerini atmosferlerinde tutmaya yeterli olamaz. Asteroitlerin çoğu Mars ile Jüpiter arasında yer alan bir kuşakta bulunur. Milyarlarca küçük cisim bu kuşak içinde kalarak aynı yörüngede döner. Güneş sisteminin dışında bulunan bazı bulutlar kuyruklu yıldızların kaynağıdır. Buradan çıkan kuyruklu yıldızlar Güneş'in etrafından dolanarak bulutlarına geri döner. Bu bulutlardan en önemlisi 6-18 ışık-ayı 309 uzaklıkta bulunan ‘Oort Bulutu'dur. Geniş bir alana yayılan bu buluttan çıkan kuyruklu yıldızlar Güneş'in çekim alanının içine girer, etrafında bir tur attıktan sonra tekrar geldikleri buluta dönerler. Güneş'in etrafındaki bir yörüngede dolanan diğer bir bulut içinde enkaz malzemeler bulunur. Zaman zaman buradan ayrılan bazı küçük cisimler, 150 yıllık periyotlarla yine Güneş'in etrafında döner. Bu cisimlerin çizdiği yörüngeye ‘Kuiper Kuşağı' adı verilir. Kuiper kuşağının Güneş'e olan uzaklığı 6-24 ışık-saati kadardır. Galaksimizin içinde Güneş sistemine benzer başka sistemlerin bulunup bulunmadığı hep merak edilmiştir. Sadece Samanyolu'nda 200 milyar yıldız bulunduğuna göre, birçoğunun etrafında gezegenleri bulunmalıdır. Bu arada, gezegenlerin yıldızıyla birlikte nadir bir proses sonucu meydana geldikleri düşünüldüğünde çok sayıda yıldızın gezegen sistemine sahip bulunacağı şüpheli gözükmektedir. Çok yakınımızdaki herhangi bir yıldızda gezegenlerin bulunmadığı bilinmektedir. Bizimkine benzer başka bir Güneş sistemi bulunmuş olsaydı, bu takdirde, iki sistemin karşılıklı çekim kuvvetiyle aralarında bir malzeme akışı mevcut olacaktı. 6 ışık yılı uzaklıkta bulunan Barnard's yıldızında gezegenlerin bulunduğuna dair bazı deliller elde edilmiştir. Yapılan gözlemlerde, bu yıldızın uzaydaki seyahati sırasında bir salınım hareketi yaptığı anlaşılmıştır. Barnard's yıldızı bir kırmızı cüce olup gerisindeki bir yıldızlar kümesine doğru yol almaktadır. Salınım hareketi bu yıldızın yanında görünmeyen komşularının bulunduğunu ifade etmektedir. Bunlar, Jüpiter ölçüsünde iki tane gezegen olmalıdır. Yıldız çok hızlı ilerlemektedir. Hareket ekseni etrafında yaptığı salınımlar bir 310 ark-saniyenin %1'i kadar olup gözlemler, gezegenlerinden birinin onun etrafında 11.5 yılda, diğerinin 20 yılda bir dönüş yaptığını göstermektedir. Barnard's yıldızından başka, Epsilon Eridani yıldızı da benzer salınımlara sahiptir. Bu salınımların, yıldızların etrafında yer almış olan gezegenlerinin gravitasyon etkilerinden ileri geldiğine inanılmaktadır. Gezegenlere sahip yıldızları tespit etmenin en etkili yolu, Güneş sistemini oluşturan nebulaya benzer bir sistemi gözlemektir. 0.5 ışık-günü genişliğinde olan bu şeklin kütlesi Güneş sisteminin kütlesine eşitti. Tauri yıldızlarının birkaç milyon yaşında çok genç yıldızlar olduğu ve Güneş sisteminkine benzer kütlelerde disklere sahip bulundukları 1990 yılında gözlenmiştir. Galaksimizde birçok yıldızın gezegenlere sahip bulunduğuna dair oldukça fazla deliller mevcuttur. Güneş, bütünüyle görülebilecek kadar yakınımızda bulunan ‘tek' yıldızdır. Büyüklük, parlaklık ve enerji üretimi bakımından evrendeki yıldızlararasında orta ölçekli bir yıldız olup, Dünya üzerindeki canlı yaşamının ‘en önemli' unsurudur. Copernicus öncesi insanları için Güneş bir bilmeceydi. Eski çağlarda onun Dünya'nın etrafında dönen bir ateş topu olduğuna inanılıyordu. Bu topun ‘neden' patlayıp yok olmadığı ve geceleri ‘nereye' kaybolduğu hiç anlaşılamadı. Copernicus ile beraber, yerinde sabit durduğu ve Dünya'nın ise onun etrafında dönmekte olduğu belirlendi. İçindeki muazzam miktardaki enerjinin nereden ve nasıl çıktığı ise hala 311 bilinemiyordu. 20'ci yüzyılın başlarında nükleer fiziğin yaratılmasıyla bu durumda açıklığa kavuştu ve içinde yaşadığımız sistemin bütün özellikleri anlaşılır oldu. Güneş tipik bir yıldızdır. Ondan 500 kat daha büyük yıldızlar olduğu gibi daha küçükleri de bulunmaktadır. Çapı 1.392.000 kilometredir. Bu, Dünya'nın çapının 109 katıdır. Hacminin içine 1.303.600 tane Dünya sığabilir. Kütlesi, Dünya'nın 330.000, en büyük gezegen olan Jüpiter'in ise yaklaşık 1000 katıdır. Güneş, etrafında dönen bütün cisimlerin toplamından yine yaklaşık 1000 kat daha büyüktür. Büyüklüğünden dolayı bir insan Güneş üzerinde 2 ton ağırlığında olur. Güneş sisteminin kütlesinin %99.90'i Güneş'te toplanmıştır. Dünya'ya uzaklığı yaklaşık 150 milyon kilometredir. Hafif gazlardan oluşan Güneş'in yoğunluğu, Dünya'nın yoğunluğunun yaklaşık ¼'ü kadardır. En yakınımızda, 4.28 ışık yılı mesafede bulunan Proxima Centauri'nin uzaklığı Güneş'in 250.000 katıdır. Ekseni etrafında, saat ibresinin tersi yönünde dönen Güneş, bir devrini 27 günde tamamlar. Ekvatoru üzerindeki bir noktanın dönüş hızı saniyede 2 kilometredir. Güneş, gezegenleriyle birlikte saniyede 20 kilometrelik hızla Vega takım yıldızlarına doğru hareket etmektedir. Galaksinin dönüşüyle birlikte Güneş de, galaksi merkezi etrafında dönmektedir. Sarmal kollardan birinin içinde bulunan Güneş orada devamlı kalmaz. Burada 40 milyon yıl kadar kalan Güneş sarmal koldan çıkarak, iki kol arasındaki boşluğa girer, burada da 80 milyon yıl kaldıktan sonra bir sonraki sarmal kola dalar. Dünya'dan bakıldığında Güneş'in bir disk şeklinde görülmesine rağmen, gaz malzemelerinden oluşmuş gövdesinin 312 belli bir sınırı yoktur. Çok parlak görülmesinin sebebi bize olan yakınlığındandır. Ay'dan 400.000 kat daha parlak görülür. Çıplak gözle bakıldığında gözleri kör edecek kadar parlak olan Güneş, buna rağmen, civarımızdaki en parlak yıldız olan Sirius'un parlaklığının 25'de biri kadardır. Enerjisini hiç değişmeyen miktarlarda, üniform bir şekilde üreten Güneş iyi huylu bir yıldızdır. Enerjisi, Dünya üzeri yaşam ölçeğine göre korkunç miktardadır. Güneş'ten çıkan enerjinin sadece 2 milyarda biri Dünya'ya ulaşır. Gerisi boş uzayda dağılır. 15 dakika boyunca gelen enerjinin miktarı Dünya üzerinde depolanması mümkün olsaydı, Dünya nüfusunun birkaç yıllık bütün ihtiyacını karşılamak mümkün olabilirdi. Bütün bunlara rağmen, Güneş'in çıkardığı toplam enerji, bir süpernova patlamasının yanında bir hiçtir. İç gezegenler, daha yakınında bulunmaları yüzünden Güneş'ten daha fazla ısı ve ışık alırlar. Güneş'in merkezinde, bütün hacminin binde birinden daha küçük olan çekirdek yer alır. Bütün nükleer reaksiyonlar burada gerçekleşir. Buradaki yoğunluk 160 gr/cm3, yani su yoğunluğunun 160 katıdır. Çekirdeğin etrafında, enerjinin radyasyon haline geçtiği ‘radiaktif' tabakası bulunur. Tabakanın boyutu ve yoğunluğu nedeniyle, radyasyonun bu bölgeyi geçmesi 10.000.000 yıl alır. Daha dışarıda ‘konvektif' tabakası yer almıştır. Çekirdekten çıkıp gelen ısı bu bölgede akıntılar halinde yol alır. Sıcak gazlar burada dışarı atılmak için 313 yukarı tabakalara yollanır, soğuk gazlar ise tekrar ısıtılmak için bir alttaki tabakaya geri gönderilir. Daha yukarıda 6000 K sıcaklığında ‘fotosfer' tabakası bulunur. Bu bölge, Güneş'in görülür ışığının kaynaklandığı yerdir. Fotosferin üstünde 4300 K sıcaklığında ve 5000 kilometre kalınlığında kırmızımsı pembe görülen ‘kromosfer' tabakası yer alır. En üstte de Güneş'in atmosferi olan ‘korona' vardır. Korona tabakasının yoğunluğu çok düşük, fakat sıcaklığı çok yüksektir. Daha aşağılarda sıcaklığı azalan gazlar korona'da ısınır ve 1 ile 5 milyon dereceye ulaşır. Korona'da yoğunluk düşük olduğundan gaz molekülleri burada, aşağı tabakalardakinden daha hızlı hareket eder ve sıcaklığı yükseltir. Korona tabakası ancak tam bir Güneş tutulması sırasında Dünya'dan görülebilir. Diğer zamanlarda gözlemek oldukça güç olur. Korona tabakasından çıkan proton, nötron ve elektron parçacıkları bir sel gibi uzaya yayılır. Buna ‘Güneş rüzgarı' adı verilir. Çekirdekte bulunan, 15 milyon derece sıcaklıkta, atomlar elektronlarını kaybetmiş çıplak çekirdekler halindedir. Burada üretilen radyasyon yüksek enerjili gamma ve x-ışınları şeklindedir. Çekirdekten çıkan radyasyon hemen dışarıdaki yoğun gazlar tarafından soğurulur ve tekrar bırakılır. Durmadan tekrarlanan bu işlem 8000-80.000 yıl arasında bir süre devam eder. Sonunda enerji radiaktif bölgesine gelir. Merkezden çıkan gaz yukarı doğru 600.000 kilometre yol aldığında yeterli miktarda soğur ve çıplak çekirdekler elektronlarını yakalayarak atomlar şekillenir. Radiaktif bölgesinden sonra enerji gaz kütleleri halinde yüzeye kadar çıkar. Orada soğuduktan sonra tekrar aşağılara geri döner. Aşağılarda ısınan gaz tekrar yüzeye çıkar, sonra tekrar dibe iner. Gazın fotosferdeki bu devamlı hareketi yüzeyde, uzaktan teleskopla bakıldığında, devamlı hareket eden parlak granüller halinde görülür. 314 Güneş'in dış tabakaları %73.5 hidrojen, %25 helyum olup, bu elementler Büyük Patlama ile birlikte şekillenmiştir. Geriye kalan miktar ağır elementlerdir. Bunların bir kısmı süpernova patlamalarından kalan, bazıları ise Güneş'in içindeki proseslerden oluşan ağır atomlardır. Bu elementlerden hiçbiri tek başına Güneş'in ağırlığının %1'ini bile teşkil etmez. Güneş'in 10.000 kilometrelik dış tabakası 25 kilometrelik bir derinliklerde aşağı ve yukarı titreşir. Titreme süresi sadece 5'er dakikadır. Yüzeyin bu titreme hareketine iç bölgelerdeki basınç farklılıkları sebep olur. Yüzeyde Ayrıca 1000 kilometre genişliğinde ve 10.000 kilometre yüksekliğinde dik ve keskin gaz kolonları görülür. Bu gaz kolonları saniyede 15-30 kilometre hızla dışarı çıkar ve sonra tekrar kromosfere düşer. Kromosfer tabakasının üstünde yatay gaz yığınları vardır. 10-20 dakika kadar devam eden bu karanlık görünüşlü akıntılar 10.000 kilometre uzunluğunda ve 1000-2000 kilometre kalınlığındadır. Bunlar alttaki aktif fotosfer tabakasındaki olayların sonucu olarak ortaya çıkar. Fotosfer tabakasının en önemli özelliklerinden biri üzerinde görülen lekelerdir. Bunlar karanlık görünüşlü 4000-5600 K arası sıcaklıkta olup, fotosferin 6000 K sıcaklığından daha düşük sıcaklıklara sahiptir. Güneş lekelerinin hareketlerinden Güneş farklı enlemlerde farklı dönüş hızlarına sahiptir. Ekvatorunda tam bir dönüşünü 26 günde, 30 derece enlemde 28 günde ve kutuplarının yanında 37 günde tamamlar. Lekelerin genişlikleri 1000 kilometre ile 15.000 kilometre arasında değişir. Genellikle güney ve kuzey yarı kürelerinin 45 derece enlemleri arasında çiftler halinde yer alırlar. Lekelerin mevcudiyeti 11 yıllık devreler halindedir. Önce kuzey ve güneydeki yüksek enlemlerde birkaç tanesi görülür, sonra daha aşağılarda çoğalırlar. 15 derece enlemde en kalabalık sayıya ulaşırlar. 1645 ile 1715 yılları arasında hiçbir 315 leke görülmemiş olup, bu aralığa ‘Maunder minimumu' adı verilir. Güneş lekelerinin görülmediği bu yıllar arasında Dünya iklimi çok soğuk geçmiş olup, küçük bir buz devri yaşanmıştır. Lekelerden birinden dışarı fırlayan bir gaz sütunu bir süre sonra yanındaki lekeye geri düşer. Her lekenin sahip olduğu manyetik alan bu gaz kütlesinin rotasını yönlendirir. Güneş'in korona adı verilen atmosferi Güneş tutulması sırasında ilk olarak 1'ci asırda gözlendi. Güneş tutulması, Ay'ın Güneş ile Dünya arasına girmesiyle meydana gelir. Tamamen bir ‘tesadüf' sonucu, Ay'ın Dünya'dan görülen genişliği, Güneş'inkiyle aynıdır. Ay Güneş'in önünden geçerken Güneş'i tam olarak kapar ve korona Ay'ın çevresinde bir çember şeklinde görülür. Güneş tutulması on yılda altı defa meydana gelir. En fazla 7 dakika 31 saniye süren tutulma esnasında gökyüzü kararır, yıldızlar ortaya çıkar, sıcaklık düşer ve korku verici bir durum oluşur. Tutulma sırasında Güneş'in parlak yüzü Ay tarafından kapandığından, Güneş yüzeyinden fışkıran sıcak gaz sütunları kolayca görülebilir. 160.000 kilometre yüksekliğe kadar fırlayan bu gaz sütunları aylarca devam eder ve 300.000 kilometre uzaklığı süpürür. Dışarı fışkıran bu gazların hızı saniyede 200 kilometreye ulaşabilir. Güneş lekelerinin üst kısımlarından çıkan rüzgarlar 140 milyon kilometre kadar uzaklıklara ulaşabilir. Ortaya çıkan bu rüzgarlar Güneş'in ve Dünya'nın manyetik alanlarını karıştırır. Rüzgarların içindeki elektrik yüklü parçacıklar Güneş'in manyetik alanı içinde karışık dalgalanmalara yol açarak, Dünya'nın magnetosferinin kuyruklu yıldız gibi bir şekil almasına neden olur. Korona tabakası, fotosferden 10.000 kat daha az yoğundur. Sıcaklığı, 1 ile 5 milyon K arasında değişir. Bazı bölgelerinde karanlık delikler bulunur. Bu delikler Güneş'in manyetik alanı 316 zayıflayınca ve alan çizgilerinin bir kutuptan yükselip diğer kutba dönmediği zamanlarda ve sıcak maddenin bu Güneş rüzgarı ile birlikte uzaya kaçtığı durumlarda ortaya çıkar. Rüzgarların hızı saniyede 450 kilometreye kadar çıkabilir. Güneş rüzgarları ile birlikte çıkan manyetik alanın taşıdığı yüklü parçacıklar Dünya atmosferine girdiğinde, rengarenk ‘aurorae' veya kutup ışıkları meydana gelir. Elektron ve protonlardan oluşan yüklü parçacık akımı Dünya atmosferindeki atom ve moleküllerle etkileşince ve 100 kilometre yukarılarda oluşan ‘kutup ışıkları' genellikle Güneş'in aktif olduğu zamanlarda meydana gelir. Güneş'in çekirdeği nükleer bir sobadır. Burada bulunan atomların elektron kabukları üst tabakaların baskısı altında parçalanıp dağılmıştır. Atom çekirdekleri çıplak durumdadır. çıplak durumdaki çekirdekler birbirine yaklaşır, çarpışır ve protonların yapışmasından nükleer reaksiyon, yani bir ‘füsyon' olayı meydana gelir. Bu çarpışmalar da sıcaklığı 15 milyon dereceye yükseltir. Protonlar çarpışıp yapışma sonucu elektrik yüklerini kaybederek nötronları oluşturur. Daha sonra iki protonla iki nötron birleşerek helyum çekirdeğini şekillendirir. Füsyon reaksiyonu sonucunda hidrojen yanarak helyuma dönüşür. Helyum hidrojenden daha ağır olduğundan, füsyon devam ettikçe Güneş'in sıcaklığı artar. Her bir saniye içinde 564.000.000 ton hidrojen yanarak 560.000.000 ton helyuma dönüşür. Aradaki 4.000.000 tonluk kütle farkı, E=mc2'ye göre, enerji haline gelir. Bu enerji de Güneş'in ısı ve ışığını oluşturur ve uzaya yayılır. Saniyede 4 milyon ton madde kaybeden Güneş'in kütlesinin gittikçe azalmasına karşılık sıcaklığı yükselmektedir. Güneş birkaç milyar yıl önce bugünkünden %30 daha az parlamaktaydı. Sıcaklığı ve parlaklığı devamlı artan Güneş'in içindeki hidrojen 5 milyar yıl sonra yanıp tükenmiş olacaktır. 317 Ondan sonra, helyumun yanması başlayacak ve Güneş bir kızıl dev olacaktır. Daha sonra da yaşamını bir beyaz cüce olarak devam ettirecektir. Güneş'in bugünkü sakin durumunu 5 milyar yıl boyunca devam ettirecek yakıtı içinde mevcut bulunmaktır. 5 milyar yıl sonra içindeki hidrojenin tükenmesiyle bizler için her şey ‘sona erecek' ve Dünya üzerinde yaşam imkanı ortadan kalkacaktır. Yani, daha önce başka taraftan bir bela gelmediği takdirde sonumuz Güneş'ten olacaktır. Bir kızıl dev haline gelen Güneş genişleyecek, çapı 300 milyon kilometreyi aşarak gezegenlerin bir kısmını içine alacaktır. Yakındaki küçük gezegenler aşırı sıcaklıktan eriyip buhar olacak, uzaktakiler ise dönmeye devam edecektir. En sonunda Güneş, orta büyüklükte bir beyaz cüce olarak yaşamını yüzlerce milyar yıl sürdürecektir. Güneş bir nötron yıldızı veya bir karadelik olamayacak kadar küçüktür. İç ve dış gezegenler, Mars ve Jüpiter'in arasında yer alan büyük asteroit kuşağı tarafından bölünür. Bütün gezegenler, Güneş'in ekvator düzleminde yerleşerek geniş bir disk görünümü teşkil eder. İç gezegenler oldukça küçük fakat yüksek yoğunluklarda, dış gezegenler ise çok büyük ve düşük yoğunluklardadır. İç gezegenler sert kayalardan yapılmış birer top gibidir. Dıştakiler ise bunlardan oldukça farklı olup, merkezlerinde kayadan yapılmış küçük çekirdek, onun etrafında da genellikle hidrojen ve helyum gazından oluşmuş büyük bir kütle bulunur. Dış gezegenlerin üzerine bir uzay aracının konmasına uygun katı yüzey yoktur. Dış gezegenlerin aralarındaki mesafeler, içtekilere göre çok daha fazladır. Venüs'ün dışındaki bütün gezegenler yörüngelerindeki dönüşleri sırasında, ayrıca, kendi eksenleri etrafında Güneş'in dönüş yönünde de dönerler. Sadece Venüs ters yönde, oldukça yavaş bir hızda döner. 318 Merkür, Güneş'e en yakın ve iç gezegenlerin en küçüğüdür. Güneş etrafındaki bir dönüşü 88 Dünya-günü sürer. Güneş'e en yakın konumda 46, en uzak konumda 70 milyon kilometre uzaklıktadır. Kendi ekseni etrafında oldukça yavaş dönüp, bir dönüşü 58.65 Dünya-günü sürer. Kendi çevresindeki bir dönüşünde, Güneş etrafındaki tam bir dönüşünün üçte ikisini tamamlamış olur. Böylece Merkür'deki iki gün ortası süre 176 Dünya-günü yapar ve Merkür'ün bir günü, bir yılının iki katı olur. Dünya'dan her iki ayda bir defa, ya Güneş'in batışından biraz sonra veya doğusundan biraz önce görülebilir. Çapı 4878 kilometre, yoğunluğu suyum 5.43 katı, kütlesi Dünya'nın 0.0553 katı, yörüngesi üzerindeki hızı 47.90 km/saniye ve eksen eğikliği de 2 derecedir. Yüzeyinin sıcaklığı, Güneş'e olan uzaklığına bağlı olarak, 285 ile 430 derece arasında değişir. Geceleri ise sıcaklık -175 derecedir. Gece, gündüz arasındaki bu büyük sıcaklık farkının sebebi Merkür'ün atmosferinin bulunmaması ve keza bir Merkür gününün 176 Dünya-günü sürmesidir. İlk olarak 1965 yılında radar sinyalleri gönderilerek incelenmeye başlayan Merkür'ün, 1974 ve 1975 yıllarında Mariner-10 uzay aracı ile haritası çıkarıldı. Yüzeyi kraterlerle kaplıdır. En büyük krateri 625 kilometre genişliğindedir. Çekirdeği demir-nikel karışımı olup 3600 kilometre kalınlığındadır. Çekirdeğinin dışında 600 kilometre kalınlığında olan manto tabakası kayalardan yapılmıştır. En üstte 66 kilometre kalınlığında kabuk tabakası yer almıştır. Dünya'dakinin %1'i gücünde olan bir manyetik alana sahiptir. Manyetik kutupları eksen kutuplarının 11 derece uzağındadır. Bir atmosferi bulunmadığından devamlı şekilde gök taşlarının bombardımanına uğrayan, Güneş'ten gelen 319 tehlikeli morötesi ve x-ışınlarının altında bulunan ve yüzeyindeki volkanik faaliyetler yüzünden, Merkür sistemin ‘en yaşanmaz' gezegenlerinden biridir. Venüs, Güneş'e ikinci uzaklıkta olan küçük bir gezegendir. Dünya'dan Güneş'in doğusunda veya batışında görüldüğü için ‘sabah yıldızı' veya ‘akşam yıldızı' olarak da bilinir. Yoğun bir atmosferi bulunduğundan, Ay'dan sonra gökyüzündeki en parlak cisim olarak görülür. Ay ve bazı gök taşlarının dışında Dünya'ya en yakın konumda olan gök cismidir. Güneş'e uzaklığı 108 milyon kilometre olup, yörüngesi hemen hemen tam bir dairedir. Güneş etrafındaki bir dönüşü 225 Dünya-günü sürer. Sistem içinde kendi ekseni etrafında ters yönde dönen tek gezegendir. Bunun sebebi, Dünya'ya yakınlığı nedeniyle Dünya'nın uyguladığı gravitasyon kuvveti olup, bir dönüşünü 243 günde tamamlar. Bu durum, bir Venüs gününün bir Venüs yılından daha uzun sürmesine neden olur. Çapı 12.102 kilometre, kütlesi Dünya'nın 0.815 katı, yoğunluğu suyun 5.25 katı, yörüngesindeki ilerleme hızı 35 km/saniye olan Venüs'ün ekvator düzlemi 177 derece eğiktir. Yoğun ve sıcak bir atmosferi bulunan gezegenin yüzey sıcaklığı bütün yıl boyunca 475 derecedir. Yoğun atmosferi, Güneş radyasyonunu içerde saklı tutarak gezegenin yüzeyinin sıcaklığını yükseltir ve sabit tutar. Isı atmosferin altında kaldığından gezegen geceleri de aynı sıcaklıktadır. Güneş sisteminin ‘en sıcak' gezegenidir. Dünya'dakinden 90 kat daha fazla basınca sahip atmosferi karbon dioksit, sülfürik asit, azot gibi gazları ihtiva eder. Gezegenin yüzeyine devamlı sülfürik asit yağmuru düşer. Boyut, kütle ve yoğunluk bakımından sanki Dünya'nın bir ikizidir. Nikel ve demirden oluşan çekirdeğinin üstünde, Dünya ile aynı kalınlıkta kayalardan meydana gelmiş manto tabakası ve en üstte de 60 kilometre kalınlığında kabuk tabakası yer alır. 320 Yoğun atmosferi yüzünden gezegenin yüzeyini teleskopla görmek mümkün olamaz. 1960'lardan beri gezegene birçok uzay aracı gönderilmiştir. 1961'de Venera-1, 1974'de Mariner10, 1979'da Pioneer, 1983 ve 1984'de Vega'lar, 1990'da Magellan uzay araçları gezegeni detaylı şekilde incelenmiştir. Doğudan batıya esen güçlü ve hızlı rüzgarlar mevcuttur. Rüzgarların hızı saatte 360 kilometreye erişir. Gezegenin yüzeyinin büyük bir kısmı düzlüktür. Geri kalan kısımlarda kraterler ve dağlar yer alır. En yüksek yeri 12 kilometrelik Maxwell dağları, en düşük yeri ise 3 kilometre derinliginde ve 1000 kilometre uzunluğundaki vadilerdir. Kraterlerin genişliği 65 kilometreye kadar çıkmaktadır. Yüzeyindeki uzun ve derin kanalların volkanik faaliyetler ve geniş kraterlerin ise meteorlar tarafından açılmış olabileceği düşünülmektedir. Mars, toprağında bulunan demir oksit yüzünden kırmızı renkli bir gezegendir. Özellikleri Dünya'ya en benzer olanıdır. Beyaz kutupları olan bu ‘kırmızı gezegen' insanoğlunun tarih boyunca dikkatini çekmiş, üzerinde bir yaşamın bulunduğuna inanılmıştır. Çapı 6786 kilometre, kütlesi Dünya'nın 0.107 katı, yoğunluğu suyun 3.95 katı, yörüngesi üzerindeki hızı 24.13 km/saniyedir. Ekvator düzleminin eğikliği 25.19 derece olan Mars Güneş'in etrafındaki bir tam dönüşünü 687 Dünyagününde tamamlar. Kendi ekseni etrafındaki tam bir dönüşünü de 24.62 saatte tamamlar. Yani bir Mars günü, Dünya gününden 37 dakika daha uzundur. Bu yüzden Güneş ışığı gezegenin kuzey ve güney yarım kürelerine yılın farklı zamanlarında vurarak Dünya'daki gibi değişik mevsimlere neden olur. Daha eliptik bir yörüngeye sahip olması ve Güneş'e daha uzak bulunması, yaz ve kışları arasındaki sıcaklık farklılıklarını artırır. 321 Güneş'e olan uzaklığı 206 ile 249 milyon kilometre arasında değişir. Dünya'ya olan uzaklığı ise 50 ile 100 milyon kilometre arasında olup, her 17 yılda bir en yakın konuma gelir. Merkezinde 3000 kilometre çapında demirden yapılmış bir çekirdek, onun üzerinde 1800 kilometre kalınlığında manto tabakası, en üstte de 100 kilometre kalınlığında kabuk yer alır. İçinde karbondioksit, azot ve argon gazlarının bulunduğu ince bir atmosferi vardır. Atmosferinin yoğunluğu Dünya'dakinin %1'i kadardır. Yüzey sıcaklığı 10 derece ile -133 derece arasında değişir. Gezegende denizler bulunmadığından sıcaklık farkı, hızları 90 metre/saniyeye ulaşan güçlü rüzgarları yaratır. Bu rüzgarlar yüzeydeki toz zerrecikleri süpürerek atmosferine karıştırır. Atmosferde aylarca kalabilen ince tozlar, yılda iki defa, çok şiddetli rüzgarların etkisiyle, gezegeni uzaktan görünmez hale getirir. Çok sayıda aktif olmayan volkanlar, meteorlardan oluşmuş kraterler ve uzun kanallar yüzeyinde yer almıştır. Kuzey ve güney kutuplarında buz, kar ve donmuş karbondioksitten oluşan birer başlık bulunur. Şu anda bir suyun bulunmadığı anlaşılmış olmasına rağmen, geçmişte gezegen üzerinde iki kutup arasında büyük su akıntılarının olduğu sanılmaktadır. Ekvator bölgesindeki Valles Marineris vadisi 5000 kilometre uzunluğunda ve 7 kilometre derinliğindedir. Bunun dışında 1000 kilometre uzunluğunda birçok kanal daha vardır. Bu kanalların, suların erozyonu ile açılmış olduğu sanılmaktadır. Volkanların oluşturduğu Olympus dağı ise 600 kilometre genişliğinde ve 24 kilometre yüksekliğindedir. Mars'taki vadi ve dağlar, Güneş sistemindeki ‘en derin' ve ‘en yüksek' noktaları oluşturur. Uzun süre, Mars üzerindeki kanalların bir zamanlar orada yaşayan canlılar tarafından açılmış olduğuna inanıldı. 1971'de 322 gönderilen Mariner-9 uzay aracı gezegenin yüzeyini 100 metre genişliğine kadar tarayarak inceledi. Daha sonra gönderilen Viking araçları gezegene konarak yüzey malzemesinin analizini yaptı. Sonunda gezegende sıvı bir suyun bulunmadığı ve mikroskobik boyutta bile olsa herhangi bir yaşamın mevcut olmadığı anlaşıldı. Bilim kurgu kitaplarına malzeme olan Mars'ta, bir zamanlar canlıların yaşadığı ve şu anda da gezegen yüzeyinin altında bulundukları iddia edilmiştir. Hiçbir bilimsel dayanağı olmayan bu iddialar doğru değildir. Aksine, Mars'ta bir canlı yaşamına uygun olmayan şartlar bulunmaktadır. Jüpiter, Güneş'ten beşinci, Mars'ın ilerisinde bulunan asteroit kuşağından sonra birinci gezegendir. Gezegenlerin ‘Babası'dır. Dev gezegenlerden Güneş'e en yakın olanıdır. İç gezegenlerin Güneş'e olan ve aralarındaki uzaklıklara göre Jüpiter ve diğer gaz devleri çok uzak mesafelerde dağılmışlardır. Güneş'ten çok uzaklarda yer aldıklarından uzayın dondurucu soğuk bölgesinde bulunurlar. Jüpiter'in Güneş'e uzaklığı 778.300.000 kilometre, yani Dünya'nın uzaklığının beş katından fazladır. Gezegenin çapı yaklaşık 143.000 kilometre, kütlesi Dünya'nın yaklaşık 318 katı, yoğunluğu suyun 1.33 katı, yörüngesindeki ilerleme hızı 13 km/saniyedir. Ekvator düzleminin eğikliği ise 3.12 derecedir. Kendi ekseni etrafındaki tam bir dönüşünü 9.84 saatte, Güneş etrafındaki tam dönüşünü de 11.86 dünya-yılında tamamlar. Jüpiter'in kütlesi, Güneş'in binde biri olmasına karşılık diğer sekiz gezegenin kütlelerinin toplamının iki katıdır. Jüpiter yapı olarak Güneş'e çok benzer. Fakat bir yıldız olamamıştır. Şimdiki kütlesinin bir katı fazla kütle toplayabilseydi, kütlesinin gravitasyon baskısı çekirdeğinde bir nükleer reaksiyonu başlatarak bir yıldız olabilecekti. Merkezinde, katı kayalardan oluşmuş 30.000 kilometre çapında bir çekirdek, onun etrafında da 30.000 kilometre kalınlığında metalik 323 hidrojen, daha yukarıda 25.000 kilometre kalınlığında sıvı hidrojen, en dışta da 1000 kilometre kalınlığında hidrojen gazı bulunur. Yapısı, hidrojen ve helyum elementlerinden oluşur. Çoğunluğu gazlardan meydana geldiğinden yoğunluğu çok düşüktür. Çekirdeğindeki sıcaklık 20.000-30.000 derece arasındadır. Bu bölgedeki basınç 450 milyon km/cm2 gibi çok büyük bir miktardır. Ekseni etrafında çok büyük bir hızla dönmektedir. Bu hızlı dönüşünden dolayı ekvator bölgesi şişkin, kutuplar basık görülür. Merkezindeki büyük sıcaklık, içindeki hidrojen atomlarının elektronlarını yörüngelerinden ayırarak atomları iyon, elektrik yüklü parçacıklar haline getirir. Bu iyonlaşmış parçacıkların çekirdek etrafında dönüşleriyle çok güçlü manyetik alan oluşur. Manyetik alanı Dünya'dakinden 4000 kat daha fazladır. Gezegen büyük miktarda enerji çıkarır, bu enerji Güneş'ten aldığının iki katıdır. Enerjisi merkezindeki yüksek sıcaklıklardan kaynaklanır. Bu enerji yüzeyindeki atmosferde kütlesel hareketler oluşturur. Dışardan bakıldığında yüzeyinde yer değiştiren karanlık kuşaklar ve aydınlık bölgeler kolayca görülebilir. Güney yarı küresinde yer alan ve ‘Great Red Spot' adı verilen kırmızı renkli bir leke vardır. 26.200 kilometre uzunluğunda ve 13.800 kilometre genişliğinde oval şekilli olan bu leke bir girdap gibi 6 günde bir dönüş yapar. 340 yıldır yerinde görülen bu leke, Dünya'yı içine alabilecek büyüklüktedir. Sebebi tam olarak anlaşılamayan bu siklon şeklindeki oval lekenin nedeninin atmosferindeki güçlü rüzgarların farklı katmanlarda meydana getirdiği hareketlerden oluştuğu sanılmaktadır. Jüpiter'in yüzey sıcaklığı 7 derecedir. Yüzeyinin 30 kilometre yukarısında sıcaklık -73 dereceye düşer. 65 kilometre yukarıda ise -133 derecedir. Çok ince bile olsa Jüpiter halkalara 324 sahiptir. En dıştaki halkası bulutlu yüzeyinin 50.000 kilometre ilerisine kadar uzar. 1979 yılında gezegenin 28.4 milyon kilometre yakınından geçen Voyager-1 ve 2 uzay araçları ile Jüpiter ve aylarının detaylı incelenmesi yapılmıştır. Satürn, bütün gezegenler içinde ‘en güzel' görünüşlü olanıdır. Güneş'ten itibaren altıncı sırada olan bu dev gezegenin çevresinde renkli halkalar vardır. İkinci en büyük gezegendir. Çapı 120.536 kilometre, kütlesi Dünya'nın 95.18 katı, yoğunluğu suyun 0.69 katı, yörüngesindeki hızı 9.64 km/saniye ve eksen eğikliği 26.73 derecedir. Kendi ekseni etrafındaki tam bir dönüşünü 10.23 saatte tamamlar. Güneş'e olan ortalama uzaklığı 1.427.000.000 kilometre olup, bir dönüşünü yaklaşık 30 dünya-yılında yapar. Yüzey sıcaklığı 180 derecedir. Merkezinde 25.000 kilometre çapında kaya çekirdek olup buradaki sıcaklık 14.000 derecedir. Çekirdeğin üzerinde 11.460 kilometre kalınlığında metalik hidrojen, onun üzerinde 4200 kilometre kalınlığında helyum tabakası, daha yukarıda 29.000 kilometre kalınlığında hidrojen ve helyum karışımından meydana gelen tabaka, en üstte de atmosferi bulunur. Jüpiter gibi, hızlı dönüşü yüzünden kutupları basık, ekvator bölgesi şişkindir. kutupları en basık olan gezegendir. Yüzeyi birbirine karışmış bulutlarla dolu olup, bulutları çok hızlı bir hareket içindedir. Kuzeyinde, bulutların meydana getirdiği Jüpiter'inkine benzeyen oval şekilli kırmızı bir leke bulunur. 6000 kilometre uzunluğundaki bu en büyük lekenin dışında birçok başka lekeler de yer alır. Gezegen üzerindeki rüzgarlar saniyede 480 kilometrelik hızlara ulaşır. Yüzeyine yakın bulunan bulutların üzerinde 30 kilometre kalınlığında bir atmosfer yer alır. Atmosferi genellikle amonyak moleküllerinden oluşur. Merkezindeki büyük sıcaklık gezegenden bir radyasyon yayılmasına neden olur. Çıkardığı 325 radyasyon, Güneş'ten aldığının yaklaşık iki katı kadardır. Çevresinde, gezegen yüzeyinin 7000 kilometre uzaklığından başlayarak 74.000 kilometreye yayılan ‘halka sistemi' yer alır. Bu aralıkta bulunan halkalarının sayısı 10.000'in üzerindedir. Halkalar çok ince olup, en kalın yeri 1000 metredir. Halka sistemi hala bir sır olarak durmaktadır. Bunların oluşumunu açıklayan teorilerden birine göre, Satürn'ün gravitasyon kuvvetiyle parçalarına ayrılan yakındaki bir uydudan meydana gelmişlerdir. Diğer teoriye göre ise, halkalar gezegenin şekillenmesi sırasında bir araya gelip bir uydu meydana getiremeyen parçaların Satürn'ün çekim alanına girmesiyle oluşmuştur. İkinci teori gerçeğe daha yakın görülmektedir. Halkaların inceliği ve her iki gezegenin yörüngelerindeki konumdan dolayı, her 15 yılda bir halkalar Dünya'dan görülemez olur. 1980 yılında Voyager uzay aracı ile yapılan incelemede, halkaların içindeki parçaların boyları 1 santimetreden birkaç metreye kadar değişen, buzlu katı parçalar olduğu anlaşılmıştır. Satürn'ün halkalarını ilk gören insan Galileo oldu. 1609 yılında, kendi imal ettiği ilkel bir teleskopla bunu gerçekleştirmişti. Daha sonra onları 1655'de Huygens inceledi. Halkaların detaylı incelenmesi 1856'da James Clerk Maxwell tarafından yapıldı. Maxwell Halkaların, gezegenin gravitasyon kuvveti ile parçalanmış ufak katı parçacıklardan oluştuğunu ileri sürmüştü. Bu ilk ve en doğru açıklamaydı. Halkaların 67.000 kilometre genişliğine karşılık 1 kilometre gibi son derece ince olmasının sebebi, yine çevrede dönen bazı küçük uyduların uyguladığı gravitasyon ile onları yassı bir 326 şekilde bir arada tutmasından ileri gelmektedir. Halkaların yüzeyinde, 10.000 kilometre uzunluğunda ve 2000 kilometre genişliğinde karanlık gölgeler görülür. Gölgeler de halkalarla birlikte gezegenin etrafında döner. Uzun bir süre sır olarak kalan, devamlı ortaya çıkan sonra kaybolan bu gölgelerin, son yıllarda, Satürn'ün manyetik alanının etkilediği parçacıklardan oluştuğu anlaşılmıştır. Uranüs, Güneş'ten yedinci, gezegenler içinde de dördüncü en büyük olanıdır. 1781 yılında Herschel tarafından keşfedildi. Çapı 51.118 kilometre, kütlesi Dünya'nın 14.53 katı, yoğunluğu suyun 1.29 katı, yörüngesindeki ilerleme hızı 6.81 km/saniye olup ekvator düzleminin eğikliği 97.86 derecedir. Güneş'e olan uzaklığı 2.870.990.000 kilometredir. Bu uzaklık Dünya'nın Güneş'e olan mesafesinin yaklaşık 20 katıdır. Güneş etrafındaki bir dönüşü 84 dünya-yılından uzun sürer. Kendi çevresini ise 17.9 saatte döner. Eksenindeki aşırı eğiklik yüzünden Uranüs kutuplarındaki bir gün 42 yıl sürer. Bu sürenin sonunda, kutuplarda 42 yıl olacak bir gece başlar. Merkezinde 14.500 kilometre çapında bir çekirdek olup, kayaları ihtiva eder. Çekirdeğin üstünde 10.000 kilometre kalınlığında buz, amonyak ve metan içeren manto tabakası, daha yukarıda 9000 kilometre kalınlığında hidrojen, helyum ve metandan