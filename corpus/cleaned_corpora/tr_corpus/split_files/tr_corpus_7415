değişmesi bu dönemde yaşanmıştır. 1918 - 1941 yılları arasındaki dönem Yugoslavya'nın iç karışıklıkları ve savaşla geçmiştir. 1941 - 1945 yılları arasındaki II. Dünya Savaşı sırasında Naziler Yugoslavya'yı işgal ederek Slovenya'yı Almanya'ya, Hırvatistan'ı İtalya'ya ve Makedonya'yı Bulgaristan'a bağlayarak özellikle Sırp, Yahudi ve Çingenelere karşı bir etnik temizlik hareketine girişerek toplama kamplarında binlerce insanı öldürdüler. Zagreb’in 90 km güney-doğusunda Ustaşa’nın kontrolünde bulunan Jasenovac toplama kampında meydana gelmiştir. Bu kampa gönderilen erkeklerin çoğu öldürmüş, kadınlar Almanya’ya zorunlu çalışma için gönderilmiştir. Faşist Ustaşa hareketi Boşnak ordusuyla sıkı bir işbirliğiyle 1941-45 yılları arasında 750.000 Sırp, 60.000 Yahudi ve 26.000 Çingene’yi öldürmüştür. 1945 - 1990 yılları arasındaki soğuk savaş döneminin 35 yıllı Tito'nın liderligi altında geçti. Bu dönemde Bosna - Hersek'in sınırları 1918 öncesi döndü ve Boşnak'lar kültürel kimliklerine yeniden kavuştular. Batı'nın desteği ile Yugoslavya'da savaşın izleri çabuk silindi. Batılı ülkeler Yugoslavya'yı sadece ekonomik değil aynı zamanda askeri ve siyasi alanda da destekledi. 1970'li yıllarda Sovyet müdahelesi riski ile karşılaşıldığında Amerika Birleşik Devletleri Yugoslavya'yı savunmak için nükleer güce başvurabileceğini açıkladı. Soğuk savaşın son bulması ve sona eren komünist rejimle birlikte parçalanan Sovyetler Birliği'nden Yugoslavya'da etkilendi. 1986 - 1992 yılları arasında yaşanan kanlı iç savaşların sonrasında Yugoslavya Sosyalist Federal Cumhuriyeti parçalandı. Aşırı milliyetçi Slobodan Miloseviç ve onun desteklediği militanlarca büyük Sırbistan'ı kurma hayalleri ile sistematik bir soykırım gerçekleştirildi. Bu dönemde 10.000'nin üzerinde Boşnak yaşamını kaybetti. Sırpların başta Saraybosna olmak üzere kuşatma altında tuttuğu şehirleri bombalamasına, keskin nişancı ateşi ile masum sivilleri öldürmesine, başta aydınlar olmak üzere seçilmiş kişilerin toplama kamplarında öldürülmesi ile gerçekleştirilen etnik temizlik hareketine batılı ülkeler uzun süre gereken tepkiyi göstermeyerek soykırıma seyirci kaldı. Şubat 1992'de bağımsızlığını ilan eden Bosna - Hersek 7 Nisan 1992'de ABD ve diğer batılı ülkelerce tanındı ve 22 Mayıs 1992'de Birleşmiş Milletler'e yaptığı üyelik başvurusu kabul edildi. Bosna'daki savaş 1992 yılının ilkbaharında başladı. Bosna'nın kuzeyini hedef alan saldırıların amacı bu bölgelerden Boşnak ve Hırvatları uzaklaştırarak Sırp devletini kurmaktı. Sırpların bu saldırıları bölgedeki diğer etnik gruplar için tam bir felakete dönüştü. Kuşatma altındaki şehirler ve mülteci kamplarında pek çoğu öldürüldü ve işkenceye uğradı. Savaşın ilk aylarında doğudaki pek çok Boşnak şehri sırpların saldırıları sonucu kolayca düştü. Ancak şehri çeviren tepelerinde yardımıyla Srebrenizka saldırılara karşı kendisini başarıyla savundu. 1993'te Birleşmiş Milletler 6 yerleşim birimini "güvenli bölge" ilan etti, Srebrenitza da bunlardan birisiydi. Amaç sınırları korunabilir hale getirerek barış için görüşülebilir bir zemin yaratmaktı. Yardımların güvenli bölgelere ulaştırılması gündeme gelince bu uygulama işgalci-saldırgan güçlerle Birleşmiş Milletler askerlerinin işbirliği yapmasını gerektirerek amacı ile tam bir tezat oluşturur hale geldi. Mayıs 1995'te Sırplar Saraybosna'daki kuşatmayı şiddetlendirdi ve Nato Sırplara karşı hava saldırısı düzenlendi. Buna missilleme olarak Sırplar 6 güvenli bölgeyi bombalayarak 300 Birleşmiş Milletler askerini rehin aldı. Temmuz 1995'te general Ratko Mladiç komutasındaki Sırp güçleri Srebrenizka'daki Hollandalı Birleşmiş Milletler güçlerini etkisiz hale getirerek şehri hedef aldı. Yaklaşık 25,000 Boşnak Sırp tehdidi üzerine şehri terk ederek bir başka güvenli bölge olan Potocari'ye ulaştı. 5000 mültecinin kampa girmesinin ardından Hollandalı barış gücü askerleri kampın dolduğunu bildirerek kampın girişini kapattı. Bu olay, kampın yakınlarındaki yaklaşık 20,000 Boşnağın Sırpların ölüm tehdidine karşı savunmasız kalmasına yolaçtı. Sırplar bölgedeki Boşnakları tahliye etmeye başladığında Hollandalı birlikler müdahale bulunmadı, hatta işlemlerin düzgün bir şekilde gerçekleştirilmesi için organizasyonda yardımcı bile oldu. Kadın ve çocuklar ayrıldıktan sonra askerlik çağına gelmiş olan erkekler otobüslere bindirildikten sonra kampın yakınında kurşuna dizilerek öldürüldü. II. Dünya Savaşı'ndan sonraki bu en büyük soykırımda 10 - 15 bin Boşnak'ın katledildiği iddia edilmektedir. Kızılhaç yetkilileri bu olaylar sırasında 7.500 kişinin kaybolduğunu bildirmiştir. Srebrenitza Katliamı'nın ardından o güne kata olaylara kayıtsız kalan batı kamuoyunda Sırplara karşı baskılar arttı ve 1995 yılı sonlarında savaş son buldu. 14 Aralık’ta ABD’de “Dayton Barış Antlaşması”nın imzalanması ve Bosna-Hersek Devletinin kurulması. BM Güvenlik Konseyi ’nin barış gücü faaliyetlerini NATO’ya devretmesi. Dayton Barış Antlaşması’nın askeri yönlerini uygulamak amacıyla NATO liderliğinde 60.000 kişilik IFOR ’un (Implementation Force) ülkeye yerleştirilmesi. Beyaz Rusya tarihi Beyaz Rusya tarihi Beyaz Rusya'nın tarih öncesi dönemlerden günümüze kadar uzanan tarihini kapsar. Beyaz Rusların ataları Rusların ve Ukraynalıların da ataları olan Doğu Slavları'dır. 9. yüzyılın sonunda bölgede İsveç kökenli Varegler tarafından Polotsk ve Turov prenslikleri kurulduysa da 10. yüzyılın sonunda bu prenslikler Kiev Knezliği'ne bağlandılar. 10. yüzyılda bu bölge Bizans İmparatorluğu tarafından vaftiz edilen Kiev Knezi I. Vladimir tarafından 988 yılından başlayarak Hıristiyanlaştırıldı. 1237 yılında bu prenslikler daha sonra Polotsk Prensliğinden ayrılan Minsk ve Vitebsk prenslikleriyle birlikte özerkliklerini kazandılarsa da aynı yıl Altın Orda Devleti'nin vasalı oldular. Ancak bölge 1239-1320 yılları arasında Litvanya Büyükdüklüğü tarafından fethedildi. Litvanyalılar, devletlerinin başkentlerini Kernavė'den önce Grodno (Beyaz Rusça: "Hrodna")'ya, sonra Novogrudok (Beyaz Rusça: "Navahrudak")'a taşıdılar ve devletin resmi dili Beyaz Rusça oldu. Ancak 14. yüzyılda devletin başkenti önce Trakai'ye, sonra Vilnius'a taşınınca ve Litvanyalılar paganlıktan önce Ortodoksluğa, sonra Lehlerin etkisiyle 15. yüzyılda Katolikliğe geçince, bu durum Ortodoks inancını büyük ölçüde koruyan Beyaz Ruslar'ın tepkisini çekti. Bugünkü Beyaz Rusya'yı oluşturan bölge Litvanya'ya bağlı Brześć Litewski (Bugün Brest), Vitebsk (Beyaz Rusça: "Viciebsk"), Novogrudok, Minsk (Beyaz Rusça: "Mensk"), Polock (Polotsk), Mscislaw (Mstislavl) ve Wilno (Vilnius) illerine bölündü. 1386 yılında Litvanya Büyükdükü Jogalia, II. Wladyslaw adıyla Lehistan Kralı olunca, 2 ülke arasında Jagiellon Hanedanı aracılığıyla kişisel birlik kuruldu. Bu birliktelik 1569 yılında Lublin Birliği antlaşmasıyla kalıcı bir birlikteliğe dönüştü. Litvanya'nın kalıcı birliğe yanaşmada güçlük çıkarması 1567'de Podlasya, Volinya, Podolya ve Kijow (Kiev) illerinin Lehistan Kralı II. Zygmunt tarafından ele geçirilmesine yol açtı. Bu arada daha sonra Rus Çarlığı'na dönüşecek olan Moskova Knezliği'nin tehdidi artmaya başladı. 1514 yılında Smolensk'i ele geçiren Ruslar, 1535 yılında Vilnius'a kadar geldiler. Ruslar, Livonya Savaşı (1558-1582) sırasında 1563'de Polotsk'u işgal ederek Litvanya ordusunu Vilnius'a kadar sürdülerse de Lehler 1572 yılından itibaren Beyaz Rusya'yı geri aldılar ve hatta 1581 yılında Rusya'nın Velike Luki ve Sokol kentlerini işgal edip, Pskov kentini kuşattılar. Lehler 1609 yılında kuşattıkları Smolensk'i 2 yıl sonra ele geçirdiler ve Moskova'yı 1610-1612 yılları arasında işgal ettiler. Ruslar, 1612 ve 1617'de Smolensk'i geri almaya çalıştılarsa da başarılı olamadılar. 1618 yılında yapılan Deulino barışıyla Lehler, Smolensk ve Czernihów (Chernigov) illerini Rusya'dan geri aldılar. Ruslar 1632'de yeniden saldırsalar da 1634'te imzalanan Polanów (Polyanovka) anlaşmasıyla başarısızlıklarını kabul ettiler. Beyaz Rusya, genellikle 17. yüzyılın ilk yarısına kadar ekonomik olarak gelişme gösterdi. Ancak bu süreç 1648 yılında Rus Kazakları'nın önderi (atamanı) Bogdan Hmelnitski'nin Litvanya Ukraynası'nda başlattığı isyan yüzünden bitti. Kırım Hanlığı'yla ittifak kuran Hmelnitski, 1 yıl içinde Litvanya'ya bağlı Ukrayna ve Beyaz Rusya'yı ele geçirerek, Lehistan'a bağlı Lublin kentine girdi. Lehleri 1648'de Żółte Wody (Żółte Wody), Korsun ve Piławce (Pilavtsi), ertesi yıl Zborów (Zboriv) savaşında yendi ve onları, kendisine Ukrayna'da geniş haklar tanıyan Zborów antlaşmasına zorladıysa da, Lehistan meclisi (Sejm) bu anlaşmayı reddetti. Karşı saldırıya geçen Lehistan-Litvanya Birliği kuvvetleri Hmelnitski ve müttefiklerini Beresteczko (Berestechko, Ukrayna) savaşında yenilgiye uğrattı ve onu Biała Cerkiew (Bela Tserkva) anlaşmasıyla, önceki anlaşmada aldıkları hakların çoğunu kaybetmeye razı olmaya zorladı (Örneğin sadece Kiev ili özerk olacak, Braclaw (Bratislav) ve Czernihów (Chernigov) illerinin özerkliği iptal edilecekti). Bunu içine sindiremeyen Hmelnitski, saldırıya geçse de Brześć Litewski savaşında yenilgiye uğradı ve Beyaz Rusya'dan çekilmek zorunda kaldı ancak başta Kijow (bugün Kiev) olmak üzere Ukrayna'nın önemli bir bölümünü elinde tutuyordu. Hmelnitski, Boğdan voyvodası Basil Lupu ve Kırım Hanı ile ittifak kurarak Lehleri Bitwa pod Batohem (Batoh) savaşında yenilgiye uğrattı. Ancak 1654'te Kijow (Kiev) savaşında yenilgiye uğradı ve Rus Çarı I. Aleksey'e sığındı. Rus Çarıyla Pereyeslav Antlaşmasını yaparak, kendisini Rusya'ya bağlı özerk Ukrayna atamanı ilan etti. Bu durum Rusya-Lehistan Savaşı'nın başlamasına yol açtı. Aynı yıl Litvanya asıllı Lehistan soylusu olan ve Litvanya'nın büyük Ataman'ı Janusz Radziwiłł (Litvanca Jonušas Radvila) kuzeni Boguslaw'la birlikte İsveç Kralı X. Karl'la ilişki kurdu ve Litvanya'yı Lehistan'dan koparmak ve İsveç'e bağlı bir hükümdar olarak yönetmek için İsveç Kralı'yla anlaştı. Bu anlaşma 1655'te İsveç'in Lehistan'ı istilasına yol açtı. 1654 yılında başlayan Rusya-Lehistan savaşında Ruslar başlangıçta büyük başarılar kazandılar ve Lehistan-Litvanya Birliği'nin sınır şehirlerinden Bely ve Dorogobuzh şehirlerini Eylül ayında ele geçirip, Smolensk'i kuşattılar. Büyük Litvanya Atamanı Janusz Radziwiłł, Orsha (bugün Beyaz Rusya'da)'da Ruslar'ı karşıladı ve onları 12 Ağustos'taki Shklov Çarpışması'nda yenilgiye uğrattı. Ancak 12 gün sonraki Szepielewicze Çarpışması'nda Aleksey Trubetskoy komutasındaki Rus ordusuna yenildi. Ruslar, geri almak istedikleri Smolensk'i 23 Aralık'ta ele geçirdiler. Ruslar ayrıca güneyden geliştirdikleri saldırıyla Bryansk, Roslavl, Homel (Gomel, bugün Homyel) şehirlerini ele geçirdiler. Pskov'dan gelişen saldırıyla da 1 Temmuz'da Nevel (bugün Rusya'da), 17 Temmuz'da Polotsk ve 17 Kasım'da Vitebsk düştü. Böylece Ruslar, yıl sonunda Lehistan'dan Kuzey ve Doğu Beyaz Rusya'yı ve Ukrayna'nın doğusunu aldılar. Ayrıca Rus boyarı Vasil Buturlin, ordusundaki bazı anlaşmazlıklara karşın Volinya'ya girdi ve Ostrog ve Rovno (Bugün Rivne) şehirlerini aldı. Ayrıca Rus ordusu, Lehistan Livonyası'na girdi ve Ludza ve Rezekne kasabalarını aldı. 1655 yılının başında Janusz Radziwiłł, Orsha'yı Ruslardan geri aldı ve 3 ay süreyle Mohylew (Mogilev, bugün Mahilyov) şehrini kuşattıysa da alamadı. Ocak ayında Rus komutan Vasil Borisoviç Şeremetyev, kendisiyle birlik olan Lehistan Kazakları atamanı Bogdan Hmelnitski'yle birlikte Kırım Tatarları'yla ortak hareket eden Lehistan ordusunu Akhmatov'da izlemeye aldıysa da Lehistan ordusu Zhashkov kasbasında aniden Rus ordusuna saldırıp onları beklenmedik bir yenilgiye uğrattı. Bu yenilgi üzerine Rus çarı I. Aleksey, Yakov Cherkassky komutasında büyük bir orduyu Litvanya'ya yolladı. Litvanya ordusu çok az direnme gösterdi ve 3 Temmuz'da Minsk Ruslar'ın eline geçti. Lehistan-Litvanya Birliğinin 2. büyük şehir ve Litvanya Büyükdüklüğü'nün merkezi 31 Temmuz'da Ruslar'ın eline geçti. Bunu Ağustos ayında Kovno (Kaunas) ve Grodno (Hrodna)'nun Ağustos ayında düşüşü izledi. Ruslar ertesi yıl saldırılarını sürdürdü ve 3 Temmuz'da Minsk, 31 Temmuz'da Wilno (Vilnius) düştü. Bunu ertesi ay Kowno (Kovno) ve Grodno (Hrodna)'nun düşüşü izledi. Güneyden girişilen saldırılar sonucu Pinsk, Slonim, Kleck (Kletsk) Haziaran ayından önce düştü. 17 Haziran'da Velizh (Bugün Rusya'da) ve Eylül ayının başında Lublin düştü ve Lwów (bugün Lviv) kuşatıldı. Böylece Litvanya'ya bağlı bütün yerler Ruslar'ın eline düşmüş oldu. Prens Volkonsky komutasındaki Rus ordusu Kiev'den hareketle Dinyeper ve Pripyat ırmaklarını geçti ve Litvanya ordusunu yenerek Pinsk'e girdi. Trubetskoy komutasındaki ordu Slonim ve Kleck'e girdi ve Şeremetyev komutasındaki Rus ordusu da 17 Haziran'da Velizh (Bugün Rusya'da)'i ele geçirdi. Bir Litvanya garnizonu Stary Bykhov'da Kazaklar'a karşı direniyordu. Sheremetyev ve Hmelnitski komutasındaki birleşik Rus-Kazak ordusu Galiçya'daki Gródek Jagielloński (Bugün Ukrayna'da Horodok) savaşında Stanisław Potocki komutasındaki Lehistan-Litvanya ordusunu yenilgiye uğrattı. Ayrıca Jan Paweł Sapieha komutasındaki diğer bir Lehistan ordusunun Brześć nad Bugiem (Bugün Brest) yakınlarında yenilmesiyle Lublin Eylül'de Rusların eline geçti ve Lwow şehir Ruslarca kuşatıldı. Lwow kısa bir süre sonra İsveçlilere teslim oldu. Ruslar'ın bu başarısı Lehistan'ın İsveç Kralı X. Karl tarafından istilasına (İngilizcesi The Deluge) yol açtı. Rus Dışişleri Bakanı Afanasy Ordin-Nashchokin, Lehlerin ateşkes önerini kabul etti ve 2 Kasım 1655'te ateşkes ilan edildi. Bu arada 1617'de imzalanan ve İsveç yararına olan düzenlemelerin yer aldığı Stolbovo Anlaşması'nı kendi lehine düzenlemek isteyen Rusya'nın 1656 yazında İsveç İngria'sındaki Nöteborg (Bugün Rusya'da Shlisselburg) ve Nyenskans (Fincesi Nevanlinna, bugün Sankt Petersburg) kasabalarını ele geçirmesiyle Rus-İsveç Savaşı'na yol açtı. Ruslar Lehistan-Litvanya'dan Dyneburg (Bugün Letonya'da Daugavpils) ve İsveç'ten Kokenhuza (Bugün Kokneze) kasabalarını alarak İsveç'in 2. büyük kenti ve İsveç Livonyası'nın merkezi Riga'yı kuşatması ve Dorpat (Tartu)'nın Ekim ayında düşmesine karşın İsveçliler güçlerini toparladılar ve İngria'da kaybettkleri yerleri geri aldılar. Daha sonra karşı saldırıya geçerek Petseri (Bugün Pechory)'yi ele geçirdiler. Ruslar bunun üzerine 28 Aralık 1658'de imzalanan Vallisaari Antlaşması'yla Rusya ele geçirdiği Koknese, Aluksne, Dorpat ve Syrensk (Bugün Vaksnarva) kasabalarını elinde tuttu. Ancak Lehistan'ın karşı saldırıya geçmesi yüzünden İsveç'in yeniden saldırmasından endişelenen Rus Çarı I. Aleksey, 1661'de imzalanan Kardis Anlaşması'yla aldığı yerleri geri verdi. Lehistan Kralı II. Jan Kazimierz Vaza'nın politikalarından hoşnut olmayan Poznan valisi Krzysztof Opaliński ve Büyük Lehistan valisi Bogusław Leszczyński Ujście (Almancası Usch)'de İsveç Kralı'na teslim oldu ve ülkenin batısının büyük bölümü İsveç'in eline geçti. Varşova 29 Ağustos'ta düştü. Başkent Krakov 18 günlük kuşatmanın ardından 13 Ekim'de İsveçlilerin eline geçti. Bunun üzerine II. Jan, Avusturya'nın elindeki Silezya bölgesine kaçtı. Savaşın gidişini değiştiren olay, İsveçlilerin başarısız olduğu Częstochowa'daki Jasna Góra kuşatması oldu. Bunu üzerine İsveçlilere karşı Tyszowce Konfederasyonu kuruldu. Bir ara Lwow'a kadar ilerleyen X. Karl, Rusya'nın saldırısı üzerine Galiçya bölgesinden çekildi. Lehler 30 Haziran 1656'daki savaşla Varşova'yı geri aldılarsa da 1526'dan beri Prusya Düklüğü'nün elinde tutan Brandendurg Krallığı'nın en büyük amacı, düklüğü Lehistan'ın vesayetinden kurtarmaktı. Bu amaçla Brandenburg Kralı Friedrich Wilhelm, X. Karl'la 23 Temmuz'da Marienburg (Bugün Malbork) Anlşaması'yla ittifak kurdu. Bu ittifak 23 Kasım'da imzalanan Labibau (Bugün Polessk) Anlaşması'yla kuvvetlendirildi. Bu anlaşmayla İsveç, Lehistan'a bağlı Krallık Prusyası ve Warmia'yla ilgili hak iddiasından Brandenburg lehine vazgeçti. Birleşik İsveç-Brandenburg ordusu, 3 gün süren savaş sonucu 20 Temmuz 1656'da Varşova'yı yeniden ele geçirdi. Bu arada II. Jan geri döndü ve Lwow'da yeniden taç giydi. Bu arada Ruslar'ın Lehlerle ateşkes imzalamasını kendisine ihanet olarak değerlendiren Bodgan Hmelnitski, İsveç'le ittifak kurmak için girişimlerde bulunduğu sırada 1657'de öldü. Yerine Ukrayna Atamanı seçilen Ivan Vyhovsky, Lehistan-Litvanya'yla ittifak kurunca Rusya'yla ateşkes bozuldu. Bu arada Lehler, bazı yenilgilere karşı İsveç-Brandenburg ordularını 1657'de ülkeden attılar. Bu arada Brandenburg'u İsveç'ten koparmak isteyen II. Jan, 19 Eylül 1657'de imzalanan Wehlau (Bugün Znamensk) Anlaşması'yla Düklük Prusya üzerindeki egemenlik hakkından vazgeçti. Bu anlaşma 6 Kasım 1657'de imzalanan Bydgoszcz (Almancası Bromberg) ve 1660'ta imzalanan Oliva Anlaşmaları'yla gözden geçirilerek onaylandı. Bu arada Leh komutan Jan Paweł Sapieha, Prens Yuri Dolgurokov'un elindeki Wilno'yu ablukayı 11 Ekim 1658'e kadar sürdürdü ancak kenti alamadı. Ataman Vyhovsky, Haziran 1659'da Kijow'u General Şeremetyev'in almaya çalıştıysa da başaramadı. Ancak Kırım Tatarları'yla ittifak kurarak 29 Haziran 1659'da Prens Aleksey Trubetskoy'u yenerek Konotop'u aldı. Buna karşın Şeremetyev'e karşı Ağustos 1659'da yaptığı Chyhyryn (Türkçe Çehrin) savaşını kaybederek Lehistan'a kaçtı. Bu olay üzerine Yuri Hmelnitski yeni ataman seçildi. Stepan Czarniecki komutasındaki ordu Polonka Savaşı'yla Beyaz Rusya'nın batısını geri aldı. Hmelnitski, Jerzy Sebastian Lubomirski'yle birleşerek Rus ordusunu Słobodyszcze'de yenerek onları Beyaz Rusya'dan kurtardı. Potocki ve Lubomirski komutasındaki Lehistan ordusu Rus ordusunu Cudnów (Bugün Chudniv)'da yenerek Rus komutan Şeremetyev'i esir aldılar. 1661'de Vilnius'tan başlayarak Litvanya şehirleri teker teker Ruslardan geri alındı. Doğu Ukrayna, Glukhov dışında savaşsız Lehistan tarafından işgal edildi ve Rus ordusu 1664'te Wiciebsk'te yenildi. Ancak Lubomirski'nin isyanı Lehistan-Litvanya'yı 1667'de imzalanan Andruszow (Andrusovo) Anlaşması'yla Smolensk ve Kijow dahil Doğu Ukrayna'yı Rusya'ya bırakmaya zorladı. 1700-1721 arasında yapılan Büyük Kuzey Savaşı'nda Beyaz Rusya, 1702'de Stanisław Leszczyński'yi Lehistan tahtına geçirmek isteyen İsveç Kralı XII. Karl tarafından işgal edildi. Bu işgalden İsveç ordusunun Rus Çarı I. Petro'ya yenildiği 1709'daki Poltava Savaşı'yla kurtulsa da bölge harabeye döndü ve Leszczyński, 5 sene hüküm sürdükten sonra aynı zamanda Saksonya Kralı olan II. Augustus'a tahtını kaptırdı. Stanisław Leszczyński, Fransa'nın desteğiyle II. Augustus'un ölümünden sonra yeniden tahta geçti. Ancak, III. Augustus'u tahta geçirmek isteyen Rusya, I. Petro-Litvanya'ya girerek Lehistan Veraset Savaşları'nı başlattı. 5 yıl süren savaş sırasında ülke bölge yeniden harap oldu ve savaş Leszczyński'nin 1736'da Lehistan tahtından vazgeçip Lorraine-Bar dükü olmasıyla sona erdi. Postmodern film Postmodern film, filmlerin ifade anlamlarının özel efektler ya da teknik animasyonlar kullanılarak daha az kabul edilebilir mantık şekilleriyle ortaya konulması. Filmdeki olaylar ya da karakterler arasındaki ilişkiler subjektif duygularla birbirine bağlanmıştır. David Lynch'in "Mulholland Çıkmazı" ve Quentin Tarantino'nun "Ucuz Roman" adlı filmleri postmodernist film örnekleridir. Sinemada Postmodern Karakterler Pavel Horváth Pavel Horváth (d. 22 Nisan 1975, Prag, Çek Cumhuriyeti), Çek eski futbolcudur. Çek Cumhuriyeti millî futbol takımıyla 19 maça çıkmıştır ve 2000 Avrupa Futbol Şampiyonası'nda da takımda yer almıştır. Pavol Biroš Pavol Biroš (d. 1 Nisan 1953), defans pozisyonunda görev yapmış Çekoslovak eski futbolcudur. Çekoslovakya millî futbol takımının şampiyon olduğu 1976 Avrupa Futbol Şampiyonası'nda, kadroda yer alan oyunculardan biriydi. 1949 Dünya Artistik Patinaj Şampiyonası Dünya Artistik Patinaj Şampiyonası Uluslararası Petenciler Birliği'nin onayladığı,artistik patinajcıların dünya unvanı için yarıştığı yıllık artistik patinaj müsabakasıdır. 1949 yılı şampiyonası 16 Şubat-18 Şubat 1949 tarihlerinde Fransa'nın Paris kentinde yapıldı. Jüri üyeleri: Açıklama: * en iyi pozizyonlarının çoğunluğundan dolayı en iyi yere yerleştirildi. Jüri üyeleri: Açıklama: * en iyi pozizyonlarının çoğunluğundan dolayı en iyi yere yerleştirildi. Jüri üyeleri: Luboš Pecka Luboš Pecka (d. 19 Şubat 1978, Prachatice), forvet pozisyonunda görev yapmış Çek futbolcudur. Profesyonel kariyerine 1997 yılında FK Tatran Prachatice kulübünde başladı. Daha sonra sırasıyla FK Mladá Boleslav, Alemannia Aachen, SK České Budějovice ve FK MAS Táborsko gibi kulüplerde oynadı. Eren Derdiyok Eren Derdiyok (d. 12 Haziran 1988, Basel), Kürt-Alevi ve İsviçreli futbolcudur. Özbekistan liginde yer alan Pahtakor Taşkent'de ve İsviçre millî takımında oynamaktadır. Basel'de dünyaya gelen Derdiyok, şehrin küçük futbol takımlarından biri olan Old Boys'ta futbola başladı. 1994'te başladığı futbol kariyerini 2005'e kadar altyapılarda sürdüren futbolcu, 2005-06 sezonu ile birlikte A takıma yükseldi. 2. Liga adı verilen İsviçre beşinci seviye liginde 18 maçta 10 gol attı. Kendini gösterdiği maç ise Basel ile 22 Ekim 2005'te oynadıkları Schweizer Cup maçı oldu. 6-1 yenildikleri maçta Derdiyok takımının golü kaydeden ismiydi. FC Basel'in dikkatini çeken 18 yaşındaki forvet, 2005-06 sezonu devre arasında transfer edildi. 2006-07 sezonuna İsviçe'nin üçüncü seviye ligi olan 1. Liga'da mücadele eden FC Basel II'de başladı. İlk maçında golle buluşan Derdiyok, 17 maçta 10 gol ile dikkatleri üzerine çekti. 11 Şubat 2007'de Young Boys karşısında ilk kez FC Basel forması giydi. İlk sezonunda genel olarak yedekte oynayan futbolcu, ilk golünü FC St. Gallen'e attı. Attığı gol ile takımına bir puan kazandırdı. Sezonu lider FC Zürih'in bir puan gerisinde ikinci olarak bitirmişlerdi. 2007-08 sezonunda Derdiyok takımının ilk 11 oyuncularından olmayı başardı. Sezona yine FC St. Gallen karşısında, bu sefer iki gol kaydederek başladı. 27 maçta 7 gol kaydeden futbolcu FC Thun 1898 karşısında hat-trick yaptı. Gollerinin yanında 5 asist kaydetti. Sezon sonunda İsviçre şampiyonuluğu yaşadı. Sezonun en iyi genç futbolcusu ödülüne layık görüldü. Ayrıca 7 kez UEFA Kupası'nda forma giyerek Avrupa maçlarında tecrübe kazandı. Sezonun en büyük başarısı ise İsviçre Kupası'nı kazanmaları oldu. Çeyrek finalde Stade Nyonnais karşısında alınan 2-0 galibiyette iki golü de kaydeden Derdiyok, AC Bellinzona'yı 4-1 yendikleri final maçında da maçın ilk golünü kaydetti. 2008-09 sezonunda 24 maçta 9 gol atarak, Basel kariyerinin en gollü sezonunu geçirdi. Ancak ligde üçüncü olabildiler. Kupada da yarı finalde Young Boys'a penaltılarla elendiler. Derdiyok, kariyerinin ikinci hat-trick'ini yine FC Thun'a, bu sefer İsviçre Kupası'nda 4-0 kazandıkları maçta yaptı. Kendini Avrupa'ya UEFA Şampiyonlar Ligi performansıyla gösterdi. 4 ön eleme maçında da oynayan futbolcu, Vitória SC karşısındaki ikinci maçta 2-1'lik galibiyeti getiren golü kaydedip, takımının gruplara kalmasını sağladı. Grup maçlarında da 5 kez forma giyen futbolcu, Nou Camp'ta FC Barcelona karşısında 70. dakikada oyuna girdi ve 82. dakikada beraberliği getiren golü attı. 2009 sezonunda Alman Bayer 04 Leverkusen kendisiyle 4 yıllık sözleşme imzaladı. 31 Temmuz 2009'da Almanya Kupası ilk tur maçında SV Babelsberg 03 karşısında ilk kez Leverkusen forması giydi. 67. dakikada attığı golle Leverkusen maçı 1-0 kazanıp bir üst tura atladı. 8 Ağustos 2009'da ise Bundesliga'da ilk maçına çıkıp, 1. FSV Mainz 05 karşısında ilk golünü buldu. Teknik adam Jupp Heynckes'in favorilerinden olan Derdiyok, Stefan Kießling ile forvet hattını oluşturdu ve 33 maçta attığı 11 golle takımının en golcü ikinci ismi oldu. Leverkusen sezonu dördüncü olarak tamamladı. 2010-11 sezonuna da golle giriş yaptı. Almanya Kupası maçında FK Pirmasens'i 11-1 yendikleri maçta 2 gol kaydetti. Ligde ise ilk golünü ikinci haftada Borussia Mönchengladbach karşısında buldu. Toplamda 32 maçta 6 gol kaydedip, takımın lig ikincisi olmasına büyük katkı sağladı. Avrupa Ligi'nde 8 maçta 2 gol kaydetti. 2011-12 sezonuna da yine golle başladı. Almanya Kupası'nda Dynamo Dresden karşısında maçın ilk golünü kaydetti ama penaltılarla elendiler. 2012'de Almanya'nın 1899 Hoffenheim takımına transfer oldu. 19 Mayıs 2014 tarihinde Kasımpaşa kulübü, oyuncu ile 3 yıllık sözleşme imzalandığını duyurmuştur. Ancak antrenmanda ön çapraz bağları kopan Türk asıllı oyuncunun 6 ay sahalardan uzak kalacağı duyurulmuştur. 5 Ağustos 2016 tarihinde, 4.000.000 EUR + KDV karşılığında Galatasaray ile sözleşme imzalamıştır. Ligin ilk maçında Kardemir Karabükspor'a karşı 90+3'te attığı kafa golüyle takımına 3 puan kazandırdı. İkinci hafta maçında Akhisar Belediyespor'a karşı Wesley Sneijder'in asistinde yine kafayla golünü buldu. Bu maçı Galatasaray 3-1 kazandı. 3. hafta maçında Kayserispor'a karşı 90 dakika forma giydi. 4. hafta maçında ise Çaykur Rizespor'a biri röveşata olmak üzere 2 gol attı. Attığı bu gollerin asistlerini ise yine Wesley Sneijder yaptı. Beşiktaş ile oynanan derbi maçında Vodafone Arena'da 8. dakikada Galatasaray'ın ilk golünü atmıştır. Derbi 2-2 berabere tamamlandı. 10 Temmuz 2019 tarihinde Göztepe kulübü, oyuncu ile 2+1 yıllık sözleşme imzalandığını duyurmuştur. Eren Derdiyok 15 Ocak 2020'de Şota Arveladze’nin teknik direktörü olduğu Özbekistan ligi ekibi Pahtakor Taşkent ile iki yıllık sözleşmeye imza attı. Sözleşmeye göre futbolcunun alacağı yıllık garanti ücretin 1.5 milyon euro olduğu, bu rakama ek olarak bazı bonus ödemeleri de bulunduğu bilgisi verildi. İsviçre millî futbol takımı ile ilk maçına 6 Şubat 2008 tarihinde İngiltere karşısında çıkan oyuncu, bu maçta takımının tek golüne imza atmıştır. İsviçre'de düzenlenen 2008 Avrupa Futbol Şampiyonası'nda mücadele eden İsviçre kadrosuna dahil edildi. O zamana dek sadece 3 millî maçta forma giyen 19 yaşındaki futbolcu turnuvanın da en genç ismiydi. İsviçre grupta 1 galibiyet alırken, Derdiyok 3 maçta da forma giydi. Çek Cumhuriyet'i karşısında son 6 dakikada forma giyse de Türkiye ve Portekiz maçlarıda 90 dakika oynayıp, iki maçta da birer asist yaptı. Derdiyok, 2010 FIFA Dünya Kupası elemelerinde de takımının en önemli isimlerinden olup, bir gol kaydetti. İsviçre, Dünya Kupası'na katılmaya hak kazandı ve Derdiyok da İsviçre kadrosunda yer aldı. Dünya Kupası'nın üç grup maçında da forma şansı buldu. 2012 Mayıs ayında 5-3 biten Almanya - İsviçre maçında 3 gol birden attı. 1908 Dünya Artistik Patinaj Şampiyonası 1908 Dünya Artistik Patinaj Şampiyonası, Uluslararası Patenciler Birliği'nin (ISU) onayladığı, patencilerin dünya unvanı için yarıştığı yıllık artistik patinaj müsabakasıdır. 1908 yılı erkekler ve bayanlar müsabakası 25 Ocak-26 Ocak tarihlerinde Avusturya-Macaristan İmparatorluğu'nun Troppau kentinde yapıldı (bugünkü Çek Cumhuriyeti). 1908 çiftler müsabakası 16 Şubat tarihinde Rusya'nın Sankt-Peterburg şehrinde yapıldı. Bu çiftlerin katılığı ilk dünya şampiyonasıydı. Jüri üyeleri: Jüri üyeleri: Jüri üyeleri: 1909 Dünya Artistik Patinaj Şampiyonası Dünya Artistik Patinaj Şampiyonası Uluslararası Patenciler Birliği'nin (ISU) onayladığı, patencilerin Dünya unvanı için yarıştığı yıllık artistik patinaj müsabakasıdır. 1909 yılı erkekler müsabakası 7 Şubat-8 Şubat 1909 tarihinde İsveç'in Stokholm kentinde yapıldı. 1909 yılı bayanlar müsabakası 23 Ocak-24 Ocak 1909 tarihlerinde Macaristan'ın Budapeşte kentinde yapıldı. Lily Kronberger tek bayan yarışmacıydı. 1909 yılı çiftler müsabakası 8 Şubat 1909 da İsveç'in Stokholm kentinde yapıldı. Jüri üyeleri: Jüri üyeleri: Jüri üyeleri: 1969 Dünya Artistik Patinaj Şampiyonası Dünya Artistik Patinaj Şampiyonası Uluslararası Patenciler Birliği (ISU)'nin onayladığı, patencilerin dünya unvanı için yarıştığı yıllık artistik patinaj müsabakasıdır. 1969 yılı şampiyonası Amerika'nın Kolorado eyaletinde "Kolorado Spring"'de 25 Şubat-2 Mart 1969 tarihlerinde yapıldı. Jüri üyeleri: Yedek jüri: Jüri üyeleri: Yedek jüri: Jüri üyeleri: Yedek jüri: Jüri üyeleri: GÃ³rnik Zabrze Górnik Zabrze Zabrze'da kurulmuş Polonyalı futbol kulübüdür. Maçlarını 24,563 kişilik Górnik Stadı'nda oynar. Güncelleme: "21 Ekim 2015 itibarıyla" Ferris Bueller'le Bir GÃ¼n Ferris Bueller'le Bir Gün, ("Ferris Bueller's Day Off") 1986 yapımı bir komedi filmidir. John Hughes, senaryosunu yazıp yönetmenliğini yaptığı bu filmin yapımcılarından biridir. John Hughes de Glenbrook Kuzey Yüksek Okulunu bitirmiştir ve filmin çoğu sahnesi bu okulda geçmektedir. BaşrolleriMatthew Broderick, Alan Ruck, Mia Sara, Jeffrey Jones ve Jennifer Grey paylaşmaktadır. Ferris Bueller (Matthew Broderick) kendisini çok seven anne babası ve kendisini hiç sevmeyen ablası ile birlikte yaşamaktadır. Sürekli hasta numarası yaparak okula gitmemektedir. Hatta bilgisayarı ile kendi okuduğu okul olan Glenbrook Kuzey Yüksek Okulundaki müdürün bilgisayarına dahil olarak, kendisinin okula gelmediği gün sayısını azaltmaktadır. Bir gün yine okula gidemez. Okulun müdürü ondan nefret etmekte ve serseri olarak görmektedir. Onu böyle gören başka bir insan da ablasıdır. Oysaki kendisi ne zaman hastalansa okuldaki öğrenciler "Ferris'i Kurtarma Fonu" bile kurarlar. Ferris okula gitmediği günlerden birinde yine hasta numarası yapar ve anne babasından sürekli baskı gören, evinde kavga bitmeyen, sürekli anne babasından korkan ve hasta olmayı seven arkadaşı Cameron'ı (Alan Ruck) arar ve ondan 1961 Ferrari 250 GT Californiasini babasının garajından almasını söyler. Ferris ise kendi planıyla sevgilisi (Mira Sara) okuldan alıp Cameron'ın evine gelir. Cameron önce babasının arabasını almaktan tereddüt etse de yine de alırlar. Ferris Bueller'ın maceralarla dolu günü başlamıştır. Filmde yer alan bazı konuşmalar (uyuşturucu gibi) ABD'de PG-13 (13 yaşından küçükler için zararlı) olarak görülmüştür. Kanada'da film her yaş grubuna uygun bulunurken, Almanya'da 12 yaş ve üzeri, Kore'de 15+, Avusturya'da ise her yaş grubuna uygun görülmüştür. Filmin orijinal DVD'sinde yaş sınırı PG-13 olarak geçmektedir. Çoğu eleştirmen filmi beğendi. Eleştirmen Roger Ebert filme 4 üzerinden 3 verdi. Film %83 ile Rotten Tomatoes sitesinde Fresh (taze) değerlendirmesi aldı. Entertainment Weekly'nin 2006 yılında yaptığı En İyi 50 Lise filminde onuncu sırada yer almaktadır. Matthew Broderick filmdeki rolüyle Altın Kürede Sinema Dalında En İyi Aktör Altın Küre Ödülü - Müzikal veya Komedi dalında aday oldu. Entertainment Weekly hariç film Bravonun En İyi Komedi filmleri listesinde 54., British "50 Greatest Comedy Films" (50 En İyi Komedi Filmi) listesinde 26. sırayı aldı. AFI 100 Years... series serisinden AFI's 100 Years... 100 Laughs'ta da yer aldı. "Total Film" dergisi tarafından 2000 yılında en iyi komedi filmlerinde 23. yerde iken Empire dergisinde "Ferris Bueller's Day Off" başlığı altında en iyi gençlik filmi seçildi. Aslında 6 milyon dolar gibi düşük bütçeli film gişede 70 milyon dolara yakın bir hasılat elde edince, 1986 yılının en fazla hasılat elde eden filmlerinden biri oldu. $6,275,647 gibi ilk haftasında çıkış yapan film, başka bir gençlik filmi olan Rodney Dangerfield'ın "Back To School" filmini ikinci sırada bıraktı. Film müzikleri albümü çıkmamıştır; ancak, müzik listesinde birçok şarkıcı yer alır. Filmin Türkiye'de DVD ve VCD'leri mevcuttur. Filmin ABD'de orijinal DVD'sinin ardından içinde birçok ekstrası olan "Bueller... Bueller... Edition" versiyonu çıkmıştır. DVD'nin içinde John Hughes'ın sesli yorumu da yer alır. Özellikle bu DVD'deki yorum, diğer çıkmış DVD'lerdekinden daha iyidir. 1990 yılında filmin dizisi yapıldı. (Filmdeki oyuncular ve John Hughes bu projede yer almadı.) Kötü ratingler ve izleyicinin beğenmemesi nedeniyle dizi 13 bölüm sonrasında yayından kaldırıldı. Charlie Schlatter Ferris Buelleri oynamıştı. Jennifer Aniston da dizide rol almıştı. Filmdeki karakter yani Ferris Bueller karakteri birçok filmde ismi geçmekte ve filme gönderme yapılmaktadır. Ancak 1989 yapımlı başka bir John Hughes filmi olan She's Having a Baby filminde filmin sonunda çalışanların ismi geçerken Matthew Broderick Ferris Bueller karakterini canlandırmaktadır. "Veronica Mars: Nobody Puts Baby in a Corner (#2.7)" (2005) Yazılım ölçümleri Yazılım ölçümü, bir yazılımın herhangi bir niteliğinin, ya da o yazılımın teknik özelliklerinin (specification) bir ölçümüdür. Nicel (quantitative) yöntemlerin diğer bilim dallarındaki başarılı uygulamaları nedeniyle bilgisayar bilimleri pratisyenleri ve teorisyenleri aynı yaklaşımların yazılım geliştirme için de uygulanması konusunda uzun uğraşlar vermişlerdir. Bir Yazılım Mühendisliği profesyoneli olan Tom DeMarco, "Ölçülemeyen şeyler denetlenemezler" demiştir. Yaygın olarak kullanılan yazılım ölçümlerinden bazıları şunlardır: Tülay Tuğcu H. Tülay Tuğcu, (d. 12 Haziran 1942, Ankara, Türkiye), 2004-2005 yılları arasında Uyuşmazlık Mahkemesi başkanlığı ve 2005-2007 yılları arasında da Anayasa Mahkemesi başkanlığı yapan Türk hukukçudur. Bu göreve gelen ilk kadındır. Ankara'da doğup büyüdü. ilk ve ortaöğrenimini de TED Ankara Koleji'nde tamamlamıştır. Liseyi bitirdiğinde önüne iki seçenek çıkmıştır; bunlar Ankara Üniversitesi'nin Siyasal Bilgiler (Mülkiye) ve Hukuk Fakülteleri olmuştur. Çocukluğunda, kendi sözleriyle ""bahçesi daha büyük olduğu için"" Ankara Hukuk'u isteyen Tuğcu; dedesi ve ağabeyinin gittiği Mülkiye yerine, çocukluk hayali olan Ankara Hukuk'u seçmiştir. Tavşanlı Meslek Yüksekokulu Tavşanlı Meslek Yüksekokulu, Kütahya Dumlupınar Üniversitesi'nin Kütahya'nın Tavşanlı ilçesindeki meslek yüksekokuludur. Tavşanlı Meslek Yüksekokulu, yeni teknolojik gelişmelere paralel olarak çağdaş yaklaşımlarla yetiştirilmiş meslek elemanı bulmakta güçlük çekilen yeni ve önemli çalışma alanların gereksinimlerini karşılayacak düzeyde ve donanımda meslek insanları yetiştirmek amacıyla 1993 yılında Yükseköğretim Kurulu'nun kararıyla Kütahya Dumlupınar Üniversitesine bağlı olarak kurulmuş ve 1993-1994 döneminde Bilgisayarlı Muhasebe ve Vergi Uygulamaları programına kabul edilen öğrencilerle öğretime başlamıştır. Ertesi dönemde Bilgisayar Programcılığı ve İthalat-İhracat programları, 1997-1998 döneminde Bilgisayar ve Enformasyon Sistemleri programı ile Bilgisayar Programcılığı ve Bilgisayarlı Muhasebe ve Vergi Uygulamaları programlarının ikinci öğretim eğitimleri başlamıştır. 1999-2000 döneminde İş Makineleri ile Harita ve Maden Ölçme programlarının yanında İthalat-İhracat programının ikinci öğretimi açılmıştır. 2002-2003 döneminde ise Otomotiv programı MYO bünyesine katılmıştır. 2002-2003 döneminde bazı programlar METEB kapsamına alınarak birleştirilmiş ve buna bağlı olarak isim ve ders içerikleri değiştirilmiştir. 2004-2005 döneminde Tavşanlı MYO bünyesinde Endüstriyel Otomasyon ile Büro Yönetimi ve Sekreterlik bölümü açılmıştır. Tavşanlı Meslek Yüksekokulu, 2005-2006 eğitim-öğretim yılında bugün bulunduğu binaya taşınmıştır. 2008-2009 döneminde Doğalgaz Isıtma ve Sıhhi Tesisat Teknolojisi ile Lojistik ve 2011-2012 döneminde de İnternet ve Ağ Teknolojileri programları açılmıştır. Meslek yüksekokulu bünyesindeki bazı programların ismi, daha sonra alınan kararlar gereği değişmiştir. Kütahya Dumlupınar Üniversitesi Tavşanlı Meslek Yüksekokulu bünyesinde 9 bölümde 10 programda eğitim-öğretim verilmektedir. (*) Tavşanlı MYO bünyesindeki Gaz ve Tesisatı Teknolojisi, İş Sağlığı ve Güvenliği ile Kontrol ve Otomasyon Teknolojisi programlarına yeni öğrenci alımı yapılmamaktadır. Tavşanlı MYO binası içinde bilgisayar laboratuvarları, makine atölyesi ve harita kadastro ölçme tekniği laboratuvarına sahiptir. Bilgisayar derslerinin kuramsal kısımları projeksiyon sınıflarında görsel olarak anlatılmakta, uygulama kısımları ise bilgisayar laboratuvarında yürütülmektedir. Yeni teknoloji projeksiyon cihazlarının bulunduğu 4 adet projeksiyon sınıfı mevcuttur. Bunun yanında toplam 42 bilgisayara ve projeksiyonlara sahip 2 bilgisayar laboratuvarı bulunmaktadır. Bunun yanında Makine programının gereksinimlerine göre düzenlenmiş bir makine atölyesi ve Harita Kadastro programının gereksinimlerine göre düzenlenmiş ölçme tekniği laboratuvarı bulunmaktadır. Tavşanlı MYO'nun 1998-1999 öğretim yılında kurulan kütüphanesinde yüksekokulda verilen derslerin yanında genel kültür konularında kitaplar ve süreli yayınlar bulunmaktadır. Kütüphanede öğrencilerin sosyal etkinlikleri için çalışmalar yapılmakta olup, öğrenciler tarafından çeşitli tiyatro ve spor faaliyetleri hazırlanmaktadır. Bunun yanında meslek yüksekokulu içinde yemekhane, öğrenci yurdu, spor alanları bulunmaktadır. Kütahya Dumlupınar Üniversitesi Tavşanlı Yerleşkesi, Tavşanlı-Harmancık karayolunun 3. km'sindeki alanda bulunmaktadır. Tavşanlı Yerleşkesi'ne Tavşanlı Belediyesi'nin 1 numaralı otobüsleriyle ulaşılabilir. Yekaterina Yuryeva Yekaterina Valeryevna Yuryeva (Rusça: Екатерина Валерьевна Юрьева) (d. 11 Haziran 1983, Chaykovsky, Perm Krai) Rus biatlet. 2008 yılında 15 km bireysel kategorisinde dünya şampiyonu olmuş, takip yarışında gümüş madalya almıştır. Ocak 2005'te Biatlon Dünya Kupası yarışlarına katıldı ancak toplamda 13. olarak bitirdiği 2006/2007 sezonundan önce Rus takımında düzenli olarak yer almadı. 2007 Aralık'ta Pokljuka, Slovenya'daki 15 km bireysel yarışında ilk dünya kupası zaferini elde etti. İnandığın Masallar İnandığın Masallar, Pinhani'nin 2006 yılında yayınladığı ilk albümleri. Albüm yayınlandıktan sonra kendine has bir dinleyici kitlesi edinmiştir. Daha sonra, albümdeki şarkıların Kavak Yelleri dizisinde kullanılmasıyla beraber büyük ilgi çekmiştir. Yalın diskografisi Türk pop müziği sanatçısı Yalın'ın diskografisi. Yalın kariyerinde 4 solo albüm yayınlamıştır. Ayrıca Serdar Ortaç, Gülben Ergen, Bengü, Ayşe Özyılmazel, Sıla, Ozan Doğulu gibi sanatçılara beste vermiş, ortak çalışmalara imza atmıştır. Türkiye'deki medya grupları listesi Türkiye'deki medya grupları listesinde, Türk medyasında rekabetçi yerli medya sektöründe birden fazla televizyon ya da radyo kanalı veya gazeteye sahip olup, gruplaşmış şirketler listelenmektedir. LÃ¼zinyanlÄ± Guy Lüzinyanlı Guy ya da Guy de Lusignan (1150 - 18 Temmuz 1194, Lefkoşa). Evlilik yoluyla bir Haçlı devleti olan Kudüs Krallığı'nın başına geçen, Selahaddin Eyyübi'nin ordularıyla yaptığı Hittin Savaşı'nı kaybederek Kudüs'ün Haçlıların elinden çıkarak tekrar Eyyubilerin eline geçmesine neden olan bir Fransız haçlı şövalyesidir. Guy, Kudüs Krallığı'nın 1186-1192 arasındaki kralıdır ve bu unvanı Kudüs'lü Sibylla olan hanedan üyesiyle evlenerek ele geçirmiştir. Kesin olarak bilinmeyen bir tarihte Kutsal topraklara ulaştıktan sonra (Kardeşi Amalrik'in daha önceden gelmiş ve seçkinler arasına katılmış olduğu), 1180 yılında krallık içerisindeki ortaya çıkabilecek politik karışıklığın önüne geçebilmek için alelacele Sibylla ile evlendirildi. 1186 yılında Kraliçe Sibylla, Guy'e tacı devretmiştir. 1187 yılında Selahaddin ile yapılan Hıttin Savaşı'nı kaybetmiş ve esir düşmüştür. Üç ay sonra da Kudüs, Selahaddin Eyyubi tarafından ele geçirilmiştir. Bir sonraki yıl Şam'da hapsedildikten sonra Selahaddin tarafından serbest bırakılmıştır. 1194 yılına kadar Kıbrıs Krallığı'nı idare etmiş ve aynı yıl kardeşi II. Amalrik tarafından yerinden edilmiştir. Barış Derneği Davası Barış Derneği Davası veya Barış Davası, 12 Eylül Darbesi'nden sonra 17 Mayıs 1982'de Barış Derneği'ne karşı açılan dava. Barış Derneği Davası, darbe ve ardından gelen sıkıyönetim döneminin önemli davalarından biri olarak bilinir. Uzun yargılamaların sonunda çeşitli mahkûmiyetleri beraberinde getirdi. Dava iki kez Askerî Yargıtay'a gidip gelerek sonunda beraatlerle sonuçlandı. Dava, Türkiye ve dünya kamuoyu tarafından izlendi ve "barışın yargılanması" olarak da anıldı. Dava sanıkları, davanın sürdüğü 1984 yılında Nobel Barış Ödülü'ne aday gösterildi. Dava, 1991 yılında günümüzde mülga olan 1926 tarihli Türk Ceza Kanunu'nun 141 ve 142. maddelerinin kaldırılmasına bağlı düşmesiyle sonlanmıştır. 12 Eylül Darbesi sonrası Sıkıyönetim mahkemelerince 23 bin 677 derneğin faaliyeti durduruldu ve haklarında davalar açıldı. Bu derneklerden biri de 1977'de Mahmut Dikerdem'in öncülüğünde kurulan Barış Derneği oldu. İlk olarak dernek hakkında bir soruşturma açıldı. Dernek hakkındaki soruşturma, 12 Ekim 1980'de İstanbul Sıkıyönetim Komutanlığı'nın verdiği emir ile başladı. Soruşturma gerekçesi olarak derneğin bir bültenindeki yazılar gösterilmiştir. Ancak soruşturma devam ederken, kapsamı genişletildi ve derneğin kuruluşundan itibaren soruşturulmasına karar verildi. Bu kapsamda, derneğin soruşturma tarihine kadar görev yapan yönetici kadrosunun tamamının ifadesi alındı. Soruşturma genişletilmiş kapsamda devam ederken İstanbul Sıkıyönetim Savcılığı 30 Aralık 1980'de ve 22 Ekim 1981'de İstanbul Sıkıyönetim Mahkemesi'ne başvurarak iki kez tutuklama isteğinde bulundu. Bu talep üzerine mahkeme yaptığı incelemede herhangi bir suç unsuruna rastlamaması nedeniyle savcılığın talebini reddetti. Talebin reddilmesi üzerine savcılık, Prof. Dr. Kayıhan İçel, Prof. Dr. Erol Cihan ve asistan Şükrü Alpaslan'dan oluşan bilirkişi heyetine başvurarak inceleme talep etti. Bu inceleme sonrası hazırlanan raporda derneğin suç oluşturacak faaliyetlerde bulunduğu yazıyordu. Bu rapor üzerine İstanbul 2 Numaralı Sıkıyönetim Mahkemesi'ne başvuran savcılığın talebi kabul edildi ve 23 Şubat 1982 tarihinde dernek yöneticilerinin tutuklanmasına karar verildi. Bu kararın ardından dernek başkanı Mahmut Dikerdem, İstanbul Barosu başkanı Orhan Apaydın, Türk Tabipleri Birliği başkanı Erdal Atabek ile birlikte 44 kişi gece yarısı yapılan operasyon ile evlerinden alınarak cezaevine gönderildi. Gerçekleştirilen soruşturma sonrası cezaevine gönderilen 44 kişiden 25'i tutuklanırken geri kalanları tutuksuz yargılanmak üzere serbest bırakıldı. İstanbul Sıkıyönetim Savcılığı, iddianameyi hazırlayarak mahkemeye sundu. İstanbul Sıkıyönetim Mahkemesi, iddianameyi kabul ederek 1926 tarihli Türk Ceza Kanunu'nun (TCK) 141 ve 142. maddeleri uyarınca 17 Mayıs 1982'de Türkiye Barış Derneği davasını açtı. 17 Mayıs 1982'de başlayan ve 1,5 yıl devam eden davada, yargılanan 27 sanığın sorgularının tamamlanması 6 ay sürdü. Bu süreç içerisinde sanık avukatları birçok kez mahkemenin tutumunu eleştirerek protesto ettiler. Bu protestolar arasında avukatların iki defa reddi hakim talebi mahkemece geri çevirildi. 14 Kasım 1983'e kadar süren davanın birinci bölümünün kararında tüm sanıklar için mahkûmiyet kararı verildi. Verilen bu kararı Askerî Yargıtay 3. Dairesi bozdu. Bunun üzerine yeniden başlayan yargılama sürecinde verilen karar bir öncekiyle aynı oldu. Verilen bu ikinci kararı da Askerî Yargıtay eksik inceleme yapıldığı gerekçesiyle bozdu. Bu yargılamanın devam ettiği süreçte, Barış Derneği'ne ikinci bir dava açıldı. Bu davada sanık olarak yargılananlar ise ilk davadaki avukatların bir kısmı ile Tarık Akan, Genco Erkal gibi isimlerden oluşmaktaydı. 736 sayfalık ilk dava kararları ancak Mart 1984'te resmi olarak açıklanmıştır. 18 Mart 1986'da iki dava birleştirilerek tek dava haline getirildi. Dava sürerken, 17 Şubat 1986'da Reha İsvan, Aykut Göker, Tahsin Usluoğlu gibi isimlerin de aralarında olduğu altı kişi tahliye edilirken, 10 Mart 1986'da da Erdal Atabek ve Ali Sirmen'in aralarında olduğu altı kişi tahliye edildi. Dava sürerken, 1 Mart 1986'da İstanbul Barosu başkanı Orhan Apaydın, 20 Haziran 1986'da da CHP Milletvekili İsmail Hakkı Öztorun hayatını kaybetti. 21 Nisan 1991 yılına kadar birçok sanığın beraati ile devam eden dava, aynı yıl 3713 sayılı Terörle Mücadele Kanunu ile TCK'nin 141 ve 142. maddelerinin kaldırılmasıyla düştü ve tutuklu sanıkların suçsuz bulunup beraat edilmesi ile de dava sonlandı Dernek başkanı Mahmut Dikerdem, öğretmen ve yazar Reha İsvan, hukukçu ve yazar Orhan Apaydın, tıp doktoru ve yazar Erdal Atabek, mühendis Aykut Göker, TÜMDER genel başkan yardımcısı Tahsin Usluoğlu, Orta Doğu Teknik Üniversitesi öğretim üyesi Haluk Tosun, öğretmen ve yazar Şefik Asan, Türk Mühendis ve Mimar Odaları Birliği ve Elektrik Mühendisleri Odası üyesi Aybars Ungan, sanatçı Ali Taygun, yazar Uğur Kökden, psikiyatrist Metin Özek, gazeteci Niyazi Dalyancı, yazar Ataol Behramoğlu, hukukçu ve yazar Ali Sirmen, siyaset bilimci ve Türkiye ve Orta Doğu Amme İdaresi Enstitüsü öğretim üyesi Gencay Şaylan, Elektrik Mühendisleri Odası üyesi Ergun Elgin, ressam ve heykeltıraş Orhan Taylan, yazar Hüseyin Baş, CHP eski milletvekili Nedim Tarhan, CHP eski milletvekili Mustafa Gazalcı, CHP eski milletvekili İsmail Hakkı Öztorun, bağımsız eski milletvekili Nurettin Yılmaz, CHP eski milletvekili Kemal Anadol ve Marmara Üniversitesi işletme profesörü ve dekan Melih Tümer. Adecco Adecco, birçok ülkede insan kaynakları alanında danışmanlık hizmeti veren sektöründe lider konumda olan küresel bir şirkettir. Merkezi İsviçre'dedir. Türkiye pazarına yerli bir firmayla ortak olarak girişmişse de 2008 yılında alınan bir kararla tüm hisseler Adecco merkez tarafından satın alınacaktır. 2008 yılı itibarıyla 70 ülkede, 6.700 şubesi ve 35.000 Adecco çalışanı vardır. Ludwig Schwerin von Krosigk Johann Ludwig (Lutz) Graf Schwerin von Krosigk (d. 22 Ağustos 1887 - ö. 4 Mart 1977), Nazi Almanyası'nın son şansölyesi. Hukuk ve Siyaset bilimi okudu. 1909'da Prusya yönetimine girdi. 1914 yılında stajyerlik sınavını verdi. I. Dünya Savaşı sırasında Alman ordusunda görev aldı. 1919 yılında Yukarı Silezya'da idari hukukçu, 1920 yılında Reich Maliye Bakanlığı'nın Tazminat Bölümünde müşavir, 1929'da Bütçe Bölümü Başkanı ve Bakanlık Müdürü, 1931 yılından itibaren aynı zamanda Tazminat Bölümü Müdürü, 1932 yılından itibaren Bütçe Bölümünde şube müdürü, aynı yıl Maliye Bakanı oldu. Joseph Goebbels'in intihar etmesinden sonra 2 Mayıs-23 Mayıs 1945 tarihleri arasında Nazi Almanyası'nın son şansölyeliğini ve dışişleri bakanlığını yaptı. Cumhurbaşkanı Karl Dönitz ile beraber Sovyet ordusu direnmeye devam ederken Batılı müttefikleri ile bir ateşkes anlaşması için çalıştı. Ailesinin birçok üyesi Adolf Hitler'e karşı suikast girişimlerinde yer aldı. II. Dünya Savaşı'nın Avrupa cephesinin bitmesinden sonra 23 Mayıs 1945 tarihinde İngilizler tarafından tutuklandı ve Nazi Almanyası Hükümeti'nin diğer önde gelen üyeleri ile birlikte Nürnberg Uluslararası Askerî Ceza Mahkemesi'nde yargılandı. Bakanlıklar Davası'nda suçlu bulunarak 10 yıl hapis cezasına çarptırıldı. Fakat 1951 yılında bir af ile serbest bırakıldı. Daha sonraki yıllarda, ekonomik politika ve anıları olarak iki sürümde birçok kitap yazdı. Sonrasında Essen'de yaşadı ve bir yazar ve gazeteci olarak çalıştı. Teymur Recebov Teymur Recebov (, 12 Mart 1987, Bakü), Azerbaycanlı satranç oyuncusu. 2003 yılında Kasparov'u yenmiştir. Böylece bir Dünya şampiyonunu yenen en genç satranç oyuncusu unvanını da kazanmıştır. 2004 yılında FIDE dünya şampiyonasında yarı finale yükselmiştir. 2005'te Dos Hermanas turnuvasını kazanmış ve aynı sene içinde Avrupa ikincisi olmuştur. 2006'da Linares'te dünya Şampiyonu bulgar Veselin Topalov'u yenerek ikinci olmuştur. 2007 yılında Corus turnuvasının galibi olmuştur. Åžehzade Şehzade, padişah oğullarına ve onların erkek çocuklarına verilen unvandır. Şehzade, Osmanlı Devleti'nde padişahın erkek çocuklarına verilen unvandır. Aynı şekilde şehzadelerin de çocukları bu unvanı alırlar ve kendi erkek çocuklarına da geçirirlerdi. Yani Osmanlı hanedanına mensup padişah dışındaki tüm erkekler bu unvanı taşırlardı. Avrupa ülkelerinde kullanılan prens unvanına karşılık gelir. Şehzadeler, klasik devirde bu unvandan sonra sultan, sonra da kendi isimlerini kullanırlardı. Ekberiyet uygulamasına kadar okuma çağında yanlarına verilen lala ile eğitme başlayan ve sancağa çıkan şehzadeler yıllar süren zorlu bir taht mücadelesi sonrası tahta çıkıp padişah olurlar ya da çıkamayıp ya tutsak hayatı yaşarlar ya da öldürülürlerdi. Bu nedenle taht mücadelesi çok önem sarf ettiğinden mücadeleyi en iyi kazanır bu da padişahın en iyi olmasını sağlardı. Klasik dünya tarihinde sınırlar çizip hükümdarlıkta bulunmuş soyların erkek nesillerinin tümüne batıda Prens, Ortadoğu'da Şehzade unvanı verilmiştir. Şehzade unvanı sadece Osmanlı Hanedanında kullanılmamakla beraber, Türk ve İslam medeniyetlerinin kurmuş olduğu Devlet ve Beyliklerin Hükümdarlarının erkek çocukları ve ondan devam eden soylarına da verilen bir unvandır. Tarihçilerin eserlerine ve belgelere bakıldığında da bu durumun çok net ifade edildiği gözlenmektedir. Orta Asya'da, Anadolu'da ve Orta Doğu'da kurulan Timur Devleti, Akkoyunlu Devleti, Karakoyunlu Devleti, Dulkadiroğlu Devleti ve İlhanlı Devleti Hükümdarlarının erkek çocuklarının da Şehzade unvanı kullandığı bilinmektedir. Unvan, Osmanlı İmparatorluğu döneminde kullanılmıştır ve Farsça kökenlidir. Farsça okunuşu şahzāde veya şāhzāde olarak, yazılışı ise شهزاده/شاهزاده şeklinde olup "hükümdar oğlu, prens" anlamlarına gelir. Osmanlı İmparatorluğunda padişah çocuklarına "çelebi" de denilirdi. Eski Türkçede ise prens yani şehzadeler için "tegin" adı kullanılmış, bu sözcük Moğol diline "tigid" olarak geçmiş ardından Osmanlı döneminde "yigit" biçiminde kullanılmıştır. Şehzadelerin eğitimine kuruluşundan itibaren tüm Osmanlı dönemi boyunca büyük önem verilmiştir. Bu eğitimin önemli olmasının asıl nedeni ise tahta geçecek ve padişah olacak şehzadenin ülke yönetimini ele alacak olmasıdır. Ancak bu eğitimler dönemler halinde çeşitli değişimlere uğramıştır. Şehzade eğitimlerinin değişim geçirdiği dönemler ise dört bölüme ayrılabilir. Bunlar; 19'uncu yüzyılın başında ilan edilen İkinci Meşrutiyete kadar şehzadeler, ilk eğitimlerine saraylarda başlıyorlardı. Şehzadelerin bu eğitimlerinden Dâye ve Lalalar sorumlulardı. İlk öğretime başlayacakları zaman Bed’-i Besmele törenleri gerçekleştiriliyordu. Bu zamana kadar alfabe harflerini zaten öğrenmiş olan şehzadelere alfabe okutuluyor ve kısa bir tören gerçekleştirilmiş oluyordu. Okula başlayan şehzadeler çok çeşitli dersler almalarına karşın, öncelik okuma, yazma, Kur'an ve temel dini eğitimler üzerine eğitim alıyorlardı. 11 veya 15 yaşına kadar devam eden bu eğitimlerde dövüş ve binicilik gibi uygulamalı dersler de bulunuyordu. Şehzadeler 11 veya 15 yaşına kadar aldıkları teorik ve temel eğitimlerin ardından, saltanat sırası kendilerine gelinceye kadar pratik eğitim için büyük sancaklara gönderiliyorlardı. Bu pratik eğitim için sancaklara gönderilme dönemi I. Ahmed ile birlikte son bulmuştur. Bu dönemden sonra kafes sistemi olarak bilinen sistem devreye girmiştir. Bu sisteme göre onlu yaşlarına kadar eğitimlerini tamamlayan şehzadeler, saraylarda Şimşirlik olarak adlandırılan dairelerdeki kendilerine ayrılan bölümlerde yaşamaya başlamışlardır. Ancak 15 yaşından küçük olanlar Topkapı Sarayı'nda, "Dâye" adı verilen çocuk hizmetçilerinin bakımı altında yaşıyorlardı. 15 yaşından sonra ise kendi bölümlerine yerleştiriliyorlardı. Artık burada, saray dâhilindeki yerlerini asla terk edemiyorlardı. Eğitimleri ise aksaksız ve çok sıkı bir şekilde öğretmenler eşliğinde devam ediyordu. Şehzadeler saray bölümlerinde uzun yıllar bir tür hapis hayatı gibi yaşamaya mecbur bırakılıyordu. Çünkü hizmetçiler (cariye) ve anneleri dışında neredeyse kimseyle irtibatları olmuyordu. 1839 yılına kadar hiçbir devlet töreni veya bayrama da iştirak etmeyen şehzadeler ancak Abdülmecid'in 1839 ile 1861 yılları arasındaki saltanatı esnasında bazı tören ile bayramlara katılabildiler. Bu dönem zaten kafes sisteminin yumuşadığı ve bozulmaya başladığı bir dönemdir. Ayrıca bu dönemde şehzadelerin eğitimlerinde de değişiklikler olmuş, batı kültürü de verilen eğitimler arasına girmiştir. Ayrıca yine bu dönemde Şehzâdegân Mektebi (Mekteb-i Âli) okulunda daha önce hanedan üyeleri ve Osmanlı Devleti'nin ileri gelenlerinin çocukları eğitim görürken, daha sonra ağırlıklı olarak şehzadeler eğitim almaya başlamışlardır. Bu okulda yabancı öğretmenler de dersler verebiliyordu. Ancak ağırlıklı olarak öğretmenler askerlerden seçiliyorlardı. Sonraki yıllarda padişah II. Abdülhamid bu okulda kendi çocuklarına daha fazla ilgi gösterilmesini ve daha iyi eğitim almalarını istemişti. Çocuklarının eğitimine gösterdiği özeni ve itinayı ise hanedanın diğer erkek çocuklarının eğitiminde göstermedi. Bu nedenle diğer hanedan üyelerinin erkek çocuklarının eğitim seviyeleri bu yıllarda oldukça düşüktü. 1908 yılında İkinci Meşrutiyetin ilanı ile birlikte bu okul kapandı. II. Abdülhamid'in 1909 yılında tahttan indirilmesi, şehzadelerin eğitim ve diğer durumlarını da değiştirdi. Artık şehzadeler kapalı yerlerde de kalmaktan kurtulmuşlardı. 1913 yılında ise şehzadelerin eğitimine yönelik olarak "Hanedân-ı Saltanat Âzâsının Hâl ve Mevkileri ile Vazâifini Tayin Eden Nizamnâme" yürürlüğe girdi. Bu nizamnameye göre artık şehzadeler mükemmel bir şekilde Türkçe ve Arapça eğitimi gördükten sonra, bir yabancı dilin okumasını ve yazmasını da öğreneceklerdi. Ayrıca Nizamnâme ile birlikte şehzadelerin eğitimi de kurumsal bir yapıya kavuşmuş oldu. Şehzade eğitimine dair son karar ise 7 Şubat 1922 tarihinde "Hanedân-ı Saltanat Kararnamesi" ile yapıldı. Bu Kararname ile şehzadelere verilen eğitimin daha net çerçevesi çizilmiştir. Sancağa gönderilme uygulamasının kaldırıldığı kafes sistemi uygulamasına kadar şehzadeler daha önce askeri görevler üstleniyorlar ve bu bakımdan kendilerini geliştiriyorlardı. Ancak şehzadeler I. Süleyman'ın 1566 yılındaki ölümünün ardından, orduda fiilen görev alamamış ve savaşlara katılamamışlardır. Bu dönem Abdülmecid'in 1839 yılındaki saltanatına kadar da böyle devam etmiştir. Ancak bu dönemden sonra şehzadeler daha özgür bir hayat yaşamalarına rağmen, çok büyük derecede devlet yönetimi veya orduda görev almamışlardır. Daha sonra kısmen bazı şehzadeler bir takım devlet görevlerinde bulunmuşlardır. Şehzadelerin taht kavgalarına tutuşmasının en önemli nedeni ise tahta çıkma konusunda herhangi bir veraset sisteminin bulunmamasıdır. Yani her şehzade padişah (hükümdar) olma hakkında sahiptir. Ancak bu düzen I. Murat'ın padişahlık döneminde değişmiştir. I. Murat padişahlığı yalnızca padişah ve oğullarına bırakmıştır. Bu durumda beraberinde zaman zaman büyük taht kavgalarını getirmiştir. Bu durum II. Mehmed'in çıkardığı Fatih Kanunnamesi'nde de; Ve her kimesneye evlâdımdan saltanat müyesser ola, karındaşların nizamı âlem için katletmek münâsibdir şeklinde geçmiş ve böylece devlet yönetimi aşırı merkeziyetçi bir yapıya dönüştürülmüş, padişahı "mutlak hakim" kılmıştır. Günümüzdeki bazı kaynaklarda bu olay "kardeş katlinin yasallaşması" olarak belirtilmektedir. Yeni düzen ve sisteme, I. Ahmed tarafından padişah çocuğu şehzadelerden en akıllı ve yaşlı olanın tahta getirilmesi kuralı da getirildiğinden dolayı veraset sistemi daha katı ve belirgin duruma gelmiştir. Bu yıllarda şehzadeler genellikle yakınlarının ve özellikle annelerinin ihtirasları nedeniyle sık sık taht kavgaları sonucunda katliamlara kurban gitmişlerdir. Şehzadeler padişahın erkek çocukları oldukları için Osman Gazi'den itibaren devam eden soy bağı Osmanlı Hanedanlığı olarak adlandırılıyordu. 1792 yılından itibaren Osmanlı İmparatorluğu dağılma dönemi başlamış ve bu dönem 1922 tarihinde Osmanlı İmparatorluğunun yıkılışına kadar devam etmiştir. Günümüzde aynı soy bağının devamından gelen erkek çocuklar hâlen şehzade adıyla anılmaya devam etmektedir. Hatta Profesör Metin Hülagü II. Abdülhamit’ten sonra tüm şehzadelere yönelik bir siyaset yasağı olduğunu iddia etmektedir. Günümüzde Osmanlı Hanedanları ile soy bağı olanların bir kısmı Türkiye'de, bir kısmı ise yurt dışında değişik ülkelerde yaşamaktadırlar. Bu kişilerden şehzade unvanını devam ettiren erkek çocukların en yaşlısı ve kıdemli üyesi ise "Hanedan reisi" adıyla adlandırılmaktadır. Osmanlı Hanedanlığı ise 1922 yılında Ankara Hükûmeti tarafından saltanatın kaldırılması ile son bulmuştur. Osmanlı Hanedanları 1922 tarihine kadar hâlen Başbakanlık Osmanlı Arşivleri'nde muhafaza edilen "Osmanlı Hanedan Defteri"'ne kayıt ediliyordu. Bu deftere kayıt edilen son Osmanlı Hanedanı Neslişah Sultan 2 Nisan 2012 tarihinde vefat etmiştir. Bu nedenle günümüzdeki kayıtları aile içerisinde tutulan Osmanoğulları ailesindeki "Hanedan reisi" kullanımı ile "Osmanlı Hanedanı"ndaki kayıtları "Osmanlı Hanedan Defteri"ne kaydolan "Hanedan reisi" kullanımını birbirlerinden farklıdır. Åžehir Komandosu Suburban Commando 1991 yılı yapımı filmin yönetmenliğini Burt Kennedy yapıyor. Başrollerde ise Hulk Hogan ve Christopher Lloyd var. Shep (Hulk Hogan), bir uzay komandosu olarak kendi gezegeninden kaçıp teknik arıza nedeniyle Dünya'ya inmek zorunda kalır. Bu hiç tanımadığı gezegende türlü aksilikler karşılacaktır. Geçinebilmesi için yeni bir iş bulması gerekmektedir ve bir evde 2 yaramaz çocuğa dadılık yapmaya başlar. Bu arada peşinden gelen diğer 2 uzay komandosuyla başetmeye çalışacaktır. Alimerdan Topçubaşov Alimerdan Alekber oğlu Topçubaşov (; 4 Mayıs 1863, Tiflis - 8 Kasım 1934, Paris), 1918 ve 1920 yılları arasında varlığını sürdürmüş Azerbaycan Demokratik Cumhuriyeti'nin kurucularından olan, dışişleri bakanı ve parlamento sözcüsüdür. Alimerdan Bey tanınmış Topçubaşı ailesinin Gence boyundandır, 4 Mayıs 1863 tarihinde Tiflis'te doğdu. Tiflis Gymnasiumu'nu bitirdikten sonra Sankt Peterburg Üniversitesi'nde eğitim almaya başlamış ve 1888'de hukuk fakültesinin mezunu olmuştur. Hristiyanlığa geçmesi koşuluyla Sankt Peterburg Üniversitesi'nde öğretmenlik yapması teklif edilen Topçubaşov, teklifi reddederek Güney Kafkasya'ya dönmüş ve mesleğine burada devam etmiştir. Azerbaycan Türkçesi ilk gazete olan "Ekinci"'nin kurucusu Hasan bey Zerdabi'nin kızı Peri Melikova ile evlenmiştir. Dönemin hayırsever Azerbaycanlı iş adamlarından Zeynel Abidin Tağıyev, 1897 yılında "Kaspi" gazetesini satın alarak Topçubaşov'a gazete başyazarlığı teklifinde bulunmuştur. O zamandan başlayarak Topçubaşov siyasete girmiş ve kısa bir sürede Rus İmparatorluğu'nun Türk ve Müslüman toplumları içinde siyasi özgürlük ve eşitlik ilkelerini teşvik etmeye başlamıştır. Tampere Teknoloji Ãœniversitesi Tampere Teknoloji Üniversitesi. Finlandiya'nın Tampere şehrinde bulunan Teknik bir üniversitedir. Fincesi "Tampereen Teknillinen Yliopisto" olan üniversite yaklaşık 10,000 öğrenciyi barındırır. Tampere şehir merkezinden yaklaşık 6 km uzaklıktaki Hervanta bölgesinde yer alan geniş kampüsü ve hemen yanında bulunan Hermia adlı Teknokenti ile Nokia nın desteği ile kurulmuş ilk üniversitedir. 6 Fakülte binası, 1 spor kompleksi, 1 kapalı otopark ve etrafında bulunan ufak Ar-Ge şirketlerinden oluşan kampüs Tampere'deki en büyük üniversite kampüsü arazisidir. Üniversiteye çeşitli amaçlaçlarla yurt dışından gelen yabancı öğrenciler için kurulmuş INTO adlı bir adet öğrenci kulübü bulunmaktadır ve yabancı öğrencilere Finlandiya'yı ve Fin kültürünü tanıtmak ve sevdirmek için sayısız aktiviteler düzenlenmektedir. 1965 yılında kurulan üniversite yurt dışı değişim ve ortak projelere verdiği önem ile tanınmaktadır. Finlandiya'nın uluslararası olarak en çok tanınan ve en aktif üniversitesidir. Yılda Yaklaşık 800 değişim (Erasmus-Socrates Programı) öğrencisini ağırlamaktadır. Üniversite aynı zamanda tam olarak 170 yurt dışı üniversitesi ile Erasmus-Socrates Programı dahilinde anlaşmalıdır. Türkiye'den de pek çok üniversite buna dahildir: Üniversitenin kendisine ait yurdu bulunmamaktadır. Finlandiya'da yasalar gereğince öğrenci yurtlarını özel şirketler sağlar ve okullarla anlaşmalı olarak çalışan bu kurumlar son derece uygun fiyatlarla öğrencilere son derece lüks ve rahat evler sağlamaktadır. Tampere Teknoloji Üniversitesi öğrencilerine kampüs ile yine aynı bölgede bulunan 10 adet birbirinden ayrı yurt ile barınma imkânı sağlayabilmektedir. Bunlardan en büyüğü Mikontalo yurdu İskandinav Ülkeleri arasındaki en büyük öğrenci yurdudur. Finlandiya bayrağı Finlandiya bayrağı, Finlandiya'da ulusal bayrak ve devlet bayrağı olarak ikiye ayrılmaktadır. 29 Mayıs 1918'de kabul edilmiştir. Bayrak beyaz zemin üzerindedir. Bayrağın köşelerine doğru uzanan mavi haç vardır. Bayrak Danimarka bayrağında olduğu gibi haçın yatay kısmı gönder kısmına doğru kaymıştır. Mavi renk Finlandiya'nin meshur göllerini, beyaz zemin ise Finlandiya diyince akla gelen kar kaplı toprakları temsil eder. Bayrağın fince ismi "Siniristilippu"'dur. Türkçesi ise "Mavi Haçlı Bayrak"tır. Devlet versiyonunda haçı oluşturan dikdörtgenlerin kesişim alanına Finlandiya'nın savaş arması olan aslan yerleştirilir. Aliens vs. Predator: Requiem Aliens vs. Predator: Requiem, 2007 yapımı gerilim bilimkurgu filmi. Bu filmde bu sefer iki uzaylı ırkın savaşını Colorado'daki bir kasabaya taşıyor. Bu iki tür burada birbirlerinden intikamlarını almaya çalışacaklardır. Ayrıca iki ırkın melezi yeni bir ırkta ilk defa izleyenleriyle buluşuyor.Devam filmi olan bu bölümde Alien ve Predator savaşının yanı sıra melez ırkın da ortaya çıkışı bilimkurguya renk katmış. Hollanda bayrağı Hollanda bayrağı 16. yüzyılın ikinci yarısında I. William tarafından hazırlatılmıştır. Bayrağın ilk ismi prinsevlag'tır. Bu "prensin bayrağı" anlamına gelmektedir. O zamanların lideri Prince William of Orange tarafından dizayn edilen bayrakta ilk başta kırmızı renk yerine turuncu renk vardı. Daha sonra 17. yüzyıl ortalarında turuncu renk kırmızı olarak değişmiştir. Üstten alta olmak üzere üç yatay şerit ve bu şeritlerin renkleri sırasıyla kırmızı, beyaz ve mavidir. Lüksemburg’un bayrağına benzer. Uzun zamandır kullanılan bayraklardan biridir. Runes of Magic Runes of Magic ya da kısaca RoM, Runewaker Entertainment şirketi tarafından geliştirilen devasa çok oyunculu çevrimiçi rol yapma oyunu (MMORPG). Oyun kısa zamanda büyük kitlelere ulaşmış, bunun bir sonucu olarak da resmi yayımcıların sunucuları dışında birçok oyuncu yapımı sunucu açılmıştır. Düşsel fantastik bir dünyada geçen bu oyunda karakter yaratırken seçilebilecek sekiz temel sınıf vardır. Bunlardan üçü savaşçı, şövalye ve gardiyan sınıfıdır. Diğer iki sınıftan biri uzak menzilli silahlar tercih ederken, biri hançer gibi yakın dövüş konusunda usta. Büyü kullananlar ise ya iyileştirici özelliklere, ya da zarar verici özelliklere sahip büyüler kullanabiliyorlar. Oyun içerisinde alacağınız görevleri yerine getirdikten sonra, görevi size veren kişiye geri dönerek ödülünüzü ve tabii ki tecrübe puanlarınızı toplayabiliyorsunuz. Puanlarınız yeterli seviyeye geldiğinde de seviyenizi artırabiliyorsunuz. Oyunun en başlarında tek başınıza yerine getirmeniz gereken görevleri tamamladıktan sonra sıra grup görevlerine geliyor ve burada oyunu oynayan diğer oyuncularla ortak hareket etmeniz gerekiyor. Bu nokta en ideali 2 savaşan karakter ve 2 iyileştiriciden oluşan bir grup kurmak. Savaşçılar düşmanlarınızı yok etmeye çalışırken, onları ayakta tutabilmenin anahtarı ise iyileştiricilerin ellerinde. Savaşçı/Warrior: Eğer yaşamla ölüm arasındaki çizgide dans etmek sana göreyse, sınırsız bir güç ve eşsiz reflekslerle düşmanlarını yok edip dostlarını da savunmak istiyorsan, senin yolun savaşçının yolu demektir. Bir savaşçı, birçok farklı silah ve zırh türünü dilediği gibi kullanabilir, bunlarla büyük hasarlar verip kendini savunabilir. Savaşçılar, verdikleri hasarı artırmak için Öfke özelliğini ve diğer güçlü etkileri kullanabilir ve daha zayıf müttefiklerine oranla düşmanın dikkatini daha çok çekme özelliğine de sahip olurlar. Ayrıca savaşçılar iki elli silah kullanabilir ve böylece neden oldukları yıkım daha da artırabilir. Savaşçılar her türlü sınıf kombinasyonuna yakın mesafe dövüş yetenekleriyle katkıda bulunurlar. İzci/Scout: Kimileri izcilerin kendilerini toplumdan soyutlamak için doğaya döndüklerini düşünse de, bu maceracı ruhların asıl derdi keşiflerle dolu özgür bir dünyada yollarını bulmaya çalışmaktır. Deri giysileri içinde izciler, uzun menzilli saldırıların ustasıdır ve kendilerine has yakın ve uzak dövüş yeteneklerini Odak özelliğini kullanarak sergilerler. Düşmanlarını belli bir mesafeden durdurmak ve kontrol etmek konusunda usta oldukları gibi uzun menzilli saldırı güçleri zaman içinde daha da artar. Savaşçılar her türlü sınıf kombinasyonuna uzun menzilli dövüş yetenekleriyle katkıda bulunurlar. Şövalye/Knight: Şövalyeler bir zamanlar, ülkeyi korumaları için kraliyet ailesi tarafından eğitilen sadık askerlerdi. Zaman içinde, şövalye tabiri hayatını başkalarını korumaya adamış tüm cesur askerleri kapsar bir hale geldi. En güçlü zırh ve kalkanları kuşanma özelliği olan şövalyeler, özellikle amansız savunma yetenekleriyle, gruplarına yapılan düşman saldırılarına karşı ilk göğüs geren kişilerdir. Şövalyeler düşmanlarını Işık Mührü’yle etkisiz hale getirmek için Mana kullanırlar ve bu daha sonra alınan hasarı azaltmak, savunma gücünü artırmak ya da düşmanların yerini saptamak gibi birçok farklı konuda işe yarar. Daha çok korumaya odaklı yetenekleriyle, şövalyeler her türlü sınıf kombinasyonunun savunma özelliğini güçlendirebilirler. Düzenbaz/Rogue: Birçokları düzenbazların sağı solu rahatsız eden, tuhaf ve karanlık işlerle meşgul kişiler olduklarını düşünür. Kullandıkları birçok nahoş yöntemle ün yaptıkları da doğrudur. Deri zırhlı bir düzenbaz düşmanına yaklaşırken kendini gizleyebilir ve Enerji özelliğini kullanıp, baskın, arkadan vurma ve direkt taarruz gibi özel yeteneklerini sergileyerek düşmanlarına kan kusturabilir. Düzenbazlar ayrıca zehirleri ve tuzakları kullanmakta da ustadır. Düzenbazlar her türlü sınıf kombinasyonuna sinsice teknikleri sayesinde yakın mesafe dövüş yetenekleriyle katkıda bulunurlar. Rahip/Priest: Birçok kişi ruhlarındaki kirlilik yüzünden tanrılarla iletişim kuramazken; sadece en güvenilir hizmetkârlar olan rahipler, özel dualarıyla bu ayrıcalığa mazhar oluyorlar. Sadece bu üstün yeteneklere sahip olan kişiler rahip olabiliyorlar. Bir rahibin ana görevi başkalarını iyileştirmektir. Genellikle kaftanla dolaşsalar da, onlara zarar vermek isteyen kişilere karşı kendilerini kalkanla savunma izinleri vardır. Rahipler Mana gücü sayesinde, tanrıların kudretini kullanıp başkalarını iyileştirebilir, diriltebilir ve su büyüsüyle sapkın düşmanları alt edebilir. Rahipler her türlü sınıf kombinasyonuna hayatta kalma yeteneğini artırarak katkıda bulunurlar. Büyücü/Mage: Büyücüler genel olarak duyarlı ve sakindirler; bilginin gücüne inanırlar ve elementlerin nasıl manipule edileceğine dair sırların peşindedirler. Birçok büyücü kaftanla dolaşır ve rüzgar ve ateşin sihirli güçlerini kullanarak hem tekil düşmanlara, hem de grup halinde gelenlere ağır hasarlar verdirir. İki farklı büyü ekolünü de kullanabildikleri için, çok çeşitli tehlikeler karşısında ayakta kalmak için gereken esnekliğe sahiptirler. Büyücüler her türlü sınıf kombinasyonuna hem güçlü büyü saldırıları, hem de pasif yakın dövüş yetenekleriyle katkıda bulunurlar. Gardiyan/Warden: Gardiyanlar, bitkiler kutsal elçisinin de ilkelerinin takipçisi olduğu koruyucular olarak bilinirler. Gardiyanlar sayesinde, ormanlarda yaşayan Elfler rahat eder ve bitkilerin gazabından korunurlar. Bu bitkilere daha sonra Elfler tarafından bakılır ve koruma altına alınırlar. Elflerin güvenliğini sağlamak en önemli görevleridir. Savaş esnasında, Gardiyanlar bitkilerden her türlü yardımı talep edebilirler. Ayrıca onların gücünü almak için bitkilerle tek vücut ve tek yürek olurlar. Ağaçları korurken geliştirdikleri yetenekler sayesinde düşmanlarına karşı koyabilirler. Zarif savaş teknikleri sayesinde savaş esnasında güvenebileceğiniz bir yan sınıf oluştururlar. Doğa Alimi/Druid: Druidler tabiatın güçleriyle ilgili her türlü bilginin taşıyıcıları olup, bunları ustalıkla kullanıp farklı büyüler ortaya çıkarırlar. Bu güç sayesinde mucizevi yetenekler sergileyebilirler. Bu nedenle Elfler tarafından saygı görürler ve büyük sorumluluklar üstlenirler. Druidler büyü yetenekleri sayesinde dostlarına şifa dağıtır, düşmanlara ise gazap. Druidler üstün büyü yapma yeteneği ve yaptığı büyülerin çeşitliliği sayesinde, bir grubun her türlü ihtiyacına cevap verebilir ve büyük savaşların vazgeçilmezidir Åžampiyon/Champion: Falcı/Warlock: Azerbaycan (anlam ayrımı) Afrika'daki camiler listesi Bu Afrika'daki camilerin bir listesi dir. Not: Lütfen tüm camileri buraya eklemeyin. Sadece kriterlerini karşılayan camileri ekleyebilirsiniz. Lazistan Lazistan (Osmanlıca: لازستان [Lazistan], Türkiye Lazcası: Lazona, Gürcistan Lazcası: ჭანეთი / ლაზეთი [Ç'aneti / Lazeti], Yunanca: Λαζική / Λαζιά [Laziki / Lazia], Gürcüce ve Megrelce: ჭანეთი / ლაზეთი [Ç'aneti / Lazeti]), Lazların yaşadığı coğrafi ve tarihi bölgedir. Karadeniz'in güneydoğu kıyısı boyunca ince bir şerit halinde uzanır ve Güney Kafkasya'nın güneybatı ucu ile Anadolu'nun kuzeydoğu ucunu kapsar. Osmanlı Devleti döneminde Lazların da yaşadığı topraklar, Lazistan Sancağı adıyla ayır bir idari birimdi ve bugünkü Trabzon ilinin doğu kısmı (Çaykara, Dernekpazarı, Hayrat, Of) ile Rize ilini, Artvin ilinin bir kısmı (Arhavi, Hopa, Borçka, Murgul, Meydancık) ile Gürcistan'ın Acara Özerk Cumhuriyeti'ndeki Batum'u içine alıyordu. Lazistan, eski çağlarda Kolhis'in daha sonra Lazika’nın bir parçasıydı. Lazistan kelimesi ise Farsça bir kelimedir. Lazlar için Yunanca “Λάσοι”(Lazi) olan adlandırmayı Farslar (İran-Pers) da kullanmıştır. Bizanslılar, Lazların ülkesi anlamına gelen “Lazika-Lazica” kelimesi ile Farsça “Lazistan“ anlamına gelir. Farsça etimolojisi ise “Lazi+istan” Türkçesi ile (Laz+eli, ülkesi) anlamına gelir. Pers İmparatorluğu'nun kaynaklarına Lazika, Lazistan olarak geçmiştir. Gürcü kaynaklarına ise Egrisi olarak geçmiştir. "-eti" soneki Gürcüce’de ülkesi, eli, yurdu anlamına gelir. Gürcüler etnik olarak Lazların yaşadığı bölgeye “Ç’aneti” yahut “Lazeti” ismini vermişlerdir. Gürcülerin kullandığı bu Ç’aneti etnik kavramı Trabzon ile hopa Karadeniz kıyılarını simgeliyordu. Günümüzde Lazların ülkesi anlamında “Lazona” tabiri de kullanılmaktadır. Ancak bu tabire eski kaynaklarda rastlanmaz. "Lazona" adı 1990'larda ileri sürülmüştür ve bu adlandırma bugün de tartışma konusudur. Fatih Sultan Mehmed, 26 Ekim 1461 tarihinde Trabzon'u fethedip, Osmanlı Devleti topraklarına katmıştır. Trabzon'un doğusunda 1204 yılında kurulan "Théme De Grand Lazia" yani "Lazia Teması" 'nın bir kısmı Osmanlı Devleti'ne katılmıştır. Kimi kaynaklara göre Atina’daki (Pazar) Melyat Deresi'ne kadar, kimi kaynaklara göreyse Vie sahasına kadar olan bölge Osmanlı Devleti egemenliğine girmiştir. Osmanlı Devleti baskısı dışında kalan Laz toprakları ise Gürcülerin yönetiminde kalmıştır. Bir kısım Laz toprakları Guria, İmereti ve Samtshe arasında kalmıştır. Büyük kısmı Samtshe (Ahıska)'de kalmıştır. Ancak Yavuz Sultan Selim Trabzon valisi iken birçok akımlar yaparak Gonio’ya (Gönye) kadar yayılmış Batum kapılarına dayanmıştı. Ama karşısında Laz feodal komutanı axaber Gurieli'yi (Guryalı Kahaber) bulur. Yavuz Sultan Selim’e karşı savaşan Laz halkına komutanlık eden axaber birçok kez Osmanlı kuvvetlerini Lazistan’da(Ç’aneti) mağlup eder. Ancak Trabzon valisi Yavuz’un yeniçerileri karşısında Lazların yapacağı pek de bir şey yoktur. Nihayetinde axaber öldürülür, Osmanlılar ancak axaber’in ölümünden sonra Lazistan’a girmeye muvaffak olurlar. Yavuz Selim Trabzon’dan hareketle, Melo’ya gelir. Melo’dan savaşa savaşa Arkabi, Vie, Atina, Xopa, Gonio, Batumi, Çxala, Perlevani, Noğedi, Sarpi kent ve köylerini abluka altına alır. Savaş aralıksız üç ay sürer, Lazların erzakları tükenir. Laz askerlerin yaklaşık 3/4'ü Osmanlılarca öldürülür ve direniş kırılır. Nihayetinde Lazlar teslim olur ve Trabzon’un fethiyle başlayan Lazistan’ın Osmanlılarca kuşatılması tamamlanır. III. Murat'ın padişahlığı yıllarında Lala Mustafa Paşa tarafından Kafkasya Osmanlı’ya katılır. Bu tarihten itibaren Batum ile Doğu Karadeniz Bölgesi “Lazistan Sancağı” olarak anıldı. 1640 yılında bölgeyi dolaşan Evliya Çelebi’ye göre, Trabzon’un beş sancağı bulunuyordu. Bunlardan birisi de Lazistan idi. Lazistan’ın o zamanki merkezi Gönye(Gonio) idi. Kazaları ise, Atina, Sumla Vie ve Ark’abi idi. Koch ise 15 Laz derebeyliği saymaktaydı: Atina, Bulep, Art’aşeni, Vie, apiste, Arkabi, Kisse, Xopa, Mariali(Noğedi), Gonio, Batumi, Maradidi, Perlevani, Çxala. Resmi olarak 1851’de Acara çevresi (Batum), Yukarı Guria ile birlikte kurulmuş olan Lazistan Sancağı’na bağlandı. Batum, 1878 yılına kadar Lazistan Sancağı'nın merkezi idi. 93 Harbi’nden sonra Batum Rusya’ya bırakılınca, Batum’daki Lazlar Osmanlı’ya göç ettiler ve Lazistan’ın başkenti Rize’ye taşındı. 19. yüzyıla kadar Acara ve Batum'un çevresindeki nüfusun ezici çoğunluğunu Lazlar oluşturmaktaydı. Ancak Osmanlı-Rus Savaşları'nda Lazların Rus Imparatorluğu'na yardım etmeleri iddiaları gerekçesi ile Osmanlı imparatorluğunun zorunlu göç politikaları, muhacirlikten dolayı bölgede Laz nüfusu iyice azalmıştı. Bu nedenlerle Batum'da ve Acarada Lazların sayısı azınlık derecesine düşmüştür. Şemseddin Sami, "Kamusü’l-Alam" adlı ansiklopedik yapıtında Lazistan Sancağı'nın 120 km uzunluğunda ve 25-30 kilometre genişliğinde olduğunu yazar. Lazistan Sancağının üç kazası (Rize, Atina ve Hopa), altı nahiyesi ve 364 köyü vardı. Nüfusu 138.467 kişiden oluşuyordu. Az sayıda Rum’un dışında sancakta Müslümanların ve Lazların yaşadığını söyleyen Şemseddin Sami, ayrıca sancağın doğal yapısını, iklimini ve tarımını da anlatır. Lazistanın her yerinde farklı dil ve etnik gruplara rastlanır. Lazlar, Türkler, Gürcüler, Hemşinliler, Rumlar ve Poşalar olmak üzere birçok etnik grup yaşamaktadır. 1914'te I. Dünya Savaşı'nın çıkmasıyla Anadolu işgale uğrar. İtilaf Devletleri Anadolu'yu bütün olarak yutmayı hedefliyorlardı. Ancak Amerika Birleşik Devletleri başkanı Wilson‘un ilkeleri emperyalist güçleri müşkilat altına soktu. Wilson'a göre her ulus kendi kaderini tayin etme hakkına sâhipti. Hangi millet nerede çoğunluktaysa orası o milletin olacaktı. Âdil olan bu plan çerçevesinde, Wilson bir harita çizdi.Haritaya göre, Anadolu'nun doğusunda üç yeni devlet kurulacaktı. 1- Kürdistan, 2- Ermenistan, 3- Lazistan. Lazistan'ın sınırları, Hopa'dan başlayarak Trabzon'un Akçaabat Limanı'nı da içine alan sâhil şeridinden oluşuyordu. Batum Lazistan'ın içinde değildi. Çünkü Batum jeopolitik öneminden dolayı İngiltere tarafından işgal edilmişti. Batum vilayeti o zamanlar Artvin'in kuzey kısmını da içine almaktaydı. İngiltere-Fransa ikilisi ile Amerika arasında ayrıklık yaşandı ve Amerika savaştan çekildi. Bunun üzerine emperyalist devletler yeni bir paylaşım planı hazırlarlar. Sevr Antlaşması ile Anadolu coğrafyası yeniden şekillendirilir. Sevr görüşmeleri esnasında Gürcistan Demokratik Cumhuriyeti Wilson'un bağımsızlık öngördüğü Lazistan'ı kendisine bağlamak istiyordu. Bu yüzden Gürcistan, Rize ve çevresinde parayla tuttuğu adamlarca Lazistan Selamet-i Milliye Cemiyeti'ni kurturur. Cemiyetin tek amacı vardı: Lazistan'ı Gürcistan'a bağlamak. Sevr'de bu görüş emperyal ülkelerce kabul gördü ancak Ermeniler dış dünyayla iletişim kurmak istiyorlardı. Bu yüzden denize açılacakları bir limana ihtiyaçları vardı. İtilaf Devletleri de Trabzon'u Lazistan'dan koparıp kurulacak olan sözde Ermenistan'a bağlamaya karar kılarlar. Ancak “Lazistan Havâlisi Âdem-i Milliye Cemiyeti” ile karşı çıkarlar. Trabzon'da kurulan Trabzon Muhafaza-i Hukuku Milliye Cemiyeti'ne katılarak, Türk Kurtuluş Savaşı'nda yararlılık göstermiş ve I. TBMM'de Batum'u ve Lazistan Sancağı'nı temsilen mebuslar mecliste yer almıştır. Kazım Karabekir Paşa'nın ordusu ise Batum'a kadar olan bölgeyi almıştır. Ancak Ankara hükümeti Kars Antlaşması ile Batum'u Gürcistan'a garantörlük şartıyla bırakmak zorunda kalır. Akabinde Gürcistan, Sovyet işgaline uğrar ve sorun Sovyetler Birliği ve Türkiye arasında imzalanan yeni bir antlaşma ile kesin çözümle neticelendirilir. 1920'de, Doktor Abidin Bey (Atak), Esat Bey (Özoğuz), İbrahim Şevki Bey, Necati Bey (Memişoğlu), Osman Bey (Özgen) ve Ziya Hurşit Bey, Lazistan milletvekili olarak Türkiye Büyük Millet Meclisi'ne katıldılar. 1921 yılında Lazistan Sancağı'nın büyük bölümü Türkiye, küçük bölümü Gürcistan sınırları içinde kaldı. Gürcistan sınırı içinde kalan topraklar (Acaristan), halk oylaması sonucu Gürcistan'a bağlanmıştır. Buna karşılık, Lazistan, Trabzon vilayetinin sancağı oldu. 1925'te Lazistan Sancağının yerine Rize ili kuruldu. Cumhuriyet döneminde, Kürdistan gibi, diğer bütün etnik takılarla oluşturulan yerel adlarla birlikte "Lazistan" da resmi kullanımdan kaldırıldı ve söz konusu bölge coğrafi yön isimleriyle adlandırılmaya başlandı. Sudan'daki TÃ¼rkler Sudan'daki Türkler, Afrika kıtasında yer alan Sudan'da yaklaşık 1500 - 4500 civarında Türk bulunmaktadır. Sudan'a ilk olarak 1990'lı yıllarda eğitim faaliyetleri dolayısı ile Türkler gitmeye başladı. Türk girişimciler eğitim, sağlık, inşaat ve ticaret amaçlı yatırımlarda bulundular. Genellikle Türk firmalarının işgücü ihtiyaçları nedeniyle giden Türk işçi ve mühendisler yaşamaktadır. Daha sonradan bu kişiler kalıcı olarak yerleşmeye başladı. Bunların dışında başka etkende 17 Ağustos 1999 depremi ve 2001 ekonomik krizlerinden dolayı Türkiye Cumhuriyeti vatandaşlarının yeniden ucuz maliyetler ile iş kurmak, ekonomik refaha ulaşma amaçlarıdır. Özellikle Sudan'ın başkenti ve diğer şehirlerine oranla elektrik, su ve kanalizasyon altyapısı çok daha iyi durumda olan Hartum civarlarında Türk mahalleleri bulunmaktadır. Ayrıca Hartum'da Türklere ait birçok restoran, kafe, alışveriş merkezi ve esnaf dükkânları da bulunmaktadır. Türk Akciğer Kanseri Derneği Türk Akciğer Kanseri Derneği (TAKD), merkezi İzmir'de bulunan bir sivil toplum kuruluşudur. 2003 yılı Mayıs ayında 37 doktor tarafından kuruluşu gerçekleştirilen dernek, ölüm nedenleri arasında kalp hastalıklarından sonra ikinci sırada yer alan akciğer kanseri ile mücadele temelinde Türkiye çapında etkinlik göstermektedir. TAKD'nin amacı; akciğer kanseri ve diğer toraks tümörleri sorununa multidisipliner bir yaklaşımın yanında, bunun Türkiye genelinde kurumsallaştırılmasını ve yaygınlaştırılmasını sağlayıp, bu konularda her türlü eğitim ve araştırma faaliyetlerinde bulunmak, Türkiye'de akciğer kanserinin oluşmasını engellemek için en etkili korunmayı sağlamak ve var olan akciğer kanserli ve diğer toraks tümörlü olguları en son tıbbi yenilikleri ve uygulamaları takip ederek, akciğer kanserinin en erken tanısını ve en etkin tedavisini sağlamak ve bu konuda en üstün çabayı göstermek şeklinde belirlenmiştir. Türk Akciğer Kanseri Derneği'nin en önemli etkinlikleri arasında, Ulusal Akciğer Kanseri Kongreleri gelmektedir. 2008 yılı Kasım ayında 3. kongre düzenlenmektedir. Bunun dışında TAKD tarafından, bilimsel kongre, seminer, panel, sempozyum, toplantı ve çalışmalar düzenlenmekte, üyelerinden yeterli koşulları sağlayanlara burs verilmektedir. Ayrıca TRT televizyonlarında yayımlanan kısa bilgilendirici filmlerle hastalar ve hasta yakınları bilinçlendirilmekte, aynı filmler derneğin web sitesinde yayımlanmaktadır. Dernek tarafından Ankara ve İstanbul'da düzenli olarak bölge toplantıları yapılmaktadır. Jose Marti Küba Dostluk Derneği Jose Marti Küba Dostluk Derneği, 2002 yılında Ankara'da kurulmuş olan, Yönetim Kurulu Başkanlığı'nı Gözde Somel’in yaptığı, amacı Türkiye ile Küba arasında dostluk ve dayanışmayı artırmak olan dernek. Adını Jose Marti'den almıştır. 2002 yılında