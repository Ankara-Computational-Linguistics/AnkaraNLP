kadroda değişiklikler vardı.Davulda Hasche’nin yerine Stefan Schwarzmann ve basta Stephan’ın yerine Jens Becker getirilmişti.Bu albümden sonra grup ilk defa 5000 bin kişiye Budapeşte’de konser verdi. Sonraki yıl grubun diğer bir tanınan albümü "Port Royal" yayımlandı.Albüm Almanya’da 50 binin üzerinde satış rakamına ulaştı.Bu sefer davulda Stefan Schwarzmann’ın yerine Iain Finlay vardı. 1989 yılında diğer bir albüm "Death or Glory" yayımlandı.Bu albüm birçok insanın beğenisini kazandı ve haftalarca Avrupa satış listelerinde kalmayı başardı.1990 da yapılan Death or Glory albüm turnesinde ise grup çok büyük bir başarı elde etti ve bu turda çekilen kayıtlarla bir live VHS yayımlandı.Bu turun ardından ise davulda Iain Finlay ve gitarda Majk Moti gruptan ayrıldı. Bundan sonra gruba gitarda Axel Morgan ve davulda geçici olarak Mr.A.C. gruba katıldı.1991 yılında grup "First Years of Piracy" adında bir derleme albüm ile alman single listelerine 34 numaradan giren "Little Big Horn" adındaki single’ı yayımladı.Aynı yılın ilerleyen aylarında grubun power metal’e doğru attığı ilk adımlardan birisi olarak görülen "Blazon Stone" isimli albüm yayımlandı.Grup elemanlarının sürekli değişmesi nedeniyle grubun soundunda değişmeler meydana geliyordu.Aynı yıl Running Wild Raven ve Crossroads ile tura çıktı. Sonraki albüm "Pile of Skulls" 1992 yılında yayımlandı ve Blazon Stone albümündeki gibi bir yapıya sahipti.Bu albümler karışık ve anlaşılması güç sözleri olan parçalara sahipti.Aynı yıl "Lead or Gold" single’ı yayımlandı.Bu kez Jens Becker’ın yerine Thomas Smuszynski ve geçici davulcu olarak gruba gelen A.C.’nin yerine önceki davulcu Stefan Schwarzmann geldi. 2 yıl aradan sonra 1994’te başarı yakalayan bir diğer albüm "Black Hand Inn" , "The Privateer" single’ı ile birlikte piyasaya çıktı.Kadroda yine değişiklikler vardı.Gitarda Axel Morgan’ın yerine Risk grubundan Thilo Hermann ve davulda Stefan Schwarzmann’nın yerine Jörg Michael dahil olmuştu.Albüm grubun şimdiye kadar çıkarmış olduğu en iyi albümlerden birisi olarak görüldü. 1995 yılında grup "Summer Metal Meetings" gibi bir festivalde de çalarak başarılı bir tur düzenledi.Aynı yıl grup heavy metal’de taban yapan albümlerden birisi olan "Masquerade" isimli albümü yayımladı. Sonraki albüm "The Rivalry" 1997 yılında çıktı.Bu albüm öncekilerine göre daha hızlı ve melodik bir yapıya sahipti.Bu albümün kaydının ardından Stratovarius grubuyla anlaşan davulcu Jörg Michael gruptan ayrıldı ve yerine The Rivalry turnesi için geçici olarak Christos Efthimiadis getirildi. 1999 yılında plak şirketi Noise Records "Death or Glory"’den "Masquerade" albümüne kadar olan tüm albümlerin her birinde bonus parçada bulunan yeni kayıt versiyonlarını yayımladı. 2000 yılında "Victory" isimli albüm yayımlandı.Davuldaki yeni isim Angelo Sasso(aslında gerçek adı bu değildir) ilk kez bu albümde çaldı. Grup 2002 yılında 12. albümleri "The Brotherhood" isimli albümü yayımladı.Bu albümdeki kadro ise vokal ve gitarda Rock’n’Rolf, basta Peter Pichl, gitarda Bernd Aufermann ve davulda Matthias Liebetruth şeklindeydi. 2003’te grup 20. yılını Wacken Açık Hava Festivali’nde muhteşem bir konser vererek kutladı.Plak şirketi Noise Records içeridinde daha önce yayımlanmayan iki parçanın da olduğu "20 Years in History" adında bir derleme albüm yayımladı. 2005’in başında Gun Records etiketiyle 13. ve son stüdyo albümleri olan "Rogues en Vogue" yayımlandı.Aynı yılın sonlarına doğru Remedy Records tarafından Running Wild’ı takdir albümü "The Revivalry - A Tribute To Running Wild" yayımlandı. Gun Records son 9 yıla ait 15 şarkıdan oluşan derleme bir albümü 2006 yılında "Best of Adrian" adı altında yayımladı. Bronşektazi Bronşektazi (bronş genişlemesi), bronşların doğuştan ya da sonradan 'geri dönüşsüz' biçimde genişlemesidir. Bronş genişlemesine, çeşitli biçimlerde ve bronş ağacında değişken yaygınlıkta rastlanabilir. Doğumsal olduğu kadar, bronşlara yerleşen enfeksiyon etkenlerinden de kaynaklanabilen geri dönüşümsüz bir bozukluktur. İltihaplanma ilerlediğinde ilk kez iltihaba bağlı yüksek ateş, halsizlik, üşüme gibi belirtilerle enfeksiyon fark edilebilir. Ektazi, genişleme anlamında bir sonektir. Bronş genişlemesini ifade etmek için Bronşektazi tanımı kullanılır. İlk kez 1819 yılında René Laënnec tarafından tanımlanan Bronşektazi, subsegmental hava yollarının anormal ve kalıcı genişlemesidir. Bronşektaziler olgularını ciddiyetlerine göre hafiften ağıra doğru silindirik, varriköz veya kistik yapıda olabilmektedir. Gelişmekte olan ülkelerde bronşektazilerin oluşumunda rol oynayan etmenlerin başında enfeksiyonlar gelmektedir. Oldukça sık rastlanan kızamık, tüberküloz ve boğmaca dışında, adenovirüsler, herpes virüsler, myocplasma pneumoniae ve aspergillus fumigatus da bronşektaziyle sonlanan alt solunum yolu enfeksiyonlarından sorumlu olabilmektedirler. Enfeksiyonlar dışında, özellikle gelişmiş ülkelerde kistik fibroz, bronşektazinin oluşumunda sık karşılaşılan bir etyolojik faktördür. Ayrıca silyer disgenezi sendromları, yabancı cisim aspirasyonları, sağ orta lob sendromu, immün yetersizlikler ve iyi kontrol edilmemiş astma bronşiale de bronşektaziyle sonlanabilmektedir. Bebekken ortaya çıkan bronş genişlemeleri doğumsaldır. Bronş duvarının esnekliğini ve desteğini sağlayan etkenlerin yetersizliği sonucu, bronşlar doğumdan başlayarak sürekli geniş kalır. Aslında edinilmiş bronşektaziler de aynı yetersizlik sonucu gelişir. Edinilmiş bronşektazilerde birçok bozukluk birlikte görülür. Kronik bronş iltihapları sırasında gelişen olaylar bronşun esnekliğini ve direncini bozarak sağlıklı yapısını kolayca değiştirir. Bir öksürük ya da güçlü soluk verirken karşılaşılan bir engel sonucunda bronş içindeki basıncın artması, bronş duvarının çökmesini kolaylaştırır. Bronş dokularında ya da bağdoku artmasıyla birlikte ilerleyen süreçler bronş duvarını yaygınlaştırıp çekerek bronşun genişlemesine neden olur. Bronş genişlemesi, salgı birikimine yol açmaktadır. Bu iltihap üretici mikropların barınmasına uygun bir ortam oluşturur. Böylece bronş genişlemesi iltihaplanmaya ve bronş duvarında direncin azalmasına neden olur. Başlıca belirtiler öksürük ve balgamdır. Bunlar genelde hep bir arada görülür. Ayrıca solunum zorluğu da gözlemlenebilir. Ancak çok baskın şekilde görülmemektedir. Yaşam süresince, özellikle bronşektazi üzerine iltihap eklendiğinde balgam da kan görülebilir. Hastalığın ağır şekilde ve uzun sürmesi durumunda beslenme bozukluğuna ve kansızlığa da bağlı olarak Hipertrofik Pulmoner Osteoartropati denen kemik hastalığı ortaya çıkabilir. Bronş genişlemesi, bronşlarda gelişen geriye dönüşsüz özellikte yapı bozukluklarına sebebiyet vermektedir. Düzensiz aralıklarla görülen, bu belirtiler her seferinde biraz daha uzayıp sıklaşırken, genel sağlık durumu giderek bozulur. İtihaplanmanın yayılması, bronş ağacında enfeksiyonun ilerlemesine, her enfeksiyon durumu daha geniş bir akciğer doku bölgesinin yıkımına yol açar. Sonuçta solunum işlevi düzensizleşir ve solunum yetmezliğine sebep olur. Hastalıkta kesin tanıyı Bronkoskopi ve Tomografi yöntemi vermektedir. Daha önceki yıllarda bronkografi denen solunum yoluna kontrast madde vererek çekilen akciğer filmiyle teşhis koyulurken, günümüzde hastaya herhangi bir ilaç verilmeden ve müdahelede bulunmadan çekilen akciğer tomografisiyle kesin teşhis koyulmaktadır. Bu durumun belli bir alanda sınırlı kaldığı olgular cerrahi müdahale ile tedavi edilebilir. Cerrahi girişimin mümkün olmadığı durumlarda hastalığın ilerleyici özelliği ve komşu dokuları da yıkıma uğratabileceği göz önüne alınarak sürekli ya da müddetli ilaç tedavisi uygulanır, ilaç tedavisinin amacı hastalığın ilerlemesini durdurmak ve sağlıklı dokuları korumaktır. Bu tedavi biçimiyle hastalık belirtilerinde uzun süreli gerilemeler sağlanabilir. Cerrahi girişim dışında, salgıların boşaltılması ve enfeksiyon noktalarının antibiyotikle kurutulması yöntemine başvurulur. Dolan bronşları boşaltmak için akciğer filminde hangi bronşların genişlediği saptanır, daha sonra hastaya bu bölgeyi en rahat boşaltacak duruş biçimi verilir. Aynca balgam söktürücü ve balgam yumuşatıcı ilaçlar da kullanılır. İçilerek kullanılanların yanı sıra aerosol biçiminde püskürtülerek ya da bir sonda aracılığıyla doğrudan bronşlara gönderilen antibiyotikler enfeksiyon odaklarına karşı yaygın biçimde kullanılmaktadır. Kökeni İskandinav ülkelerine dayanan hastalık, genetik bilimine girmektedir. Bazı hastalıklarla etkileşime girerek evrim geçirebilir. Doğuştan kazanılan Bronşektazilerde bu tür etkileşime bağlı yapı değişiklikleri gözlemlenmektedir. Lekçe Lekçe, Lekler tarafından konuşulan Luri veya Kürt dilleri grubundan bir Kuzeybatı İran dilidir. İran'ın İlam Eyaleti, ve Luristan Eyaleti'nin batı kesiminde Aleşter, Kuhdeşt, Nurabad, Hürremabad'da konuşulmaktadır. Kelhurice Kelhuri, İran ve Irak'ta konuşulan bir Kürt dilidir. Kurumsal reklam Kurumla ilgili bir haberin kitle iletişim araçlarında yer satın alınarak yayımlanmasıdır. Ürün tanıtımı kesinlikle içermez sadece kurum tanıtımı yapılır. Kurumsal reklam mal veya hizmet alımına teşvik etmez kurumun politikasını, gücünü, imajını, çalışanlarıyla ve çevresiyle olan ilişkisini gösterir. İşletmenin saygın, dürüst bir kuruluş olduğunun mesajını verir. Yaptıkları işlerin başarılarını, sermayelerini, büyüme hızlarını saglarlar Kurumların sosyal ve politik önemini açıklamaya yöneliktir. Toplumsal konularda fikir belirtilirse bu halkla ilişkiler olarak nitelendirilir. Kurumların kurumda kaç işçinin çalıştığını söyleyerek istihdamdaki önemini vurgulayan reklamları bu sınıfa girer. Kurumun içinde bulunduğu çevreyi koruduğunu vurgulayan reklamlardır. Reklamda bir ürünün doğaya zararsız olduğu vurgulanması kurumsal reklam sınıfına girmeyecektir. Kurumsal reklam sınıflandırılmasında olması için reklamda ürün bulunmamalıdır. Kurumların logolarını, dizaynlarını, mimari yapısını, tasarımlarını yansıttığı reklamlardır. Kurumsal kimlik Hacı Murad-ı Veli Hacı Murad-ı Veli (d. 1117 - ö. 1207) 12. yüzyılda Türkistan'dan gelerek önce Hicaz, Şam ve Şanlıurfa civarlarında, sonra da Çankırı ve Tosya bölgesine yerleşen Aliyülbeka'nın oğludur. Çankırı, Seydi Köyü'nde doğmuştur. Babası Aliyülbeka uzun müddet Halil ur rahman'da kapıcılık yapmıştır. Halk arasında Aliyülbeka'nın ve oğlu Hacı Murad-ı Veli'nin soyunun Orta kazasının Elmalı Köyü'nde Himmet oğullarından Yusuf oğlu Hasan Doğan tarafından kopyası alınan secereye göre Hacı Murad-ı Veli'nin 12. yüzyılda yaşadığı, muhitinde islamiyetin yayılması için çalıştığı, arzu edenleri tenvir ve irşat ettiği anlaşılmaktadır. Hocalarının da Türkistan'da yetişmiş alimler olduğu bildirilmektedir. Velinin müçtehidinden İmam'ı Yusuf'a göre Necmettin Mahmud'u İfsani'den Şeyh Bedrettin'i Mahmut'dan ders gördüğü anlaşılmaktadır. Eldeki vesikadan anlaşıldığına göre Hacı Murad-ı Veli 1117'de doğmuş 1187'de Seydi Köyü'ne yerleşmiş. Veli'nin bu bölgede Müslümanlığı yayma çalışmaları olmuştur. Türbesi halk tarafından ziyaret edilmektedir. Abdulgaffar, Seydi Köyü'nde babasının türbesi yanındadır. Pir Ali Çelebi'nin Eskipazar Kazası Sadeyaka Köyü, Şıhlar Mahallesi'nde bir tekke kurduğu ve orada çalıştığı daha sonra Çubuk Kazası Selek Köyü'ne giderek orada vefat ettiği bilinmektedir. Kriz Kriz (buhran, bunalım), bir örgütün üst düzey hedeflerini ve işleyiş biçimini tehdit eden veya hayatını tehlikeye sokan, acil karar verilmesi gereken, uyum ve önleme sistemlerini yetersiz hale getiren gerilim durumudur. “Kriz, bir mekanizmanın mevcut konumunu ve geleceğini etkileyen hiç beklenmeyen bir anda ortaya çıkan ve genelde önlem alınmakta geç kalınan olumsuz bir durumdur.” Bu tanımdan krizin beklenmeyen bir anda ortaya çıktığı ve gene itibarıyla de olumsuz bir anlama sahip olduğu sonucu çıkartılabilir. İşletme alanında ise “kriz, beklenmeyen ve önceden sezilmeyen, hızlı bir şekilde cevap verilmesi ve yönetilmesi gereken, şirketin önleme ve uyum mekanizmalarını yetersiz hale getirerek, mevcut değerlerini, amaç ve varsayımlarını tehdit eden gerilim durumu” olarak ifade edilebilir. Kriz olumsuz bir kelime olmasına rağmen bazı sektörler ve şirketler için yarattığı fırsatlar açısından olumlu olarak da değerlendirilebilir. Kriz döneminin en belirgin ve gerilim yaratıcı özelliği “belirsizlik”tir. Kriz dönemlerinde yeni koşullar ve kurallar geçerlidir, bilinen çözümler ise geçerliliğini kaybeder. Günümüzde krizin herkes tarafından kabul edilmiş başlıca iki anlamı ise yıkımla sonuçlanan bir değişim ve ileri, gelişkin bir evreye geçiştir. Türk Dil Kurumu Sözlüğü'nde kriz “Bir ülkede veya ülkeler arasında, toplum veya bir kuruluşun yaşamında görülen güç dönem, bunalım, buhran” olarak tanımlanmıştır. Kriz, buhran ve bunalım kavramları ile eş anlamlı anılabilmekle birlikte, “bir örgütün üst düzey hedeflerini ve işleyiş biçimini tehdit eden veya hayatını tehlikeye sokan, acil karar verilmesi gereken, uyum ve önleme sistemlerini yetersiz hale getiren gerilim durum” olarak da tanımlanabilir. Kaynaklarına göre iki tipe ayrılır: İşletmelerde kriz aşamasına gelinmeden önce işletme içi ve dışı bazı işaretler doğru değerlendirilir ve gerekli önlemler alınırsa işletmeler krize girmeden ya da kriz oluşum sürecinin başlarında mevcut durumdan en avantajlı şekilde çıkabilirler. Bu açıdan krize karşı geliştirilecek strateji ve teknikler krizi yönetmek kadar önemlidir. Krize hazır olabilmek için işletmenin iç ve dış faktörlerinin sürekli izlenmesi ve elde edilen bilgilerin dikkatli bir şekilde analiz edilmesi gereklidir. İşletmeler yapılan analizlerin sonucu olarak bazı tahminleri geliştirebilir ve muhtemel olumsuzluklara karşı hazır halde bulunabilirler. Ayrıca işletmeler bölgesel ve ulusal düzeyde oluşabilecek değişiklikleri izleyerek muhtemel krizin etkilerinin önüne geçilebilir. Bu aşamada örneğin, işletmenin hammadde tedarikinde ortaya çıkabilecek herhangi bir probleme karşı muhtemel yeni kaynaklar arayışına girmesi veya pazarda meydana gelebilecek daralmalara karşı yeni pazar arayışlarına girmesi işletmeyi krize karşı hazır halde tutacaktır. Ayrıca işletmeler krize yönelik proaktif yaklaşımlar geliştirerek kriz yönetiminde bu yaklaşımları kullanabilirler. Krizin oluşumunu engellemedeki önemli bir unsur doğru ve yeterli bilgi akışının sağlanmasıdır. Sistemin kabiliyetine bağlı olarak karar süreci içine giren kaliteli bilgi etkili bir bilgi akışını içererek sistemdeki aşırı yüklenmeleri engeller. Bu sayede iletişim kanallarında oluşan gürültü azalır. Bu ise doğru bilginin doğru zamanda doğru kişiye ulaşmasını sağlayarak, bilgi eksikliği veya yanlış anlamalar sebebiyle risk unsurlarının krize dönüşmesini önlemiş olur. Pek çok durumdaki örgütsel iletişim bir işletmenin yasallığını anlamlı bir şekilde değiştirebilir. Etkili iletişim işletmenin değişimini engellemez fakat işletmede oluşabilecek diğer riskleri azaltır. Şayet düzenli bir şekilde yürütülürse krizin ilerlemesini azaltabilir. Gayet iyi bilindiği gibi, kriz sürecine girildiğinde bilgi toplamada kullanılan haberleşme kanalları sayısı, karar birimleri ile diğer birimleri arasında bilgi iletimi azalır. Bu açıdan gerek bu sürece girmeden önce iletişim kanallarını güçlendirerek doğru bilgi akışı ile bilgi eksikliği veya yanlış anlamalarla ortaya çıkan kriz oluşumunun önüne geçilebileceği gibi aynı zamanda kriz oluşum sürecinde iletişim kanallarını güçlendirerek karar birimlerinin doğru karar almasına katkı sağlanabilir. İşletmelerin de canlılar gibi yaşam süreleri bulunmakla beraber gerek kuruluş döneminde gerekse büyüme sürecine girildiğinde sahip olunan kaynaklar göz önüne alındığında amaçların gerçekleştirilmesi için göz önüne alınması gereken risk miktarının belirlenmesi önemlidir. Çünkü bu miktarın üzerine çıkılması halinde riskli durum her an bir krize zemin hazırlayabilir. Yöneticiler ne kadar risk alabileceklerini iki kritere göre belirlemelidirler. Bu kriterlerden birincisi amaçların ölçülebilmesi ve ikincisi başarıya ulaşma ihtimali oranıdır. İşletmelerde sadece ilk yatırım risk içermez aynı zamanda örgütsel değişim ve gelişim boyunca her bir aşamada risk ile karşılaşmak ve bunların krize dönüşmesi mümkündür. Teknolojik değişim yapan bir işletmede çalışanların değişime ne oranda uyum sağlayacağının hesaplanması ve buna göre gerekli eğitim programlarının oluşturulmaması potansiyel bir kriz durumuna örnek verilebilir. Düşünce plana dönüştürülerek kaynaklar ve insan gücü ile bir gerçeğe dönüştürülmelidir. Bu durum genellikle işletmenin kuruluş safhasıdır, pazar kimlerden oluşmaktadır, insan kaynağının durumu nedir, üretim süreci ne şekilde olacak, rakiplerimiz kimlerdir, maliyetimiz ne olacaktır gibi pek çok soru sorulmalı ve cevaplanmalıdır. Bu sayede ilişkide olacağımız faktörlerin bizi ne oranda etkileyeceği ve taşıdığı riskler belirlenir. Böylece sahip olunan kaynakların miktarı ve amaçlar karşılaştırılarak alınacak riskin uygun olup olmadığı belirlenebilir. Erken uyarı sistemleri sayesinde krizin varlığı, şiddeti ve yoğunluğu tespit edilebilir ve bu sayede işletmenin varlığının istikrarla sürdürülmesi sağlanabilir. Erken uyarı sistemi mali oranlardan hareketle işletmenin başarı durumunu tespit edebilmek için oranları tek tek dikkate almak yerine, onları başarılı-başarısız işletme grupları içinde birlikte değerlendirme sürecidir. Erken uyarı sistemi genellikle dört analiz süreci üzerine kurulmaktadır. Yöneticiler oluşabilecek krizler için gerçekleşebilecek pazar baskısını önceden tahmin ederek dikkatlerini yöneltme eğiliminde değillerdir. Gelecek için yapılacak etkili planlamalar oluşabilecek sorunlar üzerinde odaklanma imkânı sağlar ve hareket için bir yapı oluşturur. Kriz yönetiminde önemli nokta, işletmenin krizle karşılaştığı anda yerine getirilmesi gereken faaliyet planlarının varlığıdır. Kriz yönetimi için başvurulan planların hazırlanması bütün krizler için genel olarak benzerdir. Yani temel olarak kriz önlemek için geliştirilen planlamalar benzer aşamalar sonucu hazırlanır. Tutarlı bir yaklaşım potansiyel bir krizin tanımlanması yani risklerin tanımlanması ile başlar. Bu aşamada; Muhtemel risk alanları tanımlandıktan sonra aşağıdaki sorular sorulabilir; Krizi önlemek için işletmeler ; potansiyel kriz durumlarını listeleyerek krizden korunmak için politikalar tasarlayabilirler. Oluşabilecek her bir krizle ilgili stratejiler ve taktikler belirlenmeye çalışılır ve krizin muhtemel etkileri belirlenir. Örgütsel uygulamalardaki zararın en aza indirilmesi için iletişim kanalları etkili bir şekilde tasarlanır ve planlama çerçevesinde her şey test edilebilir. İşletmenin her bir bölümünde görevli personele ait görüşler alınabilir. Kriz oluşmadan veya oluşum sürecine girildiğinde bu şekilde bir planlama ile muhtemel kriz unsurları doğru bir şekilde tanımlanabilir ve gerekli planlar hazırlanarak krizden avantajlı olarak çıkılabilir. Kriz önleme konusunda hazırlanan planların yazıya dökülmesi çok önemlidir. Çok sıklıkla görülmektedir ki sözlerle ifade edilen planlarlar uygulama safhasına geçememekte veya birkaç kişinin düşüncesinde ortaya çıkmamaktadır. İşletmeler “Şu iş şöyle olursa Ahmet ne yapacağını biliyor” sendromunu aşmalıdır. Ahmet tatile çıkmış olabilir. Hatta orada olmasına rağmen ve bütün isteyenlere seve seve her şeyi açıklamaya hazır olmasına rağmen açıklama yapamayacak kadar meşgul olabilir. Planların yazılı olarak bulunmaması zaten aşırı görev yükü olan yöneticiler için saatlerce ilave bir çalışmaya sebep olabilir. Çalışanlar temel uygulamaları yapmada yetersiz olabilir, örneğin, çalışanlara acil bir durumu bildirmedeki yetersizlik, iş yapma şekillerine özgü etkiler hakkında yoğun telefon görüşmelerine sebep olabilir. Telefon numaralarının ihtiyaç duyulduğu anda yazılı olarak bulunmaması sebebiyle değerli zamanlar kaybolur ve mevcut kriz durumu büyür. Kriz ortaya çıkmakta olduğunda yapılacak şeyler ve bunları yapacakların listesi kontrol edilerek bunlarla ilişki kurulmasıyla örgütlenme düşünülmeyecek şekilde kolaylaşarak mevcut duruma karşı anında tepki verilebilir. Planlar çok uzun ve katı olmamalıdır. Planlar kriz durumunun tahmin edilemeyen yönlerini tanıyabilecek bir yapı ve esneklik sağlamalıdır ve yöneticilere ortak duyuları kullanarak rahat hareket edeceği bol alan vermelidir. Planların yazıya dökülmesi sayesinde kriz durumlarına karşı kimin ne yapacağı ve ne şekilde yapacağı gibi hususlar belirlenerek, kriz anlarında ortaya çıkan yanlış karar süreçlerine girilmesi önlenebilir. Bu sayede krizin yıkıcı etkisi de önlenebilir. İşletmeler yaşayabilir bir sistem olarak ayakta kalabilmek için gerektiğinde üretilen mamulden veya kullanılan teknoloji ile personelden belirli oranlarda fedakarlıklar yapabilir. İşletmeler kuruluş dönemi sonrası bir büyüme eğilimine girer ve bu aşamada çok çeşitli ürünler tasarlanarak üretim sürecine dahil edilir. Büyüme süreci içerisinde bu tür bir yaklaşım uzun dönemde krize dönüşecek potansiyel riskleri de taşıyabilmektedir. İşletmelerde büyüme sürecinde kullanılan insan kaynakları meydana gelen büyüme ve çeşitlenme nedeniyle yetersiz kalabilir. Böyle bir durumda üretilecek ürünlerin istenen kalite düzeyinde gerçekleşmemesi söz konusu olabilir. Bu sebeple büyüme sürecinde uzun dönemde üretilmesi planlanan ürünler yeterli bir fizibilite çalışması yapılarak üretim sürecine geçilmelidir. Kullanılacak hammadde temininden başlayarak satış ve pazar şartlarına kadar geniş bir yelpazede inceleme yapılması gerekebilir. Uzun dönemde krize dönüşebilecek potansiyel risklerin oluşmasının önüne geçilmeli büyüme sürecinde her şeyi üretmek ve satmak gibi bir çaba yerine uzun vadede üretimi sürdürülebilecek ürünler tasarlanarak hangi ürünlerin üretileceği belirlenmelidir. Uzun dönemde işletmeyi krize sokabilecek ürünler yerine gerekirse kısa dönemli avantajlardan fedakarlıklar yapılmalıdır. Kriz önleme takımları amacı olası bir krizin oluşması halinde krizin etkisini en az düzeyde tutmak ve krize karşı etkili bir tepki verebilmektir. İşletmedeki potansiyel kriz riskleri ve beklenmeyen durumlar için geniş şekilde işletmenin politikalarına uygun olarak bu takımlar oluşturulur. Takımların belirlediği politikaların uygulanabilmesi için işletme içerisindeki bölümlerin her biri mali ve diğer kaynaklarla desteklenebilir. Aynı zamanda bu politikaların uygulanması için her bir bölüme yetki ve sorumlulukta verilmelidir. Aşağıdaki sorulara cevap verilerek pek çok kriter geliştirilebilir: Kriz yönetimi için kriz önleme politikalarının uygulanması düzenli bir temel üzerinde geliştirilen ve denenen olumlu bir yaklaşımdır. Kriz önleme takımının parçalarının hafiflemesi için uygulamaları kontrol etmek üzere denetim oluşturmak zorunludur. Kriz durumu ortaya çıktığında genellikle beklenilmeyen bir anda ortaya çıkan ve işletmelerde önemli kayıplara sebep olan bir durum söz konusudur. Genellikle kriz meydana gelmeden önce birtakım işaretlerle kendisini belli edebilmektedir. Yöneticiler bu işaretleri gözardı edebilmekte ve işletmeler krizle karşılaşabilmektedir. Bu açıdan krizi önlemeye yönelik olarak geliştirilen teknikler işletmenin devamlılığını sağlaması açısından önemlidir. İşletmeler kuruluş sürecinden başlayarak sürekli olarak risklerle ve bu risklerin doğru olarak değerlendirilmemesi sonucu ortaya çıkan krizlerle karşı karşıyadır. Kriz dönemine girilmeden önce kriz önlemeye yönelik olarak geliştirilen proaktif teknik ve stratejiler kriz sürecine girilmesini engelleyebileceği gibi aynı zamanda girilebilecek muhtemel bir krizden de güç kazanarak çıkabilmeye imkân verebilir. Doğru kararların alınması ve uygulamaya konulması sayesinde işletme dışında herhangi bir tehdit oluşması halinde krizin doğru yönetimi sayesinde işletme açısından bu durum bir avantaja dönüştürülebilir. İşletmenin üretim yapacağı yerin doğru seçimi, pazar analizinin doğru yapılması, kullanılacak teknolojinin doğru seçimi, uygun beceriye sahip personel seçimi gibi kavramların tamamı aslında krizi önlemeye yönelik potansiyel çalışmalardır. Çünkü deprem, sel gibi doğal felaketler dışında ortaya çıkan krizlerin yönetimle ilgili olduğu söylenebilir. Kriz yönetimi sürecinde yöneticilerin sahip olması gereken yetenekler şu şekilde sıralanabilir; 1. Kriz sinyallerini alabilmek. 2. Krize hazÄ±rlanma ve korunabilmek. 3. Kriz yÃ¶netimi sÃ¼recinde etkili karar verebilmek. 4. Kriz yönetimi sürecinde otoriteyi kullanabilmek. 5. Kriz yönetimi sürecini planlayabilmek. 6. Kriz yönetimi sürecini örgütleyebilmek. 7. Kriz yönetimi sürecinde iletişim sağlayabilmek. 8. Kriz yönetimi sürecinde eş güdüm sağlayabilmek. 9. Kriz yönetimi sürecini denetim altına alabilmek. 10. Normal duruma geçişi sağlayabilmek. 11. Kriz yönetimi sürecinde öğrenme ve değerlendirme. İşletmeler gerekli bilgi ve beceriyi sağlayarak bilimsel yollarla faaliyetlerini sürdürebilir, krize yönelik gerekli önlemleri alabilirler. Kriz yönetim sürecinde kazanılan derslerle geleceğe ilişkin sağlıklı planlar yapılabilir. Koreagate Koreagate, 1976'daki bir Amerikan skandalıydı. Güney Korelileri Kongre üyelerinin baskıları ile elde etmeye çalışmak. Hali hazırdaki hedef, Başkan Richard Nixon'ın orduyu geri çekme kararı ile ters dönmüş oluyordu. KCIA'yı (şimdiki National Intelligence Service: Ulusal Bilgi Servisi) Koreli iş adamlarına rüşvet vermek ve kayırmak işine bulaştırıyordu. Yaklşık 115 kongre üyesinin karışmış olabileceği söyleniyordu. Spekülasyonlar aynı zamanda Sun Myung Moon'un (Güney Korede Aile ismi) rolü üzerinde yoğunlaşıyordu. Abadan (anlam ayrımı) Abadan, aşağıdaki anlamlara gelebilir: Marie Antoinette (film) Marie Antoinette, 2006 yılı yapımı, en iyi kostüm dalında Akademi ödülüne (Oscar) uzanmış olan film. Film Avusturya arşidüşeslerinden Marie Antoinette'nin Fransa ile bir açıdan ittifak kurma amacı ile, tahtın varisi XVI. Louis ile evlenmek üzere yola çıkması ile başlar. Avusturya-Fransa sınırındaki bir bölgede karşılaşan çift ve görevliler yapılan ufak bir törenin ardından Versailles Sarayı'na doğru yola çıkarlar. Henüz çocuk denebilecek yaşda olan Marie Antoinette burada Fransız aristokrasisi ve davranışları ile bir bakıma şaşkınlığa uğrar. Sabahları olan giyinme olayındaki kalabalık, bir tören havasında geçen yemek seansları, saray halkının davranışları onu etkiler. Bu arada kayınpederi kral XV. Louis'in metresi Madame du Barry ile de karşılaşır. Soylu olmayan ve saraya sonradan giren bu kadın saray eşrafınca da pek sevilmemektedir. Marie'de ona karşı mesafeli durur. Tahtın varisinin değişmemesi için bir an önce çocuk sahibi olma gereği Marie Antoinette'ye sık sık annesi Marie Theresa tarafından hatırlatılmakta hatta zorlanmaktadır. Ancak XVI. Louis ona her nedens hiç el sürmemektedir. Bu çevrede onun erkeklere ilgisi olduğu şeklinde de dedikodulara yol açmaktadır. Sarayın cafcaflı hayatına alışan Marie Antoinette bir baloda İsveç kontu ile tanışır. Ancak görüşmeleri bu noktada mümkün olmaz. Çocuk konusunda zorlamalar bir süre sonra neticesini verir ve bir kız çocuk dünyaya getirir. Bu dönemde kendini kızına ve eşinin hediye ettiği çiftlik hayatına veren Marie sarayın çılgın yaşamından uzaklaşır. Bu arada XV. Louis ölmüş ve XVI. Louis tahta geçmiştir. Madame du Barry'de saraydan uzaklaştırılmışdır. Artık kraliçe Marie Antoinette'dir. Fransanın ekonomik zorluklarına karşın ülke Amerika'ya yardım gönderir. Zira bu konuda İngiltere ile bir çekişme halindedirler. Ancak iyice bozulan ekonomi nedeni ile Marie sarayın mücevher tüketimini azaltma yönünde ufak kararlar alır. Bu dönemde halkın dilinde dolaşan "ekmek bulamazlarsa pasta yesinler" sözünün ise bir dedikodudan ibaret olduğunu, kendisinin böyle bir şey söylemediğini ifade eder. Amerikalı askerler için düzenlenen bir baloda yeniden İsveç kontu ile karşılaşan Marie Antoinette onunla bir gönül ilişkisine girer lakin kontun Amerika'ya dönmesi ile bu son bulur. Marie Antoinette'nin bir de erkek çocuk dünyaya getirmesi sonrası ülkede huzursuluk artmıştır. Yazlık saraydaa iken Bastille kalesi basılır ve halk isyanı başlar. Öfkeli kalabalıkla karşılaşan kraliçe daha sonra arabaya binerler ve Versailles sarayından ayrılırken film nihayete erer. 85-mm uÃ§aksavar topu M1939 (52-K) 85-mm uçaksavar topu model 1939 (52-K) (Rusça85-мм зенитная пушка образца 1939 года (52-К)) 85 mm lik SSCB tarafından geliştirilen II. Dünya Savaşı sırasında Kızıl Ordu tarafından kullanılan bir uçaksavar topuydu. Sovyet tasarımcılar M. N. Loginov ve G. D. Dorokhin tarafından geliştirildi. Silah Büyük Vatanseverlik Savaşı sırasında yatay seyreden bombardıman, yüksek ve orta irtifa düşman uçaklarına karşı çok başarılı bir uçaksavar topu oldu. Acil durumlarda tanksavar topu olarak da kullanıldı. 52-K modelinde kullanılan namlu Sovyet yapımı tanklarda kullanılan 85-mm lik tank topu ile ile aynı aileden geliyordu. 85-mm uçaksavar topu mürettebatı toplamda 4047 adet Mihver Devletlerine ait uçağını düşürdü. Bu bir düşman uçağı için ortalama 598 mermi harcandığını göstermektedir. Savaştan sonra bazı 52-K topları yeniden şekil verilerek dağlık bölgelerde çığ tehlikesine karşı barışcıl amaçlarda kullanıldı. 1939 yılında Ruslar Alman yapımı 88 mm topun uçaksavar modelinin bir kopyası olan 85mm M1939 modelini geliştirdi. Birçok uçaksavar topunda olduğu gibi bu topunda yakınlarında her zaman tanksavar mühimmatı bulunuyordu ki görülen bir düşman tankını safdışı bırakabilsin. Bu çok önemli özelliğinden ötürü bu topun bir kopyası olan M39 tasarımı tank topu olarak T-34 tanklarında veSU-85 taarruz topunda kullanıldı. II. Dünya Savaşı sonrasında bütün Demir Perde ülkelerinde bu silah uçaksavar topu olarak kullanıldı. 76-mm alay topu M1927 76-mm alay topu model 1927 (Rusça: 76-мм полковая пушка образца 1927 года) SSCB tarafından 1927 yılında geliştirilen ve piyade destek topu olarak kullanılan bir silahtı. Silahın üretimine 1928 yılında başlandı. 22 Haziran 1941 tarihinde Kızıl Ordunun elinde toplam 4,708 adet bu toptan bulunuyordu. Bu modelin tasarlanma amacı hafif düşman istihkamlarına ve açık arazide piyadelere doğrudan ateş desteği vermekti. HEAT mermileri ile tanksavar silahı olarak çok az etkisi vardı. 1943 yılında silah 76-mm alay topu M1943 ile yer değiştirildi ama savaşın sonuna kadar çeşitli görevlerde kullanıldı. Andhra PradeÅŸ Andhra Pradeş, Hindistan'ın güneydoğu kesiminde eyalet. Güneyde Tamil Nadu, batıda Karnataka, kuzeyde ise Maharashtra, Madhya Pradeş ve Orissa eyaletleri ile komşudur. Doğu sınırını Bengal Körfezi oluşturur. Adını, uzun bir zamandan beri burada yaşamakta olan ve kendilerine özgü Telugu dilini konuşan Andhra halkından alır. Yüzölçümü; 162,968 km², nüfus; 49,386,799. Yönetim merkezi Amaravati'dir. Bölgede MÖ 3. yüzyıldan bu yana birçok hanedan hüküm sürdü. Budacılık da burada doğdu. 12. ve 13. yüzyıllarda hükümdarlar, Andhraların egemenlik alanını genişlettiler. Bu genişleme 16. yüzyılda doruk noktasına ulaştı. 17. yüzyılda İngiliz nüfuzu altına giren Andhralar, Hint ulusçuluğunun 19. yüzyıldaki yükselişinde belirleyici bir rol oynadılar. 1956'da Andhra Pradesh eyaleti bugünkü biçimiyle kuruldu. Andhra Pradesh fiziki coğrafya açısından başlıca üç bölgeye ayrılır. Doğuda, Bengal Körfezi sıradağlara kadar uzanan bir kıyı ovası; Doğu Gatlar adı verilen dağlar ve bu dağların batısında yer alan bir plato. Andhra Pradesh'te Mart-Haziran arasında yaz, Temmuz-Eylül arasında tropik yağmur mevsimi, Ekim-Şubat arasında da kış yaşanır. En yüksek ve en düşük sıcaklıklar 23-28 °C ile 10-12 °C arasında değişir. Plato kesiminde ise yazlar daha serin, kışlar daha soğuk geçer. Güneybatı musonları bol yağış getirir. Yağmurların çoğu kıyı kesimine düşer. Halkın % 81.23'ü Telugu dilini, % 11'i de Urdu dilini konuşur. Urdu dilini konuşanlar çoğunlukla Müslümanlardır. Alüvyonlu kıyı ovalarının orta kesiminde yer alan Godavari ve Krişna ırmaklarının deltalarında toprak özellikle verimlidir. Pirinç, tütün, şekerkamışı ve acı biber eyaletteki en önemli tarım ürünleridir. Eyalet ekonomisi içinde bilgi teknolojisi ve biyoteknolojinin hatırı sayılır önemi vardır. 76-mm alay topu M1943 76-mm alay topu model 1943 (Rusça: 76-мм полковая пушка образца 1943 года) ) SSCB tarafından 1943 yılında geliştirilen ve piyade destek topu olarak kullanılan bir silahtı. Silahı Motovilikha bulunan ordonat fabrikası tasarımcısı M. Yu. Tsiryulnikov geliştirdi. Bu top 1927 yılında geliştirilen 76-mm alay topu M1927de kullanılan namlunun geliştirilmiş bir modeli ve 45-mm tanksavar topu M1942 (M-42)na ait taşıma sehpasından oluşuyordu. Bu modelin tasarlanma amacı hafif düşman istihkamlarına karşı ve açık arazide piyadelere doğrudan ateş desteği vermekti. HEAT mermileri ile tanksavar silahı olarak çok az etkisi vardı. 76.2-mm alay topu M1943 kendisinden önce üretilen M1927 yerine ordu servisine alındı ve Büyük Vatanseverlik Savaşı sonuna kadar üretildi. 152-mm obüs M1910/37 152-mm obüs model 1910/37 (Rusça:152-мм гаубица обр. 1910/37 гг.) Sovyet yapımı 152.4 mm (6 inç) obüstür. Bu top daha önce Schneider firması tarafından geliştirilen 152-mm obüs model 1910 tasarımının geliştirilmiş bir üst modeliydi. Namlu çapı modernize edilen top daha geniş kalibrede mermi atabiliyordu. Sahip olduğu ahşap tekerlekler yerine çevresi lastik kaplı tekerlekler takıldı. Bu sayede saatte 6 km/s olan nakliye hızı 18 km/saate çıkartıldı. Bu obüs müretebatı tarafından basit yapısı ve kullanımından dolayı çok seviliyordu. Diğer yandan sahip olduğu 10 km lik azami atış menzili (1930lu yıllar için çok kısaydı), yükselme ve dönüş açılarının dar olması ve yavaş taşınma hızı ise eksi taraflarıydı. Büyük Vatanseverlik Savaşının patlak vermesi ile Kızıl Ordu elinde bulunan M1910/37 modelini M-10 ile yer değiştirmek istedi. Ancak M-10 modelinin üretimi çok yavaştı bu yüzden Haziran 1941 tarihinde M1910/37 hala ordu servisinde kullanılıyordu. 1941 yılının sonlarına doğru M-10 üretimi durduruldu. 1943 yılında M1910/37 yerini yavaş yavaş yeni üretilen D-1 tasarımına bıraktı. Ancak savaşın sonuna kadar ordu servisinde kaldı. Bu türe ait toplar Wehrmacht ve Fin Ordusu elinde bulunuyordu. Kış Savaşı sırasında bu toplar ganimet olarak geri alındı. Müfettiş Müfettiş, kamu kurum ve kuruluşları ile bazı özel kurumlarda, çalışanlar üzerinde denetim ve sorgulama yetkisine sahip olan meslek mensubu. Özel eğitim görmüş, denetim yapma ve rapor düzenlemekle görevli kişilerdir. Kamu kuruluşlarında teftiş kurullarına bağlı olarak çalışmaktadırlar. Belirli bir hizmet süresinden sonra başmüfettişlik unvanı da alabilmektedirler. KumkapÄ± Kumkapı, İstanbul'un Fatih ilçesi sınırları içinde yer alan; tarihî yarımadanın Marmara Denizi kıyısındaki semtlerinden biridir. Doğusunda Kadırga, kuzeyinde Gedikpaşa, batısında da Yenikapı ile çevrelenmiştir. Bizans döneminde "küçük iskele" anlamına gelen "Konto skalion" adını taşımaktaydı. Adını aldığı Kum Kapısı, Yedikule'den doğuya, Ahırkapı yönünde ilerlendiğinde, Marmara Denizi kıyısındaki kent kapılarından beşincisiydi. Yakın dönemlere değin yoğun olarak Ermeni kökenli vatandaşların yaşadığı Kumkapı'da bugün hâlâ bir Ermeni okulu ve çok sayıda Ermeni kilisesi bulunmaktadır. Ayrıca İstanbul Ermeni Patrikhanesi'de bu semttedir. Sirkeci-Halkalı banliyö hattının aynı adlı durağına da ev sahipliği yapan Kumkapı, İstanbul'un balıkçıları ve meyhaneleriyle ünlü semtlerinden biridir. Sam Raimi Samuel Marshall Raimi (d. 23 Ekim 1959), Amerikalı film yönetmeni. "Şeytanın Ölüsü" ve "Örümcek Adam" serisini yönetmiştir. "" dizisinin yaratıcılarındandır. Takayasu arteriti Takayasu arteriti, genellikle 40 yaş altı kadınlarda görülen,aort ve ana dallarını (subclavian arter-kollara giden) tutan inflamasyon (yangı) sonucu oluşan vaskülit tablosudur. İki koldan ölçülen tansiyon değerleri farkının 10-20 mmhg (milimetre cıva)'nin üzerinde olması,kollarda hareket sonrası çabuk yorulma (kladikasyo) bu hastalığı düşündürür. Kronik göğüs ağrısı, sırt ağrısı gibi semptomlarla başlayabilir. Başa giden arterlerin daralması sonucu da hastalık seyrinde geçici körlük, bulanık görme yaşanabilir. hastalığın insidansının düşük olması sebebiyle başta başka romatizmal hastalıklarla karıştırılabilmektedir... Bu hastalık renal arter stenozu ile karıştırılmamalıdır.En önemli fark arter stenozunda iki kolda da tansiyonun yüksek olmasıdır.Uzak doğu ülkelerinde sıklıkla görülen bu hastalık diğer toplumlarda milyonda bire kadar düşük prevalansla görülür.Kadınlarda görülme sıklığı erkeklerden on kat fazladır. Wegener granÃ¼lomatozu Poliangiitisli granülomatozis (Wegener granülomatozisi; Wegener hastalığı; granulomatosis with polyangiitis; PGA), küçük çaplı damarları etkileyen nekrozlar, granülomatöz yangı ve vaskülit bulguları içeren otoimmun hastalık niteliğinde bir tablodur. Önceleri Wegener granülomatozisi olarak nitelendirilen olgunun temelinde ANCA otoantikorlarının varlığı yatar (ANCA >"Anti-neutrophil cytoplasmic antibody": nötrofil polimorfların ve monositlerin sitoplazma proteinlerine karşı oluşmuş bir otoantikor kümesidir, otoimmun hastalıklara neden olurlar). Hastalığın başlangıcı çocukluk yaşlarına dek gidebilir, bulguların yoğunlaşması 64-75 yaşlarında tepe noktasına ulaşır. Kalıtsal eğilimi olan bireylerde çevresel faktörlerin (alerjenler) ya da geçirilmiş infeksiyon hastalıklarının tetikleyici etkisi (özellikle "staphylococcus aureus" ve "parvovirus-B19") üzerinde durulmaktadır. İlk yakınmalar üst solunum yollarından başlar; irinli burun akıntısı, paranazal sinüslerde ağrı, burunda doku yıkımları ve kanamalar (epistaksis), seröz tipte orta kulak yangısı (otitis media) bulguları saptanır. Klinik tablo, burunda nekroz nedenli deformasyonlar, mastoidit ve otitis media'nın irinli türe dönüşmesiyle ağırlaşmaya başlar. Üst solunum yollarındaki bulgulara akciğer bulguları da eklenir; öksürük, solunum güçlüğü (dispne), hemoptizi ve göğüs ağrısı yakınmaları vardır. İleri olgularda gelişebilen diffuz akciğer kanaması ölüme neden olabilir. Böbrek bulguları çoğu hastada 2 yıldan önce belirgin değildir; tedavi görmeyen hastalardaki yaşam süresini kısaltır. Deride en sık rastlanan bulgu alt bacaklardaki purpura türü kanamalardır; veziküller, papüller ve ülserler görece seyrektir. Periferik ve santral nöropati, epileptiform ataklar ve felç görülebilir. Hastaların 2/3’ünde eklem ve kas ağrıları vardır. Orbita ve göz kapakları etkilenmelerine tam körlükle sonlanabilen uveit, ülseratif konjunktivit ve ülseratif sklerit eklenebilir. Poliangiitisli granülomatozis ("granulomatosis with polyangiitis"), nekrotizan vaskülitlerden biridir. Çocuk ve erişkinlerdeki bulgular birbirlerine benzer; ancak rastlanma oranları farklılıklar göstermektedir. Ateş, bitkinlik ve kilo kaybı belirgindir. Olguların büyük bölümü (%91) KBB bulgularıyla ortaya çıkar. Bu dokuları solunum sistemi, deri ve mukoza, böbrek, kas ve iskelet sistemi ile göz bulguları izler. Çocuklarda böbrek bulguları %50’nin altındadır. Önceleri, tanıda hastalığın 3 temel bulgusu (triadı) aranırdı: (1) sistemik vaskülit, (2) solunum sistemi bulguları, (3) nekrotizan glomerülonefrit. 1990’da, "The American College of Rheumatology," tanı için 4 kriterin araştırılmasını ve bunlardan 2’sinin bulunması gerektiğini önermektedir: "(1)" hematüri, "(2") akciğer grafisi bulguları, "(3") ağız ülserleri ve burun akıntısı, "(4") biyopside granülomatöz yangı bulgusu. ELK sistemi olarak bilinen triada göre ise, Kulak-burun-boğaz (Ear-nose-throat), akciğer (Lung) ve böbrek (Kidney) bulgularının saptanmasıdır; bu sistemlerle ilgili bulguların varlığında akciğer ya da böbrek biyopsilerinin ve sitoplasmik ANCA (c-ANCA) testinin pozitif olması kesin tanı için gerekli görülmektedir. Hastaların 1/3’ünde göz bulguları ve işitme sorunları vardır. Nekrotizan granülomatöz lezyonlara tüm damarlarda rastlanır; solunum sistemi ve böbrek etkilenmelerinin belirtileriyle ortaya çıkar. Kesin tanıya serolojik testlerle (ANCA) ve biyopsi incelemesiyle ulaşılır. Olguların %67’sinde ANCA(PR-3) pozitiftir. Az sayıda hastada ANCA testi negatif olabilmektedir; bu grupta, hastalığın görece yavaş geliştiği saptanır. Patofizyolojisinde hücresel ve sıvısal (hümoral) bağışıklık sistemlerinin birlikte rol aldığı aşırı duyarlılık reaksiyonları tartışılmaktadır. Tedavi görmeyen hastaların %80’inden fazlasının yaşam süresi 1 yılı aşmamaktadır. Sistemik olarak uygulanan kortikosteroidler bu süreyi biraz uzatabilmekte, bu tedaviye cyclophosphamide eklendiğinde hastalığın gidişinde önemli gerilemeler izlenmektedir. Başkaca immunosüpressif droglarla yapılan kombinasyonlar denenmektedir. Tüm çabalara karşın, alevlenmeler sık görülmekte, özellikle ileri düzeyde böbrek tutulması olan hastalarda başarı oranı çok düşüktür. Yerel kortikosteroid ve cyclophosphamide uygulamaları üst solunum yollarındaki ve gözlerdeki lezyonların kontrolünde yararlı olabilmektedir. Prognozu böbrek tutulumunun düzeyi belirler; glomerulonefrit bulguları belirgin olan hastaların %40’ının yaşam süresi 10 yıldan azdır. Nodül Nodül, vücutta herhangi bir noktada saptanabilen şişlik ve kitlelerdir. Habis, yâni zararlı, tehlikeli ve öldürücü ya da selim, yâni zararsız türleri vardır. Tendon ve kaslarda zedelenme, yaralanma veya bir sakatlığın akabinde ortaya çıkabilirler. BeIN Series (TÃ¼rkiye) beIN Series, Digiturk platformuna dünyaca tanınan yabancı dizileri yayınlayan televizyon kanallarıdır. 28 Ekim 2013'te Dizimax Sci-Fi adıyla kurulan; Türkiye'de ilk kez bilimkurgu, fantastik ve doğaüstü temalı yabancı dizileri yayınlayan televizyon kanalıdır. Digiturk 302. Kanalda HD formatıyla beIN Series Sci-fi kanalıyla eş zamanlı yayın yapan, Türkiye'de ilk kez bilimkurgu, fantastik ve doğaüstü temalı yabancı dizileri yayınlayan televizyon kanalıdır. 1 Ekim 2012'de Dizimax Comedy adıyla kurulan, komedi ağırlıklı yabancı dizileri yayınlayan televizyon kanalı. Kanal önceki ComedyMax'in yerine kurulmuştur. Digiturk 304. Kanalda beIN Series Comedy kanalı ile eş zamanlı ve komedi türünde yayın yapan televizyon kanalıdır. 1 Ekim 2012'de Dizimax Vice adıyla kurulan, aksiyon ağırlıklı yabancı dizileri yayınlayan televizyon kanalı. Kanal önceki Dizimax'in yerine kurulmuştur. Digiturk 305. Kanalda beIN Series Vice kanalı ile eş zamanlı yayın yapan ağırlıklı yabancı aksiyon dizilerini yayınlanmaktadır. 1 Ekim 2012'de Dizimax Drama adıyla kurulan, drama ağırlıklı yabancı dizileri yayınlayan televizyon kanalı. Kanal önceki DiziMax More'un yerine kurulmuştur. Digiturk 306. Kanalda beIN Series Drama kanalı ile eş zamanlı yayın yapar ve drama ağırlıklı diziler yayınlanır. Digiturk platformunda 400. kanalda üç kanal ile dönüşümlü olarak yayın yapar. Şimdilik sadece House of Cards dizisi 4K olarak yayınlanmaktadır. Goranice Goranice veya Goranice Dili, bir Kuzeybatı İran dilidir. İran'ı dillerin kuzeybatı grubundan olup Zaza-Gorani Dilleri alt grubunda yer alır. İran - Irak sınırındaki Hawraman Dağlarında konuşulan bu dil, oldukça zengin bir geçmişe sahiptir. Şu an itibarıyla, çoğu Yarsani, yaklaşık 300.000 kişi bu dili konuşmaktadır. Paris Üniversitesi Doğu Dilleri ve Uygarlıkları Ulusal Enstitüsü (Institut national des langues et civilisations orientales de l’Université de Paris) akademisyenlerinden dil bilimci Prof.Dr.Joyce Blau: "Muhtemelen Gorani ve Zazaca dillerinin mazisinin Kürtçe'den daha eskidir. Kürtler; Zazalar ve Goranlar'ın çoğunu asimile ettiler fakat hepsini edemediler.Bugün Gorani'nin fazlasıyla Sorani'nin etkisinde olduğunu biliyoruz ve Goranların çoğu Sorani konuşuyor. Gorani, İran‘ın Güney kesiminde, Kermanşah‘in Kuzeyinde konuşuluyor." Bu dil, dilbilimsel açıdan Kürtçe lehçesi olmayıp başlı başına dil olarak sınıflandırılmasına rağmen, bazı dil bilimciler tarafından Kürt lehçesi diye kabul edilir. Gorani lehceleri arasında şüphesiz en önemlisi kendi içinde iki kola ayrılan Hewramî´dir. Hewramî diğer Gorani lehçelerinde çokça farklı olup, sunni Kürt Spiritüalizminde önemli bir yere sahiptir. Goraninin diğer lehçeleri şunlardır: GÃ¼rkan Uygun Gürkan Uygun (d. 27 Mayıs 1974, İzmit), Gürcü asıllı Türk tiyatro, dizi film ve film oyuncusu. Lise yıllarında tiyatro ile tanıştı. 1990 yılında amatör tiyatroya başladı. Ardından Dormen Tiyatrosu'nda eğitim aldı. 1996 yılında televizyon dizilerinde rol almaya başladı. Tatlı Kaçıklar, Böyle Mi Olacaktı, Yedi Numara, Deli Yürek, Şapkadan Babam Çıktı adlı dizilerde rol aldı. Kendisi en çok Kurtlar Vadisi dizisindeki Memati Baş rolüyle tanınır. Kurtlar Vadisi Pusu adlı dizide yaklaşık 10 yıl boyunca Memati Baş karakterini canlandırdı. Daha sonra birkaç bölüm için Muhteşem Yüzyıl dizisinde Mimar Sinan karakterini oynadı. 2013-2015 tarihleri arasında yayınlanan Kaçak dizisinde Serhat Hakeri karakterini canlandırdı. Şu sıralar dizisinde Halil Halid karakterini canlandırmaktadır. Ölüm Diken Üstünde Ölüm Diken Üstünde, İngiliz yazar Agatha Christie'nin ilk kez 1935 yılında yayımladığı dedektif romanıdır. Özgün adı Death in The Clouds ("Tr:Bulutlar Arasında Ölüm") olan eser kitap olarak yayımlanmadan önce ABD'de The Saturday Evening Post dergisinde, sonra da İngiltere'de bazı dergilerde Death in the Air ("Tr: Havada Ölüm") adlarıyla tefrika edildi ki bu ad Agatha Christie'nin romanına verdiği ilk orijinal addı. Roman Türkiye'de ilk kez 1971 yılında Altın Kitaplar tarafından Gönül Suveren'in Türkçe çevirisiyle yayımlandı, sonradan yeni baskıları yapıldı. Paris'teki La Bourget hava alnından, Londra'daki Croydon hava alanına giden uçakta bulunan bir kadın koltuğunda ölü bulunur. Önce bunun bir eşek arısının işi olduğu sanılır. Ancak daha sonra kadının zehirli bir iğne ucuyla öldürüldüğü ortaya çıkar. Bu iğneyi fırlatan Güney Amerika yerlilerinin kullandığı türden ilkel bir silah ta bulunur. Ama uçaktaki yolculardan Hercule Poirot ikna olmamıştır. Poirot, Scotland Yard ve Fransız polis örgütü Surete ile çalışarak kendi yöntemleri ile de bu esrarengiz ölümü çözmeye çalışır. Önce ölen kadının bir tefeci olduğunu öğrenip kadın ile müşterileri arasındaki ilişkileri inceler. Daha sonra, ölen kadının mirasını alacak olan fakat küçük yaşta yetim evine verildiği için annesini tanımayan kızı arasındaki ilişkileri araştırır. Sonunda katili bulur... D.L. Hawkins D.L. Hawkins Heroes dizisinde yer alan kurgusal karakter. Cisimlerin içinden geçebilme yeteneği olan Hawkins'in Niki Sanders ile olan birlikteliği başlarda Niki'nin çift karakteri nedeni ile zorluklarla karşılaşmıştır. Oğulları Micah Sanders'da da bazı güçler olduğunu keşfetmeleri uzun sürecektir.2 Sezonda Niki'yi California'da bir bardan kurtarmaya çalışırken öldürülmüştür. Isaac Mendez Isaac Mendez, Heroes dizisine ait kurgusal karakter. Dizide ilk bölümlerde kilit noktada gözükmektedir.Gücü ise 'geleceği çizebilmesi'dir. Olayların nasıl gelişeceğine ait yaptığı resimler ve çizgi romanlar bir yandan da seyirciyi olayın nasıl o şekle dönüşeceği konusunda düşündürmektedir. 19. bölümde Sylar tarafından öldürülmüştür. Aslında öldürüldüğünü de çizmiştir ve bu yüzden Sylar geldiğinde hiç şaşırmamıştır. Bir dönem sadece uyuşturucu kullanarak(onun söleyişine göre kafası iyiyken, kafası bir milyonken) resim yapabildiğini sansa da sonraları konsantre olarak da bunu yapabildiğini farketmiştir.Çizgi romanda ise bir resim sergisi açtığı ve bu resimlerin birinde tanımadığı bir kadına otobüs çarparak öleceğini görmüş ve bunu aktarmıştı resmine.Bunu görerek şoka giren kadın aniden koşmaya başlamış ve Isaac de onun peşinden gitmişti ve kovalamacanın sonunda aniden yola atılan kadına otobüs çarpmıştı. Hiro Nakamura Hiro Nakamura Heroes dizisinin ilk bölümlerinde Japonya'dan Amerika'ya gelen kurgusal karakter. Zamanı bükebilme, dondurma, teleportasyon gibi yetenekleri olan Hiro geleceğine ait olayları Isaac Mendez'in yarattığı bir çizgi romanda görür ve olayların gelişimi ile kendini dünyanın kurtarılmasında sorumlu hisseder. Neşeli yapısı, çabuk bedbinliğe kapılması ve sadık dostu Ando Masahashi ile birlikte dizinin en sivrilen ve sevilen karakterlerindendir. Gelecekteki hali ile karşılaşması ve onunla ismine hitaben "gelecekteki ben" diye konuşması, Ando'nun bir patlama nedeni ile ölmesi nedeni ile bu patlamayı engellemek için geriye dönüş çabaları ilerleyen bölümlerde göze çarpmaktadır. Diğer birçok kahramanın aksine, güçlerini kullanmaya heveslidir.3. sezonda annesinden katalizör aldığı için Arthur Petrelli tarafından güçleri alınmıştır. 4. ciltte Matt parkmanın oğlu bebek Matthew Parkmanın dokunuşu sayesinde güçlerinin bir kısmını yeniden kazanmıştır. Hiro Nakamura adına Soprano ve Indila'nın düeti ile Hip Hop tarzı bir şarkı yapılmıştır. Şarkının orijinal adı Soprano feat Indila - Hiro dur. Kızılkaya (Canik Dağları) Kızılkaya, Orta Karadeniz bölgesinde Ünye yakınlarında yer alan tepe. Canik Dağları'nın uzantısıdır. Güneybatı-kuzeydoğu istikametinde uzanır. En yüksek noktası 395 metredir. Zirvenin denize uzaklığı 3.5 km, Ünye şehir merkezine uzaklığı 5 km kadardır. Zirvesi 41.06.30 kuzey enlemi ve 37.13.45 doğu boylamında yer alır. Doğusunda Kalealtı/Tabakhane Deresi, batısında Cüri Irmağı bulunur. Volkanik bir tepe üzerinde yer alan Ünye Kalesi de Kızılkaya'nın 1.5 km güneydoğusundadır. Kızılkaya, adını aldığı doğu yönündeki kızıl renkli kayalık uçurum kısmı haricinde tümüyle ormanla kaplıdır. Tabii bitki örtüsü karadeniz bölgesine has yaprak döken ağaçlar ve çeşitli maki bitkileridir. Orman müdürlüğü 1960'lı yıllardan itibaren Kızılkaya ve çevresinde planlı bir ağaçlardırma faaliyeti de yapmış, böylece tepede ve çevrede geniş bir çam ormanı da oluşmuştur. Kızılkaya'nın kuzeydoğu istikametine tabii uzantısı Ünye merkezinde Çakırtepe ile son bulur. Aynı uzantının üzerinde ünlü Türk şair ve mutasavvıfı Yunus Emre'ye ait türbe bulunmaktadır. Türbeye ve bulunduğu mevkie "Şeyh Yunus"tan muharref olarak "Şehnuz" adı verilmektedir. Türbe önemli bir ziyaret ve mesire yeri olup Ünye ve Türkiye'nin her yerinden ziyaretçiler gelmektedir. Ünye Belediyesi Şehnuz ve çevresinde düzenleme yapmış, bu arada türbe ve çevresindeki tarihi mezar taşları tümüyle tahrip edilmiştir. Ayrıca, tarihi Selçuklulara kadar uzanan mezarlık yeniden parsellenerek mezar yeri isteyenlere satılmıştır. Başka 33/3 Başka 33\3, Kıbrıslı-Türk pop müzik sanatçısı Işın Karaca'nın 19 Haziran 2006 tarihinde yayınlanan üçüncü solo albümü. Ağırlıklı olarak Alper Narman ve Fettah Can'la çalıştığı albümde Erdem Yörük'le yaptığı bir beste olan "Herşeye Rağmen" farklı sounduyla dikkat çekiyor. Albümün adındaki 33 Işın Karacanın yaşını, 3 ise üçüncü solo albümü simgeliyor. Albümde ise 33/3=11 tane şarkı var. Yazar Yasemin Pulat da yazdığı 2 şarkı sözüyle albümde yer alıyor. Albümün çıkış parçası "Mandalinalar" oldu. Klip İstanbul Boğazında bir yatta çekildi. İkinci klip "Kalp Tanrıya Emanet" oldu. Üçüncü klip ise bir Onur Mete şarkısı olan "Bırakma"ya çekildi. Üç şarkının da klibini Kubilay Kasap çekti. Ã–zbek, Urla Özbek, İzmir'in Urla ilçesine bağlı bir mahalledir. Musandam valiliÄŸi Musandam valiliği (Arapça: محافظة مسندم")", Umman'ın 9 yönetim bölgesinden birisidir. Ülkenin kuzeyinde bulunan valiliğin yönetim merkezi Hasab şehridir. Yüzölçümü 1,800 km², 2010 yılı nüfusu ise 31,010'dır. Musandam, Arabistan Yarımadası'nın kuzeydoğu uzantısını oluşturan yarımadadır. Doğudaki Umman Körfezi'ni, batıdaki Fars Körfezi'nden ayırarak Hürmüz Boğazı'nı oluşturur. Umman sınırları içinde kalan 1,800 km²'lik bölümü, alan olarak küçük olmasına karşın Hürmüz Boğazı'nın hemen ağzında yer aldığı için uluslararası su yolları açısından çok büyük stratejik öneme sahiptir. Adana Kuruköprü Anıt Müzesi ve Geleneksel Adana Evi Adana Etnografya Müzesi, Adana il merkezinde "Eski Müze" adıyla bilinen müzedir. 1845 yılında Kuruköprü mevkiinde inşa edilmiş ve sonradan terk edilmiş olan kilise 1924 yılından sonra müze olarak düzenlenmiştir. 1972 yılında eserlerin yeni müze binasına taşınmasının ardından kilise restore edilmiş, 1983 yılında ise etnografya müzesine dönüştürülmüştür. Çukurova köylerinde ve Toroslar'da yaşayan Yörüklere ait oldukça zengin eşyalar barındırmaktadır. El dokuma tezgâhları, ıstar, mekik, kirkit, yay, ılkıdır, kirmen, çıkrık ve duvarda kilim örnekleri yer almaktadır. Kurulmuş halde olan kara kıl çadırın içinde çeyiz çuvalları, yerde keçeler, kilimler, duvar yastıkları, fener, keklik kafesi, hızman, tüfek ve barutluk vardır. Çadırın önünde deri çarık ayakkabı, ağaç su kabı, dibek, yayık, haviye ve kaşıklık bulunmaktadır. Çadırın sol tarafında deri yayık başında Türkmen kızı, el değirmeni, duvarda eli belinde koç boynuzu motifli kilim yer almaktadır. Ortada bir mangal ve giyinmiş kuşanmış Türkmen kızı mankeni bulunmaktadır. Duvarda ise geyik derisi ve yazılı bakır tepsi vardır. Toros Dağlarında yaşayan aşiretlerin el dokuma, cicim, zili, sumak, ilikli, düz dokuma kilim örnekleri, halı, heybe, seccade, yastık örnekleri teşhir edilmektedir. Ayrıca, keçe seccade ve çeyiz çuvalı vardır. Dev Ali Dev Ali Malazgirt Savaşı'dan sonra Anadolu'ya göçüp, bu ilçeye yerleşen Türkmen obasının reisi olarak bilinir. Kayseri iline bağlı Develi ilçesi ismi kendisinden gelmektedir. Türbesi bu ilçenin Yukarı Develi Mahallesi'nde bulunmaktadır. Sultan Alparslan'ın yeğeni olduğu bilinen Dev Ali'nin soyundan gelenler DEVELİOĞLU olarak adlandırılmışlardı. Efsaneye göre Dev Ali atıyla Hıdırellez'den Gala Dağı'na atlamayı düşünüyordu.Gala Dağı'na atlarken atının ayak izi hala Gala Dağı yakınlarında görülür. Büyük Selçuklu Devleti Hanedanlığı Oğuzların Kınık boyundadır. Bu nedenle Dev Ali' de Kınık boyundan olduğu tahmin edilebilir. Eddie Murphy Edward "Eddie" Regan Murphy (d. 3 Nisan 1961), Akademi ödülüne aday gösterilmiş oyuncu. İlk deneyimini o yıllarda çok izlenen Saturday Night Live programıyla yaptı. 6 yıl süren Saturday Night Live'de milyonlarca insanı kahkahaya boğdu. Delirious ve Raw gibi stand up gösterilerinde insanları güldürüyordü. Bill Cosby, Richard Pryor gibi isimleri çok iyi taklit ediyordu. 1980'lerde bir komedi albümünden sonra birkaç albüm çıkardı. 1993'teki "Love's Alright" albümünde özellikle Michael Jackson'la birlikte söylediği Whatzupwitu şarkısı dikkatleri çekti ve bu albüm Murphy'nin son albümü oldu fakat hala filmlerde şarkılar söylüyor. Michael Jackson'un Remember The Time klibindede oynadı. Shrek'te Ricky Martin hiti "Livin La Vida Loca" ve Smash Moutun "I'm Believer" şarkısını söyledi. Bunun dışında Murphy Dreamgirls'de de birçok şarkı söylüyor. İlk filmi 1982 yılında Nick Nolte'yle oynadığı 48 saat (48 hrs.) oldu. Ardından Dan Aykroyd'la Trading Places (Takas) ve Best Defense (En iyi savunma) filmlerinde oynadı. 1983'te Clint Eastwood'un geri çevirdiği Axel Foley rolünde Beverly Hills Cop (Sosyete Polisi) filmiyle dünyaca ünlendi. Yapımcılık da yapan Murphy'nin film şirketi de vardı. Altın Çocuk ve Sosyete Polisi 2 gibi filmler o kadar sevilmese de Raw stand up gösterisiyle insanları güldürdü. Another 48 hrs (bir 48 saat daha) ve Harlem Nights (Harlem Geceleri) beklenen başarıyı vermese de Murphy, Harlem Nights filminin hem senaryosunu yazmış hem de yönetmişti. 1992 yılında The Distinguished Gentleman (Beyefendi) ve Boomerang filmleriyle komedi kralı lakabı hala ondaydı. Onun Boomerang filminde Martin Lawrence da ilk defa üne kavuştu. Beverly Hills Cop 3 (Sosyete Polisi 3) beklenen başarıyı yakalayamadı ama yine de sevildi. Jim Carrey'nin çıkmasıyla Murphy'nin ünü biraz azaldı. Vampire In Brooklyn (Brooklyn Vampiri) gibi filmler yaptı. Nutty Professor (Çatlak Profesör) filminde tam 8 karakteri oynadı. Daha önce Coming To America (Amerikan Rüyası) ve Vampire İn Brooklyn'de de birçok karakteri oynamıştı. Nutty Professor gişe rekorları kırdı. Bazı Murphy filmleri gibi sadece Oscar'a aday olarak yetinmedi, en iyi yeniden çevirim dalında oscar aldı. 1997'de Metro aksiyon filmi ve Holy Man (Kutsal Adam) başarılı olmadı ama ardından üç filme daha imza attı. Doctor Dollitle filminde hayvanlarla konuştu. İki yıl üst üste iki komedyenle rol aldı. Life (Müebbet Kuşları) filmi Martin Lawrence ve Bowfinger (Çatlak yönetmen) filmi Steve Martin'le çekildi. Mulan animasyonunda Mush'u seslendiren Murphy, 2000'li yillara Doctor Dollitle 2 ve iki harika komedi aksiyon filmiyle başladı. Robert De Niroyla Showtime ve Owen Wilson'la I Spy (Ben Casus) filmlerinde oynadı. Shrek animasyonundaki Eşek'in sesi Murphy'nindi. Daha sonra Shrek 2 de çıktı. Shrek 1 oscar aldı. Nutty Professor'ün devam filminden sonra Haunted Mansion ve Daddy Day Care filmlerindede insanları güldüren Murphy, 2006 yılında oynadığı Dreamgirls (Rüya Kızlar) filmindeki James Thunder Early (James Gök Gürültüsü Early veya Jimmy Early) rölüyle dikkat çekti. What's Alan Watching isimli tv filminden sonra The PJ's dizisinde çalıştı ve The Kid Who Loved Christmas filminin yapımcılığını yaptı. Dreamgirls filminin ayrı bir yeri vardır çünkü bu filmde canlandırdığı karakterle ilk defa oscar'a aday oldu ve drama yönününde iyi olduğunu gösterdi. Nichole Mitchell Murphy'le evliydi. 2006'da boşandı. Robin Givens, Halle Berry ve Whitney Houston gibi ünlülerle çıktı. Mayıs 2016'da Murphy'nin 2012'den beri çıktığı model Paige Butcher'ın dan bir kızı ve Kasım 2018'de bir oğlu vardı. Eylül 2018'de evlenmek üzere nişanlandılar. Çocuğun göbek adı 2017'de lösemiden ölen Murphy'nin rahmetli kardeşi Charlie'den gelir. Toplamda 10 çocuğu vardır. 1988 yılında Art Buchwald , Murphy ve Paramount Pictures 'a dava açtı ve Paramount'a Murphy'nin "Coming to America" filmi için temel olarak Paramount'a gönderdiği bir senaryodan fikirler kullandıklarını iddia etti . 1992 yılında, Buchwald özet bir kararla 150.000 dolar kazandı; Buchwald'ın yapım ortağı Alan Bernheim'a 750.000 dolar verildi. Her iki taraf da sonucu "zafer" olarak nitelendirdi. Mayıs 1997'de Murphy, gözaltına alınmasından serbest bırakıldıktan kısa bir süre önce arabasında travesti fahişe ile polis tarafından durduruldu ve bir dizi halkla ilişkiler sorununa neden oldu. Murphy, AIDS Sağlık Vakfı'nın yanı sıra kanser , eğitim , yaratıcı sanatlar , aile desteği , sağlık ve evsiz yardım kuruluşlarına paralar bağışladı. Martin Luther King, Jr. Center'a totalde 100.000 $ grev yardım fonuna bağışladı . Heat of State, Lethal Weapon 4 ve Bad Company gibi filmlerden oynayan komedyen Chris Rock'u keÅŸfetti. The Archies The Archies kurgusal bir garaj müzik grubudur. Archie Andrews tarafından kurulmuş olan "The Archies"'de Betty Cooper, Veronica Lodge, Jughead Jones ve Reggie Mantle da yer almaktadır. The Archies çağdaş popüler müzik yapan bir gruptur. Buna karşın, Rock & Roll müziği grubun favorisi gibi gözükmektedir. The Archies'in çaldığı müzikler çizgi romanın çizildiği dönemle uyumludur. Grup ilk etapta Archie, Jughead ve Reggie tarafından kurulmuş Betty ve Veronica gruba daha sonra dahil olmuştur. Grubun her üyesi şarkı söylemektedir. Jughead bazı şarkılardaki tek bas sestir. Grup üyelerinin şarkıcılık dışında üstlendiği görevler şu şekildedir: Hot Dog, kurgusal Archie evreninde yer alan karakterlerden Jughead Jones'un köpeğidir. Hot Dog, uzun tüylü, beyaz ve iri bir köpektir. Melez bir köpek olan Hot Dog görüntü itibarıyla çoban köpeği gibidir. Hot Dog, tembel ve sürekli aç olan bir köpektir. Reggie Mantle'dan hiç hoşlanmaz. Sahibi Jughead'i taklit eder. Archie'nin arkadaş çevresinin bir üyesi olarak kabul edilir. The Archies'in maskotudur. Hot Dog, genelde insan gibi düşünür. Konuşamadığı için düşünceleri çizgi romanda "düşünce balonu" şeklinde yansıtılır. 45'likler: Uzun Ã‡alarlar (LP): André Bazin André Bazin (d. 18 Nisan 1918 – ö. 11 Kasım 1958) Fransız film eleştirmeni ve film kuramcısıdır. Bazin 1918'de Angers, Fransa'da doğmuştur. İlk eğitimini La Rochelle'de almış, 1938'de St. Cloud'daki Ecole normale supérieure'de eğitimine devam etmiştir. Sınavlarda yüksek not almasına rağmen kekemeliği yüzünden öğretmenliğe kabul edilmemiştir. Sinemaya olan tutkusu orduya çağrıldığı 1939 yılından itibaren artmaya başlamış, ordudaki görevi sırasında kısa zamanda politik nedenlerle kapatılacak olan bir sinema kulübü kurmuştur . Sinema üzerine yazmaya 1943'te Le Parisien Libére dergisinde başlamış ve 1951'de Jacques Doniol-Valcroze ve Lo Duca ile birlikte "Cahiers du cinéma" adlı film dergisinin kurucuları arasında yer almıştır. Yeni Dalga'nın "manevi babası" olarak, Jean-Luc Godard ve François Truffaut gibi gelecekte film yapımcıları olacak olan genç film eleştirmenlerinin akıl hocası ve yakın arkadaşı olmuştur. Bazin 40 yaşında lösemiden ölmüştür. Bazin II. Dünya Savaşı sonrası film çalışmaları ve film eleştirmenliğinin başlıca güçlerinden biriydi. Ölümüne kadar "Cahiers" dergisinde yazmaya devam etmiştir. Ölümünden sonra yazıları 1958'den 1962'ye kadar "Qu'est-ce que le cinéma?" ("Sinema Nedir?") adı altında dört ciltlik bir kitap dizisi olarak basılmıştır. Bazin kendisinin "nesnel gerçeklik" olarak adlandırdığı şeyi yansıtan filmleri (belgesel filmler ve İtalyan yeni gerçekçilik filmleri) ve Howard Hawks gibi kendilerini "görünmez" kılan yönetmenleri savunmuştur. Derin odak (Orson Welles) ve geniş açı çekimleri (Jean Renoir) kullanılması taraftarı olmuş ve kurgu ve görsel efektler kullanılmaksızın "gerçek devamlılık" olarak adlandırdığı biçimin yaratılmasını tercih etmiştir. Bu duruşu onu, 1920 ve 1930'ların sinemanın gerçekliği nasıl yönlendirebileceğini vurgulayan hakim film kuramına karşı muhalif olarak konumlandırmaktadır. Bazin'in düşüncelerini nesnel gerçekçilik, derin odak ve kurgunun olmaması üzerine yoğunlaştırması, onun bir filmin ya da sahnenin yorumunun izleyiciye bırakılması yönündeki inancının bir sonucudur. Bazin, bir filmin; yönetmeninin kişisel bakışını yansıtması gerektiğini düşünür. Bazin'in bu düşüncesi, Truffaut'un "Cahiers"deki bir yazısında ortaya attığı Auteur kuramının (yaratıcı yönetmenlik kuramı) gelişmesinde önemli bir rol oynamıştır. Bazin aynı zamanda "beğeni eleştirisi" taraftarı olarak bilinir. Beğeni eleştirisine göre, yalnızca bir filmi beğenen eleştirmenler o film için eleştiri yazısı yazabilir, böylece yapıcı eleştiri teşvik edilmektedir. 57-mm tanksavar topu M1943 (ZiS-2) ZiS-2 (Rusça: ЗиС-2) SSCB tarafından geliştirilen ve II. Dünya Savaşı sırasında Kızıl Ordu tarafından kullanılan 57 mm kalibrelik tanksavar sınıfında bir toptu. Tanklar için üretilen ZiS-4 bu topun başka bir tasarımıydı. "ZiS" kelimesi Rusça Zavod imeni Stalina ("Завод имени Сталина", Türkçe 'Adı Stalin tarafından verilen') anlamına geliyordu. 57-mm tanksavar topu model 1943 (ZiS-2) yatay blok kuyruğa sahip yarı otomatik bir toptu. Atış esnasında mermi yuva kapağı otomatik açılıyor ve yükleyici sadece mermiyi dolduruyordu. Bu sayede top dakikade 25 mermi atabiliyordu. Kalkanlı ve çatal ayaklı sehpası ZiS-3 sahra topundan kalmadır. Yaylı süspansiyonu sayesinde karayolunda 50 km/s, asfalt olmayan yolda 30 km/s ve arazide 10 km/s hızla çekilebiliyordu. Topun atlar tarafından çekilecek şekilde koşum takımı vardı ve 6 atla çekiliyordu. ZiS-2 üzerinde PP1–2 model panoramik dürbün bulunuyordu. 1940 yılında tasarım ofisinde çalışan V. G. Grabin Topçu Bölümünden güçlü bir tanksavar isteği tasarlanması emrini aldı. Marshal Kulik ve yardımcıları Kızıl Ordu tarafından Kış Savaşı sırasında kullanılan (daha Nazi Almanyasına ait olanları bilmiyorlardı) tankların yanında savaşacak silahlara ihtiyaç duyulacağını düşündüler. Ayrıca bölüm Almanların propaganda amaçlı yayınladıkları deneme amaçlı çok taretli "süpertank" NbFz tasarımından etkilendi. Sonuçta Grabin ve çalışma arkadaşları yerel bir ağır tank olan 40 ila 75 mmlik zırha sahip KV-1 tankını baz alarak çalışmaya başladı. Tasarımcılar namlu çapı olarak 57 mm yi uygun buldu. Bunun sebebi 57 mm lik zırh delici mermilerin hızı ve ağırlığı sayesinde elde ettikleri kinetik enerji ile 90 mm kalınlığındaki zırhı geçebilmesiydi. Hem bu top hafif, taşınması ve gizlenmesi kolay olacaktı. Ancak bu kalibredeki topun iki kusuru bulunuyordu : Birincisi bu kalibre Kızıl Ordu için çok yeniydi ve gerekli mühimmatı üretmek çok zahmetli olacaktı. Tasarımına Mayıs 1940 tarihinde başlandı ve 1941 yılında resmî olarak 57-mm tanksavar topu model 1941 (ZiS-2) (Rusça: 57-мм противотанковая пушка образца 1941 года (ЗиС-2)) tamamlandı. Üretimine 1 Haziran 1941 başlandı. Ama 1 Aralık 1941 tarihinde maraşel N. N. Voronov ve G. L. Govorov tarafından üretimi durduruldu. Sebep olarak ZiS-2 mermilerinin hedefi tam olarak vurmasına rağmen Alman tanklarının içerisinde yeterli zararı verememesiydi. Diğer sebepler yüksek üretim maliyeti ve mühimmat üretiminin zor olmasıydı. Toplamda 371 adet top üretildi. Üretim bantlarına bu top yerine ZiS-3 model 76.2 mm lik sahra topu alındı. Sovyet tanksavar birlikleri daha ucuz 45 mm lik tanksavar topları ile donatıldı. Bazı tanksavar alaylarına ZiS-3 modeli toplarda dağıtıldı. Bu silahlar 1942 yılının sonlarına kadar her tür Alman zırhlı aracını yok edebiliyordu. Tiger I model ağır tankların ve Panther tanklarının ortaya çıkması ile cephede ibre Almanlardan yana dönmeye başladı. 45 mm model 1942 topu Panther tankının yan zırhında sadece bir nokta olarak kalıyordu. ZiS-3 ise sadece tankın yanından veya top kalkanından geçebiliyordu. Tiger tankına karşı ZiS-3 sadece yandan o da en fazla 300 metrelik atış mesafesinden etkiliydi. 45 mm lik top ise tamamiyle etkisizdi. Daha güçlü bir top ihtiyacı üzerine Haziran 1943 tarihinde ZiS-2 tekrar ama bu kez 57-mm tanksavar topu model 1943 adıyla servise girdi. 1945 yılına kadar 9,645 adet top üretildi. ZiS-2 tanksavar topçu bölükleri ve Yüksek Komutanlık Yedek Birlikleri bünyesindeki tanksavar birliklerince kullanıldı. ZiS-2 topçu birlikleri yanında araçlara monte edilerekte kullanıldı. 1941 yılında yüz kadar ZiS-2 topu Komsomolets zırhlı traktör şasesine monte edilerek ZiS-30 tank imha edici elde edildi. ZiS-2 modelinin birde ZİS-4 adıyla ilinen tank topu modelide bulunuyordu. 1941 yılında Morozov Design Bureau (mozorov Tasarım Bürosu) T-34 tankının tanksavar özelliğini geliştirmek için deneme malzemeleri ile birlikte ZiS-4 topunu kullandı. Az sayıda üretilen T-34-57 model tank tank imha edici olarak kullanıldı. 1943 yılında bu düşüncenin gerekliliği Alman ağır zırhlı Tiger ve Panther tanklarının ortaya çıkması ile anlaşıldı. Yine az sayıda top bazı ufak değişikliklerle ZiS-4M adıyla üretildi. Yükseknamlu çıkış hızı sayesinde zırh geçme özelliği artırılan topa F-34 adı verildi. Ancak küçük mermi kapasitesi yüzünden yüksek patlayıcı taşıyan mermileir üretilmediğinden düşman piyadesine karşı sahra topu olarak kullanılamadı. Sonuçta çözüm olarak daha geniş bir taret çizilen tank bu sayede 85 mmlik bir topa sahip oldu ve bu yeni modele T-34-85 adı verildi. ZiS-2 topu en azından üç farklı prorotip araçta denendi. SU-76 taarruz topu nun SU-74, SU-76D, ve SU-57B porototip modellerinde kullanıldı. Hiçbiri üretim için onaylanmadı. Tank zırhlarındaki çabuk gelişmelerden ötürü ZiS-2 çok kısa sürede tanksavar özelliğini yitirdi. 1950'li yıllarda Kızıl Ordu bünyesindeki ZiS-2'ler yerlerini daha güçlü 100 mm'lik toplara bıraktı. Bunun yanıda az sayıdaki top ağır bir bakımdan geçirilerek hava kuvvetleri servisindeki bir tür kundağı motorlu obüs olan ASU-57 aracında kullanıldı. Roket güdümlü tanksavar silahlarının geliştirilmesi ise ZiS-2 modeli tatamiyle servis dışı kaldı. Günümüze kalan tüm ZiS-2'ler müzelerde sergilendirilmektedir. Cold Case Cold Case, Lily Rush adında Philadelphia 'da çalışan kadın dedektifin hayat öyküsünü anlatan Amerikalı televizyon dizisidir. ABD'de bölüm başına ortalama 14 milyon izleyici bulan dizi, Türkiye'de de rağbet görmektedir. Dizi, Türkiye'ye Cnbc-e kanalı aracılığıyla aktarılmaktadır. Dizi 5. sezonuyla ABD'de devam etmektedir. Lily Rush ilk olarak kimsenin çözemediği bir cinayet davasını 25 yıl sonra çözer. Bunun üzerine Philadelphia Polis Merkezi'nde yeni bir ekip oluşturulur. Bu ekip çözülememiş ve rafa kaldırılmış dava dosyalarını yeniden açacak ve çözmeye çalışacaktır. Lily geçmişteki birçok davayı bugünün teknolojisinden faydalanarak çözmektedir. Akut romatizmal ateş Genellikle çocuk yaşta görülen, A Grubu Beta hemolitik Streptokokların etken olduğu farenjit tablosundan 7-10 gün sonra ortaya çıkan, eklem ve kalp tutuluşlarıyla seyreden bir hastalıktır. Gezici (migratuar) eklem tutuluşları yapar. Eklem tutuluşu oluşan hastada kalbe yönelik 20 yaşa kadar süren aylık profilaksi amaçlı penisilin uygulamaları yapılır. Hastalık, akut eklem romatizması olarak da anılır. Tanı 2 majör veya 1 majör 2 minör kriterin birlikteliğinde koyulur. Greta Garbo Greta Garbo "(d. 18 Eylül, 1905 - ö. 15 Nisan, 1990)" Holywood'un sessiz film döneminde ikonlaşan İsveç doğumlu film oyuncuidir. Metro-Goldwyn-Mayer ve Hollywood stüdyo sistemlerince yaratılan en gizemli ve en iyi sinema oyunları arasında anılan Garbo, "unutulmaz sahne performansları için" 1955 "Akademi Onur Ödülü"nü almış ve Amerikan Film Enstitüsü tarafından hazırlanan "En Önemli 50 Beyaz Perde Efsanesi" listesinde en önemli beşinci kadın yıldız olarak yer almıştır. Joan Crawford, Garbo için "Yalnızca onun için lezbiyen olabilirim" demiştir. Ayrıca, Guinness Rekorlar Kitabında Garbo'dan "şimdiye dek yaşamış en güzel kadın" olarak söz edildiği iddia edilmektedir. Fakat Guinness Rekorlar Kitabı ağ sayfası veritabanında böyle bir kayıt bulunmamaktadır. J1 League Meiji Yasuda J1 Ligi (J1リーグ J1 "J1 Rīgu"), Japonya'da J.Ligi profesyonel futbol sistemi içinde en üst düzey futbol ligidir. 1965 yılında Japonya Futbol Ligi (Japan Soccer League, JSL) tek kümeli bir amatör lig olarak olarak kurulmuştur. İlginin yoğun bir şekilde artmasıyla, futbol profesyonelleşmiş ve 1993 yılında profesyonel J.Ligi, JSL'nin en iyi dokuz kulübü ve Shimizu S-Pulse ile kurulmuştur. JSL'nin diğer kulüpleri Japonya Futbol Ligi (Japan Football League, JFL) adı altında ikinci seviye profesyonel kümede oynamaya devam etmişlerdir. 1999 yılında J.Ligi hem üç puanlık sisteme geçmiş hem de, 16 kulüplük J1 ve JFL'den de takımlar alarak 10 kulüplük J2 Ligi olmak üzere iki seviyeye ayrılmıştır, JFL de üçüncü seviye küme haline gelmiştir. 2015 yılında, Japon futbolunun 50. yılında, J1 Ligi iki ayrı sezon formatına geçmiştir. Türkmen halısı Türkmen halıları, Türkmen aşiretleri tarafından has yünden dokunan ve dünyaca ün kazanmış el dokuma ürünleridir. Türkmen aşiretlerinin yaşadığı her yörede dokunmakta olan bu kıymetli el halıları kendilerine özgü desen ve motifleriyle ayrı bir isimle, Türkmen halısı ismiyle anılmaya hak kazanmıştır. Poliarteritis nodosa Poliarteritis nodoza (Polyarteritis nodosa, PAN), orta çaplı atardamarlarda görülen bir vaskülit türüdür. Orta çaplı damarların etkilenmesi iskemiye ve buna bağlı yaygın doku ve organ hasarlarına yol açar. Damar çeperlerinde fokal fibrinoid nekroz alanları, nötrofil ve eozinofil polimorf infitrasyonu ile trombusların oluşması iskemi olgusunun en önemli nedenleridir: Damar çeperlerine oturan immun komplekslerin neden olduğu düşünülmektedir. Önceleri ANCA pozitif (ANCA: Anti-neutrophil cytoplasmic antibody) vaskülitler grubunda değerlendirilmişti; ancak, gelişmiş teknikler olguların çoğunda ANCA otoakntikorlarının bulunmadığını göstermektedir. (ANCA, nötrofil polimorfların ve monositlerin sitoplazma proteinlerine karşı oluşmuş bir otoantikor kümesidir; otoimmun hastalıklara neden olurlar). Erişkinlerde özellikle virüs infeksiyonları (Hepatitis B ve C, HIV), tümör antijenleri ve bazı iaçların tetikleyici olduğu ileri sürülür. Çocuklarda, streptokok infeksiyonları üzerinde durulmaktadır (post-streptokoksik immun kompleks hastalığı). İmmunosüpresyon tedavisi uygulanır. Lee Aaker Lee William Aaker (d. 25 Eylül 1943, Los Angeles), Rin Tin Tin'nin Maceraları adlı çocuk programında oynayarak ünlü olan Amerikalı erkek oyuncu. 8 yaşındayken The Greatest Show on Earth (1952) ve High Noon (1952) adlı yapımlarda rol aldı. Henry's Full House (1952) adlı filmde kaçırılmış bir Hint çocuğu oynadı. The Atomic City (1952) adlı filmde yine kaçırılmış bir çocuğu oynadı. 1953 yılında bir kovboy filmi klasiği olan Hondo (1953) adlı filmde yardımcı rolde, Geraldine Page'in oğlunu oynadı. Aaker, Jeopardy (1953), Arena (1953), Mister Scoutmaster (1953) ve Ricochet Romance (1954) yapımlarında da oynadı. Büyüyünce oyunculuğu bıraktı ve ilk önce yapımcı olarak çalıştı, daha sonra marangoz oldu. Paul Klein adlı bir sahtekar Lee Aaker'ı taklit etmeye karar verdi, ancak Şubat 2007'de mide ameliyatında öldü. Monolitik kolon Monolitik kolon ya da 'Tek-parça kolon' (single-phase column) , geleneksel olarak gövdesi çok parçalı üretilen değil de tek parça olarak üretilen kolon tipleri için kullanılan bir terimdir. Little Voice Little Voice Amerikan şarkıcı ve aktris olan Hilary Duff'ın Metamorphosis albümünden bir şarkı. Şarkının klibi, şarkıcının "The Girl Can Rock" turnesinden bir performansdır.Single,15 Haziran 2004'te Avustralya'da Buena Vista tarafından çıkarılmıştır. Klip ilk kez Disney Channel'da yayınlandı ve kısa sürede çocukların çok sevdiği bir parça haline geldi.Ardından yine aynı kanalda program aralarını doldumak için sıkça kullanıldı.Klip şarkıcının "The Girl Can Rock " adlı turnesinden görüntüler içermektedir. Şarkı ilk kez Radio Airplay adlı radyoda 10 Haziran 2004'te yayınlandı.Ardından dünya çapında toplam 132 radyo istasyonunda yayınlansa da listelerde önemli bir etki bırakmadı.Şarkı "Sahlene" isimli kişi tarafından yazıldı ve bu parçanın Duff'ın yaşını yansıttığı söylenmektedir. 2006 yılında RBD adlı bir grup "Little Voice"'in ispanyolca "Tu Dulce Voz" isimli yeni bir versiyonunu yaptı.Yeniden düzenledikleri bu şarkıyı kendi albümlerinin 3. albümlerine koydular.2007 yılında aynı grup şarkıyı yeniden düzenleyip İngilizce bir versiyonunu da yaptı. Bu Single yalnızca Avustralya'da çıktığı için önce yalnızca bu ülkenin listelerine girdi.5 hafta listelerde kaldı.29 numaradan listeye girse de hemen 46 numaraya düşmüştür. Seth Adkins Seth Elijah Adkins (d. 30 Ekim 1989, New Mexico, Amerika) AmerikalÄ± oyuncu. Adkins, Albuquerque, New Mexico, Amerika'da Ekim 1989'da doğdu. Zachary (d.1978) ve Josh (d.1981) adında iki ağabeyi vardır. Seth'in babası okul müdürü, annesi ise emekli öğretmendir. Küçük yaşta ailesinin desteğiyle oyunculuğa başladı. En sevdiği oyuncular Drew Carey ve Meryl Streep. En sevdiği film, Saving Pirate Ryan'dır. Şu an Los Angeles, California, Amerika'da yaşıyor. 1990'ların ortalarında oyunculuğa başladı. Zaman zaman filmlerde adı Seth E.Adkins olarak geçmiştir. ZiS-3 76-mm tümen topu model 1942 (ZiS-3) (Rusça:76-мм дивизионная пушка образца 1942 года (ЗиС-3)) SSCB tarafından üretilen ve Kızıl Ordu tarafından II. Dünya Savaşı sırasında kullanılan toptur. "ZiS" kelimesi Rusça "Zavod imeni Stalina" ("Завод имени Сталина", Türkçe 'Adı Stalin tarafından verilen') anlamına geliyordu. Fabrikanın resmi adı Artillery Factory No. 92 idi. Toplar hakkında bilgili birçok kişi bu topu II. Dünya Savaşı sırasındaki kullanılan en başarılı tasarıma sahip Alman 88 mm top ile İngiliz 25pdr obüs ile eşdeğer tutmaktadır. ZiS-3 modelinin tasarım çalışmaları 1940 yılının sonlarında Artillery Factory No. 92 fabrikasında çalışan ve SSCB nin orta sınıf top şef tasarımcısı V. G. Grabin tarafından başlandı. Bundan başka bir proje olmamasına rağmen Sovyet Topçu Mareşali Kulik özellikle bu sınıf top yapımına karşıydı. Bu sebepten proje V. G. Grabin kişisel teşebbüsü ve Artillery Factory No. 92 fabrika müdürü ve yardımcı müdürü arasında kaldı. Merkezi yönetim ve Maraşel Kulik e ZiS-3 projesi hakkında bilgi verilmedi. ZiS-3, 57 mmlik 57-mm tanksavar topu M1943 (ZiS-2) topuna ait taşıma sehpası ile F-22USV model topa ait güçlü 76.2-mm lik namludan oluşuyordu. Geri tepmesini azaltmak için namlu ağzına gaz susturcusu takıldı. Bu sayede top hafif bir sehpa üzerinden mekanik olarak herhangi bir zarar vermeden kolaylıkla ateş edilebilirdi. F-22USV topu ile karşılaştırldığında ZiS-3 daha iyi üretim teknolojisine sahipti. Parçaların perçinle ve kaynakla birleştirlen top sonuçta F-22USV topuna göre 3 kez daha kısa sürede bitiriliyordu. Maliyeti ise F-22USV topunun 2/3 ü kadardı. Merkezi yönetimin hafif ve orta sınıf toplar istememesinden ötürü ilk üretilen ZiS-3 topu gizlendi. Merkezi yönetime göre Almanların elinde çok ağır zırha sahip tanklar bulunuyordu. Ama 1941 yılına kadar Almanların böyle tankları yoktu. Sadece propaganda amaçlı halka duyurulan bazı tanklar vardı. Buna en önemli örnek Almanların NbFz adını verdiği çok taretli deneme tankıydı. Maraşel Kulik bu yemi yuttu ve bütün hafif 45-mm lik tanksavar ve 76.2-mm lik tümen toplarının üretimine son verdi. Büyük Vatanseverlik Savaşının başlarında anlaşıldı ki Almanları sahip oldukları tanklar beklediklerinden daha ince zırhlara sahipti. Hatta bazıları büyük kalibreli Sovyet yapımı DShK makineli tüfekleri ile iş göremez hale geliyordu. Savaşın ilk aşamalarında Sovyet 76-mm lik tümen topları Alman araçlarını kolayca etkisiz hale getiriyordu. Ancak bu silahların çoğu Almanlar tarafından ganimet alındı. Ayrıca fabrikalarda Almanların kontrolüne geçti. İleride bu toplar Alman yapımı "Panzerjäger" denilen kundağı motorlu obüs sınıfında araçlara takılarak Sovyet birliklerine karşı kullanıldı. Sonuçta hatasını anlayan Maraşel Kulik 76.2-mm sahra topu F-22USV modelinin çok sayıda üretilmesi emrini verdi. Ancak V. G. Grabin ve Artillery Factory No. 92 yönetimi bu model yerine ZiS-3 topunun üretilmesine karar verdi. ZiS-3 üretimine başlamalarına rağmen top hala resmi olarak testi yapılmamış ve Kızıl Ordu servisine hazır hale getirilmemişti. Burada çok komik bir durum ortaya çıkmıştı. Kızıl Ordu askerlerinin acilen topa ihtiyaçları vardı ancak toplar fabrika depolarında tutuluyordu. Çünkü resmi olarak onaylı değillerdi.