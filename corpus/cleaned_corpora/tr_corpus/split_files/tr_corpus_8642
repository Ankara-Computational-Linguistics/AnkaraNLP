de Türkiye ile Suriye arasında sınır aşan suların sayısı aslında yaklaşık 10 tanedir. Bu nehirler arasında Türkiye'de doğan ve Irak'ta Basra Körfezi dökülen Fırat ve Dicle nehirleri olduğu gibi, Lübnan'dan doğup Suriye'den geçerek Türkiye'de denize dökülen Asi Nehri de vardır. Türkiye’nin Fırat üzerinde 1973 yılında devreye soktuğu Keban Barajı ve 1987 yılında tamamladığı Karakaya Barajı Suriye'de Fırat'ın Suriye'ye akan sularında azalmaya neden olacağı endişesini uyandırmıştır. Türkiye'nin Aşağı Fırat Projesi’ni geliştirerek 1976 yılında Güneydoğu Anadolu Projesine dönüştürmesi Suriye ile olan gerginliği daha da tırmandırdı. Su sorunu yüzünden Suriye ile Türkiye arasında ortaya çıkan gerilimler iki ülke arasında zaman zaman siyasi ve askeri çekişmelere yol açmıştır. Suriye uzun yıllar boyunca Türkiye'ye karşı koz olarak kullanmak için ASALA ve PKK gibi Türkiye'ye karşı çalışan silahlı terör örgütlerinin Suriye'de örgütlenmesine izin verdi, onlara maddi ve lojistik destek sağladı; bu nedenle de Türkiye'den ters tepkilerle karşılaştı. 1998 yılında Türkiye'nin sert notası karşısında geri adım atmak zorunda kalan Suriye PKK lideri Abdullah Öcalan'ı Suriye'den sınırdışı etti. İşareni Denizden Gözleyin İşareni Denizden Gözleyin (), 1986 Azerbaycan yapımı bir filmdir. Azerbaycan'da Sovyet hakimiyetinin kurulması uğruna yapılan mücadeleler anlatılır. Filmdeki kahramanlar genelleştirilmiş bir bakış açısı üzerinden gerçek tarihi kişilikleri yansıtır. Ahmet Kenan TanrÄ±kulu Ahmet Kenan Tanrıkulu (17 Mayıs 1958, İstanbul, Türkiye), Türk siyasetçi ve eski Sanayi ve Ticaret Bakanı. Bülent Ecevit tarafından kurulan Koalisyon hükûmeti'nde Sanayi ve Ticaret Bakanı olarak yer almış olan Tanrıkulu, 1999 yılından beri 2002 Türkiye genel seçimleri dışında yapılan tüm genel seçimlerde Milliyetçi Hareket Partisi (MHP) İzmir milletvekili olarak meclise girmiştir. Ahmet Kenan Tanrıkulu 17 Mayıs 1958 tarihinde Osman Necati ve Melahat Tanrıkulu çiftinin çocuğu olarak doğdu. İlk ve orta öğrenimini babasının memuriyeti dolayısıyla Anadolu‘nun çeşitli illerinde sürdürüp Burdur Lisesi‘nden mezun oldu. Anadolu Üniversitesi Siyasal Bilgiler Fakültesi'nden mezun oldu ve Yüksek lisansını Amerika Birleşik Devletleri'nde bulunan Western Illinois University'de Matematiksel İktisat alanında tamamladı. Ardından ABD University of Pennsylvania Wharton School'da Makro Modelleme, ABD University of Colorado'da Ekonomi Uzmanlığı, Birleşik Krallık'ta bulunan Bradford Üniversitesi'nde Ulaşım Planlaması ve Millî Güvenlik Akademisinde Kamu Diplomasisi eğitimlerini aldı. Silâhlı kuvvetler Dil ve İstihbarat Okulu ile Harp Akademileri'nde ders verdi. Devlet Bakanlığı Bakan Danışmanı oldu ve Gemlik Gübre Sanayi AŞ Yönetim Kurulu Üyeliği görevini yürüttü. Çevre Bakanlığı ÇED ve Planlama Genel Müdürlüğü, Turizm Bakanlığı Müsteşar Yardımcılığı görevlerinde bulundu. Yurt içi ve dışı dergilerde çok sayıda yayını yer aldı. Devlet Planlama Teşkilatı İktisadi Planlama Başkanlığı ve Ekonomik Modeller Dairesi Planlama Uzmanlığı yaptı. Tanrıkulu kamu hizmetinden ayrıldı ve 1999 Türkiye genel seçimleri'nde Milliyetçi Hareket Partisi (MHP) İzmir ikinci bölge milletvekili olarak meclise girdi. Seçimlerin ardından hiçbir parti tek başına iktidar olmak için gereken sandalye sayısına ulaşamayınca Demokratik Sol Parti (DSP) Genel Başkanı Bülent Ecevit tarafından MHP, DSP ve Anavatan Partisi (ANAP) arasında Koalisyon hükûmeti kuruldu. Tanrıkulu, hükûmette 2002 Türkiye genel seçimleri'ne kadar Sanayi ve Ticaret Bakanı olarak yer aldı. Partisi 2002 genel seçimlerinde Seçim barajının altında kalınca milletvekili seçilemedi. 1999 yılından beri MHP üyesi olan Tanrıkulu, Ankara Ülkü Ocağı ve Ülkü Ocakları Genel Merkezi’nde görev yaptı. 2000 yılından beri MHP Merkez Yürütme Kurulu (MYK) üyeliği görevini sürdürmektedir. 2010 yılında MHP Araştırma ve Geliştirme Sektörel ve Bölgesel Politikalar Başkanlığını yürüttü. 4 Kasım 2012 tarihinde gerçekleştirilen MHP 10. Olağan Kongresinde Ekonomi ve Sosyal Politikalardan Sorumlu Genel Başkan Yardımcısı olarak görevlendirildi. 2007 Türkiye genel seçimleri'nde MHP İzmir ikinci bölge milletvekili olarak meclise girdi. 2011 ve Haziran 2015 Türkiye genel seçimleri'nde tekrar meclise girdi. Milletvekili olarak Türkiye-Avrupa Birliği KPK ve Çevre Komisyonu Üyeliğinde bulundu. Kasım 2015 Türkiye genel seçimleri'nde MHP İzmir milletevkili olarak tekrar meclise giren Tanrıkulu, Türkiye-ABD ve Türkiye-İspanya Parlamentolararası Dostluk Grupları üyesidir. Evli ve 2 çocuk babasıdır. GÃ¼zeloluk, Erdemli Güzeloluk (bucak merkezi), Mersin ilinin Erdemli ilçesine bağlı bir mahalledir. Merkez, Bahçe (Yankesenli), kireçocağı(kılıçlı), çayırlık, burunkuyu, karatesbih ve çadırkent olmak üzere yedi mahaleden oluşmuştur. Yerleşik düzene 1865 yılında geçen Yörük Türkmenleri aşireti olan köy adını, rivayetlere göre mahallenin çeşmesi ağaçtan oyulmuş bir oluk olduğundan Keloluk adını almıştır. Daha sonraki yıllarda Böcüoğlu (İbrahim Ağa) tarafından güzel bir çeşme yaptırılır ve adı Güzeloluk olarak değiştirilir. Cumhuriyetin ilanı ile birlikte köy statüsüne alınan köye merkez köy konumundan dolayı muhtarlık mührü verilir. 1934 yılında Yağda-Koyuncu adı ile bucak(nahiye) olan köy, 1954 yılında da adı değiştirilerek Güzeloluk nahiyesi olmuştur. Güzeloluk çevre köylerin merkezi olduğu için Osmanlılar'dan kalma cami, çeşme ve medrese mevcuttur. Böcüoğulları'na ait ev tipik Osmanlı evlerindendir. Çevresi ardıç ve sedir(katran) ormanlarıyla çevrili olan Güzeloluk, Kuvay-ı Milliye harekatında Mersin'e en yakın Merkez olan Güzeloluk'ta Kurulmasında Muvafık Mirza bey 13 Şubat 1336 (1920) Güzeloluk mahallesine geldi ve ilk tarihi Kararla şu heyeti teşkil ettiği . Yurdumuzun düşman İstilasından Kurtarılması için Güzeloluk Nahiyesi Kuvvay-i teşkilatına Memur Mut Merkez heyeti İdari Reisi Mirza bey nezdinde alınan Kararlar şunlardır Mersin iline 76, Erdemli ilçesine 38 km uzaklıktadır. Otomobil segmentleri Otomobil segmentleri , otomobillerin boyut, hacim, fiyat, performans gibi kriterlerle değerlendirilerek oluşturuldukları sınıflandırmadır. Devletler ve organizasyonlar otoların sınıflandırması, tanımlanması, düzenlenmesini kapsayan çeşitli amaçlar için kullanılan oto sınıflandırmaları kullanmaktadır. “The International Standard ISO 3833-1977 "Road vehicles – Types – Terms and definitions" also defines terms for classifying cars“ Uluslararası standardı da otomobilleri sınıflandırmak için terimleri tanımlar. Aşağıdaki tablo yasal sınıflandırmaları ve pazar segmentlerinin yaygın olarak kullanılan terimlerini özetler. Mikro otolar ve onların Japon eşdeğeri— kei arabaları— otomobilin en küçük kategorisidir. Mikrootolar, araba ile motosiklet arasındaki sınırdadır ve sıksık kayıt ve ruhsatlama için normal arabalara ayrı düzenlemelerle kapsanırlar. Motor büyüklükleri sıklıkla veya daha küçüktür ve üç veya dört tekerlekleri vardır. İkinci Dünya Savaşından sonra çıkan mikro otolar Avrupa’da çok sevilir. Mikro otoların selefleri voituretteler ve bisiklet arabalardır. Kei arabaları 1949’dan beri Japonya’da kullanılmaktadır. Mikro oto ve kei araba Ã¶rnekleri: MPV - Multi Purpose Vehicle - Çok amaçlı taşıtlar SUV (Sport Utility Vehicle - Spor Kullanıma Uygun Araç) LCV (Light Commercial Vehicle - Hafif ticari araç) Ã‹ Ë, ë Arnavut ve Kaşubyan alfabelerinde bulunan bir harftir. Ayrıca Felemenkçe, Fransızca ve Lüksemburgca'da da kullanılır. Ã‹, Arnavut Alfabesi'nin 8. harfidir ve sesini temsil eder. Türkçedeki I harfidir. Fransızca'da ve Felemenkçe'de sözcüklerin okunuşunu düzeltmek için kullanılır. Örneğin: "noël" Art arda gelen E harflerini birbirinden ayırmak için kimi kaynaklarda gayrıresmi bir kullanım vardır. Örneğin: "reëntry"... Ë, Kaşubyan Alfabesi'nin 9. harfidir ve sesini temsil eder. Ë sesi Türkçede günümüzde kullanılmayan, İ-E arasında değere sahip bir harftir. Bu ses Rusçada bulunur (Kiril: Є) ve bu dilde sıklıkla kullanılır. Bu harfe İe (Ye) adı verilir ve çevirilerde bu ses değereri ile gösterilir, ancak bu kesinlikle doğru bir yaklaşım değildir. Çünkü bu harf arda arda gelen İ ve E seslerini ifade etmez. Tamamen İ-E arası farklı bir sestir. Anadolu Türkçesinde ise gerçekte mevcut olan ancak ölü bir ses olduğu bile söylenebilir. Rusçada ise yoğun olarak kullanılan ve açık olarak işitilen bir harftir. Ancak Türkçedeki gibi kaynaşan harflerin arasında değil, herhangi bir koşula bağlı olmadan ortaya çıkan ve Ruslar tarafından diğer seslerden rahtalıkla ayırt edilebilen belirgin bir sestir. Bu sese Türkçede verilebilecek başka bir örnek ise "El" (organ) ve "Ël" (yurt) sözcüklerinin arasındaki farktır. "Ël" sözcüğü zamanla "İl" biçimine dönüşmüştür. "Türkmenëli, Kırklarëli, Tuncëli..." Yaprak kuÅŸugiller Yaprak kuşugiller (Chloropseidae), ötücü kuşlar (Passeriformes) takımına ait Hindistan ve güney Asya'da dağılım gösteren türleri içeren kuş familyası. İndomalaya bölgesinde görülen iki kuş familyasından biridir. Önceleri iyoralarla birlikte Irenidae familyasında sınıflandırılmışlardır. Yaprak kuşları bülbül benzeri orman kuşlarıdır, fakat onlar gibi mat renkli olmazlar. Yaprak kuşlarında seksüel diformizm görülür, erkekleri parlak tüylü, genellikle yeşil ve sarı renklerde olur. Yaprak kuşları meyve ve nektar ile bazı böcekleri yer. Kuşlar nektar yemeye uyum sağlamış olan sivri uçlu bir dile sahiptir. Ağaçta yaptığı yuvasına 2-3 yumurta yumurtlar. Sümsük kuşugiller Sümsük kuşugiller (Sulidae), Suliformes takımına ait bir familya. Balık ve benzeri avlarını suya dalarak avlayan, orta büyüklükte ve deniz kıyılarında yaşayan kuşlardır. Bu familyada yer alan on tür eski kaynaklarda "Sula" cinsi içinde sınıflandırılmıştır. Ancak "Sula" ve "Morus" cinsleri morfolojik ve davranışsal özellikleri ile kolayca birbirlerinden ayırt edilebilirler. Bu iki cinsin DNA dizilimleri de birbirinden farklıdır. "Papasula abbotti" türü ise muhtemelen daha eski bir ortak atadan ayrılmıştır ve diğer iki cinsten farklılık gösterdiği için monotipik "Papasula" cinsinde sınıflandırılmıştır. Boyları yaklaşık 60 ila 85 cm. arasındadır ve kanat açıklıkları ise 140 ila 175 cm. arasındadır. Uçları sivri kanatları uzun ve dardır. Oldukça uzun ve kısmen baklava şeklindeki kuyruklarının dış tüyleri ortadaki tüylerinden daha kısadır. Dalış yapmak için gereken küçük kesitli vücut yapıları nedeniyle uçuş kasları oldukça küçüktür. Bu nedenle kanat düşen yükün artması sonucu sürüklemeyi azaltacak şekilde gövdeli torpido biçiminde oldukça aerodinamik bir yapıya sahiptir. Bacakları tıknaz ve ayakları perdelidir. Ayak perdeleri dört parmağı birbirine bağlar. Bazı türlerde ayak perdeleri parlak renklidir ve kur yaparken kullanılır. Genellikle dikkat çekici renklere sahip olan gaga uzun ve ucu sivridir. Kenarları testere şeklinde girintili olan gaganın tabanı derindir. Üst gaganın ucu hafifça aşağı doğru kıvrıktır ve büyük avları yakalayabilmek için yuları doğru hareket edebilir. Dalarken suyun girmemesi için burun delikleri dışarı açılacağına gagaya girer. Öne doğru açılı olarak kafada bulunan gözler diğer kuşlara göre çok daha geniş bir binoküler görüş sağlar. Tüyler kanat uçları ve kuyruk koyu renkli olmak üzere ya tamamen beyaz (ya da açık kahve veya grimsi) renklidir ya da alt kısımlar beyaz olmak üzere üst kısımlar koyu kahverengi ya da siyahtır. "Morus" cinsinin başında sarımsı tonda leke bulunur. Yüzde göz ile gaga arasında siyah bölgeler bulunur. Yakın akrabaları yılanboyun ve karabatakların aksine üropigial bezleri iyi gelişmiştir ve bu bezden salgılanan yağları tüylerine yayarak su geçirmezliği sağlar ve zararlılara karşı korunurlar. Kuyrukları düzensiz, kanatları da etaplar hâlinde tüy değiştirir. İlk tüy değiştirmeden itibaren üzerlerinde bazı eski tüyler, bazı yeni tüyler ve bazı yeni büyümeye başlamış tüyler bulunur. Stresli dönemlerde tüy değiştirdikleri gözlemlenmiştir. Asıl olarak tropikal ve subtropikal denizlere yayılmışlardır. Özellikle "Morus" cinsi ılıman bölgelerde de bulunur. Akraba oldukları Procellariiformes takımındaki kuşlar gibi gerçek pelajik deniz kuşları değildirler ve genellikle kıyılara yakın olmayı tercih ederler. Ancak birçok Pasifik adasında büyük kolonilerinin bulunması fırtınalarla yaşadıkları yerlerden savrulduklarında güvenli bir kara bulana kadar uzun süre uçabildiklerini göstermektedir. Tüm türleri çoğunlukla orta boyda balıklar ve deniz omurgasızları ile beslenir. Türlerin çoğu toplu hâlde beslenir. Bazı türler balıkçı teknelerini takip ederek atıkları yerler. Karakteristik avlanma davranışı havadan suya dalmaktır. Bir dalışta suyun bir ila iki metre altına inebilirler. Eğer ilk seferinde avları kaçarsa ayak ve kanatlarını kullanarak su altında yüzerek avlarını kovalayabilirler. Yukarıda belirtildiği gibi "Morus" ve "Sula" cinsinin davranışları birbirinden farklı olsa da genel olarak bazı sinapomorfik davranışları vardır. Uçmaya başlamadan önce gagalarını yukarı ("Morus" cinsi) ya da ileri ("Sula" cinsi) uzatırlar. Uçtuktan sonra yere inerken ise gagalarını aşağı doğru uzatırlar. Tehdit karşısında ise saldırmadan kafalarını sallayarak gagalarını tehdide karşı uzatırlar. Familyanın tüm üyeleri koloniler hâlinde ürer. Koloni alanını uçarak gözden geçiren erkek kuş uygun bir yuva yeri seçer ve seçtiği yeri gerekirse kavga ederek korur. Daha sonra erkek özel bir nümayiş ve çağrı ile dişileri çağırır. Nümayiş davranışı karabataklarda görüldüğü kadar çeşitli olmasa da karakteristiktir ve genellikle erkek kuşun başını sallamasından oluşur. dişi kuş uçarak ya da yürüyerek koloniyi dolaşır ve uygun bir eş arar. Eşler seçildikten sonra kuşlar birbirlerini temizleyerek ve sık sık çiftleşerek eş bağını korurlar. Tipik yumurta sayısı ikidir. Yumurtala beyazımsı, soluk mavi, yeşil ya da pembe renkli, lekesizdir ancak yuvadaki pisliklerden üzerleri kaplanabilir. Kuluçka süresi türe göre 42 ila 55 gün arasında değişir. Erkek ve dişi birlikte kuluçkaya yatar. Kuluçka sırasında perdeli ayaklarınde damarlar artar ve yumurtaları sıcak ayak perdelerinin altında tutarlar. Kuluçkanın ilk yarısında kaybolan yumurtaların yerine yenisi yumurtlanır. Yumurtalar çatlamadan önce ayak perdelerinin üzerine alınır. Tüysüz doğan yavrular kısa sürede beyaz hav tüylere kavuşur. Yavrular ebeveynlerinin gagalarına dokunarak besin ister ve ebeveynlerinin midelerinden çıkarttıkları besinleri doğrudan ağzından alırlar. Başlangıçta ebeveynlerden biri mutlaka yavruların yanındadır ancak iki haftadan sonra ebeveynlerin ikisi birden avlanmaya giderek yuvayı korunmasız bırakırlar. Yavruların palazlanması ve bağımsız olabilmesi büyük oranda besin kaynağına bağlıdır. İki ila dört yumurta yumurtlayan Peru sümsük kuşu ("Sula variegata") türü dışındaki diğer türlerde nadiren birden fazla yavru erginliğe erişir. İki yavrudan güçlü olanının diğerini öldürmesi yaygındır. Ye (Ukraynaca) Є,є (Є є; italik: "Є" "є") Ukraynaca'da kullanılan bir Kiril Alfabesi harfidir. Ukrayna Alfabesi'nin 8. harfidir ve sesini verir. Euro'nun sembolü € ile karıştırılmamalıdır. Türkçede günümüzde kullanılmayan İ-E arasında seslendirilen bir harftir. (Şekil benzerliği nedeniyle Türkçedeki E harfi ile karıştırılmamalıdır, çünkü arada belirsiz de olsa bir ses farklılığı vardır.) Bu ses Rusçada Е biçimiyle bulunur ve bu dilde sıklıkla kullanılır. Bu harfe İe (Ye) adı verilir ve çevirilerde bu ses değereri ile gösterilir, ancak bu kesinlikle doğru bir yaklaşım değildir. Çünkü bu harf arda arda gelen İ ve E seslerini ifade etmez. Tamamen İ-E arası farklı bir sestir (Latin: Ë). Anadolu Türkçesinde ise gerçekte mevcut olan ancak ölü bir ses olduğu bile söylenebilir. Bu sese Türkçede verilebilecek örnekler ise "El" (organ) ve "Ël" (yurt) sözcüklerinin arasındaki farktır. "Ël" sözcüğü zamanla "İl" biçimine dönüşmüştür. "Türkmenëli, Kırklarëli, Tuncëli..." Rusçada ise yoğun olarak kullanılan ve açık olarak işitilen bir harftir. Ancak Türkçedeki gibi kaynaşan harflerin arasında değil, herhangi bir koşula bağlı olmadan ortaya çıkan ve Ruslar tarafından diğer seslerden rahtalıkla ayırt edilebilen belirgin bir sestir. Gje Gje (Ѓ ѓ; italik: "Ѓ" "ѓ") Kiril alfabesinin bir harfidir. Makedonca'da veya sesini temsil eder. Bu harfin kullanıldığı kelimeler genellikle Sırpça ђ sesinin kullanıldığı kelimelerle aynı soydan gelir. Örneğin "doğum" kelimesi Makedonca'da Раѓање - "Ragjanje"nin Sırpça karşılığı Рађање - "Radjanje"dir. Küstülü, Erdemli Küstülü, Mersin ilinin Erdemli ilçesine bağlı bir mahalledir. Erdemli ilçesine 30 km uzaklıktadır. Christian Vieri Christian "Bobo" Vieri (d. 12 Temmuz 1973, Bologna), Ä°talyan eski futbolcudur. Mevkiisi forvettir. Oyuncu İtalya'nın Bologna'da şehrinde doğmuştur. Daha sonra ailesiyle Avustralya'ya göç etmiştir ve Sidney'in batısındaki Wetherill Park'a yerleşmişlerdir. Babası Roberto Vieri Sidney'in Marconi Stallions takımında futbol oynadı. Erkek kardeşi Massimiliano Vieri de profesyonel futbolcudur ve 2004 yılındaAvustralya millî takımında oynamıştır. Vieri ailesiyle İtalya'ya dönene kadar Marconi Juniors takımında futbol oynadı. Annesi Nathalie Fransız'dır. Vieri'nin İtalya kariyeri Seri C1'in küçük takımlarından Prato'da 1989 yılında başladı. Futbolcunun Serie A kariyeri ise Torino takımıyla başladı. Burada 7 maç oynadı. Kasım 1992'de ise Seri B takımlarından AC Pisa 1909'ya geçti. Burada da 18 maçta 2 gol attıktan sonra yine Seri B takımlarından Ravenna Calcio'ya geçti ve 12 gol kaydetti. Sonraki sezon Venezia'ya geçti ve burada 11 gol atmayı başardı. Sonra Atalanta'ya geçti ve burada da 7 gol attı. Ve yıldızı parladıktan sonra Juventus'a transfer oldu. 23 lig maçında 8 gol 10 Avrupa maçında ise 6 gol attı. 1997-1998 sezonunda yine takım değiştirdi ve La Liga takımlarından Atlético Madrid'e geçti. Burada müthiş bir seon geçirdi ve toplamda 24(5 golü Avrupa maçlarında kaydetti) gol atarak La Liga Gol kralı oldu. Atletico Madrid'de sıfırdan atmış olduğu gol unutulmazlar arasındadır. 1998 FIFA Dünya Kupası'nda Roberto Baggio'yla birlikte İtalya millî takımının forvet hattını oluşturdu. FIFA Dünya Kupası'ndan sonra Lazio'ya geçti ve burada 1 sezon boyunca 12'si Ligde 1'i Avrupada olmak üzere 13 gol kaydetmiştir ve Lazio'yla Kupa Galipleri Kupasını kazanma başarısı yaşamıştır. Ama sonraki sezon Massimo Moratti sayesinde FC Internazionale Milano'ya rekor bir transfer ücretiyle geçmiştir. Inter'de 1999'dan 2005'e kadar 6 sezon boyunca aralıksız oynadı ve en çok golü 2003'te 24 golle kaydetti. Sonraki sezon 43 maçta 22 gol kaydetti ve 98 ve 2002 Dünya Kupalarından sonra 2004 Avrupa Şampiyonası'nda da forma giydi. 2004'te Pele'nin En İyi 125 Futbolcu listesine girdi. Sonraki senelerde ise şansı çok da yaver gitmedi, sık sık yine takım değiştirmeye başladı. Önce Milan'a gitti, burada 8 maçta 1 gol attıktan sonra aynı sezon ikinci dönem Monaco'ya geçti. Burada da 7 maçta 3 gol attı. Sonraki sezon Sampdoria'yla anlaştı ama antrenmanlara katılmıyor gerekçesiyle buradan da ayrıldı ve Atalanta'yla anlaştı. Burada 7 maçta 2 gol gibi bir istatistik tutturdu. Ve son olarak 19 Temmuz 2007 tarihinde ACF Fiorentina'yla 1 sezon karışılığında 2,7 Milyon Dolar'a anlaştı. Christian Vieri, 22 Ekim 2009 tarihinde futbolu bıraktığını açıklamıştır. İş yaşamında ise Paolo Maldini'yle ortak olduğu Sweet Years adında bir giyim mağazasına sahip. Ve ünlü futbolcu Christian Brocchi ve Alena Sederova'yla ortak olduğu bir restoran'ı var. Kendisi aynÄ± zamanda bir poker oyuncusudur. Ölümüne Sevmek Ölümüne Sevmek Lawrence Kasdan'ın yönettiği 1990 tarihli bir komedi filmidir. Filmin başrollerinde William Hurt, Kevin Kline, Tracey Ullmann, River Phoenix ve Keanu Reeves oynamaktadır. Bir pizza dükkânı sahibi Joey Boca (Kline) ve Rosalie Boca (Ullmann) uzun zamandır evli bir çifttir. Rosalie bir gün kocasının onu uzun zamandır aldattığını öğrenir. Katolik olduğu için boşanamayan Rosalie kocasını öldürmeye karar verir. Annesi (Plowwright) ve çalışan Devo (Phoenix), Rosalie'ye yardım eder ve Joey'un ölmesi için iki tane de kiralık katil bulunur. (Hurt ve Reeves) Film gerçek bir hikâyeden uyarlanmıştır. 1984'te Pensilvanya'da yaşanan bir aldatma olayı sonrası Frances Toto, kocası Anthony'yi dört kere öldürme girişiminde bulur. Anthony Toto yaralanma sonucu dört gün hastanede kalır, karısı da dört sene hapis yatar. Filmde başrolü oynayan River Phoenix ve Keanu Reeves, bir yıl sonraki Benim Güzel Idaho'm filminde de beraber oynamışlardır. Son Vuruş Knock Off veya Türkçe ismiyle Son Vuruş 1998 yapımlı Çinli yönetmen Hark Tsui yönetmenliğinde bir az olarak komedi içeren aksiyon filmi.Başrolünde Jean-Claude Van Damme, Lela Rochon ve Rob Schneider vardır. 1997 yılının temmuzu, Marcus Ray (Jean-Claude Van Damme) bir moda dizayneridir, hep sahte mallar üzerinde daha çok çalışmış olan Marcus bu işi Tommy Hendricks (Rob Schneider)'le tanıştıktan sonra biraz daha yasal yollarla yapmişdır, Tommy ve Ray şimdilerde yaptıklarını satmakla uğraşmaktadırlar. Onlar Hong Kong'da yaşamakdan zevk alıyorlardı; ama bu fazla sürmedi. Tommy yeni bir defile için hazırlanırken ,Marcus Ray`se ülkeye birkaç şey getirmektedir.Bu sıradaysa eski arkadaşı ve Marcusa göre aileden biri olan Eddie Wang `da ordadır.Yine Eddie ile bir yarış yapmakta olan Marcus ve Tommy,biranda bir olaya tanık olurlar.Eddie`yi almak isteyen kişiler vardır daha doğrusu öldürmek,Eddie hile yapınca Eddie`yi alamazlar fakat Marcus Eddienin kaçıldığını anlayınca arabanın peşini bırakmaz, Markete kadar giden ve daha sonra bir kaza yapan arabadan sonra Marcus ve Tommy kendilerini Polisde bulurlar.Bunun dışında sahtecilik işi ortaya çıkan ikilinin başı beladadır.Fakat bir süre sonra Marcus garip bir şey öğrenir.Tommy Hendricks bir CIA ajanıdır ve görevi şimdilik bir partlayıcıyı bulmaktır ,patlayıcıylaysa Eddienin ilgisi vardır.Şimdi Ray ve Hendricks`in işi daha zordur yoksa şehirde birçok partlama olacak ve çoğu insan ölecektir. 13+,kısa cinsellik ve aşırı şiddet. Mehmet Ersin FaralyalÄ± Mehmet Ersin Faralyalı, (16 Ağustos 1939, İstanbul, Türkiye - 6 Temmuz 2008, İstanbul, Türkiye), Türk sanayici ve siyasetçi. Ersin Faralyalı, önce Robert Koleji, ardından da Ege Üniversitesi İktisat Fakültesi'ni bitirdi. 1980 - 1988 yılları arasında Ege Bölgesi Sanayi Odası Yönetim Kurulu Başkanlığı, ve 1985 -1986 yılları arasında TOBB başkanlığı yaptı. 18 yıl İktisadi Kalkınma Vakfı Yönetim Kurulu Üyeliği ve 2 dönem TÜSİAD Yönetim Kuruluğu üyeliği yaptı. 20 Ekim 1991 tarihindeki seçimlerde Doğru Yol Partisi'nden aday oldu ve 19. Dönem İzmir Milletvekilliği ile Enerji ve Tabii Kaynaklar Bakanlığı yaptı. Evli ve iki çocuk babasıydı. İş dünyasının siyaset sahnesindeki öndegelen temsilcileri arasında yer aldı . 2004 yılında yakalandığı pankreas kanseri hastalığı sebebiyle 6 Temmuz 2008 tarihinde vefat etti. Sovyetler Birliği'nde kolektivizasyon Sovyetler Birliği'nde kolektivizasyon, Sovyetler Birliği'nde yürütülen kolektivizasyon politikaları. 1929 ve 1935 yılları arasında; kolektif çiftliklerde ve devlet çiftliklerinde toprak ve emeği güçlendirmek için yapılan çalışmalardır. Stalin'in parti liderliğini yaptığı 1928-1929'da başlayan Kolektivizasyon temelde toprak sahiplerinden toprakların alınıp kolektifleştirilmesi fikrini içeriyordu. Böylelikle tarımda özel mülkiyetin yerini geniş ve ortak mülkiyet esasına dayalı tarım alanları alıyordu. Dönemin Sovyet yöneticileri sanayide olduğu kadar, tarımda da köklü bir yeniden yapılanmaya girişilmedikçe sanayileşmenin tehdit altında olduğu düşünülüyordu. Endüstriyel yöntemlerin tarıma uygulanmasıyla sanayide olduğu gibi tarımda da büyük bir atılım gerçekleşeceğine inanılıyordu. Tarımın sanayileşmesi kırsal ekonomide devrim yapmanın en kestirme yolu olarak görülüyordu. Maki­neler bir kez sabanların (bazı durumlarda kara sabanın) yerini alınca, hızla göz kamaştırıcı sonuçlar alınmaya başlayacaktı. 1939 sonuna gelindiğinde kolhoz üyelerinin sayısı 29 milyondu, bu da çalışan nüfusun % 46,1'ine denk geliyordu. Bunlara, sovhozlarda (devlete ait tarım işletmeleri) ve benzer tarımsal işletmelerde çalışan 1.760.000 kişi ile Makine Traktör İstasyonlarında (MTS) görevli 530.000 çalı­şanı da eklememiz gerekir. Sovyet görevlileri harman dövme aşamasına özel bir önem veriliyordu: Bu kritik aşamada, daha köylüler kendi paylarını almadan, devletin tahıl payını toplamak için devlet görevlileri ve özel ekipler gönderiliyordu. Beklenen hasadı değerlendirmek için oluşturulan özel komisyonlar piramidinin tutumu daha da sertti; bunlar, bir sonraki hasadın büyüklüğünü önceden "ilan etmek" ve köylüleri bu şişirilmiş tahminlere göre vergilendir­mek için sık sık istatistik hilelerine başvuruyordu. Bütün bu etmenlere bir de Sovyet yönetiminin baskıcı tutumlarının eklenmesi çiftçinin toprağı dürüstçe işleme şevkini kırmış ve köylünün toprağa ve tarla işlerine olan doğal bağlılığının zayıflamasına, hatta yok olmasına yol açmıştır. Köylüler artık enerjilerinin büyük kısmını kendi küçük tarlalarına saklama eğilimindeydiler. Bunlar olmasa sadece köylüler değil ülkenin tamamı açlıktan kırılırdı. Küçük boyutlarına rağmen, bu tarlalar kırsal kesimin ve kentlerin beslenmesinde hayati bir rol oynadı. Köylülerin kendilerini bir sınıf, köylerini varlığını sür­dürebilir cemaatler olarak korumak için ellerinde kalan tek şey buydu. Yıllar sonra, Stalin sonrası dönem üretimi yeniden canlandırmayı amaçlayan pek çok reforma ve iyileşmeye rağmen, otuzlu yılların bu iradeci tarım politikasının mirası utandırıcı bir bedel ödetmeye devam ediyordu: Hâlâ önemli bir kırsal nüfusa sahip olmasına ve "kolektifler"in elindeki uçsuz bucaksız tarlalara ve traktör filolarına rağmen, ülke ABD'den tahıl ithal etiyordu. Çiftçiler üzerindeki bu baskıcı rejimin başta kentlerin "köyleşmesi" olmak üzere, aynı ölçüde belirleyici bir dizi başka sonucu oldu. İş arayan ya da kırsal kesimden kaçan köylülerin akını, kentlerin büyümesini rejim için büyük bir problem haline getirdi. Kentlere kaçış fiilen kitlesel bir kırsal göçtü. Kendileri­ni tehdit altında hissedenler için tedbir niteliğinde bir önlem, ya da zorla uzak bölgelere gönderilenlerin uğradığı zulmün bir sonucuydu. Kentlere göç, yeni kurulan kalhoz sisteminin henüz mevsimlik görevlerini yerine getiremeyecek kadar zayıf olduğu bir dönemde gerçekleşti. Kentlere kaçanlar arasında binlerce traktör ve biçerdöver sürücüsü ile başka tarım uzmanları da vardı. Bunlar, hızlan­dırılmış eğitimlerini tamamladıktan sonra, hatta mesleki eğitimleri sırasında kentsel bir ortama kaçmayı tercih ettiler. Bu, insanların tutumlarını değiştirmek için maddi teşvikler kullanmanın iç çelişkisini yansıtıyordu: Devlet onları gidip tarlalarda çalışsınlar diye eğitiyor, ama onlar kente göçmeyi tercih ediyordu. Toplumsal akışlarla ilgili veriler, kentlere ve kentlerin dışı­na doğru kaotik nüfus hareketleri, "kırsallaşan" kentleşme, kentsel yaşam tarzına ve zihniyetine damgasını vuran baraka kültürü, şantiyelerde ve kalhozlarda işgücüne uygulanan kötü muamele: Bütün bunlar, özellikle de sonuncusu, bir başka olgu daha göz önünde tutularak değerlendirilmelidir. Şantiye­lerin ve işyerlerinin büyük miktarlarda işgücüne ihtiyaç duyduğu bir sırada, yetkilileri ve fabrika yöneticilerini çaresizlik içinde bırakan yüksek bir işgücü devir hızı gözleniyordu. İşçi­ler fabrikalarını terk ediyorlardı; bu, barış döneminde bile firar sayılan bir eylemdi. Çoğunlukla genç olan bu insanlar yerel yönetimin desteği ve göz yummasıyla gidip doğduklan köylere saklanıyorlardı. Üst düzey yetkilileri bu olguya ve firarlara karşı baskıları yoğunlaştırmaya iten aynı nedenler, özellikle kırsal kesimde yerel yetkilileri, kalhozlara ya da savhozlara katılmak için fabrikalarından ya da başka zahmetli işlerden kaçan gençleri barındırmaya yöneltti. Tekuçka sözcüğü ("işgücünün kendiliğinden hareketliliği" şeklinde çevrilebilir) özellikle ilk yıllarda yaşanan bu çok yönlü nüfus hareketlerinin boyutlarını özetlemeye yeter. Milyon­larca insan ülkeyi bir uçtan ötekine dolaşıyordu: Kentlere ya da büyük şantiyelere akm ediyor, ama bazen buralardan ayrılıyor; kırsal kesimden ve "gulak" olarak mülklerinden edilip sürülme tehdidinden kaçıyor; eğitim görmeye ya da yeni bir işe başlamaya gidiyor, sonra buraları aynı hızla terk ediyordu. Bu değişik tekuçka biçimleri, ülkenin dört bir yanında yollarda ya da trenlerde sürekli hareket halinde olan bir nüfusla, kontrol edil­mesi güç, muazzam bir toplumsal hareketlilik yaratıyordu. Göçlerin önünün alınamayacak kadar artması Sovey tönetimini bu durumu engelleyecek önlemler almaya itmiştir. Ülke içi pasaport ve prapiska (ikâmet izni almak için kentlerde karakollara kayıt yaptırma zorunluluğu) Sovyetlerin ülkede düzeni sağlamak için benimsediği yöntemler­den sadece ikisiydi. Rejim bir yandan her türlü idari ve baskıcı yönteme başvuruyor, öte yandan toplumsal ve ekonomik stra­tejiler deniyordu. Kentler, özellikle de büyük kentler ne kadar ilkel olurlarsa olsunlar, köyden yeni gelmiş insanlar için muazzam karmaşık bir dünya oluşturuyordu. Bu iki dünya arasındaki karşıtlığı anlatmak için tek bir örnek vermek yeterlidir: Büyük kentlerde icra edilen mes­lek sayısı 45.000'e yakınken, kırsal kesimde bu sayı 120'ydi. Kent yaşamının en aşikâr ve zor yanı olan yiyecek ve konut sıkıntısı, köylü göçmenlerin kentsel-sınai dünyada karşılaş­tıkları güçlükleri daha da ağırlaştıracak bir kriz durumuna işaret ediyordu. Köyde herkes evinin, hayvanlarının ve hemen hepsini şahsen tanıdığı komşularının tanıdık dünyasında yaşar ve bu tanıdıklık gerçek bir psikolojik ihtiyaç halini alır. Buna karşılık, kentlerin anonim kalabalığı tanım gere­ği kolayca düşman olarak algılanır. Daha önce bahsettiğimiz diğer özellikler uyumu daha da güçleştiriyordu. Ayrıca, o yıl­larda Sovyet kentlerinde ağırlıkla gençler yaşıyordu ve bura­lara güvensizlik hâkimdi (kentlerde yaygın bir sorun oluşturan olguya "holiganizm" deniyordu). Ama bu, doğrudan köy­lerinden gelmiş gençlerin özümsenmesini kolaylaştırıyor ve bunlar büyüklerinin değerlerinden hızla uzaklaşıyordu. Pek çok köylü için zor bir çevrenin tehditleriyle baş etmeninin tek yolu olabildiğince çok köy geleneğini korumaktı. Bu savunmacı tutum, Çarlık Rusyası'ndan miras kalan pek çok kentin kırsal karakterini tekrar canlandırarak, buralarda, Sov­yet kentleşmesinin sürekli bir özelliği olarak kalan melez bir ortam ve yaşam tarzını yeniden yarattı. O halde, artık açıklık kazanmış olması gereken bir noktayı bir kez daha vurgulama­mız gerekiyor: Stalin Rusyası 1941'de savaşa katıldığında, bu yola girmiş olsa bile, henüz önemli bir kentli sanayi ülkesi değildi. Modernleştirici devletinin biçimi de dâhil, sosyolojik ve kültürel pek çok açıdan kırsal geçmişinin bir uzantısıydı. Kentsel çevre planlamasının ilkel olması, başlangıç aşamasında bu toplumsal istikrarsızlığın parçası ve önemli bir kaynağıydı. İstikrarın bir ölçüde sağlandığı sonraki yıllarda bile önemli bir sosyolojik özellik varlığını korudu: Kısmen kırsallaşmış kent­lere ilaveten, Stalin döneminde nüfusun % 67'si hâlâ kırsal kesimde yaşıyordu ve MTS'lerin traktörlerine rağmen kırsal kesimdeki çalışan nüfusun önemli bir kısmı hâlâ sanayi öncesi koşullarda faaliyet gösteriyordu. Yaşam ortamları, esas olarak, bazen başka köylere komşu olan, ama çoğunlukla dağınık ve yalıtık, küçük veya orta büyüklükte köylerden oluşmaya devam ediyordu. Şüphesiz, çoğunluğu bazı step bölgelerinde ya da Kuzey Kafkasya'da olmak üzere daha büyük köyler var­dı, ama bunların sayısı çok daha azdı. Dahası, diğer köylerle paylaştıkları özellikler, bunları büyük kentlerden kesin olarak ayırıyordu. Cemaat içi toplumsal ilişkiler sistemini yöneten komşuluk ağları, ekonomik faaliyetin mevsimsel ritmi ve batıl inançların çok güçlü olduğu son derece dindar bir kültür, kır­sal nüfusun günlük yaşamı ve tutumu üzerinde güçlü bir etki­ye sahipti. Kolektivizasyon büyük toprak sahiplerinden toprakların alınıp çiftçilere adil bir şekilde dağıtılmasını, tarımın devlet denetimindeki solhozlar aracılığıyla yapılım modernleştirilmesini ve kaynakların daha etkin biçimde kullanımını hedeflemişti. Ne var ki tarımın toplumsal yapı­sı ve üretim sistemi, işçilerin önceden mevcut bir fabrika ve iş sistemine dahil oldukları sanayiden çok farklıydı. Ayrıca bu muazzam ekonomik hamle tahıl tedarikinin giderek zorlaştığı bir sırada gerçekleşti. Tarımın üreticilerin rızasını almadan, zorlayıcı bir bürokratik kararla "yeniden yapılandırılması" muazzam bir köylü kitlesinin mülksüzleşmesiyle sonuçlandı. Bu politikanın öngörülmeyen sonuçları Sovyet tarımı ve devleti üzerinde son güne kadar ağırlığını hissettirmiştir. Sovyet tarımı, kontrolden çıkan bir modernleştirme girişiminin dramatik bir örneğidir. Devlet kendisine, bütün tarımı tepeden yönetme görevini yüklemiş, halkın büyük bölümü - köylülük- üretim görevlerini ayaklarını sürüyerek yerine getirmiştir. Ve bu bile, kontrol, teşvik ve baskıyı bir arada kullanan dev bir mekanizmanın baskısıyla sağlanabilmiştir. Yine de, Sovyet tarımının bir üretim tarzı olarak yazgısı ne olursa olsun, bu yeni tarım yöntemleri Rusya'nın toplumsal manzarasında tarihsel bir dönüşüme yol açan süreçleri hızlandırmıştır. Bin yıllık bir kırsal geçmişten yeni bir çağa geçiş yolunda büyük adımlar atılmış, Sınai-kentsel bileşen bütün hızıyla ilerlemiş, kırsal bileşen ise durgunluğa ve çalkantılara rağmen ağırlığını korumuştur. 80 GÃ¼nde Devri Alem (film, 2004) Around The World in 80 Days veya Türkçe ismiyle 80 Günde Devr-i Alem, 2004 yapımlı bir film. Fransız Jules Verne tarafından kaleme alınmış romanın orijinal ismiyle aynı isimde olan kitaptan yola çıkarak hazırlanmıştır ki aynı kitap ilk defa 1873 yılında basılmıştır. Bu uyarlamanın yönetmeniyse Frank Coraci'dir. Bu aksiyon içerikli macera ve komedi karışımı olan filmin başrolünde Jackie Chan ve Steve Coogan vardır. Birçok ünlü ismi sürpriz olarak filmde rol almasından başka film büyük bütçesinden dolayı (110 milyon dolar) büyük bir zarara uğrayarak tarihin en zararlı filmi olmuştur. Yedi yaş (7) ve üzeri, sebebiyse arada bir güldürü içerikli olan dövüş sahneleri ve şiddet kullanılmasıdır. Amerika Geliri: 24,008,137 dolar = Toplam Dünya başarı : 75,178,896 dolar UBPC UBPC ("Unidad Básica de Producción Cooperativa"), Üretim Kooperatifi Temel Birimi. Küba'da varolan tarımsal kooperatif türüdür. Kooperatiflerin yaratılmasına yetki veren yasa 20 Eylül 1993'te geçildi. Yasa ile kooperatifler resmi çiftliklere dönüştürüldü. Aynı zamanda işçilerine belirsiz intifa hakkı sağladı.Yasa, toprağa işçileri bağlamak için yapıldı, UBPC'in toplam üretimine bağlanan işçilerin kazancı ile artırılan üretim için maddi teşvikleri sağlar ve işyerinin idaresinde idari özerklik ve katılımı artırır. Küba hükümeti, tarımsal sektörde bu yapısal değişikliklerin ve diğer ekonomik reformlarla, Doğu bloku ve Ekonomik Yardımlaşma Konseyi'nin çöküşünü izleyen özel dönem esnasında geçirdiğini zor hayat koşullarının hafifleyeceğini umdu. Bir UBPC'in kazandırılabilirliği, onun yetiştirdiği ekinin tipi tarafından belirlenir.Örneğin Süt veya şeker üreten,çiftlik hayvanları veya turunçgillerden daha az kazançlıdır. Kazandırılabilirlik, yatırımda dönüş ile, Küba pesosu üzerinden ölçülür. Nüzhet Gökdoğan Hatice Nüzhet Gökdoğan, (d. 14 Ağustos 1910, İstanbul- ö. 24 Nisan 2003), Türk gökbilimci ve akademisyen. Türkiye Cumhuriyeti’nin ilk bilim kadınlarındandır. "Türkiye'nin ilk kadın gökbilimcisi ve ilk kadın dekanı" unvanın taşır. 1954-1956 ve 1978-1980 yılları arasında İstanbul Üniversitesi Fen Fakültesi dekanlığı yaptı. İstanbul Üniversitesi Fen Fakültesi Astronomi Kürsüsü'nün ilk Türk Doçenti ve Fen Fakültesi kayıtlarındaki bir numaralı doktora tezinin sahibidir. Bayındırlık Bakanlarından siyasetçi Ali Mukbil Gökdoğan'ın eşi, Cumhuriyet tarihinin ilk kadın keman profesörü Gönül Gökdoğan’ın annesidir. 1910 yılında İstanbul’da dünyaya geldi. Babası Atatürk’ün silah arkadaşlarından tümgeneral Mehmet Zihni Toydemir, annesi Nebihe Hanım'dır Yatılı olarak okuduğu Erenköy Kız Lisesi’nden 1928 yılında mezun olduktan sonra devlet bursu kazanarak matematik-fizik lisansı yapmak üzere Fransa’ya gönderildi. Lyon Kız Lisesi'nde Fransızca öğrendikten sonra Erkek Lisesi kısmına geçerek matematik ağırlıklı bir öğrenim gördü. 1932’de Lyon Üniversitesi’nde matematik lisansını tamamladı. 1933 yılında Paris Üniversitesi'nde fizik öğrenimi görmeye başladı ve Paris Gözlemevi’nde staj yaptı. Yıl sonu sınavlarının ardından yurda döndü. İstanbul Üniversitesi Fen Fakültesi'nde Astronomi Enstitüsü'ne ilk Türk doçenti olarak atandı. Üniversite bahçesine gözlemevi kurulması çalışmalarına katıldı. 1936'da Yüksek Mühendis Mektebi'ne (İstanbul Teknik Üniversitesi) müderris muavini olarak atandı ve bu kurumun ilk kadın çalışanı oldu. 1946 yılına kadar matematik doçenti olarak görevini sürdürdü. 1937'de İstanbul Üniversitesi Fen Fakültesi'nde doktora tezini tamamladı. Bu tez, fakülte kayıtlarında "bir" numaralı tez olarak kayıtlıdır. Yüksek Mühendislik Mektebi’nde iken tanıştığı Mukbil Gökdoğan ile 1938’de evlendi. Bu evlilikten kızı Gönül (1941) ve oğlu Ömer Can (1946) dünyaya geldi. 1940 yılında doçent unvanını aldı. Aynı yıl William Marshall Smart’ın "Spherical Astronomy" adlı eserini "Kürevî Astronomi" adıyla Türkçeye çevirdi 1948 yılında profesör unvanın aldı. Türk Matematik Derneği’nin (1948), Türk Kadınlar Derneği’nin (1949) kurucuları arasında yer aldı. Çeşitli dönemlerde Türk Kadınlar Derneği’nin başkanlığını yürüttü. 1954 yılında birkaç astronom ile birlikte kurduğu Türk Astronomi Dernği’nin başkanlığını 20 yıl boyunca sürdürdü. 1951-1952 yıllarında Amerika Birleşik Devletleri'nin Michigan eyaletine gitti. Ann Arbos ve McMath­Hulbert gözlemevlerinde ve Wilson Dağı Gözlemevi ile Palomar Dağı Gözlemevi’nin merkezinin bulunduğu Pasedena'da çalıştı. 23 Haziran 1954'te İstanbul Üniversitesi Fen Fakültesi dekanlığına seçildi. Türkiye’nin ilk kadın dekan olarak iki yıl bu görevi sürdürdü. 1958 yılından itibaren 22 yıl Astronomi Kürsüsü başkanlığı yaptı. Bölüm Başkanlığı süresince Fransa'da Meudon ve Nice, İsviçre’de Basel, İtalya’da Asiago Rasathaneleri ile ortak araştırma programları geliştirdi. Aralık 1971'de Astronomi kürsüsünde Türk ve Balkan astronomların katıldığı ""Keppler Sempozyumu""nu düzenledi. 1978’de ikinci kez dekan seçildi. Eylül ayında Silivri'de II. Ulusal Astronomi Kongresi'ni düzenledi. Bu Kongre, 1997’de kurulan Ulusal Gözlemevi fikrinin gündeme geldiği ve tartışılmaya başlandığı çok önemli bir toplantı oldu. Gökdoğan, 1980'de dekanlık ve bölüm başkanlığı görevlerini sürdürmekte iken emekli oldu. Akademik yaşamı boyunca 6 ders kitabı çevirdi; 3 ders kitabı yazdı; 13 bilimsel makalesi yayınlandı. TÜBİTAK Ulusal Gözlemevi'nin kurulmasında ilk adımların atılışında rol oynadı. 24 Nisan 2003 tarihinde hayatını kaybetti. Cenazesi, Zincirlikuyu Mezarlığı'nda defnedildi. NÃ¼khet Egeli Nükhet Egeli (d. 1954, İstanbul) Türk sinema sanatçısı. Liseyi bitirdikten sonra LCC'de mankenlik, İngilizce, tiyatro eğitimleri gördü. Ses dergisi kapak yıldızı yarışmasına katıldı. Saklambaç Gazetesi yarışmasında ikinci oldu. Sinemaya adım attığında, ilk filmini Yılmaz Güney'le çevirdi. Evli, bir çocuk sahibidir. Aralıklarla sinemada yer alıp film çevirmeye devam etmektedir. Bakir Topraklar Projesi Bakir Topraklar Projesi, Nikita Kruşçev'in inisiyatifi ile 1954'te başlanan, Kazakistan Sovyet Sosyalist Cumhuriyeti'nde ve Altay bölgesinde bulunan el değmemiş bozkırların tarıma açılması projesidir. Programın ilk yılında 190.000 km²'lik kısım ve 1955'te, 140.000 km²'den fazla kısım tarıma açıldı. İnsanların büyük bir kısmını, Sovyetler Birliği'nin her yerinden getirilmesi gerekirdi, bunun için Komsomol görevlendirildi. 300.000'den fazla insan, çoğunlukla Ukraynalılar, Bakir Topraklar'da çiftçiler olarak yeni yaşamlara başladılar. Askerlerin yüzbinlercesi, öğrenciler ve biçerdöver operatörleri, onlara katılacaktı, yine de bu insanlar tek bir yılın hasatı için kalacaktı. Bu topraklara kitle göçlerinin sonu ile, Ukraynalılar, birçok alanda Kazaklardan sayıca üstün oldu. İlk hasat 1956'da şaşırtıcı bir başarı gösterdi. O yıl Sovyetler Birliği'nde 125 milyon ton buğday üretildi. Yarısından fazlası, ülkenin sekizde birinden geldi. Sovyetler Birliği Batı'dan iki misli üretiyordu. Yine de, hasatlar asla yeniden 1956 düzeyine ulaşamayacaktı. Dogma (film) 1999 ABD yapımlı Dogma adlı film cennetden cehenneme yollanılan iki meleğin dünyaya gelmesi ve burada Azrail'le çalışarak tekrar cennete gitmek istemesini konu almaktadır. Bir kadınsa seçilmiştir ve o kadın yolda Jay, Sessiz Bob ve Rufus gibi ona yardım edecektir, kadının görevi aynı iki meleği durdurmaktır. Malezya,Singapur ve Türkiye'de sansürlenmiş, gösterime girmemiş, tvlerde gösterilmemiştir. Osmosis Jones Osmosis Jones, 2002 yapımlı yarı animasyon yarı film olan bir sinema filmidir. Güldürü (film) ve aksiyon (animasyon sahnelerinde) içerikli filmin yönetmenleri Bobby ve Willy Farelly kardeşler (Salak ile Avanak filminin yönetmenleri). Fazla başarı kazanmamasına rağmen sevilen bir film olmuştur. Başrolde Bill Murray oynamaktadır. Baş seslendirmeyse Chris Rock'a aitdir. Filmin konusuysa kısaca şöyle: Shane küçük ve okula giden fakat buna rağmen çok akıllı bir kızdır. Babasıysa hayvanat bahçesinde çalışmaktadır, kendisi pek dikkat etmeyen babası Frank(Bill Murray) bir gün garip enfeksiyon kapar. Fakat bu pek sıradan değildir, Frank'in vücudunun içerisinde aslında Frank Şehri denmektedir ona. Bu enfeksiyonla baş edecek kişi onun vücudunun içindeki akyuvar polis Osmosis Jones'dur (Chris Rock). Paparazzi (film, 2004) Paparazzi 2004 yapımlı Paul Abascal yönetmenliğinde, Mel Gibson'un yapımcılığını yaptığı, Forry Smith'inse senaryosunu hazırladığı bir gerilim filmi. Film; bir aksiyon film yıldızının paparazilerle olan bağlantısı gittikçe ona ve ailesini zarar verince işin intikam savaşına dönmesini konu almaktadır. Cole Hauser, Robin Tunney ve Dennis Farina'nın başrolde oynadığı film büyük ilgi görmüştür. Mel Gibson bu filmde paparazi konusuna dokunmuş ve insanın hayatının içine nasıl fazla girildiği konusu alınmıştır. Kısa cinsellik, küfürler ve şiddetden dolayı filme 13+ olarak yaş sınırı koyulmuştur. Filmde Mel Gibson (Psikiyatristteki gazete okuyan adam) ve Chris Rock (rolü için New York'a gelen Chris Rock pizzacı rolündeydi) cameo olarak rol almaktadırlar. Orhan Günşiray Orhan Melih Günşiray (d. 3 Temmuz 1928, İstanbul - ö. 27 Ağustos 2008, İstanbul) Türk sinema sanatçısı. Nüfusa kayıtlı adı tam olarak "Orhan Melih Günşiray" olan, sinema çalışmalarında kullandığı "Orhan Günşiray" adıyla tanınan, Yeşilçam'ın efsane jönü olan sanatçı, Musahipzade Murat Bey'in torunu, merhum Mahir ve Nebiye Günşiray'ın oğlu, Nerime Özsu'nun kardeşi, Meral Furtun'un ağabeyi, merhum Celal Özsu'nun ve merhum Erdal Furtun'un kayınbiraderi, Banu-Yalçın Sarısözen, Itır Demet, Mahir ve Ömer-Merih Furtun'un dayısı; Maral, Stephanie, Ömer Can, Erdal ve Mehmet'in büyük dayısı; Murat-Nilüfer (Olcay), Mahir, Aslı ve Gülüm Günşiray'ın babası; Emir Olcay, Can, Sedef ve Mercan Günşiray ile Hazar Budakova'nın dedesi, Nilgün Günşiray ve Utku Olcay'ın kayınpederi, Gülçin Esen'in eşi, Fenerbahçe Spor Kulübü'nün 2818 sicil no'lu Yüksek Divan Kurulu üyesi, Türk sineması'nın değerli oyuncusudur. İstanbul'da doğan sanatçı, Tophane Sanat Okulu'ndan mezun oldu. Bir süre ticaretle uğraştı. 1950'de Adalar Erkek Güzeli seçildi. 1957'de Hasan Kazankaya'nın teşvikiyle sinema oyunculuğuna adım atıp "Lejyon Dönüşü" filmiyle beyaz perdeye geçti. Ardından aynı yıl içinde "Murat Çeşmesi" adlı tarihi temalı filmde oynadı. O yıllarda sinema oyunculuğuna güvenemeyen Günşiray, yapmakta olduğu müteahhitlik işi yanında sinemaya devam etti. 1959 yılında baş rolünü Neriman Köksal'la paylaştığı "Fosforlu Cevriye" filmi beklenmeyen bir ilgiyle karşılaşınca, film yapımcılarının aradığı jön olan Orhan Günşiray, yaşamının yönünü sinemaya çevirerek kısa sürede halkın en sevdiği oyuncular arasına girdi. Sinemada daha sonra Atıf Yılmaz'la ortak Yerli Film'i kurarak yapımcılığa geçti. 1962'de Abdullah Ziya Kozanoğlu'nun eserinden, Suat Yalaz'ın senaryosunu yazıp, Atıf Yılmaz'ın yönettiği "Cengiz Han'ın Hazineleri" filminde baş rol oynadı. Büyük umutlarla varını yoğunu bu kostüme, tarihi temalı filme yatıran Günşiray, film vizyona girdiğinde beklediği hasılatı elde edemedi. Daha sonra kendi firması "Günşiray Film"i kurdu. 1966'da Lütfü Akad'ın yönettiği, kendisinin başrolünü oynadığı, Türkiye'nin ilk sinemaskop siyah-beyaz filmi "Sırat Köprüsü" filmini yaptı. 1959-1966 yılları arası Türk Sineması'nın en sevilen ve filmleri ilgi gören aktörü oldu. Özellikle polisiye filmlerin çapkın jönü oldu. Magazin basınında da çapkınlıkları ile gündeme geldi. 1970'ten sonra sinemadan uzaklaşarak şarkıcılık, düğün salonu, yazlık sinema işletmeciliği (Beşiktaş Mıstık Sineması) yaptı. 1970'te "İbret" filmiyle sinemaya döndü fakat kısa bir süre sonra sinemadan ayrıldı. 1981'de "7 Şoförün Öyküsü" filmini çevirdi. Televizyon reklam filmlerinde rol aldı. Ömrünün kalan bölümünde bazı film ve televizyon dizilerinde oynadı. Başından 8 evlilik geçti. Çocuklarından Mahir Günşiray'ı çocukken "Oğlum Oğlum" adlı filminde oynattı. Daha sonra Konservatuvar'ın Tiyatro Bölümünden mezun olan Mahir Günşiray, baba mesleği oyunculuğu seçip tiyatro ve sinema filmlerinde oynadı. Yaşamının son yılında kan eksilmesi tedavisi gören sanatçı, tedavi gördüğü İstanbul Üniversitesi Tıp Fakültesi Hastanesi'nde 27 Ağustos 2008 tarihinde vefat etti. 30 Ağustos Cumartesi günü Teşvikiye Camii'nden kaldırılan cenazesi, Zincirlikuyu Mezarlığı'nda toprağa verildi. Zeki YavuztÃ¼rk Zeki Yavuztürk (1935, Sink, Erzincan - 23 Nisan 2020), Türk siyasetçi. Zonguldak Maden Mühendisliği Fakültesi ve ABD Michigan Technological University Metalurji Mühendisliği mezunudur. Türkiye Kömür İşletmeleri Kurumu ve Etibank Genel Müdürlüğü’nde Proje Başmühendislikleri, Keban Holding Demir Çelik Sanayii AŞ Genel Müdürlüğü, Yazarlık yapmıştır. TBMM XVII. Dönem Elazığ, XVIII. Dönem Ankara Milletvekili ve 45. Hükümet Millî Savunma Bakanıdır. Evli ve iki çocuk babasıdır. SÃ¼leyman Turan Süleyman Turan (d. 19 Kasım 1936; İstanbul- ö. 10 Eylül 2019; Kadıköy, İstanbul), Türk sinema ve tiyatro sanatçısı. Sanat hayatına tiyatro ile başlayan Süleyman Turan, bir dönem dergi ressamı olarak çalıştı. Filmlerin dışında uzun zaman karikatür ve resim yaptı. Çizimleri uzun zaman “Akbaba” dergisinde yayımlandı. Akşam gazetesinde çizgi roman çizmeye başladı. Afişler, kitap kapakları hazırladı. Senaryolarını da kendisinin yazdığı çizgi roman ressamlığına Sabah gazetesinde devam etti. 1963 yılında bir derginin açtığı yarışmayı kazanarak sinemada yer aldı. Genellikle 'esas oğlan'ın sadık dostu rollerinde, sevecen tiplemesiyle başarılı olup beğeni kazanmıştır. Süleyman Turan, üç film senaryosu yazmış, çeşitli sinema filmleri ve dizilerde rol almıştır. 19 Kasım 1936'da Kadıköy, İstanbul'da doğan oyuncu Süleyman Turan 10 Eylül 2019'da doğum yeri Kadıköy'de kalp krizi sonucu 82 yaşında vefat etmiştir. Turan'ın cenazesi Karacaahmet Mezarlığı'nda toprağa verilmiştir. Silah sistem subayÄ± Silah sistem subayı (SSS), askeri uçaklarda silah sistemlerinden sorumlu subay. Geçmişte kullanılan silah sistem operatörü (SSO) tabirinin resmî kullanımı zamanla terkedilmiştir ancak gayriresmî olarak hâlen kullanılmaktadır. Türk Hava Kuvvetleri bünyesindeki çift kişilik F-4 ve F-16 savaş uçaklarında SSS'ler görev yapmaktadır. Görevin nevine bağlı olarak SSS'in görevi ikinci bir pilot tarafından yerine getirilebilir. Çift kişilik savaş uçaklarında SSS ihtiyacı olmayan uçuşlar bir veya iki pilot tarafından, eğitim uçuşları öğretmen pilot ve öğrenci pilot tarafından gerçekleştirilir. SeyrÃ¼seferci Seyrüseferci, nakliye uçakları ve gemilerde görev yapan navigasyondan sorumlu personel. Askeri uçak ve gemilerde görev yapan personel subay sınıfından seçilir ve seyrüsefer subayı (SS) olarak adlandırılır. Seyrüsefer subayı, meteorolojik durumum değerlendirilmesi, rota tayini, yolculuk planlarının hazırlanması, havadan personel, malzeme ve bomba atımı, alçak seyrüsefer, yıldızlarla seyrüsefer, radarlı yaklaşma gibi görevlerin icra edilmesinde kaptanlara yardımcı olur. Türk Hava Kuvvetleri bünyesindeki C-130, C-160 nakliye uçakları ile KC-135 yakıt tankeri uçaklarında SS'ler görev yapmaktadır. Mermi zamanÄ± Mermi zamanı (İngilizce: "Bullet-Time"), bilgisayar destekli olarak hazırlanan, değişken zamanlı bir simülasyon tekniği. Modern aksiyon filmlerinde sıkça kullanılan teknik, adından da anlaşılacağı üzere bir nesnenin normal kamera ile yakalanamayacak şekilde yavaş ve çok açılı görüntülerinin bir araya getirilmesi ile oluşturulur. Bu sayede örneğin bir merminin namludan çıkışı her açıdan, izleyici normal hızla mermi etrafında hareket edermişçesine izlenebilir. Mermi zamanlı simülasyonların klasik yavaş hareket (slow-motion) metodu ile oluşturulması mümkün değildir zira kameranın inanılmaz bir hızla çekim yapması gerekir. Bunun yerine genellikle nesne etrafına yerleştirilmiş birçok fotoğraf makinasından elde edilen çok sayıda fotoğraf kullanılır ve üretilen ilk siyah beyaz filmlerde olduğu gibi fotoğrafların belirli bir hızda akışı sağlanır. Bu efekt izleyiciye bir heykelin etrafında dolaşıyormuş hissini verir. Günümüzde bu teknik yerini yavaş yavaş gelişmiş kameralara bırakmaktadır. Mermi zamanı simülasyonlarının büyük bir kısmı sanal ortamlarda, sanal kameralar aracılığıyla hazırlanır. Gemlik KÃ¶rfezi Gemlik Körfezi, Marmara Denizi'nin, güneydoğu yönündeki koludur. Doğu-batı doğrultusundadır. Çevresinde birçok yerleşim yeriyle, orta yükseklikte sıradağlar yer alır. Yerleşim yerleri Bursa ve Yalova illerine bağlıdır. Barlas Doğu Hüseyin Barlas Doğu (1936, Safranbolu, Türkiye), Türk siyasetçi. İstanbul Devlet Güzel Sanatlar Akademisi Yüksek Mimarlık Bölümü'nü bitirdi. Kayak Federasyonu Asbaşkanlığı, Doğu İnş. San.Ltd.Şti.Genel Müdürlüğü, 17. ve 18. Dönem Ankara Milletvekilliği ile Millî Savunma Bakanlığı, 1983-1991 yılları arasında Dünya Parlamentolar Arası (IPU)Türk grubu başkanlığı yaptı, 1989 da Dünya İslam Ülkeleri Parlamentolar Arası dayanışma grubunu kurdu ve ilk takip komitesi (follow up committee) Başkanlığı yaptı. 1989'da, 12+ grubuna TBMM'nin dahil olmasını sağladı. 1991 yılında Millî Savunma Bakanlığı görevi için Parlamentolar Arası Birlik Başkanlığı'ndan ayrıldığında 12+ grubu başkanlığı TBMM'ye verilmişti. 1989'da Parlamentolar Arası Birliğin Londra'da yapılan 100. yıl toplantısında, 12+ grubunda Bulgaristan'nın Türk azınlığa uygulamakta olduğu asimilasyon politikası kınama bildirgesinin yayınlamasını sağlamıştır (Emekli Büyükelçi Bilal Şimşir Dokumanı ile). TBMM'de İnsan Hakları Komisyonunun Kurulması gereğini dile getiren ilk milletvekilidir, ve kurucu üyesidir. (Bülent Akarcalı Dokümantasyonu). Evli ve 1 çocuk babasıdır. 15 Şubat 2015 tarihinde Ankara'da yapılan İşçi Partisi Olağanüstü Kurultayında alınan kararla değişime uğrayan ve yeni adı Vatan Partisi olan bu partide Genel Başkan Başdanışmanı olarak görev yapmaya başladı. Aynı zamanda Merkez Karar Kurulu üyesi oldu. Mehmet GÃ¶lhan Mehmet Gölhan (1929, Adapazarı, Türkiye - 5 Aralık 2013, Ankara), Türk siyasetçi. İstanbul Teknik Üniversitesi İnşaat Fakültesi'ni bitirdi. Sanayi Dairesi Başkanlığı, YSE ve TPAO Genel Müdürlüğü, Sanayi ve Teknoloji Bakanlığı Müsteşarlığı, Büyük Türkiye Partisi ve Doğru Yol Partisi Kurucu Üyeliği, 18., 19. Dönem Sakarya 20. Dönem Ankara ve 21. Dönem Konya Milletvekilliği ile Sanayi ve Teknoloji, Millî Savunma ve Devlet Bakanlığı yaptı. Evli ve iki çocuk babasıydı. Ahmet İhsan Birincioğlu Ahmet İhsan Birincioğlu (1923, Akçaabat, Trabzon - 20 Ocak 2007, Ankara), Türk siyasetçi. İstanbul Üniversitesi Hukuk Fakültesi'ni bitirdi. Serbest avukatlık, PTT Yönetim Kurulu Üyeliği - 2.(XIII) ve 3.(XIV) Dönem Trabzon Milletvekilliği, Cumhuriyet Senatosu Trabzon Üyeliği (12 Ekim 1975 - 12 Eylül 1980) - Gümrük ve Tekel, Millî Savunma Bakanlıkları yaptı. Evli ve üç çocuk babasıdır. Sadaka Sadaka (Arapça: الصدقة), İslam dinine ait bir terimdir. Arapça 'gerçek olmak, doğruluk' anlamına gelen 'sıdk' kelimesinin çoğulu olan 'sadaka', İslam terminolojisinde 'bir Müslümanın gönüllü olarak veya dinî bir vecîbeyi yerine getirmek üzere ihtiyaç sahiplerine yapılan maddî yardım' anlamına gelir. Arapça anlamı bu olsa da Türkçede fakirlere gönülden verilen bağış anlamında kullanılmıştır. Yahudilikte ve Hristiyanlıkta da adı geçen 'sadaka' genel itibarıyla 'ihtiyaç sahibine gönülden yapılan yardım' anlamına gelir ki bunu devletin zorlamasıyla yapılan yardımlardan ve zekattan ayırmak gerekmektedir. Arap müelliflerine göre, ş-d-k kökünden iştikak eder ve doğruyu söylemek manasına gelir. Bir Müslümanın sadaka vermesi onun dininin doğruluğunu gösterir. Bu kelime ise, İbranice şedâkâ kelimesinin, ancak Arap harfleri ile yazılmış şekli olup, aslında hulus manasını ifade eder; lâkin mürailerce (fârisi, pharis) dindar İsraillilerin esas vazifeleri, yani sadaka vermeleri için kullanılmıştır ki, bu mefhum kelimenin daha İslam'ın zuhurunda meydana gelen ve sonraları da muhafaza edilen manasını teşkil etmektedir. Buna göre, kelimenin asıl manası insanın kendi ihtiyarı veya arzusu ile verdiği sadaka, hayırperverliktir. Buna delil olarak getirilen ayetlerden birisi ÅŸudur: "Kimdir o kimse ki Allah'a güzel bir ödünç versin de Allah da onu kat kat artırsın?" Hadislerden de birçok delil vardır, örneğin: Her kim aç bir kimseyi doyurursa, Allah ona Cennet meyveleri yedirir. Her kim susuz bir mümine su verirse, Kıyamet Günü'nde Allah Teâlâ ona ağzı kapalı saf bir içecekten içirir. Her kim çıplak bir mümini giydirirse, Allah onu Cennet'in yeşil elbiselerinden giydirir." Her vakitte nâfile sadaka verilebilir. Bazı durumlarda ise, sadaka vermek vâcib olabilir. Sıkıntılı durumdaki birine rastlayıp, bu kişinin ihtiyacını karşılayabileceği bir imkânı olduğu zaman, kişinin sadaka vermesi, yâni o kişiye yardım etmesi, vâciptir. Bayrambaşı, Silvan Bayrambaşı, Diyarbakır ilinin Silvan ilçesine bağlı bir mahalledir. 12 Kasım 2012'de TBMM'de kabul edilen 6360 sayılı kanun öncesinde belde statüsündeydi. Bayrambaşı 1992 yılında belediye olmuştur.Kûrtçe ismi sêdeqnê dir. Bu ismin o kôyû kuran adamin ûç oglundan geldigi rivayet edilmektedir. Nüfusu yaklaşık 2700'dir. Diyarbakır iline 97 km, Silvan ilçesine 17 km uzaklıktadır. Salkım Hanımın Taneleri (film) Salkım Hanım'ın Taneleri, Yılmaz Karakoyunlu'nun aynı adlı kitabından uyarlanmış 1999 yapımı Tomris Giritlioğlu filmi. 19 Kasım 1999 tarihinde gösterime girmiştir. Yine Yılmaz Karakoyunlu'nun yazdığı romandan uyarlanan ve yine Tomris Giritlioğlu'nun yönettiği 2008 yapımı Güz Sancısı filmi, bu filmin tamamlayıcısı niteliğindedir. Film, 72. Akademi Ödülleri'nde Türkiye'nin yabancı dilde en iyi film dalında Oscar aday adayı olarak seçilmiştir. Varlık Vergisi ve Aşkale toplama kampını konu alması ve konuyu Türkiye gündemine taşıması nedeniyle, bir dönem yoğun şekilde tartışılmıştır. Yi Kaizhan Yi Kaizhan, 14. yüzyılda yaşamış, Çin Seddi'nin Jiayuguan Geçidi'ni ("Jiayuguan Pass") inşa eden usta matematikçi mimardır. Efsaneye göre usta matematikçi Yi Kaizhan, Jiayuguan Geçidi'ni yapması için gerekli olan tuğla sayısını tam olarak hesaplayarak yetkili amire bildirir. Amir, Yi Kaizhan'ın bu kesin hesabına şaşırır ve nasıl bu kadar kesin konuşabildiğini sorgular. Bunun üzerine Yi Kaizhan verdiği tuğla sayısını 1 arttırır. Yi Kaizhan inşaatı bitirdiğinde, fazla kalan 1 tuğlayı geçitlerden birinin üzerindeki duvara boşta duracak şekilde bırakır. Başka bir anlatıma göre Yi Kaizhan, gerekli tuğla sayısını 99,999 olarak hesaplar. Yi Kaizhan'ın bu kadar kesin konuşmasına sinirlenen amir, eğer bir tuğla bile yanlış hesaplama yaptığı takdirde kendisinin ve adamlarının 3 yıl boyunca ağır inşaat işinde çalışmakla cezalandırılacağını söyler. İnşaa sonunda amir Xiwong, şehir geçidinin üzerinde bir fazla tuğla görür ve Yi Kaizhan'ın yanlış hesap yaptığını düşünerek sevinir. Tuğlayı eline almak üzereyken Yi Kaizhan, amiri durdurur ve o tuğlanın oraya doğaüstü güçler tarafından konduğunu ve ufak oynatmanın bile bütün yapıyı çökerteceğini söyler. Bunun üzerine amir korkar ve tuğlayı yerinden oynatamaz. Tuğla bugün bile hala Jiayuguan Geçidi'nde bırakıldığı yerde durmaktadır. HÃ¼r Demokratik Parti (Almanya) Hür Demokrat Parti (Almanca: "Freie Demokratische Partei"), liberal bir Alman siyasî partisidir. 1948 yılında eski Alman Demokratik Partisi ve Demokratik Halk Partisi üyeleri tarafından kurulmuştur. 1949'dan 1956'ya, 1961'den 1966'ya, 1969'dan 1998'e ve en son 2009'dan itibaren küçük koalisyon üyesi olarak yönetimde bulunmuştur. Böylece toplamda bütün diğer partilerden daha fazla yönetime katılmıştır. FDP 2013 federal seçimlerinde seçim barajının altında kalarak, tarihinde ilk kez parlamentoya girememiştir. İsmail Aydın Ördekli, Hakkâri Ördekli, Hakkâri ilinin merkez ilçesine bağlı bir köydür. Yunanca adı "Kotranıs" olan köy, Van ilinin Gürpınar ilçesine bağlı olan Çepkenli köyünden dağ yolu ile 12 km uzaklıktadır. Bu yol Nebirnav Yaylası'ndan geçmektedir. Ayrıca eski Hakkâri-Van yolu buradan geçmektedir. Yol üstündeki en önemli merkez ise Topçudeğirmeni (Şahmanıs) köyüdür. Bugünlerde yeniden bu yol inşa edilmeye çalışılmaktadır. Zira bu yol Hakkâri ile Van'ı yaklaşık olarak 60 km daha yakınlaştırmaktadır. Ördekli Köyü Yukarı ve Aşağı Çaltıkoru Köyleri ve Kaymaklı Köyü'ne komşudur. Cansıhıcı ehvalat Cansıxıcı Əhvalat (Cansıkıcı Olay), 1988 Azerbaycan yapımı film. Üç evlat büyütmüş ebeveynlerin yaşlandıktan sonra tenha, dikkatsiz ve kaygı dolu günler geçirmelerini konu alır. Niye böyle olur, çocukları niye öz anne ve babalarından ayrı yaşamaya başlarlar, gençlerde niye bu tür bir kayıtsızlık ve mehametsizlik vardır? Filmi yaratanlar bu sorulara yanıt ararlar ve izleyicileri de bu sorun etrafında düşünmeye çağırırlar. Sylvinho Sylvio Mendes Campos Júnior veya kısaca ile Sylvinho (d. 12 Nisan 1974, Sao Paulo), Brezilyalı eski futbolcudur. Sol bek mevkiinde oynamıştır. Futbol kariyeri Corinthians'ta 1994 yılında başladı. Bu kulüpte 1999 yılına kadar top koşturdu. 1999'da İngiliz kulübü Arsenal'e transfer oldu. 2 yıl burada oynadı; ancak ikinci sezonunda Ashley Cole'ün gölgesinde kaldı. Ve o sezonun sonunda Celta Vigo'ya transfer oldu. Burada 3 yıl oynadı. 2004 yılında 2 Milyon Euro karışılığında FC Barcelona'ya transfer oldu. Barcelona'da 3 sezonda 2 La Liga şampiyonluğu 1 de UEFA Şampiyonlar Ligi şampiyonluğu yaşadı. FC Barcelona'yla olan sözleşmesi 2009'da bitti. Manchester City ile yaptığı 1 yıllık sözleşmenin ardından 2009-10 futbol sezonunun ardından futbola veda etti. Brezilya millî futbol takımında 6 kere forma giydi. İspanya'daki 3. yılı olan 2004'ten beri İspanya pasaportuna sahiptir. Richard Adolf Zsigmondy Richard Adolf Zsigmondy (1 Nisan 1865 - 23 Eylül 1929), babasının hekim olması nedeniyle tıp konuları, özellikle laboratuvar araç ve gereçleriyle küçük yaşta tanışıyor, görevlerini ve işleyişlerini biliyordu. Ortaöğretiminden sonra organik kimyaya ilgi duyuyor ve 25 yaşında doktorasını tamamlayarak Münih Üniversitesi'nden ayrılıyordu. Fakat daha öğrencilik yıllarında Kundt yönetiminde çalışıyor, porselenler üzerine sürülen altın çözeltilerinin yarattığı parlak renklerle büyüleniyordu. Böylece Zsigmondy, temellerini bir kuşak önce Graham'ın attığı asıltılar (kolloidler) kimyasına giriyordu. Bir süre Graz Üniversitesi'nde çalışıyorsa da tutkunu olduğu renklerdünyası için düşündüklerini uygulama olanağı bulamayan Zsigmondy, Jena Cam Fabrikalarına geçiyor ve altın asıltısı üzerinde duruyordu. O sıralarda bu olayın kimyası hakkında pek az şey biliniyor, aslında genel olarak asıltıların nasıl inceleneceğini kimse açıkça söyleyemiyordu. Asıltıdaki altın o kadar küçük parçalar halindeydi ki suda veya başka bir çözücüde de asılı kalıyor, koyu kırmızı veya pembemsi renk veriyordu. Kimyacıların problemi, bilinen mikroskoplarla bu son derece küçük parçaların incelenememesiydi. İnceleme yönteminde yapılan geliştirmeler de sonuç vermiyordu. Çözümü sınırlayan engel ışığın yapısından ileri geliyordu. "O halde" diyordu Zsigmondy "parçacıkların incelenmemesinin nedeni, boyutlarının, görünen ışığın dalga boyundan bile küçük olmasındandır." Yani mikroskop mercekleri ne kadar iyi olursa olsun, asıltıdaki parçalar gözlenemezler. Fakat asıltıdaki parçacıklar "Tydall Etkisi" gösterecek; yani ışığı dağıtacak boyutta olmalıydılar. "İşte bundan yararlanılabilinir." diyordu. Işık asıltının içinden geçirilirse ve mikroskop ışık demetine dik gelecek biçimde ayarlanılırsa, ancak dağıtılan ışık mikroskoba girebilirdi. Asıltının parçacıkları ayrıntılı olarak görülmese de ışıklı noktalar olarak sayılabilir ve hareketleri incelenebilirdi. Bundan, parçacıkların boyutları ve belki de biçimleri saptanabilir. Zsigmondy dediklerini uyguladı; fakat bulduğu sonuca ve ileri sürdüğü kurama inanacak kimse bulamıyordu. Bunu ispat etmenin tek yolu çok küçük cisimleri gösterecek güçte bir mikroskop yapmaktı. Bu amaçla cam fabrikalarındaki işinden ayrılıp bir fizikçi ile birlikte düşündüğü mikroskobu gerçekleştiriyordu. Hemen asıltılar üzerindeki çalışmalarına başlıyor ve çok kısa bir sürede ileri sürdüğü fikirlerin yanlışlığını görüyor; fakat kendisine karşı olanların kuramlarını doğruladığını söylemekten de çekinmiyordu. Bunun üzerine Göttingen Üniversitesine atanıyor, çok başarılı bir laboratuvar kuruyor ve yaptığı önemli çalışmalar (Dializ: gerçek bir çözeltideki asıltıyı içinde bulunduğu maddeden yarı geçirgen bir zar kullanarak ayırmak ki, bugün yapay böbreklerin işleyişidir. Ultra süzgeç: molekül büyüklükleri farklı eriyik ve asıltıların emme ve basınçla ayrılmasını sağlayan gereç) nedeniyle, 1925 yılı Nobel Kimya Ödülü'nü alıyordu. Zsigmondy'nin bulduğu ultra mikroskop, bugün de asıltı incelemelerinde önemini korumakla birlikte, daha çok büyültmenin gerektiği alanlarda bir kuşak sonraki Zworykin'in bulduğu elektron mikroskobu kullanılmaktadır. Rona Yırcalı Rona Yırcalı (d. 1944), Türk Sanayici. İlkokula Balıkesir’de başlar, babasının milletvekili olması ile beşinci sınıfı Ankara’da bitirir. 1956’da lise eğitimine Robert Kolej’de devam eder. Sınıf arkadaşları Bankacı İbrahim Betil, banka sahibi Hüsnü Özyeğin, Emin Karamehmet, Osman Berkmen, Servet Hanlıoğlu, Tansu Çiller, Ahmet Leventoğlu'dur. Alt ve üst sınıflardan Burhan Karaçam, Özer Çiller, Engin Cezzar, Gülriz Sururi vardır. 1972’den itibaren tam mesai ile aile şirketlerinde çalışmaya başlar. Bir yıl sonra da Atalar Mağazası’nın sahibi Atabey Atabek’in kızı Nur Hanım’la evlenir. 1975 doğumlu Sırrı ve 1981 doğumlu Sinan isimlerinde iki çocuğu vardır. Üç kuşaktır Balıkesirli olan Yırcalı ailesi, Osmanlı’nın bir sancağı olan ve bugün Soma’ya bağlı Yırca köyünden Balıkesir’e yerleşir.Büyükbabası Şükrü, nâmı diğer Yırcalızade Şükrü, İttihatçılar arasında önemli görevler üstlenir. Sonra Balıkesir’de Kuvayı Milliye Hareketinin de öncüleri arasında yer alır. Atatürk Samsun’a yol alırken, o ve 40 arkadaşı, iş adamı Ahmet Aydın Bolak’ın babası Mehmet Vehbi Bolak’ın başkanlığında Balıkesir’de 40 Bayrak Adam diye anılan bir eylem grubu kurar. Yunan’a karşı kurulan Redd—i İlhak Cemiyeti en büyük toplantılarından birini yine Balıkesir’de bu kişilerin öncülüğünde yapar. Anne tarafından dedesi Muharrem Hasbi Koray da (Balıkesir’in ilk un sanayicisi ve İsveç’in Buhler makinalarını Türkiye’ye ilk getiren kişi) daha sonra kurulacak Demokrat Parti’nin kurucularından birisi olacaktır. Ayrıca 1945’te DP’nin kuruluşunda amcası İbrahim Sıtkı Yırcalı da yer almıştır. Babası Sırrı Bey’in 1954 seçimlerinde yine DP’den Meclise girmiştir. Amcası İbrahim Sıtkı Yırcalı ile babası Sırrı Yırcalı 27 Mayıs Darbesi ile önce Yassıada’ya, oradan da Kayseri cezaevine gönderildi. 1960 Darbesinde de şirketleri yedd—i eminlerin teftişinden geçen, paralarına el konan ve annesi Müşerref Hanım’ın bu hesaplardan ayda ancak iki bin lira çekebilmesine izin verilmiştir. İbrahim Sıtkı Yırcalı, Balıkesir’den Sorbon’a hukuk doktorası yapmak için giden ilk kişilerden birisidir. Dede Yırcalızade Şükrü, 1930’a kadar ticaretle uğraşır, ama 1929 krizinde işleri bozulur. Böyle olunca Sıtkı ve Melahat’tan sonra üçüncü çocuğu olan Rona’nın babası Sırrı Bey’i yurt dışına eğitime gönderemez, yurt içinde okutur. O da okuldan sonra kayınpederi ile birlikte un işine devam eder. Ardından 1951’de madencilik işine girer. Bor, kömür ve demir işi yaparlar. (1979’da Bülent Ecevit başbakan, Deniz Baykal enerji bakanı iken bu madenler devletleştirilince, Yırcalı ailesi bu alandaki faaliyetlerini azaltır.) Sırrı Yırcalı, bor madenini bulan kişilerden birisidir. Bugün Mortaş adıyla bir şirket çatısının altında toplanan yem, gıda, tekstil ve son olarak da rüzgâr enerjisi üretecek birçok şirketi bulunan grubun temelleri işte o zaman atılır. Yırcalızadeler, Best Balıkesir Elektro Mekanik Sanayi, Balyem, Yersa Sentetik Dokuma, Yırcalı Un ile İstanbul’daki The Marmara Oteli’nin işletmecisi İstanbul Otelcilik’te de hissedardır. Sırrı ve Müşerref (Koray)’ın iki çocuğundan büyüğü olan (diğeri 1950 doğumlu Demet Egeli) Rona Yırcalı daha küçüklüğünden başlayarak, aile şirketlerinde iş hayatına atılmıştır. Amcası İbrahim Sıtkı Yırcalı, 27 Mayıs davaları sonuçlanıp af ile serbest kaldıktan sonra bu sefer AP’den senatör olmuştur. İbrahim Sıtkı Yırcalı'yı, 12 Eylül Darbesi bu sefer de Meclis’te yakalamıştır. Halen; Balıkesir Sanayi Odası Yönetim Kurulu Başkanlığı, Dünya Odaları Federasyonu Başkanlığı, Milletlerarası Ticaret OdasıYönetim Kurulu Üyeliği, Milletlerarası Ticaret Odası Türk Millî Komite Başkanlığı, Türk Eğitim Vakfı Yönetim Kurulu Başkanlığı ve TEV Mütevelli Heyeti Üyeliği, Dış Ekonomik İlişkiler Kurulu İcra Kurulu Başkanlığı ve (DEİK) Yönetim Kurulu Üyeliği, Türkiye İktisadi Kalkınma Vakfı Yönetim Kurulu Üyeliği, Türkiye Erozyonla Mücadele ve Mütevelli Heyeti Üyeliği ve Ağaçlandırma Vakfı (TEMA) Denetçiliği, Türkiye Sanayici İşadamları Derneği Yüksek İstişare Kurulu Başkanlığı, Ege Sanayici İşadamları Derneği Yüksek İstişare Kurulu Üyeliği, Türk-Amerikan İş Konseyi Üyeliği, Türkiye Odalar Birliği Sanayi Konseyi Üyeliği yapmaktadır. Geçmişte Türkiye Odalar Birliği Yönetim Kurulu Başkanlığı, Milletlerarası Ticaret Odası Finans Komite Üyeliği ile Yapı Kredi Bankası Yönetim Kurulu Başkanlığı görevlerinde bulunmuştur. Genc gadının kişisi Genç Kadının Erkeği "(Azerice: Gənc Qadının Kişisi)", 1988 Azerbaycan yapımı traji-komedi filmidir. Filminde dikkat çekilmek istenen konu insanın yaşına bakmayarak ne zaman isterse o zaman yapmak istediği şeyi yapabileceğidir. Yaşlı beyler de o sınıftan, özellikle eğer genç ve güzel bir kıza rastlarlarsa. Aynı erkek de mutlaka genç, güçlü ve cezbedici olmak isteyecektir. Filmin kahramanları arasında baş gösteren münakaşalar bu düşünce üzerine kurulmuştur. Bu film çağdaş bir hikâye olarak adlandırılabilir. Burada sihirli motifler de var, hayatın gerçekliği de. Grup Hepsi diskografisi Grup Hepsi, 2005 yılında ilk albümleri Bir'i çıkarttı ve albüm büyük başarılara imza attı. Bazı kanalların ana haber bültenlerinde bile gösterilen klipleri, Türkiye çapında tanınmalarını sağladı. Bu başarının ardından 2006'da ikinci albümleri Hepsi 2'yi çıkaran grup şöhretlerini iyice genişletti. Pepsi reklam kampanyaları için Sezen Aksu ile düet yapan grup Tempo adlı bir single çıkardı. 2007 yazında Kenan Doğulu ile turneye çıkmış ve Şaka (10+1) adlı albümlerinde Kenan Doğulu'ya ait bir parçayı seslendirmişlerdir. 2008 yılında Nükhet Duru ile "Organik" adlı şarkıyı seslendiren grup, Olmaz Oğlan adlı parçalarının İngilizce versiyonu olan Bad Penny ile yurt dışına da açılmışlardır. 2008 yılında Şaka 10+1 adındaki 3. albümlerini çıkaran grup, 2009'un şubat ayında eleman değişikliğine giderek Gülçin Ergül'ün gruptan çıktığını duyurmuştur. Gülçin'in gruptan ayrılışından sonra Sır adındaki single'larını çıkardılar ve 2010 yılında Geri Dönüşüm adlı albümleri çıktı. 2011 'de Volga Tamöz'ün 'Şık Şık' adlı şarkısı için Murat Dalkılıç'la düet yaptılar. Naruto ninja rÃ¼tbeleri Naruto anime ve manga serisinde ninja rütbeleri, belirli bir ninja grubunun genel beceri seviyesini belirtmek için kullanılır. Ayrıca önemli olan, bir ninjanın ait olabileceği meslekler ve gruplar da vardır. Bu meslekler ve gruplar ninjayı normal bir ninjadan ayırır, bunlar o kişinin rütbesi değildir: akademi öğrencisi - genin - chuunin - jounin - tokubetsu jounin - kage ninja rütbeleridir. Akademi bir ninjanın başlaması gereken yerdir; aslında mezun oluncaya kadar ninja olarak düşünülmezler. Akademi öğrencileri her çeşit teorik ve pratik sınava tabi tutulurlar ve dövüş sanatları, teknikler, fiziksel uyum ve bir ninjanın yolu gibi temel bilgileri öğrenirler. Yaygın olarak kunai ve şuriken gibi ana silahların kullanımı öğretilir. Ayrıca temel ninja teknikleri -köyden köye değişiklik göstermesine rağmen- öğretilir. Bunlar; Dönüşüm Tekniği, Vücut Yerdeğiştirme Tekniği, Eşleme Tekniği ve Kaçış Tekniği’ni kapsar. Mezuniyetin üzerine öğrencilere, üzerinde kendi köylerinin sembolünü taşıyan bir metal kalıp bulunan kumaş bant verilir; farklı yöntemlerle (örneğin Sakura Haruno, Ino Yamanaka’nın küçükken ona verdiği kurdelenin yerine takar) takılabilmesine rağmen genelde “alın koruyucusu” veya hitai-ate denilir. Bazı köylerde, üç kişilik grupların Jounin öğretmenleri, akademiden mezun olmaya gerçekten hazır olup olmadıklarını görmek için (Kakashi Hatake’nin; grup, bir takım olarak çalışabiliryor mu diye yaptığı zil testi gibi) ek bir sınav uygular. Mezun olmak için gerekenler akademiden akademiye değişir. Konoha’da mezuniyet sınavı birkaç çeşit yazılı sınav ile temel tekniklerin sergilenmesinden oluşur. Bu teknikleri kullanamadan mezun olan tek ninja Rock Lee’dir. Kirigakure (Gizli Sis)’de bir zamanlar, öğrenciler, mezuniyet sınavı olarak birbirleriyle ölümüne dövüşmek zorundaydılar. Fakat bütün mezuniyet sınıflarının öldürülmesi ile ortaya çıkan vahşet sonucu oluşan acımasız ninjaların kaçak ninja olup hem köyüne karşı olması hem de bu ninjalardan dolayı diğer köylerle ortaya çıkan düşmanlıklar nedeni ile bu yöntem -daha kabul edilebilir- başka bir yöntemle değiştirildi. ler, ninjaların en alt seviyesindekilerdir ve ayrıca güç açısından da en çok fark gösterenlerdir. Genin haline geldikleri zaman her ninja kendi köylerinin ekonomisini ayakta tutmak için çalışmaya başlar ve bu amaç için görevlere gönderilir. Tipik olarak ya risksiz, genellikle amelelik yapılan D-dereceli görevlere ya da nadiren, gerçek ninja işine yaklaşmaya başladıkları C-dereceli görevlere verilirler; bunlar da genellikle ninjalar için risk olasılığı -özellikle de Jounin öğretmenleri onlara eşlik ettiği için- düşük olan görevlerdir. Son zamanlarda Konohagakure’de, Otogakure ve Sunagakure tarafından yapılan saldırı nedeniyle yüksek seviyeli ninjalar azaldığı için bazen Geninler yüksek dereceli görevlere gönderilmek zorunda kalınmıştır. Geninler, seçkin bir şinobinin gözetiminde ve korumasında takım çalışmasını öğrenmek ve gerçek bir ninjanın deneyimlerini edinmek için üç Genin ve bir Jounin-sensei’den oluşan dört kişilik gruplara ayrılır. Bu takımların oluşumunda Genin’in bireysel yetenekleri baz alınır, böylece takımlar arasında bir denge olur. Örneğin; en düşük derecelerle geçen Naruto Uzumaki, sırasıyla, en yüksek derecelerle ve en yüksek yazılı sınav puanlarıyla mezun olan Sasuke Uchiha ve Sakura Haruno ile aynı takıma konmuştur. Takımlar genellikle -istisnalar olmasına rağmen- iki erkek ve bir kızdan meydana gelir. Görünüşe göre dört kişilik bu gruplar, belli yetenekler üzerine özelleşmiştir. Örneğin; Kurenai Takımı (Kiba Inuzuka, Hinata Hyūga ve Shino Aburame), hayatta kalma ve iz sürme; Gai Takımı (Neji Hyūga, Rock Lee ve Tenten), taijutsu ve silah becerileri üzerine özelleşmiş takımlardır. Tamamlayıcı kabiliyetler, takım seçimini ayrıca etkiliyor gibi görünmektedir, Asuma Takımı’nın her bir üyesi (Choji Akimichi, Shikamaru Nara ve Ino Yamanaka), diğer iki üyeyi destekleyici özel becerilere sahiptir. ler, diğer ninjaları gözetleyen ve rehberlik eden ninjalar olarak sınıflandırılır. Çuunin, öncelikle liderlik becerilerini ve tedbirli cesurlukları kapsayan bir olgunluk seviyesine ulaşmıştır. Bunlardan bazıları, Iruka Umino gibi, öğretmen olarak çalışırlar ve Nara Shikamaru gibi diğerleri de görevdeki küçük takımların lideri olarak -kararlar vermek ve emri altındaki şinobinin yeteneklerinden en etkili şekilde faydalanmak için- hizmet ederler. Çuuninler tipik olarak C veya B-seviyesi görevlere gönderilirler. Çuunin olabilmek için bir Genin takımıyla beraber “Çuunin Sınavları” olarak bilinen büyük bir sınava katılır. Görünen sınav üç-aşamalı bir sınavdır: ilk aşama (ninja felsefesini ayrıntılı bir şekilde anlamalarını olduğu kadar) bilgi toplama ve karar verme kabiliyetlerini sınar, ikinci aşama bir görevin üstesinden gelme ve kurallara bağlı kalmayı sınar ve üçüncü aşama, ilk iki aşamayı geçenler arasında, kimin Çuunin olacağına veya olamayacağına karar verecek bir konsey gözetiminde yapılan dövüşleri kapsar. Sonuç, aslında kimin kazandığına bağlı değildir daha ziyade dövüşler sırasındaki performanslara bağlıdır; örneğin, Shikamaru ilk sınavı bilinçli olarak kaybeder fakat yine de maçtan vazgeçme kararını alırkenki stratejik yeteneğinden dolayı terfi edilir (çünkü devam etmek için çok az "çakra"sı kaldığını biliyordu). Bu yöntemle, Sınavlar’ın üçüncü aşamasına geçebilen herhangi biri Çuunin olma şansına sahiptir. Bununla beraber, eğer hüküm verenler, adayların Çuunin olmaya uygun nitelikleri taşımadığına inanırsa hiçbirinin Çuunin olamaması da mümkündür. Eğer çok fazla ninja takımı sona ulaşmışsa ön elemeler için son aşama bekletilebilinir; Çuunin sınavı bölümlerinde, -olağandışı yüksek bir rakam olarak- yedi takım sınavın ikinci aşamasını tamamlamıştır ve kaybedenlerin final turnuvasına katılamayacağı ve sonuç olarak Çuuninlik’e terfi edemeyeceği bir dövüş düzenlenir. Geçmişte, her köy kendi Çuunin sınavını yapmaktaydı. Ninja Savaşları’ndan sonra müttefik ninja köyleri, sınavı, ev sahipliği yapacak olan köyde birlikte yapmaya karar verirler. Bu, köyler arasındaki ilişkileri geliştirmek ve aralarındaki savaşı önlemek için yapılır. Diğer bir avantaj ile de sınavı geçen ninja, onları işe almak isteyen müşterilerin dikkatini çekebilir. Her bir köydeki ninjaların artan sayıları nedeniyle sınavlar yılda iki kez düzenlenir. Çuunin seviyesine ulaşmalarının üzerine, ninjalar, ninjutsu parşömenlerini taşıyabilecekleri özel yeleklerden giyebilirler. Bu yelek gerekli değildir; bazıları daha ayrıntılı kullanılabilen pelerinler veya cübbeler giyer. ler genellikle mükemmel bireysel yetenekleri olan, askeri kaptanlar olarak hizmet eden, yüksek tecrübeli ninjalardır. Çoğunlukla A-dereceli görevlere gönderilirler ve tecrübeli bir Jounin S-dereceli (en zor) bir göreve bile gönderilebilir. Ayrıca bu görevleri tek başlarına da yerine getirebilirler. Bazen, üç kişilik bir Genin takımı için "sensei" (Jap: öğretmen) olarak görevlendirilirler. Henüz nasıl Jounin olunduğu bilinmemektedir fakat Naruto Anime Profilleri veri kitabında bahsettiği üzere Jouninler atanmaktadır, bununla beraber animede de bir Jounin sınavının bahsi geçmiştir. Çoğu Jounin en az iki çeşit element tekniği kullanabilmektedir. , kapsamlı Jounin eğitimi almanın aksine sadece tek bir alanda Jounin-seviyesi yeteneği veya becerisi olan, daha çok gerçek-dünya askeriyesinin erbaşlarına benzeyen ninjadır. Kendi alanlarında seçkin uzmanlardır ve hizmetlerine ihtiyaç duyulduğunda çoğunlukla muntazam bir Jounin’in komutası altında göreve gönderilirler. Tokubetsu Jounin’e bir örnek Ibiki Morino olacaktır. Bu karakterin yegane yeteneği olan insan aklının çalışmalarını tamamıyla anlayabilmesi onu Jounin seviyesinde bir sorgulama uzmanı yapar. Ebisu, seçkin bir Genin-öncesi ninja öğretmeni olarak uzmanlaşan diğer bir Tokubetsu Jounin’dir. unvanını alanlar, en güçlü beş Gizli ve en büyük Köy’ün liderleridir ve genellikle kendi köylerindeki en güçlü ninjalardır. Bununla beraber istisnalar olabilir, örneğin; bir ninja Kage seçildiğinde en güçlüdür fakat yaşlandıkça, daha genç ninjalar onun gücünü aşabilir. Bir Kage emekli olup unvanını başkasına devredebilir; unvan bir kere verilince sürekli o kişide kalır. Bu, yalnızca bir tanesinin aktif olmasına rağmen aynı anda iki Kage bulunması gibi bir durum yaratır (Üçüncü Hokage ile Dördüncü Hokage gibi). Aile üyelerinde Kage bulunananların, kişisel olarak eski bir Kage’den eğitim almış olanların veya eski bir Kage’nin öğrencisi olanların seçkin statüleri Kagelik’e eğilim olarak atfedilir. Babası da Kazekage olan Gaara; Üçüncü Hokage’den eğitim almış olan Jiraiya’nın öğrencisi Dördüncü Hokage; Birinci Hokage’nin torunu, İkinci Hokage’nin büyük yeğeni olan ve Üçüncü Hokage’nin öğrencisi olan Tsunade ve Birinci ve İkinci Hokage’den eğitim almış olan Üçüncü Hokage bu durumun örnekleridir. Beş Kage’nin köylerine göre değişen unvanları vardır. Bu unvanlar: Kageler, ülkelerinin yöneticileri ile eşit yetkidedirler, köylerinin aktivitelerini düzenlerler ve ninja toplumunun liderleridirler. Anime, "Hoşigakure"’den ’yi, altıncı bir Kage’yi tanıtır. Bununla beraber, bu, kendi kendine verilmiş bir unvandır ve diğer beş köy tarafından resmen tanınmaz. "Otogakure"’nin kurucusu ve lideri Orochimaru, bazı hayranları tarafından olarak addedilir. Bu resmi