tarafından seyredildi. Film ayrıca 4. haftasında 3 milyon 123 bin seyirci rakamına ulaştı. Elde ettiği bu izleyici ile tüm zamanların en çok izlenen Türk filmleri arasında ilk 10 film arasına girdi. Maceranın İstanbul ayağında Babasını bulan Hüseyin Geyikli'ye geri döner. Babasını dedesi ve ninesinin yanına yerleştiren Hüseyin , ilk etapta olaya adapte olamaz. bu arada aklı Hala Hemşire Müjgan'dadır. Fakat Bu seferde önüne engel olarak Kasabaya yeni tayin olan doktor çıkar. Doktordan huylanan Hüseyin onu saf dışı bırakmak için türlü yollara başvurur.ancak bu yolların sonu bir yere çıkmaz ve her seferinde rezil olur.En sonunda Firuzan'ın aklına bir fikir gelir ve Hüseyin kıza evlenme teklif etmek için sağlık ocağına gider.Ancak doktor yine oradadır ve Hüseyin'in hayalleri iyice yıkılır. Daha sonra Müjgan'ın ailesi Edremit'den Geyikli'ye gelir.yolda Hüseyin ile karşılaşan ailenin daha sonraki yolculukları tam bir komediye dönüşür. Hüseyin ne kadar kendini affettirmeye uğraşsa da yine dibe batar... Max Koegel Otto Max Koegel (d. 16 Ekim 1895, Füssen - ö. 27 Haziran 1946, Nürnberg), II. Dünya Savaşı sırasında Lichtenburg, Ravensbrück, Majdanek ve Flossenbürg Toplama Kampına komutan olarak görev yapmış bir Nazi subayı idi. 16 Ekim 1895 tarihinde doğdu. Mobilya fabrikasında çalışan bir marangozun dördüncü oğludur. Annesi altıncı doğumundan kısa bir süre önce komplikasyonlar yüzünden öldü. 1907 yılında babası da öldü ve Max Koegel yakınlarda bir çiftlikte bir aile ile birlikte yaşamaya gönderildi. Okulu bırakmak zorunda kaldı ve bir çoban olarak çalışmaya başladı ve daha sonra bir dağ rehberi olarak çalıştı. Birinci Dünya Savaşı patlak verdiğinde Koegel, Bavyera piyade birliğine katılmak için gönüllü oldu. 12 Ocak 1919 yılına kadar askeri hizmetinde onbaşı rütbesine ulaştı. Verdun Muharebesi sırasında üç kez yaralandı ve İkinci Sınıf Demir Haç madalyası aldı. Savaştan sonra Bavyera'ya geri döndü ve Garmisch-Partenkirchen'de bir gümrük memuru olarak çalıştı. 1920 yılında bir hediyelik eşya dükkanı açtı. 1937 yılında Dachau Toplama Kampının komutanının emir subayı oldu. 1938-1942 yılları arasında Sturmbannführer (binbaşı) rütbesiyle Ravensbrück de Lichtenburg kadınlar için çalışma kampı komutanı oldu. 1942 yılında Majdanek toplama kampının komutanıydı. 1943-1945 yılları arasında Flossenbürg toplama kampının komutanı oldu. Savaştan sonra Koegel, kaçak olduğu Nürnberg yakınlarındaki küçük bir kasabada yakaladıktan sadece bir gün sonra 27 Haziran 1946 tarihinde hapis olduğu hücresinde intihar etti. Kontrol diyagramı Kontrol diyagramı, bir kalite izleme diyagramı. Doğada, toplumda ve insan etkisi ile meydana gelen tüm olaylarda değişkenlik bilinen bir olgudur.Bu nedenle üretim sürecinde çeşitli nedenlerin etkisi sonucu değişkenliğin ortaya çıkması, doğal ve kaçınılmaz kabul edilmektedir.Aslında kalite kontrol faaliyetlerinin temel amacı, üretim sürecinin ekonomik olması koşulu ile kontrol altında tutulmasıdır.Buradaki ekonomiklik ile ifade edilmek istenen husus,kontrolün gerçekleştirilmesi için harcanan çabalarla elde edilen yararlar arasında bir dengenin sağlanmasıdır. Bu aşamada kontrol için kullanılan diyagramların tanımına gelirsek ; proses kontrolünün istatistik yöntemlerle ekonomik ve güvenilir biçimde gerçekleştirilebilmesinde kullanılan başlıca araç kontrol diygramlarıdır.Armand V. Feigenbaum, kontrol diyagramını; mamulun, mamulü oluşturan parçaların veya diğer bileşenlerin kalite spesifikasyonlarını geçmiş deneyimlere dayanarak saptanan limitlere göre kronolojik olarak karşılaştırmaya yarayan grafik araç olarak tanımlamaktadır. Belirli bir boyut için mühendislik toleransı, imalat prosesinin, doğal dağılımını aştığı takdirde farklı bir X- diyagramı kullanılarak prosesin kusurlu yüzdesinin kontrol altında kalmasına çalışılmaktadır. Bu durumda kontrol diyagramının limitleri proses ortalamasının standart düzeyi yerine mamülün spesifikasyon limitlerine dayalı olmaktadır.Örnek ortalaması bu limitler içinde kaldığı sürece, proses kabul edilebilir varsayılacaktır.Proses ortalamasının sabit kaldığı varsayımı ortadan kalkacak ve bu değişmeler, istenmeyen düzeyde kusurlu parça yüzdesi imaline yol açan bir proses ortaya çıkmadıkça, proses ortalamasının spesifikasyon limitleri içinde değişmeler göstermesine izin verilecektir.Bu türden X diyagramları “kabul kontrol diyagramları” olarak isimlendirilmektedir. Daha önce ele alınmış olan kontrol diyagramları, bu tür diyagramları ilk defa ortaya koyan ve uygulayan kimsenin adına izafeten “Shewhart” diyagramları olarak adlandırılmaktaydı. Bu diyagramların kullanılmasında temel kural, genellikle orta çizgiden 3σ uzaklıktaki kontrol limitleri dışına taşma olduğunda gerekli önlemlerin alınmasıdır.Orta çizgiden 2σ uzaklıktaki limitler ise uyarı limitleri olarak adlandırılır ve bu limitler dışına birbiri peşi sıra iki noktanın taşması harekete geçmek için tetikleyici olmaktadır. Walter A. Shewhart diyagramları ile ilgili uygulamalarda elde edilen gelişmelerin ışığında , verilerin tamamı veya son birkaç örneği göz önünde bulundurmaksızın harekete geçmek için yeni bir kuralın saptanması zorunluluğu ortaya çıkmıştır.Bu amaçla ilk defa 1954 yılında İngiliz istatistik uzmanı E. S. Page tarafından “Birikimli toplam kontrol diyagramları” ortaya konmuş ve diğer bazı İngiliz istatistikçiler tarafından geliştirilmiştir. Birikimli toplam kontrol diyagramları, temel olarak bir prosesin sürekli kontrolünün sağlanması amacıyla kullanılmaktadır. Shewhart diyagramlarına karşı başlıca üstünlüğü, daha düşük maliyette aynı etkinliği sağlamasıdır.Özellikle değişimin fazla büyük olmadığı durumlarda, proses ortalamasındaki ani ve ısrarlı değişme birikimli toplam kontrol diyagramlarında derhal fark edilmekte, değişmenin zamanı daha belirgin olarak saptanabilmekte ve gösterilebilmektedir. Birikimli toplam kontrol diyagramlarında herhangi bir karara varılırken verilerden elde edilen bilgilerin tümünün kullanılması gerekmemektedir. Çizerken şu adımlar izlenir: TÃ¼rkiye'de genel af Genel af, Türk Dil Kurumu'nun tanımına göre kamu yararına uygunluğu anlaşıldığında belli bir veya birkaç suç çeşidi için yapılan kovuşturmaların durdurulması, verilmiş cezaların kaldırılması veya azaltılmasıdır. Türk Ceza Kanunu'nun 65. maddesine göre: 74. maddeye göre genel af, özel af ve şikâyetten vazgeçme, müsadere olunan şeylerin veya ödenen adli para cezasının geri alınmasını gerektirmez. Ayrıca, genel af halinde yargılama giderleri de istenemez. 6 Şubat 2003 cezaların ertelenmesini sağlamıştır. Bir başka örnek ise, 27 Nisan 2002 tarihine kadar işlenen suçlardan dolayı hapis cezasına mahkûm edilenlerin, 4758 numaralı kanun gereğiyle toplam cezalarından on yıl indirilmesidir. Genel af halinde, soruşturma yürütülen ve henüz dava açılmayan soruşturmalarla ilgili dava açılmaz. Haklarında hüküm verilip henüz kesinleşmeyenler ve davası açılıp mahkemesi devam edenler hakkında davanın düşmesine karar verilir. Haklarındaki hüküm kesinleşip henüz infaza başlanmayanlar ile ilgili cezalar infaz edilmez. İnfaz edilmekte olanlar derhal serbest bırakılır. Ayrıca genel af halinde adli sicil kaydı silinir. Asıl adı Şartla Salıverme ve Erteleme Yasası olan 22 Aralık 2000'de Rahşan Ecevit'in önerisiyle çıkarılan, devlete karşı işlenen suçlar dışındaki suçlara erteleme veya şartlı salıverme getiren yasa. Kamuoyunda "Rahşan Affı" olarak bilinir. 9 Aralık 2000’de ölüm orucu eylemlerini sona erdirmek için başlatılan Hayata Dönüş Operasyonu'ndan 3 gün sonra (22 Aralık) 4616 sayılı ‘Şartla Salıverme ve Erteleme Yasası’ çıkarılmıştı. Cezaevlerinde yer kalmadığı için çıkarılan af yasasının ardından 70 bin kişilik kapasitesi dolan cezaevlerinin nüfusu 40 bine kadar düşmüştü. Ancak, 3 yılda mahkûm sayısı 20 bin artarak yeniden 64 bine çıktı. 4616 sayılı Şartla Salıverme ve Erteleme Yasası 23 Nisan 1999 tarihinden önce işlenen suçları kapsıyordu. Yasa çıktıktan sonra ilk planda cezaevlerindeki 23 bini aşkın tutuklu ve hükümlü aftan yararlanarak tahliye oldu. Daha sonra Anayasa Mahkemesi'nin verdiği iptal kararlarıyla yasanın kapsamının genişlemesi sonucu cezaevinden tahliye olanların sayısı 45 bini buldu. Ancak affın sonuçları bununla sınırlı kalmadı. Suç tarihi 23 Nisan 1999'dan önce olmasına karşılık sonradan açılan ve yargılaması uzun süren davalarda affın etkisi hâlâ sürüyor. Adalet Bakanlığı Adli Sicil ve İstatistik Genel Müdürlüğü'nün derlediği istatistikler, 2005 yılında 4 bin 715 kişi hakkındaki davanın af yasası çerçevesinde ertelendiğini ortaya çıkardı.Bu yüzden af hala tartışılmaktadır. Rahşan Ecevit daha sonra "Ben affı garibanlar için istedim, katiller yararlandı." demiştir. 2005 : Hükümlülerin Açık Ceza İnfaz Kurumlarına Ayrılmaları Hakkında Yönetmelik https://web.archive.org/web/20100522071321/http://rega.basbakanlik.gov.tr/eskiler/2005/06/20050617.htm Şevket Uğurluer Şevket Uğurluer (1938; İstanbul- 22 Nisan 2019; İstanbul), Türk müzisyen, piyanist ve söz yazarı. Türk pop müziğinden rock and rolla, cazdan bluesa kadar birçok türde müzik türünde çalışmalar yapan Uğurluer, 1938'de İstanbul'da doğmuştur. Müziğe ilkokul sıralarında mandolinle başladı. İlk profesyonel çalışmalarını 1955 yılında yaptı. 1961 yılına kadar çeşitli orkestralarda çalıştıktan sonra, Metin Ersoy, Kanat Gür ve Erol Büyükburç ile beraber kendi orkestrasını kurarak İstanbul gece kulüplerinde çalışmaya başladı. Aynı yıllarda İstanbul Teknik Üniversitesi'nden yüksek mimar olarak mezun oldu. 60’lı yıllarda Türkçe sözlü hafif batı müziği dalında plakları basıldı. Bir ara müziği bırakıp mimarlık yaptı. Daha sonra yeniden müziğe döndü. 1991 yılında, Türkiye’yi Eurovision Şarkı Yarışması'nda temsil eden "İki Dakika" adlı şarkının bestecisidir. TRT’de 17 yıldır aralıksız devam etmiş olan "Anılarla Müzik" adlı programı hazırlayıp, sunmuştur. Programa başta: Erkin Koray, İlhan Şeşen, Kayahan, Esmeray, Rıza Silahlıpoda, Sinan Erkoç, Gönül Yazar, Selçuk Ural, Yaşar Güvenir, Füsun Önal, Ersan Erdura, Berkant, Ferdi Özbeğen, Esin Afşar, Esin Engin, Ömür Göksel ve Doğan Canku gibi ünlü isimler konuk olmuştur. Uğurluer'in bir kızı ve oğlu vardır. Oğlu Can Uğurluer'de müzik çalışmaları yapmaktadır. İstanbul Kültür Sanat Vakfı (İKSV) tarafından düzenlenen, 2018 yılında 25. yılını kutlayan İstanbul Caz Festivali tarafından Şevket Uğurluer'e Yaşam Boyu Başarı Ödülü takdim edilmiştir. Müzisyen Şevket Uğurluer 22 Nisan 2019'da İstanbul'da zatürre sebebiyle 80 yaşında ölmüştür. Cenazesi Zincirlikuyu Mezarlığı'na defnedilmiştir. Mecidiye Mecidiye, Sultan Abdülmecid döneminde inşa ettirilen yapılar, yerleşim birimleri ve birçok yeniliğe verilen ortak addır. Mecidiye ismi taşıyan her yer, yapı ve kuruluş Sultan Abdülmecid döneminden günümüze gelen hatıralardır. İlişki diyagramı İlişki diyagramı, önemli konular üzerindeki sebep-sonuç ilişkilerinin belirlenmesini ve anlaşılır kılınmasını sağlayan bir analiz aracıdır. 7MP olarak da söz edilen yedi yönetim aracından birisidir. Diğer yönetim araçları, ilgi diyagramı , ok diyagramı, önceliklendirme Matrisleri, matris diyagramı, ağaç diyagramı, proses karar diyagramıdır. Kalite kontrolünde kullanılan ilişkiler diyagramı, birbirinden farklı sonuçlar yaratan faktörler arasındaki mantıksal ve nedensel ilişkileri göstermektedir. Karşılıklı İlişki Şeması olarak da bilinir. Teknik insanların düşünce biçimlerini değiştirmeleri,problemlerin çözülmesi için bir yol bulmaları açısından kullanışlı bir yaklaşımdır. İlişki Diyagramlarının; 1. Merkezileştirilmiş 2. Yön Gösterici 3. İlişkisel 4. Uygulanan olmak üzere durumlara göre isimlendirilmiş dört çeşidi vardır. . Bu diyagramlar sayesinde ana süreçler veya dataların girdilerinin, çıktılarının ve bunların arasındaki ilişkilerin anlaşılması sağlanır ve böylece bir duruma etki eden faktörler ve onların gözlenen sonuçları kolayca analiz edilmiş olunur. 1. Çeşitli fikirler veya sebep-sonuç arasındaki ilişkiler araştırılırken, projeyi geliştirme üzerinde çok büyük etkisi olacak bir alan araştırılırken 2. Kompleks bir durumun sebepleri araştırılırken 3. Karmaşık bir çözüm yöntemi uygulamaya konulurken 4. Bir ilgi diyagramı, sebep-sonuç diyagramı ya da ağaç diyagramı yapıldıktan sonra konu daha ayrıntılı incelemek istendiğinde 1. Tüm herkes içi açık ve anlaşılır olacak şekilde problem ya da durum açıkça belirtilir. 2. Problemle ilgili olan diğer durumlar belirtilir. (Bunları bulabilmek için beyin fırtınası, 5 Neden Analizi vb. kullanılabilir.) 3. TÃ¼m durumlar dairesel bir formatta dizilir 4. Herhangi bir durumdan başlanarak neden-sonuç ilişkileri tanımlanır. 5. Oklar etki yönleri(sebepten sonuca doğru) göz önünde bulundurularak çizilir. İki yönlü ok çizilmez oklar daima tek yönlüdür. Eğer güçlü bir bağ var ise düz çizgi zayıf bir bağ var ise kesikli çizgiler kullanılır fakat esas olan düz çizgilerdir. 6. Tüm oklar bir duruma “Gelen” ve “Çıkan” sayısı seklinde sayılır. 7. Gelen ok sayısına göre ana neden ya da nedenler; Çıkan ok sayısına göre de ana sonuç ya da sonuçlar belirlenir. 8. Sonunda elde edilen bu bilgiler çözüm önerileri üretilebilmek için kullanılacak hale gelir. 1. Durumlar ya da sorunlar arasındaki neden sonuç ilişkilerin anlaşılmasını sağlar 2. Karmaşık konuları analiz etmek için bir yol haritası çıkarmış olur. 3. Çözülmesi zor konuları karşın daima eleştirisel bir bakış açısı ile değerlendirmiş olur. Moral probleminin sebepleri arasındaki ilişki diyagramı: İlişki diyagramı iş dünyasında da kullanılmaktadır. Örneğin; Honkong’daki Tekstil Sektörü araştırılırken bu diyagramdan yararlanılmıştır. Dönme dolap (anlam ayrımı) Dönme dolap şu anlamlara gelebilir, Nordin Amrabat Nordin Amrabat (; d. 31 Mart 1987, Naarden, Hollanda), FaslÄ± futbolcudur. Suudi Arabistan ekiplerinden Al-Nassr FC'de forma giymektedir. 31 Mart 1987'de Hollanda’nın Gooi bölgesindeki Naarden kentinde Faslı bir ailenin oğlu olarak doğan Noureddine Amrabat, futbola doğduğu şehrin takımlarından De Zuidvogels takımında başladı. Gerek takımla birlikte gerek bireysel yetenekleriyle Hollanda'nın büyük kulüplerinin dikkatini çeken Noureddine, Ajax’ın yetenek avcılarının raporlarıyla ulusal bir anlam kazandı. Çok genç yaşta olmasına rapmen Ajax'ın futbol akademisine transfer oldu. Bu takımla birlikte 3 yıl geçiren Nordin Amrabat, çeşitli nedenlerden dolayı A takıma yükselemedi. Amrabat bunun üzerine tekrar Huizen şehrinin De Zuidvogels takımına geri döndü. Bu takımda fazla şans bulamayan Fas'lı oyuncu, Yine aynı bölgenin takım Huizen altyapısında başladığı Huizen takımındaki kırılma noktası ise teknik direktör Jurgen Kok ile yaşandı. Kok, Amrabat’ı SV Huizen’ın A takımında düşünen ilk teknik adam oldu. Genç Faslı da antrenörünün kendisine duyduğu güveni boşa çıkarmadı. Sarı-yeşilli takımda başarılı bir sezon geçirdikten sonra 2006-2007 sezonu öncesinde ikinci lig ekiplerinden Almere City’e transferi gerçekleşti. Sağ ve sol kanatta görev yapabilen Amrabat, o sezon Almere City ile Eerste Divisie’de 36 maça çıktı. Rakip fileleri ise 14 kez havalandırarak bir üst seviyeye çıkabileceğini kanıtladı. Almere City'de olağanüstü bir performans gösteren; hızı ve teknik kapasitesiyle dikkat çeken Amrabat, 2007-2008 sezonu öncesi Eredivisie’ye yükselen VVV-Venlo takımına transfer oldu. Ligin orta sıraları için mücadele eden VVV için mücadele eden Nureddin Amrabat, Eredivisie’de AFC Ajax, PSV, Feyenoord, AZ, Heerenveen ve Groningen gibi takımlar karşısındada yetenekleriyle dikkat çekti. VVV-Venlo taraftarının huzuruna çıktığı ilk lig maçında takımını öne geçiren golü attı. Venlo, Excelcior’u ikinci hafta maçında 3-1’lik skorla geçerken 87. dakikada oyundan alkışlarla alınan Nordin Amrabat, bir sonraki hafat ülkenin en büyük derbilerinden Limburg Derbisi'nde forma giydi. İlk yarıda yenik duruma düşen Venlo adına ilk olarak 17. dakikada sahneye çıkan genç oyuncu,Jes Høgh sağ kanattan sırtı dönük vaziyette aldığı topu koşu yapan Leon Kaltenberg’in önüne bıraktı. Daha sonra, 23. dakikada kendi yarı alanında başladığı koşunun neticesinde Edwin Linssen’i golle buluşturdu. Dakikalar 30’u gösterirken ise bu defa sahneye çıkan isim oldu. Yarım saat dolmadan 3-1’lik avantajı yakalayan VVV Venlo’nun taraftarları zafer şarkıları söyleyedursun kalan 60 dakikada Roda’nın bulduğu dört gol, karşılaşmanın skorunu belirliyordu. VVV-Venlo adına üzücü bir tablo olmasına rağmen Amrabat 2 maçta 2 gol ve 2 asist yaptı ve ismini daha çok duyurmaya başladı. Sezon boyunca VVV-Venlo takımında işler yolunda gitmese de Sezonun 27. haftasındaki Arnheim deplasmanında Vitesse’yi 3-1 mağlup eden VVV Venlo’da rakip fileleri iki defa sarsan millî oyuncu, takımını 15. sıraya çıkararak düşme potasından kurtardı. VVV Venlo’nun bir alt lige geçiş yapması hâlinde kontratında serbest kalma maddesi olan Nordin Amrabat’ın taliplileri arttı ve başta Birkaç sene önce akademisinden döndüğü AFC Ajax olmak üzere Feyenoord, Heerenveen, FC Utrecht ve PSV, Faslı oyuncuyu ısrarlı şekilde kadrolarına transfer etmek istedi. Belçika'nın köklü takımı R. Standard de Liège'den de teklif alan Nordin Amrabat, tercihini PSV'den yana kullanarak bu ekibe transfer oldu. Mart 2008'de Serbest kalma maddesinin 3 katına transfer olan Nordin Amrabat, Venlo'da yarım sezon daha geçirdikten sonra PSV kampına katıldı fakat Venlo küme düştü. 2,3 milyon Euro'ya bu takıma transfer olan Amrabat, “Her şey çok hızlı gelişti İki sezon önce SV Huizen ile Amatör Lig’de oynuyordum.” açıklamalarında bulundu. İki sene sonra ise Hollanda’nın en büyük üç kulübünden birinin formasını giyecekti. PSV Eindhoven’ın bu transferdeki ciddi rakibi Heerenveen olmuştu. Üstelik Heerenveen, VVV Venlo ile anlaşmak üzereydi. Ama PSV’nin kendisiyle ilgilendiğini duyduğunda iki defa düşünmesine gerek kalmadığını söylüyordu Amrabat. VVV-Venlo’nun antrenörü Sef Vergoossen ve yeni hocası Huub Stevens’tan telefon alan Faslı oyuncu, ayrıca U-21 millî takımında arkadaşları olan Fas asıllı oyunculardan İbrahim Afellay ve Ismaïl Aissati'yle bir arada oynayacak olmaktan dolayı mutlu olmuştu. Nordin Amrabat PSV formasıyla ilk maçına Utrecht deplasmanında çıktı. İlk yarıda skoru 3-0’a getiren PSV, karşılaşmadan 5-1’lik galibiyetle ayrılırken iki kanatta oynayan Fas asıllı oyuncularından müthiş bir destek alıyordu. Nordin Amrabat, maçı bir gol ve bir asistle tamamlarken, İbrahim Afellay iki gol ve bir asistle öne çıkan diğer isimdi. Taraftarların Amrabat'tan çok beklentisi vardı.Sezonun devam eden bölümünde bu beklentileri karşılamak ise o kadar da kolay değildi. Amrabat, Hollanda U-21 ve Hollanda A2 millî takımında şans bulmaya devam ediyordu. A2 Millli Takımı’nda Johan Neeskens’in öğrencisi olan yetenekli oyuncu, değişen kuralların ardından Ekim 2009’da Fas millî takımını tercih etti.Nordin Amrabat, 2009-2010 sezonuna da golle başladı. Eski takımı VVV-Venlo ağlarını bir kez havalandıran Faslı oyuncu, devam eden bölümde sadece bir gol atabildi. Ve toplamda üç defa 90 dakika sahada kaldı. Teknik direktörlüğe Fred Rutten'in getirilmesiyle süreleri azalan Amrabat, her sezonun ilk maçında gol atmayı gelenek hâline getiriyordu. 2010-2011 sezonunda da kendi adına açılışı BV De Graafschap’a karşı yaptı. Ama gerisini getirmekte zorlandı. Sezonun devre arası geldiğinde Amrabat için birçok kulüp teklif yapsa da Amrabat hayran olduğu takım Galatasaray'ın liginde oynayan Kayserispor'a transfer oldu. Amrabat 31 Aralık 2010'da 1.1 milyon euro bonservis bedeli karşılığında Kayserispor'a transfer oldu. Amrabat'ın hocası Amrabat'ın geldiği Hollanda ligine tanıdık bir isimdi Kayserispor’un Gürcü teknik direktörü Shota Arveladze, daha önce AFC Ajax ve AZ takımlarında oynamış ve AZ takımında yardımcı antrenör olarak görev yapmıştı.Şota AZ Alkmaar’da yardımcı antrenör olarak görev yaptığı dönemden (2008-2010) tanıyordu Nordin Amrabat’ı. Kayserispor’da da kendi geleneğini sürdüren Faslı oyuncu, ilk maçına Kayseri’de İstanbul BŞB karşısında çıktı. Ve izleyenleri kendisine hayran bıraktığı mücadelede bir gol ve bir asistle takımının 3-2’lik galibiyetine önemli bir katkıda bulundu. Artık Türk futbolseverlerin Süper Lig’de ayrı gözle izleyecekleri bir oyuncu daha vardı. Nordin Amrabat, sezonun devam eden bölümünde gol hanesine eklemede bulunamadı; ancak sürekli skora etkide bulunmayı sürdürdü. Ve 2010-2011 sezonunun ikinci yarısını bir gol ve altı asistle tamamladı. Kayserispor'un ilk Fas'lı futbolcusu olan Amrabat, Kayserispor’da ilk tam sezonundaki dört maçlık birinci bölümü skora katkı yapamadan geçti. Nordin Amrabat, beşinci haftada gerçekleşen Mersin İdman Yurdu karşılaşmasında takım arkadaşı Gökhan Ünal’a iki asist yaparak kendisine geldi. Faslı yıldız, daha sonra altıncı haftada Fi-Yapı BJK İnönü Stadyumu’nda izleyenlere sıradışı bir performans sundu. Beşiktaş deplasmanında takımını eşsiz bir stille yöneten Amrabat, İbrahim Toraman başta olmak üzere rakip savunma oyuncularını oldukça zor duruma düşürdüğü mücadelede Furkan Özçal ve James Troisi’yi golle buluşturarak takımının sahadan 2-0 üstünlükle ayrılmasını sağladı. Bir hafta sonra Kayserispor için ekstra anlam taşıyan rakiplerden biri olan Sivasspor şehre geldi. Karşılaşmanın yedinci dakikasında kendi yaptırdığı penaltı vuruşunu gole çeviren Amrabat, takımının dördüncü golünü ceza sahası dışından harika bir vuruşla atarken gol perdesini kapatan Gökhan Ünal’a ise müthiş bir asist yaptı. Kayserispor maç sonunda 6-2 gibi unutulmaz bir skorla kazandı. Ancak 31 Aralık 2011 tarihinde oyuncu Galatasaray'da oynamak istediğini belirttiği için Kayserispor yönetimi tarafından kadro dışı bırakılarak A2 takımına gönderilmiştir. Sonrasında Amrabat söylediği sözlerinden ötürü pişmanlık duyduğunu yazılı bir açıklamayla kamuoyuna bildirmiştir. Bunun ardından Kayserispor yönetimi kendisini affetmiştir. Nordin Amrabat, 2011-2012 sezonunu ise beş gol ve sekiz asistle tamamlayacaktı. Kayserispor formasıyla Süper Lig’de çıktığı 38 maçta altı golü ve 14 asisti vardı. 2005-2006 sezonunda Galatasaray’ı lig şampiyonluğuna ulaştıran Belçikalı teknik adam Eric Gerets’in çalıştırdığı Fas millî futbol takımı ile 2012 Afrika Uluslar Kupası’nda yer alan Amrabat, Fas’ın gruptan çıkamadığı turnuvada takımı için üç maçta forma giydi. Bir süre Galatasaray'ın gündeminde olan Fas'lı oyuncu için Galatasaray görüşmelere başlandığını açıklamış fakat kısa bir süre sonra bu transferin olumsuz sonuçlandığı açıklanmıştır. 12 Temmuz 2012'de ise Galatasaray resmi sitesinden yaptığı açıklamada Kayserispor ile anlaştığını açıkladı.Galatasaray Amrabat için Kayserispor'a 8 milyon Euro bonservis bedeli ödeyecektir. 19 Temmuz 2012 tarihinde ise Galatasaray KAP'a "Kayserispor Kulübü profesyonel futbolcularından Nordin Amrabat'la 2012-2013 sezonundan başlamak üzere 5 futbol sezonu için anlaşmaya varılmıştır. Buna göre, futbolcunun eski kulübüne 8.000.000 EUR bonservis ücreti ve Kayserispor'un futbolcunun bir önceki kulübü PSV Eindhoven'la yapmış olduğu sözleşme gereği PSV Eindhoven'a 600.000 EUR ödenecektir. Futbolcuya ise, 2012-2013, 2013-2014, 2014-2015, 2015-2016 ve 2016-2017 sezonlarında sırasıyla 1.000.000 EUR, 1.100.000 EUR, 1.200.000 EUR,1.300.000 EUR ve 1.400.000 EUR sabit transfer ücreti ve her bir sezon için 17.500 EUR maç başı ücreti ödenecektir. Buna mukabil futbolcuyla varılan yazılı mutabakat ve feragat gereğince, transfer sözleşmesine göre Kayserispor Kulübü'ne ödenecek olan bonservis ücreti üzerindeki %10 paya tekabül eden 800.000 EUR tutarındaki alacağından futbolcu feragat etmiştir." açıklamalarında bulunmuştur. Amrabat bu transferin ardından "O anı hiçbir zaman unutamam. Kayserispor'la geldiğim TT Arena'ya ilk ayak bastığım zaman ellerimi açıp, 'Allahım bana Galatasaray formasıyla burada futbol oynamayı nasip eyle" diye dua ettim. Çok şükür dualarım kabul oldu" açıklamalarında bulundu. Amrabat Galatasaray'ın teknik direktörü Fatih Terim konusunda ise "Fatih Terim çok büyük bir teknik direktör. Dünya çapında bir hoca. Onunla çalışacak olmak benim için büyük gurur. Her futbolcuya Fatih Hoca'yla çalışmak nasip olmaz. Ben bu şansı yakaladığım için şanslıyım. Terim'le hiç konuşmadım. Ancak yakında birlikte olacağız" ayrıca Galatasaray'ın 2000 yılında Arsenal'i yenip UEFA Kupası'nı kazandığı maçı seyrettiğini belirten Nordin Amrabat, "Bu yüzden ben yeni Galatasaraylı değilim. 13 yaşından beri Galatasaraylıyım. Hep Cim-Bom'da oynamayı hayal ettim. O da gerçekleşti. Transferimde menajer Doğan Ercan, Başkan Ünal Aysal ve Bülent Tulun'un katkısı büyük. Onlara teşekkür ediyorum. İleride Avrupa'da oynamak gibi bir hevesim yok. Kariyer planlamamda tek amacım var, o da Galatasaray forması altında başarılı olup, futbolu burada bırakmak. Hiçbir zaman Avrupa için Galatasaray'ı bırakmam. Zaten ben Türkiye Ligi aşığı müslüman bir ,futbolcuyum. Süper Lig, müslüman liglerin içinde dünyanın en iyisi" şeklinde konuştu. Amrabat 6 Ağustos 2012 Pazartesi günü takımla çalışmalara başlamış ilk maçına ise 9 Ağustos'ta Galatasaray'ın Türk Telekom Stadyumu'nda saat 22:00'de oynadığı Fiorentina maçında çıkmıştır. Amrabat bu maçın 38.dakikasında Engin Baytar'ın yerine dahil olmuştur. O sezon ilk resmi maçına ise 12 Ağustos 2012'de Fenerbahçe ile oynanan Türkiye Süper Kupası maçının 68. dakikasında çıktı. Uzun süre 10 kişi kalan takımda son yarım saatlik dilimde forma giyen Fas'lı futbolcu top sürmesi, adam eksiltmesi, pasları ve şutlarıyla beğeni toplamıştır. Maçın sonunda ise 3-2'lik skor ile Türkiye Süper Kupası'nın sahibi Galatasaray olurken Amrabat'ta ilk kupasını kaldırmıştır. Amrabat o sezonki ilk lig maçına ise Süper lig'in 1.haftasında Kasımpaşa SK karşısında çıkmıştır. Galatasaray bu maçı 2-1 kazanmıştır. Amrabat ilk golünü ise 10 Eylül 2012'de Kartalspor ile yapılan hazırlık maçında kaydetmiştir. İlk lig golünü ise 15 Eylül 2012'de oynanan Antalyaspor karşılaşmasında atmıştır. Ayrıca Amrabat bu maçta 2 asist yaparak "maçın adamı" seçilmiştir. Galatasaray bu maçı 4-0 kazanmıştır. O sezon UEFA Şampiyonlar Ligi'nde ise ilk maçına Old Trafford'da 19 Eylül 2012'de Manchester United FC karşısında çıkan Amrabat'ın bir de şutu bu maçta "çatal" diye tabir edilen noktadan döndü. 23 Ekim 2012'de ise Galatasaray'ın ilk puanını aldığı CFR Cluj maçında ise ilk asistini Burak Yılmaz'a yapmıştır. O sezon Galatasaray gruptan son maçta SC Braga'yı yenerek çıkarken, Amrabat 6 maçta da süre bulmuş ve ikisi de SC Braga karşısında olmak üzere 2 asist yapmıştır. UEFA Şampiyonlar Ligi'nde bu maçın ardından Schalke 04 ile oynanan maçlarda da forma giyen Amrabat, bir sonraki turda ise Real Madrid CF ile eşleşen takımıyla ilk maçta Santiago Bernabéu Stadyumu'nda 3-0 mağlup oldu. İkinci maçta ise rakibini 3-2 mağlup eden Galatasaray'ın Didier Drogba'nın topuğuyla attığı üçüncü golünün asistin yapan Amrabat, skoru üçe taşımakta büyük pay sahibi olsa da takımının averajla elenmesini engelleyememiştir. O sezon Galatasaray'nün UEFA Şampiyonlar Ligi'nde oynadığı 10 maçın tamamında forma giymiş ve üç tane de asist yapmıştır. Amrabat bu maçlarda toplam 456 dakika sahada kalmıştır. Süper Lig'de ise o sezon 34 maçın 30 maçına çıkan Faslı oyuncu bu maçların ikisini ise millî takımında olması nedeniyle kaçırmıştır. Amrabat toplamda 1,475 dakika sahada kalırken 1 gol atıp 7 asist yapmıştır. Ayrıca Amrabat bu takımla ilk sezonunda Süper Lig şampiyonluğu yaşamıştır. 2013-14 sezonu başında Premier League ekibi Hull City bu oyuncuya talip olsa da Amrabat kulüpten ayrılmamıştır. O sezon ilk golünü hazırlık maçında SSC Napoli ağlarına yollayan Amrabat, ilk resmi maçına ise tıpkı bir sezon önce olduğu gibi Türkiye Süper Kupası'nda çıkmıştır. Normal süresi 0-0 biten karşılaşmada 80 dakika sahada kaln oyuncu, yerini Umut Bulut'a bırakmıştır. Maç uzatmalara giderken Galatasaray 109. dakikada Didier Drogba ile golü bulmuştur. Bu gol ile birlikte maç böyle sonuçlanmış ve Galatasaray ve Amrabat üst üste ikinci Türkiye Süper Kupası'nı kazanmıştır. Ayrıca o sezon Emirates Cup'ta mücadele eden Galatasaray, bu kupayı da müzesine götürmüştür. Amrabat ilk lig maçına Süper Lig'in 3. haftasında Eskişehirspor ile oynanan maçta Burak Yılmaz'ın yerine girerek çıkmış maç golsüz olarak tamamlanmıştır. Bir sonraki hafta ise Antalyaspor ile oynanan maça ilk 11 başlayan oyuncu 45 dakika sahada kalmıştır. Kadroya genç Bruma'nın katılması ve kontenjanın 6+2+2'den 6+0+4'e dönmesiyle bazı maçlarda kadro dışı kalan Amrabat, o sezon ilk UEFA Şampiyonlar Ligi maçına 17 Eylül 2013'te Real Madrid CF maçında çıkmıştır. Bu maçta takımının tek golünü atan Umut Bulut'a müthiş bir asist yapsa da takımı 6-1 mağlup olmuştur. Sezonun ilk yarısında Süper Lig'deki son maçına Çaykur Rizespor karşısında 28 Eylül 2013'te sakatlanan Wesley Sneijder'in yerine girerek çıkan Amrabat, sol kanatta forma giymiş diğer kanatta ise yeni transfer Bruma forma giymiştir. Bu maçta birçok pozisyondan yararlanamayan Galatasaray, 1-1 berabere kalmış ancak kanatlardaki performans beğeni toplamıştır. Eylül ayının son günlerinde ise Fatih Terim ile yollar ayrılmış yerine İtalyan Roberto Mancini getirilmiştir. Bu değişikliğin ardından Amrabat, ilk maçına 2 Ekim 2013'te Juventus CF ile oynanan maçın 60.dakikasında çıkmış ve takımı 2-2 berabere kalmıştır. Amrabat o sezon grup aşamasında 6 maçın beşinde forma giymiş ancak son maç kadroya dahi alınmaması nedeniyle Juventus CF karşısında forma giyememiştir. Bu son maçı Galatasaray Wesley Sneijder'in golüyle 1-0 yenerken adını bir üsttura yazdırmıştır. Amrabat o sezonki ilk golünü ise tek forvet olarak başladığı Türkiye Kupası maçında Gaziantep BB maçında kaleciyi geçerek atmıştır ancak normal süresi 2-2 biten maç uzatmalara gitmiştir. Uzatmalarda da gol sesi çıkmayınca seri penaltılara geçilmiş, 8-7 biten penaltı atışlarının birini ise Amrabat gole çevirmiştir ve takımının bir üst tura yükselmesinde büyük pay sahibi olmuştur. 2013-14 devre arasında ise kadroya Alex Telles ve Izet Hajrović gibi isimler katılmış ve yabancı kontenjanının boşalması açısından Amrabat'ın kiralanması gündeme gelmiştir. Amrabat bu gelişmelerin üzerine Türkiye'de Galatasaray dışında başka takımda forma giymeyeceğini belirtse de günler sonra kadrosuna Semih Şentürk, Eyong Enoh, Joseph Boum ve Giray Kaçar gibi isimlerle güçlendiren Antalyaspor kulübünün başkanı Gültekin Gencer; "Biz Amrabat'ı transfer etmek istiyoruz. Türkiye Kupası'nda oynamasına karşın biz Amrabat'ı istiyoruz. Dün gece maçtan sonra Galatasaray'la yeniden görüştük. Fikirlerinde değişme yok. Galatasaray'da bize Amrabat'ı sezon sonuna kadar kiralık olarak vermek istiyor." açıklamalarında bulunmuştur. Devre arasında Turkish Airlines Antalya Kupası kapsamında Galatasaray'nün AFC Ajax maçında ve Celtic maçlarında forvet mevkiinde forma giyen Amrabat, 15 Ocak 2013 tarihinde ise Tokatspor karşısında uzun süre sonra bir resmi maça çıktı. Bu maçın 65.dakikasında Umut Bulut'un yerine oyuna dahil olan oyuncu, maçın son dakikalarında takımını 2-0 öne geçiren golü atmış ve golden sonra kameralara giderek armayı öpmüştür. Ayrıca bu maçın ilk yarısının son dakikalarında Bruma sakatlanmış ve maçın ardından 6 ay sahalardan uzak kalacağı açıklanmıştır ve bu oyuncunun sözleşmesinin dondurulacağı açıklanmıştır. Bu gelişmelerin ardından adeta yeni bir şans doğan Amrabat maç sonunda röportajda ise "Dünyanın en büyük kulüplerinden birinde oynuyorum ve ayrılmak istememem normal" ifadelerinde bulundu. Bu müsabakanın ardından Antalyaspor başkanı Gencer, "Galatasaray ile yapılan görüşmelerde, Amrabat konusundaki görüşlerinde hiçbir değişiklik olmadı. Bruma sakatlansa da Amrabat'ı kiralamayı düşünüyorlar biz de kiralık olarak almayı düşünüyoruz. Ancak İngiltere'den talipler var karar Amrabat'ın." ifadelerinde bulunmuştur. Daha sonra Amrabat Türkiye'de başka takımda forma giymeyeceğini açıklamıştır. Bu gelişmelerin arından Antalyaspor ve Elazığspor maçlarının kadrosuna alınmayan Amrabat, Aydın Yılmaz'ın da sakatlanması ve Izet Hajrović'in lisansının çıkmaması üzerine Süper Lig'in 18.haftasındaki Gaziantep maç kafilesine alınmıştır. Süper Lig'de tam 6 hafta sonra ilk 18 kişilik kadroya da giren Amrabat, maçın 56. dakikasında oyuna girse de beklentileri karşılayamamış ve maç 0-0 sonuçlanmıştır. 28 Ağustos 2014'te ise eski Beşiktaş antrenörü Bernd Schuster'in çalıştırdığı Málaga CF takımına kiralandığı açıklanmıştır. Ayrıca oyuncu aynı gün Florya Metin Oktay Tesisleri'nde takım arkadaşlarıyla vedalaşmıştır. 29 Ocak 2014'te ise oyuncu Malaga şehrine gitmiş, sağlık kontrolünden geçmiş ve akşamda 300.000 Euro bedel ile bu kulübe kiralandığı açıklanmıştır. Amrabat Malaga ile ilk maçına 1 Şubat 2014 günü çıkmış ve 3 haftadır gol dahi atamayan takımı Málaga'ya büyük katkı sağlamıştır. Ayağına her top geldiğinde taraftarları heyecanlandıran Amrabat, maçta gole direkt eki etmese de pozisyonu hazırlayan isim olmuştur. Maçı takımı Sevilla FC'yı 3-2 mağlup etmştir. O sezonda 15 maça çıkmış, 2 gol atmış ve 5 asist yaparak takımının çıkışa geçmesini sağlamıştır. 2014-15 sezonunda Cesare Prandelli'nin takımın başına gelişiyle Galatasaray'a dönen Amrabat, oynadığı 6 hazırlık maçında 5 gol attı ve takımın hazırlık maçlarında en skorer ismi oldu. Transfer döneminin sonlarına doğru ise 5+3+1 kuralından dolayı yabancı transferi yapamayan Galatasaray, Amrabat'ı La Liga ekibi Malaga'ya bir sene daha kiraladı. 30 Nisan 2015 günü Malaga, 3,5 Milyon € bedelle Amrabat'ın bonservisini satın alamadi ve Galatasaray'a geri döndü. Malaga, 25 Haziran 2015 tarihinde 3,5 Milyon â‚¬ bedelle transfer etti. Ocak 2016 tarihinde Nordin Amrabat, 2015-2016 Sezonu arasında İngiliz temsilcisi Watford'a transfer oldu. 2007-2010 yılları arasında Hollanda U-21 ile maçlara çıkan Amrabat, 2008'de Pekin Olimpiyatları'nda mücadele eden ve çeyrek finalde turnuvaya veda eden Hollanda olimpik millî takımının aday kadrosundaydı ancak turnuvaya götürülmedi. Amrabat 2009 yılında Hollanda A2'ye çağrıldı ve Amrabat, Hollanda A2'de görev aldığı 1 maçta 1 gol kaydetti. Amrabat, FIFA'nın yaptığı kural değişikliği ile millî takım seçimini değiştirme şansını elde etti. 2010 yılından beri Fas millî futbol takımı forması giymektedir. Teknik direktörlüğe eski Galatasaray antrenörü Erik Gerets'in getirilmesiyle daha fazla şans bulmaya başladı genelde Sol kanat'ta forma giyen Amrabat Sağ kanatta oynatan Oussama Assaidi'yle birlikte takımın en dikkat çeken isimleridir. Amrabat ilk Millî golünü ise 13 Kasım 2011 yılında Kamerun karşısında kaydetti. 2012 yılında Erik Gerets tarafından Fas millî futbol takımının Olimpiyat kadrosuna alındı. Ahmet Celal Ataman Ahmet Ataman (veya bilinen adıyla Ahmet Celal Ataman), Trabzon-Türkiye doğumlu spor yöneticisi. Ataman, bir iş adamıdır. Trabzonspor Kulübü'nde bir dönem yöneticilik yapmış ve bu yöneticiliği sırasında takıma bir şampiyonluk kazandırmıştır. Resmî adı Ahmet Ataman olup, "Celal" göbek adıdır. Ancak yaygın olarak "Ahmet Celal Ataman" adıyla bilinir. Şamil Ekinci'nin beş yıllık istikrarlı başkanlık döneminden sonra, başkanlıktan ayrılışı üzerine kulübün başkanı olmuştur. 1980-81 döneminde yürüttüğü bu görev süresince, takım Türkiye 1. Futbol Ligi'ni birinci tamamlamıştır. Bu başarıya rağmen görevden ayrılmış ve yapılan genel kurulda; Mustafa Günaydın başkanlığa seçilmiştir. Ataman'ın Trabzonspor'a ilgisi başkanlık döneminden sonra da devam etmiş, basında taraftar bütünlüğüne dair verdiği demeçlerle dikkat çekmiştir. Mustafa Günaydın Mustafa Günaydın, (1 Ocak 1945, Taşhan, Of, Türkiye) Türk iş ve spor adamı. Günaydın, 14 çocuklu bir ailenin ferdi olarak Trabzon'un Of ilçesinde doğdu. Doğum tarihi tam olarak bilinmese de nüfusa 1 Ocak 1945 olarak kaydedildi. İlkokulu bitirdikten sonra, ortaokula başladı; ancak beden eğitimi hariç diğer tüm derslerden kalınca okulu bıraktı. Küçüklüğü Of ilçesinin Taşhan köyünde geçen Günaydın, bu yıllarda hâfızlık eğitimi aldı. Daha sonraki yıllarda köyünden Trabzon merkeze kalkan arabalarda şoför muavinliği yapmaya başladı. Bir dönem sonra Trabzon'u terk eden Günaydın, İstanbul'a yerleşti. İstanbul'da iş hayatına başladı: Ulaşım, petrol ve inşaat alanlarında yatırım yaptı. 1981'de yapılan Trabzonspor kongresine başkan adayı olarak katıldı ve 5 Ekim 1981'de Taner Alemdar'ın önünde olaylı bir kongreyle başkan seçildi. Bu kongrede çıkan olayları güvenlik görevlileri bastırdı. Günaydın, 1982'de görevi bıraktı ve yerine Mehmet Ali Yılmaz Trabzonspor'un yeni başkanı oldu. Daha sonraki yıllarda Günaydın'ın yiğeni Nuri Albayrak da Trabzonspor başkanlığı yaptı. Georges VÃ©zina Joseph-Georges-Gonzague Vézina (21 Ocak 1887 – 27 Mart 1926), tüm Montreal Kanadalılarıyla Kanada Ulusal Hockey Birliği'nde yedi, Ulusal Hockey Ligi'nde dokuz sezon oynayan Kanadalı profesyonel bir buz hokeyi kalecisi. 1910 yılında Kanadalılar tarafından sözleşme imzalanmasının ardından Vézina hastalığından ötürü 1925'te bir oyunu erkenden terketmeden önce birbirini izleyen 327 düzenli sezon oyunu ve daha 39 baraj maçında oynadı. Vézina'ya verem teşhisi koyuldu ve 27 Mart 1926'da öldü. Bu, Georges Vézina'ya karşı prova yapmak için takımını Sadece kalecinin 1910 ve 1925 yılları arasındaki Kanadalı oyuncular için oynaması Vêzina'nın üç kez daha "Stanley Cup Finalleri"ne ulaşması sırasında 1916 ile 1924 yıllarında takımın Stanley Cup'ı kazanmasına yardımcı oldu. Kaledeyken sakinliğinden dolayı ""Chicoutimi Cucumber" lâkabını alan Vêzina kariyeri bakımından Ulusal Hockey Birliği'nde dört kez, Ulusal Hockey Ligi'nde üç kez ve lig döneminde yedi kez en düşük sayıyı verdi. 1918'de Vézina hem kale üzerinde sayı vermemeyi kayıt altına alacak hem de sayı vermeyi kazandıracak ilk Ulusal Hockey Ligi kalecisi oldu. 1926–27 NHL döneminin başında Kanadalı oyuncular dönem boyunca en düşük sayıyı veren kaleciye Vézina Trophy'yi NHL için bir ödül olarak verdiler. 1981'den beri ödül Kanada Ulusal Hockey Ligi'nin genel müdürlerinin oylamasıyla en seçkin kalecilere verilmektedir. Spor medyanına Vézina'nın vatanında onun onuru bakımından Centre Georges-Vézina denilmektedir. Sekiz çocuktan en genci olan Georges; Fransa'da St. Nicolas de La Rochelle'den gelen bir fırıncı ve göçebe, Jacques Vézina ile eşi Clara'ya Chicoutimi, Queble'te 27 Ocak 1887 tarihinde doğdu. Eşinden daha genç olan Georges babasının ekmek fırınına yardımcı olmak için okulu bıraktığı on dört yaşına dek Petit Séminaire de Chicoutimi'de okula devam etti. Kendi yaşını diğer yaşıtlarına rağmen sokak hockeyine katılan Georges genç yaştan itibaren hockey oynamaya başladı. Vézina bu maçlarda ayakkabılarıyla yer aldı ve Chicoutimi'deki yerel takıma katıldığı 19 yaşında ilk defa paten kullandı. Chicoutimi'nin Quebec'in Quebec City'den 200 km daha uzağındaki bir bölgede bulunduğu gibi hockey kulübü her organize olmuş ligin içinde bulunmadı. Aksine kulüplerin çeşitliliği karşısında oyunlar sergileyen, (Chicoutimi'nin yerleştirildiği bölge), "Saguenéens" olarak bilinen kulüp vilâyeti gezdi. Vézina'nın ölümünün ardından, 22 çocuğun babası olduğu resmen bildirildi. Vézina, 3 Haziran 1908'de Chicoutimi'de Marie-Adélaïde-Stella Morin ile evlendi. Kanadalı oyuncuların müdürü Leo Dandurad, Vézina'nın hiç İngilizce konuşmadığını ve üçüzlerden üç zümre de dâhil olmak üzere yirmi iki çocuğu olduğunu habercilere anlattığı zaman bu dedikodu başlatılıp dokuz yıl zarfında hepsi doğdu. Gerçekte Vézina'ların yalnızca iki çocukları vardı ve Georges bozuk bir İngilizceyle konuşurdu. 1912'de Jean-Jules isimli ilk erkek evlatlarına sahip oldular. İkinci bir çocuk ise 1916'da Montreal Kanadalılarının Stanley Kulübüne ait ilk galibiyetlerinin gecesi doğdu. Hadiseye saygı gösterecek olan Georges çocuğa Marcel Stanley adını verdi. Hockey oynamıyorken sakin bir yaşam süren Vézina Chicoutimi'de bir tabakhane işletti. 17 Şubat 1910 tarihinde Chicoutimi Hockey Kulübü, Montreal Kanadalılarına karşı gösteri maçı yaptı. Oyunu kaybeden Kanadalı oyuncuların alt derecede bulunan bir takımla oynamalarına rağmen gol atmayı başaramadılar. Bu, Kanadalı kaleci Joseph Cattanirich'i takımının Georges Vézina'ya karşı kabiliyet denemesi önermesi için ikna etmeye yönlendirdi. Kanadalı oyuncuların o yılın Aralık ayında topu karşılamalarına değin Chicoutimi'de ikâmet eden Vézina başlangıçta öneriyi reddetti. Bu defa Georges'ı, kardeşi Pierre'nin beraberinde Montreal'a gelmeye ikna ettiler. İki Vézina kardeşi 22 Aralık 1910'da Montreal'a ulaştılar. Pierre takıma ulaşmakta başarısız olduğu sırada Georges Kanadalı oyuncuları özellikle atışların önünü kesmesi için sopasını kullanmasıyla baskı yaptı. Vézina ile Kanada doları]C$800'lık sözleşme imzalanıp Ottawa Senators'un karşısında 31 Aralık 1910 tarihinde ilk kez buz hockeyi maçına çıktı. Sekiz galibiyet ve sekiz kayıptan oluşan bir rekora artık ihtiyacı kalmayan kaleci ligde en düşük sayıyı verirken 1910-11 döneminde 16 Kanadalı oyuncunun tümüyle oynayacaktı. Tayfun TÃ¼rkmen Tayfun Türkmen (d. 12 Nisan 1978, Anamur), Türk eski futbolcudur. Futbola doğduğu kentin futbol takımı Anamurspor altyapısında başlayan Tayfun Türkmen ilerleyen yıllarda eğitimi yüzünden dönem dönem futbola ara verdi. Futbolculuğu profesyonel olarak oynamayı düşünmeyen Tayfun lise'den sonra Ankara'da Meteoroloji Meslek Lisesi'ni bitirip devlette memur olarak göreve başladı ve memleketi Anamur'a tayin edildi. Boş zamanlarında futbol oynayan Tayfun Anamur'da eski takımı Anamurspor'un 3. Lig'de oynayan a takımına seçilmeyi başardı. Futbolu amatör olarak meslek hayatına paralel yürütmeyi düşünen Tayfun Anamurspor'un teknik direktörü İsmet Arıkan'ın tavsiyesiyle memuriyetden istifa edip profesyonel futbolcu olmaya karar verdi. İsmet Arıkan'ın yanında 1998-99 sezonunda Anamurspor ile 29 3. Lig karşılaşmasında 20 gol kaydederek dikkatleri üzerine çekmeyi başardı ve yeni sezona 1. Lig ekiplerinden Asaşspor'a transfer oldu. Asaşspor'da 1. Lig oynamasına rağmen adaptasyon sorunu yaşamadan 28 lig maçta 12 gol atarak bir ekz daha dikkatleri üzerine çekmeyi başardı ve yeni sezona Süper Lig ekiplerinden MKE Ankaragücü'ne transfer oldu. MKE Ankaragücü'nde Türkiye'nin önde gelen teknik direktörlerinden olan Ersun Yanal ile çalışma fırsatı bulan Tayfun burada ilk sezonunda 23 lig müsabakasında görev almasına rağmen ligi gol atamadan kapattı. Yeni sezonda bir sezonun ilk devresinde sadece bir maçta görev almasından ötürü takımdan ayrılma kararı aldı ve 1. Lig ekiplerinden Kayserispor'a transfer oldu. Kayserispor'da eski performansına geri kavuştu ve bir buçuk sezonda 45 lig karşılaşmasında 16 gol kaydetti ve dolayısıyla Süper Lig takımlarının birkez daha dikkati çekti. Bunun üzerine yeni sezona Süper Lig ekiplerinden Konyaspor'a transfer oldu. Burada ilk baştan uyum sorunu yaşamadan takımın as elemanları arasına girdi ve ilk sezonunda lig'de 29 maçta 6 gol kaydetti ve Türkiye Kupası'nda üç gol atarak o sezon Tuncay Şanlı, Zdravko Lazarov ve Volkan Kürşat Bekiroğlu ile beraber Türkiye Kupası Gol Kralı oldu. Konyaspor'da dört sezon oldukça başarılı bir zaman geçirdikten sonra gene başkent'de bu sefer Süper Lig'de oynayan Ankaraspor'a transfer oldu. Ankaraspor'da 30 lig karşılaşmasında bir gol atarak beklenenin gerisinde kaldı ve sezon sonu takımdan ayrılarak Süper Lig ekiplerinden Eskişehir'da oynamaya başladı. Burada bir sezon görev aldı fakat beklenenin gerisinde kaldı. 2009-10 sezonu için 1. Lig'de oynayan eski takımı Konyaspor ile anlaşarak burada oynamaya başladı. Konyaspor'un ligi 6. sırada bitirip ardından play off maçları üzerinden Süper Lige yükselmesınde önemli katkıda bulundu. 2010-11 sezonundan itibaren 2. Lig ekiplerinden Bugsaşspor'da oynamaktadır. Sarar Sarar Giyim, Eskişehir merkezli Türk giyim-tekstil şirketi. Sarar'ın temeli, 1944'te Abdurrahman Sarar tarafından kurulan terzi dükkanında atılmıştır. Daha sonra büyüyen firma, Eskişehir ilinde yaptığı yatırımlarla, ev tekstili ve giyim fabrikaları açmıştır. Bu yatırımlarla birlikte üretilen malın yaklaşık %40'ını yurt dışında ABD, Rusya ve Lübnan gibi 28 ülkeye ihraç eden marka; Türkiye millî futbol takımı, Trabzonspor gibi sportif kurumlara sponsor olmuştur. Sarar, üretimlerinde pamuk hammadde üzerine çalışmaktadır. Şirketin Almanya, Macaristan ve Hollanda gibi ülkelerde de satış mağazaları vardır. Yurt içinde ise, bayanlara ve erkeklere özel olmak üzere mağazaları bulunmaktadır. Ayrıca Eskişehir'de Sarar şirketinin yapımını üstlendiği ve Sarar'ın kurucusu Abdurrahman Sarar'ın ismini taşıyan Abdurrahman Sarar İmam Hatip Lisesi bulunmaktadır. Şirketin yönetim kurulu başkanlığını Cemalettin Sarar yapmaktadır. Yeni yönetim modeli Yeni yönetim modeli toplam kalite yönetimi felsefesinin unsurlarından biridir. Klasik yönetim modeli yaklaşımında belirli standartlar oluşturulmakta ve buna göre üretim gerçekleştirilmekte ve denetim altında tutulmaktadır. Toplam kalite yönetimi ise çağdaş bir yönetim felsefesidir ve hiçbir standardı kabul etmeyen sürekli gelişme iyileştirmeyi amaçlamaktadır... Toplam kalite yönetimi dünyada gittikçe daha önemli bir yer edinmeye başlamıştır ve klasik yönetim modeli'ni geride bırakmayı başarmıştır. Toplam kalite yönetimi'nin temel unsurlarının gerçekleşebilmesi tamamen "yönetim modeli"ne bağlıdır.. Toplam kalite yönetimin diğer unsurları olan önlemeye dönük yaklaşım, ölçüm ve istatistik, grup çalışması ve sürekli gelişme, yeni yönetim modeli olmadan anlamsız kalır. Onun için en önemli unsur ve adım olarak öncelikle yeni yönetim modeli uygulanmalıdır. Doğan Hakyemez Doğan Hakyemez (7 Ekim 1950 - 11 Temmuz 2018, Antalya), Türk emekli millî basketbolcu ve basketbol menajeri. Hakyemez, 1950'de doğdu. Basketbola Ankara'da başladı. Kariyeri boyunca Necdet Ronabar, Aytek Gürkan gibi önemli basketbolcularla Efes Pilsen çatısı altında oynadı. Ayrıca, Efes Pilsen'de 3, Eczacıbaşı'nda 2 şampiyonluk yaşadı. 1971 yılında İzmir'de düzenlenen Akdeniz Oyunları'nda gümüş madalya kazanan takımda yer aldı. Liglerde 7285, milli takımda 1673 sayı kaydetti. Basketbolu bıraktıktan sonra, menajerliğe başladı. 2001 Avrupa Basketbol Şampiyonası'nda ikinci olan Türkiye millî basketbol takımının menajerliğini yaptı. Ardından Antalya Büyükşehir Belediyespor'da çalışmaya başladı. Bu dönemde, Antalya Büyükşehir Belediyespor Türkiye Basketbol Ligi'ne yükseldi ve bu ligde Avrupa arenasına katılmayı başardı. Antalya'daki yerel seçimlerin ardından belediye başkanının değişmesiyle görevinden ayrılan Hakyemez, Trabzonspor ile anlaştı. Trabzonspor Hakyemez'le birlikte, Beko Basketbol Ligi'ne çıkmayı başardı. Dsi ERA Spor'da DSİ Spor Genel Koordinatörü olarak yer aldı. 11 Temmuz 2018 tarihinde rahatsızlanması dolayısıyla Antalya'da gittiği hastahanede 4 damarının tıkalı olduğu ve kalp krizi geçirdiği anlaşıldı. 2 kez kalbi duran Hakyemez acilen ameliyata alındı. Ancak yapılan müdahalelere rağmen kurtarılamayan Hakyemez hayatını kaybetti. Mustafa UÄŸur Mustafa Uğur şu kişileri ifade edebilir: Edison (film) Edison (veya başka bir adıyla Edison Force) 2005 yılı Amerikalı yapımı, David J. Burke tarafından yönetilen polisiye türündeki film. Filmde önemli karakterleri canlandıran oyuncular Morgan Freeman, LL Cool J, Justin Timberlake, Kevin Spacey ve Dylan McDermott'dur. Filmin sloganı: "Bu şehirde yalnızca polisler yasadan üstündür." Filmini konusu şu şekilde özetlenebilir: "Genç bir gazeteci olan Joshua bir araştırma sonuncunda polis departmanın üst düzey bir birimiyle ilgili yasa dışı bilgileri eline geçirir. Bu konu hakkında daha fazla bilgi almak ve olayları gün yüzüne çıkarmak için eski gazeteci Ashford ve araştırmacı Wallace ile işbirliği yapar. Ancak bu üst düzey birimdeki polisler olayların gün yüzüne çıkmaması için ellerinden geleni yapmaktadır." Adnan Ziyagil Adnan Ziyagil, Halid Ziya Uşaklıgil'in romantik drama türündeki "Aşk-ı Memnu" romanından uyarlanan 2008 yapımı aynı adlı televizyon dizisinin karakterlerindendir. Beyefendiliği ile tanınan Adnan Ziyagil, 2008 yapımı dizide Selçuk Yöntem tarafından canlandırılmıştır. Arsen Ziyagil'in dizide erkek kardeşidir. Maddi gücü iyi olan Adnan Ziyagil; dizide çocuklarına düşkün, işleri ile meşgul sakin ve dürüst biridir. Eski eşinin ölümünün bir süre ardından evleneceği Bihter'le hayatında köklü değişiklikler olacaktır. Şarkıcıların takma isimleri listesi Şarkıcıların takma isimleri listesi, ses sanatçılarına takılan adların listesi. Takma isimler, dinsel, ailevi ya da aristokratik unvanlardan seçilir. Bu lakaplar sanatçının medya tarafından ifade edilmesinde kullanılır ve sanatçının hayranları için değerini gösterir. Takma adlar Avrupa'da ilk olarak 19. yüzyılda klasik müzik sanatçıları için kullanılmıştır. Bu bağlamda Mozart'a ""modern müziğin babası"", Bach'a ise ""modern piyano müziğinin babası"" denilmiştir. Afro-Amerikan kültürün bir ürünü olan caz ve swing'in popülerleştiği 1930-40'larda öne çıkan Paul Whiteman ""Jazz'ın Kralı"" ve Benny Goodman ise ""Swing'in Kralı"" olarak anılmaya başlandı. 1950'lerde ise Rock and Roll popülerleşmeye başlamıştır. Bu dönemde halkın ihtiyaçlarına cevap veren ve bu müziği en iyi icra eden işi olan Elvis Presley de ""Rock and Roll'un Kralı"" olarak adlandırılmıştır. Diğer türlerde ise Aretha Franklin ""Soul'un Kraliçesi"", Michael Jackson ""Pop'un Kralı"" olarak tüm dünyada tanınmaktadır. Türkiye'de ise Türk sanat müziğinin önemli isimlerinden kabul edilen Zeki Müren ""Sanat Güneşi"", Müzeyyen Senar ise ""Cumhuriyetin Divası"" olarak tanınmaktadır. 1990'lı yıllarda yaşadığı çıkışla ünlenen Tarkan ise ""Boğazın Prensi"" ve ""Megastar"" olarak bilinmektedir. Cortina d'Ampezzo Cortina d'Ampezzo (Almanca: "Hayden") İtalya'nın Veneto bölgesinin Belluno ilinin 6.075 nüfuslu bir belediyesidir. Alp Dağları'nın güneyinde bulunan Dolomitler bölgesinin ortasında bir Alpler vadisinda konumlanmıştır. Çok sayıda ve değişik ski-pistleri, dağlık manzaraları, konaklama tesisleri, alışveriş dükkanları ve "apreski" yaşanımı ile çok popüler bir kış-tatili beldesidir. İkinci Dünya Savaşı nedeniyle tasarlanan 1944 Olimpiyat Oyunlarına konutluk edememiştir ama 1956 Kış Olimpiyat Oyunları'na konutluk yapmıştır. Ayrıca birçok kış sporu dünya kupası etkinliklerine sahne olmuştur. Cortina d'Ampezzo birçok sinema filmine arka plan ve mizansen sağlamıştır. Örneğin 1963de yapımlanan Pembe Panter filmi; 1981de yapımlanan James Bond filmi Yalnız Senin Gözlerin İçin ve 1993 yapımı Cliffhanger filmi için birçok arka planı bu belde sağlamışdır. Orta Çağlarda bu Alplerdeki vadi bölgesi Aquileia Piskoposu idaresinde ve sonra da Kutsal Roma Cermen İmparatorluğu idaresinde idi. 1430'da Venedik Cumhuriyeti beldeyi eline geçirdi ise de 1508'de tekrar Avusturya Krallığı'na bağlandı. 1511'de Ampezzo vadisindeki halk Avusturya İmparatoru Maximilyan'a bağlılık yemini ettiler. Belde ve civarı 1920'ye kadar Avusturya idaresinde kaldı. Fakat bu bölgede özel olarak konuşulan bir Romans asıllı "Ladin" dili dolayısıyla bu uzun dönemde bu vadiler Almanca konuşulan bölge olmadı. Ampezzo vadisi 18. yüzyıl sonlarında turist çeken bir bölge olmaya başladı ve Avrupa'nın elit turistleri için bir kış ve dağcılık sporları merkezi oldu. 1915'te İtalya mütteffikler yanında savaşa girdiğinde, seferberlikle askere alınan Ampezzo gençleri Avusturya ordusunda Ruslara karşı savaşmaktaydılar. 1917'de İtalya bir müddet beldeyi ve vadiyi ele geçirdiyse de; sonradan Avusturyalılarca geri alındı. Savaştan sonra Avusturya-Macaristan İmparatorluğu'nun dağılmasıyla bu vadi İtalya idaresine verildi. İtalya idaresinde Ampezzo vadisinde bulunan 6 değişik köyden oluşan yerel idare birleştirildi. Vadi merkezinde bulunan Ampezzo köyüne atfen "Cortina d'Ampezzo (Ampezzo Nezarlığı)" ismi ile yeni bir "komün" kuruldu. 20. yüzyıl başlarında ve savaştan sonraki dönemde Cortina d'Ampezzo yukarı-sınıf İtalyan turistleri çeken bir kış tatili merkezi oldu. 1944 Kış Olimpiyat Oyunları Cortina d'Ampezzo'da yapılması kararlaştırılmıştı ama savaş dolayısıyla bu oyunlar iptal edildi. 1956'da Kış Olimpiyat Oyunları Cortina d'Ampezzo'da başarılı bir şekilde yapıldı. Bu olimpiyat oyunlarına hazırlanma dolayısıyla Cortina d'Ampezzo'ya yapılan önemli altyapı yatırımları beldede kış turizmi endüstrisinin gelişmesi için sağlam bir temel oluşturdu. Bu tarihten sonra belde dünyaca tanınmış bir kış sporu beldesi oldu ve özellikle Avrupa'dan kitle turizm çekmeye başladı. Cortina d'Ampozzo beldesinin nüfusu (31.7.2010 itibarıyla) 6.075 kişidir ve nüfus yoğunluğu 24,02 kişi/km² dir. Beldenin nüfusunun 19. ve 20. yüzyılda gelişmesi şu gösterimde görülebilir: Cortina d'Ampezzo Dolomitlerin ortasında "Valle del Boite" vadisinin en üst kısımında konumlanmıştır. Güneyinde Cadore beldesi, kuzeyinde "Val Pusteria" vadisi; doğusunda "Val d'Ansei" vadisi ve batısında Agordo beldesi bulunur. Yakında bulunan Dolomitler zirvelerinden en tanınmışları batıda "Tofane", kuzeyde "Pomagagnon", kuzeydoğuda "Cristallo", doğuda "Faloria" ve "Sorapoiss" ve güneyde "Becco di Mezzodì", "Croda da Lago" ve "Cinque Torri"dir. Beldenin merkezinin rakımı 1.224 m olmakla beraber beldenin hemen arkasında bulunan "Tofana di Mezzo" zirvesi rakımı 3.224m.dir. Belde civarında çok hızla akan dereler şeklinde birçok akarsu bulunur. İlkbahar sonu yaza doğru sel sularıyla beslenen birçok göl de (örneğin "Ghedina", "Pianozes", "d'Ajal") vardır. Cortina d'Ampezzo'nun iklimi tipik Alpler iklimidir. Yazlar uzun geçmekte ve kışlar ise değişken olarak soğuk, karlı, buzlu ve hatta bazen mutedil geçmektedir. Genellikle Aralık sonundan Ocak ortasına kadar İtalya'da gözlemlenen en düşük ısılar bu belde civarındaki Belluno ili ile Bolzano ili arasından bulunan yüksek arazilerde kaydedilmektedir. Genellikle beldedeki kış mevsimi yağışlı, soğuk ve çok rüzgarlı olarak geçmektedir. 1950'lerde kitle turizminin gelişmesine kadar Cortina d'Ampezzo birbirleriyle bağlantısı az birkaç semt ve köyden oluşmaktaydı; günümüzde bunlar birbirleriyle bağlanmıştır. Beldenin merkezi yüksek gelirli turistlere hitap eden (Bulgari, Benetton, Gucci, Geox gibi) lüks giyim alışveriş "outlet"leri; eski antik eşya ve eski kitap satıcıları; güzel sanatlar ve el sanatları galerileri ve el işi sanatkarlarının mamüllerini satan dükkanlarla dolmuştur. Ayrıca şehir merkezinde çok özel dağcılık ve kış sporları malzemeleri satan dükkanlar da bulunmaktadır. Bunlar yanında İtalya'da (1893'te) ilk kurulan kooperatiflerden biri olan "La Cooperativa di Cortina"'nın üç katlı alışveriş merkezi de vardır. Fakat Cortina d'Ampezzo en önemli ekonomi enfrastürktür kis tatilleri ve kış sporları için hazırlanmış turistik tesislerdir. 34 değişik ski-pistine kayakçı taşıyan tesisler (bunlardan 81 büyük gondollu ve 4'u üstü açık koltuk şeklinde taşıyıcısı olan küçük teleferik hattı ve 22'si tek kayakçı taşıyan "ski-lift") bulunmaktadır. Ayrıca Cortina, etrafında bulunan Dolomitlerdeki diğer kayak merkezleri ile birlikte "Dolomitler Süperski" bölgesi oluşturmakta ve bu bölge dünyanın en büyük kayak yapma arazisini oluşturmaktadır. Tümünün yaklaşık 58 km uzunlukta olduğu bildirilen kayak pistlerinin sayısı şu anda yaklaşık 80 tanedir. Sınıflandırmaya göre bunların 2'si "yeşil - yeni kayak öğrencileri için"; 39'u "mavi - aşağı derecede zorluktan orta dereceden hemen altındaki zorluğa kadar"; 30'u "kırmızı - orta zorlukta ve yüksekten zorluktan hemen daha az zor" ve 7'si "siyah yani yüksek zor veya çok yüksek zor" olarak nitelendirilmiştir. Bu pistlerin başlangıç noktalarında ve "teleferik" ve "ski-lift"lerin en yüksek mevkilerinde kayakçıları ağırlamak için "sığınak" adı taşıyan büyük kafeler ve restoranlar bulunmaktadır. Son zamanlarda popüler olmaya başlayan "snowboarding" için de Faloria semtinde Franchetti kanyonu ağzında sırf bu spor için büyük özel bir spor merkezi tesisi açılmıştır. Başta 1903'te kurulan "Scı Club Cortina" adlı kulüp ve benzeri kayak kayma öğretim merkezleri dolayısıyla da Cortina d'Ampezzo bir kayak öğrenme merkezi olarak isim yapmıştır. Cortina d'Ampezzo'da kış sporları yapmaya gelen turistleri ağırlamak için çok sayıda Alpin tipte otel ve pansiyon bulunmaktadır. Ayrıca özellikle "apreski" eğlence için, (kafe, bar, restoran, disco vb) Cortina d'Ampezzo yüksek kaliteli ve seviyeli bir turist merkezi olarak bilinmektedir. Spin Master Spin Master, merkezi Kanada'nın Toronto şehrinde bulunan bir oyuncak üreticisidir. 1994 yılında kurulmuştur. Başlıca oyuncakları Liv kızları ve Air Hogs'tur. Şirketin Türkiye'deki dağıtımcısı, merkezi Ankara'da bulunan Samatlı Oyuncak'tır. Kemal Merkit Mustafa Kemal Merkit (7 Haziran 1960, İstanbul - 7 Eylül 2012, Konya), Türk motosiklet yarışçısı. ""Çöl Kaplanı"" lakabına sahip olan Kemal Merkit, motokros ve enduro motosiklet branşlarında mücadele etti. 7 Eylül 2012 günü Transanatolia Rally Raid parkurunda bir yarışçının arkadan çarpması sonucu hayatını kaybetti. İlk ve orta öğrenimini İstanbul'da tamamladıktan sonra Avusturya Lisesi‘ni bitirdi ve Viyana’da işletme alanında lisans eğitimi aldı. Babasının elektronik ve gemi inşa mühendisi olmasından dolayı, evlerinde bulunan atölye sayesinde mekaniğe ilgi duymaya başladı. Daha sonraki yıllarda başlayan motosiklet ilgisini ailesinin de desteği ile profesyonelliğe taşıdı. Dünyada düzenlenen birçok farklı branşta motosiklet yarışına katıldı. 2002 yılında Dakar Rallisi'nde motosiklet kategorisinde yarışan ilk Türk pilot oldu. Dokuz kez Dakar Rallisi’ne katıldı ve altı kez bitirme başarısını gösterdi. 2010 Dakar Rallisi'nde "servis desteği olmadan yarışanlar" kategorisinde birinci oldu, 2011 yılında aynı klasmanda ikinci oldu. 2012 yılında ise mekanik sorunlarla yarış dışı kaldı. Ayrıca Dakar Rallisi'ne en çok katılan Türk ve bitiren ilk Türk motorcu unvanlarına sahip oldu. Sabah saatlerinde Meke Gölü etabının startından kısa süre sonra Kemal Merkit ile İtalyan motosikletçi Nirco Niotto, yönlerini araştırmak için durdu. Bu sırada arkadan gelen 19 yaşındaki Hollandalı sporcu Wouter Vaar Kamp, Kemal Merkit'e çarptı. Merkit ve Hollandalı sporcu olay yerinde hayatını kaybetti. İtalyan motosikletçi ise kazadan hafif yaralı olarak kurtuldu. Aynı isim altındaki üçüncü organizasyon olan 2012 Transanatolia Rallisi, 5 Eylül'de Antalya'da Konyaaltı Beach Park'taki yapılan törenin ardından start almıştı. 13 Hollandalı, 4 İtalyan, 3 Alman, 1 Avusturyalı, 3 İngiliz, 2 Güney Afrikalı ve 22 Türk olmak üzere toplam 48 takımın yarıştığı Transanatolia Rallisi 11 Eylül'de Alanya'da tamamlanacaktı. Antalya’da başlayan yarışın üçüncü günü olan 7 Eylül cuma sabahı gerçekleşen kazanın ardından, organizatörler ve tüm katılımcıların ortak kararıyla Trananatolia Rally Raid’in devam etmesi kararı alındı. Zoldo Alto Zoldo Alto İtalya'nın Veneto bölgesi içinde Belluno ili'nin bir belediyesidir. 1.183 kişilik bir nüfusa ve 61,9 km²'lik bir alana sahiptir. Belediye merkezi Fusine semti idaresi ile ortaktır ve Fuzine köyünde konumludur. Zolde Alto belediyesi Brusadaz, Chiesa, Coi, Cordelle, Costa, Fusine (sede comunale), Gavaz, Iral, Mareson, Molin, Pecol, Pianaz, Soramaè özerk bölgelerini içerir. Zolde Alto aşağıdaki belediyelerle sınır komşusudur: Agordo, Alleghe, Borca di Cadore, Forno di Zoldo, La Valle Agordina, Selva di Cadore, Taibon Agordino, Vodo di Cadore, Zoppè di Cadore Domegge di Cadore Domegge di Cadore İtalya'nın Veneto bölgesi içinde Belluno ili'nin bir belediyesidir. 2.700 kişilik bir nüfusa ve 50 km²'lik bir alana sahiptir. Domegge di Cadore belediyesi Grea ve Vallesella özerk bölgelerini içerir. Domegge di Cadore aşağıdaki belediyelerle sınır komşusudur: Auronzo di Cadore, Calalzo di Cadore, Cimolais (PN), Forni di Sopra (UD), Lorenzago di Cadore, Lozzo di Cadore, Pieve di Cadore. Hilarion Capucci Hilarion Capucci (d. 2 Mart 1922, Halep, Suriye-ö. 1 Ocak 2017, Roma), emekli Katolik başpiskopos. 1922 Suriye doğumlu olan Capucci, 1947 rahip oldu ve 1965'te başpiskoposluk görevine getirildi. Kudüs Patrik Vekili iken Batı Şeria'ya diplomatik statüsünü kullanarak gizli olarak silah soktuğu ve Filistin Kurtuluş Örgütü'ne silah taşıdığı iddiasıyla İsrail tarafından tutuklandı. Capucci, 12 yıl hapis cezasına mahkûm edildi. Fakat, Papa VI. Paul'ün girişimleriyle 1976'da serbest kaldı ve İsrail'den sınırdışı edildi. Filistin yanlısı görüşleriyle tanınan Hilarion Capucci, 31 Mayıs 2010'da Gazze'ye insani yardım taşıyan ve İsrail deniz komandolarının baskınına uğrayan MV "Mavi Marmara" gemisinde de yer aldı. Change (Hotel FM şarkısı) "Change", (Türkçe: "Değişim") Hotel FM tarafından seslendirilen şarkı. 2011 Eurovision Şarkı Yarışması'nda Romanya'yı temsil etmiştir. 1998 Türkiye Kupası Finali 1998 Türkiye Kupası Finali, Türkiye Kupası'nın 36. sezonu olan 1997-98 Türkiye Kupası şampiyonunun belirlendiği final serisi. İki maç üzerinden oynanan serinin ilk maçı 25 Mart 1998, ikinci maç ise 8 Nisan 1998 tarihinde Galatasaray ile Beşiktaş arasında oynanmıştır. 1-1 beraberlikle biten ilk maçtan sonra oynanan rövanş maçının da beraberlikle bitmesiuyle penaltılara giden maçı kazanan Beşiktaş 5. kez Türkiye Kupası'nı müzesine götürdü. Rod Taylor Rodney Sturt "Rod" Taylor (d. 11 Ocak 1930, Sidney - ö. 7 Ocak 2015), Avustralyalı oyuncu. Sidney'de Güzel Sanatlar Koleji'nde okumuştur. İlk olarak radyolarda çalışmaya başlamış ardından Avustralya filmlerinde küçük roller almıştır. Burada yıldızı parlayınca ABD'ye gitmiş, Giant (1956), Raintree County (1957) ve Separate Tables (1958) gibi önemli filmlerde oynamıştır. Taylor, Alfred Hitchcock'un The Birds filmindeki rolüyle hatırlanır. Ayrıca 2009'da gösterilen Soysuzlar Çetesi filminde de Winston Churchill rolünde görünmüştür. 7 Ocak 2015'te ölmüştür. Hotel FM Hotel FM, Rumen müzik grubudur. 2011 Eurovision Şarkı Yarışması'nda Romanya'yı "Change" adlı şarkı ile temsil etmiştir. Batman HavalimanÄ± Batman Havalimanı (IATA: BAL, ICAO: LTCJ), Türkiye'nin Batman iline hizmet veren havalimanıdır. 1998 yılında hizmete başlamıştır. Şehir merkezine 7 km mesafede bulunan Batman Havalimanı'nda 20.741 m²'lik terminal binası, 1.120 m² alana sahip VIP binası, 1.200 m² büyüklüğünde itfaiye binası, 120×162 m boyutlarında apron, 424×24 m boyutlarında taksirut, 13.000 m² ve 350 araçlık otopark bulunmaktadır. 30 Ağustos 2010 tarihinden beri DHMİ Genel Müdürlüğü tarafından işletilmektedir. (*)Kaynak: DHMI.gov.tr Erzincan HavalimanÄ± Erzincan Havalimanı , Türkiye'nin Erzincan iline hizmet veren havalimanıdır. 1988 yılında hizmete girmiştir. Toplam 4.034.100 m²'lik alana kurulu bulunan havalimanında 1.242 m²'lik 3.000.000 yolcu/yıl kapasiteli iç hatlar terminali mevcuttur. 3.000×45 m boyunda beton kaplamalı piste ve 334 araç ve 11 otobüs kapasiteli otoparka sahiptir. Yıllık 3.000.000 yolcu kapasiteli 1.000 m² yolcu kullanım alanı olan terminal binasında PTT şubesi, araç kiralama ofisleri, büfe ve sağlık hizmeti olanağı bulunmaktadır. Havalimanı ile şehir merkezi arasında yolcu ulaşımı taksi ve dolmuş taksilerle sağlanmaktadır. Havaalimanı, şehir merkezi arası 9 km'dir. 5 Mart 2011 tarihinde Başbakan Recep Tayyip Erdoğan tarafından yeni terminal binasının açılışı yapılmıştır. (*)Kaynak: DHMI.gov.tr Tatyana Volosojar Tatyana Andreеvna Volosojar (, ; doğum 22 Mayıs 1986; Dnipro, Ukrayna SSC, Sovyetler Birliği) Rusya ve Ukrayna adına yarışmış buz patenci. Maxim Trankov ile birlikte 2013 Dünya şampiyonudur. 2010 yılında Maxim Trankov ile birlikte çiftlerde 2011 Rusya Şampiyonu olmuştur. Bundan önce 2000-2004 arasında Petr Kharchenko, 2004-2010 arasında Stanislav Morozov ile Ukrayna adına yarışmıştır. Morozov ile dört kez Ukrayna Ulusal Şampiyonu (2005, 2007, 2008, 2010) olan patenci 2007 Dünya şampiyonasında dördüncü olmuştur. Volosojar, Ukrayna Sovyet Sosyalist Cumhuriyetine bağlı Dnipro'da Rus kökenli bir ailede doğdu. Annesi Kaliningrad doğumlu, babası ise Nizhny Tagil'dendir. anadili Rusça olan Volosozhar, Ukrayna dilini çok iyi düzeyde anlamakta ancak mükemmel konuşamamaktadır. Aralık 2010'da Rusya vatandaşı olmuştur. Volosojar'ın önceki partneri Morozov ile ilişkisi vardır. Volosojar, artistik buz patenine dört yaşında iken başlamıştır. Oradaki çalıştırıcıları kendisinin buz pateni için fazla kilolu olduğunu düşünmüş ve almak stememişti. Patenci 14 yaşına geldiğinde çiftlerde kaymaya karar verdi. Gençler düzeyinde dört yıl Petr Kharchenko ile kaydı. Junior Grand Prix serisinde madalya alan ikili 2004 yılında Ukrayna şampiyonu oldu. Aynı sezon Dünya Gençlerde beşinci (5) ve Dünya şampiyonasında on dördüncü (14) oldular. Volosojar, 2004-2005 sezonunda Stanislav Morozov ile çalışmaya başlamıştır. Takımın koçluğunu Galina Kukhar yapmıştır. Birlikte ilk sezonlarında Kış Üniversite Oyunları'nda gümüş madalya alan ikili, Avrupa şampiyonasını 5. sırada bitirmiştir. 2005-06 sezonuna 2005 Karl Schäfer Memorial'ı kazanarak başlayan çift 2006 Kış Olimpiyatları'nda 12. sırada yer almıştır. 2008 sezonunun ardından Volosozhar ve Morozov koçlarını değiştirmiş ve Ingo Steuer ile birlikte Chemnitz, Almanya'da çalışmaya başlamıştır. O sezon birlikte ilk Grand Prix madalyalarını (2008 Cup of China'da gümüş ve 2008 Cup of Russia'da bronz) alan çift 2008–2009 Grand Prix Finaline katılma hakkı elde etmiştir. Finali dördüncü sırada bitiren ikili 2009 Avrupa Şampiyonasında dördüncü, 2009 Dünya şampiyonasında altıncı sırada yer almıştır. 2009-2010 sezonunda Volosozhar ve Morozov, 2009 Cup of China'da bronz ve 2009 Skate America'da gümüş madalya aldı. 2010 Avrupa şampiyonasında yine dördüncü olan çift 2010 Kış Olimpiyatlarını sekizinci sırada bitirdi. Morozov aktif sporu bırakmak istediğinden ikili 2010 Dünya Artistik Patinaj Şampiyonasına katılmadı. Çift 2010 bahar aylarında birlikte çeşitli şovlarda kaydı. Kahramanmaraş Havalimanı Kahramanmaraş Uluslararası Havalimanı (IATA: KCM, ICAO: LTCN), Türkiye'nin Kahramanmaraş şehrinde hizmet veren havalimanıdır. 1996 yılında hizmete girmiştir. 22.300 m² Terminal binası (iç ve dış hatlar’dan oluşmaktadır) ve 5 uçak kapasiteli aprona sahiptir. Kahramanmaraş Havalimanı 20.07.2019 tarihinde Resmi Gazete'de yayımlanan Cumhurbaşkanlığı kararnamesine göre, Kahramanmaraş Havalimanı uluslararası giriş-çıkışlara açık daimi hava hudut kapısı olarak tespit edilmiştir. Yıllık 2 milyon yolcu kapasiteli havalimanının pisti 07/25 2300x45 boyutlarında olup, 430 Araçlık genel, 33 araçlık VIP Otopark alanı hizmet vermektedir. Havalimanı, 2016 yılında inşasına başlanarak 2019 yılında yenilenmiştir. Şehre uzaklığı 5 KM'dir. (*)Kaynak: DHMI.gov.tr 2011 Rusya Artistik Patinaj Şampiyonası 2011 Rusya Artistik Patinaj Şampiyonası () 2010–2011 artistik patinaj sezonunda 2011 Rusya şampiyonlarını belirlemek için düzenlenen bir organizasyondur. Sonuçlar ayrıca 2011 Dünya Artistik Patinaj Şampiyonası ve 2011 Avrupa Artistik Patinaj Şampiyonasına katılacak Rus takımını belirlemek için kullanılacaktır. Yarışma 26 - 29 Aralık 2010 tarihleri arasında Saransk'da yapılacaktır. Gençler düzeyinde şampiyona Ocak 2011'de ayrıca yapılacaktır. Dört disiplinde (erkekler, kadınlar, çiftler, buz dansı) madalya dağıtılmıştır. 2011 Rusya Gençler Artistik Patinaj Şampiyonası Ocak 2011'de yapılacaktır. 2011 Avrupa Artistik Patinaj Şampiyonasına katılacak Rusya takımı aşağıdaki gibi açıklanmıştır: 2011 Kış Üniversite Oyunları aşağıdaki gibi açıklanmıştır: Peacemakers: The Paris Peace Conference of 1919 and Its Attempt to End War Peacemakers: The Paris Peace Conference of 1919 and Its Attempt to End War, (Türkçesi: "Barışçılar: 1919 Konferansı ve Savaşın Sonu") Margaret MacMillan tarafından 2002 yılında yazılan tarih kitabı. Kitabın içeriğinde savaşta İtilaf Devletleri ile İttifak Devletleri'nin yaşadıkları, Paris Barış Konferansı, kitabın deyimiyle büyük dörtlü (Woodrow Wilson, Lloyd George, Georges Clemenceau ve Orlando) konuşmaları, savaştan sonraki olanlar ve dönemin politikaları anlatılmaktadır. Kitabın Türkçe baskısı ilk defa Paris 1919 ismiyle 2004'te ODTÜ Yayıncılık tarafından yayımlanmıştır. Kitap, ""BBC Samuel Johnson"" ödülünü kazanmış, Avrupa kamuoyunda oldukça konuşulmuş ve eleştiri de almıştır. Kitapta devletler, coğrafyalara göre bölümlere ayrılmıştır. İlk bölümü Paris Barış Konferansı'nı, sonraki bölümleri ise İngiliz İmparatorluğu'nu, Rusya'yı, yeni kurulan mandater yönetimleri, Yugoslavya'yı, Romanya'yı, Bulgaristan'ı, Alman İmparatorluğu'nu, Avusturya ile Osmanlı İmparatorluğu'nun dağılışını, yeni devletlerin kuruluşunu, dönemin isyanlarını, İtalyanların ihanete uğrayışını, Arapların özgür devlet çabalarını ve Mustafa Kemal'in yeni Türkiye'yi kurmasını detaylı bir biçimde ele almaktadır. Kitaba göre Osmanlı'nın dağılması ile Orta Doğu'daki barış havası bozulmuştur. Diğer İttifak Devletlerinin yanında, Sevr Antlaşması'nın bozulması ve Türklerin Türk Kurtuluş Savaşına geniş yer vermektedir. Mondros Ateşkes Antlaşması'nda Osmanlı delegelerinin kandırıldığı da anlatılmaktadır. İtalyanlara verilen vaatlerin yerine getirilmediği ve bunun sonucu olarak İtalyanların Türk Kurtuluş Savaşı'nı gizlice desteklediği de belirtilmiştir. Osmanlı'nın çok uluslu, çok dinli yapısından da bahsedilmiş ve bunun olumsuz sonuçlarına yer verilmiştir. Büyük dörtlünün emperyalist planlar kurduğu da kaynaklar doğrultusunda gösterilmektedir. İş elbisesi İş elbisesi, özellikle iş yerinde giyilen giysi olarak tanımlanır. Çeşitli sanayi, ticaret ve hizmet kollarında çalışanlar için daha fazla güvenlik, dayanıklılık ve rahatlık sağlamak amacıyla üretilir. Aynı zamanda firmaların kurumsal kimliğini ve ciddiyetini ön plana çıkaran önemli bir araçtır. Türkiye'de çok geniş bir üretim ve pazar ağına sahiptir. Önlük, üniforma, vb. kıyafetler iş elbisesine örnek verilebilir. Feltre Feltre, İtalya'nın Veneto bölgesi içinde Belluno ili'nin bir belediyesidir. Nüfusu (21.5.2010 tahminleri itibarıyla) 20.835 kişi olup yüzölçümü 54 kişi/km²'dir. Feltre Belluno ilinin güneyinde, Stizzon Nehri kıyılarında, kuzeyinde yüksek Dolomitler zirveleri bulunan tepelik bir arazide kurulmuş bir şehir ve komündür. Stizzon Nehrinin Piave Nehri'ne katılma mevkinin 4 km uzağında ve il merkezi Belluno şehrinin 20 km güneybatısında bulunur. Antik Romalılar zamanında şehrin adı "Feltria" idi ve bu yerleşke Yaşlı Pliny tarafından "bir idari bölgenin ana merkezi yani "oppidum"" olarak tanımlanmaiştir. MÖ 49'da çok sert iklimi olmasına rağmen Roma şehirleri sınıflandırılmasında "colonia" statüsüsden sonra ikinci gelen "municipium" statüsü kazanmıştır. Feltaria antik sitesi, Roma yollarını ve bu yollardaki menzilleri sıralayan antik "Antonin Seyahat Tasarlama" belgesine göre "Opitergium (Oderzo)" ve "Tridentum Trento" arasındaki yolda önemli bir menzildi. Feltre, Batı Roma İmparatorluğu çöktükten sonra Lombardlar için çok gelişen bir şehir oldu. Orta çağların sonlarına doğru sırayla Scaligeri ailesinden "Ezzelino da Romano"nun ; sonra "Camino" ailesinin ve 1315-1337 döneminde ise Veronalı "Scaligeri" ailesinin idaresi altında yaşadı. Sonra IV. Karl (Kutsal Roma İmparatoru)'nun eline geçti ve 1404'te kadar "da Carrara" ve "Visconti" ailelerinin malikane arazileri oldu. 1404'te Belluno ile birlikte Venedik Cumhuriyeti tarafından fethedildi. Venedikliler 140=99 da şehrin etrafına surlar yaptırdılar. 1509'da Feltre şehri merkezi Cambrai Ligi ile Venedik orduları arasında muharebelere merkez oldu ve büyük tahribata uğradı. Sonradan Venedikliler bu şehir merkezi zamanın mimarı tarzlarına uyuyarak yeniden yaptılar. 1797'de Venedik Cumhuriyeti'nin Fransa tarafından yıkılmasından sonra bir müddet şehir Fransa idaresinde kaldı. İmparatorluğu sırasında Napoleon 1807'de Fransız Savunma Nazırı'na "Feltre Dükü" unvanı verdi. 1814 Viyana Kongresi kararların göre Avusturya İmparatorluğu'na katıldı. 1866'da ise Avusturyalılarain İtalya Bağımsızlık Savaşı'nada yenilmeleri ile İtalya Krallığı'na dahil oldu. Birinci Dünya Savaşı sırasında Avusturya ordularının hücumuna uğradı ve Feltre bir bir Avusturya orduları kuşatmasına hedef oldu. Şehrin dışında: Cesiomaggiore, Fonzaso, Lentiai, Mezzano (TN), Pedavena, Quero, Seren del Grappa, Sovramonte, Vas Feltre'nin şu kentlerle kardeş şehir bağlantısı bulunmaktadır: Dilara Bilge Dilara Bilge (d. 20 Ağustos 1990, İstanbul), Türk voleybolcudur. İlk voleybola Galatasaray'ın altyapısında başladı. Bir yıllığına UPS Takımına kiralandı. 2009 yılında takıma geri dönmüştür. 2011-2012 sezonunda Karşıyaka SK forması giymiştir. Aynı sezon Türkiye Bayanlar Voleybol 2. Ligi'nde Eskişehir'de oynanan final maçlarında forma giymiştir. BC Lietuvos Rytas BC Lietuvos Rytas Litvanya'nın Vilnius kentinde bulunan profesyonel basketbol kulübüdür. Kulübün ismi Litvancada "Litvanya Sabahı" anlamına gelmektedir. 1992 MTV Video Müzik Ödülleri 1992 MTV Video Müzik Ödülleri, 9 Eylül 1992'de canlı olarak yayınlanan, 16 Haziran 1991 ile 15 Haziran 1992 arasında piyasaya cıkmış kliplerin ödüllendirildiği programdır. Los Angeles'taki UCLA Pauley Pavillion'da gerçekleştirilen ödül töreni Dana Carvey tarafından sunuldu. Kazananlar kalın yazı ile yazılmıştır. Yeşilırmak Kayalığı Yeşilırmak Kayalığı, Limnidi Kayalığı veya Petra Tou Limnidi, Kuzey Kıbrıs'ta, Yeşilırmak köyünün yakınlarında bulunan kayalık küçük bir adacık. Kıbrıs'taki ilk yerleşim burada yapılmıştır. Yerleşim, Neolitik Çağ'a dayanmaktadır. Sadece bu adacık üzerinde değil, bölgedeki diğer tepelerde de yerleşim tespit edilmiştir. Kayalık İsveç Kıbrıs Keşif Gezisi sırasında arkeolojik kazılara ev sahipliği yapmıştır. Ahmet Tolgay, kayalığı şöyle tanımlamıştır: İsveç Kıbrıs Keşif Gezisi üyeleri Vouni'deki kazılarına devam ederken bu kayalık gözlerine çarpar. Adacığa gitmek için bir tekne isterler; ancak tekne gelmeyince adacığa yüzerek giderler ve kazılara başlarlar. Ekip, iki hafta boyunca, "neolitik toz ve fareler ile uğraşarak" adacıkta kazı yapmıştır. Merve Dalbeler Seniye Merve Dalbeler (d. 27 Haziran 1987, İstanbul), Türk voleybolcudur. Kariyerine Haznedar Spor Kulübü'nde başladı. Gösterdiği başarı sonucu Eczacıbaşı'ya transfer oldu. Kariyerine smaçör olarak başlamıstı. Daha sonraları mevkisini değiştirerek liberoluk yapmaya başladı. Sonrasında Yeşilyurt'ta oynadı. 2010 yılında Galatasaray'da forma giyen oyuncu, 2011 yılında Fenerbahçe Spor Kulübü'ne transfer oldu. Karina Ocasio Karina Ocasio (d. 8 Ocak 1985), Porto Rikolu voleybolcu. İlk voleybola Sirio Perguia'da başladı. Sonrasında Caoduro Cavazzale, Valencianas de Juncos, Heungkuk Life Pink Spiders'te oynadı. 2010 yılında Galatasaray'la anlaştı. Halk Partisi Halk Partisi isimli siyasi partiler Sinop HavalimanÄ± Sinop Havalimanı (IATA: NOP, ICAO: LTCM), 1993 yılında hizmete başlamıştır. Yıllık yolcu kapasitesi 150.000 dir. Şehre uzaklığı 8 km dir. 05/23 Pisti 2000x45boyutunda olup pist beton kaplamadır. Yolcuya açık alanlar 343m² olup, otopark kapasitesi 100 araç dır. IATA Kodu 2012 yılı itibarı ile NOP olarak değiştirilmiştir. (*)Kaynak: DHMI.gov.tr İbnü'l-Bevvab İbnü'l-Bevvāb, Ebu 'l-Ḥasan ʿAlī b. Hilāl. Büveyhoğulları döneminde yaşamış ünlü hattat. İbnü 's-Sitrī olarak da bilinir. Hicri 413/Miladi 1022 yılında Bağdat'ta vefat etmiştir (Bu tarih muhtemelen kaynaklarda tesadüf edilen diğer tarihten [423/1031] yeğdir.) Devrinin hükûmet çevrelerinde bulunmuş, Bağdat'ta özellikle Vezir Faḫrü 'l-Mülk Ebū Ġālib Muḥammed ibn Ḫalef'in yakınında çalışmıştır. Bir süreliğine Şīrāz'daki Büveyhî Behāʾü d-Devle'si kütüphanesinin başına geçmiştir. Aynı zamanda tezhip ustası (Bu sanat dalında verdiği eserlerden yalnız bir tanesi günümüze ulaşmıştır) ve Kur'an'ı ezbere bilen inançlı bir Müslümandı. Kur'an'ı altmış dört kez kaleme aldığı söylenir. Bunun yanında Fıkıh alanında çalışmalar yapmış bir âlim ve hat sanatı üzerine bir makaleyle öğretici bir şiirin müellifidir. Erken dönem Arap müelliflerine göre şöhretinin asıl sebebi ise kendisinden bir yüzyıl önce yaşamış meşhur vezir İbn Muḳle tarafından icat olunan hat çeşidini tekmil edip ancak halefi Yāḳūt el-Mustaʿṣımī maarifetiyle fevkine geçilecek kadar muvazeneli bir zarafet derecesine getirmiş olmasıdır. Kurallarını yazdığı "oranlı yazı", yahut ḫaṭṭu 'l-mensūb meşhurdur. Yakın zamanda E. Robertson ve N. Abbott, hüsnülhat makalelerinde belirtilen geometrik oranlardan yola çıkarak bu hattı tekrar yaşatmaya çalışmışlardır. Bugün İbnü 'l-Bevvāb'ın tezhip ve hat hünerini, 391/1000-1 tarihli ve İbnü 'l-Bevvāb imzalı Chester Beatty Kütüphanesi (MS K. 16) Kuran nüshasında görebiliyoruz. Bu eserde kullanılan nesih ve geometrik-nebati süslemeler, D. S. Rice'ın çalışma konusu olmuştur. Rice, bu eserin hattatın, hattata atfedilen beş diğer eserin de taklit olduğunu göstermiştir (Bunların arasında İstanbul'da muhafaza edilmiş, 11. asırdan kalma, sahte imzalar taşıyan Selāme ibn Cendel Dīvān'ı vardır). Terrence Malick Terrence Malick "(d. 30 Kasım 1943; Ottawa, Illinois)", Amerikalı Süryani yönetmen, senarist ve film yapımcısı. 1969'dan beri devam eden sinema hayatında beş uzun metrajlı film yönetmiştir. 1973 yılında yönettiği Badlands ve 1978 yılında yönettiği Days of Heaven isimli filmlerle adından söz ettiren ve büyük başarılar kazanan yönetmen daha sonra 20 yıl kadar sinemaya ara verdi. Malick, 1998 yılında yönettiği İnce Kırmızı Hat filmiyle 1998 yılı En İyi Yönetmen Akademi Ödülü'ne aday gösterildi. Aynı filmle 49. Berlin Uluslararası Film Festivali'nde Altın Ayı ödülünü kazandı. Yönetmen, 2011 yılında ise 64. Cannes Film Festivali'nde The Tree of Life isimli filmiyle Altın Palmiye ödülüne layık görüldü. Terrence Malick "Ottawa -