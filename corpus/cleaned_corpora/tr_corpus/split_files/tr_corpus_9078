Yarışması'na katıldı. Finalde 192 puanla "My Number One" şarkısının ardından ikinci olan Malta, bu bağlamda tarihinin en başarılı Eurovision şarkısını elde etmiş oldu.Sahne'ye yine tek başına çıkmış ve pembe bir kıyafet giymiştir. 7 Şubat 2009'da Chiara, Eurovision Malta ön elemelerini bir kez daha kazandı. What If We adlı şarkı, 12 Mayıs 2009'daki ilk yarı finali geçti ve sonunda finale kaldı. O sene Rusya'nın başkenti Moskova'da düzenlenen finalde yirmi beş şarkı arasında yirmi ikinci oldu. Sahneye tek başına çıktığı ve sahne performansı göstermediği için başarılı olmadığı savunulmuştur. Kartal Bulutsusu Kartal Bulutsusu (ayrıca Messier 16, M16, veya NGC 6611 olarak da bilinir) Jean-Philippe de Cheseaux tarafından 1745-46 yılında keşfedilmiş Yılan takımyıldızında bulunan genç bir açık yıldız kümesidir. Adı kartalı anımsatan şeklinden kaynaklanmaktadır. Kartal Bulutsusu, IC 4703 katalogda yayma salma bulutsu veya H II bölgesi olarak yer alır. Bu bölgedeki aktif yıldız oluşumu 7.000 ışık yılı uzaklıktadır. Bulutsunun merkezi yakınında yükselen ve fil hortumları veya Yaratılış Sütunları olarak tanımlanan yoğun, tozlu sütunlar ışıkyılları uzunluğundadır; ancak yıldızları oluşturmak üzere kütleçekimsel olarak büzülmektedir. Küme yıldızlarından gelen enerji yüklü ışınımlar, sütunların uçları yakınında bulunan malzemeyi aşındırarak, önünde sonunda içlerinde gömülü durumdayken oluşan yeni yıldızları ortaya çıkarmaktadır. Bulutsunun sol üst kenarından uzanan bir diğer tozlu yıldız oluşum sütunu ise Kartal Bulutsusu'nun Perisi olarak tanınmaktadır. Bulutsudaki en parlak yıldız 8,24 görünür parlaklığıyla iyi bir dürbünle kolayca gözlenebilir. Windsor SarayÄ± Windsor Castle (Windsor Sarayı), dünyanın hususi ikametgâha tahsis edilmiş ve tarihin en uzun süreli ikâmet halinde bulunan sarayıdır. Buckingham Sarayı ve Edinburgh'daki Holyrood Sarayı ile beraber Britanya monarşisinin resmi ana rezidanslarından biridir. Kale Berkshire kontluğunda bulunan Windsor kentindedir. Sarayın alt kısmından Thames Nehri nehri güneye doğru yol alarak başkent Londra'ya istikametine akar. Kraliçe II. Elizabeth yılın birçok hafta sonunu Windsor Sarayı'nda geçirir.Bu vesile ile binayı hem devlete ait kabullerinde hem de özel amaçları için kullanır. Windsor Saray'nın temelleri I. William zamanına aittir. İngiltere'nin birçok kral ve kraliçesinin sarayın kostrüksiyonunda ve gelişiminde doğrudan etkisi olmuştur, ki burası her birinin kendi zamanına göre kendilerine garnizon, kale, ikametgâh,resmi palas ve bazen de hapishane olarak hizmet vermiştir. Britanya monarşisinin ve sarayın tarihçesi birbirlerine kopmaz bağlarla bağlıdır. Sarayın tarihçesi ona sahip olan monarkların kronolojik hükümranlıklarından takip edilebilir. Ülke barış içindeyken saraya büyük ve görkemli odalar eklenirdi. Savaş zamanında ise sarayın sağlamlaştırlması yapılırdı. Bu örnek bu güne değin hep böyle süre gelmiştir. 1992 yılında kalede çıkan yangın, yaklaşık 100 odaya zarar vermiştir.Kalede Rembrandt, Rubens, Canaletto ve Gainsborough gibi sanatçıların eserleri bulunmaktadır.Yine kalede yer almakta olan Kraliçe Mary'nin oyuncak bebek evi, dünya üzerindeki en ünlü oyuncak bebek evi olma özelliğini korumaktadır. Bu bebek evi, Sir Edwin Lutyens tarafından 1923'te tasarlanıp Kraliçe Mary'e hediye edilmiştir. St.George salonunda bulunan yemek masasında 160 konuk ağırlanabilmektedir.Kale 268 tenis sahası büyüklüğünde olup, aktif olarak 40 odası kullanılmaktadır. David Prowse David Charles Prowse (d. 1 Temmuz 1935) İngiliz vücut geliştirici, halter ve oyuncu. En ünlü rolü Yıldız Savaşları'ndaki Darth Vader rolüdür. Orijinal Yıldız Savaşları üçlemesinde Darth Vader rolünü David Prowse oynamıştır. Film boyunca konuşmaları da o yapmıştır ancak George Lucas'ın isteğiyle onun sesi değil James Earl Jones'un seslendirilmesi kullanılmıştır. filminde maskesiz Darth Vader sahnesinde onun oynaması beklerken bu sefer de yerine Sebastian Shaw kullanılmıştır. Filmdeki dövüş sahnelerinde ise rolünü Bob Anderson'a bıraktı. David Prowse birkaç fan filminde oynamakla beraber birçok Star Wars etkinliğine katılmaktadır. 1968 tarihli "The Champions" dizisinde ufak bir rol oynamıştır. A Clockwork Orange adlı filmde, yazarın yardımcısını oynamıştır. Darth Vader dışındaki en önemli rolü 1975'te çocuklara trafikte güvenliği öğreten bir süper kahraman olan "Green Cross Code Man"dır. Bu rolle 2000'de İngiliz Şövalyelik Nişanı almıştır. Diğer önemli küçük rolleri 1971 tarihli Otomatik Portakal'da bir bodyguard, 1972'de Vampire Circus'ta sirk görevlisi, "Casino Royale", "The Horros of Frankenstein" ve "Frankenstein and the Monster from Hell" filmlerinde Frankenstein'ın canavarı rolleridir. 1962'e Avustralya'da yapılan bir halter organizasyonunda İngiltere'yi temsil etmiştir. 1978 tarihli Superman'de Christopher Reeve'in hazırlanmasına yardım etmiştir. Şu sıralar Star Wars kıyafetleriyle ilgili bir fan grubu olan 501. Lejyon'un liderliğini yapmaktadır. TBMM 6. dÃ¶nem milletvekilleri listesi TBMM 6. dönem milletvekilleri listesi, 3 Nisan 1939 - 15 Aralık 1943 tarihleri arasında Türkiye Büyük Millet Meclisi'nde görev yapmış milletvekillerinin listesidir. Bu dönemdeki tüm milletvekilleri Cumhuriyet Halk Partisi'nden seçildi. Messier 15 Messier 15 veya M15 (diğer adıyla NGC 7078) Kanatlıat takımyıldızında bulunan küresel yıldız kümesidir. Giovanni Domenico Maraldi tarafından 1746 yılında keşfedilmiş ve 1764 yılında Charles Messier kataloğuna dahil etmiştir. Yaklaşık 13,2 milyar yıl yaşındadır ve bilinen en eski küresel yıldız kümelerinden biridir. İçerisinde bir gezegenimsi bulutsu olduğu bilinen tek küresel yıldız kümesidir. M15, Kanatlı At'ın burnunu oluşturan Epsilon Pegasi'nin (ε Peg) kuzeybatısında yer alır. Yani küme, atın tam burnunun ucunda denebilir. Ortalama 6,2 kadir parlaklıktaki M15, temiz gökyüzü koşullarında çıplak gözle de görülebilir. Bu küme sonbaharın en çok gözlenen gökcisimlerinden biridir. Kümenin gökyüzünde dürbünle bulunması ve görülmesi çok kolaydır. TBMM 7. dÃ¶nem milletvekilleri listesi TBMM 7. dönem milletvekilleri listesi, 8 Mart 1944 - 14 Haziran 1946 tarihleri arasında Türkiye Büyük Millet Meclisi'nde görev yapmış milletvekillerinin listesidir. Bu dönemdeki tüm milletvekilleri Cumhuriyet Halk Partisi'nden seçildi. Tek partili son meclistir. Messier 14 Messier 14 (diğer adıyla M14 veya NGC 6402) Yılancı takımyıldızı yönünde bulunan bir küresel yıldız kümesidir. Charles Messier tarafından 1764 yılında keşfedilmiştir. Yaklaşık olarak 30.000 ışık yılı uzaklıkta, 100 ışık yılını kaplayan bir alanda 100.000 civarında yıldız içerir. Messier 14, küçük ve zayıf bir nesne olduğundan dürbün ve küçük teleskoplarla bulunması pek kolay değildir. Gözlem için en kolay yol, önce Delta Ophiuchi'nin tespit edilmesi ve bir karış doğusundan başlanmasıdır. Göreceli büyüklüğü nedeniyle önce bir yıldız gibi görünecektir. Fakat yakından incelendiğinde bunun bir yıldız olmadığı anlaşılır. Büyük teleskoplarla küresel yapı gözlenebilir hatta eliptik yapısı bile fark edilebilir. Ahmet CaferoÄŸlu Ahmet Caferoğlu (17 Nisan 1899, Gence - 6 Ocak 1975, İstanbul), Türk dilbilimci. Türkçenin temel yapıtları, etimolojisi, Türk lehçeleri ve Anadolu ağızları üzerine çalışmalar yapmıştır. Türkiye'deki ilk ağız araştırıcısı ve dil tarihçisi unvanına sahip bilimdamıdır. 1946-1973 yılları arasında İstanbul Üniversitesi Edebiyat Fakültesi Türk Dili Tarihi Kürsüsü'nün başkanlığını yapmıştır. İlk cildi 1959'da yayımlanan ve Türkoloji dilciliğin tarihinde Almanca "Fundamenta" adıyla tanınan; eski, yeni ve en yeni Türk yazı dilleri ve tarihî lehçelerine ilişkin ilk bilimsel denemeler seviyesinde bir el kitabı olarak da bilinen eseri hazırlayanlardan birisidir. 1899 yılında Gence'de doğdu. Üç yaşında iken babası İsmail Bey'in ölümü üzerine annesi Cevher (veya Güher) Hanım tarafından büyütüldü. 1905'teki Ermeni-Müslüman davası döneminde ailesiyle Semerkant'a göç etti. İlk ve orta öğrenimini Semerkand'da tamamladıktan sonra Azerbaycan'a döndü; lise öğrenimini 1916'da Gence'de tamamladı. Kiev Yüksek Ticaret Enstitüsü'nde başladığı eğitimini yarım bırakmak zorunda kaldı ve Ekim Devrimi'nden sonra Gence'ye döndü. Bir süre Bakü Üniversitesi Türkoloji bölümüne devam ettikten (1919) sonra Azerbaycan'ın bağımsızlık mücadelesine katıldı. Nuri Paşa'nın komutanlık ettiği Kafkas İslam Ordusu'nda çarpıştı. Azerbaycan'da Sovyet yönetimi kurulması üzerine 1920'de Türkiye'ye iltica etti. Yükseköğrenimini İstanbul Üniversitesi Edebiyat Fakültesi'nde tamamladı (1924). Bir süre İlahiyat Fakültesi kütüphanesinde memurluk yaptı. Daha sonra Türkiyat Enstitüsü'nde asistan oldu. 1925'te Alman Dışişleri Bakanlığı'nın verdiği bursla Almanya'ya giderek Berlin ve Breslau üniversitelerinde okudu. Breslau Üniversitesi'nde Friedrich Giese'nin yönetiminde hazırladığı "75 Azarbajğanisce Lieder "Bajaty" in der Mundart von Gandscha nebst einer sprachlichen Erklarung" (1929; Gence Ağzında 75 Azerbaycan Bayatısı Türküsü Bir Dil Açıklamasıyla) adlı teziyle doktor oldu. Aynı yıl Türkiye'ye döndü, İstanbul Darülfünunu Edebiyat Fakültesi Türk Dili Tarihi Kürsüsü'ne müderris muavini olarak atandı. 1938'de profesör oldu. 1946'da Yeni Türk Dili Kürsüsü başkanı oldu. 1973'te emekli oluncaya değin bu görevde kaldı. Azerbaycan Yurt Bilgisi (1932-1934), Türk Amacı (1942-1943) gibi dergilerin sorumlu müdürlüğünü, Türkiyat Enstitüsü'nün de müdürlüğünü yaptı (1965-73). 1946'dan başlayarak "İstanbul Üniversitesi Edebiyat Fakültesi Türk Dili ve Edebiyatı Dergisi" onun başkanlığı altında yayımladı. 6 Ocak 1975'te İstanbul'da öldü. Zincirlikuyu Mezarlığı'nda toprağa verildi. Türk Dilinin hemen her alanıyla ilgili araştırma ve incelemeler yayımladı. Türk dilinin gelişme aşamalarını göz önünde bulundurarak dört cilt olarak düşündüğü, ama iki cildini yayımlayabildiği "Türk Dili Tarihi"nin (1958-64) ilk cildi Türk dilinin başlangıcından 9. yüzyıla, ikinci cildi ise 10. yüzyıldan 15. yüzyılın ortalarına değin süren dönemi içerir. Türk sözlükçülüğü üzerinde de ayrıntılı biçimde duran Caferoğlu, ilk Türk sözlükçüsü Kaşgarlı Mahmud'u tanıtan bir kitap yazmış ("Kaşgarlı Mahmut", 1938), Ebu Hayyan'ın Kıpçakca sözlüğünü yayıma hazırlamış ("Kitabü'l-İdrak" "li-Lisani'l-Etrak", 1931), Uygur Türkçesinin söz varlığını derleyen kapsamlı bir sözlük çalışması ortaya koymuştur ("Uygur Türkçesi", 1934-38, 3.bölüm; "Eski Uygur Türkçesi Sözlüğü" 1968). Anadolu'nun çeşitli yörelerinden yaptığı dil derlemerini de 9 cilt olarak yayımlamıştır "Anadolu Dialektolojisi Üzerine Malzeme", 1940-41, 2 cilt; 1942; "Anadolu Ağızlarından Toplamalar", 1944; "Güneydoğu İllerimiz Ağızlarından Toplamalar", 1945; "Kuzeydoğu İllerimiz Ağızlarından Toplamalar", 1946; "Orta Anadolu Ağızlarından Derlemeler", 1948; "Anadolu İlleri Ağızlarından Derlemeler", 1951). "Philologiae Turcicae Fundamenta" 'da "Anadolu ve Rumeli Ağızları","Azerbaycan Dili" (G.Doerfer ile birlikte) ve "Azerbaycan Edebiyatı" bölümlerini yazmıştır. Türk kavimlerine ilişkin notları ölümünden sonra kitaplaştırılmıştır ("Türk Kavimleri", 1983). TBMM 8. dÃ¶nem milletvekilleri listesi TBMM 8. dönem milletvekilleri listesi, 5 Ağustos 1946 - 24 Mart 1950 tarihleri arasında Türkiye Büyük Millet Meclisi'nde görev yapmış milletvekillerinin listesidir. TBMM 9. dÃ¶nem milletvekilleri listesi TBMM 9. dönem milletvekilleri listesi, 22 Mayıs 1950 - 12 Mart 1954 tarihleri arasında Türkiye Büyük Millet Meclisi'nde görev yapmış milletvekillerinin listesidir. Ä°hsan Okay İhsan Okay (d. 7 Ağustos 1969, İstanbul, Türkiye) eski Türk futbolcudur. Gaziantepspor, Antalyaspor ve İstanbul Büyükşehir Belediyespor formalarını giyen oyuncu, 1998-2000 sezonunda amatör kulüplerden Sümerspor'da top koşturmuş, sadece bir kez Türkiye U-18 kadrosunda yer almıştır.Bir dönem Galatasaray'da da oynamıştır. Soul Train Müzik Ödülleri Soul Train Müzik Ödülleri, her yıl düzenlenen ödül törenidir. Her yıl siyah müziğinin en iyi çalışmalarını ödüllendirmek amacıyla düzenlenmektedir. "Soul Train" programının yapımcıları tarafından yapılmaktadır ve adını buradan almaktadır. Her yıl tören boyunca çeşitli R&B ve hip hop sanatçıları performanslar sergilemektedirler. USS Missouri (BB-63) USS "Missouri" (BB-63) ("Mighty Mo" veya "Big Mo"), ABD Deniz Kuvvetleri'ne bağlı Iowa sınıfı zırhlı. ABD Deniz Kuvvetleri'nde Missouri eyaletinin onuruna isimlendirilmiş dördüncü gemi. Missouri ABD tarafından inşa edilmiş son muharebe gemisidir. Güvertesinde Japon İmparatorluğunun kayıtsız şartsız teslimiyet belgesinin imzalanması ile II. Dünya Savaşı'nın sona ermesine sahne olmuştur. MÄ±srata Mısrata, (Ar. ), Libya'nın kuzeybatısında yer alan bir liman kenti ve Mısrata vilâyetinin idârî merkezi. Mısrata, Türkçede Trablusgarb adı verilen bölgede, başkent Trablus'un 210 km kadar doğusunda, Akdeniz kıyısında aynı isimli bir burunda kurulmuştur. 2010 yılı sayımına göre nüfusu, 400.000 kişidir. Trablus ve Bingazi'den sonra, Libya'nın üçüncü büyük şehridir. Şehir Libya Türkleri'nin ana merkezi kabul edilir. Şehrin 2/3'ü Türklerden oluşmaktadır( 270.000 2019 verisi) TBMM 10. dÃ¶nem milletvekilleri listesi TBMM 10. dönem milletvekilleri listesi, 14 Mayıs 1954 - 12 Eylül 1957 tarihleri arasında Türkiye Büyük Millet Meclisi'nde görev yapmış milletvekillerinin listesidir. Holyrood Sarayı Edinburgh'daki Palace of Holyrood House veya Holyrood Sarayı Britanya kraliyet ailesinin İskoçya'daki rezidansıdır.Royal Mile'nin güney ucunda bulunur ve oradan yukarıya Edinburgh Sarayı'na kadar uzanır. 1128 yılında buraya "Holyrood Abbey" adı verilen ve "Abtei" tabir edilen bir kilise hücresi inşa edildi.(Abtei'lar rahibelerin ömürlerini ibadet ve tanrıya adayarak geçirdikleri yerlerdir.)Bir zamanlar "Abtei"'ın misafirhanesi olan bölüm adım adım genişletildi;ayrıca 1528-1532 yılları arasında arazinin kuzey batısında birçok şeyin yanında bir ikâmet kulesi oluştu."Palace of Holyrood House" bugünkü şekliyle 17. yüzyılda inşa edildi.Sarayın tarihe geçişinin en önemli sebebi ise içinde zaman zaman ikamet eden Mary Stuart sayesindedir. TBMM 11. dÃ¶nem milletvekilleri listesi TBMM 11. dönem milletvekilleri listesi, 27 Ekim 1957 - 27 Mayıs 1960 tarihleri arasında Türkiye Büyük Millet Meclisi'nde görev yapmış milletvekillerinin listesidir. Toyota FJ Cruiser Toyota FJ Cruiser, Hino'nun 2007 yılından beri ürettiği 2 kapılı kompakt SUV modelidir. Tüm FJ Cruiser'lar Hino tarafından Hamura Japonya'da yapılmıştır. 4.0L V6 motor tipi vardır. 6 ileri düz vites motoru sadece 4WD'de kullanılmaktadır. Bir de 5 ileri otomatik vites seçeneği vardır. Toyota Hi-Lux platformunda üretilmiştir. Toyota Fortuner Toyota Fortuner, Toyota'nın 2005 yılından beri ürettiği 5 kapılı SUV modelidir. 2.7 ve 4.0 VVT-i & 2.5, 3.0 D-4D motor tipi vardır. Benzin ve dizel ile çalışır. IMV platformunda üretilmiştir. Hâkimler Kitabı Hakimler Kitabı (İbranice: "Sefer Shoftim" ספר שופטים) İbranice yazılmış bir Kitab-ı Mukaddes kitaplarından biridir. Tanah'da ve Hristiyanların Eski Ahit'inin içinde yer alır. Başlığı içeriğine atıfta bulunur; kitap Hakimler'in (günümüzdeki hakimlerle karıştırılmamalıdır; bu hakimler İsrailoğullarına yönetim ve adalet konularında yardım edip kılavuzluk yapıyorlardı.) tarihçesini ve onların zamanlarını anlatmaktadır. Lexus RX Lexus RX, Lexus'ün 1997 yılından beri ürettiği 4 kapılı SUV modelidir. Araçta sadece 5 ileri otomatik vites seçeneği vardır. Lexus RX'in Toyota Motor Corparation marka modelinin ismi ise Toyota Harrier ismidir. BaykuÅŸ Bulutsusu Baykuş Bulutsusu (diğer adıyla M 97 veya NGC 3587) Büyük Ayı takımyıldızı bölgesinde yaklaşık olarak 2.030 ışık yılı uzaklıkta bulunan bir gezegenimsi bulutsudur. Pierre Méchain tarafından 16 Şubat 1781 tarihinde keşfedilmiştir. M97 oldukça karmaşık bir gezegenimsi olarak kabul edilir. 16 kadir parlaklığa sahip merkezi yıldız 0,7 Güneş kütlesi ve bulutsu ise 0,15 Güneş kütlesine sahiptir. Yaklaşık olarak 6000 yıl önce oluşmuştur. I Am... World Tour I Am... World Tour, Amerikalı şarkıcı Beyoncé'nin üçüncü konser turnesi. "I Am… Sasha Fierce" albümünü desteklemek için düzenlenen turne, Mart 2009'da başladı. Turne Amerikalar, Avrupa, Asya, Afrika, Avustralya ve Yeni Zelanda'yı kapsadı. Mart sonunda Kuzey Amerika'da başlayan turne, resmî olarak Nisan ayında Zagreb konseriyle başladı. I. Musa Mansa Kankan Musa 14'üncü yüzyılda onuncu mansa veya Mali İmparatorluğu'nun yükseliş dönemindeki imparatoruydu. Ülkeyi mansa olarak 1312 yılından 1337 yılına kadar yönetti. Musa, en çok 1324 yılında hac için Mekke'yi ziyareti ve İslami bilginlik velinimetiyle anılır. Mansa Musa'nın doğum tarihi bilinmemektedir. Sözlü tarihi olaylar onun Mansa Abubakari I'nin torunu, Sundiata Keita'nın yarı-kardeşi olduğunu nakleder. Musa'nın babası Faga Laye isimli bir prensti. Fakat hiçbir zaman mansa (kralların kralı) unvanını elde edemedi. Musa mansa, 1312 yılında Mali krallarının en güçlüsü olarak tahta çıktı. Kendisi dindar, samimi bir müslümandı. İslam etkisini yaymak için imparatorluğunda görkemli camiler inşa etti. İmparatorluğu döneminde Timbuktu sadece Afrika'da değil tüm islam dünyasında büyük bir kültür merkezi haline geldi. Mansa Musa güç haline geldiğinde Mali İmparatorluğu hala güneyde altın ülkesine giden ve kuzeyde tuz topraklarına giden ticaret yolu rotasına kesin olarak hakimdi. Musa'nın iktidarlığı dönemi altında altın-tuz ticareti Sahara ortasında Timbuktu'da odaklanmaya geliyordu. Şehir bolluk, bereket içindeydi (Trans-Sahara ticaret rotasına girmiş pek çok kasaba gibi). Bu geniş çapta altın ticareti, tuz, fildişi, kola nuts ve kölelere dayanıyordu. Musa Mansa, Mali'nin etkisini Timbuktu şehri dahil olmak üzere pek çok toprağı imparatorluğunun kontrolü altına getirerek Afrika boyunca genişletti. Ve Batı Sudan'ın büyük bir parçasını tek sistemli ticaret ve yasa içinde idare etti. Bu yapılması beceri, güç veya cesaret isteyen bir şeydi ve bu Musa Mansa'yı Afrika tarihinde en büyük devlet adamlarından biri yaptı. Mansa'nın koruması altında Timbuktu şehri zenginlikte ve prestijde büyüdü ve en güzel şairlerin, bilim adamlarının, Afrika ve Orta Doğu'lu sanatçıların toplantı yeri haline geldi. Musa Mansa'nın 1324 yılında Mekke'de hacı oluşuyla Mali İmparatorluğunu İslam dünyasının dikkatine getirdi. Musa Mansa, 60 Bin fakire dağıtılmak üzere 80 devenin taşıdığı 2 tondan fazla altını içeren bir kervanın başında Kahire'ye vardı. Kervana 12.000 köle eşlik ediyordu ve saf altını 500 kişi taşıyordu. Musa Mansa Mısır'da savurgan bir şekilde pek çok altını hediye ederek harcıyordu. Böylece altının değeri düştü. Ve birçok sene için eski değerini alamadı. Kahire'de Mısır sultanı, Musa Mansa'yı büyük bir hürmetle bir hoca gibi kabul etti. Görkemli kervanı bir sansasyona sebep oluyor ve onu getiriyordu. Mali 14. yüzyılda çok meşhur hale geldi ve Avrupalı harita yapımcılarının dikkatini çekmeye başladı. 1375 yılında üretilen bir haritada Musa Mansa, Batı Afrika'nın ortasında tahtında otururken sağ elinde bir altın külçesi tutarken gösterildi. Kutsal şehirlerden Mekke ve Medine'yi ziyaretinden sonra Mansa Musa, krallığı içinde büyük camileri, koskocaman kütüphaneleri ve medreseleri (İslam üniversitesi) boydan boya inşa işine girdi. Pek çok Arap bilim adamı (şair ve mimar, Abu-Ishak Ibrahim-es-Saheli) islam alimlerini kendileriyle Timbuktu şehrine geri gelmesine yardım etti. Mansa Musa, daima ilmin gelişmesine ve İslamın yayılmasını cesaretlendirmiştir.Hükümdarlığının ilk yıllarında Sudan'lı öğrencileri Fas üniversitesi'nde öğrenim görmeleri için göndermiştir. O, Abu-Ishak Ibrahim-es-Saheli'yi Timbuktu'da Ulu Camii(Djingareyber Camii) ve kendisinin kraliyet sarayını yapması için görevlendirmiştir. Djingareyber Camii bugün hala ayakta durmaktadır. Cami dokuz sıra kare direk içermekte ve ibadet edecekler için 2.000 kişilik bir yer sağlamaktadır. Es-Saheli, bu bölgede pişmiş tuğla ve çamuru inşaat malzemesi olarak tanıttı. Djingarey'in çamur konstrüksüyonu 660 yıllık eski bir gelenekle tesis edildi ve hala ayakta durmaktadır. Djingarey Camii şehrin merkez camisi haline gelmiştir. Musa'nın hükümdarlığı döneminde Timbuktu, bir ticaret merkezi olarak zenginleşti İslam ilimleri merkezi olarak gelişti. Mali İmparatorluğunun 15.yüzyılda bölge üzerinde kontrolünü kaybetmesine sonra bile Timbuktu, Afrika-alt Saharasının büyük İslam merkezliğini devam ettiriyordu. Musa'nın ölümüyle ilgili bir kayıt yoktur. Buna rağmen genellikle 1330'lu yıllarda öldüğüne inanılır. En çok olası ölüm tarihi 1337 olarak verilir ve ölümü tabii nedenlerle olmuştur. LÃ¼zumsuz Adam Lüzumsuz Adam, Türk yazar Sait Faik Abasıyanık'ın 1948 yılında yayınlanan dördüncü kitabı. Sait Faik bu kitapla yeni bir öykü tarzına yöneldi. Kitaptaki on dört hikâye de İstanbul'da geçmektedir. "Lüzumsuz Adam"'daki öykülerde, yazar, olay örgüsünü arka plana iterek düşüncelere, çağrışımlara ve hislere yer verdi. İnsanların iç dünyalarını anlattı. Anlatımında ise halk anlatıcılığının izleri görülmeye başladı. Abasıyanık, kendine özgü deyimler ve argolar da kullandı. Kitapta yer alan "İp Meselesi" isimli öyküde ise Sait Faik, yaşamının son günlerinde ağırlık verdiği gerçeküstücü tarzı ilk kez denedi. Abasıyanık, bu kitabı "Lüzumsuz Adam" isimli öyküyü yazmadan önce "Kestaneci Dostum" adıyla yayımlaması için Rakım Çalapala'ya verdi. Yazar, bu kitap için 100 lira telif ücreti de aldı. 1947 yılında ise yeni bir öykü yazdı. İsim bulamadığı bu öyküsünü okuyan Yaşar Nabi, isim olarak daha önce Sabahattin Ali'den duyduğu "Lüzumsuz Adam"'ı önerdi. Bu öneriyi beğenen Sait Faik, hikâyesinde kullandı. 1948'de yeni bir kitap yayınlaması gündeme gelince, Sait Faik, Çalapala'ya verdiği "Kestaneci Dostum"'u Yaşar Nabi'ye getirdi. Kitaba adını veren hikâye yüzünden yazarın karakola çağrıldığını bilen Nabi, Abasıyanık'a "Kestaneci Dostum"'u kitaptan çıkarıp onun yerine "Lüzumsuz Adam"'ı eklemeyi teklif etti. Bu teklifi yazar tarafından olumlu karşılanınca kitabın ismi de "Lüzumsuz Adam" oldu. "Lüzumsuz Adam"'la birlikte Sait Faik hikâyeciliğinde ikinci dönem başlamıştır. Abasıyanık artık konuşma dilinin canlılığını kullanmaya başlayarak klasik cümle yapısından devrik cümle yapısına geçti. Bu kitapta fark edilen bir diğer özellik de yazarın "ve" bağlacına karşı açtığı savaştır. Sait Faik'in bu konuda hiç "ve" bağlacı kullanmayan ve kullanılmamasını tavsiye eden Nurullah Ataç'ın yolundan gittiği düşünülür. Kitaptaki dokuz hikâyede hiç "ve" yoktur. Üç hikâyede bir tane, iki hikâyede ise iki tane "ve" kullanılmıştır. Ayrıca, Faik ilk üç kitabında sadece on tane devrik cümle kurmasına rağmen bu kitabın ilk öyküsünde sekiz tane kurmuştur. Sait Faik öykücülüğünde değişen bir diğer konu da öykülerin geçtiği mekanlardır. Bu kitaptaki öykülerin on tanesi kentte, dört tanesi ise Burgaz Adası'nda geçmektedir. Ne yabancı ülkelerde, ne de köyde geçen hikâyeler vardır. Abasıyanık, ilk dönem yazılarında özellikle emekçilere ve çalışanlara ama genelde insana duyduğu sevgiden bahseder. "Lüzumsuz Adam"'da ise biraz daha umutsuzlaşmıştır. Okuyucunun karşısında daha karamsar bir Sait Faik vardır. Bu durumu değişik sebeplere bağlayan eleştirmenler oldu. İlk grup yazarın rahatsızlığı sebebiyle umutsuzluğa kapıldığını söylerken ikinci grup yazarın eşcinselliğinin toplum tarafından hoş karşılanmaması yüzünden mutsuzluğa kapıldığını iddia etmektedir. Uluslararası Mersin Müzik Festivali Uluslararası Mersin Müzik Festivali, ("Merfest") Mersin Sanat Etkinlikleri Derneği tarafından organize edilmekte olan yıllık bir festivaldir. Festivalin ilki 2002'de yapılmıştır. Etkinlik her yıl düzenli olarak yapılmaktadır. Bu festival, Mersin’in ulusal ve uluslararası alanda duyulmasını sağlamıştır. Ayrıca, Mersin’de yaşayanları müziğin evrensel dünyasıyla buluşturmuştur. 7. Mersin Uluslararası Müzik Festivali kapsamında İspanya’dan Azerbaycan’a uzanan yelpazede konuk sanatçılar Mersin’e gelmiş ve birbirinden farklı müzik türlerini izleyenlerle paylaşmıştır. Klasik müzikten dansa, akapella korodan caz'a kadar pek çok farklı müzik ve gösteri türünü festival süresince bir arada izleme şansının sağlandığı, festival, 2007'de merkezi Brüksel’de bulunan Avrupa Festivaller Birliği'ne EFA üyeliğe kabul edilmiştir. Festival salonları genellikle Mersin Halkevi, Yenişehir Atatürk Kültür Merkezi ve Mersin Kongre ve Sergi Sarayı olmakla birlikte bazı konserler Kanlıdivane, Tarsus St. Paulus Müzesi, Latin Katolik Kilisesi, ve Kızkalesi gibi antik mekânlarda da yapılmaktadır. Lexus RX Hybrid Lexus RX Hybrid, Lexus'ün 2005 yılından beri ürettiği hibrit modelidir. Aracın şu anda sadece 2 nesil olduğu biliniyor. 1. Nesil 2005 yılından 2008 yılına kadar. 2. Nesil ise 2010-günümüze kadardır. Şu anda 1.nesilin üretimi durmuştur fakat; önceden gelip bayiilerde kalanlar hala satılmaktadır. 5 ileri sürekli değişken vites seçeneği vardır. 3.3L V6 hybrid sistem motor tipi vardır. Lexus RX Hybrid, 2010 yılından itibaren üretimine başlanacak 2.nesil RX Hybrid modelidir. Miyawaka, Fukuoka ve Japonya'da üretilmektedir. 6 ileri sürekli değişken vites seçeneği vardır. 3.5L V6 Hybrid sistem motor tipi vardır. Panonya Panonya, Drava, Sava ve Tuna Nehirlerine yakın, şu anda Macaristan sınırları içerisinde olan, eski yıllarda Lombardlar'a, Roma İmparatorluğu'na, Doğu Roma İmparatorluğu'na ve Sırplar'a ait olmuş bir bölgedir. KMyMoney KMyMoney, KDE projesi kapsamında geliştirilen bir kişisel finans yöneticisidir. Microsoft Money ile benzer şekilde çalışır, farklı hesap türlerini, gelir ve giderlerin sınıflandırılmasını, banka hesap mutabakatlarını, OFX, QIF aktarımlarını destekler. KMyMoney projesinin prensipleri: Ticari olarak erişilebilir kişisel finans yöneticilerinde bulunan tüm önemli özellikleri sağlamaya çalışmak ve özellikle teknik olmayan kullanıcılar için, kullanımda olan en kolay açık kaynak kişisel finans yöneticisi olmaktır. KMyMoney "Çift Kayıt" muhasebe ilkelerini kullanarak finansal değerlerinizin doğru düzende saklanmasını sağlar. KMyMoney, kişisel finans yönetimine yöneliktir. Küçük işletmelerin muahsebe ihtiyaçlarına yönelik ayarlanmamıştır. Müşter/satıcı/dokuman özellikleri eklentiler ile kullanılabilir. Nikki Benz Alla Montchak (Алли Мончак) ya da sahne adıyla Nikki Benz (11 Aralık 1981, SSCB), Ukraynalı pornografik film oyuncusu. Benz, Ukrayna'da doğdu. Genç bir yaşta Toronto'ya taşındı. 18 yaşından önce modelliğe başladı; defileler verdi ve Kanada genelinde satılan bir takvime kapak oldu. 18 yaşını doldurduğunda da egzotik dans dünyasının yolunu tuttu. Benz, 23 yaşını doldurmadan kısa bir süre önce yetişkin film endüstrisine girdi. İmzaladığı anlaşma ile Ocak 2003’te Gina Lynn ile birlikte “Strap on Sally 20” adlı ilk yetişkin sahnesini oynadı. İlk kadın-erkek sahnesi Ben English ile oynadığı “The Sweetest Thing” oldu. Toronto’daki sözleşmeleri yerine getirmek için geri dönmüştür, bu yaklaşık 18 ay sürmüştür. Sözleşmenin gereklerini tamamlayan Benz, Los Angeles’e taşınmıştır. Jill Kelly Productions ile de Eylül 2004’te sözleşme imzalamıştır. Benz, Eylül 2005 yılında TeraVision ile bir sözleşme imzaladı. Bu firmanın iflasıyla birlikte sözleşmesini arkadaşı Lucy Lee ile birlikte fesh etmiştir. Benz, birçok derginin kapağı olmuştur. Son olarak Haziran 2008’de Penthause’nin kapağı olmuştur. 2007’de AVN Ödüllerine en değerli pornografik film oyuncusu dalında aday gösterilmiştir. Fidelio Fidelio (Op. 72) 1791 yılında Ludwig Van Beethoven tarafından bestelenen ve librettosunu "Joseph Sonnleithner"'in yazdığı 2 perdelik opera eseri. Librettosunun düzenlemeleri "Stephen von Breuning" ve "George Friedrich Treitschke"'a aittir. Fidelio, Ludwig Van Beethoven'ın yazdığı tek operadır. Operanın gala prömiyeri 20 Kasım 1805 tarihinde Viyana'nın Theater an der Wien sahnesinde yapılmıştır. Sonradan iki defa değiştirilmiş olup genellikle son versiyon sahnelenmektedir. Devlet Operasında ilk kez 1942 yılında Ankara'da temsil edilmiştir. Not: Opera'nın ikinci versiyonu prömiyeri 29 Mart 1806'da yeni Florestan rolünün Joseph August Röckel tarafından oynanması dışında, aynı kişilerle sahnelenmiştir. İkinci versiyonun ikinci ve son sahnelenmesi 10 Nisan 1806'da yapılmıştır. Jaquino ve Marzeline tek başlarınadır. Jaquino Marzelline ne zaman kendisiyle evlenmeye razı olacağına sorar. Marzılline yanıt olarak onunla hiçbir zaman evlenmeyeceğini söyler; çünkü Fidelio'ya aşıkdir. ("Jetzt, Schätzchen, jetzt sind wir allein"- "Şimdi sevgilim yalnızız"). Jaquino hemen oradan ayrılır. Marzelline Fidelio'nun karısı olabilme emelini açıklar. ("O wär ich schön mit dir vereint" - "Eğer şimdi seninle birlikte olabilseydim"). Rocco ve Jaquino girerler; Fidelio'yu aramaktadırlar. Gerçekte kılığını değiştiren Leonere olan Fidelio girer; elinde yeni tamir ettiği ağır bir zincir yükü taşımaktadır. Rocco Leonere'yi gösterdiği beceri dolayısıyla över; ve onun mütevazı cevabını hatalı olarak onun kızına olan gizli sevdasına yorar. Marzelline, Leonore, Rocco ve Jaquino, Marzelline'nin Fidelio'ya olan aşkı hakkında bir dörtlü şarkıya başlarlar.("Mir ist so wunderbar" - "Ne güzel hislerle doluyum"). Rocco Leonore'ye hapishane müdürü Sevil'e gitmek için ayrıldığı zaman, hemen Marzelline ile evlenebileceğini söyler. Fakat, aynı zamanda eğer paraları yoksa mutsuz olacaklarını da ekler. ("Hat man nicht auch Gold beineben" - "Eğer bir tarafta paranız bulunmuyorsa"). Leonore para istediği kadar başka bir şey de istediğini belirtir: Niçin Rocco zindanlarda kendinin yardımını istemediğini ve niçin zindanlardan döndüğünde nefes nefese kaldığını öğrenmek istemektedir. Rocco hapishanenin kimseyi hiç götürmemek ve hiç göstermemek istemediği bir kısmı bulduğunu söyler ve bu kısımda şu anda çok güçlü düşmanları olan bir mahpusun iki yıldır kapalı tutulduğunu bildirir. Marzelline babasından Leonere'ye bu kişinin çok kötü durumunu hiç göstermemesi için yalvarır. Rocco ve Leonore cesaret hakkında bir ikiliye başlarlar ve sonra buna Marzelline'de katılarak bir üçlü şarkı söylerler.("Güt, Sohnchen, güt" - "İyi, oğlum, iyi") Rocco'dan başkaları sahneden ayrılırlar. Pızarro gardiyanlarla birlikte girerken bir marş çalmaya başlar. Rocco Pizarro'ya bir sürpriz olarak bir bakanın gelip hapishaneyi teftiş edeceğine dair bir mesaj verir ve bu teftişin Pizarro'nun mahpuslara karşı çok gaddar davrandığı için yapılan şikayet nedeni ile olduğunu da ilave eder. Pizarro hapishanede bulunan Don Florestan'ın teftiş edecek bakan tarafından bulunmasını hiç istemediğini söyler; çünkü herkes Florestan'ın ölmüş olduğunu sanmaktadırlar. Bu nedenle Pizarro'nun Florestan'ı teftişten önce öldürmesi gerekmektedir. Pizarro Rocca'ya Florestan'ı öldürmesi için para teklif eder; fakat bunu Rocco reddeder. ("Jetzt, Alter, jetzt hat eş Eile!"- "İhtiyar adam, şimdi acele etmeliyiz"). Bu sefer Pizarro Rocca'ya zindanlarda bulunan battal su kuyusunu kazıp büyültüp bir mezar haline döndürmesini emreder. Mezar hazır olunca Rocco'nun alarm çalmasını emreder; o zaman kıyafet değiştirmiş olacak Pizarro zindana inip Florestan'ı kendi eliyle öldürebilecek ve mezara koyabilecektir. Leonore, Pizarro ve Rocca'nın gizli bir plan hakkında konuştuklarını görebilmiştir ama birbirlerine ne söylediklerini duyamamıştır. Bu onu çok korkutup telaşlandırmıştır, ama kocası hakkında düşünmeye başlayıp kendini yatıştırmayı başarır. ("Abscheulicher! Wo eilst du hin? ... Komm, Hoffnung, lass den letzten Stern" - "Pislik! Nereye gidiyorsun? ... Gel, ümit et ve son yıldızı ortaya çıkar."). Jaquino Marzelline'e yalvararak onunla evlenmek istediğini söyler, ama Marzelline bu evlenme teklifini reddeder. Leonore, Florestan'ı bulmak umuduyla, Rocco'dan zavallı mahkûmların bahçede dolaşıp güzel havanın tadını çıkarmaları için izin ister. Marzelline da ona yalvarır. Mahkûmlar serbest bırakılmakta iken Rocco, Pizarro'nun aklını başka taraflara çekmeyi kabul eder. Mahkûmlar, özgür olmaktan çok memnun olarak sevinçle ("O welche Lust" - "Oh ne sevinç") şarkısını söylemeye başlarlar. Ancak, tekrar yakalanabileceklerini hatırlayarak ve bundan korkarak hemen seslerini keserler. Rocco tekrar gelir ve Leonore'ya Pizarro karşı kazandığı başarıyı anlatır: Pizarro evliliğe izin verecektir ve Leonore'nin Rocco zindanda nöbet gezisini yerine getirirken Leonore'nin kendine refakat etmesine izin verilecektir. ("Nun sprecht, wie ging's?" - "Konuş, nasıl gitti?") Rocco onlara, hemen öldürülüp bir saat içinde gömülmesi gereken bir zavallı adamın hücresine gitmeye hazırlanmalarını bildirir. Bu Leonore'yi çok sarsmıştır ve Rocco onu gitmeyip geride kalmaya ikna etmeye çalışır ama o gelmekte ısrar eder. Onlar sahneden ayrılmakta iken, aceleyle Jaquino ile Marzelline gelirler ve Rocco'ya kaçmasını söylerler. Pizarro mahpuslarin acik havaya çıkarıldıklarını öğrenmiştir ve buna çok şiddetli olarak öfkelenmiştir. ("Ach, Vater, Vater, eilt! - Baba, baba, hemen ayrılmak hazırlan"). Fakat onlar daha kımıldayamadan Pizarro girer ve hemen bir açıklama talep eder. Rocco hala Kral'ın isim gününü kutluyorlarmış gibi yapmacıktan hareket eder ve çok düşük bir sesle Pizarro'ya öfkesini yeraltındaki zindandaki mahpuslardan almasını önerir. Pizarro ona elini çabuk tutup mezarı kazmasını söyler ve sonra mahpusların tekrar hücrelere geri götürülüp kapatılmalarını emreder. Rocco, Leonore, Jacquino ve Marzelline istemesizlikle mahpusları tekrar hücrelerine götürürler.("Leb wohl, du warmes Sonnenlicht" - "Sıcak güneş ışığına elveda") Florestan zindanın en diplerinde olan hücresinde yalnızdır. Önce kendinin tanrısına inancı hakkında şarkı söyler sonra Leonore'nin gelip kendini kurtaracağına dair bir hayal kurar. 'Gott! Welch Dünkel hier!" - "Tanrım! Burası ne kadar karanlık") ("In des Lebens Fruhlingstagen" - "Hayatın ilkbahar günlerinde") Sonra yere serilip uykuya dalar. Rocco ve Leonere ona bir mezar kazmak için gelirler ve onu uyur bulurlar. Mezar kazmaya başlarlar ve Rocco Leonere'ye elini çabuk tutup işi hızlandırmasını söyler.("Wie kalt ist eş in diesem ünterirdia önrschen Gewolbe!" - "Bu yeraltı hücresi ne kadar soğuk") Florestan uyanıp kalkar ve Leonore onun hemen tanır. Florestan sonunda Pizarro'nun zindanında olduğunu öğrenir ve o zaman karış olan Leonore Florestan'a bir mesaj göndermek istediğini bildirir. Fakat Rocco bunun imkânsız olduğunu söyler. Florestan içecek bir damla su ister ve Rocco Leonore'ye tutukluya bir bardak su vermesini emreder. Florestan Leonore'nin kim olduğunu değişmiş kılığı dolayısıyla bilemez. Ama verdiği su için onun cennette bir yer kazandığını söyler.("Euch werde Lohn in beşsern Welten" "Sen çok daha iyi dünyalar ile ödüllendirileceksin"). Leonore Rocco'ya Florestan'a bir ekmek kabuğu vermesine izin için yalvarır. Rocco bunu kabul eder ve Florestan Leonore'nin verdiği ekmek kabuğunu yemeye başlar. Rocco Pizarro'nun emirlerini yerine getirmiştir ve Pizarro'yu çağıracak alarm çanını çalar. Pizzaro gelir ve her şeyin hazır olup olmadığını sorar. Rocco hazır olduğunu bildirir ve Leonore'ye oradan ayrılmasını söyler. Leonore ayrılrmiş gii yapıp karanlıkta saklanır. Pizarro Florestan'a kendinin kim olduğunu söyler ve Florestan onun bir katil olduğunu söyleyerek yanıt verir.("Er sterbe! Doch er soll erst wissen" "Onu odüreyim! Ama önce ne olup olacağını bilmesi gerekir."). Pizarro Florestan'ı öldürmek için kamasını kaldırır. Fakat saklandığı yerden çıkan Leonore Pizarro ile kocası Florestan arasına girer ve Piözarro'ya eğer Flörestan'ı öldürecekse önce onun karısını da öldürmesi gerektiğini söyler. Pizarro her ikisini de öldürme şansını eline geçirmekten büyük bir zevk duymaktadır. Fakat bu sırada Leonore elbisesine sakladığı bir tabancayı çıkarır. Tam bu sırada bir boru sesi duyulur; hapishaneyi teftiş edecek bakanın gelmiş olduğunu ilan eder. Jaquino beraberindeki askerlerle girer ve bakanın hapishane kapısında beklediğini açıklar. Rocco askerlere Pizarro'nun yukarı çıkışında ona refakat etmeleri için emir verir. Pizarro bunun intikamını alacağını şarkıyla söylemekteyken Florestan ve Leonore hayata kaldıkları için şarkıya katılırlar ve aynı sırada Rocco durumun ne olacağını bilmediğini ifade ederek şarkıya katkı yapar.("Eş schlägt der Rache Stunde" - "İntikamın çanları çalmakta"). Sonra Florestan ve Leonore bir aşk ikilisine başlarlar. ("O namenlose Freude!" - "Oh adlandırılmamış sevinç!"). Bu sırada bazen "Leonore için uvertür No. 3" parçası çalınır. Zindand tutuklular ve kasaba halkı adalet günü ve saatinin geldiği için şarkıya başlarlar. (Selamlar bu güne.") Bakan tiranlık idaresinin sona erdiğini ilan eder. Rocco, Leonore ve Floestan ile birlikte gelirler ve Don Fernando'ya kendilerine yardım etmesini ister.("Wohlan, so helfet! Helft den Armen!" "Öylese yardım et! Zavallılara yardım et!"). Rocco Leonore'nin kocasını kurtarmak için nasıl Fidelio kılığına bürünüp onu taklit ettiğini anlatır. Bu Marzelline'i çok sarsar. Rocco Pizarro'nun yapmayı düşündüğü katil planını anlatır. Pizarro bu nedenle hapse konulur. Leonore Florestan'ın pranga zencirlerini çıkarır. Ahali, kocasını kurtaran sadık kadın olan Leonore'yi övmek için şarkıya başlarlar. ("Wer ein holdes Weib errungen" - "Kimin iyi bir karısı var."]). Rab (ada) Rab, Hırvatistan'a bağlı bir ada. En büyük kenti Rab'dır. İçindeki başlıca vilâyetler Lopar, Barbat nâ Rabu, Goniar (Gonar), Banjol, Kumpar, Supetarska Draga, Palit ve Mundanije kentleridir. Kuzeyinde Otok Pag Adası, batısında Otok Cres Adası, güneyinde Krk Adası ve doğusunda Hırvatistan anakarası vardır. Otok Rab Adası birçok plaja ve burna sahiptir. Macera AdasÄ± Macera Adası (İngilizce özgün adı: Nim's Island) 2008 yılında, Joseph Kwong, Paula Mazur, Mark Levin, Jennifer Flackett tarafından Wendy Orr' un aynı adlı romanından esinlenilerek kaleme alınmış, Jennifer Flackett ve Mark Levin tarafından yönetilmiş güldürü - aile - macera filmidir. Baş rollerde Abigail Breslin(Nim Rusoe), Jodie Foster (Alexandra Rover) ve Gerard Butler (Jack Rusoe / Alex Rover) oynamaktadır. Film: Nim’in Adasında her an her şey olabilir. Burası hayal gücünün coştuğu, maceraların hüküm sürdüğü egzotik bir adadır. Burada Nim adlı (Abigail Breslin) özgür ruhlu ve enerjik bir genç kız yaşar. Çevresi egzotik hayvan dostlarıyla doludur. İlhamını efsanelerden ve kitaplarından alır. Favori edebiyat kahramanı, dünyanın en büyük maceraperesti olan Alex Rover’dır. Yaşadığı tropik ada tehdit altına girince yardım etmesi için kahramanına başvurur. Ancak Nim’in bilmediği bir gerçek vardır. Çok sevdiği Rover kitapları serisinin ünlü yazarı Alex(andra) Rover (Jodie Foster) aslında bir kadındır. Üstelik büyük kentteki apartman dairesinde doğadan çok uzakta tek başına yaşamaktadır. Korkak, çekingen ve yüreksiz bir insandır. Nim’den gelen mesaj üzerine dünyanın ücra köşesindeki bu adaya hiç istemeden gitmek zorunda kalır. Heyecanlı bir kişiliği olan Nim artık hayatının en büyük macerasıyla yüz yüzedir. Her ikisi aradığı cesareti Alex Rover karakterinin hayali yiğitliğinden alırken Nim’in Adasını kurtarmak için ihtiyaç duydukları gücü birbirlerinden alacaklardır. Film ABD'de 30 Mart 2008'de gösterime girerken, Türkiye sinemalarında 18 Nisan 2008 tarihinde gösterime girdi. Orlando Pirates FC Orlando Pirates Güney Afrika Cumhuriyeti 1. Ligi'nde oynayan favori futbol takımıdır.Maçlarını yaptığı stadyum uzun süre sonra 2009'un başlarında yeniden kullanıma açılmıştır. Bu stadyum Güney Afrika Cumhuriyeti'nde yapılacak 2010 FIFA Dünya Kupası'nın stadyumları arasında bulunmaktadır. Stadyumun kullanıma yeniden açmasıyla birlikte Orlando Pirates çok uzun süredir maç yapılmayan stadyumunda yaptığı ilk maçta Royal Zulu adlı 1. Lig takımını 4-2 yenmiş ve eve güzel bir dönüş yapmıştır. Premier Soccer League deki en büyük rakipleri Kaizer Chiefs dir Aşk Irmakları Aşk Irmakları 1984 ABD yapımı psikolojik dramatik filmdir. Özgün adı Love Streams dir. Ted Allan'ın 1980 tarihli aynı adlı tiyatro oyunundan senaryosunu yine yazarın kendisinin uyarlayıp yazdığı filmin yönetmeni Amerikan bağımsız sinemasının öncü yönetmeni John Cassavetes'tir (1929 -1989). Cassavetes aynı zamanda senaryonun yazılmasına da katkıda bulunmuştur. Filmin başrollerinde de yönetmenin kendisinden başka gedikli oyuncuları olan Gena Rowlands ve Seymour Cassel oynamışlardır. Filmde iki kardeşi oynayan Rowlands ve Cassavetes gerçek hayatta karı kocaydılar. Filmin özgün müziğini ise daha önce de Cassavetes'in üç filminin müziğini yapan Bo Harwood bestelemiştir. Filmde orta yaşlı iki kardeşin (Gena Rowlands ve John Cassavetes) eşleri ve sevdikleri tarafından terkedildikten sonra birbirlerine sığınmaları ve birlikte bu zor günleri atlatmaya çalışırken geçirdikleri birkaç günün hikâyesi anlatılmaktadır. John Cassavetes Şubat 1984'te filmin ilk gösteriminin yapıldığı Berlin Uluslararası Film Festivali'nde Altın Ayı ve FIPRESCI ödüllerine layık görüldü. Ayrıca karı koca oyuncular John Cassavetes ve Gena Rowlands aynı yıl en iyi erkek ve kadın oyuncu dallarında "İtalyan Film Yazarları Sendikası" 'nın "Gümüş Kordela" ödülüyle de onurlandırıldılar. Film biri erkek biri kadın orta yaşlı iki kardeşin hayatından birkaç günü anlatmaktadır. Erkek kardeş Robert Harmon (John Cassavetes) Hollywood sırtlarındaki villasında yalnız başına yaşayan bir yazardır ve bir süre önce boşanmıştır. Kokuşmuş bir dünyanın yalnız kadınları hakkında ucuz romanlar yazarak hayatını kazanır. Belki kitaplarına malzeme toplamak için, belki de tek bir kadına bağlanma korkusunu bastırmak için sürekli olarak gece kulüpleri, travesti barları ve kumarhanelerde alkol ve sigaraya boğulmuş çürümüş ve sevgisiz bir yaşantıyı sürdürür. Geceleri takıldığı bu mekanlardan günübirlik cinsel ilişkiler için villasına sürekli olarak bazı kadınları getirir, bazı zamanlar beşini altısını bir arada günlerce ağırladığı da olur. Boşandığı eşinin hafta sonu için kendisine bıraktığı 8 yaşındaki oğluyla ilgilenmeyi bile reddedecek kadar sorumluluktan kaçan, bir şeylere bağlanmaktan korkan bir insandır. Kumarhaneye giderken beraberinde sürüklediği oğlunu otel odasında yalnız bırakıp daha sonra da ona içki içmeyi öğretmeye kalkan da odur. Yaşam tarzından ve etrafa saçıp savurduğu paralardan maddi durumunun yerinde olduğu anlaşılmaktadır. Robert'ın kızkardeşi Sarah Lawson (Gena Rowlands) da kocası Jack'ten (Seymour Cassel) yeni boşanmıştır. Taşkın ve delice davranışları kızı Debbie'yi kendisinden uzaklaştırmıştır. Kızının babasıyla kalmayı seçmesi Sarah'yı derinden yaralamış ve ruhsal çöküntüsünü tetiklemiştir. Kızı ve kocasını halâ seven Sarah'nın onları tekrar kazanma girişimleri karşı tarafça sürekli geri çevrilir. Hiç de hoş geçmeyen bir boşanma davasından sonra eşyalarını toplayan Sarah abisinin malikânesine taşınır. Burada en azından iletişim kurabileceği, kendisi gibi bir açmazın içinde hapsolmuş birini bulmuştur. Bir ara sevgiyi parayla satın alabileceğini sanan Sarah evi satın aldığı birçok hayvanla doldurur. İki minyatür at, bir keçi, ördekler, tavuklar, bir papağan ve çok iri bir köpekle malikânenin önünde taksiden inerken görüldüğü sahne, Sarah'nın mutsuzluğunu, umutsuz ve çaresizliğini anlatan en güzel sahnedir. Filmin sonuna doğru ev gitgide tenhalaşır. Robert'ın ziyaretçileri yoktur artık. Sarah kendine bir erkek arkadaş bulur ve evden ayrılır. Evde yalnız kalan Robert kameraya doğru veda konuşmasını yapar (bu aynı zamanda Cassavetes'in sinemaya ve hayata veda konuşmasıdır). Amerikan bağımsız sinemasının öncü yönetmeni John Cassavetes aynı zamanda "Sinema-Gerçek" ("Cinema-Verité") akımının ABD'deki en önemli temsilcisiydi. Bu tür filmlerde belgesel filmlerin çekim teknikleri ile dramatik hikâye anlatma şekli birleştiriliyordu. Kamera genelde elde taşınıyor doğal çevre sesleri olduğu gibi kaydediliyordu. Sıklıkla da profesyonel olmayan oyuncular kullanılıyor bazen de doğaçlamaya başvuruluyordu. Cassavetes sondan bir önceki bu filminde neredeyse kendiyle özdeşleşmiş olan 'kamerayı elde taşıma' yöntemine baş vurmamıştır. John Cassavetes'in yönetmen olarak sondan bir önceki filmi olan "Aşk Irmakları", uyarlandığı tiyatro oyununa fazlaca bağlı kalmamıştır. Son filmi Big Trouble (1986) yönetmenin sinemasının karakteristik özelliklerini taşımadığı için "Aşk Irmakları" hayranları tarafından onun vasiyet filmi olarak kabul edilir Filmin tiyatro versiyonunda Cassavetes'in rolünü Jon Voight oynamıştı ve sinemada da Robert Harmon rolünü yine onun oynaması planlanmıştı, ancak yönetmenle düştükleri bazı anlaşmazlıklardan sonra bu gerçekleşmedi. Filmin büyük bölümünün çekildiği malikâne, gerçekte John Cassavetes ve Gena Rowlands çiftinin yaşadıkları Los Angeles'taki kendi evleridir. Filmin "Love Streams" olan özgün adı belki de ticari kaygılarla Türkçeye "Aşk Irmakları" olarak çevrilmiştir. Oysa film adını başrol oyuncusu Gena Rowlands'ın filmde birkaç kez tekrarladığı bir cümleden almıştır. Rowlands cümle içinde "...love streams.." dediği zaman aşkın aralıksız sürdüğünü, bir devamlılık arzettiğini ifade etmeye çalışmaktadır. Pavel Pogrebnyak Pavel Viktoroviç Pogrebnyak (Rusça: Павел Викторович Погребняк) (d. 8 Kasım 1983, Moskova), Rusya forması giyen bir Rus futbolcudur. Oyuncu millî takıma ilk defa Tom Tomsk forması giyerken seçildi. Pogrebnyak 28 Kasım 2006'da FK Zenit takımı ile 3 yıllık sözleşme imzaladı. Pogrebnyak futbol oynamaya 6 yaşında iken Spartak Moskova Futbol Okulu'nda başladı. Sahalara ilk defa 2001'de Spartak Moskova yedek takımında çıktı. Bir yıl sonra da oyuncu ana takım kadrosuna alındı. 2001 ve 2003 yılları arasında 23 maçta 8 gol attı. 2003 yılında Pogrebnyak Baltika Kaliningrad takımı adına 40 maçta 15 gol kaydetti. Ertesi sezon Spartak Moskova takımına geri döndü, 16 maça çıktı ve 2 de gol attı. Aynı sezon FK Himki adına da maçlara çıkan oyuncu 12 maçta 6 gol kaydetti. 2005 yılında Shinnik Yaroslavl takımı adına sahayan çıkan futbolcu, 26 maçta fileleri sadece 4 kez havalandırabildi. 2006'da Tom Tomsk forması giydiği sıralar onun için bir yükselme devri oldu. 26 maçta 13 gol atma başarısı göstermesinin yanında kulüp taraftarlarının da gözdesi olmayı başardı. Pogrebnyak Rus millî futbol takımının da dikkatini üstüne çekti. Sezonun sonunda Zenit'ten millî takıma girdi. 2007 yılında takımı Zenit ile Rossiyskaya Premyer-Liga birinciliğini elde ettiler. 2008 yılında Superkubok Rossii'yi kazandıkları 2-1 biten final maçında takımının 2. gölünü attı. Luca Toni ile birlikte 2007-2008 UEFA Kupası'nda 10 gol atarak hem en çok gol atan futbolcu oldu hem de takımının finale ulaşmasını sağladı. Sarı kart cezalısı olduğu için finalde oynayamadı ama takımı kupayı kazandı. UEFA 2008 Süper Kupası'nda takımı Zenit'in kaydettiği 2 golden birisini kendi attı. Zenit o karşılaşmada Manchester United'ı 2-1 yenmeyi başardı. Zenit forması altında oynadığı 51 resmi maçta 28 gol atan futbolcu Rus şampiyonalarında da 30 maçta 12 gol attı. 28 Ocak 2009'da Zenit yetkilileri Blackburn Rovers'dan gelen teklifi her an kabul edebileceklerini bildirdiler. Bu, oyuncunun ara transfer dönemindenden sonra artık takımdan ayrılıp İngiltere'de oynaması anlamına geliyordu. vfb stutgarda 15 milyon gibi yüksek bir bonservis bedeliyle geldi ve burada takımın önemli kozları arasına girmeyi başardı.şampiyonlar liginde attığı gollerle takımını ikinci tura taşımasını bildi.barselona maçındaki enfes futboluyla takımı elense bile büyük ses getirdi. bundesligaya kısa süre içinde alışmış ve performansını gün geçtikçe arttırmıştır. Pogrebnyak Rusya millî futbol takımı forması altında sahaya 16 Ağustos 2006'da Letonya ile oynadıkları ve bir de gol attığı bir dostluk karşılaşmasında çıktı. Pogrebnyak'ın adı önceden de Rusya adına Euro 2008 için geçti fakat Sırbistan'a karşı oynadıkları bir dostluk maçında dizinden sakatlanan oyuncunun yerine, Rusya turnuvaya başlamadan önce Oleg İvanov'u kadroya çağırdı. Pogrebnyak'ın Maria Pogrebnyak adlı bir eşi bulunmakta ve çiftin Artem Pogrebnyak adlı bir oğulları var. Bella Swan Isabella "Bella" Marie Swan , Stephenie Meyer'in yazdığı "Alacakaranlık" roman serisindeki kurgusal başkahramandır. "Alacakaranlık", "Yeni Ay", "Tutulma" ve "Şafak Vakti" romanlarını içeren "Alacakaranlık" serisi Bella'nın bakış açısı ile anlatılır. Alacakaranlık’ta Edward, zihnini okuyamadığı ve kokusunun inanılmaz derecede çekici geldiği genç bir kız olan Isabella Marie Swan ile tanışır. Bella’ya ilgisini engelleyebilmek için çok uğraşır fakat onu koruma içgüdüsüyle bir kazada hayatını kurtardıktan sonra hislerine yenik düşer ve sonunda aşık olur. Edward bir vampir olduğunu kabul eder ve 17 yaşında bir gencin vücuduna sahip olmasına rağmen aslında 20 Temmuz 1901 tarihinde doğduğunu anlatır. Üvey babası Carlisle Cullen, Edward’ı 1918 yılında İspanyol gribinden ölmesini engellemiş ve bir vampire dönüştürmüştür. Vampirler arasında alışılmamış bir erdem geliştiren Carlisle bunu Edward’a da öğretmiştir, insanları yemek olarak kabul eden görüşe karşı çıkmakta ve sadece hayvan kanı içerek normal insanlar arasındaki yaşamlarını sürdürmektedirler. Fakat, Edward, Bella’yı sürekli kendisinden uzak durması konusunda uyarır ve kendisiyle birlikte olmaya devam etmesi halinde hayatını tehlikeye atıyor olduğunu söylemeye devam eder. Bella’nın aşkı ve hislerini dizginlemesi konusunda Edward’a duyduğu güven, avcı bir vampir olan James’in hedefi haline geldiğinde bile, bütün uyarıları göz ardı etmesine neden olur. Kendilerini “vejetaryen” vampirler olarak niteleyen (sadece hayvan kanıyla beslenmeye adanmış) Cullen ailesinden farklı olarak, James, insanları avlar ve Edward’ın Bella’ya karşı olan korumacı tavrı onu daha da kışkırtır ve artık Bella’nın kanını içene kadar da vazgeçmeyecektir. Ailesinin de yardımıyla, Edward, James’i etkisiz hale getirmeyi başarır fakat Bella’nın süreklilik arz edecek güvenliğinin sağlanması konusu halen sorun teşkil edecektir. Bella'yı korumaya çalışması James'i daha da sinirlendirir ve Bella'nın küçükken gittiği bir bale salonunda Bella'yı yakalar ve kolundan bir ısırık almaya çalışır o sırada Edward gelir. Bella'yı kurtarmaya çalışır fakat geç kalmıştır. Edward tam James'i öldürürken Cullen ailesi gelir. Bu sırada Bella zehir nedeniyle can çekişmektedir. Carlisle Edward'a Bella'nın kanındaki zehri almasını söylemektedir. Edward başta her ne kadar karşı çıksa da bunu yapmak zorunda kalmaktadır. Edward Bella'nın kanındaki zehri alır ve vampire dönüşmesini engeller. Daha sonra Edward ve Carlisle, Bella'yı hastahaneye kaldırırlar. Bella iyileştikten sonra okul balosuna giderler. Orada Bella Edward'ın kendisini vampir yapması için baskı yapar, fakat Edward bunu kabul etmez. Yeni Ay’da, parmağını kestikten sonra Jasper’ın saldırısına maruz kalması üzerine Bella’nın güvenliği konusunda Edward’ın duyduğu korkular yoğunlaşmaya başlar. Bella’yı korumak adına, artık onu sevmediğini ve ailesi ile birlikte taşınacaklarını söyler ve Bella’yı terkeder. Fakat, Bella’dan ayrı yaşamak Edward’a oldukça zor gelir ve sürdüreceği uzun ve anlamsız yaşamı düşünerek üzülür. Bella, Jacob'ın arkadaşlarından gördüğü ve eğlence amaçlı uçurumdan atladığını gören Alice (kurtadamları göremediğinden Bella'nın Jacob tarafından sudan çıkarıldığını göremez) bunu Rosalie'ye söyler ve Rosalie de bunu Edward'a söyleyince, Edward Bella'nın evini arar ve telefona Jacob çıkar, Jacob, Edward'a Charlie'nin cenazede olduğunu (Bella'nın babası) söyler. Fakat Charlie, Bella'nın değil, arkadaşı Harry'nin cenazesindedir. Edward bu sırada vicdan azabı çekmektedir. Edward bu vicdan azabıyla yaşayamayacağını düşünür ve bir grup İtalyan vampirden oluşan Volturi’den kendisini öldürmelerini ister. Bunu öğrenen Alice Bella’ya haber verir, birlikte Italya’ya giderler ve Volturi’nin kendisini öldürmesini sağlamak için günışığına çıkmak üzere olan Edward’ı durdururlar.Bunu gören Volturi onları yanına çağırır. Volturi, Bella'nın Edward'ın vampir gücüne karşı bir bağışıklığı olduğunu öğrenir.Kendisi de dokunarak düşünceleri okuyabilmektedir. Bu mistik gücünü Bella üzerinde denediğinde bir şey olmaz. Yardımcılarından biri olan Jane'in de bunu denemesini ister. Jane'in gücü ise bakarak nefes aldırmamaktır. Tam bunu deneyecekken Edward engellemeye kalkar. Jane ise gücünü Edward'da denemeye başlamıştır bile. Bunu gören Bella Jane'e durmasını söyler. Jane bu gücünü Bella'da dener fakat Bella'ya etki edemez. Volturi Bella'yı aralarına katmayı düşünür. Jane ise buna sinirlenmiştir. Edward tekrar onlara zarar vermeyi dener ve bu sefer bir başkası onu engeller. Edward'ı öldürmek üzereyken Bella dur onu değil beni öldür der. Bunun üzerine Volturi Bella'ya doğru yürür.Tam Bella'nın kanını emecekken bu kez Alice Volturi'yi durdurur ve Bella'nın da bir vampir olacağını, bunu zihninde gördüğünü söyler. Volturi bunu kabul eder ve onları yollar. Gitmeden önce Edward, Bella’ya neden ayrıldığını anlatır ve özür diler. Bella kendisini tamamen affeder. Forks’a geri dönerler ve Edward hiç gitmemiş gibi yaşamlarına kaldıkları yerden devam ederler. Bir tek fark vardır, Bella Edward’ın yokluğunda güzel bir arkadaşlık ilişkisi kurduğu ve bir kurtadam olan Jacob Black ile bir bağ kurmuştur. Bella vampir olma konusunda Edward’ın ailesinin de desteğini alır. İlk başta bu duruma sinirlenen Edward, daha sonra kendisiyle evlenmeyi kabul etmesi şartıyla Bella’yı kendisinin vampire dönüştüreceği konusunda söz verir. Bella'nın artık tamamen bir seçim yapması gerekiyordur. Jacob'a olan hislerinin aşk olduğunu anlamasıyla işler daha da karışır ve seçim daha da zorlaşmaktadır. Fakat Bella, Edward'a duyduğu aşkın daha tutkulu ve daha büyük olduğunu anlar ve Edward'ın evlilik teklifine hayır diyemez. Victoria ile savaşmak için Cullenlar ve kurt adamlar bir olmuş, Jasper'dan dövüş dersi almaktadır. Savaş günü gelince, Jacob Edward ve Bella'nın konuşmalarını duyar. Ve evleneceklerini öğrenir. Büyük bir hayal kırıklığına uğramıştır fakat Bella'dan vazgeçememektedir. Ayrıca Victoria'nın yarattığı Newborn (Yeni Doğan)'lar Cullen ve kurt adamların işlerini zorlaştırır. Fakat yine de yenilirler. Aralarından Bree adlı bir kız onlara teslim olur. Volturiler Bree'yi öldürür. Bella'nın vampir olmasını sık sık hatırlatırlar Cullen'lara. Jacob savaş bittiğinde hemen kurt şekline geri döner ve oradan kaçar. Uzun bir süre ortalıkta görünmez. Bella onu üzdüğü için o da üzülüyordur ama Edward'ı üzmek onun daha çok canının yakacağını bildiğinden ayakta kalmayı başarıyordur. Zaten Edward'sızlığın nasıl olduğunu da biliyordur. Ama yine de aralarındaki bağı koparmak istemiyor, sık sık Seth'e onu soruyordur, ve onların iletişim kurduğunu biliyordur. Şafak Vakti romanı Bella ve Edward'ın evlenip balayına gitmeleri ile başlar.Birkaç gün sonra Bella kendini çok kötü hissetmektedir. Artık Bella uyuduğunda kabuslar görüyor, hep ağlıyor ve hep kusuyordur ve sonunda reglinin gününün geçtiğini anlar. Aynanın başına geçer ve karnındaki şişliğe bakmaya başlar. Hamile olduğundan emindir. Doktor Carlisle'i arayıp hamilelik şüphelerini anlatır. Carlisle Bella'nın hamile olduğunu düşünüyordur. Bu yüzden balayı yarıda biter ve geri dönerler. Bella'nın içindeki bir yarı vampir-yarı insandır. Bu yüzden Bella'yı her geçen gün daha kötü yapıyor ve öldürüyordur. Edward Bella'nın doğum yapmaya dayanamayacağı için bebeğin içinden çıkartmasını söylüyordur ama Bella onu doğurmaya kararlıdır. Sonra Edward, bebeğin düşüncelerini okumaya başlar. Bebek Bella'yı çok seviyordur. Bu yüzden Edward'da onu sevmeye başlar. Bella çoktan bebeğine isim koymuştur. Kız olursa annesinin adı Renee ve Edward'ın üvey annesinin adı olan Esme'yi birleştirir ve Reneesme, erkek olursa Edward'ın gerçek babasının adı olan Ej. Bella her zaman bebeğinin erkek olduğunu iddia eder. Doğum günü geldiğinde Bella zor bir doğum geçirir çünkü Renesmee -bebek kız olmuştur- Bella'nın kaburgalarını kırarak yolunu açar ve çıkış yerini yırtarak doğar. Edward hemen Bella'yı vampire dönüştürür. Bir gün Bella, Reneesme ve Jacob -Jacob Reneesme'ye mühürlenmiştir- avlanmaya çıkarlar. Karşıda onları izleyen Irina gün ışığında Bella'nın ve Reneesme'nin parladığını görür, vampir olduklarını anlar. O sırada Jacob değişim geçirir ve onun kurt adam olduğunu anlar. Irina 2 suçtan dolayı onları Volturi'ye şikayet eder. Sebeplerde Bella'nın bir çocuğu vampire dönüştürdüğünü(zanneder) ve bir kurt adamla iş birliği yaptığıdır. Volturi Renesmee'yi ve kurt adam meselesini duyunca hemen oraya gelirler. Cullen'lar yine kurt adamlar ile birlikte olmuştur. Bunun sebebi Jacob'un Renesmee'ye mühürlenmesidir. Ayrıca Cullen'lar tüm vampir dostlarını çağırırlar. Elaizer'ın gücü vampirlerin özel güçlerini görmektir ve Bella'nın özel gücünü görür. Bella'nın özel gücü kalkandır. Ayrıca Renesmee'ninde özel gücü vardır. İstediği şeyleri karşısındakine dokunarak gösteriyordur. Bella Volturiler gelmeden önce gücünü geliştirir. Volturiler geldiğinde kalkanı sayesinde onları korur. Volturiler de Renesmee'nin zararsız olduğunu görünce onların suçsuz olduğunu anlarlar ve Irina'yı küle çevirip giderler. Her şey sona erdiğinde tüm Cullenlar evlerine dönerler ve sonsuz yaşamlarının bu küçük parçasına büyük bir mutlulukla devam ederler. Dihedral Dihedral, uçak kanatlarının yatay düzleme yaptığı açıya denir. “M”, “W”, “V” veya ters “V” şeklinde olabilir. Dihedral uçurtmalarda ve planörlerde kullanılabilir. Dihedral açısını, aerodinamiği arttırmak amacıyla 1809'da, George Cayley tarafından bulunmuştur. Dihedral’in aşağı düzleme doğru yaptığı açıya negatif dihedral veya anhedral (unhedral) denir. Pozitif dihedral’in amacı uçağa statik istikrar (sürekli denge) vermek içindir. Çoğu uçakta ve nakliye sektöründe kullanılan, sivil uçaklarda bu tip kanat kullanılır. Genelde askeri savaş uçakları, sıfır dihedral veya anhedral tipli kanat kullanırlar. Ancak, anhedral açılı kanatlar uçağın doğal istikrarını (dengesini) azaltır. Pek çok modern askeri uçaklarda istikrarı arttırmak için bilgisayarlarla sürekli düzeltmeler ve düzenlemeler yapılır. BAe 146 ve Lockheed Galaxy bu tip uçaklara örnektir. Anhedral kanatlı uçaklar istikrarsızdır ancak manevra kabiliyeti yüksektir. Polihedral açılı kanatlar, iki düzlemli (pozitif dihedral) ve iki düzlemsiz (negatif dihedral) yüzlerden oluşan kanatlara verilen addır . II. Dünya Savaşı öncesi uçaklarda ‘Martı Kanadı’ şeklinde tasarım benimseniyordu. Ancak bu tasarım yerini polihedral kanada bırakmıştır. Modern polihedral kanatlı uçaklarda kanatçıklar (winglets) yukarı bakacak şekilde tasarlanır. Aurora Plastics Corporation Aurora Plastics Corporation, 1950 yılında Abe Shikes ve Joseph Giammarino tarafından New York'ta kurulan, 1952 yılından 1977 yılına kadar uçaklar, gemiler, tanklar, füzeler, canavar figürleri, bilimkurgu maketleri, otomobiller, hayvanlar, silahlar, totem direkleri, HO ölçekli tren setleri, elektronik setler, tarih öncesi dioramalar vb. üreten verimli bir Amerikalı plastik maket firması. SakinleÅŸtirici Sakinleştirici veya sedatif, düşük dozda kullanıldığında gerginlik ve bunaltıyı (anksiyete) gideren, duygu ve davranışlarda yatıştırıcı etki sağlayan, yüksek dozda ise bilinç bulanıklığı ve uyku veren ilaçların genel adıdır. Merkezî sinir sisteminin çalışmasını yavaşlatır. Farmakolojik olarak uygun dozda kullanıldığı zaman uyku sağlar. Sedatif etki hipnotik etkiden daha zayıftır. Kullanana uyku vermez. Sadece sakinleştirir. Birçok sedatif ilaç yüksek dozda anestezik etki gösterir. Sharon Tate Sharon Marie Tate (d. 24 Ocak 1943 - ö. 9 Ağustos 1969), Amerikalı oyuncu. 1960'larda televizyon rolleri ile başladığı oyunculuk hayatına Hollywood filmlerinde devam etmişti. 1968'de ünlü yönetmen Roman Polanski'yle evlendi. 8,5 aylık hamileyken Charles Manson'ın dört müridi tarafından evinde katledildi. Sharon Tate, Amerikan ordusundan Paul Tate ve karısı Doris Tate'in üç kızından ilk olarak Teksas'ta dünyaya geldi. Daha 1 yaşını doldumamış, 6 aylıkken bir bebek güzellik yarışmasında ilk ödülünü aldı ancak Tates ailesinin şov dünyasına bir ilgisi yoktu. Babasının mesleği dolayısıyla 16 yaşına kadar Sharon altı farklı şehirde yaşadı. Bu yüzden pek arkadaş edinemedi. Aile tarafından utangaç, kendine güveni olmayan biri olarak tanımlandı ve bu özellikleri yıldız olduğunda da dikkat çekecekti. Büyüdükçe iltifatlar almaya başlaması onu güzellik yarışmalarına itti. 1959'da Miss Richland, 1960'ta Miss Washington seçildi. Ancak babası İtalya'ya taşınınca bu yarışmalara ara vermek zorunda kaldı. Verona'daki günlerinde Sharon "Stars and Stripes" adlı ordu dergisine kapak olunca küçük çaplı bir ün kazandı. Yakında çekilen "Adventures of a Young Man filmi setine sık sık uğrayan Sharon Tate Richard Beymer tarafından farkedildi ve film sektörüne yönlendirildi. İlk işini 1961'de şarkıcı Pat Boone ile bir reklamda oynayarak aldı. İtalya'da "Barabbas" adlı filmde küçük bir rol aldıktan sonra Amerika'ya hem derslerine devam etmek hem de filmlerde oynamak amaçlı geri döndü. Ancak annesi kızının yalnız güvenlikte olmayacağını söyleyince Sharon İtalya'ya geri döndü. Aile 1962'de Amerika'ya dönünce Sharon, Harold Gefsky ile görüştü. 1963'te bazı dizilerde deneyim kazanması için küçük rollerde oynamaya başladı. Bu sıralarda Tate, Fransız aktör Philippe Forque ile çıkmaya başladı. Nişanlanan çift, sert kavgalar yaşamaya başladı. Bir kavga Sharon'ın hastaneye kaldırılmasıyla sonuçlanınca Sharon ondan ayrıldı. 1964'te Hollywood'un ünlü kuaförlerinden Jay Sebring ile çıkmaya başladı ancak onun evlilik teklifini sinemaya odaklanmak için reddetti. 1964'te "The Cincinnati Kid" filminde Steve McQueen'le oynamak için elemeleri katıldı ancak deneyimsizliği yüzünden kabul edilmedi. Bu yüzden küçük televizyon dizilerinde oynamaya devam etti. En sonunda "Eye of the Devil" filminde oynadı. Promosyon amaçlı olarak aynı zamanlarda "All Eyes on Sharon Tate" adlı belgeseli yayınlandı. Bu filmle beraber şansı açılan Tate film sonrası Londra'da moda dünyası ve gece kulüpleriyle ilgilenmeye başladı. Bu kulüplerden birinde Roman Polanski ile tanıştı. Polanski o dönemde The Fearless Vampire Killers filmini çekmek için kadın oyuncu arıyordu. Yönetmen Martin Ransohoff Sharon Tate'i önerdi. Polanski Tate'in kızıl peruk giymesi şartıyla onu kabul etti. Filmde de Tate'in rolündeki kıza aşık bir genci canlandıran Polanski önceleri Tate'ten etkilenmese de film çekimleri sonunda ona aşık olmuştu. Film çekimi sonrası Sharon Tate Polanski'nin Londra'daki evine taşındı. Bu dönemde eski sevgilisi Jay Sebring Londra'da Polanski'yle buluşup konuştu ve Tate'in en iyi dostlarından biri olmaya devam etti. "Don't Make Waves" filmi için Amerika'ya dönen Tate, uzun süre bikini giymek zorunda kaldığı filmden hiç hoşnut kalmadı. Film Sharon Tate'in gerçek boyutlarında bikinili resimlerinden kartonlarla promosyon yapsa da film hiç tutmadı. Polanski de bu ara yeni filmi Rosemary'nin Bebeği için Amerika'ya döndü. Kendisinin teklif etmesi uygunsuz kaçacağı için birilerinin Sharon Tate'i önermesini beklese de olmadı. Mia Farrow başrol oynasa da Tate filmin önemli sahneleri için Polanski'ye yardım etti. Filmin bir sahnesinde de göründü. 1967'de Playboy dergisi "Sharon Tate'in yılı" deyimini kullanıyordu. "Valley of the Dolls" filmide baş rollerden birini oynamak için anlaşmıştı. Bazı eleştirmenler Tate'i bu filmdeki diğer rol arkadaşlarıyla karşılaştırıp başarısız bulsa da film ekibi iyi arkadaşlıklar kurmuşlardı. Ancak film, yayınlanınca herkes tarafından çok kötü bulundu. 1967'nin ortalarında Londra'ya dönen Tate ve Polanski gazete ve dergilerin odak noktasıydılar. Tate, önceleri çiftlerin evlenmeden de beraber yaşayabileceğini belirtse de 20 Ocak 1968'de Londra'da evlendiler. Sharon Tate daha geleneksel bir evlilik istese de Polanski daha çapkın karakterli birisiydi. Sharon Tate, Polanski'yi böyle kabul ettiğini söylüyordu. Bu dönemde Polanski, Tate'in Ransohoff'la iş ortaklığını bitirmesini istedi. Tate de film hayatına daha az önem vermeye başladı. Çiftin aktörler, oyunculer, müzisyenlerden oluşan büyük bir arkadaş çevresi vardı. Evleri çoğu zaman yabancı insanlarla doluydu. Sharon Tate bunun dönemin tarzı olduğunu savunuyordu. 1969'da "The Wrecking Crew" adlı komedi filminde oynadı. Aksiyon sahnelerini kendisi oynayıp, Bruce Lee'den ders aldı. Film çok güzel eleştiriler toplamıştı. Ayrıca "Valley of the Dolls" filmiyle Altın Küre ödüllerinde "Yılın Yeni Yıldızı" dalında aday gösterilmişti. 1968'in sonunda hamile kalan Tate, 1969 Şubat'ında kocasıyla yeni evlerine taşındılar. Komedideki başarısından dolayı yeni filmi "The Thirteen Chairs" filminde oynamaya karar verdi ve İtalya'ya çekimlere gitti. 20 Temmuz 1969'da Tate tek başına Los Angeles'a döndü. Polanski 12 Ağustos'ta doğum için gelecekti. O gelene kadar arkadaşları Frykowski ve Folger'a Tate ile kalmalarını rica etti. 8 Ağustos 1969'da Tate'in doğumuna iki hafta vardı. Evde akşam yemeği için arkadaşları oyuncu Joanna Pettet ve Barbara Lewis ile beraberdi. Onlara Polanski'nin eve dönüşünün gecikmesinden duyduğu sıkıntıyı anlatıyordu. Öğlen Polanski'yle telefonda konuştu. Kardeşi Debra, öteki kardeşi Patti ile Sharon'la kalmak istediğini söyledi ama Tate gerek olmadığını belirtti. Saat 10:30'da arkadaşı Sebring ve Polanski'nin dostları Frykowski ve Folger ile akşam yemeği yedikten sonra eve döndü. Gece Charles Manson'ın "ailesi"nden üyeler tarafından hepsi öldürüldü ve sabah Tate'in kahyası tarafından bulundular. Tate boynunda uzun bir ip ve 5'i ölümcül olmak üzere 16 kere bıçaklanmış olarak bulundu. 13 Ağustos'ta Kaliforniya'da Sharon Tate ve kollarında oğlu Paul Richard Polanski (ölümünden sonra aileleri tarafından ismi konulmuştu) defnedildi. Ölümünden sonra filmleri tekrar yayınlandı ve başarı kazandı. Kocası Roman Polanski de katiller yakalanana dek paranoya hastalığı geçirdi. Hollywood starları da yer değiştirmeye ya da güvenlik sistemlerini arttırmaya başladı. Kasım 1969'da hapishanede yatan Susan Atkins Sharon Tate cinayetiyle ilgili olduğunu açıkladı ve suç ortaklarının da ismini verdi. 1970'te liderleri Charles Manson ve dört kişinın yargılaması başladı. Linda Kasabian'ın itiraflarına göre Charles Manson The Beatles hayranı ve onların dünyanın sonunun geldiğini haber verdiğine inanmış biriydi. Seçtiği "ailesi" bu kıyametten kurtulacaktı. Bir müzisyen olan Manson, müzik endüstrisinde başarısız olunca zengin insanları kurban etme kararı almıştı ve dört üyesine adresi verip oradaki herkesi öldürmelerini emretmişti. Grup çitleri tırmanırken arabasını parkeden Steven Parent'le karşılaşmıştı. Parent hiçbir şey söylemeyeceğini söyleyip yalvarsa da Charles Watson onu dört el ateşle öldürüp bıçaklamıştı. Kasabian gözcülük yaparken Atkins, Watson ve Patricia Krenwinkel içeri girmişti. Evdeki dört kişinin yatmalarını isteyince Jay Sebring Tate'in hamile olduğunu söyleyerek zarar vermemelerini istemiştir. Watson hemen Sebring'i öldürmüştür. Wojciech Frykowski ve Abigail Folger kaçıp ön kapıya doğru farklı yerlerden koşsalar da yakalanıp öldürülmüştü. Sharon Tate oğullarını doğurtup öyle ölmek için yalvarsa da Atkins ve Watson onu öldüresiye bıçaklamış ve kanıyla giriş kapısına "Domuz" yazmışlardı. 29 Mart 1971'de hepsi suçlu bulunup, ölümle cezalandırıldılar. Ancak yeni kanuna göre 1972'den önceki idam cezaları gerçekleştirilmeyeceği için bugün itibarıyla 3 katil hapishanede yaşamlarını sürdürmektedirler. Susan Atkins hapishanede yakalandığı beyin kanseri sebebiyle 24 Eylül 2009 tarihinde , Charles Manson ise 2017'de ölmüştür. Tate ailesi yıllar boyunca Manson katillerinin dışarı çıkmaması için imza toplamaktadırlar. Annesi Doris Tate "Cinayet Kurbanları Derneği"ni kurarak bir yardımlaşma organizasyonu ortaya çıkarmıştır. Sharon'ın kardeşi Patti Tate de 1993'te Guns N' Roses, The Spaghetti Incident? albümüne Charles Manson'dan bir beste koyma isteğine idolleştirilmemesi için karşı çıkmıştır. Patti'nin ölümünden sonra öteki kardeş Debra, Sharon Tate'in "Hollywood Hall of Fame"e girmesi çalışmalarını yapmış ama başarılı olamamıştır. Roman Polanski Sharon Tate'li yıllarını hayatının en güzel yılları olarak tanımlayıp, 1979 tarihli Sharon'ın son Londra ziyaretinde okuyup Polanski'ye bıraktığı romandan uyarlanan "Tess" filmini Sharon'a adamıştır. 1984 tarihli biyografisinde Tate'in ölümü ile hiçbir dini inancının kalmadığını da belirtmiştir. Mehmet Ali The Spaghetti Incident? The Spaghetti Incident?, Guns N' Roses'ın beşinci albümüdür. 1970 sonu 1980 başı punk ve glam rock şarkılarının yorumlarından oluşur. Şarkıların çoğu otijinal gitarist Izzy Stardlin ile Use Your Illusion zamanında 3 CD'lik olması beklenen albüm için kaydedilmiştir. 1992'de grup kullanmayan bu şarkıları yeni gitaristleri Gilby Clarke ile EP olarak yayınlamak ister. Daha sonra yeni şarkılarla beraber tam bir albüm olması kararını verirler. Bas gitarist Duff McKagan albümün birçok şarkısında şarkı söyler ve Hanoi Rocks grubu vokalisti ve Axl Rose'un idolü Michael Monroe da "Ain't It Fun" şarkısında konuk vokalist olarak yer alır. Albüm Bilboard 200 listesine 4 numaradan giriş yapar, diğer albümlere kıyasla az bir rakam olan 190 000 ilk hafta satışına sahiptir. Albüm adı Axl Rose ve Steven Adler'ın karıştığı bir yemek kavgasından gelmektedir. Bu kavganın çoğu 1993'te gruptan ayrılan Adler'ın davaları sırasında meydana gelmiştir. Bu olay 1994'te Matt Sorum tarafından açıklanmış ve Slash'in otobiyografisinde de doğrulanmıştır. Albüm 1993'ün başında sonra eren Use Your Illusion Dünya Turnesi'nin bitiminden kısa süre sonra yayınlanmıştır. Rose'un grup arkadaşlarının karşı çıkmasına rağmen, Rose'un isteğiyle Charles Manson yorumu "Look at Your Game, Girl" reklamı yapılmadan yer almıştır. CD versiyonunda şarkının bir şarkı numarası yoktu, 12 şarkıdan sonraki boş alanda yer alıyordu. 2000'lerin başında Rose albümün yeni basımlarından bu şarkıyı kaldıracağını çünkü kritiklerin ve popüler medyanın kendisinin Manson'a duyduğu ilgiyi yanlış anladıklarını ve yanlış anlayan bir toplumun bu şarkıyı duymayı haketmediğini söylemiştir. Ancak yeni basımlarda şarkı ayrı bir 13. şarkı olarak yer almaktadır. "Hair of the Dog" sonunda The Beatles şarkısı "Day Tripper" nakaratı duyulmaktadır. Diğer: Zephaniah Zephaniah veya Zefanya (İbranice ; צְפַנְיָה; Ẓəfanya; Ṣəp̄anyāh) İncil Eski Ahit'te ve Yahudi Tanah'ında geçen birçok insanın adıdır. Aynı zamanda "Yeni Katolik Ansiklopedisi" ve "Easton İncil Sözlüğü"'nde "Sophonias" olarak da geçmektedir. İsim ""Tanrı'nın sakındığı"" veya ""o Tanrı'nın koruduğudur"" anlamına gelmektedir. Amarna mektuplarÄ± Amarna mektupları, (bazen "Amarna iletişimi" veya Amarna tabletleri) Yeni Krallık döneminde Antik Mısır yönetimi ve Kenan ile Amurru'daki temsilcileri arasında gerçekleşen, çoğu diplomatik yazışmaların arşividir. 20. Türkiye Hükûmeti 20. Türkiye Hükûmeti, 9 Mart 1951 - 17 Mayıs 1954 tarihleri arasında görev yaptı. "İkinci Menderes Hükûmeti" olarak bilinir. Dokunmayın Şabanıma Dokunmayın Şabanıma, 1979 yılında, Osman Fahir Seden tarafından kaleme alınmış ve yönetilmiş bir güldürü filmidir. Baş rollerde Kemal Sunal, Ahu Tuğba, Ercan Yazgan, Reha Yurdakul ve Halit Akçatepe yer almaktadır. Şaban kadınlar konusunda başarısız bir minibüs şoförü, Ökkeş ise tam bir hovardadır. İki eski asker arkadaşı olan Ökkeş ve Şaban'ın yolları bir gün kodeste kesişir. Babasının zoruyla evlendirilmek istenen Ökkeş, Şaban'dan kendi yerine geçmesini ister ve rollerini değişirler. Ancak gittikleri evde evin kızına her ikisi birden aşık olunca işler karışır. Aşık oldukları kız ise evin hizmetçisiyle yer değiştirmiştir.. Film Türkiye sinemalarında 1 Mart 1979 tarihinde gösterime girdi. Korkusuz Vampir Avcıları Korkusuz Vampir Avcıları (The Fearless Vampire Killers), Gerard Brach tarafından yazılmış Roman Polanski tarafından yönetilmiş 1967 tarihli bir filmdir. 2014 yılının Ekim ayında "Dance of the Vampires" (Vampirlerin Dansı) adı ile müzikal olarak sahneye konulmuştur. Film Transilvanya'da Profesör Abronsius ve çırağı Alfred'in vampir avını anlatmaktadır. Profesör yaşlı ve yorgunken, çırağı Alfred de içine kapanık biridir. Avcılar vampirleri araştırırken Orta Avrupa'da bir şehre gelir. Kaldıkları handa kasaba sakinlerinin görülmeyen kötülüğü kovmak için törenler düzenlediğini görür. Alfred, taverna sahibinin kızı Sarah'a sevgi beslemeye başlarken vampir Kont von Krolock tarafından kaçırdığını görür ve onu takip etmeye başlarlar. Polanski'nin "Repulsion" filmiyle kazandığı başarı sonrası çektiği bu film, İngiltere'de büyük setlerde, Alplerde çekilmiş ve döneme uygun kıyafetlerle çalışılmıştır. İtalya'da kayak merkezindeki çekimlerde İtalyan sinema çalışanlarıyla çalıştıkları için bazı sorunlar yaşanmıştır. Filmin adı "Dance of the Vampires" olarak tasarlansa da film komedi unsurunun öne çıkarılması için "The Fearless Vampire Killers, or Pardon Me, But Your Teeth Are in My Neck." olarak Amerika'da yayınlanır. Film Avrupa yapımı müzikal "Tans der Vampire"a da bir kaynak teşkil etmiştir. Film Polanski'nin renkli ilk filmidir. Karla kaplı masalsı atmosferiyle Rus sanatçılar Aleksandr Ptushko ve Alexander Row'dan etkilenmeler dikkat çeker. Mahalle Kahvesi Mahalle Kahvesi, Türk yazar Sait Faik Abasıyanık'ın 1950'de yayınlanan beşinci hikâye kitabı. Eser ayrıca, yazarın yayınlanan altıncı kitabıdır. Bu kitaptaki öyküler yazarın bir önceki kitabı "Lüzumsuz Adam"'dakilere tarz olarak çok benzemektedir. Hikâyelerin çoğunda İstanbul yaşamındaki insanları ve kendisini anlatmaktadır. Biri "Sakarya Balıçısı" olan iki hikâyesinde Adapazarı'ndaki günlerinden izlere rastlanabilir. "Kınalı Adada Bir Ev" isimli öyküsünde sokaktaki adamın hayatını anlatır. "Sinağrit Baba"'da ise gerçeküstücülüğe yönelmiştir. Yazar, hem "Söylendim Durdum" hem de "Sinağrit Baba"'da çevresindeki insanlar kadar kendisiyle de hesaplaşmaktadır. Kitapta toplam yirmi iki hikâye bulunmaktadır. 1950'de yapılan ilk baskısının ardından ikinci baskısı 1954 yılında gene Varlık Yayınları'ndan çıkmıştır. "Mahalle Kahvesi"'nin yayınlandığı 1950 yılının son günlerinde siroz tedavisi için Fransa'ya gitti. Hastalığı ağırlaşmış olmasına rağmen "Mahalle Kahvesi"'ndeki öyküler bir önceki kitabı "Lüzumsuz Adam"'daki kadar karamsar değildir. Kitaptaki 22 hikâyenin 13'ü kentte, 8'i Burgaz Adası'nda, biri köyde geçmektedir. 22 hikâyenin 20'si şimdiki zamanla, ikisi ise geçmiş zamanla anlatılmaktadır. Öykülerin tümünün anlatıcısı birinci tekil kişidir. Böyle olmasına rağmen Sait Faik, sadece beş öyküde kendinden bahsetmektedir. Hikâyelerdeki dil zaman zaman tamamen konuşma diline dönmektedir ve bol bol argo kullanılmıştır. Nurullah Ataç'ı örnek alarak "ve" bağlacını kullanmama çabası bu kitapta da devam etmektedir. İt Dalaşı (film) İt Dalaşı (Dogfight) Kaliforniya'da çekilmiş Vietnam Savaşı'nda geçen, River Phoenix ve Lili Taylor'ın başrolünü oynadığı 1991 tarihli bir Nancy Savoca filmdir. Film Vietnam'a gidecek genç bir denizci olan Eddie Birdlace ve genç bir kadın Rose Fenny'nin aşkını anlatır. İkisi de masum ve tecrübesizlerdir. Birdlace daha sinirli ve beceriksiz bir gençken, Fenny ise kültürsüz ama idealist bir kızdır. "İt dalaşı" erkekler arasında en çirkin kızı bulup onu partiye gelmesi için ikna etmeye çalışmasını barındıran bir oyundur. Birdface "it dalaşı" oyunu yüzünden utangaç Fenny'e iltifatlarla partiye gelmesini sağlar. Ancak oyunun galibi olarak onu seçmezler. Rose bu oyunu öğrenince sinirlenir ancak Birdlace de onun gönlünü almaya karar verir. Aşırı sağ Aşırı sağ, radikal sağ ya da ekstrem sağ, sağcı siyasette sağcılığın en yüksek biçimini gösterir. Aşırı sağ siyaset toplumda toplumsal hiyerarşiyi destekler; daha doğuştan bazı insanların aşağı, bazılarınınsa üstün olduğu gibi düşünceleri içinde barındırır. Belirli kişilerin ya da grupların üstünlüğünü destekler. Bu tip siyaset yaygın olarak otoriterdir ve komünizm karşıtlığı içerir. Genellikle aşırı sağ terimi istenmeyen gruplara karşı göç ve uyum karşıtlığı duruşları, sosyokültürel boyutta baskı, milliyet ayrımcılığı; ırksal ve dinsel grupların kendilerini diğerlerinden üstün konuma getirecek tutumlar, küreselleşme karşıtlığı gibi görüşleri kapsamaktadır. Başka bir deyişle kavram aşırı milliyetçi, yabancı düşmanı, ırkçı, köktendinci veya gerici görüşlere sahip kişi ya da grupları tanımlamada kullanılır. Temel olarak "aşırı milliyetçilik ile ırkçılık" ve "köktendincilik" olmak üzere iki farklı grupta incelenir. Aşırı sağ görüşün içerisindeki aşırı milliyetçiler, toplumsal dayanışmaya dayalı ve ulusal birliktelik vurgusunu içeren totaliter bir yönetim altındaki toplum birliğini hedeflemektedirler. Kendi uluslarının birliğini ve diğer uluslara karşı güçlü olmasını savunmaktayken, milliyetçiliğe ve ulus kavramına karşı olan aşırı sol görüşe karşı muhalif bir konumda bulunurlar. Aşırı milliyetçiler kendi uluslarında zararlı olarak tanımladıkları ya da gerçekten zararlı olan düşüncelere karşı mücadele etmeyi amaç edinmişlerdir ve epik ögelerle süslenmiş tarihsel ögelerden de yararlanırlar. Irkçılar ise yaşadıkları toplumda üstün olarak niteledikleri ırksal kökene bağlı bir kesimi, aşağı olarak niteledikleri diğer kesimden ayırmak ve aşağı olanları defetmek isterler. Köktendincilik, dinî kuralları esas alan ve bu esaslara en katı biçimde bağlılığı içeren,