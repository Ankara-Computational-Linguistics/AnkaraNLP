edilmektedir. Mevcut konak, aynı yerde daha eski bir Gotik bina üzerine inşa edilmiştir. Ön kapısı, üzerinde 1801 tarihi mevcuttur ve bu da yapının inşaat tarihini belirtmektedir. Tavandaki süslü ahşap oymalar, 1869 yılında yeniden onarıldı. Konak, surlarla çevrili Lefkoşa şehri dışında geniş toprak alanlarına sahip olan zengin Kıbrıslı bir Türk olan Hacı Ahmet Derviş Efendi'ye aitti. Alt kat taştan, üst kat kerpiçten yapılmıştır. Mimarisi yoğun bir Osmanlı karakteri taşımakta ve zamanın Osmanlı yaşam tarzını yansıtmaktadır. İki giriş kapısı mevcuttur: tarihsel olarak biri erkekler için (selamlık), biri de kadınlar içindir (harem). Hane halkının dışarıya maruz kalmadan dinlenmesi için kullanılan büyük bir iç avluya sahiptir. Bağdat tarzında inşa edilen üst katında bir cumba mevcuttur. 1979'da konak yıkılma tehlikesi geçirdi. 1981'de devlet tarafından satın alındı ve bir tadilattan sonra 21 Mart 1988'de etnografya müzesi olarak ziyaretçilere açıldı. Kuzey Kıbrıs'taki ilk önemli restorasyon projesi olarak dikkat çekmiştir. Konakta, mutfak eşyaları, iğne işi gereçleri, eski kılıçlar ve tarihi kıyafetler gibi geleneksel Kıbrıs yaşam tarzının varlıkları sergilenmektedir. Oleksandr Abramenko Oleksandr Volodımırovıç Abramenko (; 4 Mayıs 1988), aerials konusunda uzmanlaşmış Ukraynalı Olimpiyat altın madalyalı serbest stil kayakçı. 2015-16 sezonunda Aerials Dünya Kupası'nı kazandı. 2006, 2010, 2014 ve 2018 Kış Olimpiyatları'nda yarıştı ve Pyeongchang'daki erkekler aerials etkinliğinde Olimpiyat altın madalyasını kazandı. Abramenko ayrıca 2019 Dünya Şampiyonası'nda gümüş madalya elde etmiştir. Abramenko, 25'inci olduğu Finlandiya'nın Ruka kentinde düzenlenen 2005 Dünya Şampiyonası'nda yarıştı. 8 Ocak 2006'da Kanada'nın Mont Gabriel kentinde ilk kez Dünya Kupası'nda yarışmaya başladı ve 18. sırayı aldı. Oldukça genç ve deneyimsiz olmasına rağmen, İtalya'nın Torino kentindeki 2006 Kış Olimpiyatları'nda yarıştı. Aerialsta , eleme turunda 27. sırada yer alarak bir üst tura yükselemedi. 6 Mart 2006'da Rusya Krasnoe Ozero'da düzenlenen 2006 Dünya Gençler Şampiyonası'nda gümüş madalya kazandı. 19 Ocak 2008'de Abramenko Amerika Birleşik Devletleri'nin Placid Gölü'ndeki Dünya Kupası etkinliğinde onuncu oldu. O sezon yedi yarışmanın dördünde en iyiler arasındaydı. Abramenko, 2010 Kış Olimpiyatları'nda Vancouver , Kanada'da, Ukrayna adına yarıştı. Aerialsta, etkinliğin eleme turunda 24. oldu ve yine finale kalamadı. İlk Dünya Kupası podyumunu 25 Şubat 2012'de Minsk, Beyaz Rusya'da bir diğer Ukraynalı Stanislav Kravçuk'un arkasında ikinci olarak elde etti. O yıl aynı zamanda Voss, Norveç'te 3. oldu. 2014 Kış Olimpiyatları'nda finale yükseldi ve 6. oldu. İlk zaferini 1 Mart 2015 tarihinde Minsk, Beyaz Rusya'da kutladı. 2015-16 sezonunda aerials veya diğer serbest disiplinlerde Dünya Kupası'nı kazanan ilk Ukraynalı oldu. Bu sezon onun için en başarılı geçen sezondu çünkü Abramenko yarışlarda 5., 3., 3., 2., 13. ve 5. oldu. 2016 yazında, Abramenko ciddi bir şekilde sakatlandı. Su üzerinde çalışırken, çapraz bağlarını, menisküsünü ve enine bağını sakatladı. Diz sakatlığı gelecek sezon boyunca yarışmasına izin vermedi. Ayrıca 2017 Dünya Şampiyonası'nı da kaçırdı. Olimpiyat öncesi 2017-18 sezonunda geri döndü. Ukrayna serbest stil kayağında yaşanan kriz nedeniyle erkekler serbest stil kayakta Ukrayna'nın ilk defa herhangi bir sporcuyla Olimpiyatlarda yarışmaya hak kazanamayacağına dair endişeler vardı. Abramenko, o sezona Pekin'de pek güven vermeyen bir sonuçla 21. olarak başladı. Ancak daha sonra performansı gelişti ve 19 Ocak 2018'de, ABD'deki Lake Placid'de sekizinci podyumuna ulaştı. Çinli Jia Zongyang'ın arkasında ikinci oldu. Bu sonuçlar, Güney Kore'nin Pyeongchang kentindeki 2018 Kış Olimpiyatları'nda yer almasını sağladı. 2018 Kış Olimpiyatları'nda sürpriz bir şekilde şampiyon oldu. Abramenko, 2014 yılında Beyaz Rusya'yı temsil eden Anton Kuşnir'den sonra serbest stilde Olimpiyat altın madalyası kazanan ikinci Ukraynalı kişi oldu. 6 Şubat 2019'da Amerika Birleşik Devletleri, Utah'taki Dünya Şampiyonası'nda gümüş madalya kazandı. Abramenko'nun babası Oleksandr Volodımır Abramenko, Ukrayna'da birkaç amatör takımda oynayan ve şu anda MFC Mıkolayiv'de güvenlik görevlisi olan eski bir futbolcudur. 2018 Olimpiyat altın madalyasını kazanana kadar halk tarafından büyük ölçüde bilinmeyen Abramenko'nun doğum yeri, Ukrayna'daki pek çok nüfuslu yerin Pervomaiskyi'ye benzer isimler taşıdığı için taraftarlarının kafasını karıştırdı. Halil SÃ¶yletmez Halil Söyletmez (d. 19 Mart 1992; Adana, Türkiye), Türk sosyal medya fenomeni ve oyuncu. Adana'da dünyaya gelen Halil Söyletmez, internet ortamında eski video uygulaması Vine'de videolar çekmiştir. Kendi YouTube kanalı ile 1,5 milyon aboneye ulaşan Söyletmez, burada oluşturduğu Cumali Ceber isimli karakterinin filmlerini yapmıştır. Bu filmler ve Cumali Ceber 2'dir. Bunun dışında Çocuklar Duymasın'ın 66. bölümünde konuk oyuncu olarak yer almıştır. Daha sonra dizide 69. bölümden 77. bölüme kadar rol almaya devam etmiştir. Loiano Loiano İtalya'nın Emilia-Romagna bölgesinde bulunan bir komündür. Komünün nüfusu 30 Eylül 2017 tarihi itibarıyla 4,291'dir. Knut Haavik Knut Haavik (4 Aralık 1943 –8 Şubat 2019), Norveçli gazeteci, yazar ve editördür. Norveç'te ana dilde haftalık yayınlanan magazin derisi “Se og Hør” 'un kurucusudur. 1980'li ve 1990'lı yıllarda derginin ayrıca ilk şef editörü olarak çalışmıştır. Norveçli gazeteci, yazar ve editör Knut Haavik 8 Şubat 2019'da 75 yaşında ölmüştür. Alyaksandra Ramanouskaya Alyaksandra Ramanouskaya (d. 22 Ağustos 1996), Beyaz Rus serbest stil kayakçı. 2018 Kış Olimpiyatları'nda yarıştı. 2019 Dünya Serbest Stil Kayak ve Snowboard Şampiyonası'nda aerials etkinliğinde altın madalya kazanmıştır. Borgo Tossignano Borgo Tossignano İtalya'nın Emilia-Romagna bölgesinde bulunan bir komündür. Komünün nüfusu 30 Nisan 2017 tarihi itibarıyla 3,272'dir. Gizem Yavuz Gizem Yavuz (d. 10 Mart 1988; Türkiye), Türk kadın basketbolcudur. Zonguldak GarÄ± Zonguldak Garı, Zonguldak'ın il merkezinde bulunan bir tren garıdır. Gar, Karaelmas Mahallesi'nde İstasyon Caddesi üzerinde yer almakta olup Zonguldak-Filyos Bölgesel Treni ile yük treni hatlarına hizmet vermektedir. Gar, 12 Ağustos 1937 tarihinde Irmak-Zonguldak demiryolunun kuzey ucu olarak açılmıştır. Günümüzde gar, öncelikli olarak yük treni hatları ile Filyos'a günde üç kez yapılan bölgesel tren seferlerine hizmet vermektedir. Önceden de Ankara'ya hareket eden Karaelmas Ekspresi'ne de ev sahipliği yapmıştır. Zonguldak-Filyos BÃ¶lgesel Treni Zonguldak-Filyos Bölgesel Treni, TCDD tarafından Zonguldak-Filyos arasında işletilen bölgesel tren hattıdır. Hat, 26 Mart 2014 tarihinde açılmış olup Zonguldak'ta Karaelmas Ekspresi'nin Karabük ile Çankırı arasında kısaltıldığı 2010 yılında sona eren yolcu demiryolu seferlerini geri getirdi. Beliğ Paşa Sineması Beliğ Paşa Sineması, Lefkoşa'nın kuzeyinde, Yediler bölgesinde yer alan bir sinema salonuydu. Lefkoşa'nın Yediler bölgesinde yer alan sinema, ilk profesyonel sinema gösterisinin yapıldığı Türk salonudur. Adını 1930'lu yılların sonunda Mısır'dan Kıbrıs'a göç eden Beliğ Paşa'dan almıştır. İlk yıllarında, Kıbrıs'a sinemayı getiren girişimci olarak bilinen Mustafa Ali (Sinemacı Mustafa) tarafından yetiştirilmiş olan Ahmet Cemali de burada teknisyenlik yaar. Bu dönemde bazı Rum sinemacı girişimciler Ahmet Cemali'den ders alır ve Rum toplumunda sinemacılığın yayılmasını sağlar. Mustafa Ali, sinemacılık tutkusu ile ABD'ye göç ede ancak orada barınamaz ve kısa bir süre sonra (Mart 1913) Kıbrıs'a geri döner. Dönüşünde yanında bir projeksiyon cihazı ve birçok sinema filmi de getirir. Lefkoşa'nın Sarayönü Mahallesi'nde açtığı sinema salonu, Kıbrıs'taki ilk sinema salonudur. Bu sinema salonu küçük ve bakımsızdır. Bunlara kıyasla Beliğ Paşa Sineması. Salonun açıldığı ilk dönemlerde "El Hami" adlı bir İstanbullu müzisyenin eserleri icra edilir. İkinci Dünya Savaşı sırasında, 1940-1945 yılları arasında dünya genelinde bir sinema kıtlığı yaşanır. Beliğ Paşa Sineması da bu dönemde "Kit-Kat" adlı bir gece kulübüne dönüştürülür. Salonda dans gösterileri sergilenmeye başlar. 1945-1949 yılları arasında salon, "Music Palace"'in sahibi Kiprianos'a kiralanır. Savaşın bitişi ile birlikte salonda filmler de gösterime girmeye başlamıştır. Birçok İngiliz yapımı film salonda sergilenmeye devam eder. Aynı zamanlarda, İstanbul merkezli bir tiyatro topluluğu olan Raşit Rıza Tiyatro Topluluğu da salonun sahnesinde gösteriler sunmaya başlar. 1949 yılına gelindiğinde salon Vahe Nigogosyan'a kiralanır. Vahe Nigogosyan kira bedeli olarak gecelik 20 sterlin öder. Bu dönemde salonda Türk filmleri sergilenmeye başlar. Vahe Nigogosyan yeni bir sinema inşa etme fikri ile yanıp tutuşmaktadır. Yıllar 1954'ü gösterdiğinde Beliğ Paşa Sineması bir yangında yanıp kül olur. 1950'li yılların sonunda bölgede yeni bir sinema inşa edilir: Zafer Sineması. Bir süre sonra bölgede başlayan çatışma ortamından sonra Vahe Nigogosyan'ın bu sektörde tutunmasına imkân kalmaz ve salonun devri Boyacı Ailesi'ne yapılır. Salonun inşasında, Mısır'daki bir sinema salonundan esinlenilmiştir. Gökşen Fitik Gökşen Fitik (d. 11 Ağustos 2001; Adana, Türkiye), Türk kadın basketbolcu. Beliğ Paşa Beliğ Paşa, 1851 yılında Kıbrıs'ın Malatya köyünde doğan Kıbrıslı girişimcidir. Soyu, Kıbrıs'ta Osmanlı yönetimi ile birlikte İslamiyet'i kabul eden Venedikli Kont Hugo ile Malatya taraflarında ikamet eden iki aileye dayanır. Lefkoşa'daki ilk modern sinema salonunun banisidir. Önemli bir kültür ve devlet adamı olan Beliğ Paşa, çocukluk yıllarında Mısır'a göç eder. Öğrenimini Kahire'de Fransızca olarak sürdürürken III. Napolyon'un karısı Eugénie de Montijo'nun dikkatini çeker ve Fransa'ya götürülür. Sarbonne Üniversitesi'nde hukuk öğrenimi görür. Mısır'a döndükten sonra devlet erkanında görev almaya başlar. Ziraat ve dahiliye nazırı olarak görev yapar. Osmanlı Sarayı adına Mısır'da, Avrupa'da ve Kıbrıs'ta elçilik ve yöneticilik yapar. Sadrazamlığa kadar yükselir. Bu dönemde padişah tarafından paşa olarak ilan edilir. Mısır'da Adliye Nazırı olduğu dönemde ülkenin ilk anayasasını hazırlar. Yasa düzenleyicisi olarak görev yapar ve emekli olana kadar bu görevde kalır. Emekliliğinden sonra Kıbrıs'a döner ve kültür çalışmaları ile ilgilenmeye başlar. 1920'de Arabahmet bölgesinde inşa ettirdiği ve kendi adını verdiği modern salonla, Kıbrıs'ta sinema hareketinin ivme kazanmasına katkı sağlar. Kendi adı ile anılan sinema salonunun yanı sıra Kıraathane-i Osmaniye, Türk Kulübü ve Kütüphanesini de kurar. Musiki ve tiyatro alanlarında öncülük eder. 1924 yılında, 73 yaşında iken ölür. 2004-05 TÃ¼rkiye Bayanlar Voleybol Ligi Türkiye Bayanlar Voleybol Ligi 2004-05 sezonu, Sultanlar Ligi'nin 21. sezonudur. Beş şehirden (İstanbul, Ankara, İzmir, Diyarbakır ve Gaziantep) 18 takımın katıldığı lig, deplasmanlı normal lig + final grubu usulüne göre oynandı. Play-Off final grubunda 18 puan toplayan Vakıfbank Güneş Sigorta ligin şampiyonu olurken, ligin sonlarına doğru Türkiye Voleybol Federasyonu'nun bir sonraki sezonu 20 takımla oynatma kararı alması nedeniyle ligden takım düşürülmemiştir. Ligin ilk etabı sezona katılan 18 takım arasında çift devreli lig olarak oynanmıştır. Lig sonunda ilk 4 sırada yer alan takımlar lig şampiyonunun belirleneceği final grubuna katılmaya hak kazanmışlardır. Play-Off Final grubuna; Ligin bir sonraki sezon 20 takımla oynanması kararı alındığı için bu sezon herhangi bir takım düşürülmemiştir. Ligde puanlama sisteminde; 1. Tur 11.04-13.04.2004 tarihleri arasında Antalya'da oynandı. Vakıfbank Güneş Sigorta 3 Beşiktaş 1 Eczacıbaşı 3 Emlak TOKİ 2 Eczacıbaşı 3 Beşiktaş 0 Vakıfbank Güneş Sigorta 3 Emlak TOKİ 2 Vakıfbank Güneş Sigorta 3 Eczacıbaşı 0 Emlak TOKİ 3 Beşiktaş 2 2. Tur 22.04-24.04.2004 tarihleri arasında Muğla'da oynandı. Vakıfbank Güneş Sigorta 3 Beşiktaş 0 Emlak TOKİ 3 Eczacıbaşı 1 Beşiktaş 3 Eczacıbaşı 2 Emlak TOKİ 3 Vakıfbank Güneş Sigorta 2 Emlak TOKİ 3 Beşiktaş 2 Vakıfbank Güneş Sigorta 3 Eczacıbaşı 0 Irmak-Zonguldak demiryolu Irmak – Zonguldak demiryolu, Irmak – Zonguldak – Kozlu arasında bulunan demiryolu hattıdır. Demiryolu, 1931 – 1937 yılları arasında Türkiye Cumhuriyeti Devlet Demiryolları tarafından inşa edilmiş olup endüstriyel kömür madenleri ve Zonguldak Limanı ve Kardemir çelik fabrikasını Orta Anadolu'ya bağlamaktadır. Demiryolunun Türkiye'nin kömür endüstrisi üzerindeki önemi nedeniyle kömüryolu olarak adlandırılmıştır. Ankara ve Zonguldak arasında haftada üç kez sefer düzenleyen yolcu treni olan Karaelmas Ekspresi aynı hattan geçmekte olup 1 Ocak 2010 tarihinde seferleri durduruldu. 2014 yılında yerini Zonguldak – Filyos Bölgesel Treni'ne bıraksa da günümüzde daha çok yük taşımacılığı için kullanılmaktadır. Derya Ã–rs Derya Örs (d. 22 Nisan 1966, Konya) Türk akademisyen, diplomat. Ankara Üniversitesi Dil ve Tarih-Coğrafya Fakültesi Doğu Dilleri ve Edebiyatları Bölümü Fars Dili ve Edebiyatı Anabilim Dalı'nı 1989 yılında bitirmiş, 1992'de yüksek lisansını, 1999'da ise doktorasını tamamlamıştır. 1990'da Fars Dili ve Edebiyatı Anabilim Dalı'na Araştırma Görevlisi olarak atanmış, Mart 2002'de Yardımcı Doçent kadrosuna atanmış, Nisan 2002'de Doçent unvanını almış ve Nisan 2003'te doçentlik kadrosuna atanmış son olarak 2010 yılında profesörlük kadrosuna atanmıştır. 2011 yılı Ocak ayında Yıldırım Beyazıt Üniversitesi İnsan ve Toplum Bilimleri Fakültesi Dekanlığına atanmıştır. 3 Kasım 2012 tarihinde Atatürk Kültür, Dil ve Tarih Yüksek Kurumu Başkanlığı görevine atanmıştır. 15 Ocak 2019 tarihi itibarıyla Tahran Büyükelçisidir. Evli ve iki çocuk babasıdır. 2019 Dünya Tek Mesafe Sürat Pateni Şampiyonası 2019 Dünya Tek Mesafe Sürat Pateni Şampiyonası, 7-10 Şubat 2019 tarihleri ​​arasında Almanya, Inzell'deki Max Aicher Arena'da yapıldı. "Tüm zamanlar ( UTC+2) yerel saatine göredir." David Wehner David M. Wehner , Facebook'un Baş Finans Yöneticisi (CFO). Wehner, Saint Louis Priory School'da okudu ve 1986'da mezun oldu. Wehner, Georgetown Üniversitesi'nin Kimya Bölümü'nden BS derecesiyle mezun oldu ve "The Hoya"'da editörlük yaptı. Stanford Üniversitesi'nden Ulusal Bilim Vakfı üyesi olan uygulamalı fizik alanında yüksek lisans ile mezun oldu. Kariyerinin başlarında, Wehner Monitor Group ve Hambrecht &amp; Quist'te çalıştı. Wehner, 2010 yılına kadar yaklaşık on yıl boyunca Allen & Company'de çalıştı ve Zynga'nın CFO'SU oldu. Bu firmalarda seri 7 ve seri 24 lisansları aldı. Wehner, 2011 yılında Facebook'a Kurumsal Finansman ve İş Planlaması Genel Müdür Yardımcısı olarak katıldı. Wehner, 1 Haziran 2014 tarihinde David Ebersman'ın yerine Facebook CFO'su olarak göreve geldi. 2019 Dünya Tek Mesafe Sürat Pateni Şampiyonası - Erkekler 500 metre 2019 Dünya Tek Mesafe Sürat Pateni Şampiyonası'nda erkekler 500 metre yarışması 8 Şubat 2019'da yapıldı. Yarış 16:55'te başladı. Deveciler Hanı (Lefkoşa) Deveciler Hanı, Lefkoşa'nın en eski ve büyük hanlarından biriydi. Osmanlı döneminden kalan han, adını develerin hana yüklerini indirmesinden almıştır ve günümüzde Kuzey Lefkoşa'da yer almaktadır. Ayasofya Camii ile Belediye Pazarı'nın toptancılar bölümü arasındaki alanda develer için ahırlar ve sahiplerinin konakladıkları han, iki katlı bir yapıydı. Osmanlı belgelerinde Araplar Hanı olarak geçmekteydi. Ayrıca Selimiye Hanı ile Ayasofya Hanı adlarıyla da bilinmekteydi. 1960'larda yıkılan Deveciler Hanı, günümüzde park etme yeri olarak kullanılmaktadır. Bundan önce de özellikle köylerden kasaba pazarına gelen otobüsler için otobüs terminali olarak kullanılmıştır. Tuncer Bağışkan, hanın Mehmet Bey Vakfı'na ait olduğu üzerinde durur. Ahmet Evrensel ise hanın "Fazıl Plümer'in eşi Pembe Hanım'ın ailesi"ne ait bir mülhak vakıf olduğunu ifade eder. Biri güneyde diğeri kuzeyde olmak üzere iki giriş kapısı bulunan hanın güneydeki giriş kapısı belediye pazarının toptancı haline baktığı belirtilmektedir. Bu kapının tam karşısında tamamen yıkılmış olan ve develerin giriş yaptığı kuzey kapısı bulunmaktadır. Hanın ortasında dörtgen planlı büyük bir su haznesi, etrafında ise büyük su yalaklarının olduğu belirtilmektedir. Haznenin dışında güney girişinin hemen ilerisinde tulumbalı bir su kuyusu, bedestenin bitişiğinde tuvaletler, batısında ise ahırlar ile kümesler bulunmaktadır. Kerpiç ve ahşap malzemeden yapılmış bu yapının cephesi kemerli ve sündürmeli olduğu söylenmektedir. Deveciler Hanı, 1950'li yıllara kadar mimari açıdan iyi durumda iken 1965-1966 yıllarında büyük bir kısmının yıkıldığı daha sonralarda da araç park yeri olarak kullanılmaya başlandığı belirtilmektedir. Özellikle develerin varlığı hanı resim çalışmalarının odağı hâline getirmekteydi. Olga Rauf'a ait bir tablonun konusu olan han, Kıbrıslı Türk, Rum ve Kıbrıslı olmayan, handan gelip geçen çizerlerin ve öğrencilerin kara kalem ve yağlı boya çalışmalarında konu alınmaktaydı. Ahmet Evrensel'in aktardığına göre, halk ozanı Mustafa Aynalı'nın "devamlı" gelip destansı hikâyelerini okuduğu bir mekândı. Deveciler HanÄ± Deveciler Hanı, şu anlamlara gelebilir: Arthur Ashkin Arthur Ashkin (d. 2 Eylül 1922, New York), Amerikalı fizikçidir. 2018'de, "lazer fiziği alanında yaptığı devrimsel icatları", özellikle de "optik cımbızı icat etmesi ve bunu biyolojik sistemlere uyarlaması" gerekçesiyle Nobel Fizik Ödülü kazanmıştır. Galina Brejneva Galina Leonidovna Brejneva (Rusça: Галина Леонидовна Брежнева; 18 Nisan 1929 - 30 Haziran 1998), Sovyet politikacı ve uzun süreli Genel Sekreter Leonid Brejne ve Viktoria Brejneva'nın kızıdır. Galina Brejneva, 18 Nisan 1929'da Sverdlovsk'ta doğdu. Gençken Komsomol'a üye olmayı ve daha sonra akademik bir derece yapmayı reddetti. Kısaca, Igor Kio ile sadece dokuz gün süren bir evlilik yaptı. 1971'de babası Leonid Brejnev, Galina'nın hayatının gidişatından memnun değildi ve kızını evlendirmek istedi. Bir dizi talipleri arasında nihayet Yuri Çurbanov'u seçti. Çurbanov, evli ve çocukluydu. Brejnev'in yaşamının sonuna gelindiğinde Galina daha az görüldü ve Yuriy Andropov döneminde, halkın gözünden tamamen kayboldu. Brejneva, Konstantin Çernenko'nun kısa iktidarlığı döneminde ortaya çıktı ve Dünya Kadınlar Günü'nü anmak için düzenlenen bir konferansta yer aldı. Konferansta, 1978'te kutladığı ellinci doğum gününde Andrey Gromıko tarafından kendisine verilen Lenin Nişanı'nı takmıştı. Daha sonra yolsuzluk suçlamasıyla Çurbanov'un tutuklanmasıyla Brejneva, eşinden ayrıldı. 65 yaşında dördüncü ve son kez, 29 yaşında bir erkekle evlendi. Galina Brejneva, Sovyetler Birliği'ndeki yaşam hakkında konuşmak için İngiliz televizyonuna konuk oldu. Galina daha sonraki yıllarda yavaş yavaş bir alkolik oldu ve kızı, 30 Haziran 1998'de öldüğü ruh ve sinir hastalıkları hastanesine annesini yatırdı. The Young Bucks The Young Bucks, Amerikalı profesyonel güreş takımı. Ring adları sırayla Matt ve Nick Jackson olan Matthew ve Nicholas Massie kardeşlerden oluşmaktadır. Şu anda All Elite Wrestling (AEW) şirketinde güreşçi ve ortak genel müdür yardımcısı olarak çalışmaktadır. The Young Bucks, New Japan Pro-Wrestling (NJPW) ve Ring of Honor (ROH) şirketlerinde tanınmıştır. Takım, NJPW grubu olan Bullet Club'ın bir parçasıyken 2018 yılında çıkan bir "iç savaş" sonrasında Kenny Omega, Adam "Hangman" Page, Marty Scurll ve Cody Rhodes ile The Elite grubunu oluşturmuştur. Massie kardeşler, dört çocuğun ortanca ikisi olarak Rancho Cucamonga, Kaliforniya'da doğdu. Matthew Ronjon Massie 13 Mart 1985 tarihinde, Nicholas Lee Massie, 28 Temmuz 1989 tarihinde doğdu. Aile, annesi ve babası Joyce ve Matthew Massie Sr. ablaları Donajoi Crystal (d. 3 Ekim 1982) ve erkek kardeşleri Malachi Marcus'tan (d. 14 Kasım 1990), oluşmaktadır. Yolculuklarda yaşadığı yorgunluklardan dolayı Marcus, 2010 yılında profesyonel güreşten emekli oldu. 18 yıla yakın Rancho Cucamonga'da kaldıktan sonra 2003 yılında Hesperia, Kaliforniya'ya taşındılar. Matt, 1 Kasım 2008 tarihinde beş yıllık kız arkadaşı Dana ile evlenirken; Nick, 3 Nisan 2011 tarihinde uzun süre beraber olduğu Ellen Montoya ile evlendi. İki kardeşin de bir kızı, bir de oğlu oldu. Matt'in çocuklarının adı Kourtney ve Zachary; Nick'in Alison ve Gregory'dir. Sergey Yurski Sergey Yuryeviç Yurski (, 16 Mart 1935 - 8 Şubat 2019), Sovyet-Rus oyuncu, film yönetmeni ve senarist. Sinema filmi Ostap Bender karakterini canlandırdığı "The Little Golden Calf" ile bilinir. Sergey Yurski, 16 Mart 1935'de Leningrad, SSCB'de Yuri Sergeyeviç Yurski'nin oğlu olarak doğdu. Jdanov Leningrad Devlet Üniversitesi Hukuk Fakültesi'nde eğitim gördü. 1959'da Saint Petersburg Devlet Tiyatro Sanatları Akademisi L.F Makarev Kurs Merkezi'nde oyunculuk konusunda kendisini geliştirdi. 1957'den 1979'a kadar Leningrad'daki Tovstonogov Tiyatrosu'nun önde gelen oyuncularından birisi oldu. Aleksandr Griboedov'un aynı adlı eserinden 1962'de uyarlanan "Wit Works Woe" adlı yapımda başrolde yer alarak götserdiği performansla kuşağının en önemli oyuncularından birisi olmuştur. Yazar Mihail Bulgakov'un eserinden uyarlanan yapımda "Moliere" 'deki performansı beğenilen oyuncu buna rağmen yönetmen Georgi Tovstonogov tarafından pek beğenilmeyince tiyatrodan ayrılmak zorunda kaldı. 1979'dan itibaren Moskova'daki Mossovet Tiyatrosu ile Moskova Sanat Tiyatrosu’nda oyuncu ve yönetmen olarak çalıştı. Yurski, tek kişilik şiir ve nesirleri çalışmaları yaptı. Ülkesi Rusya'da ve 1990'lı yıllarda Rusça konuşulan nüfusu olan bazı ülkelere turneler düzenledi. Pepsi varyasyonları PepsiCo, aşağıdakiler de dahil olmak üzere, yıllar boyunca birincil kola olan Pepsi-Cola'da bir dizi değişiklik üretmiştir. Pepsi Jazz aromalı kolalar sadece diyet tarzlarında mevcuttur. 2006 yılının Temmuz ayında Pepsi Jazz olarak tanıtıldı ve 2009 yılında durduruldu. Diyet Pepsi Lime: Kireç aromalı bir diyet Pepsi. Geçici olarak kullanılabilir. Pepsi Twist Zero: Brezilya'da Mevcuttur. Pepsi One: Diyet Pepsi'ye alternatif, servis başına bir kalori. 2012 ortasına kadar 2003 Pepsi tasarımını kullanmaya devam etti. Pepsi Perfect: 2015 yılında belirlenen sahnelerde Back to Future Future II filminde gösterilen vitamin bakımından zenginleştirilmiş bir Pepsi varyasyonu. Bigger than Us "Bigger than Us" (), Michael Rice tarafından seslendirilen şarkı. Şarkı 8 Mart 2019 tarihinde Dijital indirme olarak Spinnup tarafından yayınlanmıştır 2019 Eurovision Şarkı Yarışması'nda Birleşik Krallık'ı temsil eden şarkı. Şarkı İngilizce dilinde seslendirilmiştir. Şarkı Laurell Barker, Anna-Klara Folin, John Lundvik ve Jonas Thander tarafından yazılmıştır. Oruçoğlu Oruçoğlu, bir yer ismi ve soyadı, şu anlamlara gelebilir: Michael Rice Michael Rice (d. 1997), İngiliz şarkıcıdır. Michael, 2019 Eurovision Şarkı Yarışması'nda "Bigger Than Us" adlı şarkıyla Birleşik Krallık'ı temsil'yı temsil etmiş ve 11 puanla sonuncu olmuştur. Taş Eserler Müzesi Taş Eserler Müzesi, Lefkoşa'nın kuzeyinde yer alan tarih müzesidir. Haydarpaşa Mahallesi'nde bulunur. Müzede, tarihî taş eserler (armalar, mermer eserler, lahit ve sütunlar) sergilenmektedir. Müzenin yer aldığı taş ev, 15. yüzyılda inşa edilmiş olup Venedik tarzındadır ve sonradan yapılan eklemelerle Gotik özellikler de taşımaktadır. İnşa edildiği dönemde bina, Ayasofya Katedrali'nin avlusunda bulunmaktaydı. Binanın birinci katında dikrörtgensel pencereler yer alır ve binanın, oymalı dirseklerle desteklenen balkonları mevcuttur. Giriş kapısının karşısında bulunan taş işlemeli pencere; adadaki Britanya hakimiyeti döneminde, 1904 yılında yıktırılan Lüzinyan Sarayı'ndan getirilmiştir. Yapılan düzenlemeler sonrasında bina, 23 Haziran 2003'ten itibaren müze olarak kullanılmaktadır. Müzede yer alan eserler arasında, Dampierre Hanedanı'na air bir lahit, 13. yüzyılda Kıbrıs Mareşali olarak görev yapan Antakyalı Adem'e ait mezartaşı ve mermerden bir Aziz Markos Aslanı bulunmaktadır. Bir ev olan bu yapı, enine dikdörtgen planlıdır. Kesme taştan yapılan ve iki katlı olan bu ev, Venedik döneminde inşa edilmiştir. Camille Enlart tarafından yapılan incelemede yapının hâlâ dört duvarının ayakta ve sağlam olduğu anlaşılmaktadır. Yapının alt ve üst katları tek bir mekan oluşmakta, mekânların kuzeyinde ise geniş bir bahçe yer almakta, yapının orijinalde nasıl plânlanmış olduğu bilinmemektedir. Giriş kapısı sivri kemerlidir ve yapının güney cephesinde yer almaktadır. Günümüzde doldurulmuş ve işlevi yitirmiş olan giriş katı pencereleri dikdörtgen biçimindeyken üst katın pencereleri daha büyük ve süslüdür. Kırma çatı ile örülen bu Venedik evinin üst katına bahçede yer alan taş merdivenle ulaşılmaktadır. Double or Nothing (2019) Double or Nothing, Amerikalı All Elite Wrestling (AEW) şirketi tarafından düzenlenen profesyonel güreş izle ve öde etkinliği. 25 Mayıs 2019 tarihinde Las Vegas, Nevada'daki MGM Grand Garden Arena'da yapılmıştır. Etkinlikte, ikisi Buy In gösteri öncesinde olmak üzere dokuz maç yer almıştır. Ana etkinlikte Chris Jericho, Kenny Omega'yı yenerek gösteri öncesinde Casino Battle Royale'ı kazanan "Hangman" Adam Page'e karşı AEW Dünya Şampiyonluğu maçına çıkmaya hak kazanmıştır. Ayrıca The Young Bucks (Matt ve Nick Jackson), The Lucha Bros'u (Pentagón Jr. ve Rey Fénix) yenerek AAA World Tag Team Championship kemerlerini korurken, Cody, ağabeyi Dustin Rhodes'u yenmiştir. Etkinlikte ayrıca AEW Dünya Şampiyonluğu kemerini tanıtan Bret Hart ile beraber, AEW ile sözleşme imzalayan Awesome Kong ve Jon Moxley (WWE'de bilinen adıyla Dean Ambrose) görünmüştür. Etkinlik; Canoe.com, CBS Sports, ESPN, "Pro Wrestling Torch", "Pro Wrestling Dot Net" ve "WrestleView" gibi sitelerden pozitif eleştiriler almış ve en çok son üç maçı övülmüştür. Eylül 2018'de yapılan All In programının gösterdiği başarıdan sonra, olayın arkasındaki itici güçler olarak bilinen The Elite (Cody, The Young Bucks ve Kenny Omega) grubu olumlu geri dönüşlerden sonra başka etkinlikler de düzenlemek istedi. 5 Kasım 2018 tarihinde Jacksonville, Florida'da birçok ticari marka sunuldu. Markalar arasında bu isimler yer alıyordu: All Elite Wrestling, AEW All Out, All Out, AEW, Double or Nothing, Tuesday Night Dynamite, AEW Double or Nothing ve birçok logo. 1 Ocak 2019 tarihinde All Elite Wrestling, resmî olarak ilk etkinliği Double or Nothing'i duyurdu. Las Vegas'ta yapılan buluşmada Brandi Rhodes, Japon kadın güreşçiler Aja Kong ve Yuka Sakazaki'nin sözleşme imzaladığını duyurdu. Buluşmada yer almadılar ve ilk görünüşlerinin Double or Nothing'de gerçekleşeceği açıklandı. 10 Şubat'ta, satış öncesi biletlerin satışa çıktıktan hemen sonra tükendiği açıklandı. 13 Şubat'ta AEW, etkinlik için tüm biletlerin satıştan 4 dakika sonra tükendiğini açıkladı. Double or Nothing, önceden var olan senaryolanmış rekabetler ve hikâyelerle ilerleyen olay örgüsüne sahip profesyonel güreş maçlarını içermektedir. Kötüler, kahramanlar veya daha az ayırt edilebilir karakterler arasında olan gerginlik ve rekabet sonrasında profesyonel güreş maçları yapılmaktadır. SoCal Uncensored, Cima'ya takım arkadaşlarını kendisinin seçeceği bir maçta meydan okuduktan sonra SCU ve Oriental Wrestling Entertainment'tan Cima ile adı açıklanmayan iki takım arkadaşı arasında Double or Nothing etkinliğinde maç yapılacağı duyuruldu. 3 Mart'ta OWE, Cima'nın takım arkadaşlarının belirlenmesi için bir turnuva düzenlediğini açıkladı. 6 Mayıs'ta Cima'nın T-Hawk ve El Lindaman ile takım olacağı açıklandı. 4 Ocak 2018 tarihinde New Japan Pro-Wrestling'in Wrestle Kingdom 12 etkinliğinde Kenny Omega, ilk karşılaşmalarında Chris Jericho'yu yenmişti. 1 Eylül 2018 tarihinde yapılan All In etkinliğinde Kenny Omega, Pentagón Jr.'ı yendikten sonra Pentagon kılığına giren Chris Jericho'nun saldırısına uğramıştı. Aylar sonra Omega ve Jericho AEW ile sözleşme imzaladı. Omega, şirket ile anlaştığını açıkladıktan sonra Jericho onun karşısına geçti. İkisi arasında çıkan kavgayı Cody, Christopher Daniels ve güvenlik ayırdı. Daha sonra Double or Nothing için ikisi arasında maç ayarlandı. AEW'nun Jacksonville'deki ilk buluşmasında Dr. Britt Baker'ın AEW ile anlaştığı açıklanmıştı. Sonraki hafta MGM Grand Hotel'deki AEW buluşması sırasında Brandi Rhodes, Kylie Rae ve Nyla Rose'un şirketle sözleşme imzaladığını açıkladı. Ertesi gün maçları duyuruldu. AEW'nun Las Vegas buluşması sırasında Lucha Bros. (Penta El Zero M ve Rey Fénix), AEW ile sözleşme imzaladıkalrını açıkladı. Duyuru sonrasında ikili The Young Bucks'a (Matt ve Nick Jackson) saldırdı. 23 Şubat 2019 tarihinde AAW Wrestling'in The Art of War programında bu sefer The Young Bucks, the Lucha Bros'a saldırdı. İki gün sonra iki takım arasında etkinlik için takım maçı ayarlandı. 16 Mart'ta AAA'in Rey de Reyes etkinliğinde The Young Bucks, the Lucha Bros'u yenerek AAA World Tag Team Championship kemerlerini aldı. 20 Şubat 2019 tarihinde "The Road to Double Or Nothing" programı sırasında Cody, ikinci kez Over the Budget Battle Royale yapılacağını açıkladı. Katılımcılardan Sonny Kiss, Kip Sabian ve Brandon Cutler'ı açıkladı. 6 Mayıs'ta maçın adı Casino Battle Royale olarak değiştirildi. 21 kişinin yer alacağı maçın beş kişiyle başlayacağı ve her üç dakikada beş güreşçinin daha maça gireceği ve son kalanın maçı kazanacağı açıklandı. 8 Mayıs'ta Kip Sabian'ın Sammy Guevara ile Buy In gösteri öncesinde karşılaşacağı açıklandı. 20 Nisan 2019 tarihinde, Cody'nin kardeşi Dustin Rhodes'la Double or Nothing'de karşılaşacağı açıklandı. Sonraki haftalarda Cody, kardeşini yenerek Attitude Era'yı "öldüreceğini" söyledi. Jacksonville'de güreşçilerin ilk bir araya gelişinde Pac, Adam Page'i böldü ve ikisi arasında bir rekabet ortaya çıktı. Las Vegas'ta ikinci kez bir araya geldiklerinde Pac ve Page arasındaki maç resmî olarak Double or Nothing'e duyuruldu. Ancak, Mayıs ayının sonunda maçın "iptal edildiği" ve "senaryodaki anlaşmazlıklar" nedeniyle gerçekleşmeyeceği bildirildi. İptalin sonucunda Double or Nothing'den bir hafta önce Wrestle Gate Pro'da bir maç yaptılar. Page'in açık meydan okumasına sürpriz bir şekilde cevap veren Pac, diskalifiye ile yenildi. Maçtan sonra Pac, Page'in dizine doğru saldırı ve başındaki hedefinin Page'e zarar vermek olduğunu, bununla birlikte Double or Nothing'a gelmek için bir nedeni olmadığını söyledi. Daha sonra o hafta yapılan "Being The Elite" bölümünde Page'in diz sakatlığı vardı ve Double or Nothing'de yer alamayacağı söylendi. Maça beş güreşçi başladı. Her üç dakikada bir beş güreşçi daha maça girdi. 21. ve son güreşçi maça yalnız girdi. Üner Ulutuğ Üner Ulutuğ (d. Lefkoşa-1938, ö. a.y. 2 Temmuz 1978), Kıbrıslı tiyatro sanatçısı ve yönetmeni. İlk Sahne'nin kurucularındandır. Lefkoşa'da, 1938 yılında doğdu. Henüz 16 yaşında iken babası ile birlikte İngiltere'ye göç etti. Burada uzun süre kalayıp bir yıl gibi bir süre sonra Kıbrıs'a geri döndü. Kıbrıs Elektrik İdaresi'nde memur olarak çalışmaya başladı. 1950'li yılların sonunda arkadaşlarıyla kurduğu Kıbrıs Türk Kültür Derneği'nde etkin bir şekilde çalışır. Ankara Devlet Konservatuvarının tiyatro bölümünü kazanan Ulutuğ, Elektrik İdaresi'ndeki görevinden ayrılıp Ankara'ya gitti. 1962'de eğitimini tamamlayıp Kıbrıs'a döndü. Adaya dönüşünün ardından Kıbrıs Radyo Yayın Korporasyonu’nda programcı olarak çalışmaya başladı. Bu süreçte radyo skeçleri sergiledi. Şubat 1963'te Kıbrıslı Türklerin ilk profesyonel özel tiyatro topluluğunu teşkil eden İlk Sahne'nin kuruculuğuna öncülük etti. Adada çatışmalar başlayınca Rum tarafında kalan Kıbrıs Radyo Yayın Korporasyonu'ndaki görevinden ayrılmak zorunda kaldı. Türk tarafında radyo çalışmalarına devam eder ve Bayrak Radyosu'nun kurulmasında ve çalışmasında rol aldı. BRT'nin kuruluşundan sonra, Bayrak Radyosu'nda spiker olarak görev yapar. Aynı dönemde "Arkası Yarın" adlı bir programın da yönetmenliğini üstlendi. Daha sonra Kenan Coyğun'un talimatı ile İlk Sahne'yi Devlet Tiyatrosu'na dönüştürerek Kıbrıs Türk Devlet Tiyatroları'nın kuruluşunu tamamladılar. 1965-68 yılları arasında o dönemki ismiyle Kıbrıs Türk Tiyatrosu İlk Sahne'nin kurucu müdürlüğünü yaptı. Ayla Haşmet, Hilmi Özen gibi tiyatro mezunu isimlerle birlikte, kendilerine ayrılan Atatürk İlkokulu'nda oyunlarını sergilemeye başladılar. Bu dönemde, yılda en az üç oyun sergilemeye çalıştılar, Ulutuğ bunların yaklaşık yirmisinde aktör ve yönetmen olarak görev yaptı. 1975'te muhtelif anlaşmazlıklar sonrasında tiyatrodan istifa etti. Ulutuğ, tiyatronun yanı sıra şiir, hikâye gibi alanlarda da eserler verdi. Yazdığı hikâyeleri ile ödüller kazandı. Ulutuğ, 2 Temmuz 1978’de Londra'da öldü. 1963-74 dönemi arasında Kıbrıs Türk tiyatrosuna hakim olan milliyetçi (Hüseyin Ezilmez'in tabiriyle "hamasi/destanî") tiyatro yazınının Ezilmez'e göre "en önemli temsilcisi"dir. Ulusal çizgide yazdığı oyunlar, Kıbrıs Türk yönetiminin yazdığı ulusal oyun yazma yarışmalarında dereceye girdi ve iki kitapta toplandı: "Kıbrıs Türk Ulusal Radyo ve Sahne Oyunları" (1973) ve "Kıbrıs Türk Ulusal Sahne Oyunları" (1974). Bu oyunlar gerek 1963-74 döneminde, gerekse Kıbrıs Harekâtı sonrasında profesyonel ve amatör topluluklarca sahnelendi. Bunun yanı sıra Bayrak Radyosu ve BRT için yazdığı, radyo ve televizyonda sahnelenen veya seslendirilen radyofonik oyunları ve televizyon piyesleri bulunmaktadır. Ulutuğ'un yazdığı oyunlardaki amacı, o dönemde varoluş mücadelesi vermekte olan Kıbrıs Türk toplumuna moral-motivasyon vermek, millî tarih ve kimlik algısı doğrultusunda bir toplumsal bilinç oluşturmaktı. Oyunları yazıldığı dönemde hakim olan milliyetçi ideolojiyi yansıtır. Hüseyin Ezilmez'in değerlendirmesine göre bunlar "daha ziyade dönemin heyecanı ve hissiyatıyla kaleme alınmış, sadece yazıldığı devrin zihniyeti ile tarihe bakışının birer aynası durumunda olan, umumiyetle düşüncenin sanat endişesine galebe çaldığı" oyunlardır. Ulutuğ'un oyunlarında merkezde her daim bir ana karakter yer alır ve oyunda ana tema olarak bu karakterin kahramanlıkları ve fedakârlıkları işlenir. Örneğin "Bu Destan Bizimdir" isimli 1973'te yayımlanan kitapta yer alan üç perdeli oyununda, Rum kızı Maria'yla Türk genci Ümit birbirine aşık olurlar. Maria'nın babası Türkler, Ümit'in babası Rumlar tarafından öldürülür. Evden kaçan Maria Ümit'i görmek istese de, Ümit aralarına vatanın girdiğini söyleyip artık onu sevmediğini belirtir. Sonrasında Türk Mukavemet Teşkilatı tarafından görevlendirilen Ümit, casusluk maksadıyla Rum tarafına geçer, Türk tarafındaki herkes Ümit'in aşkı yüzünden vatana ihanet ettiğini düşünür. Rum erleri tarafından yakalanıp işkence edilen Ümit, önce Maria tarafından organize ettiği bir planla kurtarılır, sonrasında yaralı hâlde kuzeye geçerken Maria'nın kendisiyle gelmesine izin vermez. Ümit istihbarat bilgilerini aktarıp hayatını kaybeder. Yönettiği oyunlar şöyledir; The Elite (profesyonel güreş) The Elite, Kenny Omega, The Young Bucks (Matt Jackson ve Nick Jackson), Cody, Marty Scurll ve Adam Page'den oluşan profesyonel güreş grubu. Daha çok New Japan Pro-Wrestling (NJPW) şirketinde görünen grup, ayrıca Amerikalı Ring of Honor (ROH) şirketinde ve Japonya, Amerika Birleşik Devletleri, Birleşik krallık ve Avustralya'nınn bağımsız profesyonel güreş şirketlerinde güreşmiştir. 1 Ocak 2019 tarihinde grup, yoğun bir şekilde dahil olacakları yeni bir güreş şirketi olan All Elite Wrestling'i duyurmuştur. The Elite, Ocak 2016'da Omega ve The Young Bucks tarafından Bullet Club'ın alt grubu olarak kuruldu. Bullet Club'ın lideri olan Omega, üçlünün de lideri oldu. Birlikte aynı yıl iki kez NEVER Openweight 6-Man Tag Team Championshipkemerlerini alsalar da The Young Bucks, genel olarak Omega'nın tekli kariyerinde menajerlik yaptı. Grupta Omega IWGP Heavyweight Championship, IWGP Intercontinental Championship ve IWGP United States Championship kemerlerini kazanırken; The Young Bucks dört kez IWGP Junior Heavyweight Tag Team Championship, bir kez IWGP Heavyweight Tag Team Championship ve üç kez ROH World Tag Team Championship kemerlerini kazandı. Ekim 2018'de Omega ve The Young Bucks, Bullet Club'dan ayrılırken; Rhodes, Scurll ve Page de gruptan ayrıldı ve The Elite'e katıldı. 9 Haziran'da yapılan Dominion 6.9 in Osaka-jo Hall etkinliğinde Omega'nın ilk Elite grubuyla birleşen Kota Ibushi, Golden☆Lovers ile onlara paralel olarak The Golden Elite grubunu oluşturdu. The Elite grubunun 2016 yılında kurulmasından önce Kenny Omega ve The Young Bucks (Matt Jackson ve Nick Jackson) yıllardır birbirlerini tanıyordu. Üçü ilk başta 2008 yılında Japonya'da Omega'nın Dramatic Dream Team (DDT) şirketiyle ilk turu ve The Young Bucks'ın Dragon Gate şirketiyle ilk turu sırasında tanışmıştı. Kaliforniya şirketi Pro Wrestling Guerrilla (PWG) gibi birkaç şirkette de beraber turlarda yer aldıktan sonra yakın arkadaş oldular. Omega, ikiliyle her zaman aynı beyni paylaştıklarını ve bir güreş karşılaşmasının nasıl olması gerektiğine dair aynı düşünceleri paylaştığını düşündüğünü belirtti. Matt Jackson, bu üçlü arasındaki kimyayı, daha önce deneyimlemiş olduklarından farklı olarak, "orada büyü var" olarak tanımladı. Young Bucks'u en iyi arkadaşları ve profesyonel güreş alanındaki en yakın müttefikleri olarak gören Omega, gün boyu birbirlerine mesaj gönderdiklerini belirtti. The Elite grubu, üçünün en iyi anlarını ring dışına çıkarmak ve hayranlarıyla paylaşmak için düşünmeleri sonucu ortaya çıktığını söyledi. Profesyonel güreşe daha gevşek bir şekilde bağlı olan bu anları The Young Bucks "Being the Elite" adı altında bir program yaparak Twitter ve YouTube'dan paylaştı. 2016 yılında üçlü, NJPW'de Bullet Club'ın bir parçası oldu ama Omega'nın sözleriyle grubun yeni bir şey oluşturma istedği hissedildi. Omega, ne zaman insanlar Bullet Club'ın "gerçekten harika şeyler" yaptığını söylerken, gerçekte grubun değil her zaman kendilerinden bahsedildiğini söyledi. Hem ringde hem de bunun dışında birlikte olmak isteyen üçlü, The Elite olarak tam anlamıyla çalışmaya karar verdi. Dünyadaki en seçkin güreşçilerin listesini çıkarmaya çalışırken, yıllar önce The Elite adıyla şaka yapıyorlardı. Omega, kendisinin ve The Young Bucks'ın The Elite olarak ilerlemeye çalıştıklarını ama NJPW'nun kendilerini "parantez içindeki" Bullet Club olarak adlandırmaya devam etmeleri halinde grubun onların "ahır inekleri" ve "pop-kültür fenomeni" olduğu için kabul ettiklerini söyledi. Omega, The Elite'i "güreş konusunda en saçma ve eğlenceli şeyleri izleyebileceğiniz bir yer" olarak nitelendirdi. 5 Ocak 2016 tarihinde Omega, Bullet Club'ın liderliğini devraldı ve The Young Bucks'ın içinde bulunduğu tüm üyeler önceki A.J. Styles'ı gruptan attılar. The Young Bucks'ın açıklamalarına göre Omega ile beraber o gece The Elite grubunu NJPW yazarlarına sormadan kurdular. Bullet Club üyeleri Styles'ı gruptan attıktan sonra iddiaya göre Omega, The Young Bucks'a yalnızca üçünün Styles'a saldırmaya devam edip seyirciye kendilerinin yalnız bir üçlü olduğunu hissettirip hissettirmemeleri gerektiğini sordu. Ardından üçü ringe geri döndü ve The Elite grubu kuruldu. The Elite grubu kurulduğunda ilk aylarda The Young Bucks, IWGP Junior Heavyweight Tag Team Championship kemerlerini taşıyordu. O süre içerisinde ikili kemerleri kaybederken tekrar kazandı. Aynı şekilde Omega da IWGP Intercontinental Championship kemerini kaybetmesine rağmen geri aldı. The Elite, üçlü olarak ilk kemerini NJPW ve Ring of Honor (ROH) ortak yapımı olan 20 Şubat tarihli Honor Rising: Japan 2016 programında The Briscoes (Jay Briscoe ve Mark Briscoe) ve Toru Yano'yu yenerek kazandı. Üçlü NEVER Openweight 6-Man Tag Team Championship kemerinin sahibi oldu. Kemeri savunmak için ROH adına Amerika Birleşik Devletleri'nde güreştiler. The Elite, NEVER Openweight 6-Man Tag Team Championship kemerlerini 10 Nisan'da yapılan Invasion Attack 2016 etkinliğinde Hiroshi Tanahashi, Michael Elgin ve Yoshitatsu'ya kaptırdı. 3 Mayıs'ta yapılan Wrestling Dontaku 2016 etkinliğinde onlardan geri aldılar. İkinci saltanatları 3 Temmuz'da Matt Sydal, Ricochet ve Satoshi Kojima'ya yenilince sona erdi. 14 Ağustos'ta Omega, NJPW'nun önde gelen turnuvası G1 Climax'i kazanarak bunu başaran ilk yabancı güreşçi oldu. Finalde Hirooki Goto'yu yenmişti. Yılın geri kalanında The Elite genel olarak aktif faaliyet göstermezken Omega, kazandığı IWGP Heavyweight Championship kemerine adaylığını savunmaya çalışırken; The Young Bucks, takım maçlarına konstantre oldu ve Eylül ayında ROH World Tag Team Championship kemerlerini kazandı. 4 Ocak 2017 tarihinde The Elite, NJPW'nun yılın en büyük etkinliği olan Wrestle Kingdom 11 in Tokyo Dome'da iki kemer maçına çıktı. Etkinliğin ilk saatlerinde The Young Bucks, IWGP Junior Heavyweight Championship kemerlerini Roppongi Vice (Beretta ve Rocky Romero) takımına kaybederken; ana etkinlikte Omega, Kazuchika Okada'dan IWGP Heavyweight Championship kemerini alamadı. Ana etkinlikteki maç, gazetecilerden ve endüstrideki emektarlardan olumlu eleştiriler aldı ve en iyi profesyonel güreş maçı olarak nitelendirildi. Birkaç ay sonra üçlü olarak aktif olmayan The Elite, Nisan 2017'de çıktıkları Birleşik Krallık turunda bir araya geldi. Discovery Wrestling, Fight Club: Pro, Over the Top Wrestling ve Revolution Pro Wrestling'de güreştiler. Bu arada Omega ve Bullet Club üyelerinden Adam Cole'un The Young Bucks ile Superkliq adında bir üçlü urması sonrası ikisi arasında gerginlik başladı. İkili Omega ve Cole arasında kaldı. Hikâyenin ilerleyişiyle 12 Mayıs'ta ikilinin Omega'nın yanında olması sonrasında Cole, Bullet Club'dan kovuldu. 11 Haziran'da yapılan Dominion 6.11 in Osaka-jo Hall etkinliğinde The Young Bucks, IWGP Junior Heavyweight Tag Team Championship kemerlerini Roppongi Vice'tan geri aldı. 1 ve 2 Temmuz'da yapılan G1 Special in USA'da Omega, sekiz kişilik bir turnuvada önce Michael Elgin ve Jay Lethal'ı yendikten sorna finalde Tomohiro Ishii'yi yenerek IWGP United States Heavyweight Championship kemerinin ilk sahibi oldu. 13 Ağustos'ta The Young Bucks, IWGP Junior Heavyweight Tag Team Championship kemerlerini Funky Future (Ricochet ve Ryusuke Taguchi) takımına kaybetti. Aynı günün ilerleyen saatlerinde Omega, 2017 G1 Climax finalinde Tetsuya Naito'ya yenildi. 2 Eylül'de The Elite, ABD'ye döndükten sonra The Young Bucks'ın memleketindeki Güney Kaliforniya şirketi Pro Wrestling Guerrilla'da (PWG) debut yapyı. Ana etkinlikte yapılan altı kişilik takım maçında Flamita, Penta 0M ve Rey Fenix'i yendiler. Omega'nın Ekim 2017 ROH şirketine geri dönüşü üzerine The Elite, The Young Bucks'ıon resmî olarak Bullet Club'dan takım arkadaşları Adam Page'le birlikte yürüdüğü ROH World Six-Man Tag Team Championship kemerlerini savunmaya başladı. Ocak 2018'de yapılan The New Beginning in Sapporo'da Omega, Bullet Club üyesi Cody'nin ihanetine uğradı. Matt Jackson'a vurduktan sonra Golden Lovers'tan eski takım arkadaşı Kota Ibushi ile tekrar bir araya geldi ve The Elite ile geleceğini tehlikeye soktu. 28 Mart'ta yapılan Strong Style Evolved'da The Young Bucks, Golden Lovers'a yenildi. Maçtan sonra Nick Jackson Omega ile el sıkıştı ve kucaklaştılar. Ancak Matt Jackson bunu reddederek ringden ayrıldı. Omega ve Cody'nin 7 Nisan'da ROH Supercard of Honor XII etkinliğindeki maçında The Young Bucks, maça müdahale etti ve Cody'ye karışmak isterlerken yanlışlıkla Omega'ya superkick yaptılar. Ardından Cody, Omega'yı tuşlayarak maçı kazandı. Maçtan sonra The Young Bucks, olanları Omega'ya açıklamaya çalıştı ama Omega, Matt Jackson'ı itti ve oradan ayrıldı. "Being the Elite" programının 100. bölümü olan "finalde" Omega, maçta olanlardan dolayı kızgın olduğunu ve artık Elite'in olmadığını söyledi. Scurll, müzik kariyerinden dolayı gruptan ayrılmıştı. 9 Haziran'da Dominion 6.9 in Osaka-jo Hall etkinliğinde The Young Bucks, IWGP Heavyweight Tag Team Championship kemerini kazandı. Omega ise IWGP Heavyweight Championship kemerini kazandı. Maçtan sonra The Young Bucks geldi ve takım, Omega'yı tebrik ettikten sonra Omega ve Ibushi ile birbirlerine sarıldılar. Dörtlüye dönüşen The Elite, The Golden Elite olarak adlandırıldı. 7 Temmuz 2018 G1 Special in San Francisco programında Cody, IWGP Heavyweight Championship kemerine başarısız bir meydan okuma sonrasında BC Firing Squad'ın saldırısına uğradı ve Omega ile arasındaki rekabeti sonlandırdı. 30 Ekim'de Chris Jericho's Rock 'N' Wrestling Rager at Sea'de yapılan "Talk is Jericho" ortam akışında Matt Jackson; Cody, Page ve Marty Scurll'un resmî olarak The Elite grubunda olduğunu açıkladı. Buna ek olarak Bullet Club OGs ve The Elite arasındaki iç çatışmanın sonlandığını ve kendilerinin Bullet Club'dan ayrıldıklarını söyledi. 8 Kasım 2018 tarihinde New Japan Pro-Wrestling, Page ve eski Bullet Club üyesi Yujiro Takahashi'nin The Elite grubunu temsilen 2018 World Tag League Turnuvasında yer aldığını açıkladı. 15 Aralık 2018 tarihinde Nisan 2019'a kadar sözleşmesi devam eden Scurll haricindeki The Elite, Final Battle (2018) izle ve öde etkinliği sornası resmî olarak ROH şirketinden ayrıldı. Christopher Daniels, Frankie Kazarian ve Scorpio Sky ile kalabalığa gösteri sonrası bir konuşma yaptılar. 1 Ocak 2019 tarihinde The Elite, yeni güreş şirketi All Elite Wrestling'in kurulduğunu duyurdu. All In'in devamı olarak Double or Nothing adlı etkinliğin yapılacağı açıklandı. Şirkette Cody, The Young Bucks, Hangman Page, Pac, Frankie Kazarian, Joey Janela, Christopher Daniels, Brandi Rhodes ve Chris Jericho gibi kişilerin bulunacağı söylendi. "Being the Elite", ilk kez Mayıs 2016'da YouTube üzerinden yayınlandı ve o zamandan beri haftada bir veya iki kez yayınlandı. Gösteri, içerik üzerinde tamamen kontrol sahibi olan Elite üyeleri ile tamamen iPhone kamerasıyla çekildi ve düzenlendi. Başlangıçta The Elite'in yoldaki hayatının tanıtımı ve video günlüğü olarak tasarlanan program, hem The Elite hem de Bullet Club üyelerinin de dahil olduğu skeçler ve hikâyelerdeki gelişmeleri içeren bir seri hâline geldi. 2017'nin başlarında "Being the Elite", The Elite'in Adam Cole'un karşısında olması ve onu Bullet CluB'dan atmasıyla War of the Worlds adlı hikâyenin arka planını oluşturdu. ROH, daha önce Cole ve The Young Bucks arasında gerginlik olduğunu göstermiş olsa da "Being the Elite", Cole ve Omega arasındaki gerilimi ve The Young Bucks'ın Omega'ya sadakati ile beraber hikâyenin arka planını derinleştirmişti. Ayrıca Bullet Club'da Cole'un yerine geçen Scurll tanıtıldı. 1 Ocak 2019 "Being The Elite" programında, All In sonrası All Elite Wrestling'in kuruluşu açıklandı ve Double or Nothing adlı etkinlik tanıtıldı. Susuzdede ParkÄ± Susuzdede Parkı, Türkiye'nin İzmir ilinin Konak ilçesinde bulunan bir parktır. Toplam 46.000 m alana sahiptir. Göztepe Mahallesi'nde kendisiyle aynı adı taşıyan tepenin üzerinde yer alır. Cumhuriyetin ilanından önce Aya Agapi olarak adlandırılan tepe, Susuz Dede olarak bilinen bir ermişin burada ölmesi ve gömülmesi sonrasında onun adıyla anılmaya başlandı. Susuz Dede'nin mezarı insanların ziyaret edip adak adadıkları bir yerdir. Susuzdede Parkı, 1981'de Arkeolojik ve Doğal Sit Alanı ilan edildikten sonra 1988'de 1. Derece Doğal Sit Alanı ve 3. Derece Arkeolojik Sit Alanı olarak tescillendi. Park, 2017'de İzmir Büyükşehir Belediyesi tarafından yenilendi. Yuka Blend Festivali Yuka Blend Festivali veya Yuka Blend Sokak Festivali, Kuzey Kıbrıs Türk Cumhuriyeti'nin başkenti olan Kuzey Lefkoşa'nın Surlariçi bölgesinde kutlanan bir festivaldir. Studio 21 tarafından düzenlenen festival, adanın tanıtımı konusunda yeni bir dil oluşturan ve sanatla ilgilenen gençlere yeni fırsatlar sunmayı amaçlamaktadır. 2016'da ilki yapılan Yuka Blend Festivali ilkin bir günlük bir festivaldi. 2017'deki iki gün, 2018'de yapılan ise yedi gün sürdü ve uluslararası bir festivale döndü. Festival adını, sıcak, kuru ve çorak bölgelerde yetişen, bulunduğu ortama uyum sağlayabilen bir bitki olan yuka ile "harmanlanmak ve uyum" anlamına gelen "blend" kelimelerinden almıştır. "Yuka" kelimesi ayrıca Sibirya'da bulunan 39 bin yıllık bir yavru mamutun adıdır. Yuka'nın bebek oluşu organizatörler için "yeniden doğuşu ve büyümeyi sembolize" etti. Festivalin logosunda bir mamut yer almaktadır. Grafiti ağırlıklı olarak başlayan festivalde zamanla konser, söyleşi, sergi gibi çeşitli etkinleri içine almaya başladı. Festivale 2017'den beridir Lefkoşa Türk Belediyesi (LTB) katkı sunmaktadır. Yuka (mamut) Tüylü bir mamut olan ve iyi korunmuş bir hâlde Ağustos 2010'da bulunan Yuka, Sibirya'daki Kondratievo Nehri ağzının yaklaşık 30 kilometre (19 mil) batısında Oyogos Yar sahilinde bulunmuştur. Yuka, yavru dişi bir mumyadır ve yerel halkın bulmasından ötürü Yukagir köyüne ithafen bu adı almıştır. Keşfedildikten sonra, Yuka iki yılını Yukagir'deki doğal bir buzdolabında -yerel donmuş toprakta- depolanarak ve muhafaza edilerek geçirdi. O zamanlar, Mamut Müzesi'nden (Sakha Bilimler Akademisi, Yakutsk) ilk bilim insanı olan P. Lazarev ve S. Grigoriev bu mumyalanmış kalıntıları incelemek için geldi. Mamut Yuka Yukagir'den Yakutsk'taki Sakha Bilimler Akademisine taşındı. Ekim 2014'te mamut, Moskova'da sergilendi ve şimdiye kadar keşfedilen en iyi korunmuş Sibirya mamutu olarak kayda geçti. Dave Laing David William "Dave" Laing (9 Ocak 1947 - 7 Ocak 2019), İngiliz gazeteci, yazar ve tarihçi. Laing, Ekim 1972'den Ekim 1973'e kadar aylık yayınlanan İngiliz müzik dergisi "Let It Rock" 'ın editörlüğünü yapmıştır. Laing, gazeteci- yazar arkadaşları Phil Hardy ile birlikte 1995'te "The Faber Companion to 20th Century Popular Music" ve 2001'de Sarah Davis ile, "The Guerrilla Guide to the Music Business" adlı eserleri yazıp yayınladı. Aynı zamanda "Sürekli Dünya Popüler Müzik Ansiklopedisi" 'nin editörlüğü görevini icra etmiştir. Laing ayrıca son yıllarda gazete “The Guardian” içinde çalışmıştır. İngiliz gazeteci, yazar ve tarihçi Dave Laing 7 Ocak 2019'da 71 yaşında öldü. Amasya Garı Amasya Garı, Amasya'nın merkez ilçesinde bulunan TCDD'ye ait bir tren istasyonudur. Samsun Limanı'nı İç Anadolu Bölgesi'ne bağlamak amacıyla inşa edilen Samsun – Kalın demiryolu kapsamında 1927 yılında inşa edilmiştir. Gar, Samsun-Amasya ile Samsun-Sivas bÃ¶lgesel trenlerine hizmet vermektedir. Samsun – Kalın demiryolu hattındaki elektrifikasyon çalışmaları nedeniyle tren seferlerine ara verildiği için gar şu an kullanılmamaktadır. Mersin Su MÃ¼zesi Mersin Su Müzesi kentin hizmet dışı kalmış su dağıtım merkezinde kurulmuş olan bir müzedir. 2016 yılında Türkiye Tarihi Kentler Birliği ödülüne layık görülmüştür. Müze kent mezarlığının batısında Toroslar merkez ilçe sınırları içinde ve koordinatlarında yer alır. Müze Mersin Büyük Şehir Belediyesi teknik birimlerinin (Meski) bulunduğu alanda olup, dolmuş güzargahı üzerindedir. Müze eski su filitreleme ve dağıtım binasıdır. O tarihte Mersin suyu Müftü (Efrenk) çayından temin ediliyordu. Dağıtım ve filteleme tesisi eski belediye başkanlarından Mithat Toroğlu döneminde 1936 -1938 yılları arasında kurulmuş ve Mersin’in kurtuluş günü kutlamalarının hemen ertesinde 5 Ocak 1939 tarihinde hizmete açılmıştır. Sistem 80000 kişilik bir nüfusa yetecek şekilde planlanmıştır. Ancak Mersin hızla büyüyen bir kenttir ve sistem kısa süre sonra yetersiz kalmıştır. 1984 yılında kente daha doğudaki Berdan ırmağından su getirilmiş ve yeni bir tesis kurulmuştur. Eski tesis 30 yıla yakın süre atıl durumda kalmış, ancak büyük şehir belediyesi tarafından 21 Nisan 2016 tarihinde iki yıllık bir tadilat çalışması sonrasında müze olarak hizmete sunulmuştur. Açılış töreninde konuşan Büyükşehir belediye başkanı Burhanettin Kocamaz müzenin hizmete girişiyle kentin yazılmamış tarihinin açığa çıktığını belirtmiştir. Bina zemin kat ve bodrum kattan oluşmaktadır. Zemin katta alüminyum sülfat ile dozlama odası, havalandırma odası, klorlama odası, üç adet filtre havuzu ve servis odaları vardır. Manevra odası denilen bodrumda ise çeşitli semtlere giden ana borular ve bu boruları denetleyen valflar yer alır. Sistem hâlen çalışabilir durumdadır ve ücretsiz olarak ziyarete açıktır. Bad Saarow Bad Saarow Almanya'nın Brandenburg eyaletinde bulunan bir belediyedir. Belediyenin nüfusu 31 Aralık 2017 tarihi itibarıyla 5,608'dir. Nikolaj Ã˜ris Nielsen Nikolaj Øris Nielsen (d. 26 Mart 1986), Danimarkalı hentbolcu. Şu anda Håndboldligaen takımı Bjerringbro-Silkeborg'da oynamaktadır. Daha önce ligdeki rakibi olan Lemvig-Thyborøn Håndbold kulübünde oynamıştır. Nikolaj Øris, hentbolcu Mads Ø. Nielsen ve Mikkel Ø. Nielsen'in küçük kardeşidir. 2010 yılında Danimarka milli takımıyla ilk maçını oynadı. Lemvig-Thyborøn Håndbold'a kiralık olarak verildiği bir yıl dışında tüm profesyonel kariyerinde Bjerringbro-Silkeborg adına oynadı. Kleinmachnow Kleinmachnow Almanya'nın Brandenburg eyaletinde bulunan bir belediyedir. Belediyenin nüfusu 31 Aralık 2017 tarihi itibarıyla 20,608'dir. Schopfheim Schopfheim Almanya'nın Baden-Württemberg eyaletinde bulunan bir kasabadır. Kasabanın nüfusu 31 Aralık 2017 tarihi itibarıyla 19,823'tür. Simon Magus Simon Magus (yahut Büyücü "Simon, Samaryalı Simon"; ö. 65, Roma) Kilise'nin ilk sapkınlarından kabul edilen, bahsi Yeni Ahit'in Elçilerin İşleri kitabının 8, 9-24 kısmında geçen bir karakterdir. Başlangıçta tanrı Ennoia adında dişi olan bir ilk düşünceye sahipti. Ennoia, bulunduğu yüksek kademeden melekleri yaratmak üzere aşağı kademelere inip melekleri yarattı. Ancak yarattığı melekler onu kıskanarak isyan ettiler. Yaratılışları gereki güç sahibi olan bu melekler dünyayı, tanrının dişi olan ilk düşüncesine hapishane olsun diyerek yaratmışlardır. Bunu izleyen dönemde Ennoia çeşitli kereler dünyaya gelir ve reenkarne olur. Ennoia'nın dünyaya her gelişi büyük bir utançla bağlantılıdır. Gnostik gelenek örneğin Troyalı Helena'da Ennoia'yı görür. Ennoia, en nihayetinde Fenike şehri Tyros'da Helena adında bir fahişe olarak yaşamaya başlar. Tanrı, onun bu haline dayanamayarak onu kurtarmak üzere Simon Magus olarak dünyaya iner. Dasing Dasing Almanya'nın Bavyera eyaletinde bulunan bir belediyedir. Belediyenin nüfusu 31 Aralık 2017 tarihi itibarıyla 5,548'dir. Geltendorf Geltendorf Almanya'nın Bavyera eyaletinde bulunan bir belediyedir. Belediyenin nüfusu 31 Aralık 2017 tarihi itibarıyla 5,645'tir. Edwin Barnes Edwin Ronald Barnes (6 Şubat 1935 –6 Şubat 2019), İngiltere Roma Katolik Kilisesi'ne bağlı görev yapan din adamı ve piskopostur. 1995'ten 2002'ye kadar Richborough Anglikan Kiliesi piskoposu olarak görev yapmış aynı zamanda Britanya Kilise Birliği'nin başkanı olarak hazır bulunmuştur. 2005-06 TÃ¼rkiye Bayanlar Voleybol Ligi Petrolofisi Bayanlar Voleybol Ligi 2005-06 sezonu, Sultanlar Ligi'nin 22. sezonudur. Altı şehirden (İstanbul, Ankara, İzmir, Diyarbakır, Gaziantep ve Yalova) 18 takımın katıldığı lig, deplasmanlı normal lig + final grubu usulüne göre oynandı. Play-Off final grubunda 12 puan toplayan Eczacıbaşı ligin şampiyonu olurken, sezon öncesi ligden çekilen Numune ve Göztepe takımlarıyla birlikte ligden düşecek takımların belirleneceği klasman grubu maçlarında son iki sırayı alan Şişlispor ve İstanbul Emlak Bankası ligden düşmüştür. Ligin ilk etabı iki ayrı grupta çift devreli lig usulü oynanmıştır. Bu karşılaşmalar sonucunda gruplarında ilk 5 sırada yer alan takımlar Play-Off Final grubunun belirleneceği Play-Off Final Eleme grubuna yükselirken, bu takımların dışında kalan diğer takımlar ise ligden düşecek takımların belirleneceği klasman grubuna düşmüşlerdir. Her iki grup karşılaşmaları da ilk grup karşılaşmalarından bağımsız olarak çift devreli lig usulünde oynanmıştır. Play-Off Final Eleme grubu karşılaşmaları sonucunda ilk 4 sıra da yer alan takımlar ligin şampiyonunun belirleneceği Dörtlü Final Grubu'na yükselmişlerdir. Klasman grubu karşılaşmaları sonucunda ise normalde son 4 takımın düşmesi gerekirken, Numune ve Göztepe takımlarının sezon öncesinde çekilmelerinden dolayı klasman grubunu son iki sırada tamamlayan takımlar ligden düşmüştür. Dörtlü Final grubuna; Ligde puanlama sisteminde; A grubu= Dicle Üniversitesi, Eczacıbaşı, Göztepe, Numune, Şahinbey Belediyesi, TED Kolejliler, Türk Telekom, Vakıfbank Güneş Sigorta, Yalovaspor ve Yeşilyurt A grubu B grubu= Anadolu Voleybol İhtisas, Beşiktaş, Emlak TOKİ, Fenerbahçe, Galatasaray, İller Bankası, İstanbul Emlak Bankası, Karşıyaka DYO, SSK ve Şişlispor B grubu 1. Tur 01.05-03.05.2006 tarihleri arasında Antalya'da oynandı. Beşiktaş 3 Eczacıbaşı 2 Vakıfbank Güneş Sigorta 3 Emlak TOKİ 0 Eczacıbaşı 3 Emlak TOKİ 0 Beşiktaş 3 Vakıfbank Güneş Sigorta 2 Emlak TOKİ 3 Beşiktaş 0 Eczacıbaşı 3 Vakıfbank Güneş Sigorta 2 2. Tur 12.05-14.05.2006 tarihleri arasında Muğla'da oynandı. Eczacıbaşı 3 Beşiktaş 2 Vakıfbank Güneş Sigorta 3 Emlak TOKİ 0 Eczacıbaşı 3 Emlak TOKİ 1 Beşiktaş 3 Vakıfbank Güneş Sigorta 1 Emlak TOKİ 3 Beşiktaş 1 Vakıfbank Güneş Sigorta 3 Eczacıbaşı 0 To Love-Ru To Love-Ru ( "To LOVEru -Toraburu-"), Saki Hasemi tarafından yazılan bir manga serisidir. Seri, Nisan 2006-Ağustos 2009 tarihleri arasında Shueisha'nın "Weekly Shōnen Jump" dergisinde yayınlandı ve bölümler 18 tankōbon cilt halinde toplandı. Serinin adı olan , İngilizce "trouble" (sorun) kelimesinin gairaigosudur ve İngilizce "love" (aşk) kelimesinden gelmektedir. Ad, serinin harem yönünü tanımlayan "aşk" ve "sorun" kelimelerini göstermektedir. Şubat 2008'de orijinal bir hikâye ile bir drama CD'si çıktı. Xebec tarafından hazırlanan 26 bölümlük bir anime serisi uyarlaması, Nisan ve Eylül 2008 tarihleri arasında yayınlandı. Nisan 2009 ve Nisan 2010 tarihleri arasında Xebec tarafından altı OVA bölümü üretildi. "Motto To-Love Ru" adlı serinin ikinci sezonu ise Ekim ve Aralık 2010 tarihleri arasında yayınlandı. Nintendo DS, PlayStation Portable ve PlayStation Vita için dört video oyunu yayınlandı. "To Love-Ru Darkness" adlı devam mangası, Ekim 2010 ile Mart 2017 tarihleri arasında Shueisha'nın "Jump Square" dergisinde serileştirildi ve bölümler 18 ciltte toplandı. Xebec, serininin altı OVA bölümünü ve daha sonra Ekim ve Aralık 2012 tarihleri arasında yayınlanan bir anime uyarlamasını hazırladı. İkinci sezonu ise Temmuz-Ekim 2015 tarihleri arasında yayınlandı. Seri, hayalindeki kız Haruna Sairenji'ye olan aşkını itiraf edemeyen utangaç ve sakar genç bir lise öğrencisi olan Rito Yūki etrafından dönmektedir. Rito birgün okuldan evine geldiği sırada banyosunda aniden bir kız ortaya çıkar. Deviluke gezegenindeki krallıının tahtının varisi olan Lala ismindeki bu kız, gezegeninden evlilikten kaçarak Dünya'ya gelmiştir. Dünya'yı seven Lala, burada kalabilmek için Rito'yla evlenmeye karar verir. Salih Aynural Salih Aynural (d. 3 Ocak 1962, Akşehir) Türk akademisyen ve bilim adamı. İstanbul Rumeli Üniversitesi kurucu rektörüdür. 1984 yılında İstanbul Üniversitesi İktisat bölümü'nden mezunudur. Aynı bölümde 1985 yılında Yüksek lisans, 1989 yılında ise Doktora eğitimini tamamlamıştır. 1992 yılında Yardımcı Doçent, 1994 yılında Doçent, 2000 yılında ise Profesör unvanı almıştır. 1994-2000 yılları arasında İstanbul Üniversitesi Orta Asya ve Karadeniz İşbirliği Merkezi Müdür yardımcılığı, 2000-2007 yılları arasında Gebze Teknik Üniversitesi İşletme Fakültesi Dekanlığı, 2002-2005 yılları arasında Gebze Teknik Üniversitesi Rektör yardımcılığı, 2002-2008 yılları arasında Gebze Teknik Üniversitesi Türk Dünyası Bilimsel ve Teknolojik İşbirliği Merkezi Başkanlığı, 2011-2013 yılları arasında Ahmet Yesevi Üniversitesi Rektör vekilliği, 2015-2018 yılları arasında İstanbul Rumeli Üniversitesi kurucu rektörlüğü görevlerini yürütmüştür. İslam Ülkeleri Akademisyen ve Yazarlar Birliği Yönetim Kurulu ve Türk Dünyası Belediyeler Birliği Yüksek İstişare Kurulu üyesidir. Push Pop Push Pop (Topps tarafından üretilmiştir), meyve aromalı lolipopların bir markasıdır. Ürünün hilesi, lolipopun kapalı bir plastik tüpe giren uzun bir silindir şeklini alması ve tüketim için "dışarı itilmesi" gerektiğidir. 1986 yılında piyasaya sürüldü ve birçok lezzetle geldi. Push Pop çeşitleri arasında Orijinal, Jumbo, Triple Power ve Push Pump Sprey bulunur. Ring Pop Ring Pop, Topps tarafından üretilen meyve aromalı lolipop markasıdır. Onlar büyük sert şeker "mücevher" ile giyilebilir bir plastik halka şeklinde ve lezzet çeşitleriyle geliyor. 1975'te Frank Richards tarafından icat edildiler. Duryea, Pennsylvania'da Topps için ürün mühendisi olan Frank Richards, kızının başparmak emme alışkanlığını azaltmaya yardım etmek istedi. Alternatif sağlamak için bir pazar gördüğünde emzik formalı Ring Pops'ı tasarladı. Topps, şekerin giyilebilir ve yenilebilir bir gummi versiyonu olan 2013 yılında Ring Pop Gummies'i başlattı. Zero Gravity "Zero Gravity" (), Kate Miller-Heidke tarafından seslendirilen şarkı. Şarkı dijital indirme olarak 25 Ocak 2019 tarihinde Universal Music Australia tarafından yayınlanmıştır. Şarkı Kate Miller-Heidke, Keir Nuttall ve Julian Hamilton tarafından yazılmıştır. 2019 Eurovision Şarkı Yarışması'nda Avustralya'yı temsil eden şarkı. Şarkı İngilizce dilinde seslendirilmiştir. Şarkı 14 Mayıs 2019 tarihinde yapılan Eurovision'un ilk yarı finalinde yarışmış ve finale yükselmiştir. yarışmayı 285 puanla dokuzuncu olarak tamamlamıştır. Whistle Pops Whistle Pop, Spangler Candy Company tarafından üretilen ve ıslık sesi duyan bir lolipop markasıydı. İçlerinde bir delik ile üretildiler ve havaya uçtuklarında, ıslık sesi bir şekerlemeden doğuyordu. Chupa Chups, birkaç yıl süreyle üretime son verildikten sonra, Melody Pops adını veren Whistle Pops'ı yeniden tanıttı ve ABD'de pazarladı. Melody Pops, "gerçek müzik çal" diyen bir slogan ile pazarlanmaktadır. Simon Hald Jensen Simon Hald Jensen (d. 29 Eylül 1994), Danimarkalı hentbolcu. SG Flensburg-Handewitt ve Danimarka milli takımında oynamaktadır. 2009-2018 arasında Aalborg Håndbold'un oyuncusuydu. 37 maç oynadığı ve 102 gol attığı 2012-13 ve 2016-17 sezonlarında, takımıyla birlikte Danimarka şampiyonluğunu kazandı.. Aalborg oyuncusu olarak EHF Şampiyonlar Ligi'nde üç sezon boyunca oynayıp 56 gol atarken, EHF Kupası'nda bir sezon oynadı ve dokuz gol attı. 2018 yılında üç yıllık bir sözleşme imzaladığı SG Flensburg-Handewitt'e katıldı. 2012'de yedi maçta oynayıp 10 gol attığı Avusturya'da yapılan Avrupa 18 Yaş Altı Erkekler Hentbol Şampiyonası'nda bronz madalya kazandı. 2013'te Macaristan'da düzenlenen Dünya Genç Erkekler Hentbol Şampiyonası'nda dünya şampiyonu oldu. Dokuz maçta oynayıp 31 gol attı ve aynı zamanda şampiyonanın en değerli oyuncusu seçildi. 2014 yılında Avusturya'da yapılan Avrupa 20 Yaş Altı Şampiyonası'na katıldı. 2015'te Brezilya'da düzenlenen 2015 Dünya Genç Erkekler Hentbol Şampiyonası'nda dokuz maçta 35 gol atıp gümüş madalyayı kazandı ve turnuvanın en iyi pivot oyuncusu ödülünü aldı. 20 Haziran 2015 tarihinde Polonya'ya karşı oynanan maçta Danimarka milli takımıyla ilk maçına çıkan Hald Jensen, milli takımdaki ilk golünü 5 Kasım 2015'te Fransa'ya attı. 2019'da kendi ülkesi ve Almanya'nın ortaklaşa ev sahipliğinde gerçekleştirilen Dünya Şampiyonası'nda dünya şampiyonu oldu. Walter Munk Walter Heinrich Munk (d. 19 Ekim 1917 –ö. 8 Şubat 2019), Amerikalı-Avusturyalı denizbilimcisi, jeolog, akademisyen ve bilim adamı. Bir süre deniz ve yer bilimi konularında profesörlük yaptıktan sonra, La Jolla, Kaliforniya’daki Deniz Kuvvetleri Scripps Deniz Operasyonları Enstitüsü Oşinografi Kürsüsü Başkanı olmuştur. Tootsie Pops Tootsie Pops, çikolata aromalı chewy Tootsie Roll ile doldurulmuş sert şeker lolipoplarıdır. 1931'de The Sweets Company of America'nın bir çalışanı tarafından icat edildi. Şirket 1969'da ismini Tootsie Roll Industries olarak değiştirdi. Şeker 1931 yılında piyasaya sürüldü. Çikolatanın (orijinal lezzetin) yanı sıra Tootsie Pops, kiraz, portakal, karamel, üzüm, ahududu, çilek, karpuz, mavi ahududu, şeker kamışı (mevsimlik), nar, muz, yabanmersini, limon ve yeşil elma lezzetleri bulunuyor. Tropical Stormz adındaki Tootsie Roll Pops'ın bir başka sürümünde altı tane girdap dokulu lezzet var: portakal, limon misket limonu, çilek muzu, elmalı yaban mersini, narenciye püresi ve meyve püresi. Tüm tatlar sadece çekirdeği saran sert şekerleme için geçerlidir; yumuşak çekirdek her zaman çikolata Tootsie Roll malzemesidir. 2002'de her gün altmış milyon Tootsie Rolls tofisi ve yirmi milyon Tootsie Pop lolipopu üretildi. Dum Dum Pop Dum Dums küresel lolipop çeşidleridir. Dum Dums, 1924’te Bellevue’deki Akron Candy Şirketi’nden doğdu. İ.C. Şirketin ilk satış müdürü Bahr, "Dum Dums" diye düşünen bir çocuğun söyleyebileceği bir cümle gibi isimlendirdi. 1953'te Dum Dums, Spangler Candy Company tarafından satın alındı ve üretim Bryan, Ohio'ya taşındı. Başlangıçta 7 orijinal lezzet vardı: limon, misket limon, portakal, hindistancevizi-ananas, kiraz, üzüm ve tereyağı. Vir illustris Unvan vir illustris ("şanlı adam") Geç Antik Çağ'da Roma ve Konstantinopolis senatosundaki en yüksek derecelerini tanımlamak için kullanılan bir unvandır. Bütün senatörler "vir clarissimus" ("çok ünlü adam") unvanına sahipti; ancak dördüncü yüzyılın ortalarından itibaren "vir illustris" ve "vir spectabilis" ("takdire şayan adam", "illustris"den daha düşük bir derece) yüksek makam sahiplerini ayırt etmek için kullanıldı. Geç Antik Çağ'a ait Romalı senatörlerin gelenekleri, ilk iki yüzyıl boyunca yavaş yavaş gelişen isimlerine "vir clarissimus" unvanını ekledi. Dördüncü yüzyılda, senatör düzeni sayısal olarak büyük ölçüde arttı, böylece unvan daha yaygın hale geldi ve daha değerli senatörleri ayırt etmek için "vir spectabilis" ve "vir illustris" unvanları tasarlandı. İlk "vir illustris örneği", 354 yılında, "Praefectus praetorio" tarafından kullanılmasıyla meydana geldi. Birkaç on yıl boyunca tutarsız bir şekilde kullanıldı, ancak daha düzenli olarak, belki de MS 372’de İmparator I. Theodosius tarafından onur unvanlarının resmi olarak kanun haline getirilmeyle ilintilidir. Unvan hakkı bulunan makamlar zamana göre değişmekteydi. MS 5. yüzyılın başlarındaki "Notitia Dignitatum", unvanın verildiği makamları şöyle listeler: Unvan kısa sürede Senato'nun aktif üyeliği olarak kabul edildi; beşinci yüzyılın ortalarında, "Spectabiles" ve "Clarissimi"nin Senato'ya katılması beklenmiyordu. İmparator I. Justinianus hükümdarlığında tüm senatörler "illustris" olarak kabul edildi. Aynı zamanda, "illustris" unvanı, dördüncü yüzyılda ""clarissimus""un altına düşürüldü ve yüksek yetkililer, "vir gloriosus" veya "gloriosissimus" ve "vir magnificus" unvanlarıyla belirtildi. Eski yazıtlarda ve elyazmalarında ""inlustris"" yazılımı daha sık görülür. "Illustris", "clarissimi"nin bir alt kümesi olduğundan unvan, özellikle resmi belgelerde genellikle "vir clarissimus et illustris" olarak yazılır. Kısa unvan geellikle ""v. i."" (çoğul ""vv. ii.""), ""v. inl."", ya da ""vir inl."" şeklinde ve uzun unvan ""v. c. et inl."" şeklinde kısaltılır. Merovenjler ve Karolenjler zamanı, "vir inluster" ve "viri inlustres" yazımı yaygındı. Lefkoşa Türk Hanımları Cemiyet-i Hayriyesi Lefkoşa Türk Hanımları Cemiyet-i Hayriyesi ya da bazı kaynaklarda kısaltılmış olan adıyla Lefkoşa Hanımlar Cemiyeti, Kıbrıs Türk toplumunun ilk kadın örgütüdür. Dernek, 1931 yılında aktivist Ulviye Mithat liderliğinde Lefkoşa'da kuruldu. Derneğin kuruluşundan önce, Kıbrıs Türk toplumunun muhafazakâr doğası ve kadınların sosyal olarak dışlanması, 1902'de açılan Victoria Kız Lisesi mezunlarının adada öğretmen olarak çalışmasıyla değişmiştir. Bununla birlikte, Kıbrıslı Türk kadınların sosyal hayata katılımı, Kıbrıslı kadınların sorunları hakkında kamuoyunda tartışmayı kolaylaştıran sayısız kadın birliğine sahip olan Kıbrıslı Rum akranlarından ayrılmıştır. Atatürk’ün Türkiye’deki reformları ve kadınların kamusal hayata katılımı üzerindeki vurgusu, yeni nesil ilerici, Kemalist aydınların takip edilmesiyle de etkili oldu ve kadınlar kamu toplantılarında milliyetçi marşlar söylemeye başladı. Ayrıca, 1929'da Türk Konsolosluğu çabalarıyla kurulan Himaye-i Etfal Cemiyeti, kadın üyeliği kabul eden ilk Kıbrıs Türk derneği oldu. Bu dönemde Türkiye'den eğitimli bir Kemalist kadın olan Ulviye Mithat, Kıbrıslı Türk avukat Mithat Bey ile evlenerek Kıbrıs'a taşındı. Dernek, 25 Aralık 1931 tarihinde Ulviye Mithat'ın Köşklüçiftlik'teki evinde yaptığı ilk toplantıda dernek tüzüğünün kabul etmesiyle kuruldu. Ulviye Mithat, kurucu başkan oldu ve Lefkoşa'daki öğretmenler de diğer kurucular arasında yer aldı. Okul öncesi öğretmeni ve derneğin muhasebecisi Şaziye Nevres, Ulviye Mithat'ın İstanbul'dan geldikten sonra Kıbrıslı öğretmenlerle arkadaş olduğunu ve başkentteki yoksul çocuk sayısının fazla oluşundan etkilenerek yardım amaçlı bir dernek kurma konusunda diğer kadınları organize ettiğini söylemiştir. Dernek, çocuklu yoksul kadınlara yardım etmeyi ve genel olarak kadınların ve özellikle toplumun sosyoekonomik standartlarını yükseltmeyi amaçladı. Bu bağlamda, yardım ve bağış toplayanların örgütlenmesinin yanı sıra, kadınların ekonomik olarak verimli olmalarını sağlamak için kadınları eğitmek de amaçlanmıştır. Derneğin tüzüğü, Türkiye'deki bir kadın derneği olan Türkiye Yardım Sevenler Derneği'nin tüzüğünden ilham almıştır. Dernek, kiraladıkları bir binada çocuklar için günlük ücretsiz öğle yemeği düzenledi. Ayrıca, fakir çocuklara kıyafet bağışlarında bulundu. Sömürge yönetiminin o zamanlar sosyal refah sistemi olmadığı için daha zengin ailelerin fakir ailelerin çocuklarının bakımını üstlenmeleri için örgütlendiler. Kuruluşundan iki ay sonra dernek bir "şefkat yurdu" kurdu. Örgüt, ekonomik açıdan faydalı beceriler geliştirmelerini sağlayacak, düşük sosyal statülü kadınlara ücretsiz eğitim vermeyi amaçladı. Bu nedenle, gönüllü ve ücretli eğitmenlerin kadınlara dikiş dikmeyi öğrettiği bir dikiş atölyesi oluşturuldu ve yirmi kadın burada çalıştı. Kumaşçılar kumaş bağışladı ve halk, ürünlere talip oldu. Ürünler cuma pazarında satıldı. Dernek milliyetçi ruhuyla Kıbrıs Türklerini, Kıbrıs Türklerine ait malları tüketmeye teşvik etti. Kuruluş ayrıca kadınların bir kısmı için konaklama imkânı da sağladı. Dernek, çocuklar için para toplama amaçlı çeşitli gösteriler düzenledi. Bu şovlar, ilkokullardaki kızların oyunlarını içeriyordu. Bu gösteriler, Kıbrıslı Türk kadınlarının kamuya yönelik konuşma yapmalarını sağladı. Derneğin faaliyetleri, Kıbrıslı Türk gazetelerinde Kemalist erkek aydınlar ve Türkiye'de okuyan öğrenciler tarafından övgüyle karşılandı. Dernek, üyelerinden bazılarının Lefkoşa dışına atanması ve bazı iç anlaşmazlıklar nedeniyle 1935'te dağıldı. Bununla birlikte, Kıbrıslı Türk kadınların oy kullanma hakkını elde etmelerini ve kadınların ekonomik üretim ve pazarlamada aktif bir rol oynamasını sağlayan ilk kurum olması açısından kalıcı bir etkisi oldu. Ayrıca, 1930'larda diğer iki kadın örgütünün kurulmasına ilham verdi. Biri 1932'de Lapta'da kurulurken diğeri Lefkoşa Hanımlar Cemiyeti'nin eski üyeleri tarafından derneğin dağılmasından sonra ortaya çıkan boşluğu doldurmak için 1936'da Yardımcı Analar Kurumu adıyla kuruldu. GÃ©rard Mourou Gérard Albert Mourou (d. 22 Haziran 1944, Albertville), Fransız fizikçi ve akademistendir. Elektrik mühendisliği ve lazerler üzerine çalışmalarda bulunmaktadır. 2018 yılında Nobel Fizik Ödülü kazanmıştır. Grenoble Üniversitesi'nden 1967'de mezun olmasının ardından, 1973'te Pierre ve Marie Curie Üniversitesi'nde doktorasını tamamladı. Doktorası öncesinde, Kaliforniya Üniversitesi, San Diego ile École Polytechnique öğretim kadrosunda yer aldı. Sonrasında, Rochester Üniversitesi bünyesindeki Lazer Enerji Bilimi Laboratuvarında çalıştı. 1988'de akademik kadrosuna dahil olduğu Michigan Üniversitesi'nden 2005'e ayrılarak, 2008'e kadar École Polytechnique bünyesinde çalıştı. Arthur Ashkin ve Donna Strickland ile birlikte 2018'de, "lazer fiziği alanındaki önemli buluşları", özellikle de "yüksek yoğunluklu, ultra kısa optik darbeleri oluşturma yöntemi"nden dolayı Nobel Fizik Ödülü'nün sahibi oldu. Yeni Politik Düşünce Yeni Politik Düşünce veya sadece Yeni Düşünce, Mihail Gorbaçov'un Sovyetler Birliği reformlarının bir parçası olarak ortaya koyduğu doktrin. Bu fikrin başlıca unsurları uluslararası politikada ideolojik hareket etmeme, sınıf mücadelesi kavramını terk etme, herhangi bir sınıfın çıkarları yerine evrensel olarak insanlığın menfaatlerinin önceliği, dünya dayanışmasını arttırmak ve askeri yollardan ziyade siyasete dayalı karşılıklı güven oluşturmaktı. Gorbaçov Sovyetler Birliği'nin dış politikasını bu ilkelere göre dizayn etti. 1987'de Gorbaçov ""Perestroyka ve Yeni Siyasal Düşünce"" kitabını yayınladı ve Aralık 1988'de Birleşmiş Milletler'de yaptığı konuşmada Yeni Düşünce doktrinini sundu. Bu yöndeki kayda değer adımlar arasında, Orta Menzilli Nükleer Kuvvetler Antlaşması, Afganistan'dan Sovyet birliklerinin çekilmesi, dünyadaki komünist hareketlere verilen desteğin durması ve Doğu Avrupa'daki Brejnev Doktrini'nin Sinatra Doktrini ile değiştirilmesi vardı. Bu gelişmelerin sonrasında Sovyetler Birliği dağıldı ve Soğuk Savaş'ın sonu geldi. Reynmen Reynmen (d. 6 Aralık 1995, İstanbul), ya da doğum adıyla Yusuf Aktaş, Türk vlogger, İnternet kişiliği, oyuncu ve şarkıcı. Scorp ve YouTube'da paylaştığı videolar ile tanındı. Aktaş'ın YouTube kanalı, Mayıs 2020 verilerine göre 8. en çok abonesi olan Türk YouTube kanalıdır. Yusuf Aktaş 6 Aralık 1995 tarihinde doğdu. Sivaslı olan Yusuf Aktaş, ilköğretimi Ahmet Kabaklı Okulunda okurken Fatih Sultan Mehmet İlköğretim Okuluna nakil olmuş ve ilköğretimi orada tamamlamıştır. Aktaş yayımladığı bir videosunda kendisini Kürt kökenli olarak tanımlamıştır. Daha sonra Bahçeşehir İMKB Anadolu Teknik ve Endüstri Meslek Lisesine yazılmıştır. Ancak oradan da mezun olmadan Başakşehir Lisesine geçiş yapmış son olarak oradan da ayrılarak açıköğretimden liseyi tamamlamıştır. Aktaş, günümüzde Radyo ve Televizyon Programcılığı okumaktadır. Aktaş, Scorp isimli video paylaşım ve canlı yayın uygulamasında çekmiş olduğu videolar ile bir anda sosyal medyanın en çok takip edilen isimleri arasında yer aldı. 2019 yılının Ocak ayında "Derdim Olsun" adlı şarkı ile Türkiye çapında büyük yankı uyandırdı. Daha sonra 2019 yazında "Ela" adlı müzik videosu ile Türkiye'nin en çok izlenen videoları arasına girdi. Reynmen, 2019 yılında Houze Istanbul ismini verdiği müzik şirketini kurdu. Son EP'si "RnBesk"i de bu şirket üzerinden yayımladı. EP'deki parçalardan "Hevesim Yok", "Yoksun Başımda", "Radyoda Neşet" ve "Dolunay" klipsiz olarak, "Leila" adlı parçasını ise video klipli olarak çıkarttı. Houze Istanbul bünyesinde henüz Yusuf Aktaş'ın kurumsal iletişimini sağlayan asistanı Burak Koşar ve şirketin müzik direktörlüğünü yapan Oğulcan Nihat bulunuyor. Şirketin merkez ofisi ise İstanbul'da bulunmaktadır. Aktaş'ın 2019'da yayınlamış olduğu "Ela" adlı parçanın YouTube'da izlenme sayısından çok beğeniye sahip olması Işın Karaca tarafından eleştirildi ve Aktaş YouTube sistemini manipüle etmekle suçlandı. Aktaş bunun üzerine "Cahil olmak ne güzel şey, her şeyi biliyorsunuz. Hayır üzülüyorum, inanmış bir de bu söylediğine. Baya İngilizcesini yazıp inandırmış, yazık günah ya Allah'ım esirgesin" yorumunda bulundu ve Instagram hesabında sorulmuş bir soruda cevap olarak isim vermeden Karaca'ya küfür içeren bir gönderme yaptı. Demet Akalın da izlenme sayısı ile ilgili bir sahtekârlık olduğunu iddia eden bir paylaşımı beğendi. Aleyna Tilki, Aktaş'ın iddiası olan "dünya müzik listesinin bir numarasına oturan ilk Türk'ün kendisinin olduğu" ifadesini eleştirdi. Tilki, kendisine ait ""Nasılsın Aşkta"" şarkısının dünya müzik listesinin birinci sırasında olduğunu gösteren bir tweet paylaştı ve Aktaş hakkında "Çomar Show" ve "Derine inme çıkamazsın" ifadelerinde bulundu. Aktaş'ın 2019 Ramazan ayında çektiği bir videoda iftar saatini bekleyen insanlara karşı ezan okuması ve sonrasında buna inanan kişilere karşı kahkaha atması sosyal medyada tepki çekti ve çeşitli şahıslar tarafından eleştirildi. "Söylemezsem Olmaz" adlı televizyon programında konu, ilahiyatçı Arif Arslan tarafından