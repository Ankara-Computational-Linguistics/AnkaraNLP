yöneldi ve soyut heykele tutku derecesinde bağlandı. 1953 yılında mezun olduktan sonra serbest çalışmaya başladı ve aynı yıl ilk kişisel sergisini düzenledi. Demir, çivi, tel ve ahşap malzeme ile heykeller üretti. Çivilerle gerçekleştirdiği bir çalışması, 1961’de Paris Bienali’nde birincilik kazandı. Bu birincilik, hayatında bir dönüm noktası oldu. Çünkü ödülle birlikte sanatçılara tahsis edilmiş iki burstan birisini kazanmıştı. Kuzgun Acar, aldığı bursla Fransa’ya gitti. 1962 yılında Paris Modern Sanatlar Müzesi’nde sergi açtı, sergideki bir yapıtı ve iki deseni müze tarafından satın alındı. Paris’te geçirdiği bir yıldan sonra İstanbul’a dönen sanatçı, çalışmalarını aralıksız sürdürdü. Heykeli, işhanı ve otel gibi yapılara bir süsleme unsuru olarak katmak için girişimlerde bulundu. 1962 yılında 23. Devlet Resim ve Heykel Sergisi'nde, demir bir heykelle birinciliği kazandı. Fransa'da Havre Müzesi'nde ve Lacloche Galerisi'nde 1962 ve 1963 yıllarında iki kişisel sergi düzenledi. 1966 yılında ise Rodin Müzesi’nde eserlerini sergiledi Avrupa sanat çevrelerinde de tanındı. 1966 yılında yaptığı İstanbul Manifaturacılar Çarşısı’ndaki "Kuşlar" heykeli ile Ankara Kızılay Meydanı’nda bulunan Emekli Sandığı Genel Müdürlüğü'nün cephesine yaptığı tunçtan kabartma "Türkiye" heykeli sanatçının önemli çalışmalarıdır. Sinema ile de ilgilenen sanatçı, 1966 yılında "Sinema Tanık" topluluğu içine yer aldı. Tamamlamadığı belgesel filmler çekti. 60’lı yıllarda Türkiye İşçi Partisi’ne girmesinden sonra yapıtlarına alıcı bulamaz hale gelince balıkçılık, meyhanecilik gibi işler yaptı. . 1968 yılında Mehmet Ulusoy’un başlattığı sokak tiyatroları için masklar da üreten Acar, 1975’te Mehmet Ulusoy daveti ile Paris’e giderek Ulusoy tarafından sahnelenen Kafkas Tebeşir Dairesi adlı oyun için masklar üretti. Savaştan kalma eski çelik ve lastik malzemeleri kullanarak üretilen bu 140 adet mask, onun önemli çalışmalarındandır. Sanatçının yapıtları arasında DİSK-Maden-İş’in Gönen’deki eğitim ve dinlenme tesislerinin duvarına yaptığı duvar heykeli, İstanbul Resim ve Heykel Müzesi'ne alınan üç metal heykeli, Gülhane Parkı'na konulan "50. Yıl Heykeli", ölümünden kısa bir süre önce tamamladığı Antalya'daki Haşim İşçan Anıtı, Bayrampaşa Belediyesi için hazırladığı Mustafa Kemal Anıtı yer alır. Sanatçı, Marmara Adası'na konulması tasarlanan bir anıt hazırlamaya başladı, ancak tamamlayamadı. Acar, bir duvar rölyefi üzerinde çalışırken merdivenden düştü ve beyin kanamasına bağlı olarak 4 Şubat 1976 günü 48 yaşında hayatını kaybetti. Mezarı Zincirlikuyu Mezarlığı'ndadır. Acar’ın bazı eserleri tartışmalara sebep olmuş ve sökülüp depolara kaldırılmıştır; Ankara’da Emek İş Hanı’nın ön girişine Anadolu’nun çoraklaşma sonucu kaybettiği toprakları ifade etmek üzere 1966’da yaptığı büyük boyutlu metal "Türkiye" heykeli yerinden kaldırıldı, depolarda bekletildikten sonra hurda olarak satıldığı yapılan araştırmalarda ortaya çıktı; Metal-İş Gönen tesisleri için yaptığı heykel 1980 sonrasında sökülerek bir depoya kaldırıldı, 1997’de hatırlanarak depodan çıkarıldı ve yerine asıldı; 1975 Heykel Sempozyumu için 1940’lı yılların Antalya valisi Haşim İşcan anısına yaptığı dev el heykeli ise, bir süre sonra bir depoya kaldırılmış, uzun zaman sonra Antalya Karaalioğlu parkına yerleştirildi. Kuzgun Acar anısına, 2007 yılından bu yana Bursa Nilüfer Belediyesi tarafından bir uluslararası heykel sempozyumu organize edilmektedir. Sempozyumda, yerli ve yabancı sanatçılar tarafından taş ve beton heykeller üretilmektedir. I. Theodoros I. Theodoros Laskaris (Yunanca: Θεόδωρος Α' Λάσκαρις, "Theodōros I Laskaris") (d. y. 1174/1175 - ö. 1221/Ağustos, 1222), (1204-1221 veya 1205–1222) arasında İznik İmparatoru olmuştur. Theodoros Laskaris, Konstantinopolis'te adı bilinen ama o zamana kadar büyük nüfuzu olmayan ve politika işlerine karışmayan âsil Laskaris ailesinin bir ferdidir. Babası Manuel Laskaris (d. y 1140); annesi Joanna Karatzaina (d. y. 1148) olup kendisinden büyük dört erkek kardeşi (Manuel Laskaris (ö. y. 1256), Mihail Laskaris (ö. 1261/1271), Georgios Laskaris ve Konstantinos Laskaris (ö. 19 Mart 1205) ile iki küçük erkek kardeşi (Aleksios Laskaris ve İsaakios Laskaris) vardı. Büyük kardeşi Konstantinos Laskaris 1204-1205 arasında Konstantinopolis'in Latinler tarafından kuşatılması sırasında Bizans İmparatoru olmuştu. Küçük kardeşi olan Aleksios Laskaris ise, Latin İmparatorluğu'nun bir generali olarak Frank askerlerle birlikte sonradan İznik İmparatoru olan III. İoannis'e yardım eden Bulgarlara karşı savaşmış ve esir olup ve gözleri kör edilmiştir. 1199da I. Theodoros, Bizans İmparatoru III. Aleksios ile Efrosini Dukena Kamatera kızı olan Anna Komnini Angelina evlenmiştir. Theodoros (1203-1204)de Dördüncü Haçlı Seferi sırasında Latinlerin Konstantinopolis'u kuşatmaları sırasında Bizans'in savunucusu olarak ün kazanmıştır. Latin ordusunun Konstantinopolis'e girişine kadar şehirde kalmış; şehir Latinlerin eline düştükten sonra ailesi ile birlikte Boğaz üzerinden şehirden kaçmayı başarmıştır. Bu sırada Konstantintinopolis'i savunan Bizans ordusu kardeşi Konstantinos Laskaris'i imparator olarak seçmişler; fakat şehir düşüp yeni Latin İmparatorluğu idaresi kurulunca bu görevin anlamı kalmamıştır. Theodoros, Bitinya'ya geçerek kendini İznik hakimi ilan etmiş ve burası Bizanslılar için önemli bir dayanış noktası olmuştur. Daha önce imparator olarak ilan edilen kayınbiraderi ve kardeşi hayatta oldukları için ve Latin ordularının İznik'i devamlı tehdit altında bulundurdukları için Theodoros önce kendini imparator olarak ilan etmekten kaçınmıştır. Theodoros 1205'te Latin orduları ile Edremit'te (Adramyttion) yaptığı savaşı kaybetmiştir. Fakat Latinler bundan faydalanamamışlardır, çünkü Bulgar Çarı Kaloyan komutasında Bulgar ordusu Latin ordusunu aynı yıl Edirne (Adrianopolis)'de bir meydan savaşında yenip büyük zayiatlar verdirmiştir. Bunun üzerine Theodoros kendini İznik'te Bizans İmparatoru ilan etmiştir. Fakat taç giyme töreni eski Konstantinopolis Patriği İoannis Kamateros'un rahatsızlığı yüzünden gerçekleşmemiştir. Bu Patrik ölünce I. Theodoros İznik merkezli olarak yeni bir Hristiyan Ortodoks Patriği tayin etmiş (Partik IV. Mihail) ve Mart 1208'de taç giyme töreni İznik'te yapılmıştır. 1206 yılında Latin imparatoru Henri idaresindeki Latin İmparatorluğu ordusu yeniden İznik topraklarına hücumlara başlamıştır. 1209 yılında I. Theodoros, Bulgar Çarı Kaloyan ile yeni bir ittifaka girmiş ve Latinlerin ilerlemelerini durdurup karşı hücumlara başlamıştır. 1211'de sabık Bizans İmparatoru III. Aleksios, Anadolu Selçuklu Devleti hükümdarı I. Gıyaseddin Keyhüsrev'in desteğini sağlamış ve I. Keyhüsrev'le birlikte bir ordu ile İznik üzerine ilerlemeye başlamıştır. Selçuklu ve İznik orduları birkaç sonuçsuz biten meydan savaşı yapmışlar fakat Antiochia ad Maeandrum yakınlarında yapılan bir savaşta Selçuklu ordusu yenik düşmüş ve Selçuklu Sultanı I. Keyhüsrev savaş sırasında öldürülmüştür. İzniklilere esir düşen sabık III. Aleksios ise İznik'te bir manastıra kapatılıp 1211'de orada ölmüştür. Buna karşılık aynı yıl Latin orduları İznik kuvvetlerini yenmiş ve Marmara Denizi'nin güney batı kıyılarını ellerine geçirmişlerdir. Aynı yıl bir diğer gelişme ise Trabzon İmparatoru'nun kardeşi David Komnenos'un idaresinde bulunan Paflagonya'nın bu idarecinin ölümü üzerine İznik İmparatorluğu'nun eline geçmesidir. 1214'te I. Theodoros, Latin İmparatorluğu ile İznik İmparatorluğu'nun efektif idari merkezi olan Kemalpaşa (Nymphaion)'da bir barış antlaşması imzalamıştır. 1219'da ise Latin İmparatoru Henri'nin yeğeni ile evlenmiştir. Bu barışçıl yakın ilişkilere rağmen 1220'de Latinlerle yeni bir savaş çıkmış, ama hemen barış antlaşması yenilenmiştir. I. Theodoros Laskaris Kasım 1221da ölmüş ve yerine damadı III. İoannis İznik İmparatoru olmuştur. Hayatının sonunda bu devlet yalnızca eski Bizans İmparatorluğu'nun Asya ve Bitinya eyaletlerinde oluşuyordu. I. Theodoros politik ve askerî bilgisi ile Haçlı Latinlerin Anadolu'ya doğru ilerleyişini durdurup, eski Bizans'in yaşamını ve kültürünü İznik'te sürdüren yeni devlet yaratmış bir kişi olarak tarihe geçmiştir. Birinci karısı Anna Komnini Angelina (d. 1176 - ö. 1212) olup 1199da evlenmişler ve üç kızları ve gençken ölen iki oğulları olmuştur: I. Theodoros ikinci evliliğini Ermenistan Kralı III. Ruben'in kızı olan Ermenistanlı Filipa ile yapmıştır. Bir yıl sonra dinsel nedenler dolayısıyla bu evlilik feshedilmiştir. Bu evlikten 1214de olan oğulları önce gayrimeşru sayılmış fakat sonra Trakya Dükü olarak görevlendirilmiştir. I. Theodoros üçüncü evliliğini Latin İmparatoru Pierre ile Yolande'nın kızı Marie de Courtenay ile 1219 yılında yapmış; ama çocukları olmamıştır. Essentials / SeÃ§kiler Essentials / Seçkiler, Cem Adrian'ın üçüncü albümü. Adrian, bu albümde popüler türküleri kendi tarzıyla yorumluyor. Ã‚d Kavmi Âd Kavmi veya Ād (Arapça: عاد), İslam dininin kutsal kitabı Kur'an'da geçen ve Nuh kavmi gibi Allah'ın gazabına uğrayarak yok olan eski bir Arap kabilesidir. Kavmin atası olan Âd, Nuh’un torunlarından Avs’ın oğludur. Avs’ın babası İrem, onun babası Nuh’un oğlu Sam’dır. Tarihsel gerçekliği konusunda herhangi bir belge bulunmayan topluluk, günümüzde veya geçmişte herhangi bir millet ile kesin bir biçimde ilişkilendirilememektedir. Kur'an'da kendilerine kendi kabilelerinden olan Hûd'un peygamber olarak gönderildiğinden bahsedilir. Kavmin yaşadığı yer, kum tepeleri anlamına gelen 'Ahkâf' olarak isimlendirilmiştir. Kur'an'da el-Fussilet suresi 15. ayette geçmektedir. Âd kavminden Kur'an tefsirlerinde yüksek binalar inşa eden, yüksek anıtlar diken ve bu yaptıkları işin kendilerini ölümsüz kılacağını zanneden bir kavim olarak bahsedilir. Kur'an'a göre yaratılmış en güzel şehir, Âd kavminin yaptığı İrem şehridir. İrem şehri için 'sahte cennet' tabiri de kullanılır. Bazı müfessirler, Yemen ile Umman arasındaki geniş bir beldenin bu isimle anıldığını kaydederler. Ahkâf diye isimlendirilen yerde bugün Hadramevt bulunmaktadır. Batlamyus'un dünya haritasında gösterilmektedir. 2001 Avrupa Basketbol Şampiyonası 2001 Avrupa Basketbol Şampiyonası (EuroBasket 2001), FIBA tarafından 32.si düzenlenen Avrupa ülkelerinin katıldığı basketbol turnuvasıdır. EuroBasket 2001 31 Ağustos - 9 Eylül 2001 tariheri arasında Türkiye'de düzenlenmiştir. Altın madalyayı Yugoslavya, gümüş madalyayı ev sahibi Türkiye ve bronz madalyayı İspanya kazanmıştır. Yugoslavya'dan Predrag Stojaković turnuvanın En Değerli Oyuncusu seçilmiştir. Turnuvanın son karşılaşmasında Yugoslavya Türkiye'yi 78-69 yenmiştir. Bu karşılaşmada Vlado Šćepanović 19 sayı, Dejan Bodiroga 18 sayı ve Stojaković 15 sayı kaydetmiştir. Türkiye'den ise İbrahim Kutluay 19 sayı kaydetmiştir. Turnuvaya katılan 16 ülkenin on ikişer oyucuları bulunmaktadır. EuroBasket 2001 Takımı : 2002 yılında ABD'nin Indianapolis şehrinde yapılan 2002 Dünya Basketbol Şampiyonası'na katılan ülkeler: Tarja Androdon aequatorialis Androdon aequatorialis, Trochilidae familyasından bir sinek kuşu türü. "Androdon", monotipik bir cinstir. Batı Kolombiya, kuzey-doğu Ekvador ve Panama'nın uzak doğusunda, nemli ormanlarda bulunurlar. " Androdon aequatorialis", zaten 4 cm uzunlukta olan gagasıyla beraber toplam 14 cm uzunluğa sahiptir. Yukarısı bir bakır rengi tacıyla parlak yeşildir. Altparçalar beyazımsı, oldukça koyu çizgilidir. Yuvarlak kuyrukları, geniş siyah subterminal band ve beyaz uçlarla grimsidir. Sağrıda dikkat çekici beyaz bir bant vardır. Erkeklerin kuş tüyü rengi, dişilerden daha parlaktır. Bu türün yeşil üst parçaları, yanardöner renkli olurken, kuş tüyü sinekkuşlarının çoğuna göre daha soluktur. Habitatları nemli yaşlı ormanlar ve yanında ikincil ormanlar ile sınırlıdır. Çabuk bir uçucudurlar. Ericaceae ve Gesneriaceae gibi bitki familyalarının çiçeklerinden nektar alarak beslenirler. All Good Things (Come to an End) "All Good Things (Come to an End)", Nelly Furtado, Timbaland, Danja ve Chris Martin tarafından Furtado'nun üçüncü stüdyo albümü "Loose" için yazılan şarkıdır. Yapımcılığını Timbaland ve Danja'nın üstlendiği şarkı, Kasım 2006'da Avrupa'da, albümün üçüncü teklisi olarak yayımlanmıştır. Amerika Birleşik Devletleri ve Avustralya'da ise dördüncü tekli olarak yayımlanmıştır. Coldplay üyesi Chris Martin parçaya vokal yapmıştır. Şarkı, başta Almanya, Avusturya, Hollanda ve İspanya'nın bulunduğu on beş ülkede bir numara olmuştur. "All Good Things (Come to an End)"in videoklibi Porto Riko'da Gabriel Coss ve Israel Lugo'nun yönetmenliğinde çekilmiştir. Videoklipte, şarkının radyo sürümü kullanılmıştır. Videonun Kanada tanıtımı 7 Mart 2007 tarihinde MuchMusic'te yapılırken, ABD tanıtımı 19 Mart 2007'de MTV'deki "Total Request Live" programında yapılmıştır. Şarkı, Kasım 2006'da Avrupa'da piyasaya çıkmış ve Birleşik Krallık listesinde 4 numara olmuştur. Şarkı ayrıca, Avusturya ve Hollanda'da ilk iki tekli olan "Promiscuous" ve "Maneater"dan daha başarılı olmuştur. Şarkı böylece, Furtado'nun Almanya ve Hollanda'daki ilk bir numarası haline gelmiş ve 2007 yılının en başarılı ikinci teklisi haline gelmiştir. Şarkı, Eurochart Hot 100 listesinde zirveye ulaşmış –Furtado'nun listedeki ilk bir numarası– ve United World Chart'ta 5 numaraya çıkmıştır. Şarkı aynı zamanda, İspanya Los 40'ta da 1 numaraya ulaşmıştır. Şarkı, Amerika Birleşik Devletleri ve Avustralya'da "Loose" albümünün dördüncü teklisi olarak yayımlanmıştır. Avustralya ARIA listesine 20 numaradan giriş yapan şarkı, listedeki üçüncü haftasında 15 numaraya yükselmiştir. Haziran ayında liste dışı kalan şarkı, daha sonra yeniden 12 numaraya çıkmıştır. Şarkı, listede yirmi bir hafta kalmıştır. "All Good Things", "Billboard" Hot 100 listesine 99 numaradan girmiş ve 86 numaraya ulaşmıştır. Şarkı ayrıca, Furtado'nun Hot Dance Club Play listesindeki dördüncü bir numara şarkısıdır. Shih tzu Shih tzu (Şitsu), anavatanı Çin olan bir tür köpek. Uzun ve yumuşak tüyleri ile kendini gösterir. Kelime anlamı olarak Aslan Köpeği anlamına gelir. Küçük bir köpektir kısa bir burna büyük derin ve koyu gözlere sahiptir. Çok sakin ve akıllı bir köpektir. Eğitimi diğer köpeklere göre çok kolaydır. Günde iki kez dolaşmaya çıkarılması yeterlidir. Asla tüy dökmez. Yabancılar,çocuklar ve yetişkinlerle çok iyi anlaşır. Tüyleri çok uzayabilir ama tüy dökmez. 15-20 yıl yaşar. Çok az hasta olur. Isıramayan, çok az derecede hırlayan ve havlayan bir köpektir. Temel Ã–zellikleri Küçük ve dayanıklı bir köpektir. çift katmanlı uzun bir kürk yapısına sahiptir. Son derece vakur bir görünümü olan Shih-Tzu'nun burun üzerinden yukarı doğru büyüyen tüyleri ırka özgü yüz ifadesini ve "saç şeklini" oluşturur. Kibirli ve soylu bir havası vardır. Cesur ve dikkatlidir. Naziktir ve çocuklara karşı özenlidir. Shih-Tzu apartman yaşamı için ideal bir köpektir. Ev içinde yeteri kadar hareketli olduğundan bahçesiz bir evde bakılması problem yaratmaz. Bu ırk ısıya karşı hassastır. Shih-Tzu normalde aktif bir köpektir, fakat izin verilirse bütün gün sevdiği noktalarda yatıp tembellik yapabilir. Formunu koruması için dışarı çıkıp hareket etmesi teşvik edilmelidir. Günlük kısa yürüyüşler yeterli olur. Kilo almaya yatkın olduğundan fazla beslenmemelidir. Neler Yapar? Shih-Tzu uyanık ve cesur bir köpektir. Zeki ve inatçı bir karaktere sahiptir. Neşeli, dayanıklı, bazen küstah ve kibirlidir. Genellikle çocuklarla iyi anlaşmakla birlikte, sinirlendirildiğinde veya şaşırtıldığında ısırabilir. Oyuncu, canlı bir yapısı vardır. Yabancılara çabuk ısınır ve her zaman insanlarla birlikte olmak ister. Genellikle diğer petlerle de iyi geçinir. Ev içinde tuvalet eğitiminin verilmesi biraz zaman alabilir ama Shih-Tzu kararlı ve sabırlı bir eğitime yanıt verir. İyi bekçilik yapar ve havlamayı sever. Ancak ev içinde genellikle sessizdir. Tipik bir salon köpeğidir, ama dayanıklıdır. ömrü uzundur. On beş yıl kadar yaşayabilir. Bu ırkın, günlük en az yarım saat süren bir tüy bakımına ihtiyacı vardır. Başın üzerindeki tüyler iyi görebilmesi için genellikle bir toka yardımıyla bağlanır. Yalnız dikkat edilmesi gereken bir nokta, tüylerin çok sıkı lastik tokalarla tutturulmamasıdır. Fazla sıkı veya gereğinden uzun süre bırakılan tokalar kıl diplerinde ve deride problemlere neden olabilir. Shih-Tzu sahiplerinin bir kısmı kürkün bakımının daha kolay olması ve daha az zaman gerektirmesi açısından tüyleri tıraş ettirmektedir. Kulak girişi ve gözlerin çevresi temiz ve bakımlı tutulması gereken bölgelerdir. özellikle gözlerde hassasiyet olanlarda düzenli olarak veteriner hekimlerin tavsiye edeceği damlaların kullanılması gerekli olabilir. Bu ırk hemen hemen hiç tüy dökmez ve yeterli bakımı yapıldığında alerji problemi olan kişiler için tavsiye edilebilir. Tarihçesi 17. yy.da Tibet'ten yasak şehir Pekin'e getirilen muhtemelen Tibetan Lhasa Apso ırkı köpekler ile yerli Pekingese ırkı köpeklerin çaprazlanması sonucu elde edilmiştir. çin'deki İmparatorluk döneminde Shih-Tzu oldukça popülarite kazanmıştır. çin'den Avrupa'ya ticaretin başladığı yıllarda bile satılması veya ülke dışına çıkarılması kesinlikle yasaklanmıştır. 1930 yılında İngiltere'ye ilk çift Shih-Tzu getirilmiştir. Günümüzde popüler bir pet ve show köpeği olan Shih-Tzu İngiltere'de 1946 yılında ırk olarak tanınmış, AKC tarafından ise 1969'da kayıtlara geçmiştir. Phaeochroa cuvierii Phaeochroa cuvierii, Trochilidae familyasından bir sinek kuşu türü. Belize, Kolombiya, Kosta Rika, Guatemala, Honduras, Meksika, Nikaragua, ve Panama'da görülürler. Doğal yaşam alanı tropikal veya astropik nemli düzlük ormanlar ya da aşırı derecede aşınmış eski ormanlardır. Edward Witten Edward Witten (26 Ağustos 1951) Amerikalı teorik fizikçi ve İleri Araştırmalar Enstitüsü'nde profesör. Süpersicim Teorisi'nde dünyanın önde gelen araştırmacılarından. Teorik fiziğe geniş katkılar yaptı ve matematiğin gelişimine katkılarından dolayı 1990'da Fields Madalyası ile ödüllendirildi. 1995'te, Güney Kaliforniya Üniversitesi'ndeki bir konferansta M-teorisinin varlığını ileri sürdü ve M-teorisini daha önce gözlenen birtakım ikilikleri açıklamak için kullanması sicim teorisi'nde ikinci süpersicim devrimi olarak adlandırılan yeni bir araştırmayı harekete geçirdi. Edward Witten, Maryland eyaletinin Baltimore kentinde, Yahudi bir ailede Lorainne W. Witten ve kütleçekimi ve genel görelilik alanlarında uzman olan fizikçi Louis Witten'ın oğlu olarak doğdu. Lisans derecesini Brandels Üniversitesi'nden tarih alanında aldı. Gazeteci olmak istedi ve The New Repuclic ve The Nation gazetelerinde makalelerini yayımladı. Kısa bir süre için George McGovern'in başkanlık kampanyasında çalıştı. Sonra akademi'ye döndü ve 1976'da, 2004 yılında Nobel Fizik Ödülü'nü alan David Gross'un danışmanlığında doktorasını tamamlamadan önce Uygulamalı Matematik bölümüne kaydoldu. Doktorasını tamamladıktan sonra Harvard Üniversitesi'nde konuk araştırmacı ve Princeton Üniversite'sinde profesör olarak görev yaptı. 1980'den 1987'ye kadar Princeton Üniversite'sinde fizik profesörüydü. Ayrıca 1999'dan 2001'e kadar Caltech'te bulundu. New Jersey eyaletinin Priceton kentinde bulunan İleri Araştımalar Enstitüsü'nde Matematiksel Fizik profesörü olarak çalışmalarına devam etmektedir. Witten teorik fiziğe geniş katkılar yapmıştır. Kuantum alan teorisi ve sicim teorisi üzerine ve topoloji ve geometrinin bağlantılı alanlarında çalışmalarına devam etmektedir. Yaptığı katkıların bazıları şöyledir: Genel görelilikte pozitif enerji teoreminin spinorları içeren basitleştirilmiş bir kanıtı, süpersimetriyi Morse teorisiyle birleştiren çalışması, topolojik kuantum alan teorisi'ne başlangıcı ve bununla bağlantılı olarak ayna simetrisi ve süpersimetrik gauge teorileri, ve M-teorisinin varlığı hakkındaki varsayımı. Witten 1990'da Uluslararası Matematik Birliği tarafından Fields Madalyası'yla ödüllendirildi ve bu ödülü alan ilk fizikçi oldu. Sir Michael Atiyah Witten için, “Kesinlikle fizikçi olmasına karşın matematiğe olan hakimliğine çok az matematikçi rakip olabilir... Ve o matematikçileri yeni ve derin matematiksel teoremlere yol açan fiziksel bir kavramın parlak bir uygulamasıyla tekrar şaşırttı... çağdaş matematikte derin bir etki bıraktı. Onun ellerinde fizik matematik için tekrar zengin bir ilham ve kavrayış kaynağı oluyor.” diyor. Witten halen Gauge teorisi ve Langlands Geometrisi arasındaki olası bağlantılar üzerinde çalışıyor. Princeton Üniversitesi'nde fizik profesörü olan Chiara Nappi ile evli. Kardeşi Matt Witten L.A Law ve House gibi çoğu popüler TV dizisinde senarist ve yapımcı. Witten; MacArthur Grant (1982), Fields Madalyası (1990), Ulusal Bilim Madalyası (2002), Pisagor Ödülü (Croton, 2005), ve Crafoord Ödülü'nü (2008) içeren birçok ödülle onurlandırıldı. Ayrıca Papa XVI Benedictus Witten'ı Pontifical Bilimler Akademisi'ne atadı. Ayrıca 2004 yılında TIME dergisinin en etkili 100 insan listesinde yer aldı. 2000 yılında matematik dalında Nemmers Ödülü'nü aldı. Witten hayatta olan fizikçiler arasında en yüksek h index'e sahip. 01011001 01011001, Arjen Anthony Lucassen'in Ayreon adlı proje grubunun yedinci stüdyo albümü. 01011001, ASCII karakter sistemine göre Y harfini temsil eder. Albümde, Lucassen dahil, toplam 17 vokalist yer almaktadır. Bu vokalistlerden yalnızca üçü (Anneke van Giersbergen, Floor Jansen ve Arjen Anthony Lucassen) daha önceki albümlere de aynı şekilde katkıda bulunmuştur. Albümün konusu, Lucassen'in daha önceki Into the Electric Castle, Universal Migrator ve The Human Equation adlı albümlerinde sunulan tema ile bağlantılıdır. Albümün resmi internet sitesi Abeillia abeillei Abeillia abeillei, Trochilidae familyasından bir sinek kuşu türü. Belize, El Salvador, Guatemala, Honduras, Meksika, ve Nikaragua'da görülürler. Doğal yaşam alanı tropikal veya astropik nemli düzlük ormanlar ya da aşırı derecede aşınmış eski ormanlardır. Minnet Minnet veya şükran bir insanın aldığı yardımdan dolayı duyduğu hoşnutluk duygusudur. Genellikle teşekkür etme yoluyla ifade edilen bir duygudur. Minnet duyguları bir başka insana yönelik olabileceği gibi bir tanrıya yönelik de olabilir. Şükran duyguları beslemek İslam ve Hristiyanlık dinlerinin önemli bir parçasıdır. Psikologlara göre kişinin duyduğu minnet duygusunun miktarı aşağıdaki unsurlara bağlıdır: Herkes şükran duygusu duyabilir ama bazı kişilerin diğerlerine göre daha sık şükran duyguları duyduğu saptanmıştır. O kişilerin diğerlerine göre daha mutlu, daha yardımsever, daha affedici oldukları ve daha nadir bir şekilde depresyona uğradıkları gözlenmiştir. 2001 FIVB DÃ¼nya Grand Prix 2001 World Grand Prix, 3 Ağustos’ta başladı, 26 Ağustos‘ta sona erdi. Dokuzuncu World Grand Prix’ye sekiz ülkenin bayan voleybol takımları katıldı. Maçlar Suphanburi, Hong Kong, Fong San, Harbin, Tokyo ve Makao’da oynandı. 2001 World Grand Prix şampiyonluğunu Amerika Birleşik Devletleri kazandı. Jonas Renkse Jonas Peter Renkse (d. 19 Mayıs 1975), 1991 yılında kurulan Katatonia adlı grubun kurucu üyesi ve vokalisti. 1991-1998 yılları arasında grubun bateristliğini de yapmıştır. Kariyerinin ilk yıllarında Lord Seth ve Lord J. Renkse takma adlarını kullanmıştır. Renkse, halen kurucu üyesi olduğu Bloodbath grubunun ve bas gitaristidir. Ayreon'un son albümü 01011001'de vokalist olarak katkıda bulunmuştur. Renkse'nin bu albümdeki vokallerinin önemi, Katatonia'nın son albümlerinde kullandığı temiz vokalin yanı sıra death metal vokallerini de kullanmasından ileri gelir. Renkse, yazdığı şarkı sözlerinde genellikle dışlanma ve topluma uyum sağlayamama ile ilgili konulara değinir. Bu sözler Katatonia'nın müziğinin en önemli parçasını oluşturur. İğrenme İğrenme veya tiksinme insanların kirli, yemeğe uygun olmayan ve mikroplu nesneleri itici bulma duygusudur. İğrenme daha çok tat alma duyusu ile ilgilidir. Ancak koklama, dokunma ve hatta görme duyuları bile iğrenmeye yol açabilir. İğrenme psikolog Robert Plutchik'in "Emotions and Life:" adlı kitabında belirlediği 8 ana duygudan biridir (diğerleri: kızgınlık, korku, üzüntü, sürpriz, merak, kabullenme ve sevinç). İğrenme duygusunun insanlarda doğal seçilim yoluyla gelişmiş insanı zehirlenme veya mikrop kapma tehlikelerinden koruyan istem dışı tepkilerden biri olduğu sanılmaktadır. İğrenme duygusu çoğunlukla idrar, dışkı ve sümük gibi maddeler, çürümüş et ve böceklerden dolayı ortaya çıkar. İğrenme duygusunun kadın ve çocuklarda erkeklere göre daha kuvvetli olduğu gözlenmiştir. Araştırmacılar bu bulgunun evrimle ilgili olduğunu düşünmektedirler. Türkiye Video Müzik Ödülleri Yılın şarkısı ödülü Yılın Şarkısı kategorisinde Kral TV Video Müzik Ödülleri'ni kazanan şarkıların listesidir. SevinÃ§ Sevinç içinde bulunduğu durumdan tam anlamıyla hoşnut olma duygusudur. Mutluluk ve sevinç kavramları birbirleriyle ilişkili kavramlardır. Ancak mutluluk daha çok iyi bir yaşam tarzı ve halinden memnun olmayı ifade eder. Sevinç ise bir insanın geçici olarak hissettiği hoş bir duygudur. Mutlu olmayan bir kişi bile olumlu bir gelişme karşısında geçici olarak sevinç duygusu hissedebilir. Kral Türkiye Müzik Ödülleri En İyi Kadın Sanatçı Ödülü Pop Müzik En İyi Kadın Sanatçısı kategorisinde Kral TV Video Müzik Ödüllerini kazanan sanatçıların listesidir. Sertab Erener 4 ödülle bu ödülü en çok kazanan sanatçı olurken, Zerrin Özer, Demet Akalın, Ajda Pekkan ve Gülşen 2 ödülle takip etmiştir. Türkiye Video Müzik Ödülleri Pop en iyi erkek sanatçı ödülü Pop Müzik En İyi Erkek Sanatçısı kategorisinde Kral TV Video Müzik Ödüllerini kazanan sanatçıların listesidir. Tarkan 5 ödülle bu ödülü en çok kazanan sanatçı olurken, onu Mustafa Ceceli dört, Serdar Ortaç ve Mustafa Sandal üç ödülle takip etmektedir. Black Rock Çölü Black Rock Çölü (Türkçe anlamı "Kara Kaya Çölü") ABD’de, Nevada’nın kuzey batısında, Humboldt ve Pershing illerinde yer alan Büyük Havza'nın bir bölümünü kaplayan, lav yatakları ve alkali düzlüklerden oluşan 110 km uzunluğunda, 31 km genişliğinde 2600 km² yüzölçümündeki çorak bölge. İçinde bulunan tuz gölü, dünyanın en düz alanlarından biri olarak kabul görür. Bu yüzden 1997 yılında Thrust SSC, kara taşıtları hız rekorunu burada kırmıştır. Aynı şekilde "Tripoli Rocketry Association" burada, düzenli olarak kişisel imal edilmiş roket organizasyonlarını icra eder. Ayrıca Burning Man Festivali de burada gerçekleştirilir. Shakespeare olta takımları The Shakespeare Company, "K2 Sporları"'nda balıkçılık ekipmanları üreticisi bir şirkettir. William Shakespeare, Jr. tarafından 1897 yılında kurulan şirket, "olta balıkçılığı" için, misina, kamış ve çeşitli aksesuarlar üretmekte olup, kendi alanında dünyanın en bilinen markasıdır. 2005 yılının Haziran ayında, yaklaşık 438,000 ailenin çocuklarından, kullandıkları olta takımlarını, şirkete iade etmelerini istedi: Bu ürünlerde kurşun içeren boyaya rastlanmıştı. Kral TV Video Müzik Ödülleri Rock en iyi sanatçı ödülü Rock Müzik kategorisinde Türkiye Video Müzik Ödüllerini kazanan sanatçıların listesidir. Bazı yıllar Bayan ve Erkek vokal ayrı olarak verilmiştir. 2006 yılında ayrıca Rock Grubu dalında ödül verilmiştir. Türkiye Video Müzik Ödülleri En iyi grup ödülü sayfasına bakınız. Türkiye Video Müzik Ödülleri Yılın klibi ödülü Yılın Klibi kategorisinde Kral TV Video Müzik Ödüllerini kazanan müzik videolarının listesidir. Sky UK Sky, Birleşik Krallık ve İrlanda'da hizmet veren dijital televizyon ve dijital radyo yayınları yapan platformdur. Sky Digital, resmi olarak 1 Ekim 1998 yılında hizmetlerini vermeye başlamıştır. Yaklaşık 2.000.000'den fazla abonesi vardır. 28.2° doğu yörüngesinde bulunan Astra 2A-2B-2C-2D ve 28.5° doğuda bulunan Eurobird 1 uyduları üzerinden hizmet vermektedir. İlk başlarda analog yayın yapan Sky, 2001 yılında analog yayınlarını durdurarak, dijital yayına geçmiştir. 22 Mayıs 2006 yılında HD yayına başlamıştır. BBC, ITV, RTÉ, Sky Sports, Setanta Sports gibi kanalları bünyesinde bulundurur. Sky Digital'in ilk zamanlarında yayınları Birleşik Krallık ve İrlanda Cumhuriyetine vermek amacıyla Astra-2 uyduları kullanılmıştır. O zamanlarda Sky Digital uydu yayıncılığında tekel konumundaydı. Yeni Astra uydularının 2000 yılında uydu filosuna katılmasıyla Sky Digital'deki kanal sayısı da arttı. Bu artış 2001 yılında Eurobird-1 uydusunun fırlatılmasıyla da devam etti. Başlangıçta Sky, Sky Digibox adındaki kutularını müşterilerine sundu. Şimdi ise SKY + ve SKY + HD kutuları çıktı. Sky 2006 yılında HD yayıncılığa başladı. LNB olarak Universal KU Band LNB (9.75/10.600 GHz) kullanılır. Bazı yayınlar Free-to-air (yani şifresiz)'dir, yani abonelik gerektirmeden ücretsiz olarak izlenebilir. Fakat bazı kanalları izlemek için abonelik gerekir. Ayriyetten izle-öde sistemli Sky Box Office (salon kanalları) adında kanalları da vardır. Şifreleme sistemi olarak NDS Videoguard'ı kullanmaktadır. Kart paylaşımı gibi yöntemlerle izlenebilir, fakat bu illegal bir işlem olduğundan kartı paylaşıma açan kişiler için bir suç unsurudur. Sky.com Louis Comfort Tiffany Louis Comfort Tiffany (18 Şubat 1848 - 17 Ocak 1933) Amerikalı sanatçı ve tasarımcıdır. Dekoratif sanatlarda eserler vermiş olan Tiffany özellikle de vitray çalışmalarıyla tanınır. Art Nouveau sanat akımıyla en çok ilişkilendirilen sanatçılardandır. Tiffany, vitray pencere ve lambalar tasarlamış, cam mozaikler, seramik, bijuteri (mücevherat), enamel ve metal işçiliği de yapmıştır. Tiffany, New Jersey'deki Eagleswood Askeri Akademisi'ne devam ettikten sonra kariyerine bir ressam olarak başlamış, New York'ta George Inness ve Samuel Colman denetiminde, Paris'te ise Léon Bailly denetiminde eğitim görmüştür. Camcılık ve vitray ile 1875 yılında ilgilenmeye başlamıştır. Vitray sanatında birçok önemli eser vermiş olan Tiffany, yüzyıllardır Avrupa'daki hakim saf cam parçalarını boyayarak vitray yapmanın ötesinde bir adım atarak, içinde çeşitli unsurlar barındıran yani tamamen saf olmayan camları vitray çalışmalarında kullanmıştır. Nitekim cam üreticilerini saf olmayan camlar üretmeye ikna edemeyince kendi camlarını yapmaya başlamıştır. Pardus 2009 Pardus 2009 Pardus Linux dağıtımının 17 Temmuz 2009'da çıkan kararlı sürümüdür. Pardus 2009'da diğer Pardus sürümlerinden farklı olarak KDE 4 masaüstü ortamı kullanılmıştır. Pardus 2009 ürün yöneticisi Selim Ok, sürüm yöneticisi Onur Küçük'tür. 29 Mart 2009 Pazar günü Pardus 2009 sürüm yöneticisi Onur Küçük, Pardus 2009'un geliştiricilerin kullanımı için hazırlanan önyükleme (bootstrap) sürümünün duyurusunu yaptı. Ripleme Ripleme bir CD ya da DVD'den sabit disk ya da farklı bir ortama ses ve görüntü kopyalama işlemidir. Dosya kopyalamanın tersine, kaynak verinin farklı bir biçime dönüştürülmesini gerektirmektedir. DVD filmler DivX veya XviD gibi codeclere dönüştürülürken özgün çekimdeki her kare yinelenmemekte, yalnızca değişen kısımlar kaydedilmektedir. MP3 formatında kaydedilen ses ile birlikte düşünüldüğünde, DVD'lerden birkaç kat küçük kapasiteye sahip CD'lere video aktarımı yapma olanağı doğmaktadır. Türkiye Video Müzik Ödülleri THM en iyi kadın sanatçı ödülü Türk Halk Müziği En İyi Kadın Sanatçısı kategorisinde Türkiye Video Müzik Ödüllerini kazanan sanatçıların listesidir. Türkiye Video Müzik Ödülleri THM en iyi erkek sanatçı ödülü Türk Halk Müziği En İyi Erkek Sanatçısı kategorisinde Türkiye Video Müzik Ödüllünü kazanan sanatçıların listesidir. Türkiye Video Müzik Ödülleri En iyi çıkış yapan kadın sanatçı ödülü En İyi Çıkış Yapan Kadın Sanatçısı kategorisinde Türkiye Video Müzik Ödüllerini kazanan sanatçıların listesidir. Türkiye Video Müzik Ödülleri En iyi çıkış yapan erkek sanatçı ödülü En İyi Çıkış Yapan Erkek Sanatçısı kategorisinde Türkiye Video Müzik Ödüllerini kazanan sanatçıların listesidir. Kral TV Video Müzik Ödülleri Arabesk en iyi kadın sanatçı ödülü Arabesk-Fantazi Müzik En İyi Kadın Sanatçısı kategorisinde Kral TV Video Müzik Ödüllerini kazanan sanatçıların listesidir. Kral TV Video Müzik Ödülleri Arabesk en iyi erkek sanatçı ödülü Arabesk-Fantazi Müzik En İyi Erkek Sanatçısı kategorisinde Kral TV Video Müzik Ödüllerini kazanan sanatçıların listesidir. Türkiye Video Müzik Ödülleri TSM en iyi sanatçı ödülü En İyi Türk Sanat Müziği Sanatçısı kategorisinde Türkiye Video Müzik Ödüllerini kazanan sanatçıların listesidir. İlk yıllarda Kadın ve Erkek vokal olarak ayrı verilen ödüller, son yıllarda tek kategoride verilmektedir. Bazı yıllar Erkek vokal kategorisinde ödül verilmemiş, sadece Kadın vokal kategorisinde verilmiştir. Suicide & Redemption Suicide & Redemption: (İntihar ve Kurtarış): Metallica' nın Death Magnetic Albümündeki 9. şarkısı. Şarkı Metallica nın To Live Is To Die şarkısından sonra albümlerinde yer verdiği ilk çalgısal şarkıdır. Ayrıca Orion, To Live Is To Die, The Call Of Ktulu gibi diğer çalgısal Metallica şarkıları gibi uzundur ve 9.57 lik süresiyle günümüze kadar yayınlanan en uzun Metallica şarkılarıdan biri olma özelliğini taşır. 2008 Grammy Müzik Ödülleri'ne en iyi enstrümantal rock şarkısı dalında adaydır. FA Trophy (Malta) Malta Kupası Malta'da 1935 yılından beri düzenlenen ulusal kupa organizasyonudur. Kupayı en fazla Sliema Wanderers FC takımı 20 kez kazanmıştır. Türkiye Video Müzik Ödülleri En iyi grup ödülü En İyi Müzik Grubu kategorisinde Kral TV Video Müzik Ödüllerini kazanan grupların listesidir. 2006 yılında Rock ve Pop olarak iki ayrı kategoride ödül verilmiştir. Bu ödülü Ayna grubu dört kez alırken, Hepsi üç kez almıştır. 2008 yılında ilk kez en iyi çıkış yapan müzik grubu ödülü verilmiştir. Birkirkara FC Birkirkara FC , Malta'da bulunan bir futbol takımı. Kulüp Malta'nın Birkirkara şehrinde, 1950 yılında kurulmuştur. Malta'nın en üst ligi olan Premier League'de mücadele etmektedir. Maçlarını ise 12,500 kişilik Infetti Ground'da oynamaktadır. Kral TV Video Müzik Ödülleri En iyi söz ödülü En iyi şarkı sözü kategorisinde Kral TV Video Müzik Ödüllerini kazanan sanatçıların listesidir. 18. Kral TV Video Müzik Ödülleri ile birlikte En İyi Şarkı ödülü ile birleştirilmiştir. Kral TV Video Müzik Ödülleri En iyi beste ödülü En iyi beste kategorisinde Kral TV Video Müzik Ödüllerini kazanan sanatçıların listesidir. 18. Kral TV Video Müzik Ödülleri ile birlikte En İyi Şarkı ödülü ile birleştirilmiştir. Lauren London Lauren London (Lauren Nicole London, d. 4 Aralık 1984, Los Angeles) Amerikalı oyuncu, oyuncu ve modeldir. This Christmas ve Entourage dizisindeki rolleriyle tanınan Lauren, aynı zamanda P.Diddy'nin giyim markası Sean John'un yüzüdür. Rap şarkıcısı Lil Wayne ile Aralık 2007'den beri nişanlıdır. Urumçi İlçesi Urumçi İlçesi (Uygurca: ئۈرۈمچى ناھىيىسى, "Ürümchi Nahiyisi", "Ürümqi Nah̡iyisi", Çince: 乌鲁木齐县/烏魯木齊縣, "Wūlǔmùqí Xiàn"), Sincan Uygur Özerk Bölgesi'nin başkenti Urumçi şehrine bağlı bir ilçedir. Yüzölüçümü 4.322 km², 2003 yılındaki nüfusu 82.000. Urumçi Nahiyesi, iki kasaba (镇 "zhèn"), on sekiz kırsal belde (乡 "xiāng"), ve dört özel kırsal belde (虚拟乡) gibi yerleşim birimlerinden oluşur. Kimmie Meissner Kimberly Claire "Kimmie" Meissner (d. 4 Ekim 1989, Towson, Maryland) Amerikalı buz patenci. 2006 Dünya, 2007 ABD ve 2007 Dört Kıta şampiyonudur. 2005 yılında Meissner, ulusal yarışmada üçlü Axel yapmış ve bunu başaran ikinci Amerikalı kadın sporcu olmuştur. 2006 Kış Olimpiyatları'nda ABD takımında yer almıştır. Meissner ABD takımında o oyunlara giden en genç kişidir. Şubat 2006'da Olimpiyatları 6. sırada bitirmiş ve sonraki ay Dünya şampiyonasını kazanmıştır. 1993 yılında Oksana Baiul'den sonra Dünya şampiyonasını ilk katılışında kazanan ilk isimdir. Kategorisinde Dünya şampiyonluğuna ulaşmış en genç 7. kişidir. Jeffrey Buttle Jeffrey Buttle KanadalÄ± buz patenci. 2008 Dünya şampiyonu, 2002 & 2004 Dört Kıta şampiyonu. Bilge (anlam ayrımı) Bilge, bir yer ismi, kadın ismi, erkek ismi ve soyadı, şu anlamlara gelebilir: Germi şehristanı Germi şehristanı (Farsça: شهرستان گرمی), İran İslam Cumhuriyeti'nde Erdebil Eyaleti'nin 10 şehristanından birisidir. Şehristanın 2006 yılı toplam nüfusu 89.248, yönetim merkezi Germi şehridir. Şehristan, Azerbaycan sınırında, Azerbaycan'ın Yardımlı ve Celilabad rayonlarıyla komşudur. Germi şehristanı idari olarak 3 bahşa ayrılmıştır. Stephen Carriere Stephen Carriere AmerikalÄ± buz patenci. 2007 Dünya gençler şampiyonu. Gürcü mutfağı Gürcü mutfağı (Gürcüce: ქართული სამზარეულო; "kartuli samzareulo"), Gürcistan'ın ulusal mutfağıdır. Avrupa ve Orta Doğu mutfaklarını etkilemiş hem de bu mutfaklardan etkilenmiştir. Ayrıca Gürcü mutfağı yörelere göre de farklılıklar gösterir. Güney Osetya (anlam ayrımı) Bölge ve Ülkeler Diğer Güney Osetya Silahlı Kuvvetleri Güney Osetya Silahlı Kuvvetleri, Güney Osetya Cumhuriyeti'ne bağlı askeri kuvvetlerdir. Rusya varlığını tanımaktadır ama uluslararası birlikler tarafından Gürcistan'a bağlı olarak bilinmektedir. Yaklaşık 2,500 etkin olmak üzere 16,000 askeri vardır. Güney Osetya Geçici Yönetimi Güney Osetya Geçici Yönetimi, de jure olarak Gürcistan tarafından Güney Osetya bölgesine atanılmış yönetimdir. Güney Osetya, bugün Gürcistan'ın sorunlu bölgelerinden biridir. Bölgede, Rusya'nın desteğindeki bağımsızlık yanlısı yönetim ile Gürcistan hükümetinin atadığı yönetim olmak üzere iki yönetim bulunmaktadır. Ayrılıkçı yönetimin merkezi, Tshinvali, Gürcistan'ın atadığı hükûmetin merkezi ise Kurta'dır. Sovyetler Birliği’nin dağılma sürecinde bölgede, Rusya desteğindeki bağımsızlık yanlısı güçler tarafından tek yanlı olarak bağımsızlık ilan edildi. Bu sırada bölgede çıkan savaşı durdurmak için yapılan anlaşmanın da etkisiyle "de facto" bir yönetim ortaya çıktı. Bugün bu de facto yönetim tarafından Güney Osetya Cumhuriyeti olarak adlandırılan Tshinvali ve çevresi bağımsızlık yanlısı yönetim tarafından kontrol edilmektedir. Bölgenin yaklaşık yarısı ise Gürcistan hükümetinin kontrolü altındadır. Gürcistan yönetimi, bölgedeki anlaşmazlığı görüşmelerle çözmek için Nisan 2007’de parlamento kararıyla Güney Osetya Geçici Yönetimi’ni işbaşına getirdi. Bu yönetimin başında bulunanlar, eski ayrılıkçı yönetiminde yer alan kişilerdir. Güney Osetya geçici yönetimi, 2007 yılında bütün Gürcistan çapında ve bu bölgede de facto yönetimin kontrolü dışında kalan yerlerde, bağımsızlık yanlısı Eduard Kokoiti’yi ülkeden çıkarmak için Kokoiti Fandarast adı altında eylemler gerçekleştirmiştir. Türkiye Video Müzik Ödülleri Özel ödüller Kral TV Video Müzik Ödüllerinde verilen özel ödülleri kazanan sanatçıların listesidir. Türkiye Video Müzik Ödülleri En çok satan albüm ödülü Yılın albümü kategorisinde Kral TV Video Müzik Ödüllerini kazanan albümlerin listesidir. 2006-2008de düzenlenen törenlerde bu ödül verilmezken daha önceki törenlerde En çok satan albüm başlığı altındaki kategoride verilmiştir. Henry Bergman Henry Bergman, (23 Şubat 1868, San Francisco - 22 Ekim 1946, Los Angeles), Amerikalı tiyatro ve sinema oyuncusu. Charlie Chaplin ile birlikte rol aldığı filmler ile hatırlanmaktadır. Bergman, 1846 yılında San Francisco, Kaliforniya'da doğdu. Broadway'de ilk kez 1899 senesinde sahne aldı. 1914 yılında, The L-KO Kompany ile çalıştığı dönemde, ilk kez bir filmde rol aldığında ise kırk beş yaşındaydı. 1916'da Charlie Chaplin ile çalışmaya başladı ve o yıl içinde Vagabond, Pawnshop gibi filmlerde rol aldı. Bergman bundan sonraki yaşamı boyunca düzenli olarak Chaplin ile çalıştı ve karakter rollerinden stüdyo asistanlığına kadar pek çok işi bir arada yürüttü. Albert Austin gibi o da Chaplin filmlerinde yardımcı yönetmenlik yaptı ve Chaplin'in en büyük yardımcılarından ve çalışma arkadaşlarından biri haline geldi. Altına Hücum, The Immigrant ve Sirk gibi uzunlu kısalı pek çok filmde yer alan Bergman'ın en son rol aldığı film ise mağaza müdürünü canlandırdığı 1936 yapımı Modern Zamanlar' dır. Ayrıca 1940 tarihli Büyük Diktatör filminde de Chaplin ile çalışmış; ancak filmde rol almamıştır. Henry Bergman, Hollywood'da müşterilerini ünlü sinema yıldızlarının oluşturduğu ve Chaplin'in mali desteği ile açtığı "Henry's" adında bir restoran işletiyordu. Henry Bergman 1946 yılında geçirdiği bir kalp krizi nedeniyle hayatını kaybetti. Bu tarihe dek Chaplin stüdyoları ile bağını sürdürmüştür. Mezarı Culver City, Kaliforniya'da Hillside Memorial Park Cemetery'dedir. Güney Osetya devlet başkanları listesi Güney Osetya devlet başkanı, Kafkasya'da bulunan, tek taraflı bağımsızlığa rağmen uluslararası alanda dört ülke hariç (Rusya, Venezuela, Nikaragua ve Nauru) Gürcistan'ın bir parçası olarak görülen Güney Osetya'da en yüksek siyasi makamıdır. 28 Kasım 1991 ve 27 Kasım 1996 tarihleri arasındaki kişiler Parlamento başkanı olarak görev yapmışlardır. Claire Forlani Claire Antonia Forlani (d. 17 Aralık 1971, Twickenham, Londra, İngiltere), İtalyan asıllı İngiliz aktris. 1994 yapımı Polis Akademisi Moskova Görevi filmi ile tanındı. Brad Pitt ile birlikte oynadığı 1998 yılı yapımı Meet Joe Black filmi ile ünlendi. L'Oreal'in reklam kampanyasının Jennifer Aniston'dan sonraki yıldızı oldu. Londra'da doğup büyüdü. Dans ve tiyatro eğitimi gördü. Deep Rising'in çekimlerini yarıda bırakıp seti terketti. İngiltere'de doğup büyümesine rağmen Amerikan aksanı ile rolleri başarıyla oynadı. Forlani Haziran 2007'de, İskoç aktör Dougray Scott ile İtalya'da evlendi. iki üvey çocuğu bulunmaktadır. Evlat edindikleri oğulları Milo Thomas Scott, 27 Aralık 2014 tarihinde doğdu. Forlani, MeToo döneminde Harvey Weinstein'dan iki kez bir otelde olmak üzere beş kez "kaçtığını" ve yapımcı ile "iğrenç" bir deneyim yaşadığını açıkladı. Zama Muharebesi Zama Muharebesi, MÖ 19 Ekim 202 tarihinde II. Pön Savaşının belirleyici muharebesidir. Scipio Africanus komutasındaki Roma Cumhuriyeti Ordusu, Hannibal Barca komutasındaki Kartaca Ordusunu yenmiştir. Yenilginin hemen ardından Kartaca Senatosu barış için talepte bulunmuş ve 17 yıl süren II. Pön Savaşı sona ermiştir. Büyük çoğunluğu İtalya topraklarında olmak üzere yaklaşık yirmi yıl boyunca sürekli zaferler kazanan Kartacalı komutan Hannibal Barca İtalya’nın güneyine sıkışmış durumdadır. Gaius Claudius Nero’nun kazandığı Roma zaferiyle beraber Hannibal’in kardeşi Hasdrubal Barca öldürülmüş, Hannibal’ın destek kuvvet umutları da sona ermiştir. Hannibal şimdi tüm güney İtalya’da Roma’nın uyguladığı ve ordusunun erzaksız kalması için her şeyi yakma politikası sonucu zor durumdadır. İtalya’ya muzaffer bir komutan olarak giren Hannibal; Ticinus, Trebia, Trasimene Gölü ve son olarak Cannae’de yenmiş, son savaşta Roma ordusunun en iyi birlikleri tamamen ortadan kaldırılmıştır. Hannibal bu zaferleri sonucunda İtalyan şehirlerinin Roma boyunduruğuna karşı isyan edip kendisinin yanında yer alacağını ummuş ancak bunun tersi olmuştur. İtalyan şehir devletleri Roma öncülüğünde birleşip güç birliği yapmıştır. Hispania’daki başarılı seferinden sonra Romalı komutan Scipio savaşı Kartaca topraklarına (bugünkü Tunus) götürmeyi önermiştir. Senato’nun muhalefetine rağmen Roma halkının desteğini arkasına alan Scipio işgale hazırlanır. İlk başta dikkatli hareket eden Scipio ordusunu Kartaca karşıtı yerel kabilelerle güçlendirdi. Numidyalıların şefi olan Kartaca yanlısı Syphax’ın yerine Masinissa geçince Scipio bu belirleyici savaşa başlama fırsatının geldiğini düşünür. Korkuya kapılan Kartaca Senatosu Scipio’ya barış teklifiyle gider. Bu öneriye göre Kartaca, Afrika’daki topraklarını koruyacaktır ama denizaşırı kolonilerini kaybedecektir. Masinissa ise topraklarını Afrika’da genişletebilecektir. Ayrıca Kartaca, donanmasını küçültecek ve savaş tazminatı ödeyecektir. Romalı senatörler anlaşmayı onaylarlar fakat bu sıralarda Kartaca Tunus Körfezinde mahsur kalan bir Roma donanmasını ve büyük erzak yükünü ele geçirir. Ayrıca Kartaca Senatosunca İtalya'dan Kartaca'ya geri çağrılan Hannibal ordusuyla beraber geri dönmüştür. Ele geçirilen erzak ve Hanibal’ın geri dönmesiyle beraber güçlenen Kartaca barış anlaşmasından vazgeçer. Savaş tekrar başlar. Hannibal’in ordusu 50.000 piyade, 80 savaş fili, 4.000 süvariden oluşurken; Scipio’nun ordusu ise 34.000 piyade ve 8.700 süvariden oluşuyordu. Savaş deneyimi az olan süvarilerini kenarlara yerleştiren Hannibal piyadelerini savaş fillerinin arkasında olacak ve üç sıra oluşturacak şekilde yerleştirmişti. İlk sırada Galya, Ligurya ve Balear Adalarından savaşçılarını, ikinci sıraya Kartacalı ve Libyalıları, en son sıraya da İtalya’da savaşmış deneyimli askerlerini yerleştirmişti. Hanibal Scipio’nun daha önce uyguladığı çevirme taktiğine karşı deneyimli savaşçılarını en geride bırakmıştı.Hanibal savaş fillerinin ve askerlerinin derinlemesine yerleşmesi sayesinde ilk Roma hücumunu karşılayabileceğini düşünüyor, bu ilk saldırı atlatıldıktan sonra diğer hatlardaki savaşçılarının kolay bir zafer kazanacağını planlıyordu. Savaşın başında düşmanına göre daha üstün olan Roma süvarisi Kartaca süvarisini ezerek savaşın dışında bıraktı. Hannibal’in elinde süvari kalmamıştır. Ayrıca Hannibal’in ilk iki sıra askerleri disiplinli ve birlikte hareket eden Roma askerleri karşısında dayanamaz ve çöker. Hannibal’in savaş fillerine karşı ise Scipio bir taktik geliştirir. Hannibal Alp Dağlarını aşan deneyimli savaş fillerinin hepsini İtalya’da kaybetmiş, ordusundaki filleri Afrika’dan sağlamıştır. Scipio fillerin sadece ileriye doğru saldırabileceğini bilerek buna göre askerlerinin safları arasında fillerin geçebileceği geniş boşluklar bırakır. Gerçekten de savaş sırasında filler bu boşluklardan geçerek Romalı askerlere zarar veremeden giderler ve arkadan avlanırlar. (Hatta fillerden bazıları korkup Kartaca saflarına doğru kaçmış ve önüne çıkanı ezmiştir) Hannibal’in kuvvetleri bütün bunlara rağmen başabaş savaşmış ve Romalılar en deneyimli Kartacalılarla karşılaşınca savaş uzun süre çok kanlı bir şekilde yenen taraf belli olmaksızın sürmüştür. Savaşın bir anında Hanibal zafere daha yakınken Scipio ordusunu ileriye atılarak tekrar toplamış ve Hannibal’in birliklerine arkadan süvarilerle saldırarak dağıtmıştır. Kartaca hatları çökmüş ve yıllardır yenilmeyen Hannibal yenilmiştir. Böylece Kartaca’nın tüm askeri gücü sona ermiş olur. Savaşta Hannibal 20.000’den çok asker kaybetmiş, 11.000 askeri yaralanmış, 15.000 askeri de esir alınmıştır. Romalıların kayıpları ise 1.500 ölü ve 5.000 yaralı olarak belirtilse de bu rakamları veren başta Polybius olmak üzere Romalı tarihçilerin anlatımları yanlıdır. Scipio’nun Zama’daki zaferinden sonra savaş, Kartaca Senatosunun ateşkes önerisiyle sona erer. I. Pön Savaşını sona erdiren barış anlaşmasının aksine Kartaca’ya dayatılan barış koşulları o kadar ağırdı ki Kartaca bir daha Roma’ya karşı koyabilecek bir askeri güç olamaz. 70 yıl sonra Roma'ya karşı III. Pön Savaşına girişildiğinde Kartacalılar Roma’nın müttefiki Masinissa’yı bile yenemeyip Kartaca şehrine çekilecek, uzun bir muhasaradan sonra şehir düşecek ve taş taş üstünde kalmayacak şekilde yerle bir edilecektir. Ã–zlenenler Özlenenler Zara'nın 2003'te çıkardığı albüm. Albümde 27 parça bulunmaktadır. İki diskten oluşan albümün ilk diskinde Klasik Türk müziği, ikinci diskinde ise 70'li yıllara ait Türkçe Sözlü Hafif Müzik eserleri bulunmaktadır. Duyarsızlık Duyarsızlık, ilgisizlik ya da kayıtsızlık bir insanın toplumun veya diğer insanların duygusal, sosyal veya fiziksel yaşamlarına ilgi duymamasıdır. Duyarsızlık fertleri tek başına etkileyebileceği gibi toplumları veya grup halinde insanları da etkileyebilir. Örneğin diğer ülkelerde veya ülkenin diğer bölgelerinde yaşanan savaş, ölüm, açlık gibi zorlukları önemsemeyerek sadece kendi sorunlarıyla ilgilenmek duyarsızlık olarak nitelenir. Bazı hastalıkların insanlarda duyarsızlığa yol açtığı gözlenmiştir. Örneğin Alzheimer hastalığı, Demans, Huntington hastalığı ve Şizofreni gibi hastalıklara yakalanmış kişilerde duyarsızlık durumu gözlenir. Ayrıca bazı ilaçlar ve uyuşturucu maddeler de duyarsızlığa yol açabilir. Kendine acıma Kendine acıma, bir insanın durumunu kabullenememesi ve etrafındaki olaylara uyum gösterememesi halinde ortaya çıkan bir duygudur. Bu kişilerde mağduriyet duygusu ve diğer kişilerden sempati beklentisi hakimdir. Kendini zor bir durumda bulan kişilerde geçici olduğu sürece kendine acıma duygusu normal sayılabilir. Hatta kendine acıyan kişiler zaman zaman diğer kişilerden yardım görürler veya öğüt alırlar ancak bu duygunun yerini "durumu kabullenme"ye ve "mücadele" arzusuna bırakması gereklidir. Kendine acıma olumsuz bir duygudur ve genellikle kişiye yarardan çok zarar verir. Kendine acıyan kişi sorunlarını çözmek yerine pasifleşir ve duyarsız hale gelir. Kendine acıma duygusu kolayca kalıcı hâle gelebilen bir duygudur ve sık sık depresyona yol açar. Dongmyeongseongwang Goguryeo Kralı Dongmyeongseongwang (d. MÖ 58 - ö. MÖ 19 / h. MÖ 37 - MÖ 19), doğduğu isimle Jumong olarak bilinmekle birlikte, Kore'nin Üç Krallık Dönemi'nin kuzeydeki Goguryeo'nun kurucusudur. Gwanggaeto Dikilitaş'ında Chumowang (Kral Chumo) olarak anılmaktadır. Üç Krallık Dönemi'nin andaçları Samguk Sagi ve Samguk Yusa'da, adı Jumong, soyadı Go olarak kaydedilmiştir. Samguk Sagi'de Chumo veya Sanghae olarak belirtilmiştir. Bu isim diğer kayıtlarda Chumong (추몽), Jungmo (중모) veya Domo (도모) olarak yer almıştır. Goguryeo'nun efsanesi Gwanggaeto Dikilitaşı dahil olmak üzere eski Kore metinlerinde hikâye edilmiştir. Bilinen en iyi çeviriler ufak değişikliklerle Samguk Sagi, Samguk Yusa ve Dongguk Isanggukjip Dongmyeongwangpyeon'da yapılmıştır. Jumong'un babasının gerçekte kim olduğu konusunda anlaşmazlıklar vardır. Bazı Kore metinlerinde Jumong, Hae Mosu (Cennetin Oğlu) ve Yuhwa (Nehir Tanrısı Habaek'in Kızı)'nın oğlu olarak tarif edilmektedir. Hae Mosu'nun, Yuhwa'ya nehirde yıkanırken rast geldiği; ancak nehir tanrısı cennete dönen Hae Mosu'nun bu davranışını tasvip etmediği rivayet edilmektedir. Nehir tanrısı, Yuhwa'yı, Dongbuyeo Kralı Geumwa'yla karşılaşıp onun cariyesi olduğu Ubalsu'ya kadar takip etti. Yuhwa'nın, güneş ışığıyla hamile kalıp, bir yumurta doğurdu. Geumwa bu yumurtayı yok edip, kendisini kötülüklerden koruyan hayvanlara verip beslemeyi denedi. Geumhwa, Yuhwa'ya döndü. Yumurtadan, Korece'de "Usta Okçu" olarak ifade edilen, Jumong adında erkek bir bebek çıktı. Oysa son yapılan incelemelerde Jumong, Hae Mo-Su'nun torunu Buliji'nin oğlu olarak ifade edilmektedir. Bu incelemeler aynı zamanda, Hae Mosu ve onun soyundan gelenlerin Gojoseon'un en güçlü halefleri olarak Buyeo'yu; Jumong'un Goguryeo'yu kuruncaya kadar yönettiklerini göstermektedir. Jumong, okçuluktaki olağanüstü yetenekleriyle bilinirdi. Sonunda Geumhwa'nın oğulları onu kıskanmaya başladı ve Jumong, Dongbuyeo'dan ayrılmak zorunda kaldı. Efsaneye göre, hızla akan bir nehirle aynı derecede atıyla kaçmıştır. Kaplumbağlar ve suda yaşayan yaratıklar, suyun içinden yükselerek bir köprü oluşturdular. Nehrin güneyine girdiği zaman, Bukbuyeo'nun yönetimindeki bulunan, Jolbon'un hükümdarı Go Museo Dangun tarafından karşılandı. Go Museo, Jumong'un sıradan biri olmadığını bildiği için ve Jumong'un ona ve onunda Jumong'a aşık oldugunu bildiği içim kızı So Seo-no'yu evlenmesi için verdi. Kayınpederinin MÖ 37'deki ölümünün ardından Jumong Bukbuyeo'nun 7. Dangun'u oldu ve krallığı merkezileştirmek için Jolbon'un içindeki kabilelerin hepsini birleştirdi. MÖ 37'de Jumong, Goguryeo'yu kurdu ve ülkenin ilk Taewang'ı (Ulu Kral) oldu. Aynı yıl, Biryu Kralı Songyang, teslim olduktan sonra, Jumong'un yardımıyla Malgal Kabilesi'ni istila ederek bozguna uğrattı. MÖ 34'te Jolbon-Seong, imparatorluk sarayının bitirilmesiyle Goguryeo'nun ilk başkenti oldu. Dört yıl sonra MÖ 28'de Jumong, General Bu Wiyeom'u Okjeo Krallığı'nı fethetmesi için gönderdi. Aynı yıl içinde Jumong'un annesi Yuhwa, Dongbuyeo Sarayı'nda öldü ve Kraliçe olmamasına rağmen (Yuhwa, kralın nikahsız eşidir.) kendisine Kraliçe defin töreni düzenlendi. Jumong, Kral Geumwa'ya minnetini göstermek için eli açık davranarak bir ulak ve beraberinde birçok hediye gönderdi. MÖ 19'da Jumong'un ilk eşi Ye Soya, oğulları Yuri'yle Dongbuyeo'ya kaçarak Goguryeo'ya ayak bastı.ve orada kaldı. Jumong'un ikinci karısı İmparotoliçe Soseuno ise Goguryeo'nun geleceği için oğullarının durumlarından endişe ediyordu. imparatorliçe Soseuno, Goguryeo'dan iki oğlu ve halkın bir kısmıyla Kore Yarımadası'nın daha da güneyine, bugünkü Güney Kore'nin olduğu yere hareket ettiler. Orada Baekje'yi kurdu.Gitmesinden sonra da başarılarına devam edip sınırlarını genişletti.Sonra jumong ilk oğlu Yuri'yi veliaht prens ve tahtın halefi olarak atadı. Jumong, MÖ 19'da 40 yaşındayken öldü. Veliaht Prens Yuri, babasını piramit bir mezara defnetti ve ölümünden sonra Chumo-Seong Wang adını verdi. Jumong'un Goguryeo Krallığı, en sonunda büyük bir bölgesel güç haline geldi. Goguryeo, Go Kraliyet Ailesi'ne mensup 28 kral tarafından yönetilerek, Shilla-Tang İttifakı'yla fethedilinceye kadar 705 yıl ayakta kaldı. Balhae ve Goryeo onu takip etmiştir. Jumong'un soyundan gelen modern torunları hala "Go" aile adını taşımaktadırlar. Ross Perot Henry Ross Perot (d. 27 Haziran 1930, Texarkana, Teksas- ö. 9 Temmuz 2019), bağımsız aday olarak 1992 ve kurduğu Reform Partisi'nin adayı olarak 1996 ABD başkanlık seçimlerine giren Amerikalı iş adamı. Bir pamuk tüccarının oğlu olan Perot, iki yıl Texarkana Junior College'da okuduktan sonra 1949'da Annapolis'teki ABD Deniz Kuvvetleri Akademisi'ne girdi. ABD Deniz Kuvvetleri'ne 1953'te katılarak 1957'ye değin görev yaptı.Ardından International Business Machines (IBM) şirketinde satış elemanı olarak çalışmaya başladı. IBM'den 1962'de ayrılarak Electronic Data Systems (EDS) adıyla kendi şirketini kurdu. Sözleşme temelinde müşterilerine bilgisayar veri işlem sistemleri tasarlayan, kuran ve işleten EDS zamanla Blue Cross ve başka büyük sigorta şirketleri için sağlık poliçesi ödemelerini işleyerek piyasada önemli bir yer edindi. Perot 1968'de ustalıkla yürüttüğü bir hisse pazarlama politikasıyla EDS'yi halka açtı.EDS hisselerinin büyük bir hızla yükselmesi, en büyük hissedar konumunu koruyan Perot'ya birkaç yüz milyon dolar kazandırdı. Perot 1969'da Kuzey Vietnam'da bulunan Amerikalı savaş tutsaklarını kurtarmak amacıyla başarısız bir girişimde bulundu. Zor durumda bulunan F. I. duPont, Glore Forgan & Company adlı Wall Street aracılık kurumunu düze çıkarmak için 1970-1974 arasında gösterdiği çabalar da başarısızlığa uğradı. Ama 1979'da İran'da hapiste bulunan iki EDS çalışanının başarılı bir operasyonla kurtarılmasını sağladı. Bu arada yönetimi altında gelişmeye devam eden EDS'yi 1984'te General Motors (GM) şirketine sattı. Bu satış işleminde özel olarak çıkarılmış hisse senetlerinin değeri için 2,5 milyar dolar aldı, ayrıca GM'nin yönetim kurulunda bir sandalye elde etti. Ama GM'nin yönetimiyle ilgili açık sözlü eleştirileri, şirketi 1986'da 700 milyon dolar karşılığında sandalyesini geri almaya yöneltti. Perot 1992'de ABD başkanlığına seçilmek için etkili bir kampanya başlatınca ülke çapında tanınan bir kişi durumuna geldi.Başlangıçta geleneksel parti politikalarından hoşnutsuz seçmenler arasında yaygın bir destek buldu, ama temmuz ayında birdenbire adaylık kampanyasını sona erdirdi. Daha sonra 1 Ekim'de yeniden adaylığını koydu ve yanına başkan yardımcısı olarak James Stockdale'i aldı. İlk başta yaratmış olduğu havanın kaybolmasına karşın, televizyondaki tartışmalarda başarılı oldu. Kasımdaki seçimlerde yüzde 19 oy oranıyla üçüncü sırada yer aldı. Bu, 1912'den sonra iki parti dışındaki bir başkan adayının aldığı en yüksek oy oranıydı. 1995 yılında Reform Partisi'ni kurdu ve 1996 ABD başkanlık seçimlerinde bu partinin başkan adayı oldu. 1992'ye göre daha az desteklenen seçim kampanyasının sonucunda yüzde 8 oranında oy olarak Bill Clinton ve Bob Dole'un ardından üçüncü oldu. 9 Temmuz 2019'da vefat etti. Rudolf Belling Rudolf Belling (26 Ağustos 1886 - 9 Haziran 1972), Alman heykeltıraş. Soyut heykel üreten ilk Alman sanatçılardandır. II. Dünya Savaşı yıllarında Türkiye’ye göçmüş ve 40 yıl boyunca Türkiye’de yaşayarak Türk heykeltıraşlarının yetişmesinde emek vermiştir. 26 Ağustos 1886 günü Berlin'de dünyaya geldi. 1906-1907 arasında heykel ve dekoratif sanatlar alanında eğitim gördü. Heykeltıraşlık alanında bir süre kendi kendini yetiştirdikten sonra akademik bir eğitim almak için Berlin Sanat Akademisi’ne başvurdu ve Prof. Peter Breuer'ın sınıfına kabul edildi. Öğrenciyken Deutsches Theater Berlin’de Max Reinhard’ın sahneye koyduğu tiyatro oyunları için çalışmalar üretti. 1911'de Peter Breuer’ın yanındaki eğitimini “meisterschüler”(ustalık) unvanı alarak tamamladıktan sonra Belçika, İngiltere ve Fransa’ya seyahat etti; Paris’te Picasso ile tanıştı. 1918-1932 yılları arasında "Kasım Grubu" adını taşıyan bir sanat topluluğunun kurucuları arasında yer aldı. Resim, heykel ve mimariyi uyumlu bir bütün olarak algılayan sanatçılardan oluşan grup, 1933 yılında Nazi hükümetince yasaklanıncaya kadar Berlin’in sanat yaşamında aktif rol almıştı. 1919 yılında Alman dünyasının ilk non-figüratif soyut heykel olan ünlü eseri Dreiklang'ı (Üçlü Uyum) yarattı. Bu yeni ifade biçimini Bruno ve Max Taut Kardeşler, Hans Poelzig gibi mimarla konuşmalarından aldığı ilhamla yaratmıştı. 1931'de Berlin’deki Prusya Sanat Akademisi üyesi oldu ancak 1933'te akademiden istifaya zorlandığı için ülkesinde çalışma imkânı kalmamıştı. 1935 yılındaki kişisel sergisi vesilesiyleNew York'a davet edildi 8 ay kaldığı New York’da özel bir sanat okulunda ders verdi. Bu ülke, kalması halinde kendisine çok cazip olanaklar sunmasına rağmen ülkesine geri döndü çünkü Belling’in ilk evliliğinden olma 9 yaşındaki oğlu Thomas'ın hayatı, annesi bir Yahudi olduğu için tehlikedeydi. Belling, oğlunu kurtarmayı başardıktan sonra 1937'de Türk hükümetinin davetini kabul ederek Türkiye’ye göç etti. Ülkesinde, Nazi rejimi tarafından eserleri harap edilmekte, eritilmekteydi. İstanbul’a giderek Güzel Sanatlar Akademisi Heykel Bölümü Başkanı oldu. 1939'da oğlunu gizlice Berlin’den İstanbul’a getirdi. 1940 yılında Türkiye'deki tek anıt çalışması olan Ankara Üniversitesi Ziraat Fakültesi önündeki anıtını tamamladı. 1942’de ikinci eşi yarı İtalyan yarı Alman Yolanda Carolina Manzin ile evlendi ve 1943 yılında kızları Elizabeth dünyaya geldi. 1952-1965 yılları arasında İstanbul Teknik Üniversitesi’nde mimarlık fakültesi’nde ders verdi. Türkiye’de bulunduğu yıllarda resme ağırlık verdi, portreler yaptı. Ülkesine ancak 1956 yılında çağrılan Belling, ileri yaşına rağmen II. Dünya Savaşı sonrası yıllarda çok sayıda anıtsal eser üretti ve sergi açtı; kendisine ülkesinde çeşitli ödül ve nişanlar sunuldu. 1966 yılında, 80 yaşında iken Almanya’ya dönmeye karar verdi. Münih yakınlarında Krailling’e yerleşti ve 1972'de bu şehirde hayatını kaybetti. Belling’in eserleri New York, Hamburg, Viyana müzelerinde ve özel koleksiyonlarda bulunmaktadır. Ron Perlman Ronald Francis "Ron" Perlman (d. 13 Nisan 1950, New York),Yahudi asıllı Amerikalı seslendirme sanatçısı ve oyuncu. En iyi Drama dalında Altın Küre ödülü sahibidir. Hellboy filminde 58 yaşında en yaşlı süper kahraman olarak kayıtlara geçmiştir. Perlman, Yahudi bir aile içinde doğdu. Annesi bir belediye çalışanı ve babası bir caz davulcusu ve tamircisi idi. 1971 yılında George Washington Lisesi'ne ve daha sonra New York'ta Lehman Kolejine gitti. 1973 yılında tiyatro sanatında master derecesi ile mezun olan Perlman, Minnesota Üniversitesine gitti. 14 Şubat 1981 yılından bu yana "Opal Perlman" ile evli olup, iki çocuk sahibidir. Bir kızı, Blake Amanda (1984 doğumlu) ve bir oğlu Brandon Avery (1990 doğumlu) vardır. 213 (mÃ¼zik grubu) 213, Long Beach, Kaliforniyalı bir hip hop grubu. Snoop Dogg, Warren G (Dr. Dre üvey kardeşi) ve Nate Dogg (Snoop Dogg'un kuzeni)'dan oluşmaktadır. Grup, 2004 yılında "The Hard Way" albümünü yayımlamıştır ve albüm, ABD "Billboard" 200 listesinde 4 numaraya yükselmiştir. Albümün iki single piyasaya çıkmıştır: "Groupie Luv" ve "So Fly". Grubun adı, Long Beach'in alan kodundan gelmektedir. Henrietta Maria Henrietta Maria (d. 25 Kasım 1609 - ö. 10 Eylül 1669) Fransa Prensesi, 13 Haziran 1625 tarihinde I. Charles ile evliliğinden sonra İngiltere, İrlanda ve İskoçya Kraliçesi. Kral II. Charles ve II. James'in annesi ve II. Mary, III. William ve Kraliçe Anne'nin büyük annesidir. Henriette-Marie de France Fransa Kralı IV. Henri ve onun ikinci eşi Marie de' Medici'nin kızı olarak doğmuştur. Bir kral kızı olduğundan "Fille de France"'dı (Fransa'nın kızı). Fransa'nın veliaht Prensi XIII. Louis'nin en küçük kızkardeşidir. Bir yaşına basmadan önce babası öldürülmüş, annesi ise 1617'de saraydan sürgün edilmiştir. Maria, Palais du Louvre'de 25 Kasım 1609 tarihinde dünyaya gelmiştir, ancak bazı tarihçiler doğum gününü 26 Kasım olarak kabul etmektedir. Jülyen takvimini kullanan dönemin İngiltere'sinde doğum tarihi genelde 16 Kasım olarak kayıt edilmiştir. Katolik inancına göre yetiştirilen Henrietta Maria, bundan ötürü bir İngiliz Kralı için pek de popüler olmayan bir eş seçimi olsa da; Charles İngiltere tahtına çıktıktan kısa bir süre sonra, 11 Mayıs 1625 tarihinde gelin düğünde bulunmaksızın evlenmişlerdir. Canterbury, Kent'teki St. Augustine's Kilisesi'nde 13 Haziran 1625 tarihinde bu sefer gelinin de bulunduğu bir tören yapılmıştır. Bununla beraber, dini inancı Anglikan Kilisesi'ne hizmet eden kocası ile taç giymesini imkânsız hale getiriyordu. Bu sebepten ötürü daha başlarken ilişkileri oldukça kırılgandı. Hanrietta Maria, Fransa'dan gelirken oldukça geniş ve masraflı bir maiyetle gelmişti, ve maiyetindekilerin hepsi Katolikti. Miss Europe Miss Europe, Avrupa ülkelerinden kadın yarışmacılar arasında düzenlenen bölgesel bir güzellik yarışmasıdır. Çoğu yarışmacı ülkelerindeki ulusal güzellik yarışmalarını Miss Universe, Miss World, ve Miss Earth'e katılmak için kazandı ve bu deneyimleri eğitimlerini tamamlamalarını sağladı. Eğer unvan sahipleri uluslararası yarışmalarda başarı sağlayamazlarsa, sonunda Miss Europe tacı için yarışırlar. Yarışmaya Avrupa kıtasında toprağı olmayan ülkelerden de katılım olmuştur. Bunlar İsrail ve Lübnan'dır. Hatta bazı yarışmalara Lübnan'ın başkenti Beyrut ev sahipliği yapmıştır. Pageantopolis Ukiyo-e (Fani Dünya Resimleri), Edo Dönemi'nde ortaya çıkan bir Japon resim sanatı türüdür. Tiyatro, klasik edebiyat, şiir, yerel efsaneler, natürmort, imparatorluk ailesi ve din gibi birçok teması vardır. Ukiyo'nun kelime anlamı, içinde "modern olma"yı da barındırır. Çağdaş tarzı tasvir eden resim türüdür. Ukiyo-e, Yamato-e(Klasik Japon resmi) akımını takip ederek kültürel arka plan ile günlük yaşamdan kesitleri, doğa manzaraları eşliğinde resmeder. Günümüzde Ukiyo-e'nin sadece çok renkli ahşap baskı tekniği kullanılarak yapıldığı sanılır ancak başlangıçta fırçayla kâğıt rulolarına da Ukiyoe tarzı resimler yapılmaktaydı. Ukiyo-e eski Japon kitaplarının içinde ve kapaklarında kullanılmaktaydı. Nishiki-e, Doro-e, Garasu-e, Dako-e gibi resim sanatları da Ukiyo-e'nin türlerinden sayılır. Başlangıçta Ukiyo-e'nin içinde ahşap baskı tekniği ve Nikuhitsuga (fırçayla yapılan türler) bulunmuştur. Ünlü bazı Nikuhitsuga ressamlarının eserleri çok yüksek fiyatlara satılmıştır. Diğer taraftan ahşap baskı, tahta kalıplar kullanılarak yapıldığı için çoğaltılması kolay ve ucuz olmuştur. Bu da Edo Dönemi'nin avam tabakasının bu resimlere sahip olmasını kolaylaştırmıştır. Zamanımızın ünlü koleksiyonlarının güçlü insanlar ile Daimyo'ların koleksiyonlarından alınan eserlerden oluşturulduğunu düşünen bir takım insanlar da bulunmaktadır. Ukiyo-e ahşap baskısı ile halk arasında çok popüler olmuştur. İnsanlar bu baskıları ellerine alıp hayranlıkla incelermiş. Günümüzde ise bunun yanı sıra çerçeveletip müzelerin, evlerin duvarlarına asmak yaygındır. Kusazoshi (ahşap baskı ile yapılan resimlerin toplandığı kitap), Emakimono (resimli kâğıt rulo) ve Kawaraban'larda (Edo Dönemi'nde önemli olayları haber veren gazete) resim olarak Ukiyo-e tarzı kullanılmıştır. Egoyomi'nin (Edo Dönemi'nin takvimi) yapımında da kullanılmıştır. Resimlerin içine sayıları saklamak gibi çeşitli yöntemlerle yapılan eşyalar da vardır. Güzelliği ve hafifliği sayesinde Edo'dan memlekete hediye olarak götürmek için popüler bir seçim olmuştur. Çocukların resimleri kesip oynadığı oyuncaklar da Ukiyo-e'nin bir türüdür. Keskin hatları, cesur kompozisyonları ve belirsiz ifadeler bulunmayışı öne çıkan özellikleridir. Perspektif çizim şeklini de kullanmıştır. Uzaktaki insanların tersine büyükçe çizildiği Hokusai'ın "Tsuri no Meijin" (Ünlü Balıkçı) isimli eseri gibi, kasten perspektifi kaydıran eserler de bulunmaktadır. Ressamların amaçları ve niyetleri de önemli olmakla birlikte, bu eserlerde yer alan manzaralar, şimdilerde olmayan yerler, günlük yaşamdan kesintiler tarihsel olarak büyük önem taşımaktadır. Başlangıçta "Ukiyo-e", Ukiyo(Fani dünya)'yu temsil eden, günlük yaşamdan kesitler sunan resimler olarak ortaya çıkmıştır. Ukiyo-e ressamları çoğunlukla Kano ve Tosa okullarında(Ünlü ressam okulları) yetişmiştir. Bu yüzden Muramachi Dönemi'nden itibaren Momoyama Dönemi'ne kadar olan günlük yaşam kesitlerini çizme akımı Ukiyo-e'yi etkilemiştir. Tenbun Dönemi'nin sonundan "Büyük Meireki Yangını"na kadar olan dönemdir. Ahşap baskı tekniğinin bulunmasından önceki dönemdir. Ukiyo-e olarak kabul edilmeyede bilir, fakat Nikuhitsuga sanatçısı Iwasa Matabee (ünlü Ukiyo-e sanatçışı) günlük hayattan kesitler çizmiştir. Kyōto'da ise Kitamura Chubee, Tsujimura Mohei isimli ressamlar Kiyomizudera'ya "Ema"lar(üstünde resim olan tapınaklara asılan küçük tahta) hediye etmiştir. Büyük Meireki Yangını'ndan Horeki Dönemi zamanlarına kadardır. İlk zamanların Ukiyo-e'sinde Nikuhitsuga ile ahşap baskı teknikli eserler çoğunluktadır. Daha sonra Tan-e, Beni-e, Urushi-e, Benizuri-e, Mizu-e gibi türleri de ortaya çıkmıştır. Bunların hepsi fırça ile yapılan türlerdir. 1765'ten 1806'ya kadar olan dönemdir. Canlı renkler kullanan Azumanishiki-e'nin çıkmasıyla Ukiyo-e gelişmeye başlamıştır. 1807'den 1858'e kadar olan dönemdir. Bijinga (güzel kadın resimleri), Yakusha-e (aktör resimleri), Musha-e'nin (Samuray resimleri) yanı sıra seyahatin popülerleşmesiyle Meisho-e (ünlü manzaralar) de ilerleme gösterir. 1859'dan 1912'ye kadar olan dönemdir. Edo'dan Meiji'ye; Yokohama-e, Kaika-e, Nishiki-e Gazetesi,Emperyal ailenin resimleri gibi Ukiyo-e eserleri yeni dönemin tanıtımını yapması dolayısıyla önemli bir yer tutmuştur. Savaştan manzaralar da Ukiyo-e ile aktarılmıştır, fakat gazete ve fotoğrafların gelmesiyle popülerliği azalmıştır. Ukiyo-e sanatçılarının başka resim sanatlarına yönelmesi sayesinde bu gelenek başka resim türlerine de aktarılmaya başlanmıştır. 1865 yılında Fransız ressam Blackmon Japonya'dan çömlek ithal etmiştir. Bu çömleğin ambalaj kağıdında bulunan "Hokusai Manga" isimli Ukiyo-e'yi gören Blackmon'un, arkadaşlarına bu resmi göstermesiyle Batılı ressamlar Ukiyo-e'yi keşfetmiştir. Ucuz bir ambalaj kağıdı olarak kullanılacak kadar eski ya da yanlış basılmış bir Ukiyo-e'nin, Avrupa'da o zamanın Japonları'nın hayal bile edemeyecekleri bir fiyata satılmıştır. Sonrasında çeşitli eserler resmi yollarla Japonya'dan getirtilmiş, Fransa'da İzlenimcilik akımının üzerinde önemli bir etkiye sahip olmuştur. Van Gogh "Père Tanguy'un Portresi" isimli eserinin arka planında Ukiyo-e çizmiş, Hiroshige'nin eserini yağlı boya ile taklit etmiştir. Édouard Manet'nin "Genç Flütçü" isimli eseri de Ukiyo-e'nin Batıya olan etkisinin ünlü bir örneğidir. Ayrıca Japon güzel sanatlarını işleyen Bing'e göre, Japonizm'in etkisi ile Art Nouveau akımında da Ukiyo-e'ye benzeyen düzlemsel tasarımlar görülmektedir. Claude Debussy, La mer isimli eserini Hokusai'ın Kanagawa Oki Nami Ura isimli resminden ilham alarak bestelemiştir (1905 yılında yayımlanan nota kağıdının kapağı olarak kullanıldığını gösteren fotoğraf bulunmuştur). Böylece Ukiyo-e Klasik müziği de etkilemiştir. 2000 FIVB DÃ¼nya Grand Prix 2000 World Grand Prix, 4-27 Ağustos tarihlerinde yapıldı. Sekizinci World Grand Prix’ye sekiz ülkenin ulusal bayan voleybol takımları katıldı. Final grubu maçları Manila’da yapıldı ve Rusya’yı finalde yenen Küba 2000 World Grand Prix şampiyonluğuna ulaştı. TÃ¼ccar Tüccar ya da tacir, başkası tarafından üretilen malların ticaretini yapan kimse. Tarih boyunca tüccar kavramı her toplumda farklı şekillerde anlaşılagelmiştir. Antik Yunanistan ve Roma'da zenginliğe ulaşabilmelerine karşın yüksek bir toplumsal statüye erişemeyen tüccarlar, Orta Doğu'da ise yüksek zümre arasında yer almaktaydı. Çağdaş dünyada iş insanı olmak ile eşanlamlı hâle gelen bu meslek, sermaye birikimine dayanan kapitalist ekonominin temel taşlarından biridir. Ezequiel Garay Ezequiel Marcelo Garay (d. 10 Ekim 1986), Valencia takımında defans pozisyonunda görev yapan Arjantinli millî futbolcudur. Arjantin'in Rosairo kentinde dünyaya geldi. Profesyonel kariyerine 2004 yılında Newell's Old Boys kulübünde başladı. Daha sonra İspanya'nın Racing de Santander takımına transfer oldu. 2007-2008 sezonu sonunda Real Madrid'e transfer oldu fakat 2008-2009 sezonunda Racing de Santander'de kiralık olarak oynadı. Real Madrid'de oynadığı 2 sezonda 31 maçta forma giydi ve 2010-2011 sezonunun sonunda Benfica'ya transfer oldu. 2014 yazında FK Zenit takımına 1 Milyon €'ya transfer oldu. 2016 yazında 20 Milyon €' ya Valencia'ya transfer olmuştur. 15 Mart 2020 tarihinde Corona virüsü testlerinin pozitif çıktığını açıkladı. Ryswick Antlaşması Ryswick Antlaşması 20 Eylül 1697 tarihinde Hollanda'nın Ryswick kentinde imzalandı. Antlaşma, Fransa'nın İngiltere, İspanya ve Kutsal Roma Cermen İmparatorluğu'na karşı savaştığı Dokuz Yıl Savaşı'na son vermiştir. Fransız temsilciler Lahey'de, İttifak güçleri temsilcileri Delft'te toplanmışlardı. Barış görüşmeleri Mayıs ayında Ryswick'in Huis ter Nieuwburg bölgesinde başlamıştır. Görüşmelerin ilk birkaç haftası sonuç vermeyince iki tarafın öne çıkan liderleri III. William ve XIV. Louis gizli görüşmeler yapmak üzere birer temsilci seçmişlerdir. Seçilen kişiler William Bentinck ve Louis François'ti. Bu temsilcilerin yardımıyla çözüme kısa sürede ulaşıldı ancak I. Leopold ve II. Charles anlaşma hükümlerine sıcak bakmıyordu. Ancak, İspanya uzun süre direnemedi ve Fransa, İngiltere ve İspanya barış koşulları üzerinde tümüyle anlaştılar. William ise I. Leopold'ü ikna ederek Fransa ile Kutsal Roma Cermen İmparatorluğu arasında bir antlaşma imzalanmasını sağladı (30 Ekim). Barış, Nijmegen Antlaşması'ndan bu yana elde edilen yerlerin geri verilmesine dayanıyordu. Bu antlaşma uyarınca Fransa, Freiburg, Breisach ve Philippsburg'ü Kutsal Roma Cermen İmparatorluğu'na geri verdi ancak Strasbourg Fransızlarda kaldı. Fransa ayrıca Saint-Domingue (daha sonra Haiti adını almıştır), Pondicherry ve Nova Scotia'yı almaya hak kazandı. İspanya ise Katalonya ve sınır kalelerinden Mons, Lüksemburg ve Kortrijk'i geri aldı. Yıllardır Fransa egemenliği altında bulunan Lorraine Düşesi Leopold Joseph'a bırakıldı. Hollanda'ya bırakılan yerler ise İspanyol Hollandası'ndaki Namur ve Ypres kaleleriydi. Louis, III. William'ı İngiltere'nin kralı olarak tanıdı ve II. James'e olan desteğini geri çekti. Caca Bey Selçuklular döneminde Keyhüsrev zamanında Kırşehir emiri Nurettin Cibril Bin Cacabey (d.1240 İskilip - Çorum, ö.1301), Türk devlet adamıdır. Caca Bey, küçük yaşlarında üstün yetenekleri ile devrin önde gelenlerinin dikkatini çekmiştir. Kırşehir'de devrin fakültesi gözüyle bakılan Caca Bey Medresesi'ni yaptırmıştır. Yönetim işlerinde Türkçe konuşan ve yazışmalarında Türkçe kullanan Caca Bey, Caca Bey Medresesi'nde de Türk dilinde eğitim verilmesini sağlamıştır. Genç yaşında başarısını göstereren Caca Bey, kısa zamanda büyüklerin arasında yer almaya başladı. Mevlana yazdığı bir mektupta, Caca Bey’in yeteneklerine ve başarılarına övgüde bulunmuş ve kendisiyle bir araya geldiği meclislerde de bu konuyu dile getirmiştir. Caca Bey, kendi idaresinde yaşamakta olan Hacı Bektaş Veli ile ilgilenmiş onu himaye etmiştir. Anadolu'da birçok hayır kurumu ve ayrıca cami, zaviye gibi pek çok kamusal yapının da onarımını yaptırmıştır. Caca Bey, 1301 yılında Bizanslılara karşı savaşırken ölmüştür. Cenazesi, Kırşehir’e getirilerek yaptırdığı medresenin yanındaki türbeye defnedilmiştir. Kırşehir kentinin merkezinde bulunan medrese, Caca Bey tarafından 1271-1272 yıllarında bir gözlem evi (rasathane) ve medrese olarak yaptırılmıştır. Yapı daha sonra camiye çevrilmiştir. Türk bilim adamı Uluğ Bey’in Batı Türkistan’da kurduğu medrese ne ise, Caca Bey’in kurduğu bu bilim merkezi de aynı derecede öneme sahiptir. Birkaç kez onarılmış olup, minaresindeki mavi çiniler nedeniyle halk arasında "cıncıklı" camii adı ile anılmaktadır. Medrese kesme taştan yapılmış olup kare planlıdır. Kubbeli medrese yapı tipine dahildir. Minare yapının arka tarafına alınmıştır. Döneminde astronomi yüksek okulu olarak hizmet vermiştir. Kubbesi açık ve altında bir kuyunun bulunduğu medresede kuyunun içindeki suya yansıyan yıldızlar incelenir, bunlar üzerinde araştırmalar yapılırdı. Luis Enrique (futbolcu) Luis Enrique Martínez García ya da bilinen adıyla Luis Enrique (d. 8 Mayıs 1970, Gijón), İspanyol eski millî futbolcu ve teknik direktör. Futbola Real Sporting de Gijón'da başlayan Luis Enrique, kariyerinde iki büyük İspanyol kulübünde oynadı. 1991-96 yıllarında Real Madrid forması giydi. Daha sonra sözleşmesinin bitmesiyle FC Barcelona'nın yolunu tuttu. Barcelona'da ilk yıllarında taraftarlarca kuşkuyla bakılan Enrique, daha sonra taraftarın kalbini kazanmasını bildi ve takımda 8 yıl futbol oynadı. Barcelona'ya gelmeden önce daha defansif bir orta saha oyuncusuyken bu takıma transferinden sonra forvet olarak görev aldı ve gol krallığı unvanını yakaladı. Takımıyla son maçına 16 Mayıs 2004 tarihli Racing de Santander maçında çıkan Enrique, 10 Ağustos 2004'te emekliliğini açıkladı. Aynı yıl Pele tarafından "yaşayan en iyi futbolcular" arasında gösterildi. Luis Enrique, 18 Haziran 2008 tarihinde Josep Guardiola'nın Barcelona'nın başına geçmesiyle 2008-09 sezonu başında "Barcelona Atlètic" ismi verilen FC Barcelona B'nin teknik direktörlüğüne getirildi. İlk açıklamasında: ""Yuvama döndüm, burada oynamayı bitirdim, artık antrenörlük yapacağım."" dedi. İspanyol teknik direktör 20 Haziran 2011'de AS Roma ile iki yıllık sözleşme imzaladı. Kulüpten yapılan açıklamaya göre, Enrique'nin 2011-12 sezonunda 2.9 milyon € ikinci sezonunda ise 3.1 milyon € alacağı belirtildi. Fakat ilk sezonunda takım ligi 7. sırada bitirerek Avrupa kupalarına katılamayınca takımdan ayrıldı. 30 Haziran 2017 tarihinde sona erecek sözleşmesini yinelemeyeceğini açıklamıştır. Luis Enrique, İspanya'nın 1994, 1998 ve 2002 FIFA Dünya Kupası kadrolarıyla, 1996 Avrupa Futbol Şampiyonası kadrosunda yer aldı. Ayrıca ülkesinde düzenlenen 1992 Yaz Olimpiyatları'nda takımıyla altın madalya kazandı. Millî takımıyla 62 maça çıkıp 12 gol attı. 22 Haziran 2002 tarihli Güney Kore maçından sonra millî takımı bıraktı. Luis Enrique, futbolu bıraktıktan sonra bir süre sörf yapmak için Avustralya'da yaşadı. Ayrıca birçok maraton koşusuna da katıldı. Luis Enrique (anlam ayrımı) Kokoytı Fandaras Kokoytı Fandarast veya Kokoity Fandarast (Osetçe: Kокойты Фӕндaрacт), Türkçe olarak ""Güney Osetya Halkı İçin Barış"" olarak bilinir, Güney Osetya Selamet Birliği tarafından Güney Osetya'nın "de facto" Cumhurbaşkanı Eduard Kokoity’nin ülkeyi terketmesi için yürütülen politik kampanya. Eduard Kokoiti'ye karşı Kokoiti Fandarast kampanyası Ağustos 2007 tarihinde oluşturuldu. Amacı Eduard Kokoiti'nin bölgeden ayrılması ve Oset ile Gürcülerin bir arada yaşayabileceği olarak gösterilmiş, bunun üzerine Kokoiti Fandarast (Güle Güle Kokoiti) olarak ismi konulmuştur. 7 Ağustos 2008 tarihinde Gürcistan, Güney Osetya'daki ayrılıkçı yönetimi düşürmek için, Güney Osetya bölgesine saldırdı. Rus barış kuvvetleri bunun üzerine Tiflis yönetimine karşı saldırıya geçti. Rus ve Oset kaynaklarına göre, 2000'e yakın Oset hayatını kaybetti. Yeni Fransa Yeni Fransa Naipliği (Nouvelle-France) 1534'te Saint Lawrence Irmağı'nın Jacques Cartier tarafından keşfini izleyen süreçte Fransız egemenliğinde kalmış ve 1763'te İspanya ve Büyük Britanya'ya bırakılmış olan bölgedir. Meksika Körfezi, Newfoundland ve Hudson Körfezi 1721'de bölgenin sınırları içinde bulunuyotdu. Bölge daha sonra yönetsel bağımsızlığı bulunan beş sömürgeye ayrılmıştır. Bunlar, Kanada, Acadia, Hudson Körfezi, Newfoundland ve Louisiana'dır. 1522 yılında İtalyan gezgin Giovanni da Verrazzano I. Francis'i ikna ederek Cathay (Mançurya)'ya batıdan ulaşan yeni bir deniz yolunun keşfedilmesi amacıyla yapılacak bir seferin tüm masraflarının karşılanmasını sağladı. Verrazzano 1523 yılının son aylarında Dieppe'den denize açıldı ve 1524 yılında 53 adamıyla birlikte tüm Atlantik'i geçti. Bugünkü Carolinas'ı keşfettikten hemen sonra kuzeye yöneldi ve kıyı boyunca ilerleyerek New York Körfezi'ne girdi. New York'u keşfeden ilk Avrupalı olan Verrazzano, kente eski Angoulême kontunun anısına New Angoulême adını koydu. Bu keşif, kralın bu bölgede sömürge güçleri bulundurması düşüncesine önayak olmuştur. Jacques Cartier 1534 yılında Gaspé Yarımadası'nı geçerek bölge üzerinde Kral I. Francis adına hak iddia etti ve buraya Kanada adını verdi. Bu yer, Yeni Fransa'nın ilk eyaletiydi. Ne var ki, Fransızların bölgeyi yerleşime açma çabaları başta sonuç vermedi. Buna karşın St. Lawrence Irmağı kıyısındaki Fransız balıkçı tekneleri yeni yerler keşfediyorlardı. Karşılaşılan topluluklardan İlk Uluslar Fransızların bölgeyi işgal ettiği dönemde katkı sağlayacaklardı. St. Lawrence bölgesi