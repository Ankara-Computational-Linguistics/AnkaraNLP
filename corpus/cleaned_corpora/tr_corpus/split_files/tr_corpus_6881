Şirketi Murahhas Üyeliği, Sümerbank İdare Meclisi Üyeliği, Tasvir-i Efkar, Tercümanı Hakikat, Vakit ve Zaman Gazeteleri Yazarlıkları, Tiyatro Yazarlığı, İstanbul Vilâyeti Umûmî Meclisi Üyeliği, Türk Dil Kurumu Üyeliği, Muharipler Derneği Üyeliği, TBMM VI. Dönem Bingöl, VII. ve VIII. Dönem Tunceli Milletvekilliği, VI. ve VIII.Dönem TBMM Başkanlık Divânı Kâtip Üyeliği yapmıştır. İstiklal Madalyası sahibidir. Evli ve dört çocuk babasıdır. Peter Breck Joseph Peter Breck (d. 13 Mart 1929; Rochester, New York – ö. 6 Şubat 2012; Vancouver), Amerikalı oyuncu. "The Big Valley" ve "Mavericks" 'te birkaç bölümde oynayan Peter Breck, bunun dışında o sıralar başka Western dizilerinde de konuk oyuncu olarak rol aldı. "Incredible Hulk" 'ta rol aldıktan sonra kariyerinin son işi "Lalawood" adlı yapımda "Jiminy Glick" karaterini canlandıran Peter Breck, 83 yaşında Alzheimer hastalığı nedeniyle hayata gözlerini yumdu. Calitzdorp Calitzdorp Güney Afrika Cumhuriyeti'nin Batı Kap eyaletinin batı kısmında yer alan bir şehirdir. Rakımı 233 metre olan şehrin nüfusu 3188'dir (2001). Bredasdorp Bredasdorp Güney Afrika Cumhuriyeti'nin Batı Kap eyaletinin güneyinde yer alan bir şehirdir. Afrika kıtasının en güney ucu olan Agulhas Burnunun 35 km kuzeyindedir. Koni Penetrasyon Deneyi Koni Penetrasyon Deneyi (CPT) zeminin jeoteknik mühendislik özelliklerini belirleme ve zemin stratigrafisini resmetmede kullanılan bir yöntemdir. İlk olarak 1950'li yıllarda yumuşak zeminleri araştırmak için Delft'te bulunan Zemin Mekaniği için Hollanda Laboratuvarında geliştirildi. Bu hikâyesinden dolayı Hollanda Koni Testi olarak da anılmaktadır. Günümüzde CPT en çok kullanılan ve tüm dünyaca kabul gören bir yöntemdir. CPT deneyi başlarda zeminin taşıma gücünü belirlemek için kullanılmıştır. Orijinal koni penetrometreler konik uçlu takımın toprağa itilmesiyle oluşan toplam penetrasyon direncinin basit mekanik ölçümüyle ilişkilidir. Ölçülen toplam direncin konik uç ve tij takımının sürtünmesiyle oluşan bileşenlerini ayırmak için farklı metotlar geliştirilmiştir. 1960'lı yıllarda sürtünmenin bu bileşenini ölçmek ve zeminin bağlama mukavemetini belirlemek için bir sürtünme manşonu eklendi. Elektronik ölçümler 1948'de başladı ve 1970'lerin başlarına kadar gelişmeye devam etti. Günümüzde çoğu modern elektronik CPT konisi boşluk suyu basıncı verilerini toplamak için bir filtre ile birlikte bir basınç dönüştürücüsü içermektedir.Filtre genellikle ya koni ucun üzerinde (U1 konumu), ya koni ucun arkasında (En yaygın U2 konumu) ya da sürtünme manşonunun arkasında (U3 konumu) bulunmaktadır. Boşluk suyu basıncı verileri stratigrafinin belirlenmesine ve bunun etkilerine bağlı olarak doğru uç sürtünme direnci değerinin temel nitelikte kullanılmasına yardımcı olur. Ayrıca piezometre (su basıncı ölçer) verilerini toplayan CPT deneyi CPTU olarak da anılır. CPT ve CPTU deney takımında koni genellikle ağırca dengelenmiş bir taşıt üzerine monte edilmiş hidrolik ayakların kullanılmasıyla ya da bir karşı güç olarak vidalı ankrajların kullanılmasıyla hareket ettirilir. CPT deneyinin Standart Penetrasyon Deneyi (SPT) üzerine bir üstünlüğü zemin parametreleri profilinin daha sürekli alınabilmesidir. Ayrıca 2 cm aralıkla CPTU verileri sürekli olarak kaydedilebilmektedir. Yıllar içerisinde farklı CPT araçlarının gelişmesiyle birlikte mekanik ve elektronik konilerle ek yüzey bilgilerine ulaşmak mümkün olmuştur. CPT deneyi sırasında gelişmiş araçlardan biri olan jeofon kullanılarak sismik kesme dalgası ve sıkışma dalgası hızı elde edilebilir. Bu veri zemin sıvılaşması ve zayıf dayanımlı zemin dayanımı analizleri için zemin sütununa karşılık gelen makaslama modülü ve Poisson oranının belirlenmesine yardımcı olur. Mühendisler bu kesme dalgası hızı ve makaslama modülünü düşük dayanım ve titreşimli yükler altındaki zemin davranışını belirlemede kullanırlar. Lazer-uyarılmış floresan, X-Ray floresan, zemin iletkenliği/direnci, pH, sıcaklık ve membran arayüz ölçüm ucu ve video kaydı için kameralar gibi ek araçlar CPT ölçüm ucuyla birlikte kullanılabilir. Jeoteknik uygulamaları için CPT 1986'da ASTM Standard D 3441 tarafından standartlaştırılmıştır (ASTM, 2004). ISSMGE; CPT ve CPTU üzerine uluslararası standartları sağlamaktadır. Daha sonraları ASTM Standartları çeşitli çevresel saha karakterizasyonu ve yeraltı suyu izleme etkinlikleri için CPT'nin kullanımında söz sahibi olmuştur. Jeoteknik saha araştırmaları için CPT yöntemi, en çok bir başka jeoteknik saha araştırma yöntemi olan SPT ile karşılaştırılmaktadır. CPT deneyinin diğer yöntemlere göre doğruluğu daha yüksek, uygulanması daha hızlı, zemin profili vermesi daha sürekli ve maliyeti daha düşüktür. Bir başka önemli özelliği ise, CPT deneyi yapılırken sondaj tijleri doğrudan itilerek ilerleme yapılır ve sondaja gerek yoktur. Ayrıca istenirse CPT deneyinde örnek de alınabilir. Önsel olasılık Önsel olasılık*, Bayesci İstatistikte gözlemlere atıf yapmadan önce değerlendirilen özellikle öznel olabilen olasılıktır. Tecrübeye dayalı olasılık olarak da adlandırılır. Örneğin bir hasta hekim ziyaretinde yorgunluktan şikayet ediyor ve böbrek taşı geçmişi var. Fakat paratiroid hastalığını işaret eden başka fiziksel belirtileri (semptomlar) yok. Bu durumda hekim hastanın hiperparatiroidizm olma olasılığının düşük olduğuna karar verir (hastalığın popülasyonda görülme sıklığının düşük olmasına ya da kendi tecrübesine dayanarak). Bu örnekte hekimin kullandığı olasılık gözlemlere (bu durumda hastaya yapılacak testlere) "önsel" 'dir dolayısıyla önsel olasılıktır. Önsel olasılık istatistikte tanı testlerinin değerlendirilmesinde kullanılır. Bayes teoremi aşağıdaki denklemle ifade edilir; Burada önsel olasılık Bayes teoreminine öznellik katar. Diğer bir ifadeyle örneğin P(A) henüz elde veri toplanmadan A olayı hakkında sahip olunan bilgidir. "Tanı testi" "κoruyucu tıp veya klinik çalışmalarda bireylerin sağlam olup olmadıklarını belirlemek amacı ile kullanılan laboratuvar tekniklerine, klinik gözlemlere veya özgün gereç ölçümlerine bağlı olarak karara erişilen değerlendirme kurgularına" denir. Burada "Önsel olasılık" incelenen hastalığın toplumda görülme sıklığıdır. Öncel olasılık tıbbi bir tanı metodunun kestirim gücünün hesaplanmasında yukarıdaki denklemde olduğu gibi kullanılır. Seçicilik ve duyarlılıktan farklı olarak positif kestirim gücünün hesaplanmasında kullanılacak verilerden bağımsız bir değerdir. Positive kestirim gücünün hesaplanmasında olduğu gibi negatif kestirim gücünün hesaplanmasında da kullanılır. Timmreck, Ray M. Merrill, Thomas C. (2006). Introduction to epidemiology (4. ed. bas.). Sudbury, Mass.: Jones and Bartlett Publishers. ISBN 978-0763735821. "* Önsel", bakınız TDK tanımı ayrıca bakınız Kurram Kurram (Urduca: کرم - Kurram, Peştuca: كرمه - Kurma, Sanskritçe: क्रुमू - Krumu, Pakistan'da Federal Yönetilen Kabile Alanları'nda yer alan bir yönetim birimidir. Yönetim merkezi Paraçınar şehridir. Bölgenin nüfusu 1998 yılı verilerine göre 448.310'dur ve çoğunluğu Paştun kökenlidir. Balkanlar coğrafyası Balkanlar coğrafyası, Balkan bölgesinin çeşitlilik oluşturan coğrafi yapısıdır. Bu yapı içinde deniz etkisindeki alanlar, dağlık bölgeler, koruma alanları, düzlükler yer alır. Balkanlar, güneybatıda Adriyatik Denizi ve İyon Denizi; güneyde Akdeniz; güneydoğuda Ege Denizi, Marmara Denizi; doğuda Karadeniz ile çevrili bir yarımadadır. Kuzey sınırlarını Tuna, Sava ve Kupa nehirleri oluşturur. Kuzeybatıdan (Trieste Körfezi) güneye ve doğuya dek olan bölge sınırları denizlerle çevrilidir: Adriyatik, İyon Denizi, Akdeniz, Ege Denizi, Çanakkale Boğazı, Marmara, İstanbul Boğazı, Karadeniz. Karadeniz kıyılarında, Tuna’nın döküldüğü yerden Tuna boyunca kuzey sınır Belgrad’a ulaşır. Burada Sava boyunca devam edip Hırvatistan-Bosna-Hersek hudut hattından batıya ilerleyen kuzey sınırı Slovenya’ya girer. Čatež ob Savi köyünde Krka Nehri’nden devam eden kuzeybatı sınırı, nehrin ağzı Gradiček’in batısından Vipava Nehri üzerinden ilerleyip İtalya’ya geçer. Gorizia yakınlarında Soča Nehri ile birleşen sınır, Trieste Körfezi kıyısındaki Monfalcone yakınlarında Adriyatik’e bağlanır. Balkanlar’ın veya coğrafi adla Balkan Yarımadası’nın doğu, güney ve batı sınırları hakkında mevcut görüş birliğine rağmen, kuzey sınırları tartışmalıdır. Bazı coğrafyacılar kuzey sınırını Tuna ve Drava nehirleri olarak kabul eder, bazıları da sınır Karpat Dağları’nın doğusundan geçirir. Balkan Yarımadası’nın kıyıları, Akdeniz sistemine dâhil olan 6 denize açılmaktadır. Bu durum, Balkanlar’ın, Akdeniz stratejisindeki çok boyutlu yerini vurguladığı gibi; Balkan ülkelerinin çoğunun deniz ulaştırması ve denizcilik alanlarındaki gelişmelerine de ışık tutmaktadır. Bölge alanının büyük kısmı dağlarla kaplıdır. Bu dağ yapıları genelde kuzeyden batıya veya güneyden doğuya uzanır. Balkan topraklarının en yüksek dağı 2925 metre ile Bulgaristan’daki Rila’dır. Bu yükseklikten sonra Yunanistan’daki Olimpos Dağı 2917 ve Bulgaristan’daki Vihren 2914 metre yüksekliktedir. Bu yüksek dağların yanında, en büyük dağ yapıları Dinar Alpleri, Arnavutluk Alpleri, Şar Dağları, Balkan Dağları, Rodop Dağları’dır. Bu dağ dizilerinin dışında, daha küçük ve yerel dağlar da vardır. Dinar Alpleri, Slovenya, Hırvatistan, Bosna-Hersek, Sırbistan, Arnavutluk, Karadağ ve Kosova topraklarında uzanan sıradağ dizisidir. Arnavutluk Alpleri, Arnavutluk güneyinden Yunanistan’ın orta kesimine dek uzanır. Şar Dağları da bu sıradağların güneydoğusunda, Arnavutluk, Kosova ve Makedonya toprakları içinde yer alır. Koca Balkan Dağları, Karadeniz kıyılarından Bulgaristan içlerine doğru yayılır. Hem Bulgaristan ve Yunanistan topraklarında yer alan Rodop Dağları da önemli dağ dizilerindendir. Bölgenin birçok kesiminde çeşitli büyüklükte akarsular yer alır. Bölgedeki nehirler içinde bazıları birçok ülke içinde akar ve büyük bir havzayı oluştururlar. Bazıları ise daha bölgesel veya yerel nehirlerdirler. Yüzlerce yıldır yapılan ağaç kesimleri sebebiyle Balkan coğrafyasının bazı kesimlerinde ağaçlık alanların yerinde yeşillik, çalılık kalmıştır. Özellikle bölgenin güneyindeki kıyı kesimlerinde bitki örtüsü bu şekildedir. İç kesimlerde Orta Avrupa tarzı ağaçlık örtü vardır. Bunlar sık ormanlar ve nispeten seyrek ağaçlık alanlardır. Ağaç hattı 1800-2300 metre arasıdır. Toprak yüzeyi çok çeşitli endemik türlerle kaplıdır. Toprak genellikle zayıftır. Sıcak yazlara sahip, doğal çim, zengin toprak örtüsü bulunduran alanların elverişli toprağında tarım yapılır. Dağlık alanlar ekime pek uygun değildir. Ekilen ürünlerin başında üzüm ve zeytin gelir. Dağlarla yükselmiş ve üç denizle çevrili yapısıyla Balkan Yarımadası, coğrafi bakımdan oldukça etkileyicidir. Kuşlar her gün Tuna Deltası’nda görünür, bölgenin güney periferisinde deniz hayatı vardır. Bitki hayatı da yüksekte, denizden orman sınırına doğru görülür. Balkan coğrafyası, Avustralya’daki Büyük Mercan Resifi ve Ekvador’daki Galapagos Takımadaları’ndan sonra dünyanın biyolojik çeşitlilik bakımından üçüncü en önemli alanı olarak kabul edilmiştir. Romanya’daki Tuna Deltası, Avrupa deltaları içinde büyüklük bakımından ikinci, korunmuş alan bakımından ilk sıradadır. Bu delta alanı akarsular, kanallar, ağaç saçaklı göller ve sazlık adalar barındırır. Burası kuş gözlemcileri ve yaban hayat tutkunları için bir cennettir. Bulgaristan’da Meriç Vadisi’nde yer alan Zlato Pole Koruma Alanı, tehlike altındaki birçok tür için bir vaha özelliği gösterir. Koruma alanı, bitki ve hayvan çeşitliliği bakımından oldukça zengindir. Sırbistan, UNESCO listesinde yer alan en az 9 sulak alana sahiptir. Bunlar içinde Golija-Studenica Biyosfer Rezervi, sadece iyi korunmuş doğal kaynakları bakımından değil, aynı zamanda kültürel kaynakları bakımından da önemlidir. Avrupa’nın diğer bölgelerinde nesli tükenerek yok olmuş bitki ve hayvan türleri burada hâlen gelişmekte, Sırbistan’ın yeşil bataklıkları ve ormanlarında yaşamını sürdürmektedir. Demirkapı Tuna Nehri’ndeki bir boğazdır. Tarihî dönemden beri bilinen ve kullanılan meşhur bir nehir boğazıdır. Boğaz, Sırbistan ve Romanya sınır hattının bir kısmını oluşturur. Demirkapı, Sırbistan-Romanya sınırı boyunca 134 kilometre uzunluğa sahip, Avrupa’nın en büyük ve en uzun boğazıdır. Bu uzunluk birçok kıvrım oluşturmuştur. Boğaz kapsamında 4 yapısal havza ve 4 vadi bulunur. Yayılım olarak Demirkapı, güneyinde Sırbistan’ı ve kuzeyinde Romanya’yı bırakır. Bu coğrafi yayılım içinde ayrıca Karpatlar parçalanır; bir kısmı güneyde kalır. Boğazın Sırbistan tarafında Demirkapı ("Đerdap") Millî Parkı ("Национални парк Ђердап"), Romanya tarafında Demir Kapılar Millî Parkı ("Parcul Natural Porţile de Fier") vardır. Romanya kısmında ayrıca iki elektrik santralı kurulmuştur. Balkanlar’ın birçok kesiminde farklı doğal kaynaklar bulunur. Arnavutluk’un doğal kaynakları petrol, doğal gaz, kömür, boksit, kromit, bakır, demir cevheri, nikel, tuz, kereste, hidro-enerjidir. 2009 yılı verilerine göre Arnavutluk, günde 5400 varil petrol üretmiştir. Doğal gaz üretimi de 30 milyon metreküptür. Bosna-Hersek’in doğal kaynakları kömür, demir cevheri, boksit, bakır, kurşun, çinko, kromit, kobalt, manganez, nikel, kil, alçı, tuz, kum, kereste, hidro enerjidir. Bulgaristan’ın doğal kaynaklarını ise boksit, bakır, kurşun, çinko, kömür, kereste, ekilebilir arazi oluşturur. Madenî yağ, az miktarda kömür, boksit, düşük nitelikli demir filizi, kalsiyum, alçı, doğal asfalt, silis, mika, kil, tuz, hidroelektrik Hırvatistan’ın; boksit, hidroelektrik Karadağ’ın doğal kaynaklarıdır. Kosova’da nikel, kurşun, çinko, magnezyum, linyit, kaolen, krom, boksit bulunur, ayrıca kömür ve gümüş yatakları vardır. Makedonya’nın doğal kaynakları düşük tenörlü demir cevheri, bakır, kurşun, çinko, kromit, manganez, nikel, tungsten, altın, gümüş, asbest, alçı, kereste, ekilebilir arazidir. Romanya’da petrol (rezervler azalmaktadır), kereste, doğal gaz, kömür, demir cevheri, tuz, tarıma elverişli topraklar, hidroelektrik; Sırbistan’da petrol, gaz, kömür, demir cevheri, bakır, çinko, antimon, kromit, altın, gümüş, magnezyum, pirit, kireç taşı, mermer, tuz, ekilebilir arazi; Slovenya’da linyit kömürü, kurşun, çinko, yapı taşı, hidroelektrik, ormanlar, doğal kaynaklardandır. Türkiye’nin doğal kaynakları kömür, demir cevheri, bakır, krom, antimon, cıva, altın, barit, bor, sölestin (stronsiyum), zımpara, feldspat, kireçtaşı, magnezit, mermer, perlit, ponza, pirit (sülfür), kil, tarıma elverişli topraklar, hidroelektrik; Yunanistan’ın linyit, petrol, demir cevheri, boksit, kurşun, çinko, nikel, magnezit, mermer, tuz, hidroelektrik potansiyelidir. Balkan coğrafyasında iki zaman dilimi kullanılır: Arnavutluk, Bosna-Hersek, Bulgaristan, Karadağ, Kosova, Makedonya ve Yunanistan ülkeleri topraklarının tamamı Balkan coğrafyası içindedir. Balkanlar’da yer alan ülkelerden Hırvatistan’ın % 54,8’i, Romanya’nın % 6,5’i, Sırbistan’ın % 72,2’si, Slovenya’nın % 26,7’si, Türkiye’nin % 3’ü Balkan sınırları içinde yer alır. Toplam yüzölçümü 301.340 km² olan İtalya topraklarının % 0.1’i (295,1 km²) Balkan coğrafyası içinde yer alır ancak İtalya, Balkan ülkesi sayılmaz. Balkanlar’ın toplam yüzölçümü 504.884 km²’dir. Balkanlar’da muhitlerin coğrafi yapısına bağlı olarak iklimde değişiklikler görülür. Adriyatik ve Ege kıyılarında Akdeniz iklimi hâkimdir. Karadeniz kıyılarında iklim, nemli subtropikal ve ılıman okyanus tipindedir. İç kesimlerde ise nemli kıtasal iklim görülür. Yarımadanın kuzeyi ile dağlık alanlarda kışlar soğuk ve karlı, yazlar sıcak ve kurudur. Güney kesimlerde kışları iklim hafiftir. Nemli kıtasal iklim, Slovenya geneli, Kuzey Hırvatistan, Bosna-Hersek, Arnavutluk içleri, Kuzey Karadağ, Kosova, Makedonya, Bulgaristan, Sırbistan ve Romanya’da görülür. Geri kalan ve yaygın olmayan iklim tipleri olan nemli subtropikal iklim ve okyanus iklimi, Bulgaristan’ın Karadeniz kıyılarında ve Türkiye’de görülür. Akdeniz iklimi, Slovenya kıyılarında, Güney Hırvatistan, Arnavutluk kıyı kesiminde, Yunanistan’da, Güney Karadağ’da ve Türkiye’nin Ege kıyılarında görülür. Altstetten Altstetten İsviçre Zürih kentinin 9. Bölge'sinin bir alt bölgesidir. Ayrı bir belediye iken 1934'te Albisrieden ile birlikte Zürih kentine katılmıştır. Bu iki bölge birlikte 9. bölgeyi oluşturur. "Kırmızı üç tepe sembolünün üzerine yerleştirilmiş üç burçlu siyah bir kale. Zemin rengi sarıdır." Arma ilk olarak 1287 yılında adı geçen "von Altstetten" ailesinin armasıyla aynıdır. Altstetten Uetliberg dağının eteklerinde Limmat nehrinin bir yanında uzanır. 30.000 kişilik nüfusuyla Zürih'in en kalabalalık alt bölgesidir. Bölge A1 otobanı (Zürih-Bern) ve yine ona paralel olarak giden Zürih-Bern arasındaki tren yolu ile bitişik 3 bölüme ayrılmıştır. Otobanın kuzeyinde Grünau, tren yolunun güneyinde bir zamanlar "Altstetten" köyünün merkezi olan Lindenplatz yer alır. Otoban ile tren yolu arasında ise Altstetten-Juch adı verilen bölge yer alır. Bugünkü Altstetten'da milattan önce yerleşim olduğu tahmin edilmektedir. Letzigraben bölgesindeki bir kazıda La Tène kültürüne ait MÖ. 600 yıllarına tarihlenen kalıntılar bulunmuştur. MS. 450'de Alamanlar bölgeye yerleşti ve buraya "eski evler" anlamına gelen "Altestin" adını verdiler. Lenzburg dükalığının sona ermesinden ve Zürihgau'nun bölünmesinden sonra Altstetten önce Kyburg dükalığının sonra da Habsburgların kontrolüne geçti. Zürih, 1351'de "Eski Federasyon"a ("Alten Eidgenossenschaft") katılma kararı alınca Altstetten Habsburgların elinde kaldı. Toprak anlaşmazlıkları nedeniyle Altstetten'in federasyona katılması 1443'te gerçekleşti. Altstetten 1798/99 yıllarında Fransızlar tarafından işgal edildi ve zarar gördü. 1847 yılında Zürih-Baden demiryolu ve Altstetten tren istasyonu açıldı. 1920 yılına gelindiğinde bölgeden geçen Limmattal-Strassenbahn (altyapısı ZVV'ye devredilmiş olup şu anda yaşamamaktadır) şirketi yılda 2 milyon kişiyi taşır hale gelmişti. Belediye, 1934'te Zürih'e katılma kararı aldı. Altstetten'da çok sayıda küçük işletme bulunur. Bunların büyük kısmı Bilişim, Bankacılık ve Hizmet sektöründe faaliyet gösterirler. Bölgede yer alan büyük firmalardan birkaç isim: UBS, IBM, Swisscom, ABB ve BASF Zürih otobüs, tramvay ve troleybüslerini işleten "Verkehrsbetriebe Zürih"in merkez atelyeleri de 1975'ten bu yana Altstetten'de bulunur. 1410 yılında Altstetten'de açılan bir taverna olan "Blaue Ente" ("Türkçesi" mavi ördek) adını Limmat kıyısındaki mavi ördeklerden alır. 1850'ye kadar burada faaliyet gösteren taverna özellikle hacıların, satıcıların ve gezginlerin uğrak yeri idi. O zamanki sahibi Jakob Wehrli'nin mirasçıları "Blaue Ente"yi 1986'da yeniden açtılar ancak bu sefer bir Restaurant olarak ve şehrin başka bir bölgesi olan "Mühle Tiefenbrunnen"'de. Bölgede bir zamanların köy atmosferinden kalan bir şeyler bulabilmek oldukça güçtür. Özellikle 20. yüzyılın ikinci yarısında Altstetten hızlı bir yapılaşma yaşamıştır. Birkaç kötü örneği dışta tutarsak Altstetten'da oldukça kaliteli bir mimari göze çarpar: Werner Max Moser'in tasarladığı ve eski kilise binasına çok güzel uyan kilise. Max Vogt'un başarılı bir çalışması olan ödüllü yüksek binası Bahnhofsgebäude. Yine tren garının yakınındaki yüksek kaliteli bir yapı olan Helvetia Patria-Versicherung işhanı. Max Dudler'in tasarladığı IBM Merkez binasını da bunlara eklemek gerekir. Bölgede çok sayıda spor tesisi yer alır: Tirunelveli Tirunelveli Hindistan'ın Tamil Nadu eyaletinde bir şehir. Nüfusu 2001 verilerine göre 411,298'dir. Eyaletin yönetim merkezi olan Chennai şehrinin 700 km güneybatısındadır. The Umbrella Academy The Umbrella Academy (Şemsiye Akademisi) Gerard Way tarafından yazılmış,Gabriel BA tarafından çizilmiş bir Grafik Romandır.İlk kitabı 'The Umbrella Academy - Apocalypse Suite' , ikinci kitabi ise'The Umbrella Academy - Dallas' tır.19 Eylül 2007 tarihinde ilk kitabı Dark Horse Comic Book tarafından yayınlanan kitap sayısız ödül kazanmıştır.Ayrıca Gerard Way'in My Chemical Romance adında bir müzik grubu da vardı.Gerard Way grubun solisti idi. Ana karakterleri ise şunlardır; Yazılım motoru Yazılım motoru ("İngilizce: Software Engine"), bilgisayar biliminde bir yazılımın altyapısı, temeli anlamına gelir. Yazılım motorları programı çalıştırabilmek için de kullanılmaktadır. Bu yazılımlar diğer programlardan farklıdır. Bir programın içerisinde çalışırlar veya bir bütün oluştururlar. Yazılım motorları bir tarayıcının içerisinde JavaScript motoru veya bir oyun motoru gibi çeşitli türlere sahiptirler. Web tarayıcısı içerisinde de JavaScript, AJAX gibi dillerde yazılmış eklentilerin çalışmasını sağlarlar. Yazılım motorları, program yazmak ve oyun yapmak gibi programlama gerektiren alanlarda kullanıcının işini kolaylaştırmak, yapılan hataları tespit edip kullanıcıya bildirmek için geliştirilmiş türlere sahiptir. Yazılım motorları genelde hazır kodlar, animasyonlar ve grafikler içerirler. Bunun sebebi ise kullanıcının işini kolaylaştırmaktır. Örneğin bir yazılım motorunda C# dilinde bir konsol uygulaması projesi başlattığımızda aşağıdaki hazır kod ile açılır. Bu kodlar bu programlama dilinde programlama yapılan içeriğin sınırlarıdır. Bunlar hazır olarak başlatılarak kullanıcının hızlı olarak işine odaklanmasını sağlar. Bu bir oyun motorunda ise hazır grafikler ve animasyonlar şeklinde olabilir. Bir C# dilinde program yazarken aşağıdaki gibi bir kod yazıldığında program kelimesinin yanında "class" yazılmadığı hatası ve onun sebep olduğu ek hatalar alınır. Yazılım motorları yazılan kodları kullanıcının kodlamayı bitirip çalıştırma komutu vermesiyle derler. Derleyiciler yazılan kodu bir başka yazılım diline (genellikle makine diline) çevirir ve çalışmasını sağlar. Aşağıdaki kodu yazarak motorun derlemesi komutu verildiğinde resimdeki sonuç ortaya çıkar. Best Buy Best Buy, Minnesota, Amerika Birleşik Devletleri merkezli uluslararası bir elektronik eşya perakende zinciri. Best Buy mağazalarında bilgisayar, bilgisayar yazılımı, video oyunları, CD, DVD, cep telefonları, dijital fotoğraf ve video kameralar, beyaz eşya, derin dondurucu ve ev aletleri gibi çok sayıda farklı ürünler bulunmaktadır. Elektronik eşyaların yanı sıra müzik enstrümanları, albümleri de bulunmaktadır. Çeşitli marka ürünlerin bulunduğu mağazalarda bunların yanı sıra firmanın kendi markaları olan Insignia, Dynex, Init, Geek Squad ve Rocketfish ürünleride bulunmaktadır. Bu beş marka tamamen Best Buy bünyesinde bulunmaktadır. Amerika dışında Kanada, Çin, Meksika ve Avrupa gibi pazarlara da giren Best Buy'ın bu bölgelerde de mağazaları bulunmaktadır. 2009 yılının Ekim ayında [[Türkiye\]\]'deki ilk Best Buy mağazasını [[İzmir]]'de, ikincisini yine aynı yıl [[Ankara]] açtı . Ancak istediği pazar payını elde edemeyen şirket Türkiye'de ve Avrupa'da bulunan çeşitli mağazalarını kapatarak pazardan çekilme kararı aldı. Türkiye'deki mağazalarını 2011 yılında [[Teknosa]]'ya devretmiştir. 2009 yılında Coğrafi Bölgelere Göre Best Buy Satışları [[Kategori:Minnesota merkezli ÅŸirketler]] [[Kategori:1966'da Amerika Birleşik Devletleri'nde kurulan oluşumlar]] [[Kategori:1966'da kurulan ÅŸirketler]] GuÃ§in Guçin ya da Kuçin/Kuchin/Gwichin/Gwich’in/Gwich'in/Gwitchin şu anlamlara gelebilir: Koyukon Koyukon ÅŸu anlamlara gelebilir: Gamze Karaman Gamze Karaman (d. 16 Ekim 1982, İstanbul), Türk eski hentbolcu, model, oyuncu ve sunucu. Marmara Üniversitesi Spor Akademisi mezunu olan Karaman, 2003 yılında Miss Model of Turkey yarışmasında Türkiye Güzeli seçilmesinin ardından bu yarışmanın galiplerinin katıldığı 2004 Miss Globe International yarışmasında da ikinci olma başarısına imza attı. Koyukuk Nehri Koyukuk Nehri (İngilizce "Koyukuk River", Koyukonca, "Ooghekuhno’" ), Amerika Birleşik Devletlerine bağlı Alaska eyaletinin orta kuzeyinde İç Alaska bölgesinde Yukon–Koyukuk Census Area sayım ilçesinde Alaska Atabasklarının coğrafyasında bulunan ve Brooks Sıradağlarının güneyinden çıkıp Yukon Nehrine kuzeyden dökülen bir nehir. Uzunluğu 805 km dir. Adı daha sonraları Alaska Atabasklarından Koyukon Kızılderililerine verilmiştir. Koyukuk Nehrine dökülen ufak nehirler arasında Glacier, Alatna ve John nehirleri bulunur. Koyukuk Milli Yaban hayatı Sığınağı ("Koyukuk National Wildlife Refuge") ile Koyukuk Wilderness vahşi yaşam bölgeleri Koyukuk Nehrini de kapsar. Nehre ulaşan ilk Beyaz Avrupalı Rus İmparatorluğundan Petr Malakov olup 1838 yılında Koyukuk ile Yukon nehirlerinin birleşme noktasına ulaşmıştır. Nehirde Amerika Birleşik Devletleri Kara Kuvvetlerinden teğmen Henry Allen ile er Fred Fickett tarafından 1885 yılında araştırma yapılmıştır. 1893 yılında Koyukuk Nehrinin "Middle Fork" denen orta çatalında altın bulunduktan sonra 1898 yılındaki altına hücumda nehrin yukarılarında Bettles madenci kasabaları kurulmuştur. Ana yerli halkı Koyukuk Merkezî Koyukoncası (İng. "Central Koyukuk sub-dialect") şivesini konuşan Atabask Koyukonlardır. Yukon Nehrine döküldüğü aşağı kısımlardan başlayarak yukarı doğu nehir yakınlarında kurulu olan ve Koyukon Atabask Kızılderililerince meskûn olunan yerleşimler Koyukuk ("Meneelghaadze’ T’oh"), Huslia ("Ts’aateyhdenaade kk’onh Denh"), Hughes ("Hut’odlee Kkaakk’et"), Allakaket ("Aalaa Kkaakk’et"), Bettles ("Kk’odlel T’odegheelenh Denh ") olarak sıralanır. Nehrin kuzeyinde Brooks Sıradağlarında İnyupik Eskimolarından Nunamiutların Anaktuvuk Pass şehri bulunur. 3 havzasÄ± ("watershed" = "drainage basin") bulunur: 3 "fork" (= "tributary") olarak da adlandırılır: Nehrin vadisinde küçük göl bataklıklar arasında ladin ormanları bulunur ve burası ayı ve sığın habitatıdır. Sığınlar Alaska Av ve Balıkçılık Departmanı tarafından avcılıkta da değerlendirilir. Barry Callebaut Barry Callebaut, İsviçre, Zürih merkezli kakao ve çikolata üreticisi. 1996 yılında Belçika kökenli Callebaut firması ile Fransız Cacao Barry firmalarının birleşmesi ile kurulmuşdur. Barry Callebaut, 1999 yılında İsviçreli çikolata üreticisi Carma AG 'yi bünyesine katmıştır. Cacao Barry, Charles Barry tarafından 1842 yılında Fransa'da, Callebaut ise 1850 yılında bir bira üreticisi olarak Eugenius Callebaut tarafından Belçika'da kurulmuştur. Barry Callebaut mevcut haliyle Klaus Johann Jacobs tarafından yaratılmıştır. Müşterileri arasında çokuluslu ve ulusal markalı tüketim malları üreticileri ve zanaatkâr çikolata kullanıcıları (çikolatacılar, pasta şefleri, fırınlar ve yemekhaneler) bulunmaktadır. Belçikalı çikolata üreticisi Callebaut ve Fransız çikolata şirketi Cacao Barry, 1996 yılında Barry Callebaut'u oluşturmak için birleşti. 1998'de Barry Callebaut, SIX Swiss Exchange'de listelendi. 1999 yılında şirket, İsviçre çikolata üreticisi Carma AG'yi satın aldı. 2002 yılında, grup Alman şirketi Stollwerck GmbH'i satın aldı. Bu satın alımlar 2003 yılında Hollanda-Belçika şirketi Luijckx Chocoladen NV, İsveç'te AM Foods amba (otomatlar), 2007 yılında ABD'de FPI Food Processing International ve 2008'de Malezya'daki KL-Kepong Kakao Ürünleri Sdn Bhd'nin satın alınmasıyla takip edildi. Stollwerck GmbH'i 2011'de sattı. Barry Callebaut ayrıca Türkiye, Rusya, Çin, Brezilya ve Meksika'da çikolata fabrikaları açtı. Barry Callebaut, 30'dan fazla ülkede mevcut olup, yaklaşık 53 üretim tesisi işletmektedir, 9.898 kişiyi istihdam etmektedir ve yıllık 6,7 milyar CHF satışı vardır. Şirket, gıda üreticilerine, profesyonel perakendecilere (çikolata, pasta şefi veya fırıncı gibi) profesyonel çikolata üreticilerine hizmet vermektedir. Ayrıca ürün geliştirme, işleme, eğitim ve pazarlama alanlarında kapsamlı bir hizmet yelpazesi sunar. 2005'te Barry Callebaut, diğer çikolatalardan daha yüksek polifenol antioksidanlar (kakao flavanolleri) içeren ACTICOA adında bir "sağlıklı" çikolata ürününü piyasaya sürdü; Bazı kanıtlar bu flavanollerin belirli sağlık yararlarına sahip olduklarını göstermektedir. Meda Pharma Meda Pharma, sağlık hizmetleri alanında 2000 yılından bu yana faaliyet gösteren uzmanlaşmış uluslararası bir ilaç şirketidir. Dünya çapında 2700'den fazla çalışanı vardır. 120'den fazla ülkede ürünleri satılan Meda, Avrupa ülkeleri ve Amerika Birleşik Devletleri başta olmak üzere 50'nin üzerinde ülkede kendi satış organizasyonu, diğer ülkelerde ise distribütör firmalar aracılığı ile çalışmalarını gerçekleştirmektedir. Uzmanlaşmış bir ilaç şirketi olarak Meda, gelişim ve büyümesini, ürün ve şirket satın almaları, diğer ilaç şirketleri ile işbirliği ve son dönem klinik çalışma aşamasına gelmiş olan ilaçların geliştirilmesi üzerine kurmuştur. Meda'nın öncelikli tedavi alanları; ağrı ve enflamasyon, dermatoloji, kardiyoloji, solunum ve merkezi sinir sistemidir. Bu gruplardaki ürünler 2010 yılı toplam satışlarının % 80'ini oluşturmaktadır. Grubun ana şirketi olan Meda AB'nin merkezi İsveç'te, Stockholm'ün yakınında bulunan Solna şehrindedir. Hisseleri NASDAQ OMX Nordic Exchange borsasında işlem gören Meda 2,2 Milyar TL'lik 2010 yılı satışları ile dünyanın en büyük 50. ilaç firmasıdır. Biber gazı Biber gazı, Biber spreyi veya OC gazı, OC spreyi (OC="Oleoresin Capsicum"), polis işlerinde, isyan ve kargaşa kontrollerinde, kişisel olarak kendini savunmada, ayı ve köpek gibi hayvanlara karşı korunmada kullanılan "(gözlerde kontrolsüz gözyaşı akmasına sebep olan, acı ve hatta geçici körlük nedeniyle gözleri tahriş edebilen kimyasal bileşiklerde içerebilen)" bir göz yaşartıcı gazdır. Gazın enflamasyon etkisi görüşü engeller ve gözlerin kapatılması için bir sebep oluşturur. Bu geçici körlük, kolluk kuvvetlerinin kısıtlanması gereken kişileri daha kolay yönlendirmesini, tutmasını ve engellemesini sağlar. Aynı şekilde kişisel kullanımda saldırgan kişinin hareketlerini kısıtlayarak, gazı kullanan kişinin kendisini savunmasını kolaylaştırır. Ölümcül olmayan bir silah olarak değerlendirilse de nadir vakalarda ölümcül olmuştur, ancak yine de endişelerin oluşmasında biber gazı püskürtülmesinden sonra gerçekleşen ölümlerin sayısı etkili olmaktadır. Biber gazının etken maddesi kapsaisin'dir. Kırmızı Şili biberi veya acı Arnavut biberinde etken maddesi bol miktarda bulunduğundan biber gazı üretiminde hammadde olarak bu biberler kullanılır. Türkiye’de üretilmeyen biber gazı, Amerika başta olmak üzere Brezilya ve diğer Güney Amerika ülkelerinden ithal edilmektedir. Gazın kilosu 62 doları bulmaktadır. Biber gazının etken maddesi kapsaisin suda çözünmediği için çok miktarda su bile biber gazının etkisini azaltmaz. Genellikle kurbanların gözyaşı üretimini arttırmak için sık sık göz kırpması ve irrite edici maddeyi gözden çıkarması tavsiye edilir. Biber gazı, deriyi tahriş ederek, göz, burun, ağız, deri ve solunum yollarında yanma ile acıya yol açar. Gaza maruz kalan kişi 5-45 dakika etkisiz hale gelir. Gaz; bulanık görme, su gibi burun akıntısı, hapşırma ve salya artışı, deride kızarma gibi etkilere yol açar. En çok önerilen beş tedavi yöntemi (Maalox, %2 lidocaine jel, bebek şampuanı, süt veya su) üzerine yapılan bir resmî araştırmanın sonuçlarına göre: Kontakt lens solüsyonları, gözdeki etkileri azaltmakta yardımcı olmaktadır. Etken maddelerin deriye yayılmasını ve yanma hissinin uzamasını engellemek için kurbanların etkilenen bölgelere dokunmamaları ve ovuşturmamaları gerekmektedir. Çoğu ambulans servisi ve acil servis bebek şampuanı kullanarak gazın yıkanmasından olumlu sonuçlar elde etmektedir. Bu yöntemle gazın bir kısmı solunum sisteminde kalmakta, ancak görüşün açılması 7-15 dakika içerisinde gerçekleşmektedir. Fırnaz İskelesi Antalya ili Kaş ilçesine bağlı Yeşilköy beldesi yakınlarında yer alan ve koruma alanı kapsamında olduğu için tesisleşmeye izin verilmeyen bir bölgedir. Fırnaz Koyu, Muar Kürü ya da Muğar Kürü olarak da bilinir. Kara yoluyla ulaşım için Kaş-Kalkan istikametinde Kalkan'ı 4 km geçtikten sonra Yeşilköy belde merkezine varmadan önceki yol ayrımı kullanılır. Bölgenin koruma alanı kapsamında olması dolayısıyla kara yolu ulaşımı için ayrılan yol asfalt değildir. Bu nedenle biraz meşakkatli bir yolculuktan sonra eşsiz güzellikteki koya ulaşılır. Bir diğer ulaşım şekli de Kalkan'dan tekne kiralamak suretiyle deniz yoluyla ulaşımdır. Yerli ve yabancı yatların mutlak ziyaret noktalarından biri olan koyda insanı gençleştirdiğine inanılan çamur ile çamur banyosu yapılabilir. Turkuaz renkli sularının berraklığı yıl boyunca hiç değişmez. Çevresi sarp yamaçlarla çevrili olan koy, aynı zamanda Likya Yolu üzerinde yer almaktadır. Bölgede eski çağlara ait yaşantının izlerini taşıyan eserlerden en önemlisi Delik Kemer olarak bilinen su kemeridir. Bu kemer, Likya döneminin en önemli kenti olan Patara'nın su sorununu çözmek amacıyla yapılmıştır. Olumsuz arazi koşullarına rağmen suyun tepeleri aşmasını sağlayacak şekilde dönemine göre oldukça yaratıcı bir mühendislik tekniği kullanılarak yapılmış kemer, her yıl çok sayıda turist çekmektedir. Radio Manà Manà Radio Manà Manà Roma, Lazio bir İtalyan özel radyo istasyonu dayanmaktadır ve primariy Lazio. Bu, günde 24 saat yayın yapan ve aynı zamanda internet akışı üzerinden dünya çapında yayınlar. Maurizio Costanzo, Marco Baldini, Luciano Moggi, Gabriele La Porta, Vincenzo D'Amico, Angelo Di Livio, Giuseppe Giannini, Giada Di Miceli, Marcello Riotta, Max Coccobello, Fabio Calvari, Maurizio Modica, Emanuele Puddi, Stefania Lillo, Roby Rossini. Berkut uzay giysisi Berkut, (Rusça: Беркут, ""altın kartal"" anlamında), Vostok 2 EVA görevi için kullanılmak üzere geliştirilmiş bir uzay giysisi modelidir. Bu 1964-65 yılında NPP Zvezda tarafından geliştirilmişti. Bu modifiye edilmiş bir SK-1 elbise oldu. Sadece Vostok 2 ekibi tarafından kullanılmıştır. Giysinin 2 basınçlandırma ayarı var, birinde 27 atm diğerinde 40 atm (nominal değerde)yaşam desteği sırt çantasında içeriyordu. 45 dakikalık oksijen destek ünitesi vardı.giysi içindeki hareket sınırlı idi. Adı: Berkut Uzay giysisi Türemesi/Öncülü: SK-1 uzay giysisi Ãœretici: NPP Zvezda Kullanıldığı görev: Vostok 2 İşlevi: IVA ve EVA yörüngesi Kullanım basıncı: 5.8 psi (400hPa) Giysi ağırlığı: 44 lb (20 kg) Sırt çantası ağırlığı: 47 lb (21.5 kg) Toplam ağırlık: 91 lb (41.5 kg) Ana yaşam desteği: 45 dakika Çeşme (film) Çeşme, Temel Gürsu'nun yönettiği 1976 yapımı Türk filmidir. Senaryosunu Hulki Saner'in yazdığı filmin başrollerinde Ferdi Tayfur ve Necla Nazır oynamaktadır. Filmin yapımcılığını ise filmin senaristliğini yapan Hulki Saner üstlenmiştir. DoÄŸu Nusa Tenggara Doğu Nusa Tenggara (Endonezya dili: "Nusa Tenggara Timur"), Endonezya'da, Küçük Sunda Adaları'nın doğu kesiminde il. Merkezi Batı Timor'daki Kupang'dır. Tansel Barış Tansel Barış, (d. 28 Eylül 1952 Kıbrıs), Türk siyasetçi İstanbul Üniversitesi Cerrahpaşa Tıp Fakültesi'ni bitirdi. Uzmanlık eğitimini Kadın Hastalıkları ve Doğum Uzmanlığı alanında tamamladı. Lüleburgaz Devlet Hastanesi'nde uzman hekim olarak göreve başladı. Özel Derman Hastanesi'nde Kadın Hastalıkları ve Doğum Uzmanı olarak iş hayatını sürdürdü. Lüleburgaz Belediye Meclis Üyeliği, Atatürkçü Düşünce Derneği Lüleburgaz Şube Başkanlığı ve Cumhuriyet Halk Partisi Lüleburgaz İlçe Başkanlığı görevlerinde bulundu. TBMM XXIII. Dönem Kırklareli Milletvekilliği yapmıştır. Evli ve iki çocuk babasıdır. Derbeder Derbeder, Temel Gürsu'nun yönettiği 1977 yapımı Türk filmidir. Senaryosunu Erdoğan Tünaş'ın yazdığı filmin başrollerinde Ferdi Tayfur ve Canan Perver oynamaktadır. Filmin yapımcılığını ise Hulki Saner üstlenmiştir. GÃ¼ney Sumatra Güney Sumatra (Endonezya dili: "Sumatera Selatan"), Endonezya'da, Sumatra adasının güney kesiminde il. Merkezi Palembang'dır. Konjenital Teratoloji bilmi doğumsal hasarların nedenlerini araştırır. Konjenital, teratolojide en çok kullanılan kavramdır. Prenatal (doğum öncesi) dönemde oluşan bazı anormal gelişimlerin (anomalilerin) sonucu olarak oluşan gelişim hataları doğumda bebekte fizyolojik ve morfolojik hataların görülmesine neden olur. Bu hatalara doğum defektleri (hataları) denir. Yani doğum defektlerini de içine alan konjenital (kongenital) sözcüğü doğum sırasında bebekte gözlenen olumlu ya da olumsuz her durumu; ama daha çok bir olumsuz durumu yani anomalileri (doğum defektlerini) açıklamakta kullanılan bir kavramdır. Konjenital sözcüğü genellikle "konjenital anomali" şeklinde kullanılır. Örneğin, konjenital malformasyon, prenatal dönemde organogenez (dokulardan organların oluşum dönemi) sırasındaki organsal defektleri yani eksik ya da hiç oluşmamış organları ifade eder. Yani böbrek eksikliği gibi bir major defekt (büyük etkisi olan) veya major konjenital anomali olan renal agenezi veya sağ akciğer eksikliği gibi bir pulmoner hipoplazisi gibi hastalıkları ifade eder. Konjenital anomali belli organlara değil organizmanın genelinde de organogenezi etkileyebilir. Buna da konjenital sendrom denir. Örneğin, down sendromlu bir yenidoğanı (ilk 4 haftalık bebek) ele alalım. Bu çocukta 21. kromozom 2 adet olması gerekirken 3 tanedir. Bu yenidoğandaki fazla kromozom onun sadece belli bir bölgesinde değil, beyninde, reproduktif organlarında (üreme organları), yüzünde ve benzeri bölgelerinde morfolojik ve fizyolojik değişikliklere yol açacaktır. Konjenital anomaliler genellikle assosiasyon (birlikte) şeklinde görülür. Yani basit bir konjenital anomali yani organizmanın fizyolojisine çok büyük bir zararı olmayan bir minor defekt genelde tek başına ortaya çıkmaz. Bu minor defekt genellikle daha sonra ortaya çıkacak major defektin habercisidir. Yani bir yenidoğanda görülen düşük kulak gibi basit bir minor defekt, bir kardiyovasküler (kalple ilgili) veya bir adrenal korteks (böbrek kısmıyla ilgili) bir bozukluktan kaynaklanıyor olabilir. Örneğin, bir mutasyon sonucu oluşan konjenital adrenal hiperplazi adlı hastalığa yakalanmış bir erkek çocuğu ele alırsak, bu çocuk doğumda kulak düşüklüğü gibi minor bir doğum defektiyle doğduğunu varsayarsak, daha sonraki yaşlarında çocukta minör defektin altında yatan major defekt yani konjenital adrenal hiperplazinin etkileri görülecektir ki bu hastalık etkisiyle vücutta oluşan patolojik mekanizmalar şöyle gözlenir: Normalde stresli zamanlarda glandula suprarenalisten (böbrek üstü bezi) salgılanan kortizol hormonu (stres hormonu) çok az salgılanacağından böbrek üstü bezinde konjenital olarak büyük bir kalınlaşma gözlenecektir. Bu hastalıkta androjen hormonları yani erkeklik hormonlarında belirli bir artış gözlenecektir. Bu da puberte döneminde oluşacak kıllanma, genital organların çalışmaya başlaması gibi etkilerin bu çocukta 2-3 yaşlarında görülmesine neden olacaktır.Hatta bu hastalık yüzünden oluşan aldosteron hormonu (aldosteron böbreklerden Sodyum atılımını engeller, Sodyum'u extraceluler matrikse yani kana geri çeker, Sodyum da kana su çeker kan hacmi ve basıncı artar) segresyonunun (salgılanma) azalması nedeniyle extraselular sıvının intravaskuler bölümü diye geçen basitçe hücre dışı sıvının damar içi bölümü diye adlandırabileceğimiz yerlerde Sodyum miktarı azalacağından su miktarı da azalacaktır. Kandaki su miktarının ya da kan hacminin azalması kan basıncını azaltacak bu da birtakım fonksiyonları tetikleyip homeostazinin tekrar sağlanmasına neden olacaktır. Fakat bu homeostazinin yeniden sağlanması veya sağlanamaması sırasında oluşacak patolojik durum kronik sorunlara neden olacaktır. Örneğin düşük kan basıncı ADH hormonunun segresyonunu artırır. Bu da böbreklerden suyun kana geri emilimini artırır. Böylece kan basıncı yükselir. Homeostazi sağlanır fakat aldosteron yetersizliği bu homeostatik bozukluğun yani patolojik durumun sürmesine neden olacaktır.Yani kan basıncının düzenlenmesinde bu erkek çocuk hastada genel sorunlar olacaktır. Biyoistatistiksel veriler bir teratolojik hastalığın nedenlerini (etiyolojisi) anlayabilmek tarafsız genellemeler yapmak için kullanılan olmazsa olmaz yöntemdir. Genellikle yenidoğanların %3'ünde major konjenital defektler %15'inde de minor konjenital defektler gözlenmiştir. Ayrıca bir minor defekt gözlenen yenidoğanların %3 ünde sonraki yaşam süreci boyunca major defekt gözlendiği, iki minor defekt gözlenenlerde ise bu major defekt görülmesi oranının %10 lara, üç minor defekt gözlenendeyse major defekt oranının %20'lere çıktığı biyoistatistiksel olarak veribankalarına kaydedilmiştir. Bu biyoistatiksel veri bize şu çıkarımı yaptırır: "...Minor defekt fazlalığı major defektlerin de görülme oranıyla doğru orantılıysa,minor defektler; altta yatan bir major defektin etkisi sonucu sonucu oluşmuştur; major defektin neden olduğu fizyolojik değişim minor defekti oluşturur..." Bir başka istatistik de yeni doğanların binde 7 sinde gözlenen çoklu konjenital major defektler bebeğin birkaç gün içinde ölümüne neden olmakta olduğunu belirtmiştir ve de bebek ölümlerinin %20 sinin nedeni konjenital anomalilerdir. Ayrıca ikiz doğumlarda, binde 5 oranında konjenital anomaliler gözlenmiştir. Konjenital anomalilerin %85 inin nedeni de genetik sorunlardır: anöploidi (kromozom fazlalığı veya eksikliği), poliploidi (3n kromozomla doğma-genelde ölü doğum gibi) Defektlerin temel nedeni teratojenlerin organizma üzerinde oluşturduğu stresör etkidir. Stresörün oluşturduğu alliostasiste bir patolojik denge kurulmasına rağmen anne karnındaki bebekteki bu patolojik durum doğum defektini doğuracaktır. Yani bebek, sigara, alkol, zararlı ilaçlar gibi teratojenlerin etkisi yüzünden bir genel adaptasyon sendromu etkisiyle doğacaktır. Ayrıca gebeliğin ilk haftalarında kullanılan talidormit gibi kusmaya, mide bulantısına karşı kullanılan ilaçlar teratojenik etki gösterip bebekte konjenital ekstremite (kol,bacak gibi uzuvlar) defektlerine neden olabilmektedir. Fakat penisilin gibi bazı antibiyotiklerin teratolojik açıdan bebeğe herhangi bir zararı görülmemiş, herhangi bir konjenital anomaliye neden olduğu biyoistatistiksel olarak saptanamamıştır. Genellikle ırka bağlı olmayan fakat bireysel genetikten kaynaklanan konjenital anomalilere ilaçların etkisi, her bireyin genetik yapısı farklı olduğundan her bireye aynı etkide bulunmayabilir; fakat genellikle (%60-70 oranında) hamilelik döneminde alınan ilaçlar bebekler üzerinde aynı konjenital anomaliye neden olduğu gözlenmiştir. Latincede orijinal şekliyle "Kongenital" şeklinde geçen sözcük Fransızcada g harfinin j şeklinde okunması yüzünden Fransız literatürüne konjenital olarak geçmiştir. Bu konudaki (embriyoloji) Latince yazılmış (Roma imparatorluğu dili) İlk Çağ kitaplarını çevirip bu konudaki ilk kitapları da Fransızca olarak yazıldığı için şu anki modern tıp kitaplarına da "Konjenital" şekliyle geçmiştir. Benim Gibi Sevenler Benim Gibi Sevenler, Temel Gürsu'nun yönettiği 1977 yapımı Türk filmidir. Senaryosunu Temel Gürsu, Muharrem Gürses, Hulki Saner ve Ferdi Tayfur'un birlikte yazdığı filmin başrollerinde Ferdi Tayfur ve Itır Esen oynamaktadır. Filmin yapımcılığını ise Hulki Saner üstlenmiştir. Tuna DeltasÄ± Tuna Deltası (Rumence: Delta Dunării, /delta dunərij/; Ukraynca: Дельта Дунаю, "Del'ta Dunaju") Avrupa’nın en büyük ikinci nehir deltasıdır. En büyük delta İdil Deltası’dır. Deltanın büyük kısmı Romanya’da, kuzey kesiminin batı tarafı ise Ukrayna’da yer alır. Deltanın ortalama alanı 4152 km²’dir. Bunun 3446 km²’si Romanya’dadır. Çevredeki ilintili kesimle beraber delta alanı 5165 km²’ye çıkar. Dağlarla yükselmiş ve üç denizle çevrili yapısıyla Balkan Yarımadası’nın önemli koruma alanlarından Tuna Deltası’nda kuşlar her gün görünür, bölgenin güney periferisinde deniz hayatı vardır. Bitki hayatı da yüksekte, denizden orman sınırına doğru görülür. Romanya’daki Tuna Deltası, Avrupa deltaları içinde büyüklük bakımından ikinci, korunmuş alan bakımından ilk sıradadır. Bu delta alanı akarsular, kanallar, ağaç saçaklı göller ve sazlık adalar barındırır. Burası kuş gözlemcileri ve yaban hayat tutkunları için bir cennettir. Yadeller Yadeller, Temel Gürsu'nun yönettiği 1978 yapımı Türk filmidir. Senaryosunu Hulki Saner'in yazdığı filmin başrollerinde Ferdi Tayfur ve Necla Nazır oynamaktadır. Filmin yapımcılığını ise filmin senaristliğini yapan Hulki Saner üstlenmiştir. Bakü Televizyon Kulesi Bakü Televizyon Kulesi (), inşasına 1979 yılında başlanılan kule 1996 yılında tamamlanmıştır. Yüksekliği 310 m (1017 ft) olan kulenin 1985 yılında tamamlanması planlanmaktaydı. Fakat inşasına bir dönem ara verilmiş ve 1993 yılında Haydar Aliyev'in dönüşünden sonra devam ettirilmiştir. 65. katta dönen restoran 2008 yılında kullanıma sunulmuştur. Batan Güneş (film, 1978) Batan Güneş, Temel Gürsu'nun yönettiği 1978 yapımı Türk filmidir. Senaryosunu Hulki Saner'in yazdığı filmin başrollerinde Ferdi Tayfur ve Necla Nazır oynamaktadır. Sevdiği kızla evlenebilmek için işçi olarak Almanya'ya giden köylü bir gencin hiyasenin anlatıldığı filmin yapımcılığını ise yine filmin senaristliğini yapan Hulki Saner üstlenmiştir. Son Sabah Son Sabah, Natuk Baytan'ın yönettiği 1978 yapımı Türk filmidir. Senaryosunu Erdoğan Tünaş'ın yazdığı filmin başrollerinde Ferdi Tayfur ve Oya Aydoğan oynamaktadır. Filmin yapımcılığını ise Yahya Kılıç üstlenmiştir. Yuvasız Kuşlar (film, 1979) Yuvasız Kuşlar, Natuk Baytan'ın yönettiği 1979 yapımı Türk filmidir. Senaryosunu Erdoğan Tünaş'ın yazdığı filmin başrollerinde Ferdi Tayfur ve Perihan Savaş oynamaktadır. Filmin yapımcılığını ise Yahya Kılıç üstlenmiştir. Ä°nsan Sevince İnsan Sevince, Osman Fahir Seden'in yönettiği 1979 yapımı Türk filmidir. Senaryosunu yine Osman Fahir Seden'in Bülent Oran ile birlikte yazdığı filmin başrollerinde Ferdi Tayfur ve Necla Nazır oynamaktadır. Filmin yapımcılığını ise Nazmi Özer üstlenmiştir. Boynu Bükük Boynu Bükük, Temel Gürsu'nun yönettiği 1980 yapımı Türk filmidir. Senaryosunu Erdoğan Tünaş'ın yazdığı filmin başrollerinde Ferdi Tayfur ve Canan Perver oynamaktadır. Filmin yapımcılığını ise Seyfettin Özkasap ve Tanju Gürsu birlikte üstlenmiştir. Huzurum Kalmadı Huzurum Kalmadı, Natuk Baytan'ın senaryosunu yazdığı ve yönettiği 1980 yapımı Türk filmidir. Filmin başrollerinde Ferdi Tayfur ve Serpil Çakmaklı oynamaktadır. Filmin yapımcılığını ise Yahya Kılıç üstlenmiştir. Durdurun Dünyayı (film) Durdurun Dünyayı, Osman Fahir Seden'in yönettiği 1980 yapımı Türk filmidir. Senaryosunu yine Osman Fahir Seden'in yazdığı filmin başrollerinde Ferdi Tayfur ve Necla Nazır oynamaktadır. Filmin yapımcılığını ise Nazmi Özer üstlenmiştir. Bir Damla Ateş Bir Damla Ateş, Osman Fahir Seden'in yönettiği 1981 yapımı Türk filmidir. Senaryosunu yine Osman Fahir Seden'in yazdığı filmin başrollerinde Ferdi Tayfur ve Necla Nazır oynamaktadır. Filmin yapımcılığını ise Nazmi Özer üstlenmiştir. Yastreb uzay giysisi Yastreb, (Rusça: Ястреб, ""Atmaca"" anlamında), Soyuz uzay görevi ve araç dışı etkinlik için özel geliştirilen bir Rus uzay giysisi modelidir. Yastreb, kozmonota Soyuz Yörünge Modülü'ne uzay yürüyüşü için tasarlandı. Elbisenin tasarımı ve geliştirmesi 1966 yılında Aleksey Leonov'la birlikte Zvezda şirketi tarafından gerçekleştirilmiştir. Berkut giysisi gibi Leonov'la Vostok 2 uzay yürüyüşü içinde kullanılmıştı. Yastreb, tasarımı gereği, düzenli hareket çizgileri ve kasnaklarından oluşan bir sistemle çok daha sert oldu. Giysiye yaşam desteği cihaz malzemesi içeren sırt çantasında, küçük Soyuz kapağından erişimi kolaylaştırmak için göğüs veya bacağa bağlanabilen metal bir kutu monte edildi. Giysi, sadece Soyuz uzay yörünge modülünde giyilmek ve modüle iki kişiyi yerleştirmek içindi ve giysinin kapasitesi sınırlıydı. Planlanan Sovyet Ay Programı için Kozmonotların işlerini güçleştirecekti. Yastreb giysisi sadece bir kez kullanıldı. Bu Soyuz 4 ve Soyuz 5 görevlerinin yerleştirme ve mürettebat değişimi sırasında oldu. Giysi iniş ve kalkış esnasında giyilmedi. Görev esnasında, kullanan kozmonotlar Yastreb uzay giysisinde çeşitli sorunlarla karşılaşmıştı. AdÄ±: Yastreb uzay giysisi. Ãœretici: NPP Zvezda GÃ¶revi: Soyuz 4 ve Soyuz 5 İşlevi: Uzay yürüyüşlerinde ve yörüngesel uçuşlarda Kullanım basıncı: 5.8 psi (400 hPa) Giysi ağırlığı: 20 kg (44 lb) Sırt çantası ağırlığı: 21.5 kg (47 lb) Toplam ağırlığı: 41.5 kg (91 lb) Ana yaşam desteği: 2.5 saat (150 dakika) KartalNet KartalNet, Beşiktaş Jimnastik Kulübü'nün TTNET ile yapmış olduğu bir iş birliği ile siyah-beyaz taraftarlarına özel internet hizmetidir. Olmaz Olsun (film) Olmaz Olsun, Temel Gürsu'nun yönettiği 1981 yapımı Türk filmidir. Senaryosunu Arda Uskan'ın yazdığı filmin başrollerinde Ferdi Tayfur ve Necla Nazır oynamaktadır. Filmin yapımcılığını ise Seyfettin Özkasap ve Tanju Gürsu birlikte üstlenmiştir. Koyukonlar Koyukonlar ya da Koyukon Atabaskları (Koyukonca "Denaakkʼe, Dinaak̲'a", "Tl’eeyegge Hʉt’aane" ; ), Amerika Birleşik Devletlerine bağlı Alaska eyaletinin ortasında İç Alaska coğrafi bölgesindeki Yukon–Koyukuk Census Area sayım bölgesinin Yukon ile Koyukuk nehirleri civarında taygada yaşayan, sığın avlayan avcı ve toplayıcı, yarı göçebe, anasoylu, önceleri animist ya da şamanist iken sonradan Hristiyan olsa da animist inanç ve gelenkleri güçlü Alaska Atabasklarından Kızılderili halkı. Alaska'daki en büyük Atabask halkı olup, "Yukarı", "Merkezî" ve "Aşağı Koyukonlar" olmak üzere üç ana lehçe grubuna ayrılırlar. En yakın akrabaları dilce birlikte üstgrup oluşturan Holikaçukça ile Değinakça konuşan Atabasklardır. Alaska Yerli Dil Merkezine göre 2.300 kişilik etnik ("Denaakkʼe") nüfustan 150 kadarı anadillerini ("Denaakkenaageʼ") konuşabiliyor. Alaska'daki diğer Atabaskların aksine Eskimo komşuları olan Yupik ve İnyupiklerin kültüründen oldukça etkilenmişlerdir. Koyukonlarla Avrupalıların ilk karşılaşması Rus İmparatorluğuna bağlı Rus Alaskası (1733 – 1867) döneminde 1838 yılında Yukon Nehri yolundan Nulato'ya gelen Ruslarla olmuştur. Geçmişte Rus-Amerikan Kumpanyası ile Hudson's Bay Company şirketlerindeki Avrupalı kürk tüccarlarıyla yoğun olarak ticaret yaparken, günümüzde daha çok avcılık, balıkçılık ve mevsimlik istihdamdan oluşan karma ekonomi görülür. Koyukon adı Koyukuk Nehri (Koyukonca "Ooghekuhno’") ile Yukon Nehrinin (Koyukonca "Yookkene") adlarından birleşik kısaltmadır ya da "Koyukukhotana" («people of the Koyukuk River») adından büzülme ("contraction") sonucu oluşmuştur . Kimilerine göre Koyukon adı Yupikçe "kuik" («nehir / river») kelimesinden köken alan bir kelimenin Rusça yazımından kaynaklanan karmaşık bir tarihe sahiptir. İlk kez 1936 yılında kullanılan Koyukon kelimesi kimilerine göre Koyukon Nehrinin 1838 yılında Rusçaya kaydedilen "Kuyukuk" yazımından köken alan Rusça "kuyukantsy" biçiminden gelir; ve "Kuyukuk" isminin de kökeni kimilerine göre İnyupikçe anlamı açık olmayan "kuvyukuq" kelimesine dayanır. Nadiren nehrin adı Koyukuks («Koyukuklar») biçiminde etnik ad olarak da kullanılır. Ten’a adı Koyukonlar ile onların aşağısında yaşayan ve Değinakça konuşan Atabasklar ("Deg Hitʼan", Yupiklerin "İngalik" dedikleri; "Ten'a of Anvik") ile ayrı bir dil olduğu ancak 1973 yılında anlaşılan Holikaçukçayı konuşan Atabasklar ("Doogh Hit’an") için başlangıç yıllarında Hristiyan misyonerler ve antropologlar tarafından kullanılmıştır. Katolik misyonerler "Ten'a" (ya da "Batı Atabaskları") adını "Koserefsky'ye (Yupiklerin sınırında Değinak-Yupik yerleşimi olup yeni adı Holy Cross, Değinakça "Deloy Chet", Yupikçe "Ingirraller") kadar batıdan Yukon Nehrinin her iki yakasındaki iç bölgeye yayılmış" olarak tanımlarlar ve bu tanıma bugünkü Koyukonca, Değinakça ve Holikaçukça konuşan Atabasklar girer. Amerikan kadın arkeolog Frederica De Laguna (1906 – 2004) Dena adının kapsamına Koyukon, Değinak ve Holikaçuk dışında ayrıca çok yanlış biçimde Aşağı Tananaca konuşan Atabaskları da dahil eder. Koyukoncada "denaa" kelimesi «erkek» anlamına gelir. Rus deniz subayı Lavrentiy Alekseyeviç Zagoskin (1808 – 1890) Koyukon topraklarında yaptığı keşifte elde ettiği bilgileri raporlar hâlinde yayımlar. 1847 yılında Sankt-Peterburg'da basılan çalışmada Aşağı Koyukon (Собственно Инкиликовъ «Inkilik proper» = Lower Koyukon) ile Değinaklar (Инкалитовъ-югъельнутъ «Inkalit-Yugel’nut» = Deg Xinag) için Ттынаи (Ttınai) adı kullanılmıştır ve aynı çalışmada Aşağı Koyukonca ттынаій ("ttınaiy") ile Değinakça тынни ("tınni") человѣкъ («kişi, insan / person») anlamına gelir. Atabasklar ve Atabask dilleri için alternatif ad olarak kullanılan Dene adının eski varyasyonları içinde Tinneh ile Tanah kelimeleri de bulunur ve bu eski adlar Alaska Atabasklarını da Kanada'daki Denesulineleri de nitelendirir. Kanada'daki "Doğu Atabaskları" (Denesulineler, Tlınçonlar, Sahtular ve Denetalar) için Kuzeybatı Topraklarında kullanılan resmî Dene adı politik kaygıyladır. Koyukonlar kendilerini Tl’eeyegge Hʉt’aane («tek dil ahalisi / people of one language») olarak da adlandırırlar. Qlīyukuwhūtana adı ilk misyonerlerce "Upper Koyukon" için kullanılmıştır. Kkaayeh-Hʉt’aane (Qayex-xot’ana) «Kaiyuh people» adı "Lower Yukon bands" olarak kullanılır. Koyū’-kŭkh-otā’nā adı Değinakça, Holikaçukça, Yukarı Kuskokvimce ve Aşağı Koyukonca konuşan Atabaskları içerir. Na-Dene dillerini konuşan diğer halklar gibi Atabaskların da Asya'dan Amerika'ya Eskimo-Aleut halklarından önce göç ettikleri sanılıyor. Atabaskların ataları muhtemelen yaklaşık 12.000 yıl önce son buzul çağının sonunda Bering kara köprüsünü kullanarak Sibirya'dan göç etmişlerdir. İç Alaska'daki ("Interior Alaska") eski arkeolojik kalıntılar, Alaska Eskimo coğrafyasının sahillerinde olduğu gibi, yaklaşık 10.000 yıl öncesine tarihlenir ve bunlar Sibirya'dakilerle yakından ilgilidir. Nitekim Atabask dillerinin Sibirya'daki Ketçe başta olmak üzere Yenisey dilleri ile akraba olduğu 2008 yılında Edward Vajda başta olmak üzere uzman dilcilerce teyid edilmiştir. Avrupalılarca karşılaşmadan önceki dönem (1800 öncesi) Koyukonlar için "tarihöncesi" dönemdir. Koyukon "tarihsel dönemi" Avrupalıların 1800 lerde bölgeye ulaşmasıyla başlar. Koyukonlarla Avrupalıların ilk karşılaşması Rus Alaskası (1733 – 1867) döneminde 1838 yılında Yukon Nehri yolundan Nulato'ya gelen Ruslarla olmuştur. Rusların getirdiği ve yerlilerin bağışıklık sistemine yabancı olan çiçek hastalığı 1939 yılında ilk büyük salgını çıkarır . Rus deniz subayı Lavrentiy Alekseyeviç Zagoskin (1808 – 1890 Лаврентий Алексеевич Загоскин) 1842 ile 1843 yıllarında Yukon, Kuskokwim ve Innoko nehirleri boyunca 3300 milden fazla yol kateder ve bölgedeki yerlilerin ticaretini, dilini ve çevreyi kaydedip rapor hâline getirir. Zagoskinin bu kayıtları tarihçi, antropolog ve coğrafyacılar tarafından sıklıkla başvuru kaynağı olarak kullanılır ve yazdıklarının olağanüstü doğrulukta olduğu kabul edilir. Ticaret karakollarına ("trading post") lojistik katkı yapmak için Yukon ve Koyukuk nehirlerine buharlı gemilerin gelişiyle birlikte yerlilerin daha önce Beyaz kürk tüccarlarıyla yapılan ticarette değişen yaşamları biraz daha değişmeye başlamış ve birçok yerli erkek bu gemilerde odun kesici, "deck hand" ve bölgedeki nehir kanallarını çok iyi bildiklerinden kılavuz kaptan gibi çalışmışlardır. Bu buharlı gemiler aynı zamanda yöreye yabancı olan hastalıkları da taşımıştır. 1900 lerin başlarında kızamık, grip ve son olarak da verem hastalığının yayılması ve yerli nüfusu kırıp geçirmesine yol açmıştır. En son gelenler ise yerli yaşamı üzerine en büyük etkiyi yapan Hristiyan misyonerler olmuştur. 1888 yılında Nulato'da kurulan Katolik Cizvit misyonu ile 1906 yılında Allakaket/Alatna'da kurulan Protestan "Episcopal" misyonu Koyukon yaşamında en etkili iki misyonerlik kurumudur. 1898 yılına kadar Koyukuk Nehri boyunca göreceli izolasyon yaşayan Koyukonlar, Kanada'nın Klondike bölgesinde 1890 larda altın bulunmasıyla birlikte Yukon Altına Hücumu ya da Klondike Altına Hücumu adı verilen büyük altına hücum hareketinde ibre Alaska'ya dönünce 1898 yılında maden arayıp kısa sürede zengin olma hayaliyle gelen binden fazla adamın araştırma akınına uğramış, fakat çok az altın bulunduğu için madencilerin % 90 ı ertesi yıl terk etmiştir. Madenci kasabalarının çoğu kapanırken, işlek olanlarında çalışan Kızılderililere Beyaz madencilerin ancak yarısı kadar ücret ödenmiş ve hakları tanınmadığı gibi saygı da görmemişlerdir. Madencilerin sayısı II. Dünya Savaşı sırasında azalmıştır. Ana Koyukon topraklarında bulunan iki millî yaban hayatı sığınağı (Koyukuk National Wildlife Refuge ile Nowitna National Wildlife Refuge) yöresinde kronolojik tarih: Amerikalı etnoğraf James Mooney'in (1861–1921) hazırlayıp ölümünden sonra 1928 yılında yayımlanan çalışmasına göre 1740 yılındaki Koyukon nüfusu 1.500 kişidir. 1890 yılındaki nüfusları ise 940 kişidir. Günümüzde Alaska Yerli Dil Merkezine göre 2.300 kişilik etnik ("Denaakkʼe") nüfustan 150 kadarı anadillerini ("Denaakkenaageʼ") konuşabiliyor. Koyukon kabileleri dilce ve kültürce 3 ana lehçeye ("dialectal division") ayrılır: Koyukuk Nehri drenaj sahasında Avrupalılarca ilk karşılaşıldığı 1838 yılında Koyukonca konuşan Atabaskların dört bandı ("Yukon-Kateel band", "Huslia-Dalbi-Hogatza band", "Todadonten-Kanuti band" ve "South Fork band") ile Koyukon olmayan bir band (Guçinlerden "Dihai Kutchin") kaydedilmiştir. Tarihi kayıtlara göre Koyukonlar (Değinakça ile Holikaçukça konuşanlar ayırt edilmeksizin) 3 ana kabile olarak geçer. Bu üç ana Koyukon "regional band"ı ve yaşadığı köyler şöyle sıralanır: Koyukuk-Orta Yukon (KMY "Koyukuk-Middle Yukon") bölgesinde tarihi olarak dört "regional band" bulunur: "Yukon-Kateel; Huslia-Dulbi-Hogatza; Todatonten-Kanuti; South Fork". Bu "regional band"ların hiçbiri daha üst merkezî yapılanmada toplanmamıştır. Yalnızca araziyi kullanmaya gelen fakat yerli halka yardımı hiç dokunmayan ya da çok az olan madencilerin aksine, misyonları (görevleri) yerli halka yardım etmek olan Hristiyan misyonerlerce misyon okullarında çoğu kez yalnızca dini eğitim verilmiş ve öğrenciler İngilizce konuşmaya zorlanmıştır. Bureau of Indian Affairs'ın Alaska kırsalına yayılmasıyla birlikte misyonerlerin eğitim faaliyetleri büyük ölçüde yerleşik normal okullara kaydırılmıştır. 1950 - 1960 lı yıllarda kırsal alandaki sabit yerleşimli köy ve kasabalarda okullar inşa edilip ilköğretim zorunlu hâle gelmiştir. Yerli topluluklar arasındaki ticari ilişkilerin sekteye uğraması geleneksel eğitimin ("“bush” education") kaybına yol açmış, inanç ve gelenekleri ile hayatta kalma becerileri gibi kültürel bilgiler aşınmış ve dilleri de kademeli olarak kayba girmiştir. Hughes'de 1956, Huslia'da 1950, Koyukuk'ta 1939 yılında okul yapılmıştır. Koyukon edebiyatının ilk örnekleri sözlüdür. Sözlü olan bu örneklerde iki ana tür görülür. Biri Kk’edon Ts’ednee («the distant past - it is said», "Distant Time stories") olup İngilizceye "myth" olarak da çevrilebilir ve insan ve hayvanların rutin biçimde birbirleriyle konuştuğu oldukça eski zamanlarda geçen ve kutsallığı ("tabiri caizse Koyukon "İncil"inin oral versiyonu") çok fazla olan öykülerdir. Bu kutsal öyküler kış mevsiminin daha az şiddetli olması ve çabuk geçmesi için yalnızca kış akşamlarında söylenir. Uzun, karanlık ve soğuk kış gecelerinde anlatımı bir haftayı bulabilir. Sakınılması gereken tabuların ("hʉtlaanee") bilinmesi için bu kutsal hikayeler etkili bir araçtır. Diğer öykü türü ise Yoogh Done Ts’ednee («long ago - it is said») olup kabaca İngilizcedeki "legend" folkloristik terimine karşılık gelir ve diğer türe nazaran nispeten daha az uzak olan geçmiş zamanlarda geçen ve kutsallığı çok az olan gerçek hikâyelerdir. Her iki öykü türünde de savaş hikâyeleri ve şamanistik güç hikâyeleri gibi ortak yönler görülebilir. Geleneksel Koyukon hikâyeleri beş kategoriye ayrılır: güç ve şefkat; güç; aşk ve kıskançlık; ölüm; savaş. Yazılı edebiyatın ilk örnekleri ise Hristiyanlığı yaymak üzere misyonerlerin İncil ve dua çevirilerinden oluşmaktadır. Koyukon yazarlar arasında Poldine Carlo (Poldine Demoski), Mary TallMountain (Mary Demoski 1918-1994), Phyllis Ann Fast (1946 - ) ile Catherine Attla sayılabilir Alaska'da, kuzeyde ve batıda Eskimo İnyupiklerle, batıda çok az bir alanda Yupiklerle, güneyde Kızılderili Holikaçuklar ve Yukarı Kuskokvimlerle, güneydoğuda Denağinalarla, doğuda Aşağı Tananalarla, kuzeydoğuda ise Guçinlerle komşudurlar. Diğer Alaska Atabaskları gibi Koyukonlar da en üst düzeyde geçmişte 50 (+) çekirdek aileden oluşan ve "regional band" (ya da "dialekt grubu") olarak adlandırılan coğrafi ve sosyal gruplar hâlinde toplanmışlardı ve bu "regional band"ların hiçbiri daha üst merkezî grupta idari (siyasi) olarak yapılanmamıştır. Yazın av ve balık kamplarında büyük çaplı avcılık ve balıkçılık ile kışın potlaç adı verilen törenler "regional band" denilen en üst gruplaşmada bütün grup üyeleriyle birlikte yapılırken, diğer zamanlarda yapılan ufak çaplı avcılık için üç dört kadar çekirdek aileden oluşan ve "local band" olarak adlandırılan küçük gruplara ayrılırlar. Beyazlarla temastan (1800 ler) önceleri gerçek "şef / chief" (av ve törenler gibi "band" aktivitelerinde "patron / boss" adıyla anılırlar) yapılanması görülmez ve otorite esas olarak "local band" denen aile birlikleriyle sınırlıdır. Avcı ve toplayıcı Koyukonlarda geleneksel aile içi işbölümünde erkeğe ("denaa") avcılık, tuzakçılık, balıkçılık, savaş yapma ve koruyuculuk, kadına ("sołt’aanh") ise bitki ve meyve toplayıcılık, su ve yakacak taşıma, köpek kızağı hazırlama, deri tabaklama, giysi ve battaniye yapma ve onarma, çocuk bakıcılık, temizlik ve yemek hazırlayıcılık düşmektedir. Köpeklerin beslenmesi ve açıktaki köpek dışkılarının toplanması, ev önü temizliği, odun kırma görevi kız çocuklarına aitti. Kız çocukları ayrıca baba ve erkek kardeşlerinin giysilerini bir yere asarlardı, zira erkeklerin avlanabilmesi için giysilerinin her zaman temiz, kuru ve sıcak olması gerekir. Yiyecek ve diğer doğal kaynakların ortak ve karşılıklı paylaşım ve dağıtımı yapıldığı için Koyukonları en önemli toplum örgütlenmesi unsurlarıdır. Yoksul birey ya da ailelerle yiyecek paylaşımı Alaska genelinde görülen bir dayanışma örneğidir. Koyukonlar yarı göçebe olduklarından ufak çocuklarını sırtlarında taşırlar. Koyukon sırtta taşıma beşiği ("tl’ołeł") huş kabuğundan yapılır. Annesinin sırtına yaslanması için taşıma beşiğin sırt tarafı düz ve deri askılıdır. Bebeğin apış arasından geçirilen dikey parçası ile bebek bezi malzemelerinin konduğu sepet koltuk bulunur. Bebeğin kürk pantolonunun arkası kesiktir ve sepete yerleştirilen kuru yosun ya da rengeyiği tüyü ile sıvıyı emici bir kül tabakası üzerinde sepet koltuğa oturtulup bağlanır. Uzun yolculuklarda bebek yosunu tükenirse ebeveyni ormanda yosun aramaya çıkar seyahat de gecikmelere sebep olurdu. Koyukonlar ticari ortaklığa "nedghok'elaayhkkaa" derler. İnyupiklerle Koyukonların ilişkileri çoğunlukla "hebeghok'elaayh" olarak adlandırılır ve bu da İngilizceye «special friend (= özel arkadaş)» olarak tercüme edilir. Diğer Alaska Atabaskları gibi Koyukonlarda da farklı gruplardan Atabasklar ile Eskimolarla (İnyupikler ve Yupikler) yapılan savaşlar Avrupalıların bölgeye geldiği ilk dönemlerde oldukça sık görülürdü. Bu savaşlar ani baskınlar olarak başlar ve pusu yerine oldukça açık, planlı, yumruk yumruğa, göğüs göğüse mücadele olarak sürerdi. Savaşan her iki grup da kayıplarına misilleme olarak intikam baskınları yapar ve bu kan davası hâline gelirdi. Koyukuk Nehri Koyukonları ile komşu İnyupik kabileleri (Akuniġmiut ve Nuataaġmiut) arasında yapılan savaşlar bilinmektedir. Bununla birlikte, saldırgan olduğu bilinen kuzeydeki Guçin kabileleriyle de savaş yaşanmış olabilir. Koyukonlar zaman zaman açık muharebe de yapmışlardır. Itqiḷḷiġvik'te İnyupiklerle yapılan muharebe buna örnektir. Bu savaşta İnyupik güçleri Koyukonları yenmiş ve katliam yapmışlardır. Nulato Katliamı ("Nulato Massacre"): İç Alaska'da çoğunlukla barışçıl kabul edilen kürk tüccarı Ruslara karşı tek saldırı Nulato'daki katliamdır. Günümüzde 2007 yılındaki nüfusu 302 kişi olan Nulato (Koyukonca "Noolaaghe Doh" «dog salmon fish camp») Aşağı Koyukonların "Oncorhynchus keta" ("dog salmon") türünden som balığı avladıkları balık kampıyken, Rus kâşif Pyotr Malahov (Пётр Малахов) tarafından 1830 yılında ticaret karakolu kurulmuş ve buradaki Rus tüccar ile orayı ziyarete gelen Britanyalı deniz subayı teğmen J.J. Bernard ve Kızılderili halkın büyük bir kısmı 1851 yılında komşu Koyukonlar tarafından katledilmiş, yalnızca iki küçük çocuk sağ kurtulmuştur. Kurtulan bu çocuklar yarım asır sonra katliamı anlatır. Koyukuk-Orta Yukon bölgesindeki ilk Katolik misyonunu 1888 yılında Nulato'da kuran Fransız kökenli Kanadalı Cizvit rahibi ve misyoneri Jules Jetté 1913 yılındaki kaydında Nulato Katliamını "basitçe, ticari rekabete dayalı geleneksel Aşağı Koyukon düşmanlığının doruğa çıkması" olarak tanımlar. Ev ("yeh") ya da Rusların barabara dediği yarı yarıya yere gömülü evler ("kkʉno") kışlık barınaktır. Tarih öncesi ya da erken tarihi Koyukon yarı yarıya yere gömülü kışlık evleri arkeolojik sitlerdir. Etnoarkeolojik çalışmalara göre Koyukonlar iki monogamik aile olarak bu gömülü kışlık evlerde kalırlar. Fakat, Siruk arkeolojik sitinde elde edilen bulgulara göre ender de olsa tek ailenin kaldığı da olur. Kanuti National Wildlife Refuge yöresi geleneksel olarak "Todadontan-Kanuti band" ile "South Fork band" kabilelerinin toprağıdır ve burada yazlık barınaklar deri çadırlar ya da yosun kesekli evler iken, kışlık barınaklar yarı yarıya yere gömülüdür ve bu kışlık evlerde iki aile kalır. Alaska'da Eskimo ve Kızılderili dansları heyecansız ve akortsuz davul eşliğinde yapılan yüksek sesli gürültülü ritmik hareketlerdir . Şarkılar ("k’eleek") çeşitlidir. Okullarda neşeli şarkılar ("soonaaneyh k’eleek" «joyful songs») çocuklara dili kavratmanın bir yolu olarak görülür. Potlaçta söylenen hatıra şarkıları ("dzaahtaah k'eleek" «memorial songs)») bir önceki potlaçtan kalma şarkılarıdır. Koyukon yas şarkıları ölüleri onurlandırmak için iş yoğunluğunun azaldığı kış mevsiminde Atabask potlacı adı verilen potlaç törenlerinde söylenir ve bu şarkılarda asla ölen kişinin adı anılmaz ve o kişinin hayatta yaptığı iyilikler ve iyi şeyler dillendirilir. Koyukon şarkıları 3 ana gruba ayrılır: 1) maskeli dans şarkıları ("mask dance songs"): def benzeri davullar eşliğinde Kızılderili Koyukonlar için anlamsız olan kuzey ve batı komşuları Eskimo İnyupiklerin dilinde (İnyupikçe) tipik kısa kelimelerle söylenir; 2) leğen şarkıları ("washtub songs"): kabuğu soyulmuş ladin ağacından bir direğin etrafında direğe bağlı hareketli bir patiska ("calico") parçasını elleriyle aşağı yuları kaldırarak söylenir; 3) direk dansı şarkıları ("stick dance songs"): sadece Ölüler Bayramında ("Feast for the Dead") uygun bir zamanda söylenir. Keman müziği ("fiddle music") : Guçinlerde olduğu gibi Koyukonlarda da keman ("fiddle") gözde çalgılardandır. Guçin kemancılığının başlangıcı Hudson's Bay Company şirketinin ticaret karakolunda çalışan kürk tüccarlarının 1847 yılında Fort Yukon'a keman getirmelerine dayanır. Kanada'dan gelen bu kürk tüccarları Fransız Kanadalıların ve İskoçların ezgilerini de getirmişlerdir. Geleneksel Atabask keman müziği ("fiddle music") Alaska'da iki coğrafi merkezde gelişim göstermiştir. Biri 160 yıl önce 1847'de Yukon Nehrinin yukarılarında Guçin ve Hanlar arasında gelişen "Upriver music", diğeri ondan yaklaşık 50 yıl sonra nehrin aşağılarında Koyukon, Aşağı Tanana ve Değinaklar arasında gelişen "Downriver music". Guçin ve Koyukonların keman çalma tarzları birbirinden farklıdır. İlki 1983 yılında Fairbanks, Alaska'da yapılan "Athabascan Fiddling Festival" (ya da "Athabascan Old-Time Fiddling Festival") adlı keman fesivalinin 29.su 2011 yılında yapılmıştır. Bu festival Atabaskların en önemli sanat etkinliklerinin başında gelir ve Atabask kemancılar hünerlerini gösterir. Ölüleri ardından yas tutan Koyukonlar ölümü izleyen bir yıl boyunca ahşap (söğüt) yas boyunluğu ("mourning neck ring") ile huş ağacından yas bileziği ("mourning arm bands, mourning bracelets") takarlardı. Animizm ve şamanizm diğer Alaska Atabaskları gibi Koyukonların da geleneksel inancını oluştururdu. Animizm Koyukon inancında belirgin biçimde görülür. Koyukon animizminde hayvanların, bitkilerin ve cansız elementlerin bir ruhunun olduğuna inanılır ve ruhlarınca rahatsız edilmemek için bütün bunlara merhametli yaklaşılır. Güçlü ruhlar ("biyeega hoolanh") görünür güçle paraleldir. Kara ayı, boz ayı, Kutup porsuğu, vaşak, su samuru ve kurt ruhu en güçlü olan hayvanlardır. Sığının ruhu ise zayıftır. "Microtus" ya da yakut tepeli çalı kuşunun ruhu da zayıftır, fakat merhametsiz öldürülürse, ruhu öfkelenir.. Bitkilerin ruhları fazla güçlü değildir. En güçlü bitki ruhları arasında "direk dansı" adı verilen yas töreninde de kullanılan ladin ("Picea glauca"; "tsʼibaa") ile Koyukon yaşamını kolaylaştıran pek çok eşyanın yapımında kullanılan huş ("Betula papyrifera"; Yukarı "kk’eesh", Merkezî "kk’eeyh") ağaçlarıdır. Koyukon evreni özellikle dağıtılmıştır. Kuzgun ("dotsonʼ se"; eski imlâ: "dotsonʼ sa" «büyük karga») insanı yaratan olarak görülür ve Koyukon dünyasının pek çok güçlü noktalarından biridir. Koyukon animizmine göre her hayvanın farklı derecede güçleri olur. Kuzgun ruhları geçmişte daha güçlü iken günümüzde daha az güçlüdür. Şamanlar hasta olanları kuzgun ruhunun gücünü kullanarak (dans edip onun gibi gaklayarak) tedavi ederlerdi. Günümüz Koyukonları şamanlarının çoğunu kaybettiği için köylere kuzgun saldırıları artmıştır; bunun sebebi kuzgun ruhlarının artık yetim kalmasıdır. Şamanlar ("deyenenh", "teyenen", "diyinh", "diyininh" [sg] "diyhinyoo" [pl] «yalvaran, yalvarıcı / one who conjures») insanlar ile ruhlar arasında irtibatı sağlayan erkek ("denaa") ya da kadın ("sołt’aanh") ruh liderleridir. Koyukon şamanlarının kendi güçleri yoktur; fakat, doğadaki ruhların güçlerinin nasıl kullanılacağını bilirlerdi. "Yega" denen ruhlara benzeyen tanıdık aile ruhlarının ("sën, senh, sin" ve/veya "ałtaa, ełt’aa’e") gücüne sahiptirler ve o ruhları kullanarak olağanüstü marifetleri sergileyebilir. Şaman adaylığı rüyada başlar. Tanıdık aile ruhları insan formunda ileride şaman olabilecek kişiye rüyasında görünür. Ertesi gün şaman adayı ormana giderek rüyasında gördüğü yeri bulur. Orada mavi bir alevle kaplı bir noktada yaklaşık on ikiden yirmiye kadar değişik sayılarda som balığı yumurtası (ya da bezelye) büyüklüğünde boncuk gibi nesnelerin mavi alevin etrafında dans ettiği görülür. Buna "karunih" ("k’aahooneyh" «güç, hareket/action, power») denir. Burada şaman adayı ruhun çağrısını reddedebilir ve uzaklaşabilir. Fakat şaman adayı boncukları toplar ve belli özel bir güç isterse, dileğinin kabul edildiğine dair bir işaret arar. İşaret olmazsa başka bir özel güç ister (zira her ruh güçlerin hepsine sahip değildir) ve akabinde işaret aranır. Gücü elde eden aday artık şamandır ve o gücü kullanır. Eski zaman Koyukon şamanları gücü kendileri için istemezlerdi, onlar doğanın ruhsal gücünü iyi ya da kötü yönde etkilemeye çalışırlardı. Koyukon inancında hava değişimleri ruhlarca yapılır. Fırtınayı önlemek için dişi köpek bağırtılır. Etkili Koyukon şamanları arasında üç tanesinin adı zikredilir: Nulato'dan erkek "Otsioza", Koyukuk'tan kadın "Noidola`an" ile Kokrines-Tanana Mission grubundan erkek "Kedzaludla" . Koyukon inancına göre insanların iki ruhu ("souls") vardır ve bunlardan biri şaman ya da serbest ruhların ("spirits") ele geçirmek ya da zarar vermek istediği ruh, diğeri ise ölünceye kadar beden içinde kalan ruhtur. Tabular ("hʉtlaanee, hutla’nee") animistik sakıntılardır. Koyukonların en eski zamanlarına ait kutsal hikâyeleri ("kk’edon ts’ednee") tabuların öğrenilmesindeki en etkili araçtır. Geleneksel animist ve şamanist inanç gereği her hayvanın bir ruhu vardır ve tabu olduğu için Koyukonlar avlanma istek ve planlarını uluorta konuşmaktan çekinirler. Tabudan dolayı avlanma fiilini doğrudan «ben sığın avlamaya gidiyorum» biçiminde değil, «ben etrafa bakmak için gidiyorum» ya da «ben sığın izi bakmaya gidiyorum» biçiminde dolaylı olarak ifade ederler. Aksi takdirde doğrudan avlanma fiilinin söylenmesinin kötü şans getirdiğine inanılır. Ayı ve kurdun ruhu güçlü iken sığınınki oldukça güçsüzdür. Açlıktan ya da hastalıktan kıvranan sığına rastladıklarında onun acısına son vermek için Koyukonlara öldürmeleri telkin edilir. Eti insanlarca yenmek üzere alınmayacak olsa bile, dörde bölüp bırakmak gerektiğine inanırlar; böylece sığının ruhuna saygı için boşa ölmediğini gösterirler. Komşusunun evine tabak içinde sığın eti götürürken sığının ruhuna saygı için üzeri örtülür. Aile içinde kız çocuklarının erkeklerin (baba ve erkek kardeşlerin) giysilerini giyip av araç ve gereçleriyle gezmelerine izin verilmez. Kızların ayılara bakması ya da ayılar hakkında ad vererek konuşmalarına ve ayı eti yemelerine izin verilmez. Eğer mutlaka konuşmak gerekirse ayının adı (kara ayı "ses", boz ayı "tlaaghoze") doğrudan söylenmeyip «büyük hayvan» gibi bir nitelemeyle anılır. Ayı (kara ayı: "ses"; boz ayı: "tlaaghoze"): Koyukon inancında ve geleneğinde hayvanlar kötü muamele yapılarak vahşi biçimde öldürülmez, merhametli avlanılır. Her hayvanın ruhu vardır ve öldüğü zaman ruhu serbest dolaşır ve merhametsizce öldürülürse intikam alabilir. Avlanan ayının ruhunu yürümeden tutabilmek için ilk önce ayakları yenir. Belirli parçaları cenaze potlaç törenlerinde erkek ve erkek çocuklar tarafından köyden uzakta yenir. Hayvanlar içinde en güçlü ruh ayınınki sonra da kurdunkidir; sığının ruhu ise zayıftır. Öldürülseler bile hayvanların ruhla bütün olan gerçek hayatı yavaş yavaş tükenir. O yüzden ruhu güçlü hayvan olan ayının eti daha sonraki dönemlerde tüketilirken bile temkinli ve tabuya uygun hareket edilir. Siyah ayıdan daha büyük olan boz ayıların ruhu en güçlü olanıdır. Öldürülen boz ayının postunda bile sinirli ruhunun gücü hissedilir ve bu birkaç yıl sürer. Ayı eti kesinlikle kadın ve kızlara yedirilmez, uzak tutulur. Ayı için kurulacak tuzak araç ve gereçlerine ya da tuzaksız doğrudan avlamada kesinlikle av silah ve gereçlerine kadınların dokunmasına izin verilmez ve ayı avına da kadınlar götürülmez.. Koyukonlar "Rana sylvatica" türünden kurbağanın (Merkezî ve Aşağı Koyukonca "noghʉye") iyi şans getirdiğine inanır ve merhametli davranıp ona zarar vermekten çekinirler. Kesinlikle yemezler. Çıkış kaynağı Kurbağa-Kadın ("Frog-Woman") adlı bir halk hikâyesidir. Bu hikâyede Kurbağa-Kadın zalim iki genç erkek tarafından kötü muamele ("treated badly") edilip öldürülür ve cesedi olduğu yere bırakılır. Daha sonra başka bir genç erkek gelir ve merhametli davranıp cesedi gömer. Cesedi gömen kişi o andan itibaren iyi şans ve avcılık becerileriyle ödüllendirilir. Başı ağrıyan birisi kurbağayı tutup başına koyar ve kurbağanın boğazını (gerdanını) aşağı yukarı sürterse o kişinin baş ağrısı diner.. Buz dalgıcı ("dodzina") türünden dalgıç kuşlarının dikkat çekici tüylerinin sebebini açıklayan çok eski zamanlardan kalma bir Koyukon efsanesine ("kk’edon ts’ednee") göre şamanın biri tıbbi ve şamanistik güçleriyle başkasını tedavi eder, tedavi olan kişi de bunun karşılığı olarak beyaz denizkabuklarıyla özene bezene süslenmiş olan bir pelerin ile kolye verir. Sonra şaman dalgıç kuşuna dönüşür. Dalgıç kuşunun dikkat çekici tüylenmesi bu yüzdendir. Dalgıç kuşunun eti çocuk ve çocuk bekleyen gebe kadınlara yedirilmez, zira doğmuş ya da doğacak çocukların tıpkı dalgıç kuşu gibi hantal ve yavaş paytak yürüyüşlü olacağına inanılır Koyukonlar için baykuş türleri içinde "Bubo virginianus" (Kuzey Amerika puhusu) bilgeliğin önde gelenidir. Bazen etinin mükemmel tadı için avlanır. Ancak sadece yaşlıların yemesine izin verilir. Zira baykuşun yavaşlığı gençleri ve gelecekteki çocuklarını etkileyip hareketlerini yavaşlatır. Yetişkinler yaramaz çocukları dize getirmek için baykuşu "umacı" olarak kullanır. Çok eskiden Doğan ("Falco") ya da şahin ("Buteo") gibi yırtıcı kuşların ayağını genç erkekler muska gibi taşırlar ve o yırtıcının "yırtıcılık becerilerine" kendilerinin de sahip olacağına inanılırdı. Balık kartalı ise pençesiyle avladığı balıkları sıkı sıkıya kavrayıp bırakmadığı için "cimri" olarak nitelendirilir. Eğer avcılar yırtıcı kuşları avlarsa o kuşun ruhu reenkarnasyon sonucu geri gelir ve o avcıyı öldürür inancı yaygındır. K’etetaalkkaanee (ya da "K’t-talqani, Betohoh, Betoxox"; İngilizce: "Wanderer, Transformer"): Koyukon mitolojik karakterlerinden biri olup kahraman canavar avcısıdır. Düşmanlarını altetmek için gücünden ziyade zekasını kullanır; öldürür ya da zararsız başka bir şeye dönüştürür. Kanoyu (Yukarı ve Merkezî "beedoye", Aşağı "meedoye") ilk bulan kişidir ve kunduz ("noyʼe") ile özdeşleşir; o yüzden koyukon hikâyelerinde "Smart Beaver, Wise Beaver, Beaver Man" olarak geçer. Nik’inla’eena’ (ya da "Nik’il’eena"; İngilizce: "Woodsman"): Ormanda yaşayan kıllı vahşi adam olu adının anlamı harfiyen «sneaks about» demektir. Issız ormanlanlık alanlarda sessizce hareket eder ve kendini insanlara nadiren gösterir. Sıklıkla eşyaları çalar ya da diğer küçük şeyler için yaramazlık yapar. Bazı hikâyelerde çocukları yakaladığı söylenir. 1800 lerde Avrupalı beyazlarca tanışan Koyukonlar, önce kürk tüccarlarıyla, sonra da Yukon ve Koyukuk nehirlerinin kıyılarına kurulmuş olan ticaret karakollarına lojistik destek vermek için gelen buharlı gemiler ve gemilerle birlikte gelen yeni insanlarla karşılaşmış, en sonra da tüccarların açtığı izlerden Hristiyan misyonerler yerlilerin "ilkel" ("primitives") ruhlarını kurtarmak için gelmişlerdir. Rus Alaskası döneminde Ruslarca Ortodoks Hristiyan yapılan Koyukonların çoğu ABD hükûmetinin Alaska'yı 1867 yılında Ruslarlardan satın almasından sonra Katolik ya da Protestan mezhebine geçmişlerdir. 1900 yılına gelindiğinde neredeyse bütün Alaska Atabaskları uygulamada tamamen olmasa da ismen Hristiyan olmuşlardı. Koyukuk-Orta Yukon bölgesinde ilk Katolik misyonu 1888 yılında Nulato'da kurulmuştur. Koyukuk-Orta Yukon bölgesine o yüzyılda özellikle iki misyonerlik (Cizvit ile Episcopal) damga vurmuş ve iz bırakmıştır. İlk gelen Fransız kökenli Kanadalı bir Cizvit rahibi olan misyoner Jules Jetté'nin Nulato'ya yerleşip Koyukonları Hristiyanlığa döndürebilmek için uğraşırken 1898'de kaydetmeye başladığı dil ve kültür derlemeleri günümüzde Atabask dil araştırmalarında kullanılan değerli belgelerdir. Bölgeye daha sonra gelen ikinci (aynı zamanda Koyukuk yöresine gelen ilk) "kutsal adam" ("holy man") "Episcopalian Archdeacon" Hudson Stuck (1863 – 1920) olmuş ve Allakaket/Alatna misyonunu 1906 yılında kurmuştur. Bütün bu misyonlar yaptıkları gıda, eğitim ve tıbbi yardımlarla yerli Koyukonları kendilerine çekmiş, kürk ticaretiyle başlayan değişim misyonerlerce bu misyonlarda devam ettirilmiştir. Diğer Atabasklar gibi Koyukonlar da avcı ve toplayıcı halklardandır. Ana besin ("baabe") kaynağını sığın geyiği (Yukarı "deneeje", Aşağı ve Merkezî Koyukonca "deneege") oluşturur. Alaska'daki sığın alt türü ("Alces alces gigas") "Alaska sığını" ya da "Alaska geyiği" adını alır ve omuz yüksekliği 2,1 m ve ortalama ağırlığı erkeklerde 634,5 kg ve dişilerde 478 kg olup dünyada yaşayan en büyük geyik türüdür. Koyukonlarda sığın terimlendirmesi oldukça geniştir. Genel olarak sığın için "deneege, dineega" adı