tarihinde Hoca Ali Camii'nden cenazesi kılındı ve Urla İskele Mezarlığı'nda toprağa verildi. İçecek İçecek, içerek tüketilen ve alkollü ve alkolsüz olmak üzere ikiye ayrılan sıvı gıdaların tümü. Soğuk içecekler: Sıcak içecekler: Fikret Narter Fikret Narter, 1911 yılında İstanbul'da doğdu. Yüksek Mühendis Mektebi'ni yüksek makine mühendisi olarak bitirdi. 1952-1954 arasında İTÜ Makina Fakültesi dekanlığı, 1959-1962 arasında İTÜ rektörlüğü yaptı. Ayrıca Türkiye Turing ve Otomobil Kurumu başkan vekilliği Türkiye Hindistan ve Türk Fransız Kültür derneklerinin başkanlıklarını da yaptı. Prof. Dr. Fikret Narter, 1962 yılında Legion d'Honneur ödülünün Officier rütbesine layık görüldü. 1988'de teknik üniversite kendisine fahri doktor unvanını vermiştir. 2000 yılında İstanbul'da öldü. Sosyal Araştırmalar Vakfı Sosyal Araştırmalar Vakfı (SAV), İstanbul'da yerleşik, kendisini "Bireyin, kitlelerin, toplumsal katman ve sınıfların yaşama aktif bir biçimde katılmasını sağlamaya yönelik bir bilgi taşıyıcısı" olarak tanımlayan bir vakıftır. Sosyal Araştırmalar Vakfı (SAV), bir vakıf olarak, yayın organları çıkarmakta, söyleşi, miting, sempozyum, panel, edebiyat günleri gibi etkinliklerde bulunmaktadır. Nilgün Kasapbaşoğlu Nilgün Özhan Kasapbaşoğlu, (d. 27 Ocak 1955, İstanbul), Türk tiyatro, sinema oyuncusu ve seslendirme sanatçısı. Şehir Tiyatroları sanatçısı olan Nilgün Özhan, altı yaşındayken önce "Karadut" ardından "Bülbül Yuvası" filmleriyle sinemaya başladı. 1962 yılında Muhsin Ertuğrul'un yönettiği Macbeth oyunuyla çocuk yaşta Şehir Tiyatroları kadrosuna girdi. Yüze yakın oyunda görev aldı. Ayrıca kamera önünde de görev yapan sanatçı, sinema filmlerinde rol almasının yanı sıra, seslendirme konusunda da çalışmakta ve uzun süredir TRT ve çeşitli stüdyolarda seslendirme yönetmeni olarak görev yapmıştır. Nahit Kumbasar Nahit Kumbasar (1934-2017), TÃ¼rk akademisyen. İlk ve orta öğrenimini Bayburt’ta tamamladı. 1953'te Haydarpaşa Lisesi’ni bitirdi. İstanbul Teknik Üniversitesi İnşaat Fakültesi'nden 1958 yılında mezun oldu. Aynı yıl İnşaat Fakültesi’nin Betonarme ve Yüksek Mukavemet Kürsüsü’ne asistan olarak girdi. 1962'de doktor unvanı aldı. 1965-1967 yılları arasında ABD'de Colorado Üniversitesi'nde konuk öğretim görevlisi olarak çalıştı. 1968'de doçent unvanını aldı. Mühendislik Mimarlık Fakültesi Betonarme-Ahşap ve Çelik Yapılar Kürsüsü'nde 1974 yılında profesör oldu. 1975-1977 yılları arasında dekan yardımcılığı ve rektör yardımcılığı yaptı. 1977-1980 arasında rektörlük yaptı. 2000 yılında İTÜ İnşaat Fakültesi'nden emekli oldu. 10 Ekim 2017'de İstanbul'da öldü ve Kilyos Mezarlığı'na defnedildi. Hâmân Hâmân, Kitab-ı Mukaddes ve Kur'an'da değişik anlatılara konu olan şahıstır. Kitab-ı Mukaddes'te Babil Sürgünü'nde esaret altında tutulan Yahudi topluluğun düşmanı ve Babil Kralı Ahaşveroş’un yardımcısı olarak anlatılmıştır. Kur'an ise onu, Firavun'un başveziri olarak anlatır. Firavun, Musa ile tartışır ve Musa'nın gökte olan tanrısına ulaşmak için yüksek bir kule yaptırmasını emreder. Bununla birlikte Kur'an'da kulenin adı ve yeri verilmez. Ancak genel Kur'an anlatımlarında Musa ve Firavun Mısır'la bağlantılı olarak ele alınır. Bahsedilen tarzda bir kulenin Mısır topraklarında bulunamaması sebebiyle Kur'an anlatılarını tarihselleştirme amacıyla yapılan bazı yorumlarda bu kulenin bir piramit veya Babil Kulesi olabilme ihtimalleri üzerinde durulmaktadır. 43 Ariadne 43 Ariadne, 15 Nisan 1857 tarihinde N. R. Pogson tarafından keşfedilen büyük ana kuşak asteroitlerinden biridir. Adını eski Yunan mitolojisindeki kadın kahraman Ariadne'den alır. 44 Nysa 44 Nysa, 27 Mayıs 1857 tarihinde Alman astronom H. Goldschmidt tarafından bulunan büyük ana kuşak göktaşlarından (asteroit) biridir. 44 Nisa, ayrıca 135 Herta ve 750 Oskar'ın da içinde bulunduğu Nisa grubu asteroitlerin en büyüğü olarak bilinir. Adını eski Yunan mitolojisindeki kurgusal Nysa ülkesinden alır. H. Goldschmidt Hermann Mayer Salomon Goldschmidt, 17 Temmuz 1802 ve 26 Nisan 1866 yılları arasında yaşamış ve özellikle asteroitler dalında birçok gök cisminin keşfini yapmış ünlü bir Alman astronom ve ressamdır. Frankfurt'ta Yahudi bir tüccarın oğlu olarak dünyaya gelmiştir. Paris'e yerleşip burada görsel sanatlar konusunda eğitim almış ve daha sonra kariyerini önceleri hobi olarak ilgilendiği astronomiye adamıştır. Goldschmidt'in bu bilim dalındaki üstün başarıları ayda kendisinin adı verilen bir kraterle ebedileştirilmiştir. Umut TarlalarÄ± Umut Tarlaları dünya üzerinde yazılmış ilk tarım ve çiftçilik oyunudur. Oyun bir çiftliğin işletilmesini esas alır. Farklı tarım ürünlerinin tarlada yetiştirilmesi, büyükbaş hayvancılık, tavukçuluk, seracılık gibi çiftçilik işleri süreç içinde gelişerek büyük ve endüstriyel bir çiftlik oluşur. Oyuna şehir pazarlarında süt, yumurta, sebze satarak başlayan oyuncu giderek gelişir, büyük fabrikaların artan taleplerini karşılamak için çiftliğini büyütür, yanında bir sürü personel çalıştırır olur ve sektörde öncü, büyük bir kurum haline gelir. Lakin hayat başarı timsali işletmemizi çekemez ve başına bin bir çeşit dert verir. Oyuncu usanmayarak bu dertlerin üstesinden gelmeye çalışır. Blow off Valve Blow off Valve turbochargerlarda olan turbo lagi minimuma indirmek icin gelistirilmis olan bir çeşit valfdir. Turbocharged bir araçta gaza basmayı kestiginiz anda, o an devrede olan turbo devreden çıkar ve kompres edip benzin ile karışması için gönderilen hava geri gelir ve turbo rotorunun terse dönmesine neden olur. Bu yüzden bir daha gaza basıldığında turbonun devreye girmesinde gecikme olur. Çünkü turbo rotoru terse dönmektedir ve durup tekrar ileri doğru dönüp havayı kompres etmesi gerekir. Blow off valve denilen bu valf ise tasarımı gereği gazı vermeyi kestiğinizde geri tepen kompres edilmiş havanın turbo rotoruna gelmeden dışarı atılmasını sağlar. Böylece hava rotora minimum derecede gelir ve turbo lag (gecikme) kısmen azaltılmış olur. Ferdinand Porsche'nin bu sistemin geliştirilmesinde büyük katkıları vardır. Karbonatit Karbonatit, kalsit ve diğer karbonat minerallerince (dolomit ve ankerit gibi) zengin, manto kökenli olduğu kabul edilen nadir bir kayaç. Karbonatitler, sokulum yapmış kütleler, dayklar, konik örtüler ve nadiren de lavlar ve tefra şeklinde alkalilerce zengin kor kayaçlarla (nefelin, siyenit gibi) ilişkili olarak bulunur. Don Tapscott Don Tapscott (d. 1947) iş stratejileri ve organizasyonel değişimler konusunda uzman Kanadalı konuşmacı, yazar ve danışman. Tapscott, 1993 yılıda kurmuş olduğu New Paradigm şirketinin başkanlığını yürütmektedir. Ayrıca, Joseph L. Rotman School of Management, University of Toronto'dan aldığı Profösorlük unvanı bulunmaktadır.. Tapscott, Psikoloji ve İstatistik okumuş ve Araştırma Metotları konusunda yüksek lisans yapmıştır. 2001 yılında University of Alberta'dan ve 2006 yılında ise Trent University'nden alınmış fahri doktorası vardır. Tapscott iş hayatında teknoloji uygulamaları konusunda 11 kitap yazmış ve editörlüğünde bulunmuştur. En son Ağustos 2007'de Anthony Williams ile birlikte Wikinomics: How Mass Collaboration Changes Everything" kitabını çıkarmıştır. Sondan bir önceki kitabı ise, David Ticoll ile birlikte çıkardığı "The Naked Corporation: How the Age of Transparency Will Revolutionize Business" (2003)'tir. "The Naked Corporation", şeffaf, sorumluluk sahibi, rekabet edici ve yenilikçi organizasyonların nasıl kurulacağından bahseder. Tapscott "Digital Capital: Harnessing the Power of Business Webs." "Dijital Sermaye: İş için web sitelerinin gücünün kullanma" anlamına gelen bir kitaba da imza atmıştır. Bu kitap ise internetteki blog ve wiki gibi sitelerin firmanın karlılık ve rekabetinde nasıl bir ticari dönüşüm yaratabileceğini anlatmaktadır. Toronto Ontario'da yaşamaktadır. Ana Lopes ile evlidir ve iki çocuğu vardır. Wikinomics Wikinomics, Kanadalı Don Tapscott ile Anthony Williams tarafından yazılan, iş dünyasındaki liderlerin ‘rekabet ve kâr’ konusunda farklı düşünmesini gerektiren yeni kitlesel iş birliği sanatı ve bilimini anlatan kitap. Wikinomics, açık kaynak ve sosyal ağlardan (blog ve wikiler) yararlanarak daha önce sadece profesyonellerce yapılan işlerden daha fazla bir bilgi katma değeri yaratmayı amaçlamaktadır. Felsefesi ise," "Biz", "Ben" 'den akıllıyız" dır. RAL renkleri RAL renkleri, RAL gGmbH'nın (RAL Alman Kalite Güvencesi ve Etiketleme Enstitüsü'nün bir yan kuruluşu) oluşturduğu ve yönettiği standartlaştırılmış renklerdir. Dünya çapında kullanılan ve her biri bir dizi standart renk (dijital ve baskılı) içeren bir dizi renk sistemi ve renk kataloğudur. Her renge benzersiz bir numara atanır. Bu şekilde, örneğin, boyaların ve verniklerin rengi, bir renk örneğini geçmek zorunda kalmadan tam olarak iletilebilir. RAL renk sistemi (kataloğu) 1927 yılında Reichsausschuß für Lieferbedingungen (und Gütesicherung)— "Alman Kalite Güvence ve Terim Üretme Birliği" tarafından geliştirilmiştir. Bugün bu birlik "Deutsches Institut für Gütesicherung und Kennzeichnung e.V" olarak anılmaktadır. 1930'lu yıllarda sayıları değiştirilerak dört basamaklı olarak adlandırıldı. Bu tarihten itibaren sürekli koleksiyona yeni renkle eklenmiştir. 1960'larda ise renklerdeki karışıklıkları önlemek amacıyla tamamlayıcı renk isimleri verilmeye başlandı. 1980'li yıllarda ise renklerde parlaklık değerlerini saptamak amacıyla renk kodu sonuna yeni kodlar getirildi. Örneğin mat renkler için "İK", parlak renkler için ise "GL" kısa kodları oluşturuldu. RAL Klasik koleksiyonu başta olmak üzere dünya üzerinde büyük ilgi görmüştür. Kullanım alanlarına göre renk isimleride o renklerin kullanıldığı uyarı ve trafik işaretleri, devlet kurumları ve kamu hizmetlerinin isimlerini almıştır. (Örneğin: RAL 1004 - İsviçre Posta Hizmeti, RAL 1021 - Avusturya Posta Servisi, RAL 1032 - Alman Posta Servisi). Renklerde Ä°lk hane renk tonu ile ilgilidir: Bu koleksiyon 1984 yılında hazırlanmıştır. Bu seride sadece 3 renk (RAL 6031 - yeşil bronz, RAL 8027 - deri, RAL 9021 - tarçın), tarafından kullanılan Bundeswehr için askeri kamuflaj kaplama. Oş Devlet Üniversitesi Oş Devlet Üniversitesi. Kırgızistan'ın güneybatısında bulunan Oş İlinin merkezi Oş şehrindeki bir üniversite. Kırgızistan'ın en büyük ve en eski üniversitelerinden biridir. Rektörü Prof. Isakov Kanıbek'tir. Üniversite'de 16 fakülte, 6 enstitü vardır. Randy Savage Randy Savage (d. 1952 - ö. 20 Mayıs 2011), Amerikalı profesyonel güreşçi. WCW kariyeri boyunca iyi bir güreşçi olarak tarihe geçmiştir. Kariyeri boyunca WCW, RAW'da güreşmiştir. Kariyerinin en büyük yenilgisini The Undertaker'dan almıştır. En büyük düşmanı Kevin Nash ve Hulk Hogan'dır. 1996'da yaptığı Hulk Hogan ile olan dostluğu nWo'nun kurulmasıyla ile sona erer. Hulk Hogan'la düşmanlığı karısı Elizabeth'in Hulk Hogan ile birlikte Savage'ye laf atmasından dolayı başlamış, sonradan tekrar barışmışlardır. Amerikan güreşi olarak bilinen Pankreas'ın en ünlü isimlerinden birisi olan ve 'Macho Man' lakabıyla bilinen ünlü güreşçi araba kullanırken kalp krizi geçirerek öldü. 58 yaşındaki Randy Savage, bir dönem ringlerin en ünlü isimlerinin başında geliyordu. Amerikan güreşinde bir ikon olan Randy, rakiplerini ringin dışına fırlatarak ün kazanmıştı. Maxwell (futbolcu) Maxwell Cabelino Andrade (kısaca "Maxwell", d. 27 Ağustos 1981), en son Paris Saint-Germain'de oynamış Brezilyalı eski sol bek oyuncusu. Atak yönüyle de tanınmasının yanı sıra, top kontrolü ve yaptığı şık hareketleriyle de bilinir. Kariyerindeki ilk kulüpleri Cruzeiro ve Ajax'tır. Ajax'la olan kontratı da 2 Ocak 2006 tarihinde bitince, bedelsiz transferle FC Internazionale Milano'ya transfer oldu. 2009 yılında FC Barcelona ile sözleşme imzaladı, 2012 yılında Paris Saint-Germain kulübüne transfer oldu. Yener Rakıcıoğlu Yener Rakıcıoğlu (d. 1936 Rize Türkiye - 13 Ocak 2015, Ankara), Türk bürokrat. Ankara Üniversitesi Siyasal Bilgiler Fakültesi'ni bitirdi. Rize’de Maiyet Memuru olarak göreve başladı. Erfelek, Aybastı, Posof, Altıntaş, Devrek, Keskin ve Orhangazi Kaymakamlıkları, Van, Kırşehir Vali Yardımcılıkları, Adıyaman, Bitlis, Bolu ve Sakarya Valilikleri, EGO Genel Müdürlüğü, Bakanlık Müşavirliği yapmıştır. Hatay Valisiyken yaş haddinden emekli olmuştur. Evlidir. 13 Ocak 2015 tarihinde Ankara'da tedavi gördüğü hastahanede 79 yaşında hayatını kaybetti. Cenazesi Cebeci Asri mezarlığında defnedilmiştir. 2009 FIFA Konfederasyonlar Kupası 2009 FIFA Konfederasyonlar Kupası 8. FIFA Konfederasyonlar Kupası'dır. 14 Haziran 2009 ile 28 Haziran 2009 arasında düzenlenen turnuvaya Güney Afrika ev sahipliği yapmıştır. Finalde ABD karşısında 2-0 yenik duruma düşmesine rağmen maçı 3-2 kazanan Brezilya kupanın sahibi olmuşur. Turnuvanın gol kralı ise 5 golle Brezilyalı Luís Fabiano olmuştur. Turnuvanın final maçında 2003 FIFA Konfederasyonlar Kupası Kamerun - Kolombiya maçının 71. dakikasında yere yığılan ve kalp yetmezliği sonucu yaşamını yitiren Kamerun millî takımı futbolcusu Marc-Vivien Foé için saygı duruşu yapılmıştır. 4 stadyum turnuvaya ev sahipliÄŸi yapacaktÄ±r. Patrick vive ancora Patrick vive ancora, (Türkçe anlamı: Patrick hâlâ yaşıyor) yönetmenliğini Mario Landi'nin üstlendiği 1980 tarihli İtalya yapımı düşük bütçeli erotik korku filmidir. Richard Franklin'in yönettiği Patrick filminin gayriresmî devam bölümüdür. B filmi olan filmde Carmen Russo ve Mariangela Giordano gibi genç oyuncular da yer almıştır. Patrick Herschell ve babası kendi arabalarıyla yolculuk ederlerken araba arızalanır ve ardından yol kenarında yardım beklerler. Bu sırada yoldan geçen bir arabadan atılan şişe Patrick'in kafasına çarpar ve Patrick komaya girer. Patrick'in babası Dr. Herschell ise oğlunun iyileşemeyeceğini anlayınca onu tedavi kliniği olarak kullandığı villasına getirir. Buraya içlerinde bir siyasetçi ve atlet bulunan 5 kişiyi haftasonu terapisi için davet eder. Diğer taraftan gün geçtikçe telekinezik güçleri artan Patrick, bu gücünü davetlileri öldürmek için kullanır. Dr. Herschell ise oğlunun komaya girmesine neden olan adamdan intikam almak ister. Milli aÅŸireti Milli aşireti, Türkiye'nin en büyük aşiretlerinden birisidir. Milli aşiretinin daha yaygın olarak kullanılan adları Milan, Millayi, Milanlu, Milanli gibi isimlerdir. Milli aşireti, Kürtlerin Kurmançi grubuna mensuptur. Sosyolog Ziya Gökalp, Ehmedê Xanî'nin Mem u Zin adlı hikâyesinden yola çıkarak Kurmançilerin; Boti, Mehmedî ve Silîvî olarak üç kısma ayrıldığını; bunlardan Silîvîlerin de kendi aralarında Mil ve Zil olmak üzere ikiye ayrıldığını belirtmiştir. Mil'e ve Zil'e mensup olanlar manasında çok sonraları Milli ve Zilli olarak adlandırıldıkları Osmanlı Devleti kayıtlarına geçmiştir. Milliler o dönemler Viranşehir Erzurum, Bitlis, Van ve Dersim şehirleri ile İran sınırında yaşamaktaydı.. Sözlü kaynaklara göre Mil ve Zil iki kardeştirler. Keleş Abdi Ağa, Milli aşiretinin bilinen ilk reisidir. Kendisi, 18. yüzyılın başlarında doğdu. Dönemin Bağdat Valisi olan Ahmet Paşa'nın hizmetinde bulunarak onun güvenini kazanmıştır. Kazanılan güven onun aşiretin başına geçirilmesine sebep oldu. Keleş Abdi Ağa'nın ölümünden sonra yerine oğlu Timur Bey geçti. Reisliğinin ilk döneminde devlet için yapmış olduğu hizmetlerden ötürü Mir-i Miran rütbesine sahip olmuştur. Bu rütbe Osmanlılar dönemindeki en yüksek rütbelerden biriydi. Ama zamanla birtakım olaylara sebep verdiği için idamına karar verilmiş, kendisi bunun üzerine isyana başlamıştı. İsyanı bastırmak için görevlendirilen Osmanlı paşaları; Süleyman Paşa ve İbrahim Paşa, Mardin'e gelerek isyanı bastırma girişiminde bulunmuşlardır. Timur Bey, Osmanlı kuvvetlerine karşı gelemeyeceğini anladıktan sonra firar etmiştir. Büyük çoğunluğu Diyarbakır yöresi aşiretlerinden oluşan Osmanlı kuvvetleri Timur Bey'in kardeşi Mahmut Bey ve aşiret önde gelenlerini yakalayarak idam etmişlerdir. Timur Bey daha sonra Bağdat'taki Abdulkadir Geylânî Dergâhı'na sığınmıştır. Dergah şeyhinin, Bağdat Valisi ile yapmış olduğu görüşmenin ardından affedilen Timur Bey aşiretinin başına geri dönmüştür. Kısa sürede aşiret üzerinde nüfuzunu sağlamlaştıran oğlu Eyüp Ağa'yı reislikten men edememiştir. Timur Bey bir diğer oğlu Mahmut Ağa'yı reis yapmak istiyordu ancak bu girişimlerinin başarısızlıkla sonuçlanması üzerine Fırat Nehri kıyısında küçük bir köye yerleşti ve burada öldü. Sözlü ve yazılı kaynaklara göre Eyüp Ağa kendi döneminde elli binden fazla süvari güce sahip bir liderdi. Bu güç sayesinde Doğu Anadolu'daki birçok aşireti kontrolü altında tutmayı başarmıştır. Kendisinin bu gücü kötüye kullanması bölgede tedirginlik yaşanmasına sebep olmuştur. Bir bakıma bölgenin en büyük despot gücü olarak görülmekteydi. 1834 yılındaki Doğu Anadolu Islahatı sebebiyle bölgeye gelen Osmanlı paşası Reşit Paşa tarafından tutuklandı. Üç yıl sonra hapishanede ölmüştür. Onun ölümüyle yerine geçen kardeşi Mahmut Ağa kısa bir süre sonra Kiki Aşireti'yle girmiş olduğu bir savaşta öldürülmüştür. Yerine oğlu II. Mahmut geçmiştir. II. Mahmut dağılma sürecinde reisliğe geçmiştir. Bölgenin en büyük aşiretinin kan kaybetmesini istemeyen Osmanlı İmparatorluğu aynı zamanda bölgede giderek güçlenen Şamar ve Anaze adlı Arap aşîretlerinin daha da güçlü olmalarını istemiyordu. II. Mahmut Ağa devletten almış olduğu destek ve kendi idari kabiliyetiyle aşîreti tekrar toparlamayı başardı. Kendisi daha sonra Viranşehir'i aşiretin merkezi olarak ilan etti. Burada büyük bir kale yaptırdı. Öldükten sonra yerine oğlu İbrahim Paşa geçti. Bölge halkı tarafından Berho Ağa olarak da bilinen İbrahim Ağa'nın reisliği döneminde Osmanlı Devleti iç ve dış meseleleri ile uğraşmaktaydı. Özellikle; Anadolu'nun hemen hemen her yerinde eşkiyalık en büyük sorunlardan biriydi. Heyet-i Islâhiye´nin başındaki Abidin Bey, Doğu Anadolu'da söz sahibi olan tüm aşiret reislerini göz altına almıştır. Bu reislerden biri de Sivas'ta tutulan İbrahim Ağa daha sonra serbest bırakıldı ama Sivas'ta ikamete mecbur kılındı. Heyet-i Islâhiye'nin amaçlarından bir diğeri ise bölgede ziraatın yaygınlaştırılması, bölgenin imarı ve madenlerin işletilmesiydi. Kısa bir süre sonra tekrar aşîret merkezi olan Viranşehir'e dönen İbrahim Ağa daha sonra yapmış olduğu hizmetlerden dolayı paşalığa yükselmiştir. 1892 yılında kaymakamlığa atanan İbrahim Paşa, Padişah II. Abdülhamit'e bağlılığını bildirerek padişahın doğudaki sınırları korumak için kurmak istediği Hamidiye Alayları'na aşiretiyle katılacağını bildirmiştir. II. Abdülhamit alayların başına İbrahim Paşa´yı atadı. İbrahim Paşa böylelikle diğer aşiretlerin mensuplarını toplayarak büyük bir ordu kurdu. 11 alaydan beşi Milli Aşireti'nden oluşuyordu. Paşa, Padişah tarafından Mirliva'lığa yükseltildi. Sözlü kaynaklara göre Padişah II. Abdülhamit, İbrahim Paşa'yı oğlu gibi görmüştür. Hamidiye Alayları lideri İbrahim Paşa diğer aşiretleri de etrafında toplayarak büyük bir otoriteye sahip olmuştu. Osmanlı Devleti'nin doğu sınırları Kürtler'den oluşan Hamidiye Alayları tarafından güvence altına alınmıştı. Ancak aşiretin güneyindeki diğer büyük aşiretlerden olan Arap Şamar Aşireti; Millîlerin en büyük düşmanlarındandı. İki aşiretin savaşları uzun bir dönem sürdü. Aşîret, bu savaşlar sonrası yenilgiye uğrayan Şamar Aşireti'ne ait binlerce küçük ve büyükbaş hayvanı alarak elindeki esir Şamarlıları serbest bırakmıştır. İbrahim Paşa böylelikle daha da güçlenmişti. Zapt edilemeyecek güçte olduğuna inanan paşa 1904 yılında Karakeçili Aşireti ile çatışmaya girdi. Devlet, kendisinin bu gücünü olumsuz olarak görmeye başlamıştı. Ama giderek büyüyen aşirete halk isyan çıkarabileceği kaygısından ötürü karışmamıştı. 1904 yılında aralarında Cemaldin, Seydan, Şemitan'ın da olduğu onlarca aşireti nüfuzu altına aldı. Dedesi Timur Bey ve onun kardeşi olan Mahmut Ağa'nın Diyarbakır aşiretleri tarafından bozguna uğratıldığını unutmayan İbrahim Paşa büyük bir orduyla Diyarbakır'a gelerek yıllarca aklında olan intikamı alma girişiminde bulundu. Aşiret kuvvetleri Diyarbakır'da işkenceye başladılar. Diyarbakır aşiretleri bozguna uğratılmıştı. Devlet bunun üzerine girişimlerde bulunarak İbrahim Paşa'yı durdurdu. Diyarbakır Valiliği daha sonra İbrahim Paşa'nın, o dönemler birçok isyan çıkaran Mısır Valisi Mehmet Ali Paşa ve onun oğlu olan adaşı Mısırlı İbrahim Paşa ile ilişkilerinin olduğunu tespit etmişti. Bunun üzerine padişah Millî Aşîreti lideri İbrahim Paşa'yı Yemen'e sürgününü onayladı. Ama İbrahim Paşa yetersiz deliller sebebiyle sürgün edilemedi. Bunun üzerine Diyarbakır halkına karşı baskılar daha da arttı. Aralarında Ziya Gökalp'in de bulunduğu halk Diyarbakır Telgrafhanesi'ni işgal ederek devletin İbrahim Paşa'ya karşı yaptırım uygulamasını istediler. Netice de İbrahim Paşa'nın kesin bir şekilde sürgününe karar verilmişti. Medine'ye sürgün edilmesine karar verilen paşa yola çıktı. Şam'da mola verdiği sırada II. Meşrutiyet ilan edilmişti. Bunu umut olarak gören paşa tekrar Viranşehir'e doğru yola çıktı. Burada, tahttan indirilen Padişah II. Abdülhamit'e destek için isyan çıkaracağını açıkladı. Bunun üzerine devlet onun üzerine büyük bir ordu gönderdi. Bunu haber alan paşa Viranşehir'i terk ederek oğulları ve karısı ile Sincar'a geçti. Kısa bir süre sonra geçirdiği bir hastalıktan ötürü öldü. İbrahim Paşa, ünlü İngiliz yazarı Mark Sykes'i çadırında omuzunu öperek karşılar. Sykes gözlemlerinde İbrahim Paşa'nın kendine güvenen, hakim karakterli ve feodal bir baron olduğunu tespit etmiştir. Mark Sykes onunla ilgili gözlemlerini kitaplarına da yazmıştır. II. Meşrutiyet döneminde aşiret Balkan Savaşları'na üç alay göndererek hükümete bağlı olduğunu gösterdi. Daha sonra Kurtuluş Savaşı'nda Kuva-yi Milliye'ye destek verdi. Aşiret lideri, Bağımsız Kürdistan fikirlerini reddederek, İngilizlerin kendisini Kürt Kralı yapma fikrine karşı çıktı. Kendisinin devlete bağlı kalacağını belirtti. 1919 yılında Türk Kurtuluş Savaşı'na katıldı. Hamidiye Alayları'na bağlı olan aşiret mensuplarından oluşan IV. Tümeni Kafkas Cephesi'ne gönderdi. Ama bundan sonra 1 Haziran 1920 gününde Bağımsız Kürdistan'ı kurma fikri kendisi ve kardeşi Mehmet Ağa arasında büyük bir ilgi uyandırarak Milli Aşiret Ayaklanması'nı başlattı. Bu isyan hükümet tarafından bastırıldı. Mehmet Ağa o sıralarda da Bitlis müdürüydü. Cumhuriyet'in ilanından sonra ise bölgedeki en büyük isyanı gerçekleştiren Şeyh Said'e bağlı olan Azadi Örgütü'ne destek verdiler. Fransızların Urfa’nın işgalini fırsat bilen Milli Aşireti yeni kurulan TBMM'ye karşı isyan başlatmış, bu isyan 8 Eylül 1920 yılında Viranşehir’de bastırılmıştır. Aşiret, Cumhuriyet'in ilanından sonra yavaş yavaş dağılmıştır. Kimi bölgelerde ise insanlar herhangi bir ağaya bağlı değiller ama kendilerinin Milli Aşireti mensubu olduklarını belirtirler. Aşiret nüfusu bakımından resmî olmasa da Türkiye'nin en büyük aşiretlerindendir. Aşiret bugün Şanlıurfa, Van, Mardin, Ardahan, Kars, Elazığ, Konya, İzmir, Ankara, Eskişehir, Diyarbakır, Sivas, İstanbul, Tunceli, Erzurum, Erzincan gibi illerde yoğun yaşamaktadırlar. Ayrıca Almanya başta olmak üzere Suriye, İran, Irak, Ermenistan, Azerbaycan ve Kırgızistan gibi ülkelerde de yaşadıkları bilinmektedir. Tatlıpınar, Karesi Tatlıpınar, Balıkesir ilinin Karesi ilçesine bağlı bir mahalledir. Balıkesir Merkez'e 22 km. uzaklıktadır. Luis Antonio Jiménez Luis Jiménez (d. 17 Haziran 1984, Santiago), FC Internazionale Milano'da oynayan Şilili orta saha oyuncusudur. Şu anda Al Nasr FC takımında forma giymektedir. Uyanış (albüm) Uyanış, Kıbrıslı-Türk pop müzik sanatçısı Işın Karaca'nın 29 Mayıs 2009'da yayınlanan dördüncü stüdyo albümü. Albüm önceki albümlere göre daha farklı bir sound'a sahip; bu albümde pop tarzının yanı sıra R&B tarzında şarkılarda yer alıyor. Karaca ayrıca, bu albümde besteci olarak yoğunluklu olarak yer alıyor. Albümün ilk tanıtım şarkısı olan "Uyanış" 24 Nisan 2009 tarihinde radyolara gönderilmiştir. İlk klibin de bu şarkıya çekilmesi planlanmış ancak, albüm yaza ertelenince ilk video için hareketli bir şarkı olan "Bilmece" şarkısı seçilmiştir. Bilmece'nin klibi 29 Mayıs 2009'da web sitesinde ve müzik kanallarında yayınlanmaya başlamış, Albümün ikinci klibi olarak ise Uyanış şarkısı seçilmiştir. Albümün adı önceleri "Aşkın Uyanışı" olarak belirlenmişti. Daha sonra albümün adı sadeleştirilerek "Uyanış" oldu. Bu albüm, Işın Karaca'nın içinde "aşk" kelimesi geçmeyen ilk albümüdür. Albümün 2008 yılının 7 Martında yayınlanacağı duyurulmuştu. Önce 2008 yılı sonbaharına, sonra 2009 yılının başına ertelenen albüm, son olarak 7 Mart 2009 tarihine ertelendi. Kayıtları tamamlanan albüm, Işın Karaca'nın içinde kayıtların bulunduğu laptop'unun çalınmasıyla bir kez daha ertelenmiş oldu. Albüm 29 Mayıs 2009 tarihinde yayınlandı. Işın Karaca bu albümde Sibel Alaş, Erdem Yörük, Ege Çubukçu ve Funky C ile çalıştı. Daha önceden Mirkelam, Dolapdere Big Gang ve Hüsnü Şenlendirici ile çalışacağı açıklanmıştı. 2 tane şarkıyı senfoni orkestrası eşliğinde söyleyecekti, bir tane de Hüsnü Şenlendirici ile düet yer alacak ve şarkılardan birini etnik müzik tarzıyla tanınan Dolapdere Big Gang grubu tarafından aranje edecek ve Mirkelam bu albüm için Karaca'ya bir şarkı verecekti. Ancak albümde bu çalışmalar yer almadı. Albümde 8 şarkıda Işın Karaca'nın, 7 şarkıda Zeki Güner'in imzası bulunuyor. Sibel Alaş ise 2 şarkıda sözleriyle yer alıyor. Müziklerde ise Işın Karaca ve Erdem Yörük ağırlıklı olarak yer alıyor. Albümün düzenlemeleri Erdem Yörük, Genco Arı ve Erol Temizel gibi ünlü aranjörler tarafından yapıldı. 2 şarkının düzenlemesi Hakan Yeşilkaya'ya, 1 şarkının düzenlemesi ise Erim Ardal'a ait. TacikÃ§e Tacikçe (Tacikçe: тоҷикӣ, تاجیکی‎ / "tocikī"), çoğunluğu Tacikistan'da yaşayan Taciklerin konuştuğu dil. Farsçanın bir lehçesidir. Tacikçe, Tacikistan dışında, Afganistan, Türkmenistan, İran gibi ülkelerde yaşayan Taciklerin de dilidir. Şu anda Tacikçe Kiril alfabesi ile yazılmaktadır; fakat tarihi boyunca hem Latin hem de Arap alfabesi ile yazıldı. Tacikistan Sovyet Sosyalist Cumhuriyeti'nde Latin alfabesinin kullanışı 1928'de başladı; ama sonra 1930li yıllarında bunun yerine Kiril alfabesi kullanılmaya başladı. Afganistan'daki Tacikler Arap yazı sistemini kullanmaya devam ettiler ve bu yazı sistemi hâlâ daha Afganistanlı Tacikleri tarafından kullanılmaktadır. Tacikistan, bazı koşullar tamamlandıktan sonra Kiril alfabesinden Arap sistemine döneceğini ilan ederek İran ve Afganistan (Farsça konuşan ülkeler) ile daha yakın kültürel bağlar kurmayı amaçlamaktadır. İletişim İletişim, iletilmek istenen bilginin hem gönderici hem de alıcı tarafından anlaşıldığı ortamda bilginin bir göndericiden bir alıcıya aktarılma sürecidir. Organizmaların çeşitli yöntemlerle bilgi alışverişi yapmalarına olanak tanıyan bir süreçtir. İletişim tüm tarafların üzerinden bilgi alışverişi yapılacak ortak bir dili anlamalarına ihtiyaç duyar. Belirli mesajların kodlanarak bir kanal aracılığıyla bir kaynaktan bir hedefe/alıcıya aktarılması süreci. Örneğin bir konuşmacı (kaynak) ortak bir dil aracılığıyla (örn. Türkçe) kodladığı belirli kelimeleri (mesaj/ileti) ses dalgaları ve hava yoluyla (kanal) dinleyiciye/alımlayıcı (hedef) aktarır. Bu süreçte geribildirim hedefleniyorsa, iletiyi gönderen "başad kaynak", hedef/alımlayıcı ise "sonat kaynak" olarak tanımlanırlar. İletişimi açıklamak için altı temel öge kullanılır: Gönderici, duygu düşünce ve isteğin aktarılmasında sözü söyleyen kişi veya topluluklara denir. Alıcı, iletilen sözü alan kişiye veya topluluğa denir. Aynı şekilde ileti, gönderici ile alıcı arasında aktarılmakta olan duygu, düşünce ya da isteğe denmektedir. Bu temel iletişimin gerçekleştiği ortama kanal; gönderici ile alıcı arasındaki iletinin gönderilme şekline yani gönderilen iletinin alıcı tarafından doğru algılanabilmesine bağlam denmektedir. Eğer varsa iletiye verilen her türlü yanıt da dönüt olarak adlandırılmaktadır. Eğer sistemde bir tür şifreleme söz konusuysa ve konuşan iki kişinin birbirini anladığı seslerden oluşan ve belli kuralları olan her doğal dile de kod denir.. İletişim haberleşme olarak kullanılır. İletişim bir toplulukta veya bir grupta oldukça önemlidir ve sosyal açıdan olmazsa olmaz bir nitelik taşımaktadır. Kişi, sosyal çevrede sağlıklı ve mutlu bir yaşam sürmek için iletişim kurmak zorundadır. İletişim hayatın vazgeçilmez bir gereğidir. Ayrıca ruhsal - bedensel ihtiyaçları gidermek için iletişim oldukça gereklidir. Toplumsal kanun ve kuralları sağlıklı bir biçimde işletebilmek için gereklidir. Kendi dışında başka bir şeyi gösteren, düşündüren, onun yerini alabilen, sözcük, nesne, görünüş veya olgulara "gösterge" denir. Yine bir göstergenin gerçek dünyadaki karşılığına gönderge denir. Sözcükler, resim, şekil, işaret gibi diğer ögelere de "gösteren" adı verilir. Eğer gösteren olgu akılda birtakım görüntüler oluşturuyorsa; bu da "gösterilen"dir. Dil göstergeleri: Söz ve yazıyla gerçekleştirilen her eylem bu gruba girer. İnsan duygu ve düşüncelerini en iyi şekilde dil ile anlatır. Dil bir iletişim aracıdır. Bilinen iletişim modeli Karl Bühler’in Organum Model (1933) kuramıdır. Bühler, göstergelerin betimleme, ifade etme ve algılama işlevini ayırır. Roman Jakobson 1960 yılında bu modeli altı işlev olarak genişletmiştir. İletişimin standart modeli olarak, bilgi kuramı çerçevesinde Claude Shannon ve Warren Weaver tarafından geliştirilen “ileten- iletilen modeli” (1949) geçerlidir. Dan Sperber ve Deirde Wilson, bu modelin iletişimin açıklanmasına yönelik çok kısa ele alındığını ve bir aracı model yoluyla genişletilmesi gerektiğini gösterir. Sperber ve Wilson’un Relevance (1986) adlı kitapta geliştirdikleri anlam kuramı Grice’in düşünceleriyle bağlantılıdır. Bu kuram, temel olarak anlamın iki ilkesinden oluşmaktadır. Sözsüz iletişim sözcük kullanmadan anlaşılan dildir. Aynı zamanda sözsüz iletişim iki insan arasında konuşmadan gerçekleştirilen iletişim olarak tanımlanmaktadır. Sözsüz iletişim, sözcük kullanmadan anlaşılan dildir. Sözsüz iletişim ne sesli dil üzerinden ne de işaret dili ya da yazı dili üzerinden gerçekleştirilir. Dilsel işaretlerin bu sistemlerin birinden diğer bir yönteme çevrildiği bu anlaşma sistemleri, örneğin sesli dile karşılık gelen işaretler aynı biçimde sözsüz iletişimden sayılmaz. Çünkü bu iletişimlerde kendilerinin de türediği o sözlü sistemlerin kodlanması söz konusudur. Ayrıca yazılı resim, ses durumu ve konuşma tutumu da başlıca –sözsüz– yapay dilsel iletileri insanlara ulaştırabilir. Bunu sözlü iletilen bilgileri tamamlayan sözlü ve sözsüz payların yanı sıra resimli yazılarda ve işaret sistemlerinde de olduğu gibi gerçekleştirmektedir. Farklı işaretlerin ve sembollerin ve de bilgi grafiklerinin kullanımı da bir diğer düzeyde sözsüz iletişim olarak tanımlanmaktadır. Kavramın diğer bir yorumu, ses bakımından önemli olmayan iletişimle sözsüz iletişimin ve ses dilsel iletişimli sözlü iletişimin eşit değerlere sahip olmasıdır. Bu yorum günlük dilde yaygındır, fakat dilbilimde kavramın kullanım biçimine uygunluk göstermemektedir. Kavram geniş anlamda tutum sergileyen canlı varlığın iç durumları hakkında bilgi veren dilsel olmayan her tutumun sözsüz iletişimini tanımlamaktadır. Bu yorumda sözsüz iletişim vardır. İletişimin alıcısı bir diğerinin tutumundan ya da bir diğerinin algılanan sonuçlarından anahtarlar aldıkça göndericinin iletişimsel amacı bu durumda gerekli değildir. İletişim anlamında yüz kızarması, çekingenlikten ya da vicdanın rahatsız olmasından, elbise ve aksesuar gibi dış görüntüsünün biçiminden, saç şeklinden, dövmelerden ve deriyi kazımadan, yaşadığı evin mimarisine ve bir gruba ait olmayı ya da belli bir yaşam duygusunu ifade eden mimarideki biçimsel önlemlere kadar, birçok durum buna örnek verilebilir. Mesaj taşıyıcıları, sadece jestler, mimikler, göz teması ya da gülme gibi dilsel olmayan seslendirmeler, istemli olarak kontrol edilebilir açıklamalar değildir, dahası o tutumların kavramının kullanış biçimi sözsüz iletişim olarak kabul görebilmektedir. Paul Watzlawick’in ünlü sözüne göre insan iletişimi bu olguya dayanır. Watzlawick’in görüşlerinden yola çıkarak sözsüz iletişim bazen analog iletişim olarak, sözlü iletişim ise dijital iletişim olarak tanımlanmaktadır. Sözsüz iletişimin anlamını açıklamak için sadece iletişimin sağlandığı iletişim kanallarının bildirilmesi yeterli değildir. Aynı zamanda da bilgi akışının belirlenmesi ve bilinçsel algıyla ilişkilendirilmesi gerekmektedir. Ayrıca bilgiyi kabul eden alıcıların türü ve duyarlılığı hakkındaki ifadelere de rastlanmaktadır: Aşağıdaki tabela duyu organları tarafından bir saniyede ne kadar bilgi algılanabileceği üzerine nicel bir bakış sunmaktadır. Burada bir “Bit” (bilişimde kullanılan en küçük bilgi birimidir) en küçük muhtemel bilgi birimini temsil etmektedir: Mimik, jest gibi görsel olarak algılanan bilgilerin yanı sıra diğer duyuların sözsüz iletişim tarafından yönlendirilen tavırlar için büyük bir önemi vardır. Koku alma duyusu aracılığıyla algılanan işaretler algılama eşiğimizin altındadır. Örneğin uzaktaki bir duman kokusunun bir fırtına öncesinde havaya karışması, davranışları bilinçsiz biçimde etkiler. Belirli beden dilsel işaretler kısmen bilinçli olarak meydana gelmektedir. Böylelikle genel olarak mimiklerimizdeki tamamıyla belirli değişiklikleri kendimiz fark etmekteyiz. Uzun mesafede bu değişiklikleri maalesef algılamamaktayız ve bunları bilinçsiz olarak da iletişimin içine dâhil edememekteyiz. Friedrich Nietzsche bu durumu bir noktada dile getirmiştir: “İnsan ağzıyla yalan söyler, fakat o esnadaki ağız hareketleriyle de doğruyu söyler.” Belirli bağımsız bedensel işlevler bilinçli olarak yönlendirilemeyebilir. Bu duruma örnek olarak karşıdaki kişinin dikkatini çeken terleme, göz bebeklerindeki değişiklikler veya nabız atışları örnek gösterilebilir. Fakat bu bağımsız işlevler tamamen kendiliğinden algılanabilir. Vücut dili aynı şekilde koklama yoluyla elde edilen işaretlere benzer biçimde genetik olarak değerlendirilen hareket kontrolünün ifade biçimlerini oluşturmaktadır. Bu ifade biçimleri bize, örneğin tehlike anında yüksek hareket veya yüksek algılama yeteneği sağlar. Bu durum şu şekilde açıklanabilir; tehlike anında gerçekleşen terleme oluşmasıyla deri tarafından yapılan algılama, nabız değişikliği sayesinde artan hareket kabiliyeti, yüz kısmında meydana gelen algılama değişiklikleri ve bunlar gibi durumlar. Diğer bir yandan da bu ifade biçimleri üremenin hazırlık aşamasında bize en iyi erişilebilir genetik maddeyi elde etmemize yardımcı olmaktadır, örneğin güçlü erkeksi görünüm dayanıklılık kabiliyetinin işareti olarak görülür veya kadının ikincil cinsiyet özelliğinin ifadesi çocuklarla ilgilenmesidir. Bu varsayımlar kısmen bilinçsiz şekilde ortaya çıktığından genellikle kültürel olarak gizlenilmektedir. İnsanın yaşam alışkanlıklarındaki uzun süreli değişiklikler aynı zamanda beden diliyle ortaya çıkmaktadır. Bu durumu şu şekilde örneklendirebiliriz. Tırnakların ve saçların özelliği, beslenmeye bağlı olarak derideki değişiklikler ya da yağlanmalar, giderek azalan canlılık nedeniyle omurga çevresinde ortaya çıkan kas yapısı ve bedensel davranış rahatsızlıkları olabilir. Aynı zamanda uzun süren tek taraflı duygusal yaşam koşulları nedeniyle oluşan “somurtkan görünüm”, “gülerken ortaya çıkan kırışıklıklar” gibi mimiklerdeki değişiklikler de insan yaşamındaki değişikliklere örnek olarak verilebilir. Bu tür işaretlerin şifrelerini çözme yeteneği, evrim boyunca beden dilsel ifade biçimine bağlı işaretlerin bilinçsiz yoldan, yani sözsüz bir biçimde gönderilmesi gerçeğinden yola çıkarak belirginleşebilmektedir. Bir taraftan bu yarışta en iyi genetik maddeyi garanti etmek için (Gene Shopping), diğer taraftan da sosyal çevrede birlikte yarar sağlamak için bu durum kendini göstermektedir. Bu bağlamda özellikle önemli bir örnek gülmedir. Her şeyden önce kadınların sosyal ağırlıklı alışkanlıklarından dolayı gülmeleri söz konusudur ve kadınlar gülümsemeyi kültür tarihsel anlamda bir “silah” olarak kullanmışlardır, hatta kadınlar gülümsemeyi gruplarındaki ya da ailelerindeki sosyal gerilimlere “karşı güç” olarak kullanmışlardır. Davranış araştırmacıları günümüzde hâlâ yönetici konumundaki kadınların doğru zamandaki bir gülümsemeleriyle kararlı davranış durumlarını gevşetebileceklerini gözlemlemektedirler. Bu, genetik olarak ortaya çıkan ve grubunun eğitiminde ve bakımında sosyalleşme süreçleriyle evrimsel olarak şekillenen ilişki sayesinde onları sürekli hayatta tutacak öneme sahip bir yetenektir. Konuşan bir insanın jest ve mimikleri kollar, eller ve vücudun üst kısmı yardımıyla kendini belirginleştirmektedir. Mimik, yüz ile özellikle de göz ve ağız alanlarıyla ilişkilendirilmektedir. Bu noktada farklı yaklaşımlarda ifade biçimleri bulunmaktadır. Bunlar iç dünyada yaşananların birçok kelimeye göre daha fazla kendini gösterdiği ifade biçimleridir. Yüz “okuma” yeteneği de dilin henüz gelişmemiş olduğu zamanlarda yararlandığımız kabiliyetlerimizin bir kısmını oluşturmaktaydı. Toplumsal dilin parçası olarak jestlerin, mimiklerin ve bedenin duruşunun bilinçli bir şekilde kullanılması her bir insanın kültürünün bileşenini oluşturmaktadır. Birbirlerine benzer jestler yeryüzünün farklı bölgelerinde tamamen karşıt bir anlama sahip olabilmektedir: Sözsüz dilin kısmı bilinçli ifade biçimlerinin aksine beden dilinin bilinçli alanlarında sözsüz iletişimin ifade biçimlerini öğrenmek mümkündür. Buna ilişkin örnekler şöyledir: Parfüm, dudak kalemi, maskara gibi koku ve renk maddelerinin amaca yönelik olarak kullanılması sayesinde "güzelleşme" ve de titizlikle seçilmiş bir kıyafet bilinçli sözsüz iletişimin farklı işaret davranışlarının kültür içerisindeki bir birleşimidir. Bu, toplumsal çevrede "bakımlı" ve dolayısıyla çekici görünümün ifadesi olarak görülmektedir. İşitme engellilerin kullandığı işaret dili “sözsüz” bir dil değildir. Beden hareketlerinin “dilsel olmayan” iletişimin kısımları işaret dilbiliminde “sözsüz iletişim” olarak tanımlanmaktadır. Bu duruma, konuşan kişinin dikkatini çekmek için göz kırpmak, kollarını hızlı hızlı sallamak ve konuştuğu kişinin ona parmaklarıyla dokunarak vurması örnek olarak verilebilir. Buna karşın mimik dilbilimsel işlevleri yerine getirdiği ölçüde toplam işaret dilinin bileşeni olarak gözlemlenmektedir. Buna elle yapılan heceleme bakımından birbirinden ayrılmayan işaretlerin birbirinden ayrılması örnek olarak gösterilebilir. Beden dilinin öğeleri olarak kıyafet ve süs, saç şekli, sakal tarzı, dövmeler, başörtüleri gibi vücudun diğer şekillendirme ölçütleri bilinçli sözsüz iletişimin diğer bir alanını oluşturmaktadır. Vücut dilinin öğeleri olarak ev, araba, bahçe gibi çevreyi şekillendiren ölçütler de ele alınabilmektedir ve bunlar da bilinçli sözsüz iletişimin diğer bir alanını oluştur (mesela gösterge sistemi olarak elbise olabilir). Günlük konuşma dilinde yapılan saptamalar insan kıyafetinin sözsüz iletişimin hedeflenmiş ifade öğeleri olarak anlam kazandığını göstermektedir. Bu duruma şunlar örnek olarak verilebilir: “İnsanı insan yapan kıyafetidir.” veya “Kralın yeni elbiseleri” ya da “Köpenick Yüzbaşısı” hikâyesi gibi. Özellikle kolların, ellerin ve kafanın iletişimsel hareketi anlamında jestler hem dilsel seslerin yerini alır biçimde hem de dilsel seslere eşlik eder biçimde ya da dilsel sesleri destekler olarak kullanılmaktadır. Jest ve mimikler sözsüz iletişimden sayılmaktadır ve jest ve mimiklerin birçoğu günlük yaşamda uygulanmaktadır. Jestler sözlü bir iletişimi destekleyebilmekte ve onun yerini alabilmektedir. Jestler aşağıdaki durumlarda farklılık gösterebilmektedir; Bununla beraber diğerlerinin yanı sıra jestler zihinsel sürece bir anlayış sunabilir. Jest ve mimikler soyut yapıları ve resimsel düşünceleri sesli dilsel anlamda olanaklı sunabildiği için insani düşüncelerin türünün ve biçiminin zihinsel sürece sesbilimsel olarak aktarılması mümkündür. Jest araştırması, son yirmi yılda yürütülen ve jest ve mimikleri sadece duyguların etkili ifadesi olarak gören sözsüz iletişim araştırmasından ortaya çıkmıştır. Bugün bu alan; dilbilim, psikoloji, bilişsel bilim, anlambilim (Semantik), davranış araştırması ve de işaret dilinin araştırılması ve geliştirilmesi arasında bulunmaktadır. İletişim partnerlerinin birbirleriyle olan, duruma bağlı alansal etkileşimleriyle beden dilinin ayrı bir alanı olarak “proksemik” (konuşma uzaklığı bilgisi/uzaklık incelemesi) ilgilenmektedir. Bu noktada; mesafe, beden boyu, beden yönü ve dokunma biçimleri önemli bir rol oynamaktadır. Güncel durumun yanı sıra bu alan tutumu kültüre özgü normlara, cinsiyete ve iletişim partnerinin mesleğine ve ayrıca da içe dönüklük ve dışa dönüklük gibi bireysel unsurlara bağlıdır. Her bir uzaklık bölgesi kendi yayılmaları içinde kültüre bağlı oldukları için mesafe belli bir ölçüde değişiklik gösterebilmektedir. Çağdaş psikolojide genelde şu kurallar geçerlidir: İletişimin sözsüz kısımları ağırlıklı olarak duygularla ve ilgili kişinin motivasyonuyla yönlendirildiği için kontrol edilmesi hemen hemen hiç mümkün değildir. Bu yüzden karakterini ifade eden kişiler ilk başta ikna etmemektedirler, çünkü onlar iyi rol yapmaktadırlar, hatta rolleriyle bütünleşmektedirler, rollerine kendilerini vermektedirler, rollerini üstlenebilmektedirler. Müşteri ve banka memuru, hasta ve psikiyatrist gibi konuşma çiftlerinde olduğu gibi biçimsel ilişkiler açık hedef koymalarla ve üst bir yapıcılıkla kendilerini biçimsel olmayan ya da “yakın” ilişkiler olarak öne çıkarmaktadırlar. Bunun yanı sıra her sosyal rol gerçekte rol tutumları ve rollere katılımlar gibi karışık rol beklentileriyle tanımlanmaktadır. Sosyal bir rol sadece biçim nedeniyle üstlenilirse ve bilinçli olarak kontrol edilmeye çalışılırsa, bu tüm açılardan nadir olarak başarıya kavuşmaktadır. Jakob Levy Moreno; “grup içinde tedavi, grupla birlikte tedavi ve grup için tedavi” olarak psikodrama ve sosyal dramaya yönelik insani rol tutumunun bir bakış açısını geliştirmiştir. Diğer hedeflerin yanı sıra asıl hedef katı rol yapılarını ya da artık zamana uygunluk göstermeyen rol birikimlerini geride bırakmaktır. Ayrıca doğmaca bir doğallık ve yaratıcılık sayesinde duruma uygun rol tutumu geliştirmek ve yabancılarla olan ilişki yeteneğinin bir oluşumunu mümkün hale getirmektir. Dil, insanlar arasında anlaşmayı sağlayan, kendisine özgü yasaları olan ve ancak bu yasalar çerçevesinde gelişen, temeli bilinmeyen zamanlarda atılmış seslerden örülmüş bir anlaşma sistemidir. Dilin özellikleri aşağıdaki gibidir. Dil aynı şekilde milli bir ögedir: En genel anlamıyla kültür bir toplumun maddi ve manevi alanda ortaya koyduğu tüm eserlerdir. Toplumların yaşam biçimleri, gelenek-görenekleri kullandıkları araç gereçleri, inançları, dili, sanat anlayışı vb. kültürü oluşturur. Toplumlar yüzyıllar boyu maddi ve manevi alanda çok değerli eserler üretmişlerdir. Bu eserler gelecek kuşaklara dil sayesinde aktarılır. Örneğin İslâmiyet’ten önceki döneme ait destan, koşuk, sağu, savlar, Orhun Yazıtları, Dede Korkut Hikâyeleri, Yunus Emre'nin şiirleri dil sayesinde günümüze dek yaşamışlardır. Günümüz gençleri o eserleri okuyarak o dönemle ilgili bilgi sahibi olabilirler. Bu bilgilenme dil sayesinde olmaktadır. Bu bakımdan dil önemli bir kültür taşıyıcısıdır. Dil ve kültürün ortak yanları aşağıdaki gibidir: Kelime dağarcığı yazı diline göre sınırlı olan ve günlük hayatta kullanılan doğal dile konuşma dili denir. Bir ülkede resmi dil olarak kabul edilen ve her alanda aynı kurallarla kullanılan dile ise yazı dili denir. Her ikisi arasındaki fark aşağıdaki gibidir: Argo, bir dil içinde belli bir grubun sözcüklere yeni anlamlar vererek kullanmasıyla oluşan konuşma şekline denir. Bu sözcükler ancak bu grup içinde kullanılır ve bu gruba dahil olan kişiler anlamlarını bilebilir. Argo günlük hayatta ve edebiyatta bir malzeme olarak kullanılabilir. Freeciv Freeciv, Sid Meier'ın Civilization oyunundan esinlenerek geliştirilmiş, sıra tabanlı bir strateji oyunudur. Oyundaki amaç tarih boyunca bir milleti yönetip, o milleti dünyanın hâkimi yapmaktır. Waltraud Klasnic Waltraud Klasnic (d. 27 Ekim 1945, Graz) Avusturyalı bir siyâsetçidir. 23 Ocak 1996'dan 25 Ekim 2005'e kadar Steiermark'ın eyâlet başkanıydı. Bayan Klasnic'in kocası, üç çocuğu ve beş torunu vardır. YÄ±lmaz Gruda Yılmaz Gruda (d. 14 Temmuz 1930, İstanbul), Türk tiyatro, sinema ve dizi oyuncusu, şair, oyun yazarı, çevirmen. Ankara Ticaret Lisesi'ndeki eğitim sürecini yarıda bırakarak devlet memuru olan Gruda'nın yazdığı şiirler, 1950'li yıllarda, çeşitli dergilerde yayımlanmaya başladı. 1956 yılında girdiği Cep Tiyatrosu'nda başlayan oyunculuk yaşamı, Ankara Devlet Tiyatrosuna ait Küçük Tiyatro'da devam etti. Ankara Meydan Sahnesi ve Nisa Serezli topluluklarında da görev yaptı. Bir süre yeniden memurluk hayatına dönüp, muhasebecilik yaptı. Muammer Karaca tiyatrosunu yönetti. Ayşen Gruda'nın eski eşi olan sanatçı, aynı zamanda Attilâ İlhan ile beraber "mavi hareketi"ni yaratan şairlerdendir. Seyirlik tiyatro oyunları da yazıp, çeviriler yapan Gruda'nın eserlerinde geleneksel Türk tiyatrosu ve Çehov etkisi açıkça görülür. Sanatçının yayımlanmış eserleri bulunmaktadır. Kamera önünde de yer alan Yılmaz Gruda, sinema ve dizi filmlerde rol almaktadır. Turn the Page Turn the Page, Bob Seger'in 1973 yılında çıkardığı "Back in '72 albümün 5. şarkısıdır. Ayırca şarkıyı bugünkü ününe kavuşturan Amerikalı Thrash, Heavy Metal grubu Metallica'dır. 1998 çıkışlı Garage Inc. adlı cover albümünün ilk CD sinin 4. şarkısıdır Hh antijen sistemi hh antijen sistemi ya da Bombay fenotipi, genetikte, nadir olarak bulunan bir kan grubu sistemini tanımlamak için kullanılır. Bu kan grubun fenotipi ilk kez Hindistan'ın Mumbai olarak da bilinen Bombay bölgesinde Dr. Y.M. Bhende tarafından bulunmuştur. H antijeninin sentezlenmesini sağlayan gen lokusu, ABO kan sistemi genlerinin lokusundan farklı olarak bulunur. Çekinik olan h geni baskın olan H allelinden çok daha az sıklıkta bulunur ve çok nadir olarak "hh" şeklinde homozigot olarak bulunabilir. Bu durumda H antijeni üretilmez ve kan grubu oluşmaz. H antijeninin olmadığı bu kan grubu Anti-A veAnti-B serumları ile test edildiğinde 0 grubu gibi gözükür. A ve B antijenleri, H antijeni ya da maddesi denilen, ortak öncü bir molekülden oluşmaktadır. 0 grubu kanda, H antijeni herhangi bir değişklik geçirmez, bu yüzden de kan hücresi yüzeyinde bir antijen olarak görülmez ve fenotip 0 olarak görülür. H antijeninin (H maddesi) ifade edilememesi durumu, Bombay fenotipi (hh genotipi) olarak görülür. Genetik yapılarında çekinik olarak bulunan "h" alellerinin bir araya gelmesiyle ortaya çıkan durumda, H antijen öncüsü sentezlenemez, bu yüzden de A ya da B grubu enzimleri bulunsa bile antijen üretimi de gerçekleşemez. Sonuç olarak kan grubu fenotipte "0" olarak görülür ancak bu kişinin genotipi AB'dir. Bu fenotipli kişiler, allelerinde A ve B kan grubu genlerini taşıdıkları halde, alyuvarlarında H antijeninden yapılan A ya da B antijenini sentezleyemezler. Alınan kan, hastanın kendi kanında asla bulunamayacak olan, immün bir reaksiyona sebep olan bir antijen içerir. Sonuçta, Bombay fenotipli insanlar AB0 kan grubu sisteminden herhangi birine (Rh faktörü birbirine uydukça) kan bağışlabilirler, fakat A, B ve H antijenlerinden herhangi birini her zaman içeren AB0 kan grubu sistemlerindeki hiç kimseden kan alamaz, sadece diğer Bombay fenotipli insanlardan kan alabilirler. İleri hastane testleri olmayan AB0 kan grupları genel testleri, Bombay fenotipli insanların kan grubunu "0" olarak gösterir. Testlerde Bombay fenotipi "0" olarak görülen hastalar, H geninin iki çekinik allelini kalıtırlar (kan grupları (fenotipleri) "0", genotipleri "hh"dır) ve A ve B antijenlerinin öncüsü H karbonhidratı (maddesi) fukozu sentezleyemezler. Bu yüzden, öncüsü H antijeni bulunmadığından A ya da B antijeninin sentezlenememesi, A ya da B enzimlerinin olup olmamasını düzeltemez. Bu tayine rağmen, 0 negatif diğer grupların bir alt grubu değildir. Bobmay fenotipi ilk kez bulunduğunda, A ve B antijenlerini içermemesi nedeniyle 0 grubuna ait olabileceği düşünülmüştür. Fakat deneyler, Bombay fenotipinin 0 kan grublu insanlardan güvenli kan alamaması nedeniyle H antijenlerinin eksikliği durumunu açıklamış, 0 grubuna ait olmadığını da göstermiştir. Bu fenotipin ortaya çıkması için ebeveynlerin her ikisinde de çekinik haldeki "h" alleli bulunmalıdır. Bu genleri taşıyan iki kişinin ve genlerinin bir araya gelmesi oldukça küçük bir olasılıktır, bu yüzden bu fenotip oldukça az görülür. Bombay fenotipli kan grubu sahipleri sadece diğer Bombay fenotipli kan grubu sahiplerinden kan alabilirler. Bu durum, oldukça ender olarak görülür, bu gruba ihtiyacı olan kişi kan bankalarında bu grubun stoğunu bulamaz. Bu gibi durumlar için, kana ihtiyaçları olabilir düşüncesiyle, kendi kanlarını kan bankalarına bağışlayıp orada saklamaları önerilir, ancak bu herhangi bir ani yaralanma durumunda her zaman geçerli olmayabilir. Ebbsfleet United FC Ebbsfleet United Football Club Football Conference liginde oynayan bir İngiliz futbol kulübü. Kendi evindeki maçlarını Kent bölgesindeki Northfleet-Gravesend'de bulunan Stonebridge Road stadyumunda oynar. Yeni bir stadyum inşa edilmesi söz konusudur. Mayıs 2007'den önce kulüp Gravesend & Northfleet olarak adlandırılıyordu. İsim değişikliği, 1 Mayıs 2007 tarihinde yapılan bir açıklamayla kamuoyuna duyurulmuştur. Kulübün sponsoru, Ebbsfleet Uluslararası Tren İstasyonu'nda hizmet sunan Eurostar'dır Kasım 2007, internet kökenli girişim MyFootballClub ile kulübün çoğunluk hissesinin satışı konusunda bir anlaşma yapıldığı açıklandı. Eğer proje başarılı olursa, sahibi ve yönetimi bakımından İngiliz futbolunda benzersiz bir deneyim olacak. Kadro ve transferleri menajerlerin ve teknik kadronun seçtiği diğer kulüplerden farklı olarak Ebbsfleet United'da takımda yer alacak oyuncuların ve transferlerin seçiminde MyFootballClub üyeleri sözsahibi olacaklar. Gravesend & Northfleet FC, II. Dünya Savaşı'nın ardından 1893'te kurulmuş Gravesend United ve 1890'da kurulmuş Northfleet United'ın birleşmesiyle 1946'da kuruldu. Yeni kulüp evindeki maçlarda kırmızı-beyaz renkleri kullanıyordu ve maçlarını Northfleet United'ın Stonebridge Road stadyumunda oynuyordu. Kulüp, 1979'da kurulan Alliance Premier League (bugünkü Conference National/Blue Square Premier)'e kurucu üye olarak katıldı fakat 2 sezon sonra Southern League Premier'e düştü. Gravesend & Northfleet, 1997-98 sezonunda Southern League'den ayrılıp Isthmian League'e katıldı. 2001-02 sezonunu şampiyon bitirerek Conference'a dönmeyi başardılar ve o tarihten beri Conference'da oynuyorlar. Şu andaki baş antrenör eski Coventry City savunma oyuncusu Liam Daish ve yardımcı menajer Wimbledon'ın eski oyuncularından Alan Kimble'dır. 13 Kasım 2007'de, MyFootballClub isimli site, kulübün satın alınması konusunda kulüp yönetimiyle anlaşıldığına dair bir açıklama yapmıştır. 50.000'den fazla üyesi bulunan MyFootballClub sitesi, 20.000 üyesinin kişi başına ödediği £35'la bir araya getirilen yaklaşık £700,000 ile kulübe ortak oldu. Her üyeye eşit bir hisse düşmektedir fakat kar amacı güdülemeyecek ve kar payı istenmeyecektir. Üyelerin transferler, oyuncu seçimi ve tüm temel tercihlerde birer oy hakkı olacak. MyFootballClub projesinin doğası gereği, Liam Daish'in menajer yerine baş antrenör unvanını kullanacağı duyuruldu. Daish'in teknik kadrosu da görevini sürdürdü. 2008'de profesyonel ligler dışındaki liglerde yer alan takımlar arasındaki FA şampiyonluğunu kazanan takım, İngiltere'de English Football League'in altındaki liglerin en yukarıda bulunanı olan Conference National'da (5. seviyedeki lig) düşme hattında mücadele etmektedir. MyFootballClub MyFootballClub, üyelerinden topladığı parayla bir futbol kulübü satın alarak oyuncu seçimi, transfer ve temel kararlarda yetki sahibi olmak amacıyla kurulmuş bir internet sitesidir. 13 Kasım 2007 tarihinde Ebbsfleet United futbol kulübünün yönetimiyle anlaşarak kulübün çoğunluk hisselerini satın almıştır. Şirket birleşmesi Bir şirketin başka bir şirketi satın alması ya da birden çok şirketin aynı çatı altında bir araya gelmesi durumudur. Çeşitli sebeplerle, farklı, aynı ya da benzer sektörlerdeki şirketler, birbirleri ile birleşebilir ve pazardaki konumlarını değiştirebilirler. 1. Şirketler arasındaki rekabeti azaltmak ve şirketin pazardaki payını arttırmak. Birleşme sonunda ortaya çıkan şirket, her iki şirketin de pazardaki yerlerinden pay alacaktır. Aynı zamanda, o sektördeki firma sayısını azaltacağından, pazardaki rekabet ortamını da azaltacaktır. 2. Verimliliği arttırmak. Birleşme sonucunda, sabit giderler ve toplam üretim maliyetleri azalabilir. Şirketler, ölçek ekonomisinin, kapsam ekonomisinin ve oluşan sinerjinin getirdiklerinden faydalanabilir. 3. Şirket için anahtar bir girdinin (hammadde vb.) düzenli tedarikinin sağlanması. Bir şirket, kendi tedarikçi şirketini satın alabilir veya onunla birleşebilir. Böylece sürekli ihtiyaç duymuş olduğu girdileri sorun olmadan sağlayabilir. Birleşecek olan şirketler aynı sektörde ve aynı coğrafi bölgede(aynı ülkede vb.) işletiliyorsa, bu birleşme yatay birleşmedir. Bu tür birleşmeler aynı sektörde rekabet eden şirket sayısının azalmasına yol açması nedeniyle piyasalarda tekelleşmeyi hızlandırabilir. 19 ve 20. yüzyıllarda genellikle bu tür birleşmeler gerçekleşmiştir. Örnek olarak, Tansaş ile Migros, Shell ile TürkPetrol ve YapıKredi ile Koçbank'ın birleşmeleri yatay birleşmelerdir. Birleşecek olan şirketler arasında alıcı-satıcı ilişkisi varsa, ya da şirket kendi tedarikçisi ile birleşirse, bu dikey birleşmedir. Bu tür birleşmelere başvurulmasındaki başlıca amaç, üretim aşamalarında meydana gelebilecek aksamaların giderilmesi ve stok masraflarının dolayısıyla maliyetlerin düşürülmesidir. Birbiriyle ilgisi olmayan sektörlerde ya da farklı coğrafi bölgelerde(farklı ülke vb.) iş yapan firmaların birleşmeleri, karma birleşmelerdir. Son 50 yılda görülen birleşmeler çoğunlukla bu türdendir. 1965-1975 yılları arasında ABD’de gerçekleşen birleşmelerin yüzde 80’ini karma birleşmeler oluşturmuştur. ABD Federal Ticaret Komisyonu (FTC) , karma birleşmeleri üç alt bölüme ayırıyor. Bunlar; ürün genişletme şeklinde birleşme, pazar genişletme şeklinde birleşme ve diğer karma birleşmeler. Örnek olarak, P&G'nin Gillette'i alması ile P&G, daha önce iş yapmadığı bir alana atılarak ürün yelpazesini genişletmiştir. Üç boyutlu (3D) giydirme (gerçekleme, kaplama veya imge oluşturma), üç boyutlu bilgisayar grafiklerinde otomatik olarak üç boyutlu tel çerçeve modellerini iki boyutlu görüntülere dönüştürme işlemidir. Mimaride çok kullanılan "render" işlemi için ağırlıklı olarak 3D Max programı kullanılır. 3D kat model sayısal ortamda oluşturulduktan sonra malzemeler atanır, sahneye Işıklar ilave edilir ve kamera konur. Render denilen işlem koyulan kameranın baktığı Açıya göre, ışığın tanımladığımız Malzemenin yansıma, yansıtma, geçirgenlik gibi özelliklerine göre sekmeye başlaması sonucu resmin oluşturulmasına denir. Abdulkadir SarÄ± Abdulkadir Sarı (d. 1953, Kadirli, Osmaniye) , Türk bürokrat. İlk ve Ortaöğretimini Osmaniye'de yaptı. 3 yıl Boğaziçi Üniversitesi'nde okuduktan sonra Ankara Siyasal Bilgiler Fakültesi'ne geçiş yaptı. Ankara Üniversitesi Siyasal Bilgiler Fakültesi'ni bitirdi. İlk Kamu görevine 1978 yılında Sakarya'da Maiyet memuru olarak başladı. Sırasıyla Niksar, Muradiye ve Hassa Kaymakam vekilliklerinde bulundu. Bayat, Tuzluca, Oğuzeli Kaymakamlığı görevlerini yaptıktan sonra 1987 yılında Türkiye'de yılın en iyi idarecisi seçildi. Gaziantep Vali Yardımcılığı ve Sarıkamış Kaymakamlığı görevinde bulundu. 25 Eylül 1993 yılında Bingöl Valisi oldu ve OHAL Valiliğine bir süre vekalet etti. 1996 yılında Van Valiliğine atandı, 4 yıl bu görevi yürüttükten sonra Ankara'da İçişleri Bakanlığı bünyesinde çeşitli görevlerde bulundu. Türk İdareciler Derneği Genel Başkanlığı görevinde de bulundu. Daha sonra 2004-2007 yılları arasında Hatay Valiliği yaptı. Ankara'da İçişleri Bakanlığı bünyesinde Merkez Valisi olarak görev yaparken 2009 yılında emekli oldu. İngilizce ve Fransızca bilen Sarı, evli ve 3 çocuk babasıdır. Van valiliği yaptığı sırada Vanspor kulüp başkanlığını yürütmüştür. Ayrıca Türkiye Partisi'nin siyasi işlerden sorumlu genel başkan yardımcılığını da yapmıştır. Ahmet Hamdi Başar Ahmet Hamdi Başar, Limancı Hamdi olarak da tanınırdı (d. 1897, İstanbul - ö. 26 Haziran 1971), Türk siyasetçi. İstanbul Üniversitesi Edebiyat Fakültesi'nin Coğrafya bölümü mezunu olup 1. Türkiye Büyük Millet Meclisi üyelerindendir. İstanbul Liman Şirketi kurucusu ve yöneticisi olması nedeniyle kendisine "Limancı" lâkabı verilmiştir. Cumhuriyet'in kurulması aşamasında eşi Şükûfe Nihal Başar'la, kurucularından olduğu Anadolu ve Rumeli Müdafaa-i Hukuk Cemiyeti'nde önemli çalışmalar yapmışlardır. İstanbul Şişli’deki evlerinde toplantılar düzenlenmiş, kurtuluş mücadelesinin kararları alınmıştır. 1918 yılında İstanbul'da Ahali İktisat Fırkası'nı kurmuştur. 12 Ağustos 1930'da kurulan Serbest Cumhuriyet Fırkası'nın, kuruluşunun üzerinden beş-altı ay geçmeden Limancı Hamdi "(Ahmet Hamdi Başar)" Ankara'ya giderek Atatürk'e gerici unsurların destek olduklarını, partiye akın ettiklerini, buna hâkim olamayacağını, bu hareketin Atatürk'ün kendisine de karşı olduğunu anlatarak partinin kapatılmasını talep etmiştir. Anılarında; Atatürk "Bu vefasızlık neyin nesi?" diye sorduğunda, Atatürk'e büyük bir nezaket içinde "Halk dışarıda kaldı." yanıtını verdiği yazılıdır. Serbest Fırka'nın ortadan kalkması kararının verildiği günün ertesi, Atatürk'le birlikte, iktisat müşaviri ("danışmanı") sıfatı ile, yurtta büyük bir tetkik gezisinde bulunmuştur. Kurucusu olduğu İstanbul Tüccar Derneği'nin önderliğinde, Cumhuriyet'in 2. İktisat Kongresi olan 1948 Türkiye İktisat Kongresi'nin ("22-27 Kasım 1948") tertiplenmesini sağlamıştır. ("Cumhuriyet'in ilk İktisat Kongresi, Atatürk'ün önderliğinde 1923 yılında yapılan İzmir İktisat Kongresi'dir.") Ülke iktisadiyatının "(ekonomisinin)" gelişmesi için büyük çabalar sarf etmiş, kanun teklifleri vermiştir. İsmet İnönü'nün 10 Mayıs 1946'da toplanan Cumhuriyet Halk Partisi Kurultayı'nda verdiği nutukta, Cumhurbaşkanlığı ile Parti Başkanlığını bir arada muhafaza edeceğini belirtmesi üzerine, bu görüşü hatalı bulan Ahmet Hamdi Başar, bu nutkun iradından "(okunmasından)" bir hafta kadar sonra, 19 Mayıs'ta, İsmet İnönü'ye "Açık Dilekçe" isimli bir broşür vererek endişelerini belirtmiştir. Netice alamayınca Cumhuriyet Halk Partisi'nden istifa etmiştir. Demokrat Parti'den adaylığını koymuş, 1950 seçimlerinde Demokrat Parti'nin iktidara gelmesiyle, İstanbul Millet Vekili olarak 1953 yılı sonlarına kadar hizmetlerine devam etmiştir. Ancak ülke kalkınması için yaptığı kanun tekliflerinin kabul görmemesi üzerine hayal kırıklığına uğramış ve 1953 yılında partiden istifa etmiştir. Seçim yasalarını eleştirmiş; körkütük cahil, köyünün hududu dışında dünya mevcut olduğunu da bilmeyen, yüzü örtülü köylü ihtiyar kadınla bir mütefekkirin, bir Ordinaryüs Profesörün aynı kıymet taşıyan reyleriyle bir adamın iş başına geçerek ve aklının kestiğini yaparak ""Ben milletten rey aldım, onun namına bu işi yapıyorum"" denmesine karşı çıkmış; buna demokrasi, halk hakimiyeti denemeyeceğini vurgulamış ve ""Böyle şey olmaz!"" diyerek tepkisini sert bir biçimde göstermiştir. https://web.archive.org/web/20160304234415/http://www.diewelt-dertuerken.de/index.php/ZfWT/article/view/294/k_gul Kara Murat Fatih'in Fedaisi Kara Murat Fatih'in Fedaisi; 1972 yapımı Türk filmi. Yönetmenliğini Natuk Baytan'ın yaptığı Kara Murat Fatih'in Fedaisi, Kara Murat serilerinin ilk filmidir. Osman Aydın (vali) Osman Aydın (d. 1946, Erbaa, Tokat), Türk bürokrat. İstanbul Üniversitesi Hukuk Fakültesi'ni bitirdi. Göynücek ve Arapgir Kaymakam Vekillikleri, Gölhisar, Ağın, Hopa, Kızıltepe ve Erdemli Kaymakamlıkları, İçişleri Bakanlığı İdari ve Mali İşler Daire Başkanlığı, İçişleri Bakanlığı Müşavirliği, Müsteşar Yardımcılığı, Elazığ, Kütahya Valilikleri yaptı. 5 Mart 2007 tarih ve 11773 sayılı Bakanlar Kurulu Kararı ile Konya Valiliğine atanmıştır. İçişleri Bakanlığının 10 Haziran 2009 tarihli 10030 numaralı yazısı ve Bakanlar Kurulunun 11 Haziran 2009 tarihli kararıyla Nevşehir Valiliği görevine atanmıştır. 2010 aralık ayında bir kararname ile Merkeze alınmıştır. Evli ve 2 çocuk babasıdır. Kadir Koçdemir Dr. Kadir Koçdemir (d. 1 Ekim 1964, Orhaneli Türkiye), Türk bürokrat ve siyasetçi. Ankara Üniversitesi Siyasal Bilgiler Fakültesi'ni 1985'te bitirdi. Federal Almanya'da lisan eğitimini müteakip idare sistemi hakkında uygulamalı staj yaptı. Hamburg Üniversitesi Hukuk Fakültesinde "Avrupa Birliği ve İdare Hukuku" ve İnönü Üniversitesi Sosyal Bilimler Enstitüsünde "İdari Yapı Kalkınma İlişkileri" konusunda yüksek lisans öğrenimi gördü. Kamu Diplomasisi Kursu ve Millî Güvenlik Akademisini bitirdi. Hacettepe Üniversitesinde " Modern Millî Devlet ve Küreselleşme" konulu teziyle doktora derecesi aldı. Azerbaycan İlimler Merkezi'nce fahri doktora unvanı verildi. Mülki idare amirliği mesleğine Ağrı Kaymakam Adayı olarak başladı. Şebinkarahisar, Eskipazar, Kulp, Afşin kaymakamlıkları, Mahalli İdareler Genel Müdürlüğü Daire Başkanlığı ve Genel Müdür Yardımcılığı ile Burdur, Elazığ ve Eskişehir valilikleri yaptı. 2014 Türkiye yerel seçimleri'nde MHP'den Bursa büyükşehir belediye başkan adayı oldu. TBMM XXV. ve XXVI. Dönem Bursa milletvekili seçildi. Avrupa Birliği Uyum Komisyonu ve Türkiye-AB Karma Parlamento Komisyonu üyeliği yaptı. İleri düzeyde Almanca ve orta düzeyde İngilizce bilmektedir. Telif, çeviri kitap ve makaleleri vardır. Evli ve 4 çocuk babasıdır. Gülşehri, Sorgun Gülşehri, Yozgat'ın Sorgun ilçesine bağlı bir beldedir. 1999 yılında Hoşumlu ve Çöteli adlı iki köyün birleşmesiyle kurulmuştur. Hoşumlu köyü, şu anda köyün aşağısındaki "kışla" denilen yerde iken daha güvenli olduğu için bugünkü yerine taşınmıştır. Köy çevreye hakim yüksek bir yere kurulmuştur. Doğal kaynak sularının bolluğu havasının temizliği ile ünlüdür. Geçim kaynağı tarım ve hayvancılıktır. Tahıl, bakliyat, şeker pancarı, sebze meyve yetiştirilir. Köyden Yeşilırmağın bir kolu olan "Büyüköz" çayı geçer. Ayrıca 2014 yılında sulama amaçlı gölet yapılmıştır. Çöteli köyü ise Sivas'tan göç eden aileler tarafından kurulmuştur. İki köy arası yaklaşık 1 km dir. Beldeye daha sonradan Faraşlı ve Keser köyleri de katılmıştır. 2009 yılında İtalya'nın İmperia belediyesine bağlı Pietrabruna beldesi ile kardeş köy oldu. Tansel Çölaşan Tansel (Tuğcu) Çölaşan (d. 11 Ekim 1943, Ankara), Türk yargıç, Atatürkçü Düşünce Derneği eski Genel Başkanı ve Danıştay Eski Başkanvekilidir. Ankara Üniversitesi Hukuk Fakültesi'ni 1964 yılında bitirmiştir. 16 Ocak 1967 tarihinde Danıştay Yardımcısı unvanıyla mesleğe başlamıştır. 11 Şubat 1981 tarihinde Danıştay Kanunsözcülüğüne atanmış, 14 Mayıs 1981 tarihinde görev unvanı Danıştay Savcısı olarak değişmiştir. Danıştay Kıdemli Tetkik Hakimliği görevini sürdürürken 4 Mart 1992 tarihinde Danıştay Üyeliğine, 4 Temmuz 2001 tarihinde Danıştay Başkanvekilliğine ve 14 Eylül 2006 tarihinde de Danıştay Başsavcılığına seçilmiştir. 11 Mart 2008'de 27 Mayıs Darbesi'nin ortaya çıkışı hakkında neden sonuç ilişkisine değinmiş ve Adnan Menderes ve arkadaşlarının asılmasını coşkuyla karşılamış olanlar olduğunu belirttiği konuşması hakkında bir kısım medyada yerici haberler yer almıştır. Tansel Çölaşan asılsız olduğunu belirttiği haberlere şu şekilde cevap vermiştir: “Benim belirttiğim şuydu: "85 yılın sonunda çağdaş Türkiye’ye bakın. Demokrat Parti döneminde bölücülüğe ve irticaya bu kadar referans verilmeseydi 27 Mayıs ihtilali olmazdı. Bugün hâlâ Kurucu Meclis’in yaptığı 61 Anayasası’na erişmek için çabalıyoruz ama o zamanın getirdiği özgürlükler ortamına ulaşamıyoruz. Bir anayasa neyle gelirse gelsin bu hürriyet ortamını getirmişse ben 27 Mayıs için devrim derim."” Danıştay Saldırısı ardından yaptığı açıklamada saldırgan Alparslan Arslan'ın yakalandığı sırada "Allah'ın askeriyim, "Allahu ekber" diye bağırdığını, bunu görevlilerin kendisine söylediğini belirtmişti. Bazı gazetelerde Tansel Çölaşan'ın bu konuda asılsız iddia'da bulunduğu yönünde yanlış haberler verilmiş, Çölaşan ise bu konuda açtığı davada haklı bulunmuş ve tazminat kazanmıştır. 14 Haziran 2010'da yapılan Atatürkçü Düşünce Derneği (ADD) 11. Olağan Genel Kurulu'nda ADD Genel Başkanı olmuştur. Gazeteci yazar Emin Çölaşan'ın eşidir. 1948 Türkiye İktisat Kongresi 1948 Türkiye İktisat Kongresi, 22-27 Kasım 1948'de, Ahmet Hamdi Başar "(Limancı Hamdi)" 'ın kurduğu İstanbul Tüccar Derneği'nin girişimiyle İstanbul, Taksim Belediye Gazinosu'nda yapılmış; irtibat merkezi olarak, Galata Yolcu Salonu'nun 3. katındaki tarihi Liman Lokantası, sabahtan gece yarısına kadar, kongre üyelerinin emrine amade kılınmıştır. Atatürk'ün 1923 yılında tertiplediği "(düzenlendiği)" İzmir İktisat Kongresi'nden sonra 2. defa düzenlenen, Cumhuriyetin en önemli ve özellikli kongresidir. 1923 İzmir İktisat Kongresi Atatürk tarafından düzenlenip, ilk Kongre olma özelliğini taşırken; bu defa bu ikinci Kongre halk kuruluşları tarafından, tamamen halkın, İnönü'nün ekonomi politikalarına karşı demokratik bir kalkışma niteliği taşıması daha da büyük bir önem arz etmektedir. Öyle ki, 27 yıllık ilk Cumhuriyet hükümetinin değişerek, 1950 seçimlerinde Demokrat Parti'nin ezici çoğunluğuyla iktidara gelmesi, Millî Şef'liğin sona ermesi ve dolaylı olarak da 1960 Darbesi'ne yol açan etkenlerden biri olması özelliğine de sahiptir. İnönü Hükümeti'nin, özel teşebbüse baskıcı ekonomik politikalarına karşı bir tepki olarak düzenlenmiştir. Özetle, Türk sanayici ve iş adamlarının da ülke ekonomisinde söz sahibi olmak istemeleri; Muamele Vergisi gibi sanayileşmeye engel teşkil eden "(engel olan)" vergilerin kaldırılması veya yeniden gözden geçirilmesi talep edilmektedir "(istenmektedir)". Ülke çapında 1300'den fazla iş adamı ve sanayiciye davetiye gönderilmiş, 1100 kadar katılımcı yurdun her köşesinden gelerek Kongreye katılmıştır. Kongrenin devamı müddetince "(süresince)" Galata Yolcu Salonu'nda bir irtibat "(bağlantı)" bürosu kurulmuş ve bu büro 4 Aralık 1948 Cumartesi akşamına kadar çalışmıştır. "1948 Türkiye İktisat Kongresi"'nin kanuni ve idari mesuliyeti "(sorumluluğu)" İstanbul Tüccar Derneği'ne aittir. İstanbul Tüccar Derneği Yönetim Kurulu, 29 Haziran 1948 Salı günü yaptığı toplantıda, memleketin aktüel "(güncel)" iktisadi meselelerini "(sorunlarını)" memleket ölçüsünde bir inceleme ve müzakere "(fikir alışverişinde bulunma, oylama)" konusu yapmak üzere İstanbul'da bir Türkiye Ticaret ve İktisat Kongresi akdini kabul ve bu hususta "(konuda)" hazırlanan yönetmeliği tasdik ederek "(onaylayarak)", Kongrenin düzenlenme ve idaresi için İstanbul Ticaret ve Sanayi Odası, Bölge Sanayi Birliği, Türkiye İktisatçılar Derneğiyle İstanbul Tüccar Derneği temsilcilerinden müteşekkil bir Tertip Komitesi "(düzenleme alt kurulu)" oluşturulmasını karar altına almıştır. Bu karar üzerine kurulan Tertip "(düzenleme)" Komitesi, ilk içtimaını "(toplantısını)" 3 Ağustos 1948 Salı günü saat 17:00'de İstanbul Ticaret ve Sanayi Odası'nda yapmış ve Kongre Yönetmeliğini tasdik "(onaylama)" ve gündemini tespit ederek "(belirleyerek)" faaliyete "(çalışmaya)" başlamıştır. Kongrenin toplanmasını ve idaresini temin "(sağlamak)" için İstanbul Ticaret ve Sanayi Odası, İstanbul Bölge Sanayi Birliği, Türkiye İktisatçılar Derneği ve İstanbul Tüccar Derneği'nden yollanmış üçer temsilci ile Türk Ekonomi Kurumu'nun temsilcilerinden oluşan bir "Tertip Komitesi" "(düzenleme alt kurulu)" oluşturulmuştur. Kongreye; zamanın milletvekilleri, devlet teşekkülleri mensupları "(kamu kuruluşları yetkilileri)", profesör ve akademisyenler, matbuat erkânı "(gazeteciler)", tüccarlar, sanayiciler ve iş adamları katılmışlardır. Basın, Kongre görüşmelerini uzun süre gündemde tutmuştur. bakımlarından incelenmesidir. tarafından yapılmıştır. İdare Hey'eti Azasından İdare Heyeti Azasından Katipler: Kemalettin Gazezoğlu Kemalettin Gazezoğlu (d. 1923, Çankırı Türkiye)- (ö. 1976), Türk bürokrat. 1946'da Ankara Üniversitesi Siyasal Bilgiler Fakültesi'ni bitirmiş, aynı yıl Çankırı'da Maiyet Memuru olarak göreve başlamıştır. Kaymakamlık, Mülkiye Müfettişliği görevlerinde bulunmuştur. 1960-1961 yılları arasında Bingöl, 1961-1964 yılları arasında Erzincan, 1964-1966 yılları arasında Amasya, 1966 - 1968 yılları arasında Şanlıurfa, 1968-1970 yılları arasında Trabzon, 1970-1972 yılları arasında Afyonkarahisar ve 1972-1975 yılları arasında Hatay valilikleri yapmıştır. Erzincan valiliği sırasında 2 yıl boyunca Belediye Başkanlığı görevinde de bulunmuştur. Kemal Kurt Kemal Kurt (d. 29 Ekim 1947, Çorlu – ö. 21 Ekim 2002, Berlin), Türk asıllı Alman yazar, tercüman ve fotoğrafçı. 1990'dan sonra serbest yazarlık yapmaya başladı. Alman Yazarlar Birliği üyesi olan Kurt'un, Almanca öykü, şiir, roman, deneme, çocuk kitabı, film senaryosu ve radyo oyunları yayınlandı. Alman radyo ve televizyonu için öykü ve senaryolar yazdı. Türkiye'de iki kitabı (Bizim Mahallenin Çinlisi, Belge, 1992; Yedi Odalı Bir Ev, Yapı Kredi, 1994) ve bir çevirisi (İran - Soluyor Çiçekler Parmaklıklar Ardında, B. Nirumand, Belge, 1990) yayınlandı. Kemal Kurt 21.10.2002 tarihinde Berlin'de yaşamını yitirdi. Evli ve iki çocuk babasıydı. 1991 ve 2000'de Berlin'deki Preussische Seehandlung Vakfı bursunu, 1999'da Los Angeles'te Lion Feuchtwanger'in evi Villa Aurora'da , 2000'de İskoçya'daki Hawthornden şatosunda ve Rodos'taki Waves of Three Seas yazarlar evinde çalışma bursları aldı. Meddah Geliyor WDR, Radio Bremen ve Saarländischer Rundfunk tarafından en iyi kitaplar listesine alındı; Beş Parmak ve Ay Alman Çocuk Kitapları Akademisi tarafından 1997 Aralık ayının en iyi kitabı seçildi. Orta Asya BirliÄŸi Orta Asya Birliği, Kazakistan, Kırgızistan, Tacikistan, Türkmenistan ve Özbekistan olmak üzere beş eski Sovyet Orta Asya cumhuriyetlerini kapsayan, 26 Nisan 2007 tarihinde Kazakistan Cumhurbaşkanı Nursultan Nazarbayev tarafından önerilip kurulan bir örgüttür. Bugüne kadar Kazakistan ve Kırgızistan devlet başkanları iki devlet arasında bir "Uluslararası Yüksek Kurulu" oluşturmak için bir anlaşma imzaladı. Buna ek olarak Kazakistan, Özbekistan ve Kırgızistan, Ebedi Dostluk Antlaşması imzalamıştır. Kırgızistan'ın illeri Kırgızistan 7 vilâyete bölünmüştür. (Tekil: "oblast", Çoğul: "oblastlar"); Kırgızistan coğrafyası Kırgızistan, Orta Asya'da, Çin'in batısında karayla çevrili bir ülkedir. Orta Asya'nın yeni bağımsız ülkelerinin en küçüğü olan Kırgızistan, yaklaşık 198,500 kilometrekarelik yüzölçümüyle Türkiye Cumhuriyeti'nin Doğu Anadolu Bölgesi ile hemen hemen aynı büyüklüktedir. Millî toprakları yaklaşık olarak doğudan batıya 900 kilometre, kuzeyden güneye 410 kilometre halinde erişmektedir. Kırgızistan, güneydoğuda Çin, kuzeyde ve batıda Kazakistan, güneyde ve batıda da Özbekistan ve Tacikistan ile sınırlıdır. Orta Asya'nın Stanilist bölümünün beş cumhuriyete ayrılmasının bir sonucu olarak çok sayıda etnik Kırgız, Kırgızistan'da yaşamamaktadır. Hukuken Kırgızistan topraklarının bir parçası ancak coğrafi olarak buradan birkaç kilometre uzakta ikisi Özbekistan'da biri Tacikistan'da bulunan üç kuşatılmış bölge tanınmaktadır. Kırgızistan arazisinde bir arada millî toprakların %65'ini işgal etmekte olan Tanrı ve Pamir Dağları sistemleri hüküm sürmektedir. Tanrı Dağları sisteminin Alay sahası bölümü, ülkenin güneybatısından doğusuna doğru hilal şeklinde hüküm sürmektedir ve ana Tian Shan sahası doğuda Çin içine girerek Sincan Uygur Özerk Bölgesi'ne erişmeden önce, güney Kırgızistan ve Çin arasındaki sınır boyunca ilerler. Kırgızistan'ın ortalama rakımı 7.439 metrelik Cenğiş Çokusu tepesi ile Oş yakınındaki 394 metrelik Fergana Vadisi arasında 2.750 metredir. Ülkenin hemen hemen %90'ı deniz seviyesine göre 1500 metreden daha yüksektedir. Kırgızistan, yüksek Tanrı Dağlarında kuru kıtasal ("karasal") kutupsal; güneybatı ("Fergana Vadisi")'nda subtropikal; kuzey dağ eteklerinde ılıman bir iklime sahiptir. verimli hidroelektrik, önemli altın yatakları ve ender toprak metallerinden; yerel işletilen kömür, petrol ve doğal gaz; nefelin, cıva, bizmut, kurşun ve çinko gibi diğer yatakları bulunur. tarıma uygun topraklar:% 7, daimi ekilebilen:% 0, otlaklar:% 44, ormanlık arazi:% 4, diğer:% 45 (1993 verilerine göre). Ayrıca Kırgızistan'da dünyanın en büyük doğal büyüyen ceviz ormanı, Celal-Abad ilinde, Arslanbob'da yer alır. "toplam:" 198,500 km² "kara:" 191,300 km² "su:" 7,200 km² Yüzölçümü karşılaştırması: Doğu Anadolu Bölgesi'nden biraz büyük Dünya ülkeleri ile karşılaştırması: Dünya'da 86'cı sıradadır. Toplam kara sınırları 3.051 km, komşu ülkeleri Çin ile 858 km, Kazakistan ile 1,224 km, Tacikistan ile 870 km ve Özbekistan ile 1,099 km sınırdır. Kıyılar: 0 km (denize kıyısı yok) RakÄ±m: "en düşük:" Kara Derya 132 m "en yüksek:" Cenğiş Çokusu ("Zafer Doruğu") 7,439 m Kırgızistan'da toplam yüzölçümü 7000 km³ bulan irili ufaklı ikibine yakın göl ve göletler bulunur. Bunların çoğunluğu deniz seviyesinden 2500 ila 4000 metre yükseklikte buzulların erimesiden oluşan küçük dağ gölleridir. Issık Gölü, Son Gölü ve Çatır Gölü ülkenin en büyük üç göllerindendir. Diğer tanınmış Sarı-Çelek, Kal Suu, Kara Suu, Merzbaher, Kulun, Ai, Kara Toko, Saltı ("Myortvoye") ve Ala Göl gibi göller vardır. Tanrı Dağları'nın Kırgızistan sınırları içindeki Ala adı verilen bölümleri; Ali Güngör (bürokrat) Ali Güngör (d. 1945, Ankara), Türk bürokrat. Ankara Üniversitesi Hukuk Fakültesi’ni bitirdi. Nallıhan Kaymakam Vekilliği, Gülnar, Gülşehir ve Kozluk Kaymakamlıklıkları, İçişleri Bakanlığı İller İdaresinde Şube Müdürlüğü, Mülkiye Müfettişliği, Teftiş Kurulu Başkan Yardımcılığı, Teftiş Kurulu Başkanlığı, Bakanlık Müşavirliği, Ardahan Valiliği, Bartın Valiliği yaptı. 30 Aralık 2005 tarih ve 9864 sayılı kararı ile Erzincan’a vali olarak atanmıştır. Evli ve 3 çocuk babasıdır. Oş Havalimanı Oş Havalimanı (IATA: OSS, ICAO: UAFO). Kırgızistan'ın Oş İli'ne bağlı Oş şehrinde bulunan bir havalimanı. Süleyman Dağı Süleyman Dağı ("Taht-ı Süleyman", "Süleyman Kayası" veya "Süleyman Tahtı" olarak da bilinir), tamamen Kırgızistan'da bulunan tek Dünya Mirası alanıdır ('nı Çin ve Kazakistan'la, Batı Tanrı Dağları'nı Kazakistan'la paylaşır). Oş şehrinde bulunur ve bir zamanlar Müslüman ve Müslüman öncesi hacılar için önemli bir yerdi. Kayalılar, Fergana Vadisi'ni çevreleyen ovaların ortasında aniden yükselmekte ve turistler için popüler bir yerdir. A Woman (film, 1915) A Woman (Bir Kadın), Charles Chaplin'in yazdığı, yönettiği ve rol aldığı 1915 yapımı sessiz bir filmdir. Chaplin'in Essanay Studios'daki 9. filmidir. İlk olarak A Busy Day filminde, ikinci olarak da kendine iş bulmak amacıyla kılık değiştiren bir aktörü canlandırdığı The Masquerader filminde kadın kılığına giren Chaplin, bu filmde üçüncü ve son kez bir kadını canlandırmıştır. Edna, anne ve babası ile birlikte parkta vakit geçirmektedir. Bir ara karısı ve kızının uyumasını fırsat bilen baba ordan ayrılarak başka bir bayana kur yapar. Bu sırada rastladığı Charlie tarafından göle atılır. Parkta boş boş gezen Charlie, yalnız kalan anne kızın yanına gider, sohbet esnasında onlar tarafından çaya davet edilir. Edna'dan hoşlanan ve bu fırsatı kaçırmayan centilmen Charlie, evde hanımlarla çay içip sohbete başlar. Bu sırada Edna'nın babası gelir ve parkta kendisini göle atan adamı evinde görünce deliye döner. Üst kata kaçan Charlie, Edna'nın kıyafetlerini giyer; hatta inandırıcı olabilmek için bıyıklarını bile keser. Bu hoş hanımdan(!) etkilenen Edna'nın babası ona kur yapmaya başlar. Son sahnelerde Charlie'nin gerçek kimliği ortaya çıkar. Frunze Frunze ÅŸu anlamlara gelebilir; SÃ¼leyman Necmi Selmen Süleyman Necmi Selmen (d. 1871, Bafra, Samsun - ö. 14 Mayıs 1943), Türk siyasetçi. Büyük Çerkes sürgününde Anadolu'ya gelerek Samsun yöresine yerleştirilen bir Vubıh ailesindendir. Mülkiye mektebini (Siyasal Bilgiler Fakültesi) bitirdi. Maliye memurluğu stajını Sivas'ta tamamladıktan sonra Divriği, Gümüşhacıköy, Zile ve Merzifon ilçelerinde kaymakam olarak görev yaptı. 1908'de Çorum, 1909'da Yozgat'ta mutasarrıf olarak bulundu. Osmanlı Meclis-i Mebusan I. ve II. Dönem Canik (Samsun) mebusluğu yapmıştır. I. Dünya Savaşı'nda meclisin kapanması üzerine Canik Mutasarrıflığı'na getirildi. Aynı yıl Ankara ve 1916'da Diyarbakır vali vekilliğinde, 1918'de Sivas, 1919 da Trabzon valiliklerinde, 1922'de Sinop Mutasarrıflığı'nda, 1923'te Kastamonu Valiliği'nde bulundu. Anadolu ihtilali yıllarındaki görevleri sırasında Kuva-yi Milliye'yi aktif olarak destekledi. TBMM'nin ikinci devresine Canik (Samsun) milletvekili olarak katıldı. Bundan sonra VI. ve VII. Dönem Samsun milletvekilliği yapmıştır. Evli ve iki çocuk babasıdır. II. Dönem Amasya milletvekili Osmanbey Selmen'in kardeşidir. Kırgızistan'da ulaşım Ülkenin dağlık yerşekillerinden ötürü büyük ölçüde kısıtlanmıştır. Yollar yüksekliği 2000 metre ve üzerini bulabilen rakımlar ve dik vadilerden dolayı sık sık viraj yapmak durumundadır. Kış boyunca ulaşım ülkenin kimi yüksek rakımlı ve tenha bölgelerinde hemen hemen imkânsızdır. Bunun yanında ulaşımı güçleştiren diğer etmenlerden biri de kara ve demiryolunun bugün uluslararası sınırlarla kesilmesidir. Bu da, yolların kapalı olmadığı yerlerde birçok zaman alıcı formalite gerektirdiğinden pek tercih edilmemektedir. Ülkede geziler ya da kısa ulaşımda atlarda kullanılabilir. Topeka AnayasasÄ± Topeka Anayasası (1855), ABD'de, Kansas'ta kölelik yanlısı yönetime karşı, kölelik karşıtı bir yönetimin oluşmasına yol açan anayasa. 1854 tarihli Kansas-Nebraska Yasası yeni kurulan Kansas ve Nebraska topraklarında kölelik sorunu dahil bütün iç sorunlarda kendi kendini yönetim ilkesinin uygulanmasını öngörüyordu. Dolayısıyla bu topraklarda oluşacak yönetimlerin niteliği büyük önem kazanmıştı; sonuçta kölelik yanlıları Kansas'ta kendi denetimlerinde bir yasama meclisi oluşturmayı başardılar. Bunun üzerine bu topraklarda yerleşmiş olan kölelik karşıtları Topeka'da 23 Ekim - 12 Kasım 1855 arasında bir anayasa meclisi topladılar; benimsedikleri Topeka Anayasası ile de köleliği yasakladılar. 15 Aralık'ta yapılan halkoylamasında bu anayasa kabul edildi, ama özgür Siyahların Kansas topraklarına girebilmeleri üçe bir çoğunlukla reddedildi. 15 Ocak 1856'daki seçimlerde kölelik karşıtı bir vali ile Yasama Meclisi'nin işbaşına gelmesi üzerine