Kemal, Adıyaman, Pamukkale ve Rusya Saint Petersburg Devlet Üniversitelerinden "Onursal Bilim Doktoru" unvanını aldı. Uludağ Üniversitesi ve Moskova Kültür ve Sanat Üniversitesi ise Günay'ı "Onursal Profesör" unvanlarına layık gördü. Aynı şekilde Macaristan Cumhuriyeti, Avusturya Cumhuriyeti, Belçika Krallığı ve Hollanda Krallığı tarafından devlet nişanlarıyla ödüllendirildi. Mahmudiye (kalyon) Mahmudiye, Osmanlı Donanması'na ait kalyon tipi savaş gemisidir. 1829'da, II. Mahmud zamanında mühendis Mehmet Efendi ile mimar Mehmet Kalfa tarafından İstanbul tersanesinde inşa edilmiştir. Padişah II. Abdülhamid zamanında, kızağa çekilerek sökülmüştür. Üç ambarlı 128 toplu kalyon olarak yapıldığı dönemde dünyanın en büyük savaş gemisi olan Mahmudiye Kalyonu, çok büyük bir savaş gemisidir. Okyanuslara hükmeden İngiliz ve Fransız gemilerinden bile daha büyük olan bu gemi Kırım Savaşı'na katılmış ve çok büyük yararlılıklar göstermiştir. Mahmudiye Kalyonu'nun 1:33 ölçekli modeli İstanbul Deniz Müzesi'nde sergilenmektedir. Kosova (kalyon) Kosova, Osmanlı Donanması'na ait kalyon tipi savaş gemisi. 1858 yapımı olup, 3538 ton ağırlığında ve 700 Beygir gücündeki kalyon, 79 adet topa sahipti. Kosova (anlam ayrımı) Kosova ÅŸu anlamlara gelebilir: Kosova Kosova (), resmî adıyla Kosova Cumhuriyeti (, ), Balkanlar'da yer alan ve dünyada sınırlı tanınırlığa sahip denize kıyısı olmayan bir ülke. Kuzeyde ve doğuda Sırbistan, güneyde Kuzey Makedonya ve Arnavutluk, batıda ise Karadağ ile komşudur. 1999 yılında Birleşmiş Milletler kontrolü altına alınan Kosova, 2008 yılında Sırbistan'dan tek taraflı olarak bağımsızlığını ilan etti. Mart 2020 itibarıyla 97 ülke tarafından tanınmaktadır. Kosova'nın bağımsızlığını tanımayan Sırbistan, bölgeyi kendisine bağlı Kosova ve Metohiya Özerk Bölgesi olarak kabul etmektedir. Kosova'da bağımsızlık ilanının ardından, denetim, Birleşmiş Milletler'den Avrupa Birliği'ne geçti. Kosova'daki Avrupa Birliği temsilciliği, bundan sonra Uluslararası Sivil Temsilcilik adı altında hizmet vereceğini açıkladı. Böylece Birleşmiş Milletler'in de 1999 yılından bu yana Kosova'da üstlendiği yönetim sona ermiş oldu. Kosova'da Avrupa Birliği ülkelerinden 1900 polis ve yargı mensubu görev yapacak. Kosova bu şekilde bağımsızlığını tanıyan ülkeler tarafından Avrupa'nın 50. ülkesi olarak sınıflandırılmıştır. Roma İmparatorluğu’nun zamanında Kosova bölgesi adlandırmalarından biri "Dardania" idi. “Dardania” adlı bu küçük yönetim bölgesinin, bugünkü Kosova topraklarıyla kesiştiği mevkileri vardır. Dardania, "Moesia Superior" adlı eyaletin içindeki küçük bir bölgenin adı idi. Günümüzde Kosova'da Dardanlara ait olduğu düşünülen bazı kalıntılara rastlanmıştır. Kosova'da yaşayan Arnavutların çoğu, kendilerinin Dardanlar ve İlirlerin vârisleri olduklarına inanır. Bu teorinin kanıtı olarak da; insan yapısı, aynı kültür ve dilin konuşulması fikirleri belirtilir. Dardanlar yapı olarak güçlü ve sert insanlar olarak izah ediliyor. Roma İmparatorluğu devrinde ve bu imparatorluğunun ikiye ayrılması sonrasında Doğu Roma İmparatorluğu sınırları içinde kalan (3. ve 4. yüzyıl) Kosova muhitinde Hun, Avar, Bulgar, Peçenek, Uz gibi kavimlerin geçici ve kalıcı yerleşmeleri de söz konusu olmuştur. Slavların bölgeye gelişleri ise, 7. yüzyıldan sonra olmuştur. M. S. 5. yüzyılda Hunların bilhassa Attila önderliğinde birleşerek oluşturdukları devlet döneminde Balkanlar (Kosova’yı da içine alacak şekilde), Hunların geçici ve kalıcı iskânlarına sahne olmuştur. 6. yüzyılda Tuna'nın kuzeyine yerleşen Avarlar, buraya doğru ilerlemişlerdir. Bu devrin dil ve kültür kalıntılarına dair arkeolojik buluntular, Balkanlar’ın çeşitli bölgelerinde vardır. Doğu Roma İmparatorluğu zamanında Doğu Roma (Bizans) ordusunda ve Doğu Roma topraklarının uçlarına (ki Kosova bölgesi uçlara yakındır) Türk boyları özellikle yerleştirilmiştir. Bundaki amaç, sınır güvenliği, ordu ihtiyacı ve bu boyların merkezden uzak tutulmasıydı. Bugün Kosova’nın Gora bölgesinin dağlık arazisinde rastlanan kayalara kazınmış hâldeki damga şekillerinin, Osmanlı öncesi Türk izlerinden biridir. Bu şekillere dair yapılan dilsel incelemeler, bunların Göktürk Alfabesinin şekilleriyle olan yakınlığına işaret etmektedir. Kosova, Bizans'ın zayıfladığı dönemlerde Bulgarların ve Sırpların egemenliğine girmiştir. Kosova, Bizans'ın zayıfladığı dönemlerde Bulgarların ve Sırpların egemenliğine girmiştir. 1444'te Arnavut ve Karadağ prenslikleri Balkanlar'daki Osmanlı yayılmasına karşı bir askeri savunma birliği oluşturdular. Birliğin kurucusu Arnavut Akçahisar (Kruya) Prensi Gjergj Kastrioti (İskender Bey) oldu. Katolik beyi Gjergj Kastrioti, bir zamanlar Osmanlı devşirmesi olduğu ve Osmanlı ordu bürokrasisinde yer aldığı için İskender Bey adıyla anılmaktadır. Katolik Kastrioti şahsiyeti adı ve kimliği altında günümüzde modern Arnavut kimliği ve milliyetçiliği oluşturulmaya çalışılmaktadır. Bu kimlik de Osmanlı devrinden yakın devirlere kadar gelen Arnavut kimliğiyle örtüşmemektedir. Birlik Venedik Cumhuriyeti tarafından da desteklendi. Mart 1444'te İskender Bey o zaman Venedik hâkimiyetindeki liman şehri Leş (Alessio)'da bölgenin en önemli prenslikleri olan Thopia, Muzaka, Ballsha ve Crnojevic aileleriyle bu birliği kurdu. Daha ufak diğer kuzey Arnavut aşiretleri de bu birliğe katıldılar. Osmanlılara karşı mücadele için kendi aralarındaki anlaşmazlıkları bir tarafa bıraktılar. İskender Bey birliğin komutanlığına seçildi. Alınan siyasî kararlarda bütün birlik üyelerinin kabul etmesi şartı vardı. 1444'te İskender Bey, Osmanlı ordusunu Torviol Ovası'nda yenmeyi başardı. 1450'de Akçahisar’ı kuşatan Osmanlı birlikleri kuşatmayı kaldırmak zorunda kaldılar. 1451'de İskender Bey Napoli Krallığı ile bir ittifak kurdu. 1452'de Osmanlı ordusu Mokrica ve Meçadi'de yenildi. 1453'te İstanbul'un fethi üzerine Arnavutlar, Napoli, Venedik, Papalık ve Macaristan Krallarından maddî yardım almaya başladılar. 1462'ye kadar Arnavutlar her yıl Osmanlı ordusunu püskürtüyor, ama ertesi yıl Osmanlılar tekrar aynı güçle geliyorlardı. 1460 ve 1463'te yapılan ateşkesler dışında Arnavut-Osmanlı savaşı hiç durmadan sürdü. 1462'de İskender Bey önemli bir şehir olan Ohri'yi almayı başardı. 1466'da Akçahisar’ın ikinci kuşatması da Arnavut Birliği'nce engellendi. Fakat aynı yıl Osmanlılar Shkumbin Vadisi'nde Elbasan Kalesi'ni kurmayı başardılar. 1467'de Akçahisar’ın üçüncü kuşatması da birlikçe engellendi. 1468'de İskender Bey'in ölümüyle Leç Ligi zayıflamaya başladı. Venedik'in yardımıyla Kuzey Arnavutlar Osmanlılarla mücadele etmeyi sürdürdüler, ancak Venedik yönetimindeki İşkodra 1479'da Osmanlılarca fetholununca, Arnavut direnişi sona ermese de zayıfladı. Bundan sonra bölgenin tamamı Osmanlı hâkimiyetine girdi. 1389-1913 yılları arasında Kosova, Osmanlı-Türk hâkimiyetinde kaldı. Kosova'nın çok önemli batı-doğu ticaret yolları üzerinde bulunması nedeniyle, Osmanlı yönetimi Venedik'in de kontrolüne yakın olan bölgenin geri kalan kısımlarının aksine yoğun bir devşirme-İslamlaştırma politikasını Kosova'da uyguladı. Kosova bölgesinde Osmanlı devlet yönetimiyle beraber, Roma devrinden beri sürekli olarak sağlanamayan düzenlilik sağlanmıştır. Bölge, Osmanlı öncesinde buralarda yaşayan Müslüman olmayan Türklerle, Osmanlı Devleti ile beraber artan Müslüman Oğuz Türkleriyle Türklük açısından iyice yoğun nüfuslu bir hâle geldi. 1912 yılı civarlarıyla beraber Osmanlı hükümranlığının kalktığı zamana kadar Kosova’da Türkçe, genel kültürel dil kimliğindeydi. Zaten bölgedeki Türk nüfusu da bunu sağlayan önemli sebeplerin başında geliyordu. Bölgenin Türk olmayan halkları, Türkçe ile hem dinî yönden hem kültürel yönden iyice geliştiler. Bunun neticesinde de Kosova ve çevresi, Osmanlı Devleti’nin önemli bölgelerindendi. Osmanlı idaresi, bölgede yaşayan Arnavutlara, Sırplara da herhangi bir zorlama uygulamadı. Özellikle Arnavutlar, kültürel yönden sıkıntılar yaşamadılar ve bugünlerine geldiler. Arnavutlar, Balkan Savaşlarına kadar Osmanlı Devleti’ne bağlı, kendilerini Türklerden pek ayırmayan bir halk kimliğindeyken, özellikle 1800’lerin ikinci yarısında artan bir eğilimle Osmanlı algısından kısmî kopma istek ve tepkilerini geliştirmeye başladılar. Bunda, Hristiyan Batı dünyasının ayrılıkçı kışkırtmaları ön planda olmuştur. Bu kopma eğilimi Arnavutluk devletinin kurulmasıyla son hâle geldi. Bugün Kosova’da Arnavutlarla Türklerin ortak yaşayışlarındaki sıcak ilişkiler ve samimiyet de gizli veya açık düşmanlıklar da o dönemlerin ürünleridir. 1878 Rus - Osmanlı Savaşı sonrası Sırplar Kosova'da hak iddia etmeye başladılar. Bu devir, Sırpların bağımsız Sırbistan çabalarının meyve verdiği bir devirdir. Kosova, I. Murat zamanında 1389 I. Kosova Savaşı’ndan sonra Osmanlı Devleti topraklarına tam olarak katıldı. 5 asırdan fazla Osmanlı idaresinde kalan bölge, 1912'de I. Balkan Savaşı sırasında Sırbistan'ın eline geçti. Sırpların genel algısının Kosova’yı kendi ırklarının önemli yerlerinden biri saymasının sebebinde, I. Kosova Savaşının etkisi çok büyüktür. 1371’de Çirmen’de elde edilen zafer, Balkanlar’ın içlerine doğru ilerleyişin kapılarını açmış olmasına rağmen, Balkanlar’da Osmanlı hâkimiyetini belirleyecek olan hadise, Birinci Kosova Savaşı olmuştur. 28 Haziran 1389’da cereyan eden Birinci Kosova Savaşı’nda Osmanlı’nın karşısında yenik düşen Hristiyan ittifakının liderliğini, Osmanlı güçleri tarafından öldürülen Sırp Prens Lazar Hrebelyanoviç yapmıştı. Birinci Kosova Savaşı’nı kazanmış gibi davranan Sırplar, 28 Haziran tarihini en kutsal günleri arasında saymakta ve “Vidovdan” adı altında kutlamaktadırlar. Birinci Kosova Savaşı’nın Sırp toplumunun psikolojisine yarattığı etki ise yıllarca değil, geliştirilen mitoloji ve efsaneler sayesinde yüzyıllarca sürmektedir. Her şeyden önce Prens Lazar, Sırp Ortodoks Kilisesi tarafından tanrısallaştırılmıştır. Mevcut mitolojiye göre, Birinci Kosova Savaşı’nın arifesinde bir melek Lazar’a seslenerek, “fani çarlık” ile “ilahi çarlık” arasında bir seçim yapmasını istemiştir. Sırplara göre Lazar ilahi çarlığı seçmiştir. Dahası, Lazar ile İsa arasında benzerliklerin kurulduğu da görülmektedir. Genel olarak 1. Kosova Savaşı ve bu savaşta yer alan karakterler hakkındaki Sırp yorumları, Hristiyan mitolojisindeki olaylar ve karakterlerle karışmıştır. İşte bu sebepten dolayı, Sırplar kendine “ilahi millet” sıfatını yakıştırmaktadır. Diğer taraftan, Türklere karşı yürütülen Kosova Savaşı hakkında yazılan destansı halk şiirleri, en iyi bilinen ve en güzel kabul edilen şiirlerdir. Bütün bunlar ise, Sırpların Kosova’ya “Sırbistan’ın Kudüs’ü”, “Sırp dini değerlerinin ve Sırp medeniyetinin beşiği” gözüyle bakmasına yol açmıştır. Sırp milletinin şuurunda Birinci Kosova Savaşı, tarihlerinin en önemli olayı olarak yaşamaktadır. Sırplar bu savaş hakkında, okula başlamadan önce, dedelerinden öğrenmektedirler. Sırp devleti daha önce parçalanmış olmasına rağmen, Sırp ve Karadağlılar, söz konusu savaşı, Orta Çağ Sırp Devletinin ölümüne ve “Sırpların Türklerce köleleştirilmesine” yol açan savaş olarak hatırlamaktadırlar. Tam tarihi bile tartışmalı olan Birinci Kosova Savaşı hakkında kesin olarak bilinenler, çatışmaların şiddetli geçtiği, iki tarafın da ağır kayıplar verdiği, Sultan I. Murad ile Prens Lazar’ın öldüğüdür. Murad ile Lazar’ın tam olarak nasıl ve ne zaman öldükleri hakkında da kesin bilgi yoktur. 18. yüzyıldan itibaren soy ismi “Obiliç” olarak anılmaya başlayan Miloş Kobiloviç (Kobiliç) tarafınca şehit edildiği düşünülen Sultan I. Murad’ın yerine oğlu Bayezid, Lazar’ın yerine ise küçük oğlu Stefan Lazareviç geçmiştir. Annesi Kraliçe Milica’nın nasihatine uyan Lazarević, sonradan Osmanlı’ya bağlanmayı kabul etmiştir. Sırplar Osmanlı’dan tam bağımsızlığı ancak 1878 yılında elde edebilmişlerdir. 30 Mayıs 1913 Londra Antlaşması ile Kosova Vilayeti, Sırbistan Krallığı’na bırakıldı. Kısa bir zaman sonra bölge, yeni kurulan Yugoslavya Krallığı’nın (ilk adıyla Sırp-Hırvat-Sloven Krallığı) sınırları içinde yer aldı. Sırp, Hırvat ve Sloven Krallığı’nın kısa hükümranlığından sonra II. Dünya Savaşı sırasında İtalya'nın Almanya'ya teslim olması üzerine Tito tarafından kurulan meclisçe Yugoslavya 1945 yılında ilan edildi ve monarşi yıkıldı. Bu olaydan sonra Kosova; Yugoslavya'ya bağlı bir eyalet statüsüne geçti. SSCB'nin çöküşü ile dağılmaya başlayan ülkeler arasına Yugoslavya da katıldı. Yugoslavya 1992 yılında özerk bölgelerinin bağımsızlığını ilan etmesi ile dağılmaya başladı. Hırvatistan, Bosna-Hersek, Slovenya, Kuzey Makedonya bağımsızlığını ilan etti. Bosna-Hersek’in Yugoslavya’dan bağımsızlığını kazanması sırasında yaşanan eşitliksiz savaş ve Sırp katliamları, Yugoslavya’nın parçalanması sürecindeki en büyük olaylardan biriydi. Kosova bu süreçte, Sırp baskısı ve askeri müdahaleleri sonucunda bağımsızlığına kavuşamadı. 1995 yılında Sırp ordusu Kosova'ya girdi ve birçok sivilin öldürülmesine sebep oldu. 1999 yılındaki NATO Müdahalesi ile Kosova, Sırbistan idaresinden koparıldı. Karadağ’ın da bağımsız olmasıyla Yugoslavya yapısı sadece bir anı hâline dönüşmüş ve 2003 yılında resmî varlığını kaybeden Yugoslavya Federal Cumhuriyeti, gayri resmî varlığını da kaybetmiştir. ABD, NATO ve AB, Kosova'nın bağımsızlığını tanıma konusunda hemfikirdir. 2008'in Şubat ayının 17'sinde tek taraflı bağımsızlık ilan edildi. Rusya, Yunanistan, Kıbrıs Cumhuriyeti, Sırbistan, İspanya ve Azerbaycan, bağımsızlığa karşı çıkan devletlerdir. Kıbrıs Rum Kesimi ve Yunanistan'ın bağımsızlığa karşı çıkma nedeni, Kosova'nın, KKTC için bir örnek olmasıdır. Azerbaycan, Ermeniler tarafından işgal edilen ve (Ermenistan dâhil) tanınmayan "Dağlık Karabağ Cumhuriyeti"ne örnek teşkil edeceği için Kosova'nın bağımsızlığına karşı çıkıyor. İspanya ise toprakları içinde özerk durumda bulunan Bask Ülkesi ve Katalonya'nın benzer şekilde bağımsızlık ilan etmesinden korktuğu için Kosova'nın bağımsızlığını tanımıyor. Rusya'nın mazereti ise tam tersine, batılı devletlerin diğer yeni bağımsız olan ülkeleri (Abhazya, Güney Osetya, KKTC vb.) tanımadıkları için uyguladıkları çifte standart. Rusya devlet başkanı Putin, KKTC'nin 40 yıldır tanınmadığı hâlde batılı devletlerin Kosova'yı hemen bağımsız hâle getirmelerini sağladıkları için batılı devletleri ""ikiyüzlü"" olarak nitelendirmiştir ve ""Bundan utanmalısınız..."" demiştir. Kosova, 17 Şubat 2008 pazar günü bağımsızlığını ilan etmiştir. Kosova'nın bağımsızlığının Bosna-Hersek sınırları içerisinde bulunan Sırp Cumhuriyeti'nin bağımsızlık taleplerinin artmasına ve Sırbistan içerisinde bulunan Voyvodina özerk bölgesindeki etnik istikrarsızlığın artarak sürmesine yol açması beklenmektedir. Yunanistan ise Kuzey Makedonya bölgesindeki bağımsızlık taleplerinin şiddetlenmesinden endişe etmektedir. KKTC'nin başarılı bir dış politika ile bağımsızlık yolunda önemli bir adım atması da beklenenler arasındadır. Kosova’nın günümüzde idari durumu tek yapılı değildir. İdari yapılardan biri, Şubat 2008 itibarıyla tek taraflı bağımsızlığını ilan eden Kosova Cumhuriyeti’nin idari yapılanmasıdır. Bir diğeri, BM’nin bölgedeki yönetiminin (UNMIK) kabul ettiği yapılanmadır. Üçüncü idari yapılanma, Kosova üzerinde hâlen hak iddia edip kendi toprakları içinde kabul eden Sırbistan Cumhuriyeti’nin idari yapılanmasıdır. Kosova Cumhuriyeti 7 ile (; ) ayrılmıştır. Kosova Cumhuriyeti, parlamenter temsilî demokrasi ile yönetilir. Yürütme erki, Kosova başbakanının liderliğindeki Kosova hükûmeti tarafından sağlanır. Kosova’da Arnavut ve Sırpların siyasî arenada birden çok partileri vardır. Türkler iki (2010 itibarıyla) ve Goralılar tek parti ile siyasi düzlemde temsil edilmektedirler. Kosova Türklerinin tek siyasî temsilcisi 2010 yılında dek Kosova Demokratik Türk Partisi olmuştur. KDTP, 1990 yılından itibaren çok partili sisteme geçişle Kosova Türklerini siyasi arenada temsil etmektedir. Savaştan sonra 3 dönem genel seçimlerde milletvekili elde eden KDTP, 2008’de de mecliste milletvekili, bakan ve de bakan yardımcılığı ile temsil edilmiştir. 2010 yılında KDTP’nin yanında Kosova Türk Birliği Partisi de siyasi arenaya katılmış ve 2010 genel seçimlerinde de yer almıştır. Kosova'yı ilk tanıyan ülke Kosta Rika, ikinci ülke Amerika Birleşik Devletleri olmuştur. Türkiye, Arnavutluk, Birleşik Krallık ve Afganistan da Kosova'yı tanıyan ilk ülkelerdendir. Bu bağımsızlığı tanımayacağını ilan eden Yunanistan, Kıbrıs Cumhuriyeti, Sırbistan ve Rusya´ya göre burası hâlen Sırbistan’a bağlı özerk bir bölgedir. Bağımsızlık ilanı sonrasında Kosova'yı tanıyan ülkeler arasına Japonya, Macaristan ve Hırvatistan da katılmıştır. En son Antigua ve Barbuda 20 Mayıs 2015 tarihinde Kosova'nın 17 Şubat 2008’de tek taraflı olarak ilan ettiği bağımsızlığını resmen tanıyan 111. ülke olmuştur. Bu tanıma süreci sürekli gelişerek devam edecek bir seyir izlemektedir. 10 Eylül 2012 gününe dek gözetimli bağımsızlık altında bulunan Kosova bu tarihten itibaren ise tam bağımsız olarak yoluna devam etmektedir. Kosova 10.887 km'lik alana, 2 milyon civarında bir nüfusa sahiptir. Kuzeybatısında Karadağ, kuzey ve doğusunda Sırbistan, güneyinde Kuzey Makedonya ve güneybatısında Arnavutluk bulunmaktadır. En büyük yerleşim merkezi başkent Priştine'dir. Koordinatları 42,6394 (42°38'21.840"K) kuzey enlemi ve 21,0961 (21°5'45.960"D) doğu boylamıdır. Kosova'nın iklimi karasal iklimdir. Kışları soğuk ve kar yağışlıdır; yazları ise sıcak ve kurak geçer. Kosova topraklarının büyük bir kısmı dağlık arazidir. Kuzey Makedonya sınırı boyunca Şar Dağları uzanmaktadır. Burada kış turizmi faaliyetleri yapılmaktadır. Brezoviça en önemli kış turizmi yerleşkelerinden birisidir. Kosova dağları çok yüksek ve dik yamaçlara sahiptir. 2656 m ile Ceraviça zirvesi ülkenin en yüksek doruğudur. Dreniça, Karaleva gibi kasabalar, bu bölgenin yüksek yamaçlarında kurulmuş yerleşim birimleridir. Kosova Cumhuriyeti’nin güneybatısında Arnavutluk Alpleri uzanmaktadır. Kuzeyinde ise Kopaonik Dağları bulunmaktadır. Sanayi sektörü genelde metal işleme, basit makine üretimi, deri işleme, ağaç işleme, ve mobilya üretiminde faaliyet gösteren küçük ölçekli imalatçılardan oluşuyor. Kosova’nın GSYİH’sı 4.3 milyar dolar civarındadır. Yıllık ekonomik büyüme kapasitesi ise yüzde 4 düzeyindedir ve 2012 yılında bu oranı tutturmuştur. Enflasyon ortalama yüzde 3.5’tir. İşsizlik yüzde 45 gibi, çok yüksektir. Asgari ücret Kosova’da 170 dolardır, ortalama maaşlar ise 250-300 dolar seviyesindedir. Kosova’nın ekonomi gündeminde şu başlıklar durmaktadır: Altyapı yetersizliği. Enerji kaynaklarının sürdürülebilir olmaması. Ülkenin posta ve Telekom operatörlerinin henüz daha özelleştirilme sürecinde bulunması. Kosova Avrupa’nın en fakir ülkelerinden biri olmasına rağmen, geçmiş 10 yılda istikrarlı büyüme kaydedilmiştir. GSYİH’nın yüzde 15’ini oluşturan işçi dövizleri tüketimi yükseltmiştir. Ayrıca, yabancı hibe ve yardımlar GSYİH’nın üçte birini oluşturmaktadır. Petrol, sigara ve çimento önemli mallar olup, karaborsa yaygındır. Hükûmet genişlemeci iktisat politikaları izlemektedir. 2012 yılında enerji sektörü reformları ve vergi reformları gerçekleştirilmiştir. Kosova ekonomisi yurt içi talep, işçi dövizleri ve yabancı yatırım (özellikle inşaat) tarafından desteklenmektedir. Kosova Cumhuriyeti'nin resmî dilleri Arnavutça ve Sırpçadır. Bunun yanında, Kosova Anayasası’nda Boşnakça, Romca (veya Romanca) ve Türkçe de belediye statüsünde resmî dil hüviyeti elde edebilir ve bu diller toplamda toplumun yaklaşık %5'i tarafından konuşulmaktadır. Resmî diller dışında Gora bölgesinde Goralılar tarafından kullanılan dil, “Boşnakça ile Makedonca arasında” şeklinde tarif edilmektedir. Kosova’da Arnavutça son dönemlerle beraber kullanılma oranını arttırmıştır. Bunda, bağımsızlıkla beraber Kosova’da resmî dil statüsüne sahip olması da önemli bir etkendir. Arnavutçaya 1000 yıldan fazla Doğu Roma (Bizans) yönetimi sonucu Latince ve Yunanca ve ayrıca 500 yılı aşkın Osmanlı yönetimi sonucu Türkçe sözler girmiştir. Arnavutlar, Kosova’nın geneline yayılmış bir hâldedirler. Ancak, nüfus oranı olarak ağırlıklı yapıda Kosova’nın orta ve doğu kesimlerinde yerleşiktirler. Kosova’da köy nüfusunun büyük kısmı Arnavut etnisitesine aittir. Sırpça'nın Kosova’da resmiyeti bulunur. Ülkede en çok konuşulan ikinci dil olduğu ve Boşnakça'dan daha yaygın olduğu tahmin edilmesine rağmen, ülke de yürütülen istatistikleri boykot etmelerinden ötürü Sırpça'nın gerçekte olduğundan daha az göründüğü düşünülmektedir. Kosova’da resmî dil olarak Sırpçanın yer almasının sebebi Kosova Sırplarına, Birleşmiş Milletler tarafından özel azınlık hakları verilmesidir. Ayrıca, bu durumun siyasî boyutları ve kültürel derinlikleri de vardır. Bugün Kosova’da, 1999 yılındaki savaş sonrasında yaşayan Sırpların nüfusu, eski oranın çok altındadır. Günümüzde Kosovalı Sırplar, Kosova’da özellikle Prizren yakınlarında Brezoviça dağlık bölgesinde birkaç köyde; Priştine yakınlarındaki birkaç köyde ve Kuzey Mitroviça’da; Kosova’nın kuzeyinde yaşamaktadırlar. Türkçe bugün Kosova’da, Prizren, Mamuşa, Priştine, Mitroviça, Vıçıtırın, Gilan belediyelerinde resmî statüye sahiptir ve bu bölgelere ek olarak Doburçan, Yanova, Mitroviça ve İpek yerleşim bölgelerinde de Türk nüfus bulunmaktadır. Kosova’da Türkler, genelde güney, güneydoğu ve doğuda ağırlıkla yaşasa da dağınık bir hâlde bütün Kosova’ya yerleşmişlerdir. Bu dağınıklık özellikle Kosova’nın kuzeyine doğru yayılan bölgelerde yaşayan Türkler için, asimilasyon neticesinde nüfus oranlarında azalma tehlikesini doğurmaktadır. Kosova Türkleri, Müslümandır ve Kosova’da yaşayan Arnavutların çoğu da İslam inancına sahiptir. Bu sebeple söz konusu iki grup ve bunlara eklemlene bilecek Goralı, Torbeş ve Boşnaklar, dinî yönden asimilasyona açık hâle gelebilmektedirler. Kosova Cumhuriyeti’nde yaşayan etnik gruplar, en geniş tanım ve tabirleri ile, Arnavutlar, Sırplar, Boşnaklar, Romlar, Türkler, Goralılar, Torbeşler, Aşkalilerdir. Bu isimlendirmelerden bazıları büyük, bazıları da küçük bir topluluğu belirtir. Söz konusu etnik grupların nüfus oranları tam olarak bilinmemektedir. Ülkede 1999 yılı öncesinde ve özellikle 1999 ile beraber sürekli bir değişkenlik gösteren demografik durumlar, bu durumu doğurmuştur. Ülkeden ayrılanlar, ülkeye gelenler, kimlik gelgitleri gibi etkenlere, uzun süreden beri Kosova’da etnik yapı bilgisine yönelik nüfus sayımı yapılmamasını da eklemek gerekir. Şimdilik Kosova Cumhuriyeti’nde %85-90 civarı Arnavut, %3-4 Sırp, %3-4 diğer halklar şeklinde bir oran öne sürülmektedir. Kosova Türklerinin bugünkü nüfusu dilsel açıdan incelendiğinde 20.000 kişi civarında olduğu düşünülmektedir. Yugoslavya döneminde yapılan nüfus sayımlarına göre Kosova Türklerinin sayısı 12.500 olarak kaydedilmiştir. 1999 yılındaki Kosova Operasyonundan sonra Birleşmiş Milletler denetiminde, Avrupa Güvenlik ve İşbirliği Teşkilatı (AGİT) tarafından yapılan nüfus kayıtlarında Kosova vatandaşlarının millî mensubiyetinden ziyade konuştukları diller sorulmuştur. Bu verilere göre, Kosova’da yaklaşık 20.000 kişinin Türkçe konuştuğu kaydedilmiştir. 1989 yılına kadar resmî dil olarak kabul edilen Türkçe, 1999 yılından sonra BM önderliğindeki uluslararası güç tarafından resmiyetten kaldırılmıştır. Osman Güneş Osman Güneş (d. 1952, Şefaatli), Türk bürokrat, eski İçişleri Bakanı. Ankara Üniversitesi Hukuk Fakültesi'nden mezun oldu. Çelikhan, Cizre, Datça ve Sandıklı Kaymakamlıkları, İçişleri Bakanlığı Personel Genel Müdürlüğü Daire Başkanlığı ve Genel Müdür Yardımcılığı, İçişleri Bakanlığı Personel Genel Müdürlüğü, İçişleri Bakanlığı İller İdaresi Genel Müdürlüğü (1997-1998/1999/2000-2003), İçişleri Bakanlığı Müşavirliği, Şırnak ve Kayseri Valiliği yaptı. Türkiye Cumhuriyeti Anayasası'nın 114. maddesi gereğince 22 Temmuz 2007 Türkiye genel seçimleri öncesi tarafsız İçişleri Bakanı olarak görev yaptı. 30 Kasım 2007 tarihli Valiler kararnamesi ile İçişleri Bakanlığı müsteşarı oldu. Türkiye Cumhuriyeti Anayasası'nın 114. maddesi gereğince 12 Haziran 2011 Türkiye genel seçimleri öncesi tekrar tarafsız İçişleri Bakanı olarak atandı. 9 Ocak 2012 tarihindeki Resmi Gazete'deki atama kararıyla İçişleri Bakan yardımcısı olarak atandı ve 2015 yılının sonuna dek bu görevde kaldı. Ocak 2016'da kendi isteğiyle emekli oldu. Evli ve 4 çocuk babasıdır. Fenerbahçe (futbol takımı) 2001-02 sezonu Fenerbahçe (futbol takımı) 2001-02 sezonu, Fenerbahçe'nin kuruluşundan itibaren 95. ve ulusal ligdeki 44. sezonudur. Sanat terapisi Sanat terapisi, bir sanat eğitmeni ile terapistin ortak çalışmasını gerektiren, tedavi sürecinin sanatla sürdürülmesine dayanan bir terapi çeşididir. 20. yüzyılın ortalarından itibaren ABD ve Avrupa'da hızla yayılmıştır. 1940'tan itibaren ABD'de ayrı bir meslek dalı olarak tanımlanmaya başlanmıştır. Bu süreçte terapi gören, sanat yoluyla kendini ifade eder. Bu, terapinin başlangıcında terapi görenin durumunu tanımlamayı sağlar. Ya da durumu tanımlanmış terapi görenin terapi sürecinde kendini dışavurması için sanat kullanılır. Her iki durumda da terapistin yönlendirmesiyle sanat terapi aracı olarak kullanılır. Sanat terapisindeki başlıca alan resim olmakla birlikte plastik sanatlar da kullanılmaktadır. Plastik ve heykel tasarımları veya fotoğraf, kolajlar v.s ana araçlar arasında sayılabilir. Art terapisindeki en merkezi olan ise, hastaların kendi iç dünyalarını sanatsal araçlarla ortaya çıkarmalarıdır. Hastaların iç dünyalarının yanı sıra dış dünyadaki algılamaları da burada belirleyici bir rol almaktadir. Hastalar yaratıcılık becerilerini ortaya çıkarıp geliştirirken, art terapisti bu yolla onlarin sezgisel algılamalarını takip ederek gördükleri psikolojik terapinin yanı sıra sanat terapisiyle hastaların daha sağlıklı bir duruma kavuşmalarına rehberlik eder. Sanat terapisinde, sanatsal metotlar ve araçlar kullanılarak, dışavurumcu bir terapi yöntemi uygulanır. Mehmet Şimşek Mehmet Şimşek (d. 1 Ocak 1967, Batman), Kürt kökenli Türk, siyasetçi, ekonomist ve başbakan yardımcısı. 2009-2015 yılları arasında maliye bakanı olarak görev yapmış olan Şimşek, Recep Tayyip Erdoğan, Ahmet Davutoğlu ve Binali Yıldırım'ın kurduğu hükümetlerde yer aldı. 2007, 2011, Haziran 2015 ve Kasım 2015 Türkiye genel seçimleri'nde AK Parti milletvekili olarak meclise girdi. Şimşek, o dönem başbakanlık yapan Recep Tayyip Erdoğan'ın kurmuş olduğu 60. Türkiye Hükûmeti'nde ekonomiden sorumlu devlet bakanı olarak yer aldı. Ayrıca Erdoğan'ın kurduğu 61. Türkiye Hükûmet ve Ahmet Davutoğlu'nun kurduğu 62. Türkiye Hükûmeti, 63. Türkiye Hükûmeti ve 64. Türkiye Hükûmeti'nde de yer almıştır. Şimşek'in yeni kabinede ismi geçmeyeceği uzun süre tartışıldı. Binali Yıldırım tarafından kurulan 65. Türkiye Hükûmeti'nde tekrar başbakan yardımcısı olarak görevlendirildi. Kurulan yeni hükümette Ekonomik Koordinasyon Kurulu'nun başkanlığı Şimşek'ten alınarak Binali Yıldırım'a verildi. Emerging Markets dergisi tarafından 2013 yılında " Yükselen Avrupa’da Yılın Maliye Bakanı" seçildi. Aynı yıl Foreign Policy dergisi tarafından da dünyanın en etkili 500 kişisinden biri olarak gösterildi. Mehmet Şimşek 1 Ocak 1967 tarihinde Batman'ın Gercüş ilçesinin küçük bir köyü olan Arıca (Kefre)'da sekiz çocuklu ve geçimlik tarım yapan fakir bir ailenin en küçük çocuğu olarak doğdu. Babasının adı Hasan, annesinin adı Mehdiye'dir. Anne ve babası Türkçe bilmemektedir ve dört abisi, dört de ablası vardır. Annesi o 5 yaşındayken vefat etti ve ablaları dönemin şartlarından dolayı eğitim alamamışlardı. İlkokulun ilk iki yılını köyünde okudu. Fakat abisi Nazmi öğretmen olduğu için ilkokul eğitiminin geri kalanını onun öğretmenlik yaptığı Batman'da bitirdi ve Türkçe konuşmayı ilkokulda öğrendi. Ortaokul ve lise eğitimini Gercüş'te tamamladı. Ardından üniversite eğitimini alabilmek için Ankara'ya gitti ve 1988 yılında Ankara Üniversitesi Siyasal Bilgiler Fakültesi iktisat bölümünden dönem ikincisi olarak mezun oldu. Aynı fakültede yaklaşık bir yıl araştırma görevlisi olarak çalıştı. Etibank bursu ile yüksek lisans eğitimi için İngiltere'ye gitti. Yüksek lisansını Exeter Üniversitesi'nde tamamladı. İngiltere'de eğitim alırken babası vefat etti. Finans ve ekonomi dalında yüksek lisans derecesini almaya hak kazandıktan sonra Türkiye'ye geri döndü. Şimşek, Türkiye'ye geri döndüğünde üç ay süreliğine Etibank'ta çalıştı. 1993 yılında mecburi hizmet için geldiği Türkiye'de verilen görevde çalışırken Hürriyet gazetesindeki iş ilanlarına bakarken Amerika Birleşik Devletleri büyükelçiliğinin ekonomist aradığına ilişkin ilanı görünce açılan sınava girerek işe alındı. ABD'nin büyükelçiliğinde Türkiye ekonomisi üzerine birtakım analizler yapılan bir bölümde "kıdemli ekonomist" sıfatıyla 4 yıl çalıştı. Aldığı maaşın neredeyse tümünü mecburi hizmet olarak Etibank borç taksitlerini beş yıl süreyle ödemeye ayırmıştı. Burada 4 yakın süren dönemin ardından 1997 yılında ABD'de oturma izni almıştır ve New York'a taşındı. Union Bank of Switzerland'ın hisse senedi analiz biriminde işe başladı, ancak kısa bir süre sonra, 1998'in başında İstanbul'a döndü ve burada Deutsche Bank menkul değerler bölümünde çalışmaya başladı. Ardından Merrill Lynch'te Akdeniz bölgesi sorumluluğunu üslendi. Kısa bir süre sonra Orta Avrupa ve Rusya da analizlerinin kapsamına dahil oldu ve bu görevi esnasında ilgili bölge ülkelerinin başbakan ve başkan düzeyinde çok sayıda yetkilisiyle görüşmeler yaptı. Çok geçmeden 2005 yılı sonunda Merril Lynch'ın gelişmekte olan Avrupa, Orta Doğu ve Afrika bölgesi ekonomik ve stratejik araştırmalar bölümü başkanlığına getirildi. Merkez Bankası başkanlığına aday gösterildi fakat ataması dönemin cumhurbaşkanı tarafından onaylanmadı. Şimşek, 2007 Türkiye genel seçimleri'nde AK Parti Gaziantep milletvekili olarak ilk kez Meclise girmiştir ve Recep Tayyip Erdoğan'ın kurmuş olduğu 60. Türkiye Hükûmeti'nde ekonomiden sorumlu devlet bakanı olarak yer almıştır ve 29 Ağustos 2007 tarihinde görevine başlamıştır. Ekonomiden sorumlu devlet Bakanlığı görevinin yanı sıra 2007 yılından itibaren Yüksek Planlama Kurulu, Özelleştirme Yüksek Kurulu, Savunma Sanayi Yüksek Koordinasyon Kurulu, Ekonomi Koordinasyon Kurulu, Para-Kredi ve Koordinasyon Kurulu, Bilim ve Teknoloji Yüksek Kurulu üyeliği görevlerini de yürütmektedir.1 Mayıs 2009 tarihine kadar bu görevi yürüten Şimşek, bu tarihte ilan edilen kabine değişikliği ile Maliye Bakanlığı görevine getirilmiştir. Haziran 2011 Seçimleri'nde de AK Parti Batman miletvekili olarak seçilerek meclisteki yerini korumuş olan Şimşek, kurulan 61. Türkiye Cumhuriyeti Hükümeti’nde yeniden Maliye Bakanlığı görevine getirilmiştir. Haziran 2015 Seçimleri'nde AK Parti Gaziantep miletvekili olarak tekrar meclise girmiştir. Kasım 2015 Türkiye genel seçimleri'nde Gaziantep milletvekili olarak tekrar seçilmiştir ve 4 Kasım 2015 tarihinde Başbakan Ahmet Davutoğlu'nun hazırlayıp sunduğu ve Cumhurbaşkanı Recep Tayyip Erdoğan’ın onayladığı 64. Hükûmet kabinesinde Başbakan Yardımcısı olarak görevlendirilmiştir. Ayrıca, 2007-2009 yılları arasında Uluslararası Para Fonu ve Dünya Bankası Türkiye Guvernörlüğü ve 2008-2011 yılları arasında İstanbul 2010 Avrupa Kültür Başkenti Ajansı Koordinasyon Kurulu Üyeliği görevlerini yürütmüştür. 22 Mayıs 2016 tarihinde Ahmet Davutoğlu istifa etmesinin ardından Binali Yıldırımın kurduğu 65. Türkiye Hükümetinde Başbakan yardımcısı olarak yer almıştır. Kurulan yeni hükümette Ekonomik Koordinasyon Kurulu'nun başkanlığı Şimşek'ten alınarak Binali Yıldırım'a verilmiştir. “Emerging Markets” Dergisi tarafından 2013 yılında " Yükselen Avrupa’da Yılın Maliye Bakanı" seçildi. Aynı yıl “Foreign Policy” Dergisi tarafından da dünyanın en etkili 500 kişisinden biri olarak gösterildi. Mehmet Şimşek, 2007 yılından beri dördü de milletvekili seçimi olmak üzere toplam dört farklı seçime katıldı. Şimşek'in katıldığı seçimler ve aldığı sonuçlar şu şekildedir: Şimşek, 1998’de İstanbul'da tanıştığı, 1971 doğumlu Amerikalı finansçı Annalise Granwald ile 20 Ocak 1999’da Türkiye’de evlenmiştir. Fakat 23 Temmuz 2009 tarihinde eşi Annlise Ggranwald'dan boşanmıştır. 9 ocak 2010 tarihinden beri Gaziantepli peyzaj mimarı Esra Kara ile evlidir. 27 Ocak 2014 tarihinde Azra Esma ve Sare Nur adında ikiz çocukları oldu. 2 Temmuz 2015'te de Mehmet Emre adında bir oğulları dünyaya geldi. Üç abisi öğretmen emeklisidir. Diğer abisi mühendistir. Çok iyi düzeyde İngilizce bilen Şimşek, Türkiye Cumhuriyeti'nin yanı sıra İngiltere vatandaşlığı da bulunmaktadır. İngilizce ve Kürtçe bilmektedir. Şimşek, film koleksiyonuna sahiptir. Kendisi tenis oynamayı çok sevmektedir ve Ramazan'dan önce istisnasız her sabah namazından sonra 2-3 saat tenis oynamaktadır. Lütfi Doğan Åžu anlamlara gelebilir: MÃ¼ceddere Müceddere Arap mutfağına özgü mercimekli bulgur pilavıdır. İki ölçek bulgura bir ölçek yeşil mercimek daha önceden biraz diri kalacak şekilde haşlanır ve bulgurla pillav kıvamında pişirilir. Kişniş ve kırmızı pul biber eklenir. Bir adet kuru soğan halka halka doğranıp 4 kaşık zeytinyağında kavrulur ve pilavın üstüne dökülür. Basra (muhrip) Basra, Osmanlı Devleti'nde Donanma Cemiyeti tarafından 1907 yılında Fransa'dan satın alınan dört Durandal sınıfı muhripten biridir. 1932 yılında hizmet dışına çıkarılmıştır. İbrahim Bedreddin Elmalılı İbrahim Bedreddin Elmalılı (1903 - 5 Aralık 1994), Türk ilahiyatçı ve siyasetçi, 8. Diyanet İşleri Başkanı. İlk ve orta tahsilini Elmalı'da yaptı. Daha sonra İstanbul'a gelerek Dar'ül Hilafet'ül Aliyye Medresesine girdi. Ardından da 1928 yılında Darülfünûn İlahiyat Fakültesi'nden mezun oldu. İstanbul ve Ankara'da çeşitli memuriyetlerde bulunduktan sonra, Üsküdar ve İstanbul Müftülükleri yaptı. Bir süre Diyanet İşleri Başkanlığı Personel Dairesi Başkanlığı yaptıktan sonra 17 Aralık 1965 tarihinde Diyanet İşleri Başkanlığı'na tayin edildi. Bu görevde yaklaşık bir yıl kaldıktan sonra 25 Ekim 1966 tarihinde emekli oldu. 14. (XIV) Dönem İstanbul ve 15. (XV) Dönem Afyonkarahisar milletvekili olarak iki dönem TBMM'de görev yaptı. Hayatı boyunca hiç evlenmeyen Elmalılı, kılınan cenaze namazının ardından 6 Aralık 1994 tarihinde Finike'de toprağa verildi. Yarhisar (muhrip) Yarhisar, Osmanlı Devleti'nde Donanma Cemiyeti tarafından 1907 yılında Fransa'dan satın alınan dört "Durandal" sınıfı muhripten biridir. 3 Aralık 1915'te tarihinde Yalova açıklarında İngiliz "E11" denizaltısı tarafından torpillenerek batırıldı. Bu olayda bir subay öldü. İngiliz denizaltısı, geminin kalan mürettebatını bir yelkenliye teslim etti. Taşoz (muhrip) Taşoz, Osmanlı Devleti'nde Donanma Cemiyeti tarafından 1907 yılında Fransa'dan satın alınan dört "Durandal" sınıfı muhripten biridir. 27 Ekim 1914'teki Sivastopol Baskını'na katıldı. 1932'de hizmet dışına çıkarıldı. Samsun (muhrip) Samsun, Osmanlı Devleti'nde Donanma Cemiyeti tarafından 1907 yılında Fransa'dan satın alınan dört "Durandal" sınıfı muhripten biridir. 27 Ekim 1914'te Sivastopol Baskını'na katılan muhrip, 14 Ağustos 1915'te İngiliz denizaltısı "E11" tarafından batırıldı. Adnan ErsÃ¶z Adnan Ersöz (1917 - 13 Ekim 1991, Göztepe, Kadıköy, İstanbul), Türk asker. 1936 yılında Harp Okulu'ndan Asteğmen olarak mezun oldu. Türk Silahlı Kuvvetleri'nde çeşitli kademelerde görev yaptıktan sonra 1963-1965 yılları arasında Tuğgeneral, 1965-1969 yılları arasında Tümgeneral, 1969-1973 yılları arasında Korgeneral, 1973-1977 yılları arasında Orgeneral rütbesiyle hizmet gördü. Dönemin Kara Kuvvetleri Komutanı Orgeneral Namık Kemal Ersun darbe hazırlıkları içerisinde olmak sebebiyle bizzat Süleyman Demirel tarafından resen emekliye sevk edilmesi üzerine yerine geçecek komutan için Süleyman Demirel'in adayı 3. Ordu komutanı Ali Fethi Esener'e karşı, Fahri Korutürk'ün adayıydı. 30 Ağustos'a kadar göreve vekalet etti. Bu görevi Kenan Evren'e devretti. 1977 yılında emekli oldu. Emekli olduktan sonra 13 Temmuz 1978 tarihinde Milli İstihbarat Teşkilatı Müsteşarlığı görevine atandı. 19 Kasım 1979 tarihinde görevinden istifa etti. Milli Güvenlik Konseyi tarafından seçilen Danışma Meclisi Üyesi (5 Ocak 1982 - 6 Aralık 1983) olarak görev yaptı. İstanbul Göztepe'deki evinde biri kadın üç kişi tarafından silahlı saldırıya uğrayarak hayatını kaybetti. Olayı, DEV-SOL üstlendi. Sönmez Köksal Sönmez Köksal (d. 8 Mart 1940), Türk diplomat ve istihbaratçı. Saint Joseph Fransız Lisesi (1958) ve Ankara Üniversitesi Siyasal Bilgiler Fakültesi (1962) mezunudur. Dışişleri Bakanlığı'nda sırasıyla İkili Ekonomik İlişkiler Dairesi'nde İkinci Katip, Birleşmiş Milletler Cenevre Ofisi Nezdindeki Türkiye Daimi Temsilciliği'nde Başkatip, Uluslararası Ekonomik İlişkiler Dairesi'nde Şube Müdürlüğü, Burgaz'da Başkonsolosluk, Paris Büyükelçiliği Müsteşarlığı, Araştırma ve Orta Doğu Dairelerinde Başkanlık, Uluslararası Ekonomik İlişkiler Genel Müdür Yardımcılığı, Bağdat Büyükelçiliği ve Türkiye'nin Avrupa Konseyi nezdindeki Daimi Temsilciliği görevlerini yürütmüştür. En son Paris Büyükelçiliği görevinde bulunmuştur. 9 Kasım 1992 ile 11 Şubat 1998 tarihleri arasında Millî İstihbarat Teşkilatı Müsteşarlığı yapmıştır. Oyuncu Filiz Ak覺n'覺n kocas覺d覺r. Şenkal Atasagun (d. 1941, Kars, Türkiye), Türk istihbarat yetkilisi. Galatasaray Lisesi ve Fransa Grenoble Üniversitesi Siyasal Bilgiler Fakültesi'ni bitirdi. Yedeksubaylığını müteakip 1967 yılında Millî İstihbarat Teşkilatı'na girmiştir. İleride üst düzey yöneticilik yapacak olan bu dönem girişlilere 67'liler denmiştir, bu isimlerin çoğu Hiram Abas etkisiyle teşkilata alınmıştır. İstanbul Bölge Başkan Yardımcılığı, Ankara Bölge Başkanlığı ile Brüksel ve Londra'da yurt dışı görevlerinde bulunmuştur. 11 Şubat 1998 ile 11 Haziran 2005 tarihleri arasında Millî İstihbarat Teşkilatı Müsteşarlığı yapmıştır. Teoman Koman Teoman Koman (1936 - 14 Aralık 2013), Türk asker. 1956 yılında Harp Okulu'ndan Asteğmen olarak mezun oldu. Türk Silahlı Kuvvetleri'nde çeşitli kademelerde görev yaptıktan sonra 1980-1984 yılları arasında tuğgeneral, 1984-1988 yılları arasında tümgeneral, 1988-1992 yılları arasında Korgeneral, 1992-1996 yılları arasında orgeneral rütbesiyle hizmet gördü. Orgeneral olarak 3. Ordu Komutanlığı ve Jandarma Genel Komutanlığı yaptı. 1997 yılında bu görevden emekli oldu. 29 Ağustos 1988 ile 27 Ağustos 1992 tarihleri arasında Millî İstihbarat Teşkilatı Müsteşarlığı yaptı. 29 Mayıs 2012 tarihinde 28 Şubat soruşturması nedeniyle gözaltına alındı ve daha sonra tutuklanarak cezaevine gönderildi. 14 Aralık 2013'te İstanbul'da tedavi gördüğü GATA'da yaşamını yitirdi. Cenazesi Ulus Mezarlığı'na defnedildi. Ahmet Mahir Ablum Ahmet Mahir Ablum (1923, Kütahya, Türkiye), Türk siyasetçi. Siyasal Bilgiler Okulu'nu bitirdi. Maliye Bakanlığı Bakanlık Müşavirliği, 4.(XV) ve 5.(XVI) Dönem Kütahya Milletvekilliği ile Sosyal Güvenlik Bakanlığı yaptı. Evli ve iki çocuk babasıdır. Bislett OyunlarÄ± Bislett Oyunları, yılda bir kez düzenlenen IAAF Golden League atletizm oyunlarının ilk ayağı. Oyunlar Norveç'in başkenti Oslo'daki Bislett Stadyumu'nda yapılmaktadır. 2007 2004 2000 1997 1994 1993 1986 1985 1984 1982 1981 1979 1975 1974 1965 1964 1955 1953 1952 1936 1935 1934 1925 1924 Satış noktası POS (Point of Sale; "Satış Noktası"), kredi kartıyla alış veriş imkânı sağlayan cep telefonu büyüklüğünde, noktadan noktaya ATM iletişimi kuran bir cihazdır. Dial Up, ADSL ve GPRS üzerinden haberleşir. Dünya üzerinde pos cihazı üretimi yapan Ingenico, Verifone markaları önde gelen kuruluşlardır. Yeni nesil cihazlarda isteğe bağlı olarak, Wi-fi modeme bağlanma özelliği bulunmaktadır, bu sayede işletmelerin sabit telefon ve GSM hat maliyeti ortadan kalkmaktadır. Blériot XI Bleriot, Fransız Louis Bleriot tarafından yapılan ve 25 Temmuz 1909 yılında havalanan uçak. İngiliz Kanalını uçakla geçen ilk insan olan Fransız Louis Bleriot'un Calais'ten Dover'e olan uçuşu 37 dakika sürmüştür. Bu uçuş onun tekkanatlı bir tasarımı olan Bleriot XI'i geliştirmesiyle gerçekleşti ve Kanalı geçerek London Daily Mail'den 1000 £'luk bir ödül kazandı. Osmanlı Hava Kuvvetleri tarafından Çanakkale savaşında keşif uçağı olarak kullanılmıştır. Nur Bartu Hüsnü Nur Bartu (d. 1917 - İstanbul, ö. [31 Aralık] 2006 - İstanbul), Ankara Devlet Tiyatrosu sanatçısı. 1936 yılında Ankara Musiki Muallim Mektebi'nde öğrenim görmeye başlayan sanatçı, Ankara Devlet Konservatuvarı Tiyatro Bölümü ilk öğrencilerindendir. 1942'de okulunu bitirerek, askere gitti. 1945'ten itibaren üç yıl boyunca Ankara Devlet Tiyatro'sunda asistanlık yaptı. 1974 yılında emekli olana kadar Ankara Devlet Tiyatrosu bünyesinde sanat yaşamını sürdürdü, bu arada Altındağ Devlet Tiyatrosu müdürlüğünü de yaptı. 1950-1960 yılları arasında da Ankara bölgesine bağlı olarak milli futbol hakemliği yaptı. Ankara Devlet Operası solist sanatçılarından Fevziye Bartu'yla (1926-12 Şubat 1992) evliydi. Bir erkek çocuğu var. Nur Bartu, 2 Ocak 2007'de Kocaeli ili, Maşukiye beldesi mezarlığına defnedildi. Lütfi Doğan (1930 doğumlu siyasetçi) Lütfi Doğan (d. 1930, Gümüşhane, Türkiye), Türk ilahiyatçı ve siyasetçi, 10. Diyanet İşleri Başkanı. Kuran-ı Kerim okumayı babası Hacı Mehmet Fehmi Efendi'den öğrendi ve hıfzını dayısı Hafız Fevzi Efendi'den tamamladı. Arapça ve dini ilimleri Abdurrahman Efendi ve Gümüşhane eski müftüsü Ragıb Efendi'den okudu. Askerlik görevinden sonra, özel olarak dini ilimler tahsiline devam etti. Hariçten ilkokulu bitirdi ve imam-hatip olarak göreve başladı. 1954 yılında Kemah İlçe Müftülüğüne ve 1960 yılında da Erzincan il Müftülüğüne tayin edildi. Aynı yıllarda hariçten Ortaokul ve Erzincan Lisesini bitirdi. 1964-1965 öğretim yılında Ankara Üniversitesi İlahiyat Fakültesini birincilikle bitirdi. Ankara müftü yardımcılığı ve Ankara vaizliği görevlerinden sonra Diyanet İşleri Başkanlığı müfettişliği görevine atandı. Din İşleri Yüksek Kurulu Üyesi iken Diyanet İşleri Başkan Yardımcılığına tayin edildi. 15 Ocak 1968 tarihinde Diyanet İşleri Başkanlığı görevine vekâleten atandı, bu görevi 25 Ağustos 1972 tarihine kadar yürüttü. Dini ve ilmi konularda muhtelif dergi ve gazetelerde 100'den fazla makalesi yayımlandı. Cumhuriyet Senatosu Erzurum Üyeliği (14 Ekim 1973 – 12 Eylül 1980), XIX, XX ve XXI. Dönem Gümüşhane Milletvekilidir. Arapça, Farsça ve Fransızca dillerini bilmektedir. Evli ve sekiz çocuk babasıdır. Lütfi Doğan (1927 doğumlu siyasetçi) Lütfi Doğan (d. 1927, Ermenek - 22 Ocak 2018, Ankara), Türk ilahiyatçı ve siyasetçi, 11. Diyanet İşleri Başkanı. Türkiye Cumhuriyetinin 11. Diyanet İşleri Başkanıdır. Ankara Üniversitesi Dil ve Tarih-Coğrafya Fakültesi'nin Klasik Şark Dilleri (Arapça-Farsça) bölümünden mezun oldu. Daha sonra Suriye, Şam Edebiyat Fakültesi'nde Arapça ve İslâmi ilimler üzerinde çalıştı. Ankara Üniversitesi İlahiyat Fakültesi'nde Kelâm ilmî dalında Doktorasını yaptı. Sırasıyla Ankara Bölge Vaizliği, Ankara İl Müftülüğü, Müşavere ve Dinî Eserler İnceleme Kurulu Azalığı ve Din İşleri Yüksek Kurulu Üyeliği yaptı. 1972-1976 yılları arasında Diyanet İşleri Başkanlığı görevinde bulundu. Görevi sırasında Bolu ve Haseki Eğitim Merkezlerinin açılması ve Türkiye Diyanet Vakfı'nın bir grup il müftüsü ile kurulmasını sağladı. 16. (XVI) Dönem Malatya Milletvekilliği ve Devlet Bakanlığı da yapan Dr. Lütfi Doğan'ın yayımlanmış eserleri de bulunmaktadır. Süleyman Ateş Süleyman Ateş (d. 3 Ocak 1933, Elazığ, Türkiye), Türk ilahiyatçı, İslam hukukçusu, din adamı. 12. Diyanet İşleri Başkanı. 1933 yılında Elazığ’ın Tadım Köyü’nde doğan Ateş, 1960 yılında imam hatip okulunu ve liseyi bitirdi. 1964 yılında Ankara Üniversitesi İlahiyat Fakültesi'ni birincilikle bitirdi. Aynı üniversiteden doktora derecesi aldı. 16 Nisan 1976 tarihinde Diyanet İşleri Başkanlığı'na atandı. Bu görevi 1978 yılına kadar sürdürdü. Diyanet İşleri Başkanlığı görevinden ayrıldıktan sonra Fakültedeki görevine geri döndükten sonra 1979 yılında profesör oldu. Almanya'da Bochum Ruhr Üniversitesi'nde sahasında araştırmalar yaptı. Suudi Arabistan'da Riyad İmam Muhammed Üniversitesi ve Cezayir'da Emir Abdulkadir Üniversitesi'nde tefsir ve tasavvuf derslerini okuttu. Ondokuz Mayıs Üniversitesi İlahiyat Fakültesi Temel İslami İlimler Bölüm Başkanlığı ve İstanbul Üniversitesi İlahiyat Fakültesi'nde Temel İslâmî İlimler Bölüm Başkanlığı görevinde bulundu. Süleyman Ateş 2008-2015 yılları arasında Vatan gazetesinde yazarlık yaptı. MÃ¼mtaz Tarhan Mehmet Mümtaz Tarhan, (d. 1908, İstanbul - ö. 18 Ocak 1970, İstanbul) Avukat, siyasetçi, spor yöneticisi. Eski T.C. Çalışma Bakanı ve İstanbul valisi. Gençlerbirliği Spor Kulübü'nün 10'uncu başkanıdır. 1930 yılında İstanbul Üniversitesi Hukuk Fakültesi'nden mezun oldu. Maliye Bakanlığı Kanunlar Müdürlüğü, İzmir Defterdarlığı, İstanbul İrat ve Servet Vergileri Müdürlüğü, Maliye Gelirleri Genel Müdürlüğü, Tapu ve Kadastro Genel Müdürlüğü ve Sayıştay Başkanlığı görevlerinde bulundu. 10. Dönem Ankara Milletvekilliği ve Çalışma Bakanlığı yaptı. 29 Kasım 1957'de başlayan İstanbul valiliği görevi, 11 Mayıs 1958 tarihine kadar devam etti. Valiliği sırasında özellikle İstanbul’un temizliğini sağlama yönünden kente büyük yararı oldu. Bütün ailelerin şikayetçi olduğu “Çocuk Kumarhaneleri” yani her türlü oyun salonlarını kapatmış, şehrin temizliği için de “Tükürük Yasağı” olmak üzere sıkı tedbirler aldı. 7 Ekim 1959 tarihinde, bünyesinde Özel Tarhan Koleji'ni de barındıran Tarhan Eğitim Kurumları'nı kurdu. Mümtaz Tarhan'ın basılmış eserleri vardır. Evli ve iki çocuk babasıydı. Konqi Konqi Konquereor, küçük, neşeli, yeşil bir ejderha olup KDE pojesinin şu anki maskotudur. KDE yazılımlarında, birçok genel ağ sayfasında görünür. Yaratıcısı Stephan Spatz'tır. "Konqi" adı KDE'nin dosya ve genel ağ tarayıcısı "Konqueror"'dan gelmektedir. Konqi KDE'nin 3.x sürümlerinde görünmektedir. 2.x sürümlerinde KDE maskotu bir büyücü olan Kandalf'tı. Konqi, KDE 2.x'in çökme pencerelerinde görünmüştür. Konqi'nin bir de Katie adlı kız arkadaşı vardır. Katie KDE bayanlar projesinin de maskotudur. Kandalf Kandalf, KDE projesinin 2.x sürümlerindeki maskotuydu. Daha sonra yerini Konqi adlı küçük, yeşil bir ejderha aldı. Bu değişikliğin sebebi büyük bir olasılıkla Kandalf'ın Yüzüklerin Efendisi'ndeki büyücü Gandalf'a benzemesidir. Abacı Abacı, aşağıdaki anlamlara gelebilir: Meiji (imparator) , asıl adı Mutsuhito (睦仁; d. 3 Kasım 1852 - ö. 30 Temmuz 1912), 1867-1912 yılları arasında Japon imparatoru. Japonya'nın modernleşmesinde önemli rol oynadı. İmparator Kōmei'nin ikinci oğluydu. 1860 yılında veliaht prens ilan edildi. Babasının ölümü üzerine 1867 yılında tahta çıktı. Ertesi yıl samurayların yardımıyla Tokugawa Şogunluğu'na son vererek yönetimi fiilen eline aldı. Babasının aksine modernleşme akımını destekleyerek 1868 yılında Japonya'yı Batılılaşma yoluna sokan Beş Maddelik Ant'ı yayımladı. 1871 yılında feodal toprak düzenini kaldırdı. 1872 yılında yeni bir okul sisteminin kurdu. 1885 yılında hükûmette kabine sistemini benimsedi. 1889 yılında Anayasa'yı yürürlüğe koydu. 1890 yılında bir parlamento oluşturdu. 1894-95 Birinci Çin-Japon Savaşı ve 1904-05 Rus-Japon Savaşı'nda etkin rol oynadı. 1910'da Kore'nin Japonya'ya ilhakıyla ilgili bir ferman çıkardı. Yaşam biçimiyle de Batı düşünce ve buluşlarının Japon kültürü temeli üzerine oturtulmasına örnek oldu. Geleneksel Japon tarzında yazdığı 100 bin kadar şiiri vardır. En İyi Kadın Oyuncu Altın Küre Ödülü - Müzikal veya Komedi Filmi Sinema Dalında En İyi Aktris Altın Küre Ödülü - Müzikal veya Komedi kazananların ve adayların listesi; Zubin Mehta Zubin Mehta (29 Nisan 1936), Hint orkestra ÅŸefi. Yaşayan en büyük orkestra şeflerinden biri kabul edilir. (1962-1978) arasında Los Angeles Filarmoni Orkestrası'nın müzik yönetmenliğini yapmış, 1978'den sonra aynı görevi New York Filarmoni Orkestrası'nda sürdürmüştür. 1936'da Bombay'da dünyaya geldi. Kemancı olan babası Mehli Mehta, Bombay Yaylı Çalgılar Dörtlüsü ile Bombay Senfoni Orkestrası'nın kurucularındandır. Zubin, çocukluğunda klasik batı müziğinden etkilendi. Viyana'da müzik öğrenimi gördü. 1958'de Liverpool Kraliyet Filarmoni Orkestrası'nın şef yardımcılığını yürüttü. Konuk şef olarak birçok ülkede konserler verdi. (1961-1967) arasında Montreal Senfoni Orkestrası'nın müzik yönetmenliğini yaptı. Ayrıca 1962'den sonra Los Angeles Filarmoni Orkestrası'nda aynı görevi üstlendi. Operada ilk kez 1965'te New York kentindeki Metropolitan Operası'nda sahnelenen "Aida" operasında orkestra şefliği yaptı. 1968'de İsrail Filarmoni Orkestrası'nın baş müzik danışmanı oldu. 1970'te Londra'da "Otello" operasında orkestra şefliği yaptı. 1978'de Pierre Boulez'nin yerine getirildiği New York Filarmoni Orkestrası'nın müzik yönetmenliğini 1991'e değin sürdürdü. 1998'den 2006'ya kadar Münih Filarmoni Orkestrası'nın müzik yönetmenliğini yaptı. Romantik ve erken dönem modern bestecilerin yapıtlarına özel bir ilgi gösterdi. 1990, 1995, 1998, 2007 ve 2015'te Viyana Filarmoni Orkestrası'nın Yeni Yıl Konserlerini yönetti. Aedilis Aedilis (Latince: "aedes, aedis" kökünden "Tapınak", "yapmak"), Roma İmparatorluğunda bir memuriyet biçimidir. "Aedilis" devlet binalarının yapılması ve halk festivallerinin düzenlenmesi ile ilgili ödeneklerden sorumludur. Halk düzeninin yürütülmesi konusunda da yetkisi vardır. Memuriyet, MÖ 494 yılında kurulmuştur. Roma'da Belediye hizmetlerini yürütmek ve yurttaşlara açık oyunlar düzenlemekle görevli olan memurlardır. Başlangıçta pleb tribünlerinin yardımcıları durumundaydılar. Görevleri de Aventin tepesi üzerinde Ceres Tapınağı'na yerleştirilen pleb cemaati kasası ve arşivlerini korumaktı. Daha sonra Patricilerden'de 2 adet Aedilis seçildi. Bunlar Curia meclisleri tarafından seçildiklerinden Aedilis Crulis adını aldılar. Bu tarihten sonra görevleri kentte ve pazarda düzeni sağlamak, açık eğlenceler düzenlemek şeklindeydi. Quaestor Quaestor, Roma'da devlet hazinesinden,cezai işlerden ve finansal işleri denetlemekten sorumlu, seçilmiş devlet memurlarıdır. Başlangıç itibarıyla vatandaş olmayan pleplerin isteklerini karşılamak amacı güdülerek ihdas edilmiş bir kurumdur. Fakat cumhuriyet ("respublica") devrinin savaşlar ve fetihlerle genişleyen Roma'sındada consullerin işlerini hafifletmeye yardımcı bir memuriyet olmuştur. Sayıları başlangıçta iki iken daha sonra kırka kadar çıkmıştır. Kefaret (film) Kefaret (Ìngilizce: "Atonement") Joe Wright'ın yönettiği 2007 yapımı İngiliz filmi. Ian McEwan'ın aynı adlı Kefaret romanından sinemaya uyarlanmıştır. Başrolde Keira Knightley ve James McAvoy vardır. 2007 Venedik Film Festivali'nin açılış filmi seçilmiştir. Film İngiltere ve İrlanda'da 14 Eylül 2007'de, ABD'de ise 7 Aralık 2007'de gösterime girmiştir. 13 Aralık, 2007 tarihi itibarı ile "Rotten Tomatoes" isimli film eleştiri sitesinde yapılan 119 yorumdan %84'ü film hakkında olumlu yorum içermektedir "Metacritic"'de ise yapılan 32 yorumda ortalama 100 üzerinden 83 üle değerlendirilmiştir. Film 7 dalda Altın Küre'ye aday gösterilmiş ve En İyi Müzik ve En İyi Film-Drama kategorilerinde ödül almıştır. Film ayrıca 14 dalda BAFTA'ya 7 dalda Oscar'a (Akademi Ödülleri) aday gösterilmiştir. Filmde kullanılmış olan müzik parçaları şunlardır; Claude Debussy Giacomo Puccini 'nin La Bohème Operası'ndan Giacomo Puccini 'nin La Bohème Operası'ndan Walter Kent and Nat Burton Soundtrack albümü Dario Marianelli tarafından yapıldı.Klasik piyanoda Jean-Yves Thibaudet vardır. Örnekler dinlemek için Film ayrıca 7 dalda Altın Küre'ye aday gösterilmiştir. Bunlar En İyi Film-Drama, En İyi Kadın Oyuncu-Drama (Keira Knightley), En İyi Erkek Oyuncu Drama (James McAvoy), En İyi Yardımcı Kadın Oyuncu (Saoirse Ronan), En İyi Yönetmen (Joe Wright), En İyi Senaryo (Christopher Hampton) ve En İyi Müzik (Dario Marianelli) kategorileridir. Film En İyi Film-Drama ve En İyi Film Müziği dalında Altın Küre kazanmıştır. 2008 BAFTA Ödülleri'ne ise : "En İyi Film" (Tim Bevan, Eric Fellner, Paul Webster), "En İyi İngiliz Filmi" (Tim Bevan, Eric Fellner, Paul Webster, Joe Wright, Christopher Hampton), "En İyi Yönetmen" (Joe Wright), "En İyi Uyarlama Senaryo" (Christopher Hampton), "En İyi Erkek Oyuncu" (James McAvoy), "En İyi Kadın Oyuncu" (Keira Knightley), "En İyi Yardımcı Kadın Oyuncu" (Saoirse Ronan), "En İyi Müzik" (Dario Marianelli), " En İyi Sinematografi" (Seamus McGarvey), "En İyi Kurgu " (Paul Tothill), "En İyi Production Design " (Sarah Greenwood, Katie Spencer), "En İyi Kostüm Tasarımı" (Jacqueline Durran), " En İyi Ses" (Danny Hambrook, Paul Hamblin, Catherine Hodgson), " En İyi Makyaj ve Saç" (Ivana Primorac) kategorilerinde ödül aday gösterilmiştir. Babsk Babsk - Polonya'nın güneyinde ve Łódź Voyvodası'nın. 2006 sayımlarına göre köy nüfusu 690 dir. Acis Roma mitolojisine göre, Faunus ve Nimph Simateis'in oğlu. Galatha'ya olan karşılıksız aşkı yüzünden Galatha'nın bir diğer aşığı tarafından öldürülmek istenmiş, nehre itilmiş fakat son anda kayalıklara tutunarak kurtulmuştur. Akteon Akteon, Yunan mitolojisinde bir avcı. İnanışa göre Diana ya da diğer ismiyle Artemis nehirde duş alırken onu gördüğü için cezalandırılmış ve kendi köpekleri tarafından tanınmaz hale getirilmiştir. Melina Merkuri Melina Merkuri (Yunanca: Μελίνα Μερκούρη; 18 Ekim 1920, Atina - 6 Mart 1994; New York) veya gerçek adıyla Maria Amalia Merkuri (Yunanca: Μαρία Αμαλία Μερκούρη), Yunanistan'ın ilk sosyalist hükûmetinde kültür ve bilimler bakanı (1981) olarak görev yapan Yunan oyuncu. Yunanistan Ulusal Tiyatrosu'nun Tiyatro Okulu'nu bitirdi. İlk önemli rolü, 20 yaşında oynadığı Eugene O'Neill'in "Mourning Becomes Electra" ("Elektra'ya Yas Yaraşır") oyunundaki Lavinia'ydı. Unutulmaz kompozisyonlarını ise "A Streetcar Named Desire" ("İhtiras Tramvayı") oyunundaki Blanche ve kocası Jules Dassin'in "Pote tin kiriyaki" (1960; "Pazarları Asla") filmlerindeki iyi kalpli fahişe rollerinde çizdi. Bu filmdeki rolüyle, 1960 Cannes Film Festivali'nde en iyi kadın oyuncu ödülünü J. Moreau ile paylaştı. Ardından, Jules Dassin'in İstanbul'da geçen "Topkapı" (1964) filminde rol aldı. 1967'deki darbe sırasında yurt dışında bulunan Merkuri Avrupa ve ABD'de Albaylar Cuntası'na karşı muhalefet oluşturmak amacıyla var gücüyle çalışmaya başladı. Sonunda bu etkinlikleri nedeniyle Yunan vatandaşlığından çıkarıldı. 1974'te sivil yönetime geçilmesi üzerine ülkesine döndü ve Andreas Papandreu'nun Panhelenik Sosyalist Hareketi'ne (PASOK) katıldı. Aynı yıl kendisine ün kazandıran "Pazarları Asla" filminin geçtiği yoksul Pire bölgesinden adaylığını koyduysa da seçimleri kazanamadı. 1977'de yapılan seçimleri kazanarak meclise girdi. 1981'de PASOK genel seçimleri kazanınca, Papandreu tarafından kültür ve bilimler bakanlığına getirildi. Bu görevdeyken en önemli girişimlerinden biri, İngiliz hükümetini Elgin Mermerleri'ni Yunanistan'a geri vermeye zorlamak oldu. 1989'daki hükûmet değişikliğiyle bakanlıktan ayrılan Merkuri'nin otobiyografisi "I Was Born Greek" ("Yunan Doğmuşum") başlığıyla 1971'de yayımlandı. Merkuri'nin ayrıca 1988'de yayımlanan "Cuntayla Savaşım" adlı bir yapıtı vardır. 1994'te tedavi gördüğü akciğer kanseri nedeniyle hayatını kaybetti. Aschaffenburg Aschaffenburg (okunuşu: a'şafen'burg), Almanya'daki Frankfurt merkezli Ren-Mayn bölgesinde yer alır. Bavyera eyaletinin kuzey batısında ilçe merkezidir. Aschaffenburg Bavyera eyaletinin kuzey batısında Hessen eyaletine sınır olan şehirdir. Şehir, Aralık 2012 sayımına göre 67.681 nüfusa sahiptir. Çevre oturanları ile bu rakam 280 bine ulaşır. Frankfurt'a 45 km uzaktır. Aschaffeburg'un kuzeyinde Taunus dağları, güneyinde Spessart bölgesi ve batisinda Odenwald bölgesi yer alır. Aschaffeburg'dan Main nehri geçer ve burada bir liman bulunmaktadır. Aschaffeburg'da bir üniversite (university for applied sciences) bulunmaktadır. Unterfranken ilinde Würzburg'dan sonra ikinci büyük kenttir. Aschaffenburg 10 semte ayrılır: ¹ Sayım sonucları Birkaç tanınmış şirket: DPD, Linde Material Handling, Kaup, TRW, TAKATA Petri, Nintendo Deutschland, SCA, PSI, E-on Netz ve Modler. Aschaffenburg'un toplam üç hastanesinde 789 yatak bulunmaktadır (Klinikum Aschaffenburg "Am Hasenkopf", Hofgartenklinik, Frauenklinik am Ziegelberg). Buna ek olarak şehirde toplam 133 uzman doktor, 26 genel doktor, 68 diş doktoru ve 38 eczane hizmet vermektedir. Altı yaşlılar yurdunda toplam 730 kişiye bakmaktadır. Buna ek olarak 486 yaşlılar için özel tasarımlanmış daire bulunur. Belediye salonunda (Stadthalle) her yıl SafetyWeek (SafetyExpo ve SafetyUpdate) düzenlenir: Aschaffenburg'da 55 okulda 18.000 öğrenci var. 13 ilk öğretim (alt kısım), 8 ilk öğretim, 3 orta okul, 1 özel orta okul (işletme), 4 lise, 5 engelli ilk öğretim okulu 22 meslek okulu. Halk okullarında (Volkshochschule Aschaffenburg) verilen 3.000 kurslarında 50.000 yetişken eğitilir. 1.500 öğrenci Aschaffenburg müzik okulundaki kurslara katılır. Belediye kütüphanesinde 80.000 eser bulunur. 3 orta okul: 4 lise: 22 meslek okulu Berufschule Aschaffenburg Sosyal pedagoji akademisi 1798 yılında Aschaffenburg'da Universität Aschaffenburg adında, Mainz üniversitesi'nin kapatılmasından sonra oradan gelen bilim adamlarının sayesinde açılmıştır. 1809 senesinde adı Karls-Universität olarak değiştirildi ve 1873 senesinde kapatılmıştır. Forstliche Hochschule (kuruluş 1807, 1910 Münih Ludwig-Maximilians üniversitesi'ne taşınmıştır) Hochschule Aschaffenburg (Uygulamalı Bilimler Üniversitesi) 1 Ekim 2000 tarihinde hizmete açılmıştır. "Fachhochschule Aschaffenburg" olarak kurulan üniversite 1 Ekim 2007'de şimdiki isimini almıştır. Öğrenci sayısı: 1300, profesör ve docent sayısı: 45. f.a.n. Frankenstolz Arena (eski adı: Unterfrankenhalle): 6000 kişi kapasiteli spor ve kültür Salonu 1991 yılında inşaat edildi. Stadttheater (Belediye tiyatrosu): 1811 yılında Fürstprimas Carl Theodor von Dalberg Aschaffenburg beylik döneminde, portekizli mimar Joseph Emanuel Herigoyen tarafından inşaat edildi Stadthalle am Schloss (Belediye toplanti salonu) k端c端k ve b端y端k salonu, iki konferans salonu ve iki seminer salonu icerir. Kabarett im Hofgarten (Ã¶zel) Casino kültür sinemasi Colos-Saal (özel) müzik ve kültür salonu mot modernes theater aschaffenburg e.V. Zimmertheater, Spielstätte der Jungen Bühne Aschaffenburg e.V. Ludwigstheater , BÃ¼hne der actor's company ab:art-theater, freies ensemble aschaffenburg Erthaltheater Story Stage MÃ¤rchentheater Aschaffenburg Şehirde 720 dükkân bulunmaktadır. Toplam olarak 200.000 m² (nüfus başına 2,92 m²) üzerinde çeşitli günlük ve lüks mallar sunarlar. Trafiğe kapalı olan caddelerde (Herstallstraße, Sandgasse, Steingasse, Roßmarkt, Frohsinnstraße) dükkânlarin kapasitesi 50.000 m²'dir. Ayrıca bölgede önemli modern, 50000 m² büyüklüğünde (Kuzey Bavyera'da en büyük şehir içi alışveriş merkezi) ve City Galerie adında bir alışveriş merkezi bulunmaktadır. Aschaffenburg'daki halkın ortalama alım gücü 17.709 €'dur (Almanya alım gücü paratesi 100 kabul edilirse, bu sayı Aschaffenburg'da 107,4'tür). Bu alışveriş merkezleri yaklaşık 70 bin Aschaffenburglu'nun yanı sıra yaklaşık 733 bin çevre halkına hizmet verir. 90'lı yıllarında ABD askerlerinin (yaklaşık 15 bin) bu şehirden çekilmesiyle, bu bölgenin yeni hizmet ve alışveriş merkezlerin oluşması için çalışmalar vardır. "A 3" (Köln, Frankfurt, Nürnberg ve Münih) ve "A 45" (Giessen, Hannover, Dortmund) otoyollarına rahatlıkla ulaşılır. Mayn nehri Ren nehri ile Tuna nehrine Ren-Mayn-Tuna kanalı ile bağlıdır. Şehirden 10 km uzaklıkta, Aschaffenburg ilcesinde bulunan Großostheim adında bir köy yakınlarında motorlu ufak özel ucaklar için. Aschaffenburg'un Obernau mahalle kenarında motorsuz ucak için. Frankfurt enternasyonal havalimanı 45 km uzaklıktadır. Frankfurt, Köln, Münih, Nürnberg gibi kentlere hızlı tren bağlantısı vardir. Ren-Mayn bölgesel ulaşım ağina dahildir. Aschaffenburg şehir meclisi 44 sandalyenin dağlımı: CSU 19, SPD 17, Yeşiller 3, UVB 3 Sitze, FDP 1 Sitz ve KI 1 Aschaffenburg'un şimdiki belediye başkanı Klaus Herzog'tur. Oi! Oi! — müzikal yönü "Oi!" hareketi punkları kendilerini sosyalist işçi sınıfından biri olarak görmüş ve şarkılarında işsizlik, geçim sıkıntısı gibi konuları işlemiştir. Fakat aynı zamanda kimi "Oi!" şarkıları sokak kavgaları, futbol maçları, bira gibi günlük konular işlemiştir. Dazlak kültürü ile fazlasıyla bağlantısı olduğundan dolayı ırkçılıkla suçlanmıştır. Irkçı "Oi!" punkları olduğu gibi, bu imajı yıkmaya çalışan ırkçılık karşıtı "Oi!" grupları da vardır. Siófok Siofok (Siófok) Macaristan'da Balaton gölünün güney sahilinde Somogy iline bağlı, Budapeşte'in 120 km güney batısında bir kenttir. Şehrin nüfusu 23.000'dir ve Balaton gölünün çevresindeki en büyük yerleşim merkezidir. Siófok'un rakımı 124 m'dir. Siófok ismi Sió adındakı bir nehirden ve Fok adında bir köy adının birleşmesiyle oluşmuştur. En İyi Televizyon Dizisi Altın Küre Ödülü - Dram En İyi Televizyon Dizisi Altın Küre Ödülü - Drama ("Golden Globe Award for Best Television Series - Drama") kazananların listesi; Ödülü kazanan diziler koyu renkle belirtilmiştir. Dizilerin yanlarındaki kısaltmalar yayınlandığı kanalın ismidir. En İyi Televizyon Dizisi Altın Küre Ödülü - Müzikal veya Komedi En İyi Televizyon Dizisi Altın Küre Ödülü - Müzikal veya Komedi ("Golden Globe Award for Best Television Series - Musical/Comedy") kazananların listesi; Saint-Jean-de-Maurienne Anlaşması Saint-Jean-de-Maurienne Anlaşması I. Dünya Savaşı sırasında, 1917 yılının ortalarında imzalanan gizli anlaşmalardan birisi. İngiltere ve Fransa, Osmanlı İmparatorluğu'nun paylaşılmasında toprak vereceklerini vadederek İtalya'yı, İtilaf Devletleri safında savaşa girmeye ikna ettiler. Bu anlaşmaya göre İtalya'ya Mersin dışında Antalya, Konya, Aydın ve İzmir verilmek istenmiştir. Anlaşma içerdiği maddelere göre Rusların onayına bağlı idi. Ancak Rus Hükûmeti Bolşevikler tarafından devrildiği için bu anlaşma hiç yürürlüğe girmemiştir. İtalyanlar buna rağmen kendilerine vadedilen toprakları istemekte ısrar etmişlerdi. Hatta bir İtalyan senatör ""Başkaları hiçbir şey almazsa, biz de bir şey talep etmeyeceğiz"" demişti. Sosyal darwinizm Sosyal darwinizm, Charles Darwin'in toplumbilim alanındaki fikirleri ve evrim teorisi gibi düşüncelerinin sosyolojik alandaki etkilerinden bahsedilirken kullanılan bir terimdir. "Sosyal darwinizm", Darwin'in kuramının genişletilerek sosyal alanda uygulanmasıdır. Yani, bireysel organizmalar arasındaki rekabetin çevreye en uygun olanın idame etmesi yoluyla biyolojik evrimsel değişikliğe neden olması gibi; bireyler, gruplar veya uluslar arasındaki rekabetin de insan topluluklarında sosyal evrime neden olduğu kuramıdır. Örneğin, faşizm ve nasyonal sosyalizm, insan ilişkilerinde "sosyal darwinist" bir bakış açısı ile çalıştırılır. Bu sistemde amaç üstün bireyleri desteklemek ve zayıf bireyleri sistem dışına taşımaktır. Ekonomik uygulama açısından ise, komünist ve liberal çevrelerce başarılı işadamlarının çıkarlarını savunup ve onları teşvik ederken işçi sınıfının sendika ve diğer kuruluşlarını yok etme şeklinde yorumlanmıştır. Bu iddialara karşın tarihsel bilgilere bakıldığında İtalyan faşizminin ve Alman nazizminin işçi sınıfını desteklediği görülmektedir. Her iki ideolojide de toplumsal anlamda çalışkanlık, disiplin ve özveri gibi değerlere sahip olmak bir zorunluluk olarak görülür. Ekonomik olarak ise ülkenin gelişiminde etken olan işçi sınıfının ve diğer çalışanların sermaye sahipleri ile uzlaşı içinde olması sağlanır, işçilerin sermayeye karşı ezilmesinin önlenmesi için nasyonalist sendikalar kurulurdu. Bu sendikalardan birine Alman Emek Cephesi örnek olarak gösterilebilir. Adolf Hitler, "Mein Kampf" isimli eserinde kapitalist düzene karşı çıkarak çalışmayı yüceltmektedir. Benzer bir şekilde Benito Mussolini de, en çalışkan olanların en iyi olduğunu, bundan ötürü herhangi bir sınıf farkına bakılmaksızın ön planda olmaları gerektiğini belirtmektedir. Sosyal darwinizm, Darwin’in adını taşımasına rağmen esas olarak kuramı ilk geliştirenler Herbert Spencer, Thomas Malthus, Francis Galton gibi başkaları olmuştur. "Sosyal darwinizm" terimi ilk defa 1879’da Oscar Scmidth tarafından “Popüler Bilim” dergisindeki bir makalede kullanılmakla beraber II. Dünya Savaşı sırasında (1944) Amerikalı tarihçi Richard Hofstadter’in “Amerikan Düşüncesinde Sosyal Darvinizm” adlı kitabından sonra gündemden düşmemiştir. "Sosyal darwinizm"’in diğer sosyal değişiklik kuramlarından farkı, değişikliğin biyolojik alandan sosyal alana aktarılmasında yatar. Bununla beraber konunun ilginçliği pek çok felsefi tartışmaya ve araştırmaya neden olmuştur. "Sosyal darwinizm" terimi, genellikle belirttiği kavramı savunanlar değil, eleştirenler tarafından kullanılır (Bannister, 1979; Hodgson, 2004). Almanak Almanak takvime göre düzenlenmiş, özel bir alan veya alanlarda bilgiler içeren yıllık bir yayındır.Ayrıca almanaklarda güneşin ve ayın doğuş ve batış zamanları, güneş ve ay tutulmaları, gelgit saatleri, belirli kilise festivalleri, adli yıllar, tüm çeşitli zaman çizelgelerinin listesi gibi astronomik bilgiler de bulunmaktadır. "Almanak" kelimesi Arapça "iklim" anlamına gelen المناخ "al-manaakh" kelimesinden gelmektedir. Almanak'ın öncüsü Yunan hava-takvimi "parapegma"dır. İskenderiye'li astronom Ptolemy(2. yüzyıl) "Phaseis" —"belirli yıldızların fazları ve hava değişimleri koleksiyonu" incelemenin başlığının tam çevirisidir&mdash adında bir inceleme yazmıştır; incelemenin özünü, mevsimsel olarak düzenli hava değişimlerinin, yıldızların veya takımyıldızlarının güneş doğumu ve batımı sırasında ilk ve son görünüşlerini ve gündönümü gibi güneşle ilgili olayların listesi olan "parapegma" oluşturur. Astronomik hesaplamalarla geçmişin çeşitli otoriteleri tarafından yapılan çeşitli gözlemlerin derlemesi ve beklenen hava değişikliklerini içerirdi. "Parapegmata" yüzyıllar boyunca hazırlandı. Ptolemy, astronomik fenomenin mevsimsel hava değişikliklerine sebep olduğuna inanıyordu; bu olayların arasında neden kesin bir korelasyon olmadığı konusu ile ilgili, gökyüzünde bulunan diğer cisimlerin fiziksel etkilerinin bunun sebebi olduğunu düşünüyordu. Bu sebepten, O'na göre, hava tahmini astroloji'nin özel bir bölümüydü. Almanak'lar ik icat edildiklerinde, insanlar hala yıldızların ve gelgitin hareketlerini tahmin etmek ile gelecek ile ilgili kehanette bulunma arasında çok az fark görüyorlardı. Bu sebepten ikl almanaklar burçları ve daha somut bilgileri içeriyorlardı. Bir almanak, "Fakir Richard'ın Almanak'ı"(Benjamin Franklin'e ait "Fakir Richard'ın Almanak'ı" ile karıştırmayınız) 1664 sayısında, "Bu ay, Kent'te veya Christendom'da bazı adamların, kadınların veya çocukların ölümünü duymayı bekliyoruz.", diyerek bu burçları alaya almıştır. Bazı gazete ve dergilerin yeni yıl eklerinde "Yıldızlarda Sizin Yılınız" gibi daha normal çeşitleri bulunsa da, "Old Moore's Almanac" gibi böyle alaycı almanaklar da hala bulunmaktadır. Almanak kelimesinin orijini net değildir. Britanika ansiklopedisi, hava kelimesi "al-manakh" ile karşılaştırarak, bunun kesin olmayan ortaçağ Arabik orijininden kaynaklandığını söylemektedir. Diğer sözlükler Yunanca'daki gök günlüğü manasındaki "almenikhiaka" sözcüğünü, ortaçağ latincesindeki "almanach" ve eski ingilizcedeki "almenak" sözcüğünün yerine bulundurmaktadırlar. Richard Verstegan "A Restitution of Decayed Intelligence"da (1605) kelimenin eski saksonca "Al-mon-aght"dan türediğini söylemektedir.Bu kelime "Al-mon-heed yani tüm ayların gözlenmesi" olarak çevirilebilir. Verstegan Saksonlar'ın yeni ve dolunayları kabartmalı kare bir çubuk üzerinde işaret ettiklerini, bunu kullanarak mevsimleri ve festivalleri tahmin ettiklerini söylemektedir-bu çubuk "Al-mon-aght"dır. Günümüzde basılan "Whitaker's Almanack" gibi almanaklar tarihi karşıtlarına nazaran kapsamlarını ve içeriklerini genişletmişlerdir.Modern almanaklar tüm dünya ile ilgili istatistiksel ve betimleyici bilgileri içermektedirler. İçerikleri ayrıca yerel gelişmenin tartışması ve yakın tarih olaylarının bir özetini de içerir.Günümüzde yayınlanan diğer almanaklar (ca. 2006) "Information Please Almanak'ı", "Dünya Almanak'ı", and "The Old Farmer's Almanak'ı". Almanaklar tarafından işlenen ana konular şunlardır; coğrafya, hükümet, nüfus, ziraat, ekonomi and iş, sağlık, tıp, din, medya, taşımacılık, bilim, teknoloji, spor ve ödüller. National Journal tarafından yayınlanan "Amerikan Politika Almanak'ı" gibi özel almanaklar da günümüzde yayınlanmaktadır. Musen-Almanach (Sanat Almanak’ı) 1770 yılında kurulan ve 19. yy.da da severek okunulan edebi bir yayım türüdür. Göttingen ve Leipzig’te yayımlanan ilk Alman Sanat Almanağı örneği; hem içerik hem de başlık olarak Paris’te 1765’ten beri Dalalain tarafından yayımlanan, Claude-Sixte Sautreau de Marsy tarafından piyasaya sunulan Almanach des Muses’dir. Bu ve sonraki almanakların içeriği edebi haberler, edebi eleştiriler ve yeni şiirlerin ilk defa yayımlanmasıdır. İlk Alman Sanat Almanağı Johann Christian Dieterich tarafından 1770 yılından 1802 yılına kadar Göttingen’de (ve sonra 1805 yılına kadar diğer yayın yerlerinde) yayımlanan Göttinger Musenalmanach’dır (GMA). Bu derginin basılma fikri, Göttingenli matematikçi Abraham Gotthelf Kästner’den çıkmıştır. GMA’nın yayımcısı Friedrich Wilhelm Gotter ile beraber çalışan Heinrich Christian Boie’ydi. Sonraları GMA, Göttingenli üniversite kardeşler birliğinden Johann Heinrich Voß, Ludwig Christoph Heinrich Hölty, Johann Martin Miller ve onun kuzeni Gottlob Dietrich Miller, Johann Friedrich Hahn, Johann Thomas Ludwig Wehrs, daha sonraları Johann Anton Leisewitz ve diğer şair öğrencilerin görüşlerini aktardığı bir dergi olur. 1774 yılı almanağının yayınlanmasından sonra Boie yazı işlerine, daha sonra Hamburg’a taşınacak (ve orada rakip bir almanak hazırlayacak) olan Voß’u getirir. Bunun üzerine 1775 ilkbaharında Leopold Friedrich Günther von Goeckingk yeni yayımcı olur. 1776 yılından itibaren Gottfried August Bürger yardımcı yayıncı olur, 1779’dan sonra tek yayımcı kendisi olur. Bürger’in 1795 yılındaki ölümünden sonra yazı işlerini Karl Reinhard alır. Aynı yıl Leipzig’te Leipziger Almanach der deutschen Musen (Leipzig Alman Sanatların Almanağı) yayımlanır. O zamanlar korsancı olarak bilinen yayıncı Engelhard Benjamin Schwickert, bunları Dieterischen Musen-Almanach’ın bir kopyası olarak tasarlar ve ilk sayısı, orijinali daha basılmadan, 1770 yılının almanağı 1769 yılında basılır ve gerçekten de başarılı olur. Leipzig almanağının yayıncısı Christian Heinrich Schmid’ti ve Friedrich Gottlieb Klopstock, Christian Fürchtegott Gellert, Johann Wilhelm Ludwig Gleim und Karl Wilhelm Ramler’in diğer eserleri adı altında yayımlar. 1776 yılından itibaren eser yeni başlığıyla, “Leipziger Musen-Almanach” ismiyle basılır, son sayı 1787 yılında ortaya çıkar. Üçüncü Alman Musen-Almanach’ı Johann Heinrich Voß tarafından (Hamburg’a taşınmasından sonra) basılan “Hamburger Musenalmanach” olur. Voß’un kendisi tarafından yayınlanan ilk basım mali açıdan bir zarar getirir. 1777 yılında Voß, diğer sayıları yayınlayacak olan Hamburglu yayımcı Carl Bohn’u bulur. Bütün bu zaman süresince Voß (ayrıca Vossicher Musenalmanach adıyla da bilinen) ciltlerin yayıncısıdır, 1779’dan 1786 yılına kadar Goeckingk ile beraber yayımcılık yaparlar. 1777 yılından itibaren Avusturya Aydınlanmasının genç yazarlarının görüşlerini aktardığı bir “Wienerischer Musenalmanach” (1786’dan sonra Wiener Musen-Almanach başlığıyla) yayımlanır. İlk olarak Joseph Franz von Ratschky yayıncı olur, 1781 yılından itibaren Aloys Blumauer ortak yayıncı olur, sonraları ise Gottlieb von Leon ve Martin Joseph Prandstätter de yayıncı olur. Son sayı 1796 yılında yayınlanır. Diğer benzer almanaklar daha az başarılıydı, Friedrich Schiller bile sadece bir defalığına 1782 yılında bir antoloji yayınlar. Schiller’in ikinci denemesi, 1796 yılından 1800 yılına kadar kendi tarafından basılan Musenalmanach bu türdeki en ünlü koleksiyon niteliği taşır. Schiller’in almanağında, Johann Wolfgang Goethe, Johann Gottfried Herder, Ludwig Tieck, Friedrich Hörderlin ve August Wilhelm Schlegel gibi ünlü arkadaşları yazıları ile katkıda bulunurlar. Schiller 1797 yılı Musenalmanach’ında Goethe ile birlikte edebiyattaki kötü durumla alay ettikleri bir hiciv bölümü ve 1798 yılı Musenalmanach’ında Ritter Toggenburg ile aralarında bazı balatlar hazırlar. Schiller’in almanakını, August Wilhelm Schlegel ve Ludwig Tieck’in Musenalmanach’ları (Tübingen 1802), Johann Bernhard Vermehren (Leipziger 1802 ve Jena 1803), Adelbert von Chamisso ve Karl August Varnhagen von Ense’nin Musenalmanach’ları (1804–1806), Friedrich Schlegel’in Poetisches Taschenbuch (Şiir Cep Kitabı; Berlin 1805–1806) ve Leo von Seckendorf’un Musenalmanach’ı (Regensburg 1807–1808) takip eder. Çok geçmeden Musenalmanach’ların yerini cep kitapları alır. Bu tür edebiyat tüm vezinsel edebiyat ürünleri dışlamaya başlayınca ancak, zamanın şiir ve lirik epik edebiyatı içindeki en iyi ve yeni ürünleri bir arada sunan antolojiye gereksinim doğmuştur. Böylece 1830 yılında iki Musenalmanach aynı anda yayımlanır: biri Amadeus Wendt tarafından (Leipzig 1830–1839) kurulan, sonra da 1833 yılından sonra Chamisso ve Gustav Schwab tarafından Deutscher Musenalmanach olarak üstlenilen Musenalmanach 10 yıl yayımlanır, bir diğeriyse Moritz Veit tarafından yayımlanan Berliner Musen-Almanach, sadece iki yıl yayımlanır. Daha sonraları birçok kısa ömürlü Musenalmanach’lar yayımlanır: Emil Weber’in Norddeutscher Musen-Almanach’ı (Hannover, 1857–1858), Doğu-Batı Prusya Almanağı (sonraları Prusya Almanağı adı altında, Königsberg ve Berlin, 1856-1863) ayrıca “Genç Alman Şiiri” temsilcileri ve öğrencileri tarafından yapılan almanaklar.Kaynak Charles Richard Drew Charles Richard Drew (d. 3 Haziran 1904 - ö. 1 Nisan 1950), Amerikalı siyah hekim ve cerrah. Kan naklinde kullanılmak üzere insan kanının saklanması konusundaki çalışmalarıyla tanınmıştır. Bu alandaki çalışmaları nedeniyle "İngiliz Kan Nakli Derneği"'nin tıp bölümünün, II. Dünya Savaşı sırasında da "Amerikan Kızılhaç Örgütü Kan Bankası"'nın yöneticiliğine getirildi. 1 Nisan 1950'de bir otomobil kazasında yaralanan Drew, acil kan nakli için en yakın hastaneye yetiştirildi, ama Siyah olduğu için kabul edilmedi ve Siyah hastalara bakan bir hastaneye götürülürken yolda öldü. Sabih Arca Sabih Fani Arca (1901, İstanbul - 24 Nisan 1979), Türk futbolcudur. Fenerbahçe'nin altyapısından yetişti. Fenerbahçe formasıyla 215 maçta yer alıp 64 gol attı. A Milli takımın millî maçında sol iç olarak Romanya'ya karşı millî formayı giydi ve millî takımda oynadığı 8 maçta 3 gol attı. Doğan Babacan Doğan Babacan (d. 30 Kasım 1929, İstanbul, ö. 18 Mayıs 2018) Türk futbolcu ve hakem. FIFA Dünya Kupası finallerinde maç yönetmiş ilk Türk hakemdir. Futbola 1946 yılında Beşiktaş Genç Takımı'nda başladı. Beyoğluspor, Karşıyaka, Kasımpaşa, Emniyet ve Hacettepe kulüplerinde futbol oynadı. Hakemliğe 1955'te başladı. Münih 1972 Olimpiyat Oyunları ve 1974 FIFA Dünya Kupası'nda görev aldı. Turnuva boyunca 3 maça çıktı. Birincisi, bu finallerde ilk kırmızı kartın gösterildiği Batı Almanya-Şili maçıydı. Babacan, Şilili futbolcu Carlos Caszely'e gösterdiği kırmızı kartla FIFA Dünya Kupası tarihinin ilk kırmızı kartını gösteren hakemi oldu. FIFA Dünya Kupası tarihinde kırmızı kart uygulaması ilk kez 1970 FIFA Dünya Kupası'nda başlatılırken, o yıl hakemler kırmızı kartlarına başvurmamıştı. Bu karşılaşmada Babacan'ın yanında yardımcı olarak bir İngiliz hakem Jack Taylor görev almıştır. Babacan, daha sonra İngiliz Taylor'un yönettiği Bulgaristan-Uruguay maçında Batı Alman Ohmsen'le birlikte yardımcı hakem olarak görev yaptı. Doğan Babacan üçüncü olarak da Galli hakem Clive Thomas'ın yönettiği maçta Avustralyalı Tony Boskovic'le birlikte yardımcı hakem görevini üstlenmiştir. 1975 UEFA Süper Kupası'nı, 1974 ve 1977'de Şampiyon Kulüpler Kupası yarı final maçını, 1978'de UEFA Kupası yarı finalini yönetti. FIFA kokartını 10 yıl taşıdı. 1978'de hakemliği bıraktı. Bir süre futbol yorumculuğu yaptı. Eurodolar Eurodolar Amerikan dolarının ABD dışında oluşan piyasası anlamına gelir. Avrupa'da euro ile çalışan bazı büyük bankaların dolar cinsinden mevduat kabul etmeleri ve böylece topladıkları fonlardan kısa süreli dolar kredisi açmaları şeklinde yaptıkları işlemlere "eurodolar işlemi" adı verilir. Eurodolar işlemi para piyasasında en çok yapılan işlemler arasındadır. Kara Ölüm Kara Veba olarak da bilinen Kara Ölüm, insanlık tarihinde kaydedilen en ölümcül salgındır. Avrasya ve Kuzey Afrika'da 75-200 milyon kadar insanın ölümüne yol açtı. "Yersinia pestis" bakterisinin neden olduğu bir hastalık, veba idi. Y. pestis enfeksiyonu en yaygın olarak bubonik vebaya neden olur, ancak septikemik veya pnömonik vebalara neden olabilir. Salgın, yalnızca 14. yüzyılda yaklaşık 200 milyon kişinin ölümüyle sonuçlanmıştır. Çin ve Orta Asya'dan başlayan veba, 1347'de Kırım'da bir Ceneviz ticaret merkezini kuşatan Moğol ordusunun vebalı cesetleri mancınıkla kentin içine atmasıyla Avrupa'ya taşındı. Vebadan ölen soylular arasında Aragon kralı IV. Pedro'nun karısı Kraliçe Leanor ve Kastilya kralı XI. Alfonso'nun oğluyla evlenmeye giderken Bordeaux'da ölen, İngiltere kralı III. Edward'ın kızı "Joan" da vardı. İki Canterbury başpiskoposu art arda vebadan öldü. Şair Petrarca yalnızca pek çok şiirinin esin kaynağı Laura'yı değil, koruyucusu Giovanni Colonna'yı da salgında yitirdi. Kara Ölüm'ün Avrupa'nın nüfusu üzerinde büyük bir etkisi olmuş ve Avrupa'nın sosyal temellerini değiştirmiştir. Roma Katolik Kilisesi için de büyük bir darbe olan Kara Ölüm; Museviler, Müslümanlar, yabancılar, dilenciler başta olmak üzere azınlıklara zulmedilmesine yol açmıştır. Günlük yaşamın belirsizliği insanları o günü yaşamaya itmiş, ve bu da Giovanni Boccaccio'nun 1353'de yazdığı Decameron'una yansımıştır. Benzer salgın hastalıkların Avrupa'ya her yeni nesille geri döndüğü düşünülür; etkileri 1700'lü yıllara kadar devam etmiştir. Bunların arasında 1629-1631 yıllarında gerçekleşen İtalya salgını, Büyük Londra Salgını (1665-1666), Büyük Viyana Salgını (1679), Büyük Marsilya Salgını (1720-1722) ve son olarak da 1771 Moskova salgını bulunur. Salgının tanımı üzerine birçok tartışma mevcuttur, ancak Avrupa'da 19. yüzyılda ortadan kalkmıştır. 14. yüzyılda bu salgına "Büyük Ölüm" dense de, daha sonraki yıllarda "Kara Ölüm" olarak tanımlanmıştır. Bunun sebebi de, genel inanca göre, bu hastalık sonucunda deri altı kanamalar yüzünden derinin siyaha dönmesidir. Aslında bu ad mecazi anlamda kullanılmış olup, "kara" burada kasvetli, sıkıntılı, kederli anlamına gelir. Tarihî kayıtlara göre bu salgında kasıklarda şişmeler ("bubo" lar) meydana gelmekteydi. 19. yüzyılda Asya'da görülen veba hastalığında aynı belirti gözlemlendiği için 20. yy. başlarındaki araştırmacılar Kara Ölüm'ün "Yersinia pestis" adlı bakterinin yol açtığı, sıçan ("Rattus rattus" ) yardımıyla ve pireler tarafından taşınan aynı hastalık olduğuna hükmetmişlerdir. Ancak, bubolar başka hastalıkların da belirtisi olabildiği için Kara Ölüm'ün bir veba salgını olduğu kesinlik kazanmamıştır. 15 Ocak 2018'de yayımlanan habere göre, Oslo ve Ferrara üniversitelerinin yapmış olduğu çalışmalar sonucunda salgının hayvan değil, insan kaynaklı olduğu ortaya çıkmıştır. Yersinia Pestis isimli bakterinin bir “insan parazit modeli” olduğu anlaşıldı. Oslo Üniversitesi'nden Prof. Nils Stenseth "Fareler tarafından bulaştırılan bakteri bu denli hızlı yayılamaz. Sonuç oldukça açık: Hastalığı yayan ve bulaştıran insan vücudundaki bitlerdi." dedi. Meteoroloji Mühendisleri Odası Meteoroloji Mühendisleri Odası; TMMOB'ye bağlı olarak etkinlik gösteren, meteoroloji mühendislerinin birlik oluşturmak için kurduğu odadır. 1977'de kurulmuştur. TavÅŸan Cream Tavşan Cream, çok tatlı ve nazik bir tavşandır. Ancak