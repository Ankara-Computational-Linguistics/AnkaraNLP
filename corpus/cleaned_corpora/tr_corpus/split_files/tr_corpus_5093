Mişima'nın da bu şekilde düşündüğüne inanıyorum." Roger Ebert, 2007 tarihli yazısında bu görüşleri destekler. Schrader yazarlık hayatı boyunca "odadaki adam" karakterinden etkilenmiştir. Tıpkı Schrader'ın "Taxi Driver" senaryosundaki gibi odadaki bir adam giyinir ve odadan çıkarak amacına ulaşmaya gider. Ebert, Mişima için "'odadaki adam'ın en üstün hali" demiştir. "Village Voice"'a yazan Nick Pinkerton da benzer şeyler söylemiştir: Schrader için "Mişima" ve "Taxi Driver" benzerdirler. "Her iki eser de kendilerini mit haline getiren ve sanki bir bıçağı bileyliyormuşçasına yazan iki yalnız karakteri anlatır." Schrader'ın gözünde, Mişima televizyonun icadından beri modern yazarların aklındaki bazı sorulara yanıt aramıştır. "Günümüzde yazarlar daha çok medya kişilikleri ile biliniyor. Mişima bu değişimin oldukça erken farkına varmıştı." "Mişima", Schrader'ın çekemediği Hank Williams biyografisinden beri aklında var olan, intihar eğilimleri olan bir sanatçı hakkında film çekme ihtiyacını gidermişti. İntihar içgüdüsü, sanatçının dünyayı değiştirme içgüdüsüyle yakından bağlantılıdır: "İntihar sanatsal sürecin bir parçasıdır," diye yazar Nick Pinkerton. "Yazarın son anı eleştirel olmayan bir açıdan gösterilir; Mişima bu eseri başyapıtı olarak, kanlı intiharının örtemediği kusursuz bir bütünlük anı olarak hayal etmiştir," diye yazar. Mişima üçü "seppuku" geleneğine göre gerçekleştirilen üç intiharı resmeder: yazarın intiharı; "Kyōko no Ie"'deki çifte intihar ("şinju", ya da 心中); "Kaçak Atlar"'da Isao'nun intiharı ve Mişima'nın yönettiği ve oynadığı "Yūkoku"'da kısaca gösterilen Takeyama'nın intiharı. Her üç "seppuku"'nun da siyasi, milliyetçi bir arka planı vardır: Mişima imparatorluğu yeniden kurma hayalini gerçekleştiremediği için; Isao modern Japonya'nın temsilcilerine karşı planlanan bir greve karşı ihanetten; Takeyama ise 1936'daki başarısız darbe girişimi yüzünden intihar eder. Schrader'a göre Mişima'nın siyasi düşünceleri "yüzde 75 teatral" idi: "İmparator saplantısı çok güçlü ve cinsel bir boyuta sahip olduğu gibi militaristti de; buna rağmen gelenekçi ve sanatsal bir saplantıydı bu. (...) Tıpkı D'Annunzio'nunki gibi bir maskeydi." Henry Scott Stokes ise bunun tersine, Tokyo'da Öz Savunma Kuvvetleri merkezinde gerçekleşen intiharın açıkça siyasi olduğunu söylemektedir. Ebert için Mişima'nın paramiliter kuvveti, hayatı ve eserlerine yönelik libidinal ilişkisinin bir boyutuydu: "Özel ordusu ritüeli bastırılmış cinsellikle birleştiriyordu. Askerleri genç, yakışıklı ve onun için ölmeye hazırdı; üniformaları Nazilerinki gibi fetiş öğeleri taşıyordu." Schrader'dan Mişima'nın eşcinselliğini geri plana alması ya da tamamen yok sayması istenmişti. Schrader şöyle söylemiştir: "Mişima eşcinsel çevrelerde takdir gören bir kişilik olsa da filmi yapma nedenim bu değildi. Hayat ve sanat arasındaki ilişkinin ikilemini incelemek istedim. Eşcinsellik bunun bir parçası olsa da bu ilişkinin bir bileşeni sayılmayabilirdi. Aynı ikilem heteroseksüel bir ilişkide de var olabilir." Schrader aynı zamanda filmdeki sayılı homoerotik sahneyi (örn. Mişima'nın bir gey barda bir başka erkekle dans ettiği sahne) eklemekte zorlandığını, çünkü çağdaşlarıyla yapılan konuşmalar gibi biyografik ayrıntılar üzerinden hayat hikâyesini resmetmek istediğini söylemiştir. Schrader geleneksel Japon toplumunda bile Mişima'nın ölümünün sıradışı ve inanılmaz bir eylem olduğunu söylemektedir. "Japonya bir oydaşmacı toplumdur (...) bunu ne kadar söylesem az. Mişima öldüğünde 15 sene geçsin, size onun hakkında ne düşündüğümüzü söyleyelim, dediler. 15 yıldan fazla oldu, insanlar hâlâ ne diyeceklerini bilmiyor. Mişima artık bir insan değil sanki. İnsanlar ismini okuyor ama resmi bir görüşleri yok. Bir sofrada adını söylediğinizde sessizlik çöküyor." Mişima'nın ölümünün üzerinden otuzu aşkın yıl geçtikten sonra 2012'de Japon yönetmen Koji Wakamatsu yazarın darbe girişimini "11:25 Jiketsu no Hi" adlı bir filmde anlatmıştır. Rotten Tomatoes sitesi "Mişima"'ya %90 puan vermiştir; film 22 eleştiriden ortalama 7,4/10 ortalamaya sahiptir. Sitede şöyle yazmaktadır: "Paul Schrader'ın başyapıtı olağanüstü bir müzik ve etkileyici bir görüntü yönetmenliği ile zenginleştirilmiş şık ve hayalperest bir portre." 2008 tarihli film rehberinde Leonard Matlin filmin "iddialı ve stilize edilmiş bir dram" olduğunu söylemiştir ve "uzun ve izlemesi zor olsa da ve her açıdan başarılı denemese de büyüleyici" diye eklemiştir. 2007'de Roger Ebert filmi "Great Movies" (Büyük Filmler) listesine eklemiş ve film için "tasarruflu senaryonun ve filmciliğin bir zaferi. Filmin sıradışı yapısı (...) kusursuz bir açıklıkla önümüze seriliyor, kendi mantığını açıyor," demiştir. "Time Out Film Guide"'a yazan Chris Peachment şöyle yazmıştır: "Schrader kahramanlarıyla birlikte aradığı o kanlı dönüşümü nihayet gerçekleştirmişe benziyor; bu film o sondaki kılıcın keskinliğine ve güzelliğine sahip. (...) Bir benzeri daha yok." Filmin galası 15 Mayıs 1985 tarihinde Cannes Film Festivali'nde yapıldı ve görüntü yönetmeni John Bailey, set tasarımcısı Eiko İşioka ve besteci Philip Glass "En İyi Sanatsal Katkı" ödülünü aldılar. Ermeni yaban koyunu Ermeni yaban koyunu, Ermeni muflonu veya Transkafkas koyunu (; ; ), İran, Ermenistan ve Azerbaycan'ın Nahçıvan bölgesinde bulunan endemik ve nesli tükenmekte olan memeli. Ermeni yaban koyunu ilk olarak 1840 yılında Edward Blit tarafından tanımlanmıştır. O bu canlıyı, 1774'te Samuel Gottley Gmelin tarafından kategorize edilen Doğu koyunu ile tanımlar. Ermeni yaban koyunu kuzeybatı İran'da bulunur. Ermeni yaban koyunları, 1895 ve 1906'da Urmiye Gölü'ndeki Kabudan Adasına Azerbaycan valileri tarafından nakledilmiştir. 1970'lerde adada yapılan bir araştırmayla, sayılarının 1970'te 3.500'den 1973'te 1.000'e düştüğü tespit edildi. 2004 yılında İran'ın Zencan Eyaleti'ndeki Anguran Korunan Alanında 1,658 Ermeni yaban koyunu sayıldı. Ermeni muflonu, Ermenistan'ın güneyindeki Sünik bölgesinde bulunur (daha az sayıda ise Ararat ve Vayots Dzor bölgelerinde). 2009 yılında yapılan bir araştırmaya göre, Ermenistan'da "neredeyse 200'ün üzerinde" yaban koyunu olduğu ileri sürülmüştür. Azerbaycan'ın Nahçıvan Özerk Cumhuriyeti'nde 250 ila 300 civarında yaban koyunu olduğu tahmin ediliyor. Genellikle orta ve yüksek rakımlarda, oval ve dağlık çöllerde, kayalık yarı çöllerde, çimenli yamaçlarda ve çayırlarda yaşar. Yazları, kalıcı karların hemen altında en yüksek rakımlarda geçirirler. Kışın, aşağı doğru hareket ederler ve vadilere gelebilirler. Küçük veya büyük sürülerle yaşarlar ve yaz aylarında yaşlı erkekler tek başlarına ya da ayrı gruplar halinde yaşarlar. 18 yıla kadar yaşayabilirler. O. o. gmelini USSR Kırmızı Veri Kitabının I Kategorisinde listelendi. Ermenistan'da 1936'dan beri avlanılması yasaktır. 2011 yılına gelindiğinde Ermenistan'da avlanma yasağına uymayanlar için para cezası 3 milyon Ermeni dramı (8,000 dolar) oldu. İran'da yaban koyununun avlanılmasına, Eylül ve Şubat ayları arasında korunan alanların dışında, sadece izin kapsamında müsaade edilir. Korunan alanlarda, evcil hayvanların otlatılması sıkı bir şekilde kontrol edilmektedir. Minas Avetisyan Minas Avetisyan (Ermenice: Մինաս Ավետիսյան, 20 Temmuz 1928 - 24 Şubat 1975) Sovyet Ermeni ressam. Minas Avetisyan, Ermenistan Sovyet Sosyalist Cumhuriyeti'nde Jajur'un köyünde dünyaya geldi. Annesi Sofo, Karslı bir rahibinin kızıydı. Babası Karapet ise Muşlu bir demirciydi. Eşi ise Gayane Mamajanyan'dı. Ermeni doğası, Jajur'un doğası, din, fakir insanlar, dağlar, alanlar gibi konular eserlerinin başlıca temasıydı. Avetisyan, Erivan'daki (1962) "Beşinci Sergi"de bir sanatçı olarak ortaya çıktı. Sergiye katılan çok sayıda uzman ve ziyaretçi sanatçının çalışmalarını büyük ölçüde takdir etti. Avetisyan'ın çalışmalarında kullandığı yöntem, bir zamanlar Ermeni sanatında yaygın olan plein-air tablolarında kullanılan yöntemden farklıdır. Onun için doğada çalışmak bir ön aşamadan fazlası değildi ve tuvaldeki işin ana kısmını kendi stüdyosunda yapıyordu. 1967'de arkadaşı Mikhail Vartanov'un çektiği ve sansürlenen ve örtbas edilen Ermenistan Toprağının Rengi adlı belgeselde ilk defa yer aldı. 1975 yılında kaldırımlarda duran bir aracın altında kalarak öldü. Bazı kaynaklara göre, KGB tarafından öldürülmüştür. Sotiria Bellu Sotiria Bellou (Yunanca: Σωτηρία Μπέλλου, 22 Ağustos 1921 - 27 Ağustos 1997), ünlü Yunan şarkıcı ve Yunan "rebetiko" tarzı müzik sanatçısı. En meşhur rebetisa'dır, birçok müzik rehberinde yer almış ve Music of the Outsiders adlı bir 1984 İngiliz belgeselinde katkıda bulunmuştur. 14 Mart 2010'da Alpha TV, Bellou'yu ülkenin fonografik çağında en üst düzey kadın sanatçılar (1960'tan beri) içinde 22. sırada göstermiştir. Bellou, Eğriboz Adası'nda Halia'da (şimdi Chalkida kasabasının bir parçası olan Drosia) doğmuştur. Zengin bir ailenin beş çocuğundan en büyüğüydü. Adını Shimatari'da Ortodoks bir rahip olan büyükbabasından almıştır ve büyükbabasına oldukça düşkündü. Küçük bir kızken Sotiria, büyükbabasıyla birlikte kiliseye gitmiş ve dini melodileri ve Bizans ilahilerini özümsemiştir. Üç yaşında şarkı söylemeye başlamış ve kısa bir süre sonra telden ve tahtadan kendi gitarlarını yapıp çalmaya başlamıştır. Babası Kyriakos Bellos, Chalkida'nın kuzey kesiminde Neapolis'te bir bakkal işleten biriydi. Popüler şarkıcı Sofia Vembo'nun yer aldığı "Küçük Göçmen" (I prosphygopoula) filmi, sanat kariyere devam etmesi için onu zorlamıştır. Dönemin muhafazakâr bir kadını olan annesi Eleni, kızının isteklerini duyduğunda onu dövmüş ve sanatsal kariyerine devam etmemesini istemiştir. Fakat babası kızına bir gitar satın almış ve özel ders ayarlamıştır. 1940 yılında Atina'ya taşınmaya karar vermiştir. Atina'ya gelişi II. Dünya Savaşı (28 Ekim 1940 - İtalya'nın Yunanistan'a savaş ilan ettiği gün) ile çakışmış ve Bellou için yeni bir zorlu dönem başlamıştır. Ailesi kızıyla tamamen irtibatı kaybetmiş ancak yedi yıl sonra "rebetiko "bestecisi Vassilis Tsitsanis ile şarkı söylerken ona rastlamıştır. Bu süreçte zengin bir avukatın evinde bir hizmetçi, bir pasteli (παστέλι) satıcısı ve bir bavul taşıyıcısı olarak birçok farklı işte çalışmıştır. Bir gece, Atina şehir merkezinin Eksarhia semtindeki bir "rebetiko "kulübünde garson olarak çalışırken bir müşteri ile bahse girdikten sonra iki şarkı söylemiştir. O sırada orada bulunan Kimonas Kapetanakis, Bellou'nun yeteneğini fark etmiştir. Güçlü ve melodik sesine aşık olan Tsitsanis ile tanışmış ve 78 rpm gramofon kayıtlarının ilkini kaydetmeye başlamıştır. 1948 yılının aralık ayında bir grup sağcı tarafından dövüldükten sonra, “Tzimis o Hontros” kulübünden Markos Vamvakaris ile birlikte çalıştığı “Panagaki” ye taşınmıştır. Rosiniol, Tzimis o Hontros, Hydra, Triana, Falirikon ve bunun gibi Atina'nın en iyi müzik kulüplerinde şarkı söylemiştir. Dönemin değişmesi ve rebetikoya ilginin azalmasıyla Sotiria, neslinin diğer birçok sanatçısı gibi, gece kulüplerinde çok az iş bulmuştur. 1960'ların ortalarında başlayan ve 1980'lerde doruğa ulaşan gençler arasında bir kültürel uyanış duygusu oluşmuş ve "rebetiko"ya yeni bir ilgi başlamıştır. Sotiria birçok kayıtta yer almış ve "rebetiko"nun yeni çağına katkı sunmuştur. 1941'den 1976'ya kadar olan kariyeri boyunca en iyi "rebetiko" bestecileriyle işbirliği yapmıştır. En büyük hitlerinden bazıları şunlardır: Harris Harris ilçesi veya Harris County, Amerika Birleşik Devletleri'nin Georgia eyaletinde yer alan bir ilçedir. İlçenin nüfusu 2010 sayımına göre 32,024'tür. İlçenin merkezi Hamilton şehridir. Bu ilçe 14 Aralık 1827 tarihinde kurulmuş ve adını Charles Harris'den almıştır. Bill Maynard Walter Frederick George Williams (8 Ekim 1928- 30 Mart 2018), bilinen adıyla Bill Maynard, Tanınmış İngiliz oyuncu ve komedyen. İngiliz oyuncu ve komedyen Bill Maynard 8 Ekim 1928'de Heath End, Surrey, İngiltere'de doğdu. 30 Mart 2018'de İngiltere'de 89 yaşında öldü. Safeguard (marka) Safeguard, 1963'te Procter & Gamble tarafından pazarlanan bir sabun markasıdır. Bugün Safeguard, 100'den fazla ülkede antibakteriyel korumalı ürünler sunmaktadır. 2000 yılından başlayarak, Safeguard dünyada antibakteriyel ürünlerin en büyük markasıdır. Ayrıca, 3. dünya ülkelerinde büyük hijyenik projeler hayata geçirmektedirler. Procter & Gamble, 1963 yılında koku ve mikrop koruması için tüketici taleplere yanıt olarak ABD'de Safeguard Deodorant ve Antibakteriyel sabunu piyasaya sürdü. Klinik testler, Safeguard'ın bakteriyel cilt sayısını% 99.3 oranında azalttığını ortaya koydu. 1967 yılında Safeguard'ın etkinliğini kanıtlayan birçok bilimsel araştırmanın ilki yayınlandı. Araştırma, Safeguard'ın cilt enfeksiyonlarını% 44 oranında azalttığını gösterdi. On yıl boyunca, Safeguard, etkili mikrop koruması ve yumuşaklığı ile benzersiz bir şekilde piyasadaki lider sabunlardan daha iyi performans göstermeye devam etti. 1970'lerde, Safeguard bütün aileyi korumağı amaçlayan sabun markasına dönüşdü. 1990'lı yıllarda ise, Çin ve Pakistan dahil olmak üzere uluslararası pazarlarda marka olarak piyasaya sürüldü. 1992 yılında Safeguard ilk Sıvı Antibakteriyel Sabunu, 2004 yılında ise ilk vücut yıkamasını sundu. 2010'da, ilk sıvı el sabunu, 2011'de ilk el dezenfektanı, 2014'te ise daha fazla mikroplara karşı diğer antibakteriyel sabunlardan daha uzun koruma sağlayan yeni bir formül olan GermShield + 'ı tanıttı. Aleksander Klumberg Aleksander Klumberg (1936'dan itibaren Kolmpere; d. 17 Nisan 1899 - ö. 10 Şubat 1958), Eston dekatlet. 1920 ve 1924 Olimpiyatları'nda çeşitli etkinliklerde yarıştı ve 1924 yılında dekatlonda bronz madalya kazandı. 1922'de dekatlonda ilk resmî dünya rekorunun sahibi oldu, ancak 1912 Stockholm organizasyonunda yarışan Jim Thorpe'dan daha düşük bir performans sergiledi. Klumberg, atletizm dışında bandy'de üç Estonya şampiyonluğu kazandı. 1918-19'da Estonya Bağımsızlık Savaşı'nda gönüllü olarak savaştı ve daha sonra Estonya Ordusu'nda (1919-20), askeri okullarda (1924-26) ve polis okullarında (1927 ile 1942-44) beden eğitimi hocası olarak çalıştı. Klumberg, ayrıca Polonya'nın ulusal atletizm takımlarını (1927–32) ve Estonya'yı da eğitmiş ve 1928, 1932 ve 1936 Olimpiyatları'na katılmıştır. 1944 yılında NKVD tarafından tutuklanmış ve 1956 yılına kadar Uzak Doğu Rusyası'nda bir hapishanede tutulmuştur. 1958 yılındaki ölümünün ardından, Tallinn'deki Rahumäe Mezarlığı'na gömülmüştür. Riccardo Orsolini Riccardo Orsolini (d. 24 Ocak 1997), Juventus takımında orta saha pozisyonunda görev yapan İtalyan futbolcudur. Profesyonel kariyerine 2014 yılında Ascoli kulübünde başladı. Daha sonra sırasıyla Juventus, Atalanta, Bologna kulüplerinde oynadı. 2016 Yaz Olimpiyatları'nda yüzme - Erkekler 200 metre kurbağalama 2016 Yaz Olimpiyatları'nda erkekler 200 metre kurbağalama etkinliği 9-10 Ağustos tarihlerinde Olimpik Su Sporları Stadyumu'nda gerçekleştirildi. Bu yarışmadan önce mevcut dünya ve Olimpiyat rekorları aşağıdaki gibiydi. Yarışma sırasında aşağıdaki rekorlar kırıldı: Caio Ribeiro Caio Ribeiro (d. 16 Ağustos 1975), forvet pozisyonunda görev yapan Brezilyalı futbolcudur. Profesyonel kariyerine 1994 yılında São Paulo kulübünde başladı. Daha sonra sırasıyla Internazionale, Napoli, Santos, Flamengo, Santos, Fluminense, Flamengo, Grêmio, Rot-Weiß Oberhausen, Botafogo kulüplerinde oynadı. RK Podravka Koprivnica Rukometni Klub Podravka Koprivnica ya da kısaca Podravka, 1955 yılında Koprivnica'da kurulan Hırvat kadın hentbol kulübü. 1992 yılında kurulan kadınlar ligindeki en başarılı Hırvat kadın hentbol kulübüdür. Podravka, şu anda Hırvatistan Hentbol Birinci Ligi'nde mücadele etmektedir. 2002 yılında kurulan "Red Roosters" adlı bir taraftar grubu vardır. Kulüp 1955 yılında Ivo Marinković adıyla kuruldu ve Aralık ayında ilk dostluk maçını Grafičar Bjelovar'a karşı oynadı. İlk resmî maçına Nisan 1956'da Slavija Čakovec takımına karşı çıktı. 1956 yılında takımın ismi RK Partizan olarak değişti. Partizan, 1960-1961 ve 1962-1963 sezonlarında SC Hırvatistan'ın amatör şampiyonu oldu. 1964 yılında, kulübün ismi aynı adı taşıyan fabrikanın sponsor olmasıyla RK Podravka olarak değiştirildi. Kulüp aynı yıl birinci lige terfi etme başarısı gösterdi. RK Podravka, 1966 yılında ilk ulusal şampiyonluğunu kazandı ve üst üste iki yıl boyunca bu başarısını devam ettirdi. 1972'de takım ikinci lige düşse de, 1975'te tekrar birinci lige geri dönmeyi başardı. Podravka, 1976 yılında tekrar ikinci lige düştü ve 1980 yılına kadar aynı ligde mücadele etti. 1982 yılında ikinci lige düşen ekip, 1990'da tekrar birinci lige terfi etti ve 1991'de Hırvatistan'ın bağımsızlık kazanmasıyla birlikte dağılıncaya dek orada mücadele etti. Podravka, 1993'ten bu yana sadece 2003-2004 sezonunda Hırvatistan şampiyonluğunu kaçırdı. Kulübün en büyük başarısı, 1996 yılındaki Kadınlar EHF Şampiyonlar Ligi şampiyonluğudur. 2016 Yaz Olimpiyatları'nda yüzme - Kadınlar 200 metre kurbağalama 2016 Yaz Olimpiyatları'nda kadınlar 200 metre kurbağalama etkinliği 10-11 Ağustos tarihlerinde Olimpik Su Sporları Stadyumu'nda gerçekleştirildi. Bu yarışmadan önce mevcut dünya ve Olimpiyat rekorları aşağıdaki gibiydi. 1939-40 La Liga 1939-40 La Liga, La Liga'nın 9. sezonu. Bundan önceki üç sezon İspanya İç Savaşı nedeniyle organize edilememiştir. Sezon 3 Aralık 1939'da başladı ve 28 Nisan 1940'ta sona erdi. Bir önceki sezonda play-off oynayarak son anda lige kalan Athletic Aviación ilk şampiyonluğunu kazandı. Bu sezon da, ligi 10. sırada bitiren takımın, bir alt lig olan Segunda División'da ikinci sırada yer alan takım ile tarafsız bir sahada tek maç yapması ve kazanan takımın La Liga'nın bir sonraki sezonunda oynaması kararlaştırılmıştır. İspanya İç Savaşı'ndan sonra Estadio Buenavista'daki meydana gelen hasar nedeniyle Oviedo bu sezon oynamadı. Ancak, İspanya Kraliyet Futbol Federasyonu onlara 1940-41 La Liga'da oynama garantisi verdi. Athletic Madrid, Aviación Nacional ile birleşmesinden sonra adını "Athletic Aviación" olarak değiştirdi. Aviación bir önceki sezonda La Liga 2'a düşmemek için, Osasuna ile oynadığı play-off maçını kazanarak ligde kaldı. Aviación, Estadio Metropolitano de Madrid'de oluşan hasar nedeniyle, bu sezonki maçlarını Estadio Chamartín'de oynarken, yalnızca bir maçını Vallecas'ta oynadı. Celta Vigo and Zaragoza takımları, bu sezon ilk defa organizasyonda mücadele ettiler. Play-off maçı Chamartin'deki Chamartín Stadyumu'nda oynandı. Türkiye Kalkınma Bankası Kalkınma Yatırım Bankası A.Ş., başta sanayi ve turizm olmak üzere enerji, eğitim, sağlık sektörlerindeki işletmelere finansman sağlayan, özel hukuk hükümlerine tâbi, anonim şirket statüsünde bir kalkınma ve yatırım bankasıdır. 1975 yılında 13 Sayılı KHK ile Devlet Sanayi ve İşçi Yatırım Bankası A.Ş. (DESİYAB) adı altında Sanayi ve Teknoloji Bakanlığı'nın ilgili kuruluşu olarak kurulan bankanın adı 22 Haziran 1988 tarih ve 329 sayılı KHK ile şimdiki hâlini aldı. 1989'da Türkiye Cumhuriyeti Turizm Bankası'nın tüm aktif ve pasifleriyle bankaya devredilmesi ile turizm sektöründe de hizmet vermeye başladı. 10 Ekim 1999 tarihinde 4456 sayılı "Türkiye Kalkınma Bankası Anonim Şirketinin Kuruluşu Hakkında Kanun" ile son olarak yeniden kuruldu. 24 Ekim 2018'de bankaya yönelik yeniden yapılandırmanın TBMM'de onaylanarak yürürlüğe girmesinin ardından önceki adı olan Türkiye Kalkınma Bankası A.Ş. değiştirilerek Kalkınma ve Yatırım Bankası A.Ş. adını aldı. Aguinaldo Roberto Gallon "Aguinaldo Roberto Gallon ya da bilinen adıyla Guina veya Quinha"', eski Brezilyalı futbolcudur. Tataristan Cumhuriyeti KomÃ¼nist Partisi Tataristan Cumhuriyeti Komünist Partisi (Tatarca: Татарстан Республикасы коммунистлар партиясе, ), 14 Aralık 1991 tarihinde Sovyetler Birliği'nden bağımsızlığını ilan eden Tataristan Cumhuriyeti'nde kurulan komünist parti. 1994 tarihinden itibaren Rusya’nın özerk cumhuriyeti haline gelen Tataristan’da faaliyet göstermeye devam etmiştir. 2002 yılında Rusya Federasyonu Komünist Partisi ile birleşmiştir. Parti Tataristan Özerk Sovyet Sosyalist Cumhuriyeti'nde Sovyetler Birliği Komünist Partisi'nin bir kolu olarak 14 Aralık 1991'de Robert Sadykov önderliğinde kuruldu. Partinin kuruluşu Sovyetler Birliği'nin dağılması'nın hemen öncesine denk gelir. Parti Komünist Partiler Birliği - Sovyetler Birliği Komünist Partisi üyesi idi. Sadykov, 25 Mart 2001 cumhurbaşkanlığı seçimlerinde Tataristan'daki oyların %4,43'ünü aldı. 1 Nisan 2002 tarihinde Rusya Federasyonu Komünist Partisi ile birleşme kararı aldı. Sovyet döneminde parti lideri; SSCB'nin 1979-86 yılları arası Afganistan büyükelçisi görevi yapan Fikret Tabeyev idi. Tabeyev, parti liderliği öncesinde büyükelçilik görevinden istifa etmiştir. Tabeyev'in ardından Rashid Musin, Gumer Usmanov ve Mintimer Şeymiyev parti liderliğini yapmışlardır. Fikret Tabeyev Fikret Ahmedyanoviç Tabeyev (Tatarca: Fikrət Əxmətcan uğlı Tabiev; d. 4 Mart 1928, Azeyevo - ö. 3 Haziran 2015 , Moskova), Sovyet Tatar politikacı, büyükelçi, parti lideri. Aynı zamanda Tataristan Cumhuriyeti Komünist Partisi'nin kurucusudur. Fikret Tabeyev 4 Mart 1928'de Tatar bir bir aileden dört kardeşin en büyüğü olarak dünyaya geldi. Kızıl Orduya katıldı. Basmacı Hareketi'nin bastırılmasına önemli rol oynadı. Kazan Devlet Üniversitesi'nden mezun oldu. Tabeyev, Kazan onursal vatandaşıdır. 1986-90 arası Rusya Sovyet Federatif Sosyalist Cumhuriyeti Bakanlar Konseyi Birinci Başkan Vekili idi. Tabeyev Tataristan Özerk Sovyet Sosyalist Cumhuriyeti milletvekilliği yaptı, 1961-1990 yılları arası Sovyetler Birliği Komünist Partisi Merkez Komitesi üyesi idi. 1989 yılında Sovyetler Birliği Halk Vekilleri Kongresi Başkan Yardımcısı görevine seçildi. 1990-1991 arası SSCB Yüksek Sovyeti Uluslararası İlişkiler Komitesi Başkan Yardımcısı görevinde bulundu. Taveyev aynı zamanda SSCB'nin 1979-86 yılları arası Afganistan büyükelçisi idi. Fikret Tabeyev 3 Haziran 2015'te Moskova'da hayatını kaybetti. Cenazesi Danilov Mezarlığı'ndaki anıt mezarlığa defnedildi. 1936 Craiova Duruşması 1936 Craiova Duruşması (Rumence: Procesul de la Craiova), Romanya Krallığı'ndaki antikomünizm kapsamında Rumen komünistlerini baskı altına almak amacının bir parçası olarak Romanya Komünist Partisi üyelerinin Craiova'da askerî mahkeme tarafından siyasi duruşmada yargılanması olayı. 12 Temmuz 1935 gecesi krallık polisleri Romanya Komünist Partisi lideri Ana Pauker'i ve parti üyelerinden Șmil Marcovici ve Dimitrie Ganev'i tutukladı. Ardından aynı ay içerisinde Komünist Gençlik Birliği üyelerinin toplantısını basan polis, toplantı yapılan evi kiralayan kişilerle birlikte toplam 14 komünisti tutukladı. Tutuklananlar Andor Bernat, Vilma Kajesco, Donca Simo, Ladislau Adi, Bruc Samoil, Herbach Iancs, Schoen Ernest, Csazsar Stefan, Ana Csazsar, Naghy Stefan, Alexandru Moghioroș, Liuba Chișinevschi, Grimberg Leizer ve Alexandru Drăghici idi. Askeri savcı Albay Popescu-Cetate tarafından ifade edilen suçlamalarda sanıkların "Romanya devletine karşı faaliyet" içerisinde olduğu ve "barışa zarar verdiği ifade edildi. Yargılamanın 5 Haziran 1936'da Bükreş'te başlaması bekleniyordu. Fakat şehirde komünizm yanlısı geniş çapta mitingler düzenlendi ve bazı durumlarda askerler uyarı ateşi açtılar. Bu nedenle duruşmanın, 1933 Grivița grevi'nde yer alan sendikacıların da yargılandığı yer olan Craiova'dan 7 km uzaklıktaki bir askeri istihkâm kışlasında yapılması kararlaştırıldı. Sanıkları Craiova'ya götüren tren yaklaşık yüz jandarma tarafından savunuldu. Dolj'deki kışla askerler tarafından çevrilmişken kapılar makineli tüfekli askerler tarafından korunuyordu. Salona erişim için sadece subaylara ve Siguranță ajanlarına izin verildi, gazetecilere ise sadece tartışmaları "makul bir şekilde" tanımlamışlarsa izin verildi. Sanıkların, Lucrețiu Pătrășcanu ve Ion Gheorghe Maurer önderliğinde Bükreş'ten gelmiş 20 avukattan oluşan bir savunma ekibi bulunmaktaydı. Ancak Pătrășcanu'nun, 1933 Grivița grevine müdahil olması nedeniyle Bükreş Barosu tarafından sanıkları savunmasına izin verilmedi. Yedi yabancı avukat ekibe yardımcı olmuş ve duruşmanın Avrupa düzeyindeki kamuoyuna duyurulmasına katkı sağlamışlardır. Romanya medyası ve kamuoyu, olayı Ana Pauker önderliğindeki komünistler ile “komünist paçavra” diyerek Adevărul ve Dimineața gazetelerini yakan Demir Muhafızlar ile çatışma ekseninde gördü. Savunma ekibi, sanıkların devlete karşı olmadığını, ülkenin örgütlenme biçimine karşı olduğunu ispat etmeye çalıştı. Ayrıca fikirlerin adalet sistemleriyle değil kelimelerle tartışılması gerektiğini ileri sürdüler. Ana Pauker dahil Komünist Parti'nin üç lideri suçlu bulundu ve 20 yıl ve 100.000 Rumen leyi para cezasına çarptırıldı. Diğer komünistlere ise 5 ila 9 yıl arasında hapis cezası verildi. Tüm sanıklara verilen cezalar toplam 155 yıl hapis ve 5 milyon lira para cezası idi. Başkurdistan Devlet Egemenliği Deklarasyonu Başkurdistan Devlet Egemenliği Deklarasyonu, (Başkurtça: Башҡортостандын Дәүләт Суверенитеты тураһында Декларация ), Başkurdistan Özerk Sovyet Sosyalist Cumhuriyeti'nin Sovyetler Birliği'nden politik ve ekonomik anlamda özerkliğini ilan eden bildiridir. Belge,11 Ekim 1990'da Başkurdistan ÖSSC Yüksek Sovyeti'nin üçüncü oturumunda kabul edildi. Başkurdistan ÖSSC'nin bugünkü halefi, Rusya'nın federal yapılanması içerisinde yer alan ve bağımsız cumhuriyet olan Başkurdistan'dır. 12 Haziran 1990 tarihinde Rusya Sovyet Federatif Sosyalist Cumhuriyeti Halk Vekilleri Kongresi Rusya Sovyet Federatif Sosyalist Cumhuriyeti Devlet Egemenliği Deklarasyonu'nu kabul etti. Bildirgede SSCB'nin "SSCB ile Federasyonun güçleri arasındaki bölünme konusu" ve "SSCB ile birlik ve özerk cumhuriyetlerin ekonomik ilişkileri temeli" konular ele alındı. Bu temelde Başkurdistan özelinde bir egemenlik deklerasyonunun geliştirilmesi konu alındı. Ülkede Başkurdistan Devlet Egemenliği Deklarasyonun hazırlanmasına başlayan Yüksek Konsey, Başkurdistan ÖSSC'nin Sovyetler Birliği ve Rusya Federasyonu içindeki yeri hakkında bir tartışma başladı. Deklarasyonun gelişmesinde iki ana merkez belirlendi. 10 Ağustos 1990 tarihinde ulusal gazeteler tarafından halkın tartışması için deklarasyon hakkında çeşitli projeler yayınlandı. Çeşitli projeler arasında o dönemin tanınmış bilim insanları L. Sh. Gumerova, Z. I. Enikeew, A. N. Timonin, F. Z. Yusupov gibi isimler de yer almaktaydı. Başkurdistan ÖSSC Yüksek Sovyeti'nin 11 Ekim 1990 tarihli üçüncü oturumunda Başkurdistan Devlet Egemenliği Deklarasyonu kabul edildi. 11 Ekim, Başkurdistan'da Cumhuriyet Bayramı olarak "Cumhuriyetin Devlet Egemenliği Deklarasyonu Günü" adıyla resmi olarak kutlanmaktadır. Bayram ve resmi tatil kararı 27 Şubat 1992 tarihinde Başkurdistan Cumhuriyeti Yüksek Konseyi tarafından kabul edildi. Ramazan Bayramı, Kurban Bayramı, Başkurdistan Anayasası Günü gibi diğer ulusal bayramlarla birlikte Cumhuriyet Bayramı da resmi tatil günüdür. Başkurdistan Cumhuriyeti Anayasası Başkurdistan Cumhuriyeti Anayasası (Başkurtça: Башҡортостан Республикаһы Конституцияһы), Başkurdistan Cumhuriyeti’nin anayasasıdır. Anayasa hükümetin ulusal görevlerinin çerçevesini tanımlar. Anayasanın ilk üç makalesi, kuvvetler ayrılığı ilkesini ifade eder. Bu durum, devletin üç ana güce bölünmüş olmasını sağlamıştır. Bunlar; yasama faaliyeti yürüten Başkurdistan Cumhuriyeti Devlet Meclisi, yürütmenin başı olan Başkurdistan Devlet Başkanlığı ve hukuksal işlerden sorumlu olan yargıdır. Başkurdistan Anayasası'nın federal merkezle ilgili konuları önemli ölçüde değişmiştir. 2014'te son değişiklikle birlikte Cumhurbaşkanına “baş” adı verilmiştir. Makedonya Komünistler Birliği Merkez Komite Sekreterliği Makedonya Komünistler Birliği Merkez Komite Sekreterliği (Makedonca: Секретар на Централниот комитет на Сојузот на комунистите на Македонија), Makedonya Komünistler Birliği merkez komitesi'ne başkanlık eden makam. Bu makamın sahibi, önemli bir süre için, Yugoslavya Sosyalist Federal Cumhuriyeti'nin kurucu cumhuriyeti olan Makedonya Sosyalist Cumhuriyeti'ndeki en etkili siyasetçiydi. Ofisin resmi adı Mayıs 1982'de "Merkez Komite Sekreteri" nden Makedonya Komünistler Birliği Merkez Komitesi Başkanlığı (Makedonca: Претседател на Президиумот на Централниот комитет на Сојузот на комунистите на Македонија) olarak değiştirilmiştir. Makedonya Komünistler Birliği, üst kuruluş olarak olarak federal düzeydeki Yugoslavya Komünistler Birliği'ne bağlıydı. Arnavutluk KomÃ¼nist Partisi Arnavutluk Komünist Partisi (Arnavutça: "Partia Komuniste e Shqipërisë"), Arnavutluk'ta 1991 yılında kurulan Marksist-Leninist, Hocaist ve revizyonizm karşıtı komünist parti. Arnavutluk Emek Partisi'nin 1991 yılında Arnavutluk Sosyalist Partisi'ne dönüşmesinden ve yeni partinin sosyal demokrasi'yi benimsemesinden sonra, eski partinin bölünmesiyle kurulmuştur. Partinin kurucusu Hysni Milloshi'dur. Milloshi, parti genel sekterterliği görevini 2012 yılındaki ölümüne kadar sürdürmüştür. Enver Hoca'nın eşi Necmiye Hoca bu partinin bir üyesidir. Haziran 1992'de ayında yürürlüğe giren yasa neticesinde siyasi partilerin liderleri, parlamento üyeleri ve hükûmet bakanlarının silah bulundurmaları yasaklandı.16 Temmuz 1992 tarihinde Arnavutluk Sosyalist Halk Cumhuriyeti parlamentosu Arnavutluk Emek Partisi'ni ve gazetesi Zëri i Popullit'i yasaklama kararı aldı. Eski partinin ideolojik mirasçısı olarak kurulan Arnavutluk Komünist Partisi lideri Hysni Milloshi 22 Temmuz 1992'de yasadışı silah bulundurmaktan tutuklandı. Arnavutluk Komünist Partisi'ni yasaklayan yasa Nisan 1998'de yürürlükten kaldırıldı ve parti 1991'den sonra seçim komisyonuna yasal olarak kayıt yaptıran ilk komünist parti oldu. 2002 yılında parti bölünmeye uğramış ve çeşitli komünist partiler ortaya çıkmıştır. Bu partiler 2006 yapılan ortak birleşme kongresinde tekrar birleşme kararı almışlardır. Partinin birleşik lideri Hysni Milloshi olarak kalmıştır. Günümüzde parti genel sekreteri Qemal Cicollari'dır. 2005 parlamento seçimlerinde parti 8.901 oy (% 0.7) almıştır. Ancak, 2013 seçimlerinde oy sayısı keskin bir şekilde düşmüş, ülke çapında yalnızca 899 oy toplamıştır. 2017 parlamento seçimlerinde ise 1.029 oy (% 0.07) kazanmıştır.. Partinin, Zëri i së Vërtetës (Türkçe: Gerçeğin Sesi) adında yayın organı bulunmaktadır. Partinin gençlik kanadı Arnavutluk Komünist Gençliği'dir. Hysni Milloshi Hysni Milloshi (d. 26 Ocak 1946; Macukull, Mat - ö. 25 Nisan 2012; Tiran), Arnavutluk Emek Partisi'nin halefi olan Arnavutluk Komünist Partisi'nin kurucusu ve ilk genel sekreteri. Hysni Milloshi, 26 Ocak 1946 tarihinde Mat ilçesinin Macukull beldesinde doğdu. Arnavutluk Sosyalist Halk Cumhuriyeti döneminde Arnavutluk Emek Partisi üyesi idi. Bu dönemde Arnavutluk Halk Ordusu gazetelerinin editörlüklerinde çalıştı.12 Şubat 1991'de Berat'ta, Arnavutluk Emek Partisi'nin bazı önde gelen liderleriyle birlikte Enver Hoca'nın ilkeleri ve politikalarına sadık bir örgüt olan Enver Hoca Gönüllü Aktivistleri Birliği'n kurdu. Bu örgüt komünist yönetimin çözülmesini engellemek için önemli ve sesli mücadele yürütmüştür. Aynı zamanda yazar var şair olan Milloshi'nin şiirleri zaman zaman Sergey Yesenin'nin şiirleri ile kıyaslanmıştır. Pulmoner fibrozis hastalığı ile mücadele eden ile Milloshi 25 Nisan 2012'de Tiran'daki "Senatorium" adlı hastanede 66 yaşında yaşamını yitirdi. Milloshi, Tiran Belediyesi Başkanlığı için yerel seçimlere birden fazla kez katıldı. 2011'de Arnavutluk yerel seçimlerinde Lulzim Basha'nın eski Belediye Başkanı Edi Rama'a karşı kazanmasında etkili bir faktör olarak kabul edildi. Milloshi bu seçimde 1400 oy almıştır. Avusturya Komünist Gençliği Avusturya Komünist Gençliği (Almanca: "Kommunistische Jugend Österreichs"; KJÖ), Avusturya'da faaliyet yürüten bağımsız Marksist-Leninist gençlik örgütü. Avusturya Komünist Gençliği (KJÖ), 1918'de Avusturya Komünist Partisi'nin gençlik örgütü olarak kuruldu. Avusturya Faşizmi döneminde Engelbert Dollfuß'un iktidarda olduğu 1930'lu yıllarda KJÖ Avusturya'daki en etkili anti-faşist gençlik hareketi oldu. Heimwehr'a karşı Republikanischer Schutzbund bünyesinde (Almanca: Cumhuriyetçi Koruma Derneği) yer aldılar. Avusturya İç Savaşı'nda Avusturya ordusu ile çatışmalara girdi. İspanya İç Savaşı'na dahil olan KJÖ'nün 250 üyesi Uluslararası Tugaylar'a katıldı. 1938'de gerçekleşen Avusturya'nın ilhakı sonrasında KJÖ için baskı dönemi başladı. Pek çok üye toplama kamplarında tutuklandı, işkence edildi veya idam edildi. Bu dönemde örgüt Avusturya kapsamında savaşa ve nazizme karşı el ilanları yayınladı ve bazı üyeleri gerilla gruplarına katıldı ve Nazi Almanyası'na karşı savaştı. 1945'te komünistler, sosyalistler ve özgürlükçü Katolikler tarafından "özgür ve demokratik bir Avusturya kurmak" için Özgür Avusturya Gençliği (FÖJ), kuruldu. 1970 yılında FÖJ ideolojik çatışmalar nedeniyle bölündü ve Avusturya Komünist Gençliği adıyla yeniden kuruldu. KJÖ günümüzde savaşlara, Neo-Nazizm'e ve Avusturya'nın Avrupa Birliği üyeliğine karşı mücadele etmektedir. Kuruluş 2004 yılından bu yana bağımsız bir kuruluştur. 16 Şubat 2007'de Amerikalı ünlü Paris Hilton, Viyana'daki bir alışveriş merkezinde iken KJÖ üyeleri kendisine ruj tüpleri ve yanan sigaralar attılar. Ayrıca protestonun nedenini açıklayan el ilanları dağıttılar. 2008 yılında KJÖ yaşanan tartışmalarda "Gençlik Solu" adını reddetti. Sabahudin Kurt Sabahudin Kurt (d. 18 Temmuz 1935 – ö.30 Mart 2018), Bosnalı pop ve halk müziği sanatçısıdır. Kurt, "Život je sklopio krug" adlı şarkıyla 1964 yılında Yugoslavya adına katıldığı Kopenhag'da düzenlenen Eurovision Şarkı Yarışması'nda on birinci sırada gelerek 0 puan almıştır. Kurt ilk defa 1954'te seslendirdiği "Dim u tvojim očima" ("Smoke in Your Eyes") adlı parçayla tanınmıştır. Bosnalı şarkıcı Sabahudin Kurt 18 Mart 1935'te o zaman Yugoslavya Krallığı'nabağlı olan Sarajevo'da doğmuştur. Annesinin adı Munira olup ailesinin tek çocuğuydu. Kendisi 1966'da Ismeta isimli Bosnalı tanınmış bir bayanla evlenmiş, Damir ve Almir adında iki oğlu vardır. 2007 yılında kalp krizi geçirip üçlü baypas ameliyatı geçiren Kurt, müzikten emekli olarak hayatının geri kalanında Bosna kırsalında yaşamaya karar verdi. Saraybosna'nın Ilidža banliyösündeki Vlakovo köyüne taşındı. Kurt 25 Kasım 2012'de meslekteki 50. Yılı Onuru'na Sırp besteci Kornelije Kovač'ı onurlandıran sanatçılar arasında yer almıştır. Artan kalp rahatsızlığı nedeniyle Bosnalı pop ve halk müziği şarkıcısı Sabahudin Kurt 30 Mart 2018'de Sarajevo, Bosna Hersek'te ölmüştür. Balık bulyon Balık bulyon en çok balık veya deniz ürünleri ile yapılan, hızlı pişirilmiş bir bulyon türüdür. Aynı zamanda bazen sebze, yumurta, ibik, uykuluk ve nar ekşisi de kullanılır. Balık bulyonunun pişirme süresi, zengin ve karmaşık bir stok yemek ile karşılaştırıldığında kısadır ve genellikle bitmiş yemeğin bir parçası olarak sunulmaz. Narin gıdalar çok uzun süre pişirmediği için, gıdalar eklenmeden önce hazırlanır. Tipik olarak, pişirme süreleri 60 dakikayı geçmez. Bir balık bulyonu, geleneksel olarak şarap, sirke veya limon suyu gibi asitleştirici bileşenlerin eklenmesiyle farklılaşmaktadır. Balık bulyonu ayrıca tuz ve hayvan jelatini içermez. Geleneksel olarak, bulyon su, tuz, beyaz şarap, bitkisel aromatikler (havuç, soğan ve kereviz mirpua) ve karabiber ile tatlandırılır. Bulyon'un ayrıntılı olması gerekmiyor. İstakoz hazırlamak için kullanılan bulyon su, tuz, limon suyu, kekik ve defne yarpağı kadar basit olabilir. Sakız Adası Katliamı Sakız Adası Katliamı (Yunanca: Η σφαγή της Χίου), 1822'de Yunan Bağımsızlık Savaşı sırasında Sakız Adası'ndaki on binlerce Yunan'ın Osmanlı askerleri tarafından öldürülmesi olayıdır. Çevre adalarda yaşayan Yunanlar, Sakız Adası'na gelmiş ve ada halkını isyana katılmaları için cesaretlendirmişti. Buna karşılık Osmanlı askerleri adaya çıktı ve binlerce kişiyi öldürdü. Hristiyanların katledilmesi uluslararası toplumda kızgınlığa neden oldu ve Yunanların dünya genelinde destek görmesine yol açtı. Sakızlı tüccar ve armatörler, 2.000 yıldan fazla süre boyunca Karadeniz, Ege Denizi ve Akdeniz'de ticaret ve diplomaside önemli bir konumdaydı. Osmanlı İmparatorluğu, Sakızlıların yaptığı ticaretin ve yalnızca adada yetişen damla sakızının öneminden dolayı ada halkını kendi işlerinde neredeyse tamamen serbest bırakmıştı. Kozmopolit bir yapı gösteren Sakızlılar ayrıca İstanbul'da da tanınırdı. Ancak katliamdan sonra ada, ticari ününü hiçbir zaman geri kazanamadı. Adanın yönetici sınıfı, güvenliğini ve zenginliğini kaybetmekten korktuğu için Yunan İsyanı'na katılma konusunda isteksizdi. Ayrıca adanın Türklerin egemen olduğu Anadolu'ya çok yakın olduğunun ve bunun güvenlik riski taşıdığının bilincindeydi. Mart 1822'de Yunan İsyanı anakarada güç kazanmışken yüzlerce silahlı Yunan, komşu ada Sisam'dan Sakız Adası'na geldi. Yunanların saldırısına uğrayan Türkler, adadaki hisara çekildi. Ada halkından pek çok kişi de isyana katılmaya karar verdi. Ancak nüfusun büyük çoğunluğu misillemeyi kışkırtacak hiçbir eylemde bulunmadı ve Osmanlı İmparatorluğu'na karşı ayaklanan diğer Yunanlara katılmadı. Kaptan-ı derya Nasuhzade Ali Paşa komutasındaki Türk donanması 22 Mart'ta adaya geldi ve adayı yağmaladı. 31 Mart'ta adanın yakılması emri verildi ve sonraki dört ay içerisinde tahminî 40.000 Türk askeri adaya çıktı. Ateşe verme eylemlerine ek olarak askerlere üç yaşın altındaki tüm bebekleri, on iki yaşından büyük tüm erkekleri ve kırk yaşından büyük tüm kadınları İslam inancını benimsemeyi kabul edenler hariç öldürmeleri emri verildi. 120.000 kişilik ada nüfusunun yaklaşık dörtte üçü katledildi, köleleştirildi veya hastalıktan öldü. 21.000 kişi kaçmayı başardıktan, 52.000 kişi köleleştirildikten ve 52.000 kişi katledildikten sonra adada 2.000 kişinin kaldığı tahmin edilmektedir. Hayatta kalan on binlerce kişi Avrupa'ya dağıldı ve Sakız diasporasının bir parçası oldu. Başka kaynaklarda öldürülen veya açlıktan ölen Sakızlıların sayısı 20.000 olarak verilmektedir. Katliam sırasında köleleştirilen genç Yunanlar zengin Osmanlı aileleri tarafından evlat edinildi ve İslam'a geçirildi. Yorgo Stravelakis (sonraki adıyla Mustafa Haznedar) ve İbrahim Edhem Paşa gibi bazıları Osmanlı İmparatorluğu'nda tanınır hâle geldi. Olayların duyulması Avrupa'da kızgınlığa neden oldu ve Fransız ressam Eugène Delacroix, "Sakız Adası Katliamı" adlı bir tablo yaptı. Dilbar Abdurahmonova Dilbar Abdurahmonova (1 Mayıs 1936 - 20 Mart 2018), Sovyet-Özbek kemancı ve orkestra şefidir. Moskova'da Gülyam Abdurahmanov ve Zuhra Faiziyeva'ya çiftinin kızı olarak doğdu, 10 yaşında keman öğrenmeye başladı ve Mukhtar Ashrafi'nin öğrencisi oldu. Abdurahmonova Özbekistan Devlet Konservatuvarı'na katıldı ve Nevaî Tiyatrosu'nda sahne aldı. 1977'de Sovyetler Birliği Halk Sanatçısı seçildi. Abdurahmonova en son sanhesini Aralık 2017'de gerçekleştirmiş ve Şubat 2018'de rahatsızlanarak hastaneye yatırılmış burada tedavi gördüğü esnada 20 Mart 2018'de 81 yaşında ölmüştür. Cork HavalimanÄ± Cork Havalimanı (; ) , İrlanda'nın Cork kentinde bulunan bir havalimanıdır. Havalimanı, şehir merkezinin 6.5 km güneyinde yer almaktadır. Cork Havalimanı, 2017 yılında 2,308,507 yolcu ile İrlanda'nın ikinci en yoğun havalimanıdır. Shannon HavalimanÄ± Shannon Havalimanı (; ) , İrlanda'nın Shannon kentinde bulunan ve ülkenin güneybatısına hizmet veren bir havalimanıdır. Havalimanı, 2017 yılında 1,751,500 yolcu ile İrlanda'nın üçüncü en yoğun havalimanıdır. Shannon, Ä°rlanda Shannon (), İrlanda'nın Clare kontluğunda bulunan bir şehirdir. Şehir, adını kıyısında bulunduğu nehirden almaktadır. Şehrin nüfusu 2016 yılı itibarı ile 9,729'dur. Shannon ve İrlanda'nın güneybatısına Shannon Havalimanı hizmet vermektedir. Evlat edinme Evlat edinme, bir kişinin genellikle çocuk olan başka bir kişinin ebeveynliğini o kişinin biyolojik veya yasal ebeveyninden devralarak üstlenmesi sürecidir. Geçmişte bazı toplumlar evlat edinme sürecini düzenleyen yasalar çıkarırken diğerleri taraflar arasında sözleşme imzalanmasını öngören daha pratik yöntemlere başvurdu. Günümüzde ise evlat edinme süreci kapsamlı yasal düzenlemeler ile yönetilmektedir. John Harrison John Harrison (1693 - 1776), İngiliz marangoz ve saat ustası. Deniz kronometresinin mucidi olarak bilinir. Yaptığı cihazla, denizde boylam hesaplama problemini çözüme ulaştırmıştır. 24 Mart 1693 tarihinde Yorkshire, Foulby'de doğdu. 1713 ve 1717 yılları arasında tamamen ahşaptan yapılmış üç saat inşa etti. 1730'lu yıllarda doğru işleyen bir deniz saati yaparak Boylam Ödülü'nü almayı umuyordu. Yıllar boyunca sırasıyla H1, H2, H3, H4, H5 olarak adlandırılan değişik saatler geliştirdi. H3, Boylam Kurulu'nca belirlenen doğruluk standartlarına ulaşamadı. H4'ü iri bir cep saati şeklinde tasarlaması için John Jefferys'i görevlendirdi. Oğlu, H4 ile Atlantik ötesi geçitlere giderek, cihazın güvenilir olduğunu kanıtladıysa da, Boylam Kurulu saatin doğruluğundan kuşku duyarak ödülü vermeye yanaşmadı. Yıllar sonra Kral III. George tarafından yaptığı saatin beğenilmesi üzerine Boylam Kurulu'ndan büyük bir para ödülü almayı başardı. 1776 senesinde doğduğu gün olan 24 Mart'ta öldü. Harrison'ın kırk yıl süren çabası "Boylam" adlı kitapta anlatılmıştır. Sveta Nedelja Sveta Nedelja, Hırvatistan'ın Zagreb ilçesinde bulunan bir şehirdir. Şehir, başkent Zagreb'in batısında Samobar kenti yakınlarında almaktadır. Şehrin nüfusu 2011 yılı itibarı ile 18,059'dur. Sveta Nedelja, elektrikli spor otomobil üreticisi Rimac Automobili'nin merkezine ev sahipliği yapmaktadır. Kazan'ın İşgali Kazan'ın İşgali veya Kazan Kuşatması, Rus-Kazan Savaşları'nın sonuncusu ve Kazan Hanlığı'nın yıkılmasıyla sonuçlanan savaş. Rusların, Kazan Hanlığı'nın tamamını ele geçirmeleri kitlesel ayaklanmaların bastırılmasıyla 16. yüzyılın sonunda gerçekleşmiştir. Ruslar 1480 yılından itibaren Tatarlara vergi vermeyi kesmiş ve hanların seçiminde söz sahibi olmuşlardı. 1519'da Rusların tahta çıkarttığı Şah Ali'ye karşı Kırım Hanlığı'ndan yardım isteyen muhaliflerin sayesinde tahta 1521 yılında Sahib Giray Han çıktı. 1523'te Kırım-Kazan Hanlıklarının işbirliği bozulunca Kazan hanı Osmanlı İmparatorluğu'ndan yardım istedi ancak bir sonuç elde edemedi. 1524'te Ruslar Kazan'ı kuşattı ancak bir netice elde edemediler. 1530'da tekrar kuşattılar ve bu sefer antlaşma yapılarak Ruslara her yıl vergi verilmesi kabul edildi. 1552'de Yadigar Muhammed'in Kazan tahtına çıkmasıyla Kazan'ın dağ tarafı Ruslara karşı ayaklanarak Kazan Hanlığı ile birleşti. Bu sırada Kırım Moskova'ya karşı savaş açtı ve Tula'ya kadar ilerlediler. Bu durum karşısında Korkunç İvan Kazan'a sefer açmaya karar verdi. Rus ordusu 23 Ağustos 1552'de Kazan'ı kuşattı. İki ay devam eden çatışmaların ardından 15 Ekim 1552'de Kazan şehri ele geçirildi ve böylece 4. yüzyıldan beri devam eden Türk egemenliği son buldu. Ruslara karşı yapılan askeri seferlerde yakalanan ve esir tutulan bir dizi Rus serbest bırakıldı ve Kazan Tatarlarına uygulanan büyük bir katliamın yanı sıra camiler dahil olmak üzere hemen hemen bütün Tatar binaları tahrip edildi şehir yağmalandı. Şehrin düşüşünde Rus birliklerinin yanı sıra, Moskova ve Kasım Hanlığı'nın düzensiz feodal süvarileri ve Muskovit topçuları ve istihkam erleri ile birlikte hem Rus hem de yabancılar hayati bir rol oynadılar. Kuşatmadan önce IV. İvan, ordusuna Gürcü Kraliçe Tamar'ın savaşlarından örnekler vererek, “İberya'nın en bilge kraliçesi, bir insanın zekası ve cesareti ile donatılmış” olarak nitelendirmiştir. Mihail Heraskov, Kazan'ın ele geçirilişini destansı şiiri Rossiada'da (1771-1779) işlemiştir. Pierre Rapsat Pierre Rapsat (d. Pierre Raepsaet, 28 Mayıs 1948 - 20 Nisan 2002) Belçikalı şarkıcıdır. 1976 Eurovision Şarkı Yarışması'nda Belçika'yı "Judy et Cie" adlı şarkıyla temsil etmiştir. Yarışmada 8. olmuştur. Rapsat kansere yakalanmış ve kemoterapiye devam ederken canlı konserlere devam etmek zorunda kalmıştır. Son canlı performansını 1 Mart 2002'de Ath'de bir konserde yaptı. Rapsat, 20 Nisan 2002'de Verviers'deki evinde öldü. Organik yün Organik yün iplik, pestisit gibi kimyasallara maruz kalmamış ve insancıl, iyi çiftlik koşullarında yetişmiş koyunlardan elde edilen yündür. Organik Ticaret Birliği (OTA) Organik Yün Bilgilendirimi'nde nelerin organik yün kapsamına girip girmeyeceği hakkında detaylı bilgi verir. OTA'nın yayınladığı "O'Mama Raporu", "arazi yönetimi, çiftlik yönetimi, temizleme işlemleri, iplik süreçleri ve boyama süreçleri" gibi önemli faktörlerin, yün ipliğin organik sertifikalı olup olamayacağını belirleyen temel öğeler olduğunu söyler. Polonya'da turizm Polonya, her yıl artan turist sayısı nedeniyle küresel turizm pazarında önemli bir yere sahiptir. Polonya'da turizm, ülke ekonomisinde özel bir paya sahiptir. En popüler şehirler; Kraków, Varşova, Wrocław, Gdańsk, Poznań, Szczecin, Lublin, Toruń, Zakopane, Wieliczka'daki Tuz Madeni ve Oświęcim'deki Auschwitz-Birkenau Alman Nazi toplama kampıdır. En iyi eğlence yerleri arasında Polonya'nın Masurian Göl Bölgesi, Baltık Denizi kıyısı, Tatra Dağları (Karpatlar'ın en yüksek sıradağları), Südetler ve Białowieża Ormanı bulunmaktadır. Polonya, 2012 yılında Dünya Turizm Örgütü'nün sıralamasında ülkeye gelen turist sayısıyla 17. sırada yer aldı. Polonya, 2004 yılında Avrupa Birliği'ne katıldıktan sonra birçok kez turistler tarafından ziyaret edilen bir ülke olmuştur. Doğası, tarihi yerleri ve kültürel etkinlikleri Polonya'ya turist çekiyor. Bu durum her yıl milyonlarca turistin ülkeyi ziyaret etmesiyle sonuçlanıyor. Turist Enstitüsüne göre 2006 yılında 15,7 milyon turist, 2007 yılında ise 15 milyon turist ülkeyi ziyaret etti. 2012 yılında Polonya'yı 13,5 milyon turist ziyaret etmiştir (2012 Avrupa Futbol Şampiyonası için gelen kişi sayısı bu istatistiklere dahil değildir). 2013 yılında 15,8 milyon, 2016 yılında ise 17,5 milyon turist Polonya'yı ziyaret etmiştir. Almanya sınırına ve Pomeranya kıyısına yakın bir konumda bulunan Wolin Adası gibi Baltık Denizi kıyısında düzinelerce deniz tesisi bulunmaktadır. Güney Polonya'da, Südetler sıradağlarının bir parçası olan Karkonosze dağlarında kayak ve yürüyüş için beldeler var. Kayak ve yürüyüş için diğer ünlü tatil yerleri arasında Karpat Dağları: Tatra dağlarında Zakopane; Szczyrk, Krynica-Zdrój, Ustroń, Beskides'deki Wisła veya Pieniny dağlarında Szczawnica ve Krościenko. Ann Christy Ann Christy (d. Christianne Leenaerts, 22 Eylül 1945 Anvers - 7 Ağustos 1984 Meise) Belçikalı şarkıcıdır. 1975 Eurovision Şarkı Yarışması'nda Belçika'yı "Gelukkig zijn" adlı şarkıyla temsil etmiştir. Yarışmada 15. olmuştur. Christy, 1982'de servikal kanser teşhisi kondu ve 7 Ağustos 1984'te 38 yaşında öldü. Floresan in situ hibridizasyon Floresan In Situ Hibridizasyon (FISH), bir genetik inceleme tekniği olarak kromozomun belli bölgelerini işaretlemek amacıyla floresan problar kullanan bir genetik inceleme tekniğidir. Biyomedikal araştırmacılar tarafından 1980'li yılların başlarında geliştirilmiştir ve belli kromozomlardaki DNA dizisinin varlığı ya da yokluğunu saptama amacıyla kullanılmıştır. Floresan probun kromozomda bağlandığı konumu incelemek amacıyla floresan mikroskopi ile incelenir. FISH sıklıkla genetik danışma, tedavi düzenlenmesi ve mikroorganizmalarının varlığı belirlemek amacıyla kullanılır. Ayrıca belirli RNA hedeflerinin (mRNA, lncRNA ve miRNA) doku örneklerinde,dolaşan tümör hücrelerinde tespit edilmesinde kullanılabilir. Genel olarak, hücrelerdeki gen ekspresyonunun yer ve zaman olarak belirlenmesini sağlar. Molly Bloom Molly Bloom (d. 21 Nisan 1978) Amerikalı girişimci ve 2014 yılında yayınlanmış olan "Molly's Game: The True Story of the 26-Year-Old Woman Behind the Most Exclusive, High-Stakes Underground Poker Game in the World" isimli anı kitabınnı yazarıdır. Küçük yaşlardan itibaren olimpik serbest stil kayakçı olması için eğitim görmüş ancak sakatlanması nedeniyle bu alanda uzun süre çalışamamıştır. 2013 yılı Nisan ayında Los Angeleslı zengin kişiler, sporcular ile diğer ünlüler ve Hollywood oyuncuları için yüksek miktarlarda bahis içeren The Viper Room kökenli poker oyununu oynatmakla suçlanmıştır. 2014 yılı Mayıs ayında hakkındaki suçlamaların bazıları düşürülmüş ve suçlu bulunmuştur. Suçlu bulunması nedeniyle 200.000 dolar para cezasına ve 200 saat toplum hizmetinde çalışmaya mahkûm edilmiştir. Kitabıyla aynı adı taşıyan "Molly's Game" isimli filmde kendisini Jessica Chastain canlandırmış ve filmin yönetmenliğini Aaron Sorkin yapmış olup, film 2017 yılı Aralık ayında vizyona girmiştir. 21 Nisan 1978 tarihinde Loveland, Colorado şehrinde doğmuştur. Babası olan Larry Bloom Colorado Eyalet Üniversitesi'nde psikolog ve profesördür. Annesi Char ise kayak ve snowboard eğitmeni olup ayrıca profesyonel sinek balıkçılığı üzerine giyim eşyaları üretiyordu. Erkek kardeşi olan Jeremy Bloom, Amerikan Olimpiyat sporcusu ve Philadelphia Eagles futbol takımında profesyonel oyuncudur. Kendisi ise Kuzey Amerikalı kadın kayakçılar içerisinde üçüncü olarak yer almıştır. Sakatlanmasının ardından ise Colorado Boulder Üniversitesi'nde siyaset bilimi öğrenimi görmüştür. 2003 yılında Bloom Los Angeles'a taşınmış ve kokteyl garsonu olarak iş bulup eğitim masraflarını gidermek maksadıyla çalışmaya başlamıştır. 2004 yılında The Viper Room'un ortaklarından Darin Feinstein için çalışmaya başlamış ve daha sonra oyuncu Tobey Maguire için yüksek bahisli illegal poker oyunlarına ev sahipliği yapmaya başlamıştır. Feinstein ilk başlarda Bloom'u oyunculara servis yapması ve oyunu yönetmesi maksadıyla işe almıştır. 2007 yılında Bloom kendi etkinlik ve yemek şirketi olan Molly Bloom Inc. şirketini kurmuş ve poker turnuvaları gerçekleştirmeye başlamıştır. 2008 yılına gelindiğinde Bloom bu işlerini büyütmüş ve önce oyunları Viper Room oyuncusunun evine ardından Four Seasons'a ve daha sonra The Beverly Hills Hotel ile The Peninsula Beverly Hills'a taşımıştır. Poker oyunlarına Maguire'ın yanı sıra Leonardo DiCaprio, Alec Gores, Macaulay Culkin, Ben Affleck ve Andy Beal gibi çok sayıda ünlü oyuncu, sporcular gibi zengin kişilerin katıldığı bilinmektedir. 2009 yılında ise Bloom, Wall Street finansçılarını poker oyunlarına katmak maksadıyla New York City'e taşınmıştır. 2010 yılının Haziran ayında Bloom, New York eyaleti vergi sistemine uygun davranmaması nedeniyle $116,133 vergi cezası ödemiştir. 2011 yılında Los Angeles'ta Bloom'un bir oyunu Bradley Ruderman tarafından yürütülen Ponzi oyununun iflas etmesi nedeniyle soruşturmanın bir parçası olarak görülmüş ve kapatılmıştır. Bloom, bu kapsamda Ruderman'ın iflasına karışmakla suçlandı fakat yasa dışı kumar oynattığına dair iddiaları reddetti. Banka kayıtları ise toplam 19 transfersde Bloom'a 2007 ile 2008 yılları arasında 57.500 dolar tutarında bir transfer yapıldığı gösteriyordu. 16 Nisan 2013 tarihinde Bloom 100 milyon dolarlık kara paranın aklanması ve yasa dışı kumar oynattığı iddialarıyla 33 diğer kişiyle birlikte tutuklandı. New York Güney Bölgesin'nde görevli ABD Başsavcısı Preet Bharara, tutuklananlardan 12 kişiyi hapse mahkûm ettirdi. Diğerlerini ise New York'ta gasp, dolandırıcılık, kara para aklama ve yasa dışı poker oyunları organize etmekle suçladı. Bu sırada 34 yaşında olan Bloom, 10 yıl hapis cezasına karşılık olarak altı yıl denetimli serbestlik, yasa dışı poker oyunları oynatmasında kurbanların kaybettiğinin iki katı olan 1,5 milyon dolar para cezası ve bunun 200.000 dolar olarak değerlemesi sonucu bulunan ceza ile cezalandırıldı. 2014 yılı Mayıs ayında ise temyiz sonucunda Bloom, üzerine atılı suçlamalardan daha azını işlediği değerlendirildi ve bir yıl süreli salıverme ile 200.000 dolar para cezasına ve 200 saat toplum faydasına olacak şekilde kamu hizmeti yapmaya mahkûm edildi. Kararda Bloom'u un avukatı olan Jim Walden, Bloom'un ciddi bir borç yükü altında olduğunu ve bunun davada belirtilen poker gelirleri için 125.000 dolar tutarında bir parayı kapsadığını belirtti. Ayrıca Bloom'un illegal poker oyunları oynatmasının Los Angeles'ta bir gayrimenkul şirketi patronunun sebep olduğunu açıkladı. Bloom'un deneyimleri neticesinde yazdığı "Molly's Game: The True Story of the 26-Year-Old Woman Behind the Most Exclusive, High-Stakes Underground Poker Game in the World" isimli anı kitabı 2014 yılında yayımlandı. Aaron Sorkin tarafından kitap esas alınarak uyarlanan aynı adlı film ise 8 Eylül 2017 tarihinde Toronto Film Festivali'nde gösterime girdi. Jessica Chastain'in Molly Bloom rolünü oynadığı film "En İyi Uyarlanmış Senaryo" kategorisinde 2018 Akademi Ödülleri'nde aday oldu. Jacques Hustin Jacques Hustin (15 Mart 1940 - 6 Nisan 2009) Belçikalı şarkıcıdır. 1974 Eurovision Şarkı Yarışması'nda Belçika'yı "Fleur de liberté" adlı şarkıyla temsil etmiştir. Yarışmada 9. olmuştur. Hustin, 6 Nisan 2009'da, 69 yaşlarında açıklanmayan nedenlerden öldü. Ermeni Bagratuni Krallığı Ermeni Bagratuni Krallığı veya Bagratuni Ermenistanı ( ya da Բագրատունիների թագավորություն, "Bagratunineri t’agavorut’yun", "Bagratunis krallığı"), I. Aşot tarafından, Büyük Ermenistan'ın Arap Emeviler ve Abbasi egemenliği altında yaklaşık iki yüzyıl süren yabancı egemenliğinin ardından 880'lerin başında kurulan bağımsız bir devlettir. Bölgedeki iki çağdaş güç olan Abbasiler ve Bizanslılar, bölgedeki insanlara boyun eğdirmek ve Ermeni "nakharar" soylu ailelerinin birçoğunu dağıtmak için uğraşırken Aşot, Arapları Ermenistan'dan uzaklaştıracak bir hareketin öncüsü olarak kendini öne sürmeyi başardı. Hem Bizanslı hem de Arap liderler tarafından sınırlarına yakın bir tampon devleti korumaya istekli olmasıyla Aşot'un prestiji arttı. Halife, Aşot'ı 862'de "prenslerin prensi" olarak ve daha sonra 884 veya 885'te kral olarak tanıdı. Bagratuni krallığının kurulması daha sonra Taron, Vaspurakan, Kars, Haçın ve Sünik gibi çeşitli Ermeni prenslik ve krallıklarının kurulmasına yol açtı. Tüm bu devletleri bir arada tutmak zorken Bizanslılar ve Araplar, krallığın durumunu kendi kazanımları için sömürme konusunda zaman kaybetmediler. III. Aşot yönetiminde Ani krallığın başkenti haline geldi ve gelişen bir ekonomi merkezi ve kültürel merkez haline geldi. 11. yüzyılın başlarında krallık düşmeye başladı ve daha sonra çöktü. İmparator II. Basileios'un Güneybatı Ermenistan'ın bazı kısımlarını topraklarına katmaya başlamasıyla Kral Hovhannes-Smbat topraklarını terk etmeye zorlandı ve 1022'de ölümünün ardından krallığını Bizanslılara “vereceğini” söyledi. Ancak Hovhannes-Smbat'ın 1041'de ölümünden sonra başa gelen halefi II. Gagik, Ani'yi teslim etmeyi reddetti ve 1045'e kadar direnişe devam etti. iç ve dış tehditlerle boğuşan krallığı sonunda Bizans kuvvetleri tarafından ele geçirildi. 7. yüzyılda Sassani İmparatorluğu'nun zayıflaması, başka bir bölgesel iktidar olan Müslüman Arapların yükselişine yol açtı. Emevî Araplar, Orta Doğu'da geniş toprak alanları ele geçirmiş ve kuzeye dönerek 640 yılında Ermenistan topraklarına düzenli olarak baskınlar yapmaya başlamıştır. Ermeni kuropalatis olan Theodore Rshtuni, halifeyle barış anlaşması imzalamış olsa da Araplar ve Bizanslılarla devam eden savaş Ermenistan'da daha fazla yıkıma yol açmıştır. 661'de Ermeni liderler Müslüman egemenliği altında teslim olmayı kabul ederken Grigor Mamikonian'ı güçlü Mamikonyalı "nakharar" ailesinden Ermenistan "ishkhan"'ı (ya da prensi) olarak tanımayı kabul etti. Dvin'deki başkenti ile "el-Arminiya" olarak bilinen il, bir "ostikan" veya vali tarafından yönetiliyordu. Ancak, Ermenistan'daki Emeviler yönetimi, 8. yüzyılın başlarında zulüm etmeye başladı. Araplara karşı ayaklanmalar 705 yılına kadar arttı ve müzakereler için görüşme bahanesiyle, Nahçıvan'ın Arap "ostikan"'ı (valisi) neredeyse tüm Ermeni soylularını katletti. Araplar Ermenilerle uzlaşma girişiminde bulundu ancak daha yüksek vergiler, bölgesel ticaret eksikliği nedeniyle ülkenin fakirleşmesi ve Emeviler'in Mamikonyanlar üzerindeki Bagratuni ailesini tercihi (diğer önemli aileler Artsruni, Kamsarakan ve Rshtuni) bunu başarmayı zorlaştırdı. Emevilerin Abbasiler tarafından devrilmesiyle ikinci bir isyan ortaya çıktı fakat Bagratuni ve Mamikonyan aileleri arasındaki sürtüşmeden dolayı kısmen başarısızlıkla sonuçlandı. İsyanın başarısızlıkla sonuçlanması kontrol ettiği toprağın çoğunu kaybeden Mamikonyan Hanedanlığı'nın neredeyse dağılmasına da neden oldu. İkinci olarak benzer şikâyetlerden kaynaklanan üçüncü ve son bir isyan, 774 yılında Mushegh Mamikonyan'ın önderliğinde ve diğer "nakharar"ların desteğiyle başlatıldı. Ancak Abbasi Arapları, 30 bin kişilik bir orduyla Ermenistan'a yürüdüler ve 24 Nisan 775'te Bagrevand Savaşı sırasında isyancıları bastırdılar. Bagratuni ailesi, 750 yılında iktidara geldiklerinden beri Abbasi halifeleri ile ilişkilerini geliştirmek için elinden geleni yapmıştı. Bagratuni ailesi üyeleri kısa bir süre sonra bölgedeki Ermenilerin liderleri olarak görülmeye başlandı. Birçok hanedanlığın ortadan yok olmasına neden olan üçüncü başkaldırıya katılmayan Bagratunilerin karşısında artık rakip kalmamıştı. Yine de, bölgeyi tam olarak kontrol altına almak için yapılan Ermenistan'a Arap göçü ve halifenin yeni oluşturulan idari bölgelerdeki (emirlikler) yönetime emirleri tayin etmesi ile daha da karmaşık hale geldi. Ermenistan'da ikamet eden Arapların sayısı çoğunluğu oluşturmaya yetmedi ve tayin edilen emirler halifeye tamamen bağlı kalmadı. Tarihçi George Bournoutian'ın gözlemlediği gibi, "Arap otoritesinin bu bölünmesi, Aşot Msaker (" Et-Yiyici ") tarafından yönetilen Bagratuni ailesinin yeniden dirilişi için fırsat sağlamıştır. Aşot, daha önce Mamikonyalılara ait olan toprakları ilhak etmeye başlamış ve halifeye bağlılığını göstermek için emirlere karşı kampanya başlatmasıyla 804'te kendisine halife tarafından "ishkhan "unvanını bahşedilmiştir. 822'de ölümü üzerine Aşot topraklarını oğullarından ikisine bıraktı: en büyük oğlu Bagrat Bagratuni Taron ve Sasun aldı ve "ishkhanats ishkhan" ya da prenslerin prensi anlamına gelen prestijli unvanını miras alırken Smbat, İspir ile Tayk'ın sparapet'i oldu. Kardeşler, müslümanlara karşı birleşik bir cephe oluşturamadılar. Arap yönetimine karşı yeni bir Ermeni isyanı, 850 yılında Bagarat ve Aşot Artsruni Vaspurakan liderliğinde gerçekleşti ama önceki isyanlarda olduğu gibi bu isyan da başarısız oldu: Türk general Bugha el-Kabir liderliğindeki bir Arap ordusu, Bagarat, Smbat ve diğer Ermeni prensleri ele geçirdi ve isyanı acımasızca bastırdı. Araplara karşı yürüttüğü başarılı askeri seferlerle Ermenistan'daki Abbasi yönetimini kesin olarak zayıflatan Bizans imparatoru I. Basileios ile Ermenilerin talihi dönmeye başladı. 857'de Smbat'tan sonra oğlu I. Aşot başa gelerek Araplar tarafından önceden tutulan bölgeleri yavaş yavaş geri almak için ölçülü bir yaklaşım benimsemiştir. 862'de prenslerin prensi unvanını aldı ve Arapları Tayk'taki üslerinden uzaklaştırmaya başladıklarında kardeşi Abas'ı "sparapet "olarak görevlendirdi. Arminiya'nın ostikanını sürmeye yönelik ilk çabaları başarısız oldu. 884 yılında, Ermeni prenslerin ve dini liderlerin taleplerine tepki veren Halife El-Mu'tamid, Ermenistan'ın Bizans etkisine girmesine izin veren güvenlik risklerini dikkate alarak Aşot'a bir taçgöndererek onu kral olarak tanıdı. II. Basileios de aynı şekilde Aşot'a taç yolladı. Ashot tahtını Bagaran kentine taşıdı ve 884 ya da 885'te taç giyme töreni burada yapıldı. Böylece Aşot, Ermeni monarşisini yeniden kurdu ve 428'den beri Ermenistan'ın ilk kralı oldu. Hem Bizanslıların hem de Arapların lehine güvence verdi ancak sonunda II. Basileios'e sadakat göstererek 885'te Bizanslılarla bir ittifak yapmayı seçti. Aşot, bölgenin tek Ermeni prensi değildi (Sünik, Vaspurakan ve Taron'da başka beylikler vardı) ancak kral olmada otoritesini tanıyan diğer prenslerin tam desteğini aldı. Kral statüsüyle, otoritesi aynı zamanda komşu Gürcistan, Albanya ve Arap emirliklerine de taşındı. Aşot'un saltanatı kısa sürdü ve 890'daki ölümünden sonra oğlu I. Smbat başa geldi. III. Aşot'un Ermeni kralı olarak resmî töreni, Kutsal Makam'ın Vaspurakan'dan Ani şehri yakınlarında Argina'ya taşınmasının ardından 961'de yapıldı. Törende Ermeni ordusu, 40 pisikopos, Kafkas Arnavutluk kralı ile Kralı shahenshah unvanıyla taçlandıran Katolikos Anania Moeketsi yer aldı. Aynı yıl Aşot, başkenti Kars'tan Ani'ye taşıdı. Bagratuni kralları, Bagaran'dan Şirakavan'a Kars'a dönüşümlü olarak yerleşecek bir şehir seçmemişti; Kars, başkent olabilecek bir satüye sahip olmamıştı ve düşman emirlerine olan yakınlığı göz önüne alındığında Dvin de göz ardı edilmişti. Ani'nin doğal savunması, kuşatmaya dayanabilmesi ve Dvin'den Trabzon'a kadar bir ticari yola sahip olması başkent olmasını sağlamıştır. Bu ticaret yolu sayesinde, şehir hızla büyümeye başladı ve Bagratuni Ermenistan'ın başpolitik, kültürel ve ekonomik merkezi oldu. Mağazalar, marketler, atölyeler, hanlar kentin tüccarları ve halkı tarafından kurulmuşken, "nakharar "elitleri muhteşem konak ve sarayların inşasına maddi destek sağladılar. İnşaat ayrıca Kral Aşot'un kendi hayırseverliği ile tamamlandı. Ani, manastırlar, hastaneler, okullar ve darülacezeler etrafında yapılmış olan ünlü "Ashotashen" duvarlarının inşasının maliyeti de Aşot tarafından sağlanmıştır. Aşot'un tüm bu yapıların inşasına dair yardımı ona “Voghormat” ya da “Merhametli” takma adını kazandırdı. Aşot aynı zamanda dış ilişkilerde de büyük ölçüde başarılı oldu. Bizans imparatoru I. İoannis tarafından yönetilen bir Bizans ordusu 973'te Taron'a girdiğinde Aşot 80 bin kişilik bir orduyla karşılarına çıktı. Ertesi yıl, Tzimiskes ile bir ittifak kurdu ve Halep ve Musul'daki Müslüman emirlere karşı imparatorla sefer yapmak için 10 bin Ermeni askeri gönderdi. Aşot aynı zamanda 953'te Şeddadilerden Dvin'i almak için şehri kuşattı fakat alma girişimi başarısızlıkla sonuçlandı. Bizanslılar, 10'uncu yüzyılın son on yılında Ermenistan'a doğru doğuya tarafa yavaş yavaş ilerliyordu. İmparator II. Basileios'un Araplara ve iç Arap mücadelelerine karşı sayısız zaferi, Kafkasya'ya doğru bir yol açılmasına yardımcı oldu. Konstantinopolis'in resmi politikası, hiçbir Hristiyan cemaatinin Bizans imparatoruna eşit ya da ondan bağımsız olmamasıydı. Zaman zaman diplomatik uzlaşmalarla maskelenmiş olsa bile imparatorluğun nihai hedefi Ermeni krallığının tam ilhakıydı. 10. yüzyılın ortalarına gelindiğinde Bizans İmparatorluğu, Ermenistan'ın batı sınırının tam uzunluğu boyunca uzanıyordu. Taron, Bizans İmparatorluğu'nun ele geçirdiği ilk Ermeni bölgesiydi. Belirli bir anlamda, Bizanslılar Taron'un Bagratuni prenslerini vassal olarak kabul ettiler. Taron'lu Aşot Bagratuni'nin 967'de ölümü ile (III. Aşot ile karıştırılmamalı) oğulları Gregori ve Bagrat, imparatorluğun baskısına dayanamadılar. Kısa bir süre sonra 979 yılında topraklarından ayrılan III. David Kuropalates'in yönettiği toprakların ilhak edilmesi izledi. 1001, 1014 ve 1021 ya da 1022'deki üç seferde Karin, Malazgirt ve Tayk, İberya theması altında Bizans'a katıldı ve Karin (Bizanslılar tarafından Theodosiopolis olarak adlandırılmıştır) buranın başkenti olmuştur. Bu geniş alan Ermenistan'ın batı sınır bölgelerini kapsamakta ve Van Gölü'nün kuzeyindeki Malazgirt'e kadar uzanarak doğuya doğru derin bir şekilde eğilerek merkez platoya yükselmektedir. Daha sonra Vaspurakan'ın Ardzruni Krallığı da ilhak edildi. 1003 yılında, Kral I. Gagik'in damadı olan Senekerim-Hovhannes'in krallığının son yöneticisi Vaspurakan'ın tek kralı olmak için yeğenlerini alt etti. Yönetimi, çeşitli Türkmen gruplarının yağmaladığı baskınlarla 11. yüzyılın ikinci on yılında daha da belirsiz hale geldi. 1016'da Senekerim-Hovhannes, 72 kale ve 3000-4000 köy dahil olmak üzere Vaspurakan topraklarını II. Basileios'e teklif etti. II. Basileios bu tekliften önce zaten Balkanlar'dan Vaspurakan'a bir ordu göndermişti. Ardzruni krallığının düşüşüyle Ermenistan topraklarında Bizans iktidarı sağlam bir şekilde kuruldu ve sadece Bagratuni ve Doğu Syunik ve Baghk krallıklarının bağımsız kaldı. KÃ¼rek (alet) Kürek; toprak, kömür, kar ve kum gibi maddeleri kaldırmaya ve atmaya yarayan alet. Yapımında sac ve sert plastik kullanılan bölümü çok güçlüdür. Küreğin tutamacı ise genellikle tahtadan yapılmaktadır. Şili'nin idari bölümleri Şili'nin idari bölümleri, üniter bir devletin özelliklerine sahiptir. Devlet idaresi, yasalara uygun olarak her bir otoriteye uygun olarak işlevsel ve coğrafi olarak parçalı haldedir. Şili idari olarak 15 bölge ("regiones"), 54 il ("provincias") ve 346 belediyeye ("comunas") ayrılmaktadır. Bölgeler ve iller, sırasıyla cumhurbaşkanı tarafından atanan bir idareci ("intendente") ve vali ("gobernador") tarafından, belediyeler ise dört yılda bir seçilen bir belediye başkanı ("alcalde") tarafından yönetilmektedir. 1974 yılına kadar Şili sırasıyla iller ("provincias") ve departmanlara ("departamentos") ayrılmaktaydı. Elk County, Pensilvanya Elk ilçesi veya Elk County, ABD'nin Pensilvanya eyaletinde yer alan bir ilçedir. İlçenin nüfusu 2010 sayımına göre 31,946'dır. İlçenin merkezi Ridgway şehridir. SebastiÃ¡n Losada Sebastián Losada (d. 3 Eylül 1967), forvet pozisyonunda görev yapan İspanyol futbolcudur. Profesyonel kariyerine 1984 yılında Real Madrid B kulübünde başladı. Daha sonra sırasıyla Real Madrid, Español, Atlético Madrid, Sevilla, Celta kulüplerinde oynadı. Outback Outback, Avustralya'nın geniş ve uzak iç bölgesidir. Çoğunlukla bush olarak bilinen yerleşim yerlerinden uzak yerlerden daha uzak bir bölge olarak tanımlanır. Bölge, coğrafi olarak özellikle düşük nüfus yoğunluğu, büyük ölçüde bozulmamış doğal bir çevre ve birçok yerde tarım ve hayvancılık gibi üretimin doğal çevreye bağımlı düşük yoğunluklu arazi kullanımları gibi faktörler ile tanımlanmaktadır. Çoğunlukla kurak olduğu düşünülürken, kuzeyden güney Avustralya kıyılarına kadar uzanmakta ve bir dizi iklim bölgesini kapsamaktadır. Kuzey bölgeler tropik ve musonlu iklimler, kırmızı merkezdeki kurak alanlar ve güney bölgelerde yarı kurak ve ılıman iklime sahiptir. Kültürel olarak Outback, Avustralya'nın mirasına, tarihine ve folkloruna derinden bağlıdır. Marcel Witeczek Marcel Witeczek (d. 18 Ekim 1968), orta saha pozisyonunda görev yapan Polonyalı futbolcudur. Profesyonel kariyerine 1986 yılında Bayer Uerdingen kulübünde başladı. Daha sonra sırasıyla 1. FC Kaiserslautern, Bayern Munich, Borussia M'gladbach, SG Wattenscheid 09, FC Albstadt kulüplerinde oynadı. Henry Zambrano Henry Zambrano (d. 7 Ağustos 1973), forvet pozisyonunda görev yapan Kolombiyalı futbolcudur. Profesyonel kariyerine Independiente Medellín kulübünde başladı. Daha sonra sırasıyla América de Cali, Independiente Medellín, América de Cali, LDU Quito, Atlético Nacional, New York Red Bulls, Colorado Rapids, Junior Barranquilla, Millonarios, DC United, Deportes Tolima, Deportes La Serena, Deportes Quindío, Boyacá Chicó kulüplerinde oynadı. }} Win Myint Win Myint (Birmanca: ဝင်းမြင့်) (d. 8 Kasım 1951), Myanmarlı siyasetçi. Myint, Asya ülkesi Myanmar'da 30 Mart 2018 tarihini itibarıyla devlet başkanlığı makamında bulunmaktadır. Myint, 2016 ile 2018 yılları arasında Temsilciler Meclisi sözcüsü olarak görev almıştır. dönemin devlet başkanı 'ın istifası ile devlet başkanlığı Dönemin devlet başkanı Htin Kyaw'ın istifası neticesinde görevi geçici olarak Myint Swe getirilmiştir. Myanmar yasasına göre istifa eden devlet başkanı yerine yedi gün içerisinde yeni bir devlet başkanı seçilmesi gereği 29 Mart 2018 tarihinde gerçekleştirilmiş, bu doğrultuda yeni devlet başkanı olarak Win Myint seçilerek geçici başkan Swe'den makamı devralarak makama gelmiştir. AdaÃ­lton Martins Bolzan Adaílton (d. 24 Ocak 1977), forvet pozisyonunda görev yapan Brezilyalı futbolcudur. Profesyonel kariyerine 1995 yılında Juventude kulübünde başladı. Daha sonra sırasıyla Guarani, Parma, PSG, Hellas Verona, Genoa, Bologna, Vaslui, Juventude kulüplerinde oynadı. WWE Greatest Royal Rumble Greatest Royal Rumble, WWE tarafından düzenlenen profesyonel güreş izle ve öde (PPV) etkinliği. WWE Network'te yayınlanacak etkinlikte Raw ve SmackDown brand'lerinde bulunan güreşçiler yer almıştır. 27 Nisan 2018 tarihinde Cidde, Suudi Arabistan'daki King Abdullah International Stadium'da yapılmıştır. Etkinlikte erkek güreşçilerin sahip olduğu yedi kemerin de savunulacağı ve ilk kez 50 kişi arasında Royal Rumble maçı yapılacağı açıklanmıştır. Braun Strowman, ana etkinlikte etkinliğin adını taşıyan maçı kazandı. Brock Lesnar, WWE Evrensel Şampiyonluğu kemerini üstü açık kafes maçında Roman Reigns'e karşı korudu. Ayrıca The Undertaker, Rusev'i tabut maçında yenerken; WWE Championship için AJ Styles ve Shinsuke Nakamura arasında yapılan maç çift countout ile bitti. 1988 yılında Hall of Famer Pat Patterson tarafından oluşturulan Royal Rumble, her yıl izle ve öde etkinliği olarak WWE tarafından düzenlenmiştir. Etkinliğin en önemli maçı olan Royal Rumble maçı, güreşçilerin belli bir süreyle maça battle royal maç türüdür. Greatest Royal Rumble, maçın daha büyük versiyonu olarak 50 kişiden oluşan bir maç olarak sunulmuştur. 5 Mart 2018 tarihinde WWE ve Saudi General Sports Authority, 27 Nisan 2018 tarihinde Cidde, Suudi Arabistan'daki Kral Abdullah Spor Şehri'nin bir parçası olan King Abdullah International Stadium'da canlı bir etkinlik olarak Greatest Royal Rumble'ın yapılacağını açıkladı. Etkinlik, Suudi Arabistan'ın sosyal ve ekonomik reform programı olan Saudi Vision 2030'un desteğiyle WWE ve Saudi General Sports Authority arasındaki 10 yıllık stratejik çoklu platform ortaklığı ile planlanmıştır. 19 Mart 2018 tarihinde WWE, etkinlikte yedi kemer maçının olacağını duyurdu: WWE Şampiyonluğu, Evrensel Şampiyonluğu, Kıtalararası Şampiyonluğu, Birleşik Devletler Şampiyonluğu, Raw Takım Şampiyonluğu, SmackDown Takım Şampiyonluğu ve Yarıağırsiklet Şampiyonluğu. 22 Mart 2018 tarihinde etkinliğin Amerika Birleşik Devletleri'ndeki WWE Network'ten canlı olarak ve Birleşik Krallık'ta Sky Box Office'ten izle ve öde programı olarak yayınlanacağı açıklandı. 9 Nisan'da Brock Lesnar'ın WWE ile tekrar sözleşme imzaladığı ve WrestleMania 34'teki maçın rövanşı olarak Evrensel Şampiyonluğu kemerini üstü açık kafes maçında Roman Reigns'e karşı savunacağı açıklandı. WrestleMania 34 sonrası "Raw" programında Reigns, bu maçıun kendisine söylenmediğini ve bunu internetten duyduğu için hayal kırıklığını dile getirdi. Reigns, Lesnar'ı çağırdı ama onun yerine geri dönüş yapan Samoa Joe geldi. Reigns'e Lesnar'ın kendisini yine yeneceğini söyledi. 26 Mart'ta WWE, The Miz, Seth Rollins, Finn Bálor ve Samoa Joe'nun Kıtalararası Şampiyonluğu için merdiven maçında karşılaşacağını açıkladı. WrestleMania 34'te The Miz, Kıtalararası Şampiyonluğu kemerini Rollins'e keybetti. 26 Mart'ta WWE, ayrıca Cesaro and Sheamus ve The Hardy Boyz (Jeff ve Matt Hardy) arasında Raw Takım şampiyonluğu maçı olacağını duyurmuştu. Ancak Cesaro ve Sheamus, WrestleMania 34'te kemerlerini Braun Strowman ve Nicholas'a kaybetti. Mağlubiyet sonrası maç duyurusu WWE'nin sitesinden kaldırıldı. Strowman ve Nicholas, ertesi gece "Raw" programında kemerleri bıraktı ve Cesaro ile Sheamus'ın Kurt Angle'ın düzenlediği Tag Team Eliminator turnuvasının kazananı ile boştaki kemerler için the Greatest Royal Rumble'da karşılaşacağını söylendi. Matt Hardy ve Bray Wyatt, The Revival'ı yenerek Cesaro ve Sheamus ile kemer maçına çıkmaya hak kazandı. 17 Nisan'da Superstar Shake-Up'ta Cesaro ve Sheamus, SmackDown'a geçti. WrestleMania 34'te The Bludgeon Brothers (Harper ve Rowan), The Usos (Jey ve Jimmy Uso) ve The New Day'den Big E ve Kofi Kingston'ı üçlü tehdit akım maçında yenerek SmackDown Takım Şampiyonluğu kemerlerinin sahibi olmuştu. Sonraki "SmackDown" programında The Usos, The New Day'i yendi ve Greatest Royal Rumble'da The Bludgeon Brothers ile kemerler için mücadele etmeye hak kazandı. Ayrıca 26 Mart'ta, John Cena ve Triple H arasında maç yapılacağı açıklandı. 11 Nisan'da WWE, WrestleMania 34'te John Cena'yı yenen The Undertaker'ın Rusev ile tabut maçında karşılaşacağı açıklandı. Ancak onun yerine Chris Jericho maça dahil oldu. Bunun nedeni olarak Rusev'in eşi Lana'nın WWE yetkililerine kocasını tehlikeli tabut maçından çıkarmaları için yalvarması olduğu söylendi. Ancak 16 Nisa'da Rusev, maça geri alındı. WrestleMania 34'te Jinder Mahal; ölümcül dört yönlü maçta Randy Orton, Bobby Roode ve Rusev'i yenerek Birleşik Devletler Şampiyonluğu kemerini kazanmıştı. Sekiz gün sonra 16 Nisan "Raw" programında Mahal, Raw'a geçti ve kemerini Jeff Hardy'ye kaybetti. Maçtan sonra Mahal, rövanş hakkını Greatest Royal Rumble'da kullanacağını söyledi. WrestleMania 34'te AJ Styles, WWE Şampiyonluğu kemerini Shinsuke Nakamura'ya karşı başarıyla savunmuştu. Maçtan sonra Nakamura, Styles'a saygı gösterir gibi göründü ancak Styles'a birden low blow ve Kinshasa yaparak kötü adam oldu. 17 Nisan'da Styles'a aynı şekilde saldırmaya devam eden Nakamura'nın Greatest Royal Rumble'da Styles ile kemer için rövanş maçına çıkacağı açıklandı. Etkinliğin ilk maçında John Cena, Triple H ile yüzleşti. Maç sırasında güreşçilerin karşılıklı bitirici hareketleri ve birbirilerinin hareketlerini karşılamalarından sonra Cena, Triple H'e "Attitude Adjustment" yaptıktan sonra köşedeki yastıklardan springboard yaptı ve yine "Attitude Adjustment" yaptıktan sonra onu tuşlayarak maçı kazandı. Maçın ardından Cena, kişisel hayatlarında neler olup bittiğine bakmaksızın etkinliği kaçırmayacağını belirterek, Suudi Arabistan Krallığına konukseverlikleri için teşekkür etti ve etkinlikle ilgili heyecanını dile getirdi. Sonraki maçta Cedric Alexander, WWE Yarıağırsiklet Şampiyonluğu kemerini Kalisto'ya karşı savundu. Maçın sonunda Alexander, Kalisto'nun "Salida Del Sol" hareketini karşılayıp ona "Lumbar Check" yaptı ve onu tuşlayarak maçı kazandı. Ardından, boştaki Raw Takım Şampiyonluğu kemeri için Bray Wyatt ve Matt Hardy, Cesaro ve Sheamus'la karşılaştı. En son Hardy, Sheamus'ın dikkatini dağıttı ve Wyatt, Sheamus'a "Sister Abigail" yaptı. Hardy ve Wyatt, Sheamus'a "wheelbarrow Twist of Fate" yaptı ve ikili, kemeri kazandı. Dördüncü maçta Jeff Hardy, WWE Birleşik Devletler Şampğiyonluğu kemerini Jinder Mahal'a karşı savundu. Hardy, Mahal'a "Swanton Bomb" yaptıktan sonra onu tuşladı ve kemerini korudu. Daha sonra The Bludgeons Brothers, WWE Smackdown Takım Şampiyonluğu kemerlerini The Usos'a kaşrı savundu. Harper ve Rowan, Jimmy Uso'ya "Double Crucifix Powerbomb" yaptıktan sonra kemerleri korudu. Sonra Seth Rollins, Kıtalararası Şampiyonluğu kemerini merdiven maçında Finn Bálor, Samoa Joe ve The Miz'e karşı savundu. Maçın sonlarında doğru Bálor, kemere uzanmak için merdivenden çıkmaya başladı. Ancak Rollins, ringin en üst iplerinden merdivene zıpladı ve kemeri Bálor'dan önce alarak maçı kazandı ve kemerini korudu. Sonraki maçta AJ Styles, WWE Şampiyonluğu kemerini Shinsuke Nakamura'ya kaşrı savundu. Nakamura'nın hileleri nedeniyle sinirlenen Styles, ringin dışında Nakamura'ya saldırırken maç çift countout ile sona erdi. Styles ve Nakamura, r,ngin dışında kavga etmeye devam etti ve en son Styles, en üst iplerden Nakamura'ya "Phenomenal Forearm" yaptı. Daha sonra The Undertaker, üç yıl sonra ilk kez tabut maçında Rusev ile karşılaştı. Undertaker, Rusev ve Aiden English'e "Chokeslams" yaptıktan sonra ikisini de tabutun içine koydu ve tabutu kapatıp maçı kazandı. Ana etkinlikten önceki maçta Brock Lesnar, WWE Evrensel Şampiyonluğu kemerini Roman Reigns'e karşı savunurken; bu maç WrestleMania 34'teki maçı rövanşı niteliğindeydi ve ilk kez Evrensel Şampiyonluğu kemeri üstü açık kafeste savunuldu. Lesnar, maç sırasında birkaç kez Reigns'e "German Suplex" yaptıktan sonra ikisi birbirinin bitirici hareketlerinden kurtuldu. Maçın sonunda Reigns, Lesnar'a kafesin kenarına doğru "Spear" yaptı ve ikisi de kafesin kırılmasıyla dışarı çıktı. Önce Lesnar yere değdiği için kemerini korumuş oldu. Ana etkinlikte yapılan 50 kişilik Royal Rumble maçında Braun Strowman, en son Big Cass'i eleyerek maçı kazandı. Son dörde Strowman, Cass, Daniel Bryan ve Kevin Owens kalmıştı. Bryan, Owens'ı eledikten sonra Cass de Bryan'ı eledi. İlk ikide Bryan ve Dolph Ziggler ile başlayan maçta Bryan, son üçe kadar ringde kalmayı başardı ve bir saat 16 dakika ile bir Royal Rumble maçında en uzun süre kalarak Rey Mysterio'nun rekorunu geçti. Strowman, 13 kişiyi eleyerek bir maçta en çok güreşçi eleyen kişi oldu. Maçın sonunda Strowman ve Cass teke tek kaldı. Cass, Strowman'a "Big Boot" yapmak istedi, ama Strowman eğildi ve Cass'i en üst ipe oturttuktan sonra onu dışarı attı ve maçı kazandı. Maçtan sonra Strowman, ödülüyle ve En Büyük Royal Rumble kemeriyle kutlama yaptı. Pablo Couñago Pablo Couñago (d. 9 Ağustos 1979), Choco takımında forvet pozisyonunda görev yapan İspanyol futbolcudur. Profesyonel kariyerine 1996 yılında Celta B kulübünde başladı. Daha sonra sırasıyla Celta, Numancia, Recreativo, Ipswich Town, Málaga, Ipswich Town, Crystal Palace, Đồng Tâm Long An, Kitchee, Choco, Honka, PK-35, Alondras, Choco kulüplerinde oynadı. Ä°smail Matar İsmail Matar İbrahim Hamis El Muheyni El Cuneybi (; d. 7 Nisan 1983), Al-Wahda takımında forvet pozisyonunda görev yapan Birleşik Arap Emirlikli millî futbolcudur. Mark Koussas Mark Koussas (d. 9 Ocak 1963), orta saha pozisyonunda görev yapmış eski Avustralyalı millî futbolcudur. 1981 FIFA Dünya Gençler Şampiyonası'nda Altın Ayakkabı ödülünü kazanmıştır. Serhiy Şçerbakov Serhiy Gennadiyeviç Şçerbakov ( (d. 15 Ağustos 1971), orta saha pozisyonunda görev yapmış eski Ukraynalı futbolcudur. Profesyonel kariyerine 1988 yılında Shakhtar Donetsk kulübünde başladı. 1991 FIFA Dünya Gençler Şampiyonası'nda Altın Ayakkabı ödülünü kazandı. GÃ¼rcistan'da turizm Gürcistan'da turizm, Gürcistan ekonomisinin önemli bir parçasıdır. Uluslararası turizm hızla büyüyen bir endüstridir. 2016 yılında, turizm sektörü ülkenin GSYİH'sinin %7,3'ünü oluşturmuştur. 2015 yılında ise bu rakam sadece %6,6 idi. 2016 yılında ülkeyi 6.35 milyon yabancı turist ziyaret etmiştir. Bu gösterge önceki yıllara göre %7,6 daha