Bölüm, s. 101. 85 Mekki, Menâkıb-i Ebû Hanife, 155 Büyük İmam Ebû Hanife, 16. 86 Mekki, Menâkıb-i Ebû Hanife, 161 Pilavoğlu, Büyük İmam Ebû Hanife, 43. 87 Heytemî, Menâkıb-i İmam-ı A'zam, s. 25. Büyük İmam Ebû Hanife, 43. 88 Pilavoğlu, Büyük İmam Ebû Hanife, 45. 90 Mekki, Menâkıb-i Ebû Hanife, 181 Heytemî, Menâkıb-i İmam-ı A'zam, s. 152-3 Pilavoğlu, Büyük İmam Ebû Hanife, 47-8. 91 Mekki, Menâkıb-i Ebû Hanife, 102 Büyük İmam Ebû Hanife, 48. 92 Hanefî mezhebine göre imam içinden Fatiha okuduğu için cemaatin içinden -Öğle, İkindi namazlarında- Fatiha okumasına gerek yoktur. Cemaatin okuması mekruh olur. Çünkü Peygamberimiz İmamın okuması yeterlidir buyurmuş ve arkasındaki Sahabeler okumamışlardır. Bkz. 93 Mekki, Menâkıb-i Ebû Hanife, 175 Büyük İmam Ebû Hanife, 50. 94 Mekki, Menâkıb-i Ebû Hanife, 141 Büyük İmam Ebû Hanife, 62. 95 Heytemî, Menâkıb-i İmam-ı A'zam, s. 166-67 Bkz. 96 Hayrâtu'l-Hisan, s. 139 Menâkıb-i İmam-ı A'zam, s. 103. 97 İmam-ı A'zam'ın Menkıbeleri, s. 98 Bkz. 98 Heytemî, Hayratül-Hisan, s. 207. 99 Heytemî, Hayratül-Hisan, s. 180 İmam-ı A'zam'ın Menkıbeleri, s. 141 Bkz. M. Ebû Zehra, Ebû Hanife, s. 79-80. 101 Bkz. 102 Bkz. 104 Hayratül-Hisan, s. 152. 105 Hayratül-Hisan, s. 186-7. 106 Rafizî, terk etmek manasında bir şii mezheptir. Hz. Ebubekir ile Hz. 107 Heytemî, Hayratül-Hisan, s. 137 İmam-ı A'zam'ın Menkıbeleri, s. 101. 108 Heytemî, Menâkıb-i İmam-ı A'zam, s. 25. 109 Heytemî, Hayratü-Hisan, s. 133. 110 Ebû Dâvûd, Zekât 39. 111 Heytemî, Menâkıb-i İmam-ı A'zam, s. 140. 112 Heytemî, Menâkıb-i İmam-ı A'zam, s. 143-4. 140. 114 Heytemî, Menâkıb-i İmam-ı A'zam, s. 140. 115 Bkz. 173. 117 Heytemî, Hayratül-Hisan s. 194. 194-5. 120 Heytemî, Hayratül-Hisan, s. 215 İmam-ı A'zam'ın Menkıbeleri, s. 174. 121 Hayratül-Hisan, 125 Bkz. İmam-ı A'zam'ın Menkıbeleri, s. 92. 123 Hayratül-Hisan, s. 108 İmam-ı A'zam'ın Menkıbeleri, s. 77. 124 Hayratül-Hisan, s. 133 İmam-ı A'zam'ın Menkıbeleri, s. 97. 125 Hayratül-Hisan, s. 149 İmam-ı A'zam'ın Menkıbeleri, s. 112. 126 Hayratül-Hisan, s. 157-8 İmam-ı A'zam'ın Menkıbeleri, s. 120-1. Fıkhî Metodu İmam-ı A'zam Ebû Hanîfe, ilmin yanısıra ticaretle de meşgul olması sebebiyle daima hayatın ve fıkhî problemlerin içinde bulunmuş, karşılaştığı meseleler veya kendisine yöneltilen sorularla ilgili olarak hayatı boyunca sayısız ictihad yapmış, görüş belirtmiştir. İmam-ı A'zam Ebû Hanîfe'nin ticaret hayatının içinde bulunması, insanların problem ve ihtiyaçlarını yakından tanıması da görüşlerinin kabul görme ve uygulama şansını artırmıştır. İmam-ı A'zam Ebû Hanife Hazretleri, fıkhı Leh ve aleyhte (yararı ve zararına) olanı bilmek, tanımak diye tarif etmiştir. Bu tarife göre fıkhı tesbit etmek için, Edille-i Şer'iyye'ye (Dini delillere) başvururdu. Bunlar Kitap, yani Kur'ân-ı kerim, Sünnet (Peygamber efendimizin sözleri, fiilleri ve takrirleri), İcma-ı Ümmet (âlimlerin bir mesele hakkındaki sözbirliği) ve Kıyas-ı Fukaha (hükmü verilmiş meselelere benzeterek bir başka meseleyi hükme bağlamak)dır. Fıkıh hakkındaki görüşlerini yetişkin öğrencileriyle istişâre ederek yürüten İmam-ı A'zam Ebû Hanîfe, bazı kere onlarla, bir mesele üzerinde günlerce münakaşa eder, bütün şûra üyelerinin fikir ve görüşlerini aldıktan sonra hükmün bir tarafa kaydedilmesini isterdi.127 Kendi usülünü şöyle açıklıyor Rasûlullah'tan gelen başüstüne, Sahâbeden gelenleri seçer birini tercih ederiz, fakat toptan terk etmeyiz, bunlardan başkalarına âit olan hüküm ve ictihadlara gelince biz de onlar gibi ilim- adamlarıyız. 128 Hadis sahih olduğu zaman mezhebin görüşüne ters düşse bile, hadisle amel edilir. Bu durumda kişinin mezhebi hadisin hükmü olur 129 Nereden söylediğimizi, hükmümüzün delil ve kaynağını araştırıp -âyet ve hadisleri- bilmeden bizim görüşümüzle fetva vermek hiçbir kimse için helâl değildir. Bu benim görüşümdür, elde edebildiğim görüşlerin en iyisidir. Bundan daha iyisini bulan olursa kendi görüşümüzden vazgeçer onu kabul ederiz. 130 Ebû Hanîfe kıyasta ve fıkıhta çok ilerlemiş, kendisine Kıyascıların İmamı denmiştir. Ravilerin güvenilir olmadığı durumlarda hadisi bırakmış,131 dinin genel prensiblerine başvurmuştur. Ben evvela Allah'ın kitabı Kur'ân-ı Kerîm'de olanı alırım. Onda bulamazsam Peygamber'in sünnetinden alırım. Allah'ın Kitabında ve Peygamberin sünnetinde bulamazsam o zaman ashab-ı kirâmın sözlerini alırım. Onlardan dilediğimin sözünü alır, dilediğimi bırakırım, onların sözünden başkasının sözüne çıkmam. Fakat iş, İbrahim Nehai, Şa'bi, İbn Sirin, Hasan Basri, Atâ, Said b. Museyyib vs. bunlara geldi mi, bunlar ictihad yapmış kimselerdir, onlar nasıl ictihad ettilerse ben de onlar gibi ictihad ederim. 132 Meselâ, oğlunun Ebû Yusuf'tan naklettiği bir rivâyete göre Ebû Hanife'nin hocası Hammad namaz kılarken, yanındaki adamın aksırması üzerine ona Yerhamükellah diye karşılık vermiş ve bu hususu İbrahim Nehâi'ye sorunca, Nehai de kardeşin için duâ etmişsin, bir şey gerekmez, demiştir. İmam-ı A'zam Ebû Hanife ise hem hocasına hem de hocasının hocasına katılmayarak Namazda aksırana karşılık vermek (teşmit) namazı bozar demiştir. Çünkü o, bu konuda Hz. Peygamber'den (sallallahu aleyhi ve sellem) gelen konuyla ilgili bir hadis-i şerife dayanmaktadır. Yine oğlunun Ebû Yusuf'tan nakline göre, İbrahim Nehâi, Bir kimse abdestte ve gusülde ağıza ve buruna su vermeyi terk ederse her ikisinde de (abdest ve gusulde) hüküm aynıdır, iâde etmesi gerekir. derken İmam-ı A'zam Ebû Hanife Ağıza ve buruna su vermenin abdestte sünnet, gusülde ise farz olduğunu belirtmektedir. 133 Ebû Hanîfe'ye göre Fıkhın delilleri şunlardır Kitap, Sünnet, Sahabe Görüşleri, Kıyas, İstihsan, İcma ve Örf. Kitap Kur'ân-ı Kerîm'dir. İslâmın esasıdır. Dinin temel direği ve Allah'ın kıyamete kadar bâki olacak nurudur. O, dinin genel esaslarını içine alır, asıl hükümler ondan çıkarılır. Sünnet Bu, Allah'ın kitabını açıklayan, Kur'ân'daki hemen anlaşılamayan (mücmel) hükümleri genişleten, Hz. Peygamberin Rabbinden aldığı elçilik görevini tebliğinden ibârettir. Âyet ve hadisler arasındaki çeşitli münâsebetleri bilen Peygamberin ilmini kendilerinden sonraki nesillere aktaran kimselerdir. Bu sebeple İmam-ı A'zam Ebû Hanîfe, Kur'ân ve Hadislerde çözümünü bulamadığı meseleler için, sahabe sözlerine başvurmuştur. Onların görüşlerini delil olarak kabul etmiştir. Kıyas Bir şeyi diğer bir şeyle ölçüp, ortak bir değer ve hükme bağlama mânâlarına gelen kıyas ıstılahta, bir konu ve bir amel ile alâkalı hükmü, onun dengi, benzeri başka bir konuda da ortaya koymak demektir. Kur'ân, Sünnet ve Sahabilerin görüşlerinde bir nass bulamadığı zaman kıyasa baş vurması Ebû Hanîfe'nin metoduydu. Hakkında nass bulunmayan meseleleri, aralarındaki ortak illet sebebiyle hakkında nass bulunan meselelere bağlamak ve hepsine aynı hükmü vermeye kıyas denmektedir. Kıyas da açık ve kapalı olmak üzere iki türlüdür. Açık kıyasın sebebi kolayca kavranır. Kapalı kıyasın sebebini müctehid birdenbire değil de inceleme ve araştırma sonucunda kavrar. İstihsan Güzel görmek, görülmek, beğenmek ve beğenilmek mânâlarına gelen istihsan açık kıyasın hükmünü bırakıp buna muhalif olan başka bir hükmü kabul etmektir. Kıyasa zıt görünen bir meselede kıyası terkedip insanların kullanmasına en uygun olanı almaktır. Sünnet istihsanı, icma istihsanı, zaruret istihsanı gibi bölümleri vardır. Sünnet istihsanı kıyastan vazgeçmeyi gerektiren bir sünnete dayanmaktadır. Meselâ, oruçlu iken bir şey yiyenin orucu bozulur. Kıyas yoluyla unutarak bir şey yiyenin orucunun bozulması düşünülebilir. Fakat bu konuda unutarak bir şey yiyenin orucunun bozulmadığına dâir bir hadis vardır. Bu hadise dayanıp unutarak bir şey yiyenin orucu bozulmaz. O halde bu meselede kıyası terk edip sünnete, hadise uymak gerekir. Yani oruçlu iken unutup bir şey yiyenin orucunun bozulmayacağını kabul etmek lâzımdır. İcma istihsanı, bir mesele için başka bir icma varsa kıyastan vazgeçmek demektir. Zaruret istihsanı ise bir zaruret sonucunda kıyastan vazgeçmektir. Mesela, kıyasa göre kuyudaki pis suları yıkamak gerekir. Oysaki kuyudaki pis suyu yıkamak için dökülecek temiz su da pislenir. O halde burada bir zaruret icabı kıyastan vazgeçmek gerekir. Bunun yerine kuyuyu temizlemek için, belli sayıda suyu kovayla dışarı dökmek yerinde olur. İmam Muhammed ile Ebû Hanife arasında geçen şu konuşma istihsana örnek olması bakımından önemlidir. İ. Muhammed – Eti yenmeyen kuşlardan birisi, bir kaptan su içse bu konudaki görüşünüz nedir. Ebû Hanife – Onunla abdest alınmasını hoş görmem. – Şayet birisi onunla abdest alır ve namaz kılarsa ne dersin. – Bu yeterlidir. – Eti yenmeyen hayvanlarla, eti yenmeyen kuşlar arasındaki fark nedir. – Kıyasa göre ikisi de aynıdır. Ancak bu konuda istihsan yapıyorum. Görmüyor musun, tavuğun artığı olan suyu mekruh saydığım halde, ondan dolayı abdest ve namazın iâdesini emretmiyorum. Görüldüğü gibi istihsan, insanları zora sokmamak maksadıyla yapılan bir içtihattır ve bunun kıyasa uygun olması da şart değildir. Kuşların ve tavukların, insanların kullandıkları sulardan içme ihtimali, diğer yırtıcı hayvanlara nisbetle daha fazla olduğu için böyle bir kolaylığa gidilmiş olabileceği gibi, kuşların gagalarının, vahşi hayvanların ağızlarına ve salyalarına nisbetle daha temiz olacağı ihtimali düşünülerek de böyle bir hükme varılmış olabilir.134 İcma Herhangi bir asırdaki müctehidlerin bir hüküm üzerinde fikir birliğine varmalarıdır. Peygamberimiz'in (sallallahu aleyhi ve sellem) Ümmetim sapıklıkta birleşmez 135 İnsanların güzel gördüğü şey, Allah katında da güzeldir. Cemaatin çoğu (Sevâd-ı A'zam) ne tarafta ise siz o tarafa uyun 136 gibi birçok hadis-i şeriflerini delil almıştır. İcma yapanlar bilgili, şerefli ve erdemli kimseler olmalıdırlar. Örf Kur'ân, sünnet ve sahabelerin tatbikatı gibi hakkında herhangi bir nass bulunmayan mesele üzerinde insanların anlaşmalarıdır. Nassa aykırı ve aykırı olmayan diye de ayrılmıştır. Sahih örf, nass bulunmayan yerlerde delil kabul edilir. Örfler değişince onun üzerine kurulmuş olan hüküm de değişir. Ebû Hanîfe'nin usûlü, iyi, sağlam olanı almak, çirkin olandan kaçınmaktır. İnsanların muâmelâtına, doğru olan işlerine, onlara yararlı olan şeylere bakıp onları mu'teber tutmaktır. İşleri kıyasla ölçer, kıyas bozuksa o zaman istihsan yapar. İstihsan da yürümezse o zaman Müslümanların aralarında itibar ettikleri muâmelelere bakar. Herkesçe bilinen hadisi alır. Kıyas mümkün oldukça ona göre kıyas yapar, sonra istihsana gider, hangisi daha sağlamsa ona bakardı. Ebû Hanife'nin fıkhının bâriz özelliklerinden biri de hukûkî objektifliği esas alması, kötü kasıt ve niyet araştırmasında, sebep-sonuç bağlantısını kurmada mâkul bir sınırı aşmamasıdır. Hükümlerin hukukî tarafını uhrevî hayata ilişkin dinî yönünden ayrı mütalaa ettiğinden, işin dinî ve vicdânî tarafı fertlere âit olmak üzere beşerî ilişkilerde objektif ölçüleri kullanmıştır. İslâm fıkhında istinbat (hüküm çıkarmak) için sağlam esaslar koyup, sınırlarını belirlemişti. Ehl-i Sünnet âlimleri, İmam-ı A'zam Ebû Hanîfe'nin görüşlerinin şu beş esası gözönünde bulundurduğunda ittifak halindedirler.138 1- İbâdet ve muâmelâtta (insânî ilişkilerde) kolaylık, 2- Fakir ve zayıf tarafı gözetme, 3- Kişinin hukukî işlemlerinin imkân dahilinde geçerli sayma, 4- Fertlerin hürriyetini ve kişiliğini gözetme, 5- Devlet otoritesinin temsili. devlet başkanınca İtikâdi (İnanç) Görüşü Ebû Hanîfe, akâid ve kelâma dâir görüşleriyle Ehl-i Sünnet ve'l-Cemâat inancının oluşmasına zemin hazırlayan âlimlerdendir. Allah İnancı Bütün varlıklar Allah tarafından yoktan yaratılmışlardır. Dünyada her şeyin düzenli olması Allah'ın varlığına delildir. Allah'a isim ve sıfat nisbet edilemez. O, sadece zâtına nisbet ettiği isim ve sıfatlarıyla nitelendirilebilir. O'nun İlim, İrade, Hayat, Kudret, Kelâm, Semi, Basar gibi Zâti, Yaratma, Rızık verme, Diriltme, Öldürme gibi fiili sıfatları vardır. Sıfatları zâtından ayrılmaz. Bütün isim ve sıfatları ezeli olup hiçbiri hâdis (sonradan olma) değildir. Âyet ve hadislerde Allah'a atfedilen yed (el), nefs (ruh-can), vech (yüz), nüzûl (inme-gelme) gibi sıfatların keyfiyeti bilinemez. Bunlar ne yaratıklara âit organ ve fiillere benzetilebilir ne de Mu'tezile mezhebinin yaptığı gibi te'vil (tefsir) edilerek açıklanabilir. Bir mekanda bulunmaya muhtaç olmayan Allah zâtıyla değil ilmi ve ilâhî yardımıyla yaratıklarının yanındadır. Allah dilediği şekilde ve keyfiyeti bizce bilinmeyen bir tarzda mü'minler tarafından cennette görülecektir.139 İman Dil ile ikrâr ve kalb ile tasdiktir. Mü'minler, iman ve tevhid bakımından birbirlerine eşittirler. Amel noktasından birbirlerine göre üstünlükleri sözkonusu olabilir. İman, inanılacak hususlar yönünden ne artar ne eksilir, ancak iman, yakîn (bilme) ve tasdik yönünden artar ve eksilir. İslâm, Allah'ın emirlerine bağlanmak ve onlara boyun eğmek demektir. Peygamberler, hepsi de küçük ve büyük günahlardan küfür ve çirkin fiillerden korunmuşlardır. Ancak onlar, küçük kusur ve hata işlemiş olabilirler (zelle). Hz. Muhammed (sallallahu aleyhi ve sellem), Allah'ın sevgilisi, kulu, Rasülü, nebisi seçilmiş ve tertemiz kuludur. Peygamberlerin şefaatı (âhirette yardımı) haktır. Hz. Muhammed (sallallahu aleyhi ve sellem)'in günah işlemiş mü'minlere ve onlardan büyük günah işleyerek cezayı hak etmiş olanlara şefaatı da haktır ve sabittir. Kader Kâinatta meydana gelen her şey ilâhi takdir ve kazaya göre cereyan eder. Ebû Hanîfe'ye göre Dünyada ve Âhirette Allâh'ın dilemesi, kaderi, kazası, bilgisi, yazgısı ve Levhi Mahfuz'da yazılı olmaksızın hiçbir şey var olmaz. Ancak, Allâh'ın yazması, o şeyi vasf etme şeklinde olup hükmetmek suretiyle değildir. Her kim hayır ve şerrin Allâh'tan başkası tarafından takdir edildiğine inanırsa Allâh'ı inkar etmiş bir kafir olur ve tevhidi (Tek ve bir olan Allah inancı) bâtıl olur.140 Eşya var olmadan evvel Allâh Teâlâ, ezelde eşyayı biliyordu.141 Kaza, kader ve meşiet sıfatları keyfiyetsiz olarak Allâh Teâlâ'nın ezeldeki sıfatlarıdır. Kazadan kasdedilen icmali (kısa) hükümdür. Kaderden kasdedilen de tafsili hükümdür. Allâh Teâlâ, yok olan şeyi yokluk halinde yok olarak bilir. Var olan şeyi, varlık halinde mevcut olarak bilir. Yine Allah, var olan şeyin nasıl yok olacağını bilir. Allâh'ın bilgisinde bir değişiklik olmaz. Allah için sonradan bir bilgi de hâsıl olmaz, ancak sonradan kulların durumlarında değişiklik meydana gelir. Allah herkesin kaderini kendi iradeleriyle gerçekleştirecek şekilde yazmıştır. Bundan dolayı kişi annesinden mü'min veya kafir (said veya şaki) olarak doğmaz, mü'min iken kafir, kafir iken mü'min olabilir. Kulların fiillerini yaratan Allah'tır. Kul ise fiil yapmayı diler ve onu icra eder. Fiillerini yapma gücü (İstitaat) fiilden önce değil fiil ânında kullara verilmiştir. Kulda istitaat yaratmakla Allah kulun fiilinin Yaratıcısı, kul ise bu gücü iyi veya kötü yönünde kullanmakla fiilin kâsibidir, 142 yani kazananıdır. Büyük Günah meselesinde, Ebû Hanîfe, ne kadar büyük olursa olsun hiçbir Müslümanı işlediği herhangi bir günah sebebiyle tekfir etmemiştir. Büyük günah işleyen kimseden iman adını kaldırmayız ve ona, hakiki anlamda mü'min deriz. Bir mü'minin, kafir olmamakla birlikte fâsık olması câizdir. Her iyi ve kötü mü'minin ardında namaz kılmak caizdir. Mü'mine günahları zarar vermez, demeyiz. Aynı şekilde günah işlemiş bir mü'min cehenneme girmeyecektir, demeyiz. Böyle bir kimsenin dünyada, mümin olarak, son nefesinde fâsık biri olsa bile, temelli cehennemde kalacağını söylemeyiz. Allah'a şirk koşmak ve küfür dışında büyük veya küçük günah işleyen ve fakat tevbe etmeden mü'min olarak ölen bir kimsenin durumu, Allah'ın dilemesine bağlıdır. O, dilerse onu cehennemde cezaya çarptırır, dilerse hiç azaba uğratmaksızın bağışlar.143 Kabir ve Âhiret Ebû Hanîfe'ye göre kabir azabı, ölümden sonra dirilme ve amellerin tartılması gerçektir. Cennet ve cehennem şu anda yaratılmıştır. Melekler ebediyyen ölmezler. Kıyamet alâmetlerinden kabul edilen Deccâlin çıkışı ile Hz. İsa'nın inmesi gibi meseleler Ebû Hanîfe'ye âit ilk el-Fıkhü'l-Ekber lerde yer almamaktadır. Sonradan ilave edildiği bilinmektedir. Mucize, Kerâmet, İstidrac Nebilerin mucizeleri ile Evliyaların kerâmetleri haktır, gerçektir. Ancak haberlerde belirtildiği üzere İblis, Firavun, Deccal gibi Allah'ın düşmanlarına âit olup da onların şimdiye kadar vukua gelmiş ve gelecek hallerine İstidrâc yani isteklerini yerine getirme denir. Çünkü Allah, düşmanlarının ihtiyaçlarını onları derece derece cezaya çekmek ve nihayet cezaya çarptırmak için yerine getirir.144 Ebû Hanîfe, oğlu Hammâd'ı Kelâm meselesinde münakaşa yaparken gördü ve onu bundan vazgeçirdi. Bunun üzerine Ebû Hanife'ye – Seni de münakaşa yaparken görüyoruz, bizi neden men ediyorsun. dediler. Cevabı şu oldu – Biz itikâdi konularda tartışırken, arkadaşımız kayıp düşecek, yanılacak diye korkudan başımızda kuş varmış gibi dururduk. Siz ise tartışıyorsunuz ve arkadaşınızın düşmesini istiyorsunuz. Arkadaşının kayıp düşmesini isteyen, arkadaşını tekfîr etmek istiyor, demektir. Arkadaşınını tekfîr etmek isteyen arkadaşından önce küfre kendisi düşer.145 ise Ticâret Hakkında Görüşü İmam-ı A'zam Ebû Hanîfe, ticari muâmelelerde açıklık ve belirlilik, fâizden uzak olma, örf ve ihtiyaca uygunluk, dürüstlük ve güven şeklinde dört temel üzerinde durmuş, ticari hukukta olsun borçlar, âile ve kamu hukukunda olsun şahsi teşebbüs ve sorumluluğu, kişi hak ve hürriyetlerini ilke edinmiştir.146 Ebû Hanîfe, malda altı şeyin belli olması gerektiğini belirtmiştir. 1- Cinsin, 2- Çeşidi değişik olanlarda çeşidinin, 3- Miktarın, 4- Özelliğinin, 5- Müddetin, 6- Teslim edilecek yerin ta'yini şarttır. İmam-ı A'zam Ebû Hanîfe türlü mallarla dolup taşan, çeşitli muâmelerle dalgalanan, çeşitli alış-verişler yapılan Kûfe pazarlarına bir tâcir olarak geldi. O da bu pazarların içine daldı, ticâreti denedi, orada neler oluyor, kavgaya, kırgınlığa ne gibi şeyler sebebiyet veriyor, bu nizalar, çekişmeler, birbirine olan güveni nasıl sorulabilir, bunları hep gördü. Ticarette akidden maksat bunları önlemektir. Alış-verişi kavgaya götürmemeli. Bu yüzden insanlar kavga etmemeli. İslâm bunları da önlemek için gelmiştir. Ebû Hanîfe'ye göre alışverişte teslim edilecek malın, ölçülen ve tartılan bir mal olması kafi gelmez. Miktarı belli edilecek ve özellikleri, adıyla tayin olunacak ki, bu özelliklerle onu ayırmak mümkün olacak, arada küçük farklar olsa bile bunlar kavgaya, kalp kırgınlığına sebep olmaz. Meselâ, az kemikli, çok kemikli olma bakımından istenen et farklı olur, satıcı ile müşteri arasında bu yüzden kavga çıkar, müşteri az kemikli ister, satıcı ise kemiği de sokuşturmak ister. Et genellikle ya yağlı, ya yağsız olur. İnsanların istekleri çeşitlidir. Kimi yağlı, kimisi yağsız ister. Eti görerek almalıdır. İmam-ı A'zam'a göre anlaşmazlıklarda Bilirkişi nin edilmelidir. her sözü türlü kabul Ebû Hanîfe ticâret işlerinde iki şeyin üzerine titremektedir. 1- Emanete yani birbirine güvene son derece riâyet etmek, 2- Aldatmaktan ve şeylerden uzak kalmak. şüphe uyandıracak Âkıl, baliğ olarak reşid olan bir kimse malında tasarruftan men olunmaz. Hiçbir tasarrufundan dolayı hacr (kısıtlama) altına alınamaz. Hadis-i Şerif hakkında Görüşü İmam-ı A'zam Ebû Hanife Kitap ve sünnete son derece önem veren, hadis öğrenmek için çabalayan ve bu uğurda yolculuklara çıkan kimselerdendi. Hz. Peygamber (sallallahu aleyhi ve sellem)'in hadislerini başkalarına tercih ettiğinden dolayı sünnetlere, onları derleyip toplamaya, harici şeylerden korumaya, muhalif olanları ayıklamaya ve engellemeye çok büyük önem vermişti. Rivâyetlerde sika yani güvenilir râvilerin en sağlam olanlarına dayanıp, zayıfları terk eden ilk kişi odur. Önceki âlimlerle sonrakiler Ebû Hanife'nin hadis ilminde de imam olduğuna şahitlik etmektedirler.147 Ebû Hanife'nin yanında sandıklar dolusu yazılı hadis bulunduğu ve bunlardan istifade ettiği rivâyet edilmektedir. Tabiatıyla bu hadisleri aldığı şeyhleri de bulunacaktır. Hatib Bağdadi, şeyhleri hakkında şu bilgiyi verir – Ebû Hanife, Enes b. Malik'i gördü. Atâ b. Ebi Rebah, Ebû İshak es-Sebîi, Muharib b. Disar, Hammad b. Ebi Süleyman, el-Heysem b. Habib es-Savvaf, Kays b. Müslim, Muhammed b. el-Münkedir, İbn Ömer'in kölesi Nâfi, Hişam b. Urve, Yezid el-Fakr, Simak b. Harb, Alkame b. Mersed, Atıyye el-Avfi, Abdülaziz b. Refi, Abdülkerim Ebû Ümeyye ve diğerlerinden hadis dinleyip rivayet etmiştir.148 İmam-ı A'zam Ebû Hanîfe'nin, Hz. Bu anlayış, hayatın değişmesi ve fıkhî hükümlerin bu değişikliğe belli ölçüde uyum sağlaması gerektiği fikrinin sonucudur. Birbiriyle çatışan hadisleri uzlaştırmaya çalışmaktan çok nesih 149 fikrini tercih etmesi de bu anlayışın ürünüdür. Fetva verdiği bir konuda görüşüne aykırı bir sahih hadis nakledildiğinde de tereddütsüz onu almış ve kendi görüşünden vazgeçmiştir. Mürsel hadisleri150 de delil olarak kullanmıştır. Hatta sahabenin mürsellerini başkalarının müsnedlerinden üstün tutmuştur. Ahad hadisi151 Kur'ân'ın genel ve zahiri hükümleriyle, İslâm fıkhında yerleşik genel ilkelerle, sözlü veya fiili meşhur sünnetle, hatta bazen da sahabe ve tabiinden gelen ortak uygulama ile karşılaştırarak değerlendirir. Ebû Hanife'nin yaşadığı dönemde ve özellikle bulunduğu bölgede hadis uydurma işi yaygın hale gelince daha ihtiyatlı davranarak haber-i vahidleri (Ahad Hadisi) almada bazı şartlar ileri sürmüş olması onun ilmi ciddiyetinden kaynaklanmaktadır.152 Ebû Hanîfe'nin senetli olarak rivâyet ettiği hadislerin sayısı az değildir. Yirmiyi aşkın Ebû Hanîfe Müsned'leriyle Ebû Yusuf ve İmam Muhammed'in eserleri olmak üzere musannefler ve diğer hadis mecmualarında Ebû Hanîfe'nin bir çok rivâyeti mevcuttur. Muvaffak b. Ahmed el-Mekki, Ebû Hanîfe'nin yarısı hocası Hammad'dan, yarısı da diğer hadis âlimlerinden olmak üzere 4 bin hadis rivâyet ettiğini belirtmektedir.153 Ebû Hanîfe, Kur'ân-ı Kerîm'in manasına muhâlif olan Hadisleri reddederdi. İster nasdan alınmış olsun, isterse hükümlerin illetlerini araştırmak suretiyle çıkarılmış olsun. Kur'ân'ın manalarına ve herkesçe kabul olunan olaylara uygun düşmeyen Hadislere şâz154 adını verir. Ebû Hanîfe'ye göre mütevâtir hadisler 155 huccettir, delildir. Tevâtüren bilinen haberi inkar ettiği veya görüşlerine delil almadığı duyulmamıştır. Çünkü O'na göre mütevatir haberler bırakın fıkıh konusunda, inanç, itikad konusunda bile delil teşkil ederler. Haber-i Vâhid (tek kişinin rivâyet ettiği hadis)'leri kabul eden âlimdir. Görüşüne muhalif bir sahih hadis bulursa, görüşlerini onlara göre düzeltirdi. Kör bir adam bir kuyuya yuvarlanmış, Hz. Peygamber (sallallahu aleyhi ve sellem) de ashabıyla namaz kılıyorlarmış. Bazıları gülmüşler, Hz. Peygamber onlara abdest alıp yeniden namazı kılmalarını buyurmuş. Namaz kılarken kahkahayla gülmenin abdesti bozması kıyasa muhaliftir. Çünkü kahkaha, namaz dışında abdesti bozmaz. Çünkü abdesti bozan mahallerden çıkan bir şey değildir. Bununla beraber Ebû Hanîfe ve ashabı bu haberi tercih edip almışlar, haber-i vahidi kıyasa takdim etmişlerdir. Namaz kılarken kahkaha ile gülmek abdesti bozar demişlerdir. Namaz dışında bozmasa da burada haberi vahid kıyasa tercih olunmuştur.156 Ebû Hanife'nin hadisteki başarısına işaret eden birçok rivayet vardır. Güvenilir hadiscilerden İsrail b. Yunus, Ebû Hanife ne güzel adam, içinde fıkıh olan her hadisi ondan daha iyi ezberleyen, ondan daha titiz araştıran, içindeki fıkhî hükmü ondan daha iyi bilen kimse yoktur. diyerek onun diğer hadisciler gibi sadece rivayet nakilcisi olmayıp, hüküm değeri taşıyan haberlere itibar ettiğine işaret etmiştir. Buhârî'nin şeyhlerinden Yayha b. Adem, Numan, beldesinin bütün hadislerini topladı. Peygamber (sallallahu aleyhi ve sellem)'den ne alındıysa sonuna kadar inceledi derken Sahih Buhârî ricalinden Hasan b. Salih de, Ebû Hanife nasih ve mensuhu (ortadan kalkan hükmü) çok titiz araştıran, Kûfe ehlinin hadisini en iyi bilen, cemaatın tabi olduğu şeye sıkı sıkıya sarılan, beldesi ehline hadis ve eserden ulaşanları ezberleyen bir kimse idi demektedir.157 Ebû Hanîfe Sünnet'i, Kur'ân'dan sonra gelen bir delil olarak alıyor ve fıkıh metoduna delil yapıyor. Güvendiği sağlam râvilerin rivâyetleri varsa onlara sarılıyor, onların sözlerinde hiç şüpheye yer vermeden delil tutuyor, sünneti kıyasa takdim edip, Haber-i Vâhid olan hadisleri Kur'ân'ın genel kâidelerinden sonraya bırakmaktadır.158 İctihadında, bizzat üstadlarından öğrendiği dörtbin kadar hadis kullanmıştır. Bazı hadisleri Hz. Peygamber (sallallahu aleyhi ve sellem)'e âit oluşunda şüphe bulunduğu, başka bir deyişle hadisin sıhhatini tesbit için ileri sürdüğü şartlara uymadığı için reddetmiştir. Hadise gösterilen bu itinaya dikkat etmek lazımdır. İşte hadise olan bu itibardan dolayıdır ki, İmam-ı A'zam Ebû Hanife Mürsel hadisleri bile kıyas üzerine tercih etmiştir.159 Namazda kahkaha ile gülmenin abdesti bozmasıyla ilgili hadis mürsel olduğu, kıyasa göre gülmek hades sayılmadığı halde, namazda kahkaha ile gülen kimsenin abdestinin bozulduğu kabul edilmiştir. Kahkaha ile gülmenin abdesti bozduğu ruku ve secdeli bir namazda olduğu için tilavet secdesi esnasında ya da cenaze namazında bu şekilde gülmenin abdesti bozmadığı da kabul edilmiştir. Şer'i illetlere (dini sebeplere) vâkıf olmayan (bilemeyen) kimselerin direkt olarak hadisin zahiriyle amel etmeleri doğru olmaz, bu hususta fıkıh âlimleri gerekli bilgileri fıkıh usulu eserlerinde vermişlerdir. İşte bundan dolayıdır ki, bazı büyük hadis âlimleri süt emmeden dolayı nikâhın haram olması konusunda bir koyunun sütünü iki kişi içse yine haramlık sabit olur, demişlerdir ki, bu şahsî bir görüş olup bununla amel edilmemiştir. Bunun yanı sıra hadise vâkıf olmayanların görüşleri de geçerli sayılmaz. Meselâ unutarak yiyip içen kimsenin orucu bozulmadığı halde kasten istifra eden (kusan) kimsenin orucu bozulur. Birincide, insanın karnına bir şeyler girdiği halde oruç bozulmayıp, ikincide karından dışarı birşeyler çıktığı halde oruç bozulmaktadır. Hadis-i Şerife vâkıf olmadan re'y ile amel eden kimse, bilinenin zıddını rahatça söyleyebilirdi.160 Ebû Hanife'nin rivâyet ettiği ve hüküm çıkarmada kullandığı hadisleri bir araya getirme çalışmaları bizzat talebeleri tarafından, ya hayatında veya ölümünden hemen sonra başlatılmış, daha sonraki devirlerde de onun hadislerini içeren müsnedler toplanmıştır. Ebû Yusuf ve İmam Muhammed'in Kitabü'lÂsârları bu konuda ilk örneklerdir. Ebû Hanife'nin fıkhî kaynağını teşkil eden hadislerin toplandığı müsnedler, talebelerininki de dahil olmak olmak üzere yirmiden fazladır. Bunlardan onbeşini Ebu'l-Müeyyed el-Harezmi tekrarları çıkartarak bir araya getirmiş ve bu eser iki cilt halinde ilk defa Hindistan'da basılmıştır.161 Ebû Hanife, hadisçilerin anladığı manada bir muhaddis değil, fakihtir ve onun en önemli özelliği de budur. Fıkhında kullandığı hadisleri, devrinde mutad olduğu şekilde, çeşitli rivayetler arasından bazı tercih unsurlarını gözönünde bulundurarak seçmiş ve kullanmıştır. Hadis bilgisinin azlığı veya hadise muhalefet şeklinde, genellikle hadisçiler tarafından Ebû Hanife'ye yöneltilen cerh ve tenkitler, büyük ölçüde subjektif değerlendirmelerdir. Bu ithamlar dikkate alınırsa, bundan kurtulacak hiçbir mezhep imamı ve müçtehid bulunamaz. Çünkü fıkıh âlimlerinin mesleği, sadece hadislerle uğraşmak olmadığı gibi, her birinin delil aldığı farklı rivâyetleri, hadise muhalefet olarak değerlendirmek de doğru değildir. Ebû Hanife'yi hadisçiliği yönünden cerh edenler ve onu, sahih hadise muhalefet ve zayıf hadisle amel ettiği gerekçesiyle tenkid edenler, genellikle kendisinden çok sonra yaşamış hadisçilerdir ve dayandıkları ölçüler de yine Ebû Hanife'den en az bir asır sonra gelmiş hadisçilerin tesbit ettikleri kriterlerdir. Ebû Hanife gibi bir İslâm âliminin, nisbeten erken bir devirde hüküm çıkarma için tercih edip kullandığı hadislerin, sadece, daha sonra tesbit edilmiş kriterlere uymadığı gerekçesiyle zayıf sayılması, kabul edilebilecek bir husus değildir. Hadislerin sıhhatinin tesbitinde, Hz. Peygamber (sallallahu aleyhi ve sellem) dönemine (Saadet asrına) yakınlık önemli bir faktör olmalıdır. Bu açıdan bakıldığında İmam-ı A'zam Ebû Hanife kendinden sonra gelmiş bir çok hadisçiden daha şanslı bir durumdadır. 162 Önceki âlimlerle sonrakiler Ebû Hanife'nin hadis ilminde de imam olduğuna şahitlik etmektedirler.163 Siyâsî Görüşü İmam-ı A'zam Ebû Hanîfe'nin elli iki (52) yılı Emevîler, on sekiz (18) yılı Abbasiler döneminde geçmiştir. Emevî Halifesi Abdülmelik b. Mervân'dan (685-705) başlayarak son halife II. Mervan zamanına (744750) kadar geçen bütün olaylara, hilâfetin Emeviler'den Abbasiler'e geçişine ve Abbasî halifelerinden Ebû'l-Abbas es-Sefah (750-754) ile Ebû Cafer el-Mansûr (754-775) zamanında gelişen olaylara şahit oldu. Siyâsi görüşleri bu dönemlerde şekillenmiş, siyâsi fikirlerin de Kur'ân ve Sünnet'e uygun olması gerektiğini savunmuştur. O'na göre Din işlerinin düzeni dünyanın düzeni ile, dünyanın düzeni de kendisine itaat edilen bir imamın varlığıyla olur. Din ile sultan ikiz kardeştirler. Ebû Hanîfe'ye göre Devlet Başkanı'nın seçimi halkın seçimi ve istişâresiyle olur. 164 Seçildikten sonra makamına geçer. Makamına geçtikten sonra biât almaz. Abbasîlerin zamanında, o tarihte Mutezile, Râfizî, Ceberî ve perde altında zındıklar, mülhidler, İslâmiyeti zedeleyen çok firak-ı dâlle (sapık fırkalar) ortaya çıkmıştı. Şeriat ve itikad noktasında ehemmiyetli sarsıntılar olması hengâmında Buhârî, Müslim, İmam-ı A'zam , İmam-ı Şâfiî, İmam-ı Mâlik, İmam-ı Ahmed İbni Hanbel ve İmam-ı Gazâli, Gavs-ı A'zam, Cüneyd-i Bağdadî gibi pekçok büyük İslâm âlimleri imdada yetişip o dini fitneyi mağlûp ettiler. O tarihten üç yüz sene sonraya kadar o galebe devam ile beraber, perde altında yine o dalâlet-sapıklık ehli fırkaları, siyaset yoluyla Hülâgu-Cengiz fitnesini Müslümanların başına getirdiler.165 İmam-ı A'zam Ebû Hanîfe'ye göre, Devlet başkanının mü'minlerin bir araya gelip iştişarede bulunmaları yoluyla seçilmesi gerekir. Hilâfet, idareyi zorla ellerine geçiren Emevî ve Abbasilerin değil, ümmetin işlerini düzeltmek isteyen Âli evladı daha lâyıktır. Bu görüşüne bağlı olarak Ebû Hanîfe, İmam Zeyd'in ve Ehl-i Beyt'e mensup kişilerin mevcut idareye karşı giriştiği mücadeleleri meşru kabul etmiş, hatta onlara destek vermiştir. Buna karşılık onun, ashabın faziletini fiili bir durum olan hilafet sırasına göre değerlendirmek gerektiği ve zorla da olsa idareyi eline geçiren halifeye itaatin lüzumlu olduğu görüşünü taşıdığı da bilinmektedir.166 Halife Mansur'un özel kalem müdürü olan Rabi b. Yusuf naklediyor Mansur İmam Malik'i, İbn Ebi Züeyb'i ve Ebû Hanife'yi huzurunda toplamış ve onlara halifeliği hakkındaki kanaatlerini sormuş. İmam Malik yumuşak konuşmuş, İbn Ebi Züeyb sert konuşmuş, Ebû Hanife de şöyle demiş – Dinde doğruyu arayana kızılmamalıdır. Eğer siz kendi kendinize öğüt verirseniz, bu içtihadınız Allah için değil demektir. Siz umuma şunu anlatmak istiyorsunuz ki biz korktuğumuzdan, nasıl nice sizin istediğiniz şeyi söyleyelim. Siz Hilafet makamına geçtiniz. Halbuki fetva ehlinden iki kişi bile bu işde birleşmemiştir. Hakikatta ise Hilafet müminlerin birleşmeleri ve meşveretiyle (birbirlerinin ortak görüşüyle) olur.167 Ehl-i Sünnet âlimleri Usulu'd-Dîn ve Mezhepler Tarihi'ne âit eserlerinin bir çoğunda Ehl-i Sünnet ve'l-Cemâatın Prensibleri diye aşağıdaki şu maddeyi de zikrederler 168 Peygamberden sonra en faziletli kişi ve ilk halife Hz. Ebû Bekir'dir. Sonra Hz. Ömer, sonra Hz. Osman, sonra Hz. Ali'dir. Ashâb-ı Kirâm'ın hepsi muhteremdir. İtimada şayândır. İmam-ı A'zam Ebû Hanîfe de ilk dört halifeyi, hilâfete geçiş sırasına göre fazilet sırasına koymuştur.169 Ders Metodu İmam-ı A'zam'ın meclisinde halk tarafından sorulan suâllerin cevaplandırılması Halk Dersleri ve talebeler için verilen Düzenli dersler olmak üzere iki türlü ders yapılırdı. Her gün sabah namazını, câmide kılıp öğleye kadar sorulan suâlleri cevaplandırır, fetvâ verirdi. Öğleden önce kaylûle (sünnet olan uyku) yapıp, bir miktâr uyuyup, öğle namazından sonra, yatsıya kadar, talebelere ders verirdi. Yatsıdan sonra evine gidip biraz dinlenir, sonra tekrar câmiye gelip sabaha kadar ibâdet ederdi. Sorulan suâllere cevap vermeden önce, mesele açık olarak müzâkere edilir, talebeleri suâli cevaplandırmaya çalışırdı. Meselenin müzâkeresi bittikten sonra, kendisi yeniden ele alıp gerekli düzeltmeleri yapar ve konuyu iyice açıkladıktan sonra cevaplandırırdı. Cevapları verildikten sonra da fetvâyı bizzat söylemek sûretiyle ve anlaşılır ifâdelerle talebelerine yazdırırdı. Bu yazılar daha sonra fıkıh kâideleri, kuralları, metodları hâline gelmiştir. Ebû Hanîfe, ilmi çalışmalarının yanısıra ticaretle de meşgul olması sebebiyle daima hayatın ve fıkhî problemlerinin içinde bulunmuş, karşılaştığı meseleler veya kendisine yöneltilen sorularla ilgili olarak sayısız görüş belirtmiştir. Onun görüşleri öğrencileri vasıtasıyla günümüze geldiğine göre öğrencilerinin hafızasında kalan İmam-ı A'zam Ebû Hanîfe, bu yönüyle de öğrencilerine çok değer veriyordu. Sabah namazından sonra ihtiyaçlarını görmek için öğrencileri dağılırlar, sonra da ders için toplanırlardı. Ebû Hanîfe gelip yerine oturur, hepsine hâl ve hatırlarını sorar, Sorusu olan, bir mesele üzerinde münakaşa etmek isteyen var mı. diye sorardı. Ebû Hanîfe'nin ders metodu öğrenci merkezliydi. Öğrencisine dersi yalnız takrir170 yoluyla vermezdi. Hocayla öğrenci baraber dersi yaparlar, meseleyi görüş alışverişi ile tartışırlardı. Görüşlerini yetişkin öğrencileriyle istişâre ederek yürüten İmam-ı A'zam Ebû Hanîfe, bazı kere onlarla, bir mesele üzerinde günlerce münakaşa eder, bütün şûra üyelerinin fikir ve görüşlerini aldıktan sonra hükmün bir tarafa kaydedilmesini isterdi.171 Öğrencilerine araştırmanın nasıl olduğunu onlara soru sorarak, onlardan gelen soruları, meseleleri gözler önüne sererek öğretiyordu. Onların kendi başlarına ayakta durmalarını istiyordu. Ebû Hanife hep meseleleri müzakere172 ediyordu talebeleriyle. Bir karara varılıyordu. Bazen onun görüşü istikametinde oluyordu. Bazen Ebû Yusuf'un, bazen İmam Muhammed Şeybani'nin. Bazen Ebû Hanife'nin görüşü istikametinde bir karar alınıyordu ama sonradan diyordu ki Ben kaynakları geçirdim. Benim bir kez daha gözden değil sizin dediğiniz doğruymuş. 173 Derslerinde ve ilim meclislerinde herkese söz hakkı verir, aykırı görüşleri dinler, öğrencilerini kendi kanaatlerini benimsemeye zorlamazdı. Tartışma sonunda ulaştığı sonuç için de, Bizim kanaatimiz ve ulaşabildiğimiz en güzel görüş budur. Bundan daha iyisini bulan olursa şüphe yok ki doğru olan onun görüşüdür. diyerek hem diğer görüşlere müsamaha ve hoşgörü ile bakar, hem de ilmi araştırmayı sürdürmeyi teşvik ederdi.174 Halife Harun Reşid, bir gün Ebû Yusuf'a – Bana İmam-ı A'zam Ebû Hanife'nin dersini ve ahlâkını anlat. demişti. Ebû Yusuf da – Ey Mü'minlerin Emiri. Hani Allah O ne söylerse yanında mutlak bir gözcü vardır. (Kaf, âyet 18) buyurmuştu ya, işte ben de, Ebû Hanife'nin yanında böyle gözcü gibiydim. Bende ilim olarak ne varsa hepsi onun eseridir. Allah, ona rahmet etsin. Haramdan çok kaçınır, şüpheli şeyleri terk eder, din hususunda bilmediğini söylemezdi. Allah'a itaati sever, âsi olmaz, zamanındaki hevâ ehlinin hallerine itibar etmez. Çok düşünür, az konuşur, kendinden bir mesele sorulursa cevap verirdi. Malı vardı, zengindi, kimseye muhtaç olmazdı. Hiç gıybet etmez, başkalarını daima hayırla anardı. Bunu dinleyen Halife Harun Reşid Bu metod ve ahlâk ancak salihlere mahsustur demişti. Ebû Hanife, ashabından Züfer, Dâvûd-i Tai ve Kasım b. Ma'n ile birlikte oturup ders müzakere ettiklerinde, zaman zaman sesleri yükselirdi. Söz, Ebû Hanife'ye geldiğinde hepsi birden susar, ortalığı bir sessizlik kaplar, İmam, ne derse onu hıfzederler, yazarlar, ondan sonra bir başka meseleye geçerlerdi.175 Basra mektebi, Kûfe mektebi ile İmam-ı A'zam Ebû Hanife, devrindeki diğer imamlar ile hatta kendi rahle-i tedrisinde oturan talebeleri ile ciddî fikrî münakaşalar içine girmiştir. Ama bu vetirede hiç kimsenin başı yarılmamış, burnu kanamamıştır. Bu süreklilik arz eden ciddî fikir jimnastikleri sonucu girilen hicrî üçüncü asırda ki zamanın altın çağlarından biridir o- dünyanın en mükemmel insanları yetişmiştir. Kaynağını ilâhî beyandan alan, belki de dünyanın en uzun soluklu içtihatları ortaya konmuş, düşünceleri üretilmiştir.176 Mis'ar bin Kidam anlatıyor Ben gördüm. İmam-ı A'zam sabah namazını kıldı. Sonra ders vermeye oturdu. Öğleye kadar devam etti. Öğle namazından sonra tekrar derse oturdu, ikindiye kadar devam etti, ikindi namazından sonra tekrar ders vermeye oturdu, bu sefer akşam yakınına kadar sürdü. Sonra kalktı, evine gitti. Akşam namazından sonra yatsıya kadar tekrar oturdu. Ben o zaman kendi kendime, bu adam ibâdete nasıl vakit buluyor. diye soruyordum. Yatsı namazı kılındı, herkes mescidden çıktı, Ebû Hanife dışarı çıkmadı. Sanki zifafa (evlenmeye) hazır kişi gibiydi. Namaz için bir dikildi ki, sabaha kadar devam etti. Sabah namazını kıldıktan sonra da kıyafetini değiştirerek bir evvelki günkü hayatına başladı. Ertesi günü de yaptıkları aynı oldu. Ben birkaç gün takip ettim, yaptıklarında değişiklik olmadı. İnandım ki, İmam bu şekildeki hayatına ölünceye dek ya da öldürülünceye dek devam edecektir.177 İmam-ı A'zam Ebû Hanife dış görünüşüne önem verir, temiz giyinir ve öğrencilerinin, çevresindekilerinin de temiz giyinmesine teşvik ederdi. Öğrencilerine malca yardım yapar, geçim sıkıntılarını giderirdi. Evlenme çağına gelip evlenme masraflarını karşılayacak parası olmayanların, masraflarını vererek evlendirir, kızlara çeyiz verir, Helâl ve haramı öğrenmekle en büyük zenginliğe erişmiş oluyorsunuz derdi. Öğrencilerinin ruh durumlarını göz önünde tutar, onların üzerinden himâyesini eksik etmezdi. Dersleri fazla uzatmaz, öğrencilerinde biraz sıkıntı hissetti mi konuyu değiştirir, şaka ile ismini zikrederek hâl ve hatır sorarak sıkıntıları hafifletirdi. Öğrencilerine dâima nasihat ederdi. Öğrencilerini kendisine emsal ve dost gibi tutar, onlara bütün ruhunu ve kalbini verir, şöyle derdi Sizler benim kalbimin sevinci ve hüznümün tesellisisiniz, üzüntülerimi gideriyorsunuz. 178 Bu söz öğrencilerine değer veren, onların ruh dünyalarını iyi kavrayan, sevinç ve üzüntülerini öğrencilerinde bulan öğrenci seviyesine inebilen iyi bir eğitimcinin sözüdür. Ebû Hanife Hazretlerinin ya da Bediüzzaman'ın huzurunda oturma imkânı olsaydı, huzurun insana ifaza ettiği insibağın, (renklenmenin) sizin çehrenize uhrevîlik adına çaldığı boyanın ne demek olduğunu, sizi uhrevîlik adına nasıl plâstize ettiğini görecektiniz, duyacaktınız. İç âleminizde meydana gelen değişikler itibarıyla belki de kendi kendinize hayranlık duyacaktınız.179 Öğrencilerine, ders verirken kendilerini öğrencilere, halka yaklaştırıcı ve onların nefretlerine sebep olmayacak şekilde davranmalarını, hiç kimseyi küçümsememelerini isterdi. Bir vazife için Basra'ya giden bir talebesine şu tavsiyede bulunmuştur Basra'ya vardığında halk seni karşılayacak, ziyaret ve tebrik edecek. Herkesin değer ve yerini tanı, ileri gelenlere ikrâmda bulun. İlim sahiplerine hürmet et yaşlılara saygı, gençlere sevgi göster, halka yaklaş, günah işleyenlerden uzaklaş, iyilerle düşüp kalk, Sultanı küçümseme, hiçbir kimseyi hafife alma. İnsanlığında kusur etme, sırrını hiç kimseye açma, iyice yakınlık peyda etmedikçe kimsenin arkadaşlığına güvenme. Cimri ve alçak insanlarla dostluk kurma, kötü olduğunu bildiğin hiçbir şeye yakınlık gösterme. Seninle başkaları arasında bir sohbette veya mescidde insanlar senin etrafını sarıp bazı meseleler görüşülürse yahud onlar bu meselelerde senin bildiğinin tersini iddiâ ederlerse, onlara hemen muhalefet etme. Sana bir şey sorulursa ona herkesin bildiği şekilde cevap ver. Sonra bu meselede şu veya bu şekilde görüş ve delillerin de bulunduğunu söyle. Senin bu türlü açıklamalarını dinleyen halk, hem senin değerini, hem de başka türlü düşünenlerin değerini tanımış olur. Sana, bu görüş kimindir. diye sorarlarsa Alimlerin bir kısmınındır de. Onlar, verdiğin cevabı benimserler ve onu sürekli olarak yaparlarsa senin kadrini daha bilir ve mevkiine daha çok hürmet ederler. Seni ziyarete gelenlere ilimden bir şey öğret ki, bundan faydalansınlar ve herkes öğrettiğin şeyi belleyip tatbik etsin. Onlara umumî şeyleri öğret, ince mes'eleleri açma. Onlara güven ver, bazen onlarla şakalaş ve dostluk kur. Zira dostluk, ilme devamı sağlar. Bazen da onlara yemek ikrâm et. İhtiyaçlarını temine çalış, değer ve itibarlarını iyi tanı. Hiçbir kimseye karşı bıkkınlık gösterme, onlardan biri imişsin gibi davran. 180 Ebû Hanife de, talebesi İmam Ebû Yusuf'un bir süre için evliliğini yasaklar ve şöyle der – Öncelikle ta'lim ve terbiye safhasını tamamlamalı ve evlilik yapacağın vakte kadar öğrenmen gereken ilimleri mutlaka öğrenmelisin. Aksi takdirde tahsil hayatın yarıda kalır. Ayrıca, âilenin helâl bir şekilde geçimini temin edebilmen için de bir işin olmalıdır. Böyle bir duruma gelince, hayat çizgin daha bir belirginleşecektir. Evet İmam-ı A'zam Ebû Hanife, o biricik talebesi ki, Abbasiler döneminde şeyhülislâmlık pâyesine yükselmiştir ona böyle nasihat ediyor.181 İmam-ı A'zam öğrencisi Ebû Yusuf'a şu şekilde nasihat ediyor Ey Yusuf. hakkında fena sözler söylenecek olursa, sen yine o sözleri söyleyenler hakkında güzel sözlerde bulun. Karşılaştığın adam fena olsa da yine selam ver. Arkadaşlarının hastalığı zamanında onları ziyaret et ve hâl ve hatırını sor. Senden ilim öğrenenlerin herbirini evlât gibi karşıla..Onların ilme olan rağbetini artırmış olursun.. 182 Ey Yusuf. Yol ağızları ve köşebaşlarında oturma. İcab ederse mescitte ve avlusunda otur. Çarşı, sokak ve camilerde bir şey yeme. Dükkalarda da oturma. Hayvani zevklerine düşkün, nefsani arzularına uyan kimseler ile beraber oturma. Yalnız dine davet yolunda böyleleri ile birlikte bulunmakta beis yoktur. Çok oynama, söğmeyi de terk et. Oyun eğlence yerlerine ve söğülüp sayılan meclislere gitme... Komşunda gördüğün nahoş halleri ört çünkü sır, sana emanettir. Yolda giderken sağa, sola bakma, daima önüne bak. 183 _______________ 127 Bkz. Hayreddin Karaman, İslâm Hukuk Tarihi, s. 213-4. 128 Bkz. Ebû Zehrâ, Ebû Hanife, 251. 130 Bkz. Dr. Hayreddin Karaman, İslâm Hukuk Tarihi, s. 192. 133 Bkz. Ünal, İmam Ebû Hanife'nin Hadis Anlayışı, s. 75. 134 Prof. Dr. İsmail Hakkı Ünal, İmam Ebû Hanife'nin Hadis Anlayışı ve Hanefî Mezhebinin Hadis Metodu, s. 103. 135 İbn Mâce, Fiten 8 Darimi, Mukaddime 8. 137 Bkz. M. Uzunpostalcı, Ebû Hanife, s. 137. 139 Bkz. el-Fıkhu'l-Ekber, 10 vd. 140 İmam-ı A'zam Ebû Hanife, el-Fıkhu'lEkber, 110 vd. 141 Bkz. 142 Bkz. Doç. 143 İmam-ı A'zam Ebû Hanife, el-Fıkhu'lEkber, 50 vd 144 Bkz. el-Fıkhu'l-Ekber, 34 vd Bkz. Bkz. İslâm Ansiklopedisi. 145 Bkz. 146 Bkz. 147 Nu'manî, Muhammed Abdurreşid, İmam-ı A'zam Ebû Hanife'nin Hadis İlmindeki Yeri, s. 18-19. 149 Nesh dini bir hükmü yine dini bir emirle kaldırmaktır. İnanca âit olan ve zamanla değişmeyen hükümlerde nesih olmaz, bunlar sabit birer hakikattırlar. 150 Mürsel Hadis Doğrudan peygamber efendimizden nakledilen hadislerdir. Hadis rivayet eden şahsın rivayet zincirini bırakıp doğrudan Peygamber Efendimizden rivayet ettiği hadistir ki, Hanefîlere göre Ashab-ı Kiram'ın ve Tabiinin mürsel olarak rivayet ettikleri kabul edilir, onlardan sonrakilerin mürselleri kabul edilmez. 151 Ahad Hadis tek bir kişinin rivâyet ettiği hadis-i şeriftir. 152 Bkz. Uzunpoltalcı, Ebû Hanife, s. 136. 153 Bkz. 154 Şâz hadis ilmi kaideleri dışında tek başına kalan, umumi nizamdan ayrılmış müstesna olan rivâyet. 155 Mütevâtir Hadis Yalan üzerine birleşmeleri mümkün olmayan bir topluluğun yalan isnadı mümkün olmayanlara rivâyet ettiği hadisdir. İlm-i Yakini ifade eder. Mütevâtir hadisler Kelâm ilminde yani inanç konusunda nass, delil kabul edilir. 156 Bkz. Ebû Zehra, Ebû Hanife, 305. 157 Bkz. Prof. Dr. İsmail Hakkı Ünal, İmam Ebû Hanife'nin Hadis Anlayışı ve Hanefî Mezhebinin Hadis Metodu, s. 56-7. 158 Bkz. Doç. Dr. Ali Toksarı, Delil Olma Yönünden Sünnet, s. 182 vd. 159 Bkz. Heytemî, Hayratül-Hisan Menâkıb-i İmam-ı A'zam, s. 238. 160 Bkz. Heytemî, Hayrâtu'l-Hisan Menâkıb-i İmam-ı A'zam, s. 238-9. 161 Bkz. 267-8 Bkz. 163 Nu'manî, İmam-ı A'zam Ebû Hanife'nin Hadis İlmindeki Yeri, s. 18-19. 164 Bkz. 165 Nursi, Bediüzzaman Said, Şualar, 13. Şua, s. 1014. Ebû Zehra, Ebû Hanife, s. 191. 168 Bağdadi, el-Fark, s. 12-13 230 vd. elPezdevi, Sadru'l-İslâm, (Usulu'd-Din) 349 vd. 169 İmam-ı A'zam Ebû Hanife, el-Fıkhu'lEkber, s. 10. 170 Takrir metodu anlatım, konuyu söyleyerek, anlatarak izah metodu demektir. 171 Bkz. Doç. Dr. Hayreddin Karaman, İslâm Hukuk Tarihi, s. 213-4. 172 Müzakere bir fikir hakkında karşılıklı görüşme, o konu hakkında çeşitli fikirleri beraberce çalışmak demektir. 173 Gurbette Fethullah Gülen, s. 38. İslâm Ansiklopedisi. 175 Bkz. Hayratü'l-Hisan fi Menakıb-i İmam-ı A'zam, 189-90. 177 İbn Heytemî, Menâkıb-i İmam-ı A'zam, s. 90-1. 178 Bkz. M. Ebû Zehrâ, Ebû Hanife, 103. 180 Ebû Zehra, Fıkhi Mezhepler Tarihi, 218. 181 Gülen, M. Fethullah, Çekirdekten Çınara, 4. İmam-ı A'zam'ın Ebû Yusufa Vasiyyeti , Ankara, 1960, Çev. D. Sabit Ünal, s. 11. 182 İmam-ı A'zamın Ebû Yusufa Vasiyyeti , 11 Büyük İmam Ebû Hanife, 56. 183 Bkz. İmam-ı A'zam'ın Ebû Yusufa Vasiyyeti , s. 18-9. Hanefî Mezhebi Mezhep gidilen yol, anlamında, fırka ise, bir grup insan, diğer insanlardan ayrı müstakil bir cemâat, fikir ve inanç ayrılıklarından doğan gruplar,184 manasınadır. Aynı manada kullanılan fırka ve mezhep, dinî yaşama yolu, metodu, düşünme ve fikir üretme sistemi, ekolü demektir. Bir kişi bir şehirde, sosyal hayatta yaşamak zorundadır. Ankara, Kayseri, Düzce vs. Ben bu gibi yerlerde veya sosyal hayatta yaşamak istemiyorum. Uzayda, boşlukta yaşamak istiyorum düşüncesi abestir. Ya kendisi bir şehir, yerleşim merkezi kuracak veya hayatını devam ettirebilmek için başkalarının kurduğu herhangi bir yerleşim yerinde yaşayacaktır. Bu, hayatın devamı içindir. Çünkü insan sosyal bir varlıktır, Sünnetullah bunu gerektirir. İşte fırkalar ve mezhepler de bir âlimin -Kur'ân ve Sünnet ışığında- dinî anlayış tarzı, şehir kurması ve onun kurduğu şehirde yaşanmasıdır, yani düşünüş ve yaşayış biçimidir. Asr-ı Saadette (Hz. Peygamber'in yaşadığı asırda) gerek fıkhî, gerekse itikâdî-inanç konularında ortaya çıkan bütün meselelere Hz. Peygamber'e (sallallahu aleyhi ve sellem) vahiy devam ettiği için tek kaynaktan kesin ve yeterli cevap veriliyordu. Çözüme kavuşmamış mesele yoktu. O'nun vefatından sonra problemleri çözecek vahiy kaynağından mahrum kalınmıştı. Hz. Peygamber (sallallahu aleyhi ve sellem) ve ilk iki halife zamanında Müslümanlar arasında genel manada hüküm süren birlik ve beraberlik üçüncü halife Hz. Osman döneminde bozuldu. Hz. Ömer devrinde Medine-i Münevvere, ashabın, ulemânın ve fukâhanın yuvasıydı. Medine dışına çıkanlar ilmî bağlılıklarını devam ettiriyorlar, ortaya çıkan yeni bir mesele hakkında Medine ile fikir alışverişi yapıyorlar, dâima yazışıyorlardı. Hz. Ömer'in siyaseti, Kureyş'in büyüklerinin Hicaz topraklarından dışarı çıkmasına müsaade etmezdi. Muhacirler ve Ensar, Hz. Ömer'in müsadesi ile şehirden ayrılırdı. Hz. Ömer'in vefatından sonra bu siyaset bozuldu. Büyük sahabeler memleketin her tarafına yayıldılar. Her birinin fıkıhta takib etteği usulü, metodu vardı. Anlayış tarzı değişikti. Her biri bir çığır açtı, bir ekol kurdu. Tabiin (sahabelerden sonraki insanlar) dönemi geldi. Bunlar Medine'de kalan veya oradan ayrılanların talebeleri demekti. Bunlar bulundukları şehirlerin âlimleri oldular. Böylelikle bulundukları muhit icabı görüş ayrılıkları başladı. Her biri bulunduğu yerin örf ve âdetini göz önüne aldı. Her çevrenin kendine has meseleleri vardı. Her biri Kur'ân'dan ve Hz. Peygamber'in sünnetinden yararlanarak dine uygun fetvâ vererek hakkı aramaktaydı. Osman'ın şehid edilmesi, Cemel,185 Sıffîn,186 Hakem,187 Nehrevan188 olayları Hz. Müslümanlar üzerinde büyük tesirler bırakıp itikâdi mezheplerin oluşmasına sebep olmuştur. Bu olaylar, Allah'ın takdiri ile mi olmuştur. Hür irade ile mi sahabeler olaylara katıldılar. Ölen ve öldürülenin durumu nasıldır. vb. sorular gündeme geldi. Kader, iman ve büyük günah meseleleri ortaya atıldı. Günün ileri gelen âlimleri bu gibi sorulara Kur'ân ve Sünnete dayanarak kendi anlayış ve görüşlerine göre cevaplar verdi. Fakat bu cevaplar ve hükümler değişikti, farklıydı. Gruplaşmalar baş gösterdi. Hariciler, Kaderiyye, Cebriyye, Mürcie gibi fırkalar, mezhepler, anlayışlar çıktı. İnsanların idrak ve anlayışlarının farklı oluşu sebebiyle değişik fikirler, anlayışlar ortaya çıkmaktaydı. Kabile taassubu da Emeviler ve Haşimiler arasında Hz. Osman devrinde alevlenmişti. Hilafet seçimi aslında fıkhî bir konu iken hilafet meselesi ile alevlenip Cemel, Sıffîn, Hakem, Nehrevan olayları ile itikadi boyut kazandı. Hariciler ve Şiâ gibi. İnsanın içinde yaşadığı coğrafya ve kültür itibarıyla sahip olduğu birtakım özellikler düşüncelerin farklı olmasını sağlamış, fethedilen bölgelerin değişik din ve kültürleri de etkili olmuştur. Tercüme haraketlerinin başlaması, eski Yunan, Hint ve İran düşünce sistemi Arapçaya terceme edilmesiyle İslâm'ın düşüncesi ortaya konulmaya başlandı. Kimisi aklı ön planda tutarak (Mutezile gibi) kimi de hem aklı hem nakli meczederek (Ehli Sünnet gibi) İslâm düşüncesini ortaya koyuyordu. İslâm'ın tanıdığı fikir hürriyeti fırkaların doğmasına etkili olmuştur. Kur'ân'da Akletmiyor musunuz. , Düşünmüyor musunuz. gibi sorularla düşünmeye, fikir üretmeye teşvik edilmektedir. Düşünülünce, fikir üretilince değişik değişik yorumlar, anlayışlar oluşur. Bu Kur'ân'ın kendi bünyesinden kaynaklanıyor gibidir. Muhkem (manası kesin anlaşılır) ve Müteşâbih (manası herkesçe anlaşılmayan) âyetlerin bulunması, müteşâbih âyetlerin tefsirleri, tevilleri ihtilaflara yol açmıştır. Hüküm çıkarırken İslâmın maksadını anlamamak, cehaletten Kur'ân'ın bütünlüğüne riâyet etmemek, cımbızla alıyor gibi âyetleri yorumlamak, -Hariciler, Kaderiyye, Cebriyye gibi- değişik fırkaların, mezheplerin ortaya çıkmasına zemin hazırlamıştır. Kısaca özetleyecek olursak başlıca sebepler şunlardır 1) İnsanların idrak ve anlayışlarının farklı oluşu, 2) Kabile taassubu Emevîler ve Haşimiler arasında Hz. Osman devrinde alevlenmiştir. 3) Hilafet seçimi aslında fıkhî bir konu olan hilâfet meselesi ortaya çıkan Cemel, Sıffîn, Nehrevan olayları ile îtîkâdî boyut kazanmıştır. Hâriciler ve Şiâ gibi. 4) İnsanın içinde yaşadığı coğrafya ve kültür itibarıyla sahip olduğu birtakım özellikler, düşüncelerin farklı olmasını sağlamıştır. Fethedilen bölgelerin değişik din ve kültürleri de bunda etkili olmuştur. 5) Tercüme hareketlerinin başlaması Eski Yunan, Hint ve İran düşünce sistemli Arapçaya terceme edilmesiyle İslâm'ın düşüncesi ortaya konulmaya başlandı. Kimisi aklı ön planda tutarak (Mutezile gibi) kimi de hem aklı hem nakli meczederek (Ehl-i Sünnet gibi) İslâm düşüncesini ortaya koyuyordu. 6) İslâm'ın tanıdığı fikir hürriyeti Kur'ân'da Akletmiyor musunuz. Düşünmüyor musunuz. gibi sorularla düşünmeye, fikir üretmeye teşvik edilmesidir. Düşünülünce, fikir üretilince değişik değişik yorumlar, fikirler oluşur. 7) Kur'ân'ın kendi bünyesinden kaynaklanmaktadır. Muhkem ve Müteşâbih âyetlerin bulunması, Müteşâbih âyetlerin tefsirleri, te'villeri ihtilâflara yol açmıştır. İmamı A'zam'ın deyimiyle İnsanların en âlim olanı, meseleler etrafındaki ihtilafları en iyi bilendir. 189 demesi, ihtilafların neden ve niçini bilmemizin önemini anlatmakta, mezheplerin, dini konularda farklı düşünce ve uygulamalarının sebep ve mahiyetlerinin bilinmesi, ders alınması Müslümanlar arasında büyük ayrılıkların çıkmasını önlemektedir. Mezheplerin Oluşumu Dînî anlayış ve yorumların ya da mezheplerin oluşmasının akla ve mantığa yaklaştırmak için Bediüzzaman Said Nursi hazretleri eski dinlerin olması ve değişmesini misâl göstererek anlatır Asırlara göre şeriatlar değişir belki, bir asırda kavimlere göre ayrı ayrı dinler, peygamberler gelebilir ve gelmiştir. Son Nebi'den sonra, getirdiği din her asırda, her kavme kâfi geldiğinden, çeşitli dinlere ihtiyaç kalmamış, fakat, teferruâtta bir derece ayrı ayrı mezheblere ihtiyaç kalmıştır. Mezheplerin dini yaşamak için ilâç gibi olduğunu isbat için de şu görüşü sarf eder Evet, nasıl ki mevsimlerin değişmesiyle elbiseler değişir, mîzaçlara göre ilâçlar değişir öyle de, asırlara göre dinler değişir, milletlerin kapasitesine göre hükümler değişir. Çünkü, dini hükümlerin teferruât kısmı insanların durumlarına bakar, ona göre gelir, ilâç olur. 190 Geçmiş peygamberler zamanında insanlık tabakaları birbirinden çok uzak ve seciyeleri, huy ve karakterleri hem bir derece kaba, hem şiddetli, fikirce ilkel ve bedeviyete yakın olduğundan, o zamandaki dinler onların haline uygun bir tarzda, ayrı ayrı gelmiştir. Hattâ, bir kıtada, bir asırda ayrı ayrı peygamberler ve şeriatlar bulunurmuş. Sonra âhirzaman Peygamberi'nin gelmesiyle insanlar, güyâ ilkokul derecesinden lise derecesine ilerlediğinden, çok değişimler ve teknolojik ilerlemeler ile, insanlık tabakaları bir tek ders alacak, bir tek öğretmeni dinleyecek, bir tek dinle amel edecek vaziyete geldiğinden, ayrı ayrı dine ihtiyaç kalmamıştır, ayrı ayrı öğretmene de lüzum görülmemiştir. Fakat, tamamen bir seviyeye gelmediğinden ve sosyal hayatta bir çeşit olmadığından mezhebler çoğalmıştır. Eğer insanların çoğunluğu büyük bir okulun talebesi gibi, bir sosyal hayat tarzında olsa, bir seviyeye girse, o vakit mezhebler bir tane olabilir. Fakat, bu âlemin şu andaki durumu o hale müsaade etmediği gibi, mezhepler de bir olmaz. 191 Dört Mezhebin de Hak-Doğru Olması Hak doğru, isâbet, doğrulukta kalmadır. Dört mezhep de haktır diyoruz. Bediüzzaman Said Nursi Hazretleri, Hak-doğru bir olur. Nasıl böyle dört ve on iki mezhebin çeşitli hükümleri doğru olabilir. sorusuna su örneğiyle cevap vermektedir. Bir su, beş çeşitli mîzaçlı hastalara göre nasıl beş hüküm alır, şöyle ki Birisine, hastalığının mîzâcına göre su, ilâçtır tıbben vâcibdir. Diğer birisine, az zarar verir tıbben ona mekruhtur. Diğer birisine su yararlıdır, tıbben ona sünnettir. Diğer birisine, ne zarardır, ne menfaattir, âfiyetle içsin tıbben ona mübahtır. İşte hak burada çoğaldı. Beşi de haktır. Sen diyebilir misin ki, Su yalnız ilâçtır, yalnız vâcibdir, başka hükmü yoktur. SU ne zarar ilaç zararlı az Yararlı ne zararlı VacipHaram Sünnet yarar Mekruh Mübah İşte bunun gibi, İlâhi hükümler, mezheblere, İlâhi hikmetin gereği olarak uyanlara göre değişir hem hak olarak değişir ve her birisi de doğru olur, faydalı olur. Meselâ, İlahi hikmete uygun olmasıyla İmam-ı Şâfiî'ye uyan, çoğunluk itibâriyle Hanefîlere göre köylülüğe ve bedevîliğe daha yakın, cemaati bir tek vücud hükmüne getiren sosyal hayatta az olduğundan, her biri bizzat ihtiyaçlara cevap veren Allah'ın huzurunda kendi derdini söylemek ve özel istek için, imam arkasında Fâtiha'yı birer birer okuyorlar. Doğru ve hikmettir. İmam-ı A'zam 'a uyanlar çoğunluk itibâriyle, İslâmî hükümetlerin çoğu o mezhebi kabul etmesiyle, medeniyete, şehirliliğe daha yakın ve sosyal hayata uygun olduğundan, bir cemaat bir şahıs hükmüne girip, bir tek adam herkes adına söyler herkes kalben onu tasdik ve kalple bağlanıp -onun sözü herkesin sözü hükmüne geçtiğinden, Hanefî mezhebine göre imam arkasında Fâtiha okunmaz. Okunmaması doğru=hak ve hikmete de uygundur. Hem meselâ, âyet ve hadisler, insanın isteklerine engel olmakla onu durdurup nefsi terbiye eder uyanların çoğu köylü, yarı medeni ve işçilikle meşgul olan Şâfiî mezhebine göre, Kadına dokunmayla abdest bozulur, az bir pislik zarar verir. Çoğunluk itibâriyle sosyal hayata giren, yarı medeni şeklini alanların Hanefî mezhebine göre, Kadınlara dokunmak abdesti bozmaz, bir dirhem kadar (avuç içi kadar=aya) pisliğe fetvâ var. İşte, bir işçi ile bir efendiyi dikkate alacağız. İşçi, geçim itibâriyle, yabancı kadınlarla karışıp, bir ocak yanında oturmaya, kirli şeylerin içine karışmaya mübtelâ olduğundan, sanat, geçim derdiyle, fıtrat ve nefs-i emmâresi meydanı boş bulup tecavüz edebilir. Onun için, din onların hakkında, o günahlara engel olmak için, Abdest bozulur, temas etme namazını iptal eder, bulaşma. kulağına mânevî bir semâvî sesle çınlattırır. O efendi, nâmuslu olmak şartıyla, âdetler itibâriyle, genel ahlâk icabı, yabancı kadınları fazla görmez, pis şeylerle medeniyet temizliği nâmına kendini o kadar bulaştırmaz. Onun için, din, Hanefî mezhebi adıyla ona takvayı göstermemiş, ruhsat tarafını gösterip hafifleştirmiştir. Elin dokunmuş ise, abdestin bozulmaz utanıp, kalabalık içinde su ile istincâ etmemenin zararı yoktur, bir dirhem kadar (avuç içi-aya) fetvâ vardır. der, onu şüpheden kurtarır. İşte, denizden iki damla sana misâl. Başlarını Mezhep Zincirinden Çıkaranlar Üstad Bediüzzaman Said Nursi Hazretleri Bazı meseleler, içtihâdiyedirler. O meselelerde mezhepler birbirine zıd gidiyor. Hem onlar da bizim gibi insanlardır, hatâ edebilirler. Öyle ise, biz de onlar gibi içtihad ederiz, istediğimiz gibi ibâdetimizi yaparız. Onlara tâbi olmaya ne mecburiyetimiz var. gibi bahanelerle mezhep kabul etmemeyi şeytanların desiselerine uyup başlarını mezheplerin zincirinden çıkaranlar olarak vasıflandırmakta ve şöyle demektedir İşte bu bedbahtlar, bu şeytânî fitneleri, desiseleri ile, başlarını mezheplerin zincirinden çıkarıyorlar. Bunların şu dâvâları ne kadar çürük, ne kadar esassız olduğu Yirmi Yedinci Söz de katî bir sûrette gösterildiğinden, ona havale ederiz. İkincisi, o kısım dalâlet ehli baktılar ki, müçtehidlerde iş bitmiyor. Onların omuzlarındaki, yalnız dini nazariyelerdir. Halbuki, bu kısım dalâlet ehli, zarûriyât-ı diniyeyi terk etmek ve değiştirmek istiyorlar. Onlardan daha iyiyiz. deseler, meseleleri tamam olmuyor. Çünkü, müçtehitlerin, nazariyyelerine ve kesin olmayan teferruâta karışabilirler. Halbuki, bu mezhebsiz dalâlet ehli, dinin zarurî meselelerinde dahi fikirlerini karıştırmak, değişmesi mümkün olmayan meseleleri değiştirmek ve kesin İslâmî rükünlere karşı gelmek istediklerinden, elbette zarûriyât-ı diniyenin 193 hamalları ve direkleri olan sahabelere ilişecekler. Heyhât. Yazık. Değil bunlar gibi insan sûretindeki hayvanlar, belki hakiki insanlar ve hakiki insanların en kâmilleri olan evliyânın büyükleri, sahabenin küçüklerine karşı eşitlik dâvâsını kazanamadıkları, gayet katî bir sûrette Yirmi Yedinci Söz de ispat edilmiştir.194 Enbiyadan sonra insanların en faziletlisi sahâbe olduğu, Ehl-i Sünnet ve Cemaat'in icmâı bir kesin delildir ki, o rivayetlerin sahih kısmı küçük bir fazilet hakkındadır.195 Sahabilerime dil uzatmayınız. Biriniz Uhud Dağı kadar altını Allah yolunda harcasa, sahabelerimden birinin verdiği bir avuç kadar olmaz. 196 İslâm'da Mezheplerin Hükmü Fırkalar ve mezhepler bir âlimin dinî anlayış tarzı, düşünüş ve yaşayış biçimidir. Aklımıza, fikrimize, yaşantımıza, çevremize yatkın olan bir düşünce sistemi ile dinî yaşamak durumundayız. Yaşayabilmek için bir yerleşim yerinde yaşamak mecburiyetindeyiz. Fırka ve mezhepler ayrı ayrı düşünme ve fikir üretmekten teşekkül ettiğine göre, Ehl-i Sünnet âlimlerinin cumhûru, Usûlid-dinde yani akâidde, inançta ihtilâf zararlıdır, bid'at ve sapıklığa götürür, demektedirler. İnançta ihtilâf, lekeleyen, mensuplarının arasını ayırıp gücünü parçalayan yapısını zayıflatan ve neticede zararlı olan bir durumdur. İslâm ümmetinin birliğini bozar, dinde tefrika doğurur. Bu sebeple ashab-ı kiram ve bunlara güzellikle tabi olan selef âlimleri Usûl-i Dinde ihtilâfı haram saymışlar ve asla buna cevaz vermemişlerdir. Çünkü Ümmeti Muhammed'in birlik ve beraberliği, aynı imân esasları etrafında ittifak etmeyi sağlar. Öyleyse Resûlullah ve ashabının yürüdüğü bu yolun esas unsurları hakkında doğru yol u oluşturan esaslar yani Usul'ud-din nelerdir. Dinî bir meselenin inanç meselesi sayılabilmesi, imân edilmesi gerekli hususlardan olabilmesi için iki şartın bulunması icab eder. Birincisi, Kur'ân'ın açık ve yoruma ihtimal tanımayan muhkem âyetlerinin bu meseleye imân etmenin şart olduğu hakkında tam bir ittifak halinde bulunması. İkincisi, Müslümanların İslâm'ın başlangıctan bügüne kadar bu meseleyi kabul hususunda birleşmiş olmaları. Kur'ân'ın açık ifade ve hükümlerle itikad ve imân edilmesini emrettiği, Müslümanların da kabulü hususunda ittifak edip hakkında herhangi bir ayrılığa düşmedikleri her şey İslâm akîdesidir. Muhammed olduğunu, peygamberlerin emir ve yasakları tebliğ ettiklerini, vahiy getirmekle vazifeli meleğin bulunduğunu ve diğer meleklerin yaratılmışların amellerini murakebe ettiklerini belirten nübüvvete imân, dünya hayatından sonra bir âhiret hayatının bulunduğunu ve insanın orada, dünyada iyilik ve kötülüklerinin karşılığını göreceği âhirete imân (Meâd) ve Kadere imandır.197 Usulu'd-din'de ihtilâfın haram olduğuna şu âyet ışık tutmaktadır Hepiniz toptan, Allah'ın ipine (dinine) sımsıkı sarılın bölünüp ayrılmayın.... (Bkz. Peygamber, (sallallahu aleyhi ve sellem) Cemaat rahmet, ayrılık azabdır. Ben size bir şeyi emrettim mi ondan gücünüzün yettiği kadarını yapın. Bir şeyden sizi yasakladım mı onu derhal bırakın. 198 Her kim cennetin en kıymetli yerini istiyorsa cemaatle beraber olsun. Peygamber 'in (sallallahu aleyhi ve sellem) Allâh tarafından getirmiş olduğu kat'i delillerle sabit ve farz olan bir hükmün kendisi ihtilâf konusu yapılamaz.199 Zarurât-ı diniyye200 birini veya birkaçını inkâr eden bir mezhebin İslâm ile alakası kesilir. Meselâ, Dürziler peygamber kabul ettikleri, Hamza b. Ali'nin İslâm'ın beş şartını kaldırarak yerine yedi esası te'vil ederek koyarlar. İslâm'ın beş şartı -muhkem âyet ve mütevatir hadislerle sabit olduğundan- kıyamete kadar değişmez. Bunları değiştirmek, inkâr etmek küfürdür. Dinden olduğu kesinlikle bilinen esasların aklî ve naklî kesin delillerle izahı yapılır. Onun mahiyetini inkara götürmeyecek bir açıklama yapmak câizdir. İnkâra götürecek bir açıklama, yorum yapmak asla câiz değildir. Allâh'ın sıfatları, Kulların fiilleri, İsrâ, Mirâc, Allâh'ın görülmesi, Şefâat, Hesap, Mizan, Haşr, Cennet ve Cehennemin mahiyeti hakkında Müslümanların nasıl anladıkları hususunda çok değişik açıklamaları İslâm akîdesinin özüne zarar vermez. Bu veya şu açıklamayı benimseyerek, kendi anlayışına göre bir açıklamada bulunan kimse veya zümre Kur'ân ve sahih sünnete dayandığı müddetçe ne kâfir ne de İslâm düşüncesinin dışına çıkmış sayılır. Ehl-i Sünnet âlimleri ve fakihlerinin çoğunluğu dine âit olduğu zarûri olarak bilinen şeylerin dışında, îtîkâdî ihtilâflar yüzünden fırkaların tekfir olunamayacağı hususunda ittifak halindedirler. Hz. Peygamber (sallallahu aleyhi ve sellem) şöyle buyurmuştur Herhangi bir Müslüman diğer bir Müslümanı tekfir ettiğinde şâyet o, kafirse (diyecek yok), aksi takdirde bizzat kendisi kafir olur. 201 Bizim gibi namaz kılan, kıblemize yönelen ve kestiğimizi yiyen kimse Allâh'ın ve Resülünün teminatını elde etmiş Müslüman kabul edilir. O halde (böylelerini öldürmek suretiyle) Allâh'ın verdiği teminat ve ahdi bozmayın 202 Müslüman olduğunu söyleyene dünya hayatının geçici menfaatine göz dikerek Mü'min değilsin (Bkz. İslâm inançlarında kesin delilsiz ihtilâf, haram, bid'at, dalâlet sayılırken fıkhî meselelerde ihtilâf rahmet sayılmıştır. İslâm tarihinde fıkhi ihtilâfların Müslümanların birliğini sarsacak bir bölünmeye, silahlı çatışmaya yol açtığı görülmemiştir. Ebû Hanife, İnsanların en bilgini onların ihtilâf sebeplerini en iyi bilendir. demektedir. Hakim hükmünü vereceği sırada ictihad eder de doğru olanı bulabilirse iki sevap ictihadında hata ederse bir sevap vardır. 203 buyrulmuştur. Mezheplerarası ihtilâf, zekâları açmış, yorulma bilmez ve sürekli gayretler, ilimlerin gelişmesini sağlamıştır. Bu gayretler öyle zengin fıkhî bir miras bırakmıştır ki insanlık âleminin en büyük serveti budur, dersek mübalağa etmiş olmayız. Hatta onun, eğer iyi bir karşılaştırma yapılırsa, Avrupalıların en büyük hukuki çalışma mahsulü olarak gördükleri Roma hukukundan kat kat üstün olduğu ortaya çıkar. 204 Fıkhî ihtilâfın cevazıyla beraber ictihadın Kur'ân'ın ruhuna uygun olması gereklidir. Yani ictihat, tevhid (Allah'ın birliği), yaratıklara şefkat, başkalarının can, namus ve mal haklarına hürmet, iffet, adâlet, eşitlik, istikâmet (doğruluk), emanet ve vazifelere riâyet, iyilik ve bunda yardımlaşma esaslarına aykırı olmamalıdır. Ümmetimin ihtilâfı rahmettir. hadisi fıkhî ihtilâflaradır. Ümmetin İhtilâfı Rahmettir Hadis-i şerifte, Ümmetimin rahmettir. 205 buyrulmuştur. Ehl-i ihtilâfı Sünnet âlimlerine göre hadisteki ihtilâf, müsbet ihtilâftır. Yani, her biri kendi mesleğinin tamir ve yayılması, gelişmesi için çalışır. Başkasının tahrip ve iptaline değil, belki tamamlama ve ıslahına çalışır. Menfi ihtilâf ise -ki garazkârâne, düşmanca birbirinin tahribine çalışmaktır- hadise göre reddedilen ihtilaftır. Çünkü birbiriyle boğuşanlar müsbet hareket edemezler. Mezheplerin ihtilâfı ise, âyet ve hadislerin gösterdiği nazarî düsturların anlama tarzından ileri gelmiştir. Zaruriyât-ı diniye denilen, yorumu mümkün olmayan muhkemât denilen düsturları ise, hiçbir şekilde değişmesi mümkün değildir ve ictihad kaynağı olamaz. Onları değiştiren, başını dinden çıkarıyor. Okun yaydan çıktığı gibi dinden çıkarlar. 206 hadis-i şerifi buna delildir.207 İmanî konularda olmayan, dinin aslî meselelerinde değil de fer'i meselerindeki ihtilâfı, Allah Resülü hoş karşılamış, hatta bazı defalarda da teşvik bile etmiştir. Küçük meseleler diyebileceğimiz, milletler, kabileler, çağlar, zamanlar ile değişebilen teferruât ile ilgili meselelerdeki ihtilâfların olması kaçınılmazdır. İslâm akâidinde kesin delilsiz ihtilâf, haram, bid'at, dalâlet sayılırken fıkhî meselelerde ihtilâf rahmet sayılmıştır. İslâm tarihinde fıkhi ihtilâfların Müslümanların birliğini sarsacak bir bölünmeye, silahlı çatışmaya yol açtığı görülmemiştir. İmam-ı A'zam Ebû Hanife, İnsanların en bilgini onların ihtilâf sebeplerini en iyi bilendir. 208 demektedir. Hadiste de Hakim hükmünü vereceği sırada ictihad eder de doğru olanı bulabilirse iki sevap ictihadında hata ederse bir sevap vardır. 209 buyrulmuştur. Ehl-i Sünnet ve'l-Cemaat'in Akaid-İnanç mezhepleri Maturidilik ve Eş'arilik'dir. FıkhîAmelî mezheplerin de dört tanesi yayılmış ve meşhur olmuştur Hanefî, Şafii, Maliki ve Hanbeli. İslâm'da hukukî düşüncenin ve ictihad anlayışının gelişmesinde önemli bir payı olup daha çok Ebû Hanife veya İmam-ı A'zam diye şöhret bulmuştur. İmam-ı A'zam büyük imam demektir. Bu sıfatın verilmesi çağdaşları arasında seçkin bir yere sahip olması, hukukî düşünce ve ictihad metodunda belli bir çığır açması, döneminden itibaren birçok fakihin onun görüşleri ve metodu etrafında kümelenmiş olması gibi sebeplerle açıklanabilir.210 Mücedditler, yani dini aslına irca etmek ve yeniden Müslümanlarda eski aşk, eski heyecanı meydana getirmek isteyen kimseler zuhûr etti. yetişmemişse ve toplum olarak hiç olmazsa Osmanlılar kadar bu işe açık değilsek, bir yere varmamız oldukça zordur. Fatih dönemine kadar Osmanlı bu meselelerde zirvededir zirvededir çünkü, hep zirve düşüncelerden beslenebilmiştir. 212 deyip, başta Ebû Hanife olarak, İran'ın emsalsiz bir surette yetiştirdiği ulemâ ve evliyaya işâret ediyor, haber veriyor.213 Buhârî'nin ve Müslim'in Sahih'lerinde rivâyet edilen bu hadis ile Ebû Hanife'nin murad edildiğini söyleyen bir çok âlim vardır. Çünkü asr-ı saadetten sonra İran memleketlerinden Ebû Hanife ile onun arkadaşlarının derecesine başka kimseler ulaşamamıştır. Bu da, Peygamber Efendimizin mu'cizelerinden biridir. Hadiste geçen Faris kelimesiyle belde -ülke olarak Fars kastedilmemiş olup Acemden yani Arap olmayanlardan, diyerek orada yaşayanlar kasdedilmiştir. Bu hadis dışında metni zayıf veya mevzu birçok hadis de kaynaklarda geçmektedir.214 Cenâb-ı Allah, Müslümanlara bir taraftan doğru yola uymalarını, ayrılığa düşmemelerini ve birliğin zarûri olduğunu buyururken diğer taraftan onları, ısrarla Allah'ın âyetleri ve kâinatın problemleri üzerinde düşünmeye, araştırmaya ve hakikatın idrâki ve araştırmasına sevk etmektedir. Nitekim Kur'ân-ı Kerîm'de 25 yerde Düşünmüyor musunuz. Akıl erdirmiyor musunuz. diye sorulmakta 200 yerde düşünme ve tefekkür emredilmekte 12 yerde dolaşarak araştırıp ibret alma ve 670 yerde de ilim ve ilme teşvik buyrulmaktadır. Demek ki Kur'ân'a göre insanlar artık akıllarını kullanacak, Allah'ın nimetleri üzerinde düşünecek, âyetlerin ve eşyanın hakikatını anlamaya yönelecek, gözlerini ve gönüllerini öğrenmeye ve bilmeye açacaklardır.215 Kur'ân'ın bu özelliğini iyi yaşamaya çalışan İmam-ı A'zam Ebû Hanife Hazretleri gibi zirve ve rehber insanlardan alacağımız çok dersler, ibretlik levhalar vardır. A'zam gibi büyük müçtehidler hapis çekmiş..216 Ebû Hanife, Ahmed b. Hanbel, İmam Serahsî... gibi yüksek mefkûre insanları zulme taraftar olmak şöyle dursun, ona karşı en küçük tavize dahi meyletmeden her zaman, Allah'a açık vicdanlarının sesine-soluğuna göre karar vermiş ve saraylardaki zevk ve safâ yerine, zindanlardaki cefâyı -estağfirullah- Hakk'a kullukla gerçek derinliği bulmuş düşünce ve vicdan hürriyetini seçmişlerdi. İmam-ı A'zam da bir insan.. Herkes onunla uğraşmış, fakat o, nurdan bir abide gibi dimdik durmuş ve hiç kimse ile uğraşmamış. Günümüze kadar ter ü tâze fikirleri ve orijinal tesbitleriyle insanlığın ölümsüz rehberlerinden biri sayılan Ebû Hanîfe, saygısızca hırpalandı, zindanlara atıldı ve inim inim bir hayat yaşadı. İmam Zeyd'i el altından hep desteklemiş... Kritik bir dönemde yaşamış. Bir taraftan Emevi yıkılıyor, diğer taraftan da Abbasi kuruluyor.. ve İmam, her iki tarafı da en güzel şekilde idare ediyor.. Yetiştirdiği talebeler ortada. Hepsi birer abide şahsiyet.. Sohbette insibağ var bu insibağı sözle anlatmak imkansız. Onun için İmam-ı A'zam Hazretleri'nin sohbetlerinde nasıl bir manevî iklim meydana geliyordu bunu bizim bilmemiz mümkün değildir. Öyle zannediyorum ki, bugün İmam-ı A'zam'la boy ölçüşmeye kalkanlar, eğer o yüce kamet temessül ile onlara bir kere görünüverseydi, herhalde bugüne kadar dediklerinden hicab eder, ürperir ve saklanacak delik ararlardı...217 İmam Şafii Bütün insanlar fıkıhta Ebû Hanife'nin çocukları sayılır. demiş, İmam Malik'le karşılaştığında ona Ebû Hanife ile buluştuğunuzda onu nasıl gördünüz. diye sorulunca İmam Mâlik Bir kimse gördüm ki, eğer şu direk hakkında (altındır diye) konuşsa, delilleri ile isbat eder demişti. İmam Şafii, Bağdat'ta Ebû Hanife'nin kabrini ziyaret etmiş, orada iki rekat namaz kılmıştı. Rivayete göre kıldığı namaz sabah namazının sünneti olduğu halde kunut için ellerini kaldırmamıştı. Niçin kunut yapmadınız, diye soranlara – Şu kabrin sahibi bulunan imama hürmet ve edebimden dolayı kunutu terk ettim, cevabını vermiştir.218 İmam-ı A'zam Ebû Hanife bulunduğu ve kendinden sonraki çağı ilmiyle aydınlatmıştır. Bediüzzaman Said Nursi Hazretleri bu gerçeği şöyle dile getirmektedir Bak, arkadaş. Bütün bu asırlar o asr-ı saadetin güneşinden Ebû Hânife gibi binlerce nurânî ziyâdar yıldızlar ayrılıp insanlık âlemini aydınlatmışlardır. 219 Kadın-erkek arasında mutlak manada üstünlük değil, iş bölümü söz konusudur. Dinimize göre, kadın çocuğunu bile emzirmek zorunda değildir. Yesevi'ler, Mevlana'lar, Yunus'lar bu meseleyi çok güzel yorumlamışlardır. Ebû Hanife de güzel yorumlamıştır, ona göre kadın hâkimlik de yapabilir. Ayrılıkları, bir etki tepki kısır döngüsünde biz icat etmişiz. Öteden beri batı ilim âlemini meşgul eden birkaç büyük İslâm âlimi vardır ki, her biri koca koca mücelletlere mevzu olmuşlardır. Bunlardan biri de, hukuk sahasındaki şöhretiyle İmam-ı A'zam Ebû Hanife'dir.220 Ehl-i Sünnet'in itikadi görüşlerinin teşekkülünde, şüphe yok ki, ilk ciddi isim İmam-ı A'zam Ebû Hanife Nu'man b. Sâbit Aslında İmam-ı A'zam Ebû Hanife Ehl-i Sünnet'in büyük bir çoğunluğunun mensup olduğu bir fikhî mezhebin kurucusu olmakla beraber, onun itikadi konulardaki görüşleri de fevkalade mühim ve değerlidir. Bir yere angaje olmuş ve bir yerin minneti altına girmiş bir insanın, minnettar olduğu insanlara karşı bir şey anlatması da mümkün değildir. Onun içindir ki, Ebû Hanife, Leys b. Sa'd, İmam Sevri, Fudayl b. İyaz, İbrahim b. Ethem ve daha niceleri bu mevzuda fevkalâde hassas davranmışlardır. Ve yine ondandır ki, bu zatlar, dedikleri ve söyledikleriyle asırları aşarak bize kadar gelip ulaşmış tebliğleriyle müessir olmuşlardır. Başta büyük müçtehid imamları mı faziletli, yoksa hak tarikatların büyükleri, kutup insanları mı faziletlidir. sorusuna Bediüzzaman Said Nursi hazretleri şöyle cevap veriyor Bütün müçtehidler değil belki Ebû Hanife, Mâlik, Şâfiî, Ahmed İbni Hanbel o büyüklerin üstündedirler. Fakat hususî faziletlerde Şah-ı Geylânî gibi bazı harika büyükler, bir cihette daha parlak makama sahiptirler. Fakat küllî fazilet imamlarındır. Hem tarikat büyüklerinin bir kısmı müçtehidlerdendir. Onun için, bütün müçtehidlerden daha efdaldir denilmez. Fakat İmam-ı A'zam Ebû Hanife, İmam Malik, Ahmet bin Hanbel, İmam Şafii gibi imamlar sahabeden sonra en efdallerdir denilir. Zaten böyle bir kabulleniş olmadan, ondan istifade etmesi de mümkün değildir. Aynı durum, İslâm'a hizmet için seçilen metodlar için de geçerlidir. Bu açıdan bir insan, Bediüzzaman'ın ifadesiyle Benim mezhebim/meşrebim daha iyi, daha güzeldir. demeli ama güzel ve iyi sadece benim yolumdur. Yahudiler 71 veya 72 fırkaya ayrıldılar. Hristiyanlar da 71 veya 72 fırkaya ayrıldılar. Benim ümmetim de 73 fırkaya ayrılacaktır. Ey Allah'ın Resülü. O tek fırka, cemaat kimdir. Buyurdular ki Ben ve ashabımın bulundukları şey üzere olanlardır. Kurtuluşa eren Fırka (Fırka-i nâciye) dışında kalan 72 fırka cehenneme gidecektir. 225 İslâm âlimleri farklı görüşlere sahip olmuşlardır. Bir kısmı bu hadisi sahih sayarak yazdıkları kitaplarda İslâm mezheplerini bu sayıya bağlı kalarak sınıflandırmaya çalışmışlar, bazı mezhepler tarihçileri bu hadiste söylenen rakamın çokluktan kinâye olmayıp hakiki sayı olduğuna inanarak yazdıkları eserlerde ana mezhepleri tesbit etmiş ve bunları da kendi aralarında şubelere ayırarak mezheplerin sayısını 73'e doldurmuşlardır. 73 sayısını doldurmak isteyen bu âlimler de ne ana fırkaların ne de tâli fırkaların sayısında ittifak edebilmişlerdir. 73 fırka hadis-i şerifi, sahih hadis kitapları Buhârî ve Müslim'in hadis kitaplarında olmaması yönünden lafız yönünden İslâm âlimlerinin bazıları tarafından zayıf sayılmış 226 ve hatta bu noktadan mevzu (uydurma) olduğuna ve sıhhatinin olmadığına hükmedenler de bulunmuştur. 73 sayısının İslâm araştırmacıları tarafından birkaç şekilde te'vil (yorum) yoluna gidilmiştir. Yahudi ve Hristiyanlar 71 veya 72 fırkaya ayrılmış iken İslâm fırkalarının 73 ve dolayısıyla onlardan bir fazla oluşunun sebebini de her şeyden önce İslâm dininin özelliği ve Müslümanlara tanınmış olan düşünce hürriyetinde aramak icap eder. Hadiste gelen 70, kesin bir sayıyı göstermekten ziyade çokluğu ifade etmektedir.227 Gerek Yahudi ve Hristiyanların, gerek Müslümanların tarihte görülen fırkaların sayısı hadiste bildirilen sayıların çok üstündedir. Bu