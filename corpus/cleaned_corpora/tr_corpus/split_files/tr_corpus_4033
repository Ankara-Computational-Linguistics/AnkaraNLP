Eileithyia ve Moiraların yardımıyla Eurystheus'un yedi aylıkken doğmasını sağlar. Zeus'un bunu görmemesi için de Ate'yi görevlendirir. Böylece Perseus soyundan doğan ilk çocuk Eurystheus Tiryns, Mykene ve Argolis bölgesine kral olur ve Herakles'i buyruğu altına alarak, onu Herakles'in on iki görevi denen bir sürü güç işler başarmaya zorlar. Herakles büyük kahramanlıklarını hep Eurystheus'un emriyle ve Eurystheus'un çıkarlarına yapar. Onu kıskanan aman vermez kral Herakles'e eziyet etmekten hoşlanmaktadır. Herakles öldükten sonra, Eurystheus onun soyunu Mykene'den kovar. Hyllus liderliğindeki birçok Heraklesoğullarını Atina'ya kaçmaya çalışırken öldürür. Bir süre sonra Heraklesoğullarının savaş ortağı olan Atina'ya karşı sefere çıkar, ama Ioalos tarafından öldürülür. Zalim kralın kafası Alkmene'ye getirilince, gözlerini oyar. Yaygın inanışa göre öldükten sonra kafasının buruş buruş olmuş ördek yavrusunun kafasına benzemiştir. Dale Horvath Dale, ya da TV dizisinde bilindiği ismiyle Dale Horvath, "The Walking Dead" isimli çizgi romanda yer alan bir kurgusal karakterdir ve çizgi romanın aynı adlı Amerikan TV dizisinde Jeffrey DeMunn tarafından canlandırılmıştır. Karakterin, dizinin ikinci sezonundaki ölümü, çizgi romandakinden oldukça farklıdır zira Dale, çizgi romanda çok daha uzun süre hayatta kalmayı başarmıştır. Hem TV dizisinde hem de çizgi romanda, karakter, hayatta kalmayı başaran gruptakiler arasında en akıllı ve gruptakilerin moral merkezi olarak resmedilmiştir. Dale (balıkçı şapkası takar) bir araba satıcısı olarak çalışmıştır. Her ne kadar çok yetenek gerektirmeyen bir meslek olsa da Dale, mesleğinden memnundur. 20 yıldan fazla bir süre Erma isimli bir kadınla tatminkâr bir evlilik sürdürmüştür. Çift, emekli olduktan sonra Dale'in yeni satın aldığı karavanında dünyayı dolaşmaya çıkmıştır. Zombi kıyametinin koptuğu ilk anlarda Dale'in eşi kansere yenik düşmüştür ve Dale, bundan Andrea'ya bahseder. Dale, ilk kez, Atlanta'nın kırsal kesiminde Lori ve Carl Grimes'ın kaldığı kampta görüntülenir. Kamptaki herkes, artık Dale'in karavanını kullanmaktadır. Dale, ilk başlarda halinden memnundur ancak Rick'e, Shane'den şüphelendiğini ve Lori ile Shane arasında bir şeylerin döndüğünden şüphelendiğini söyler ancak Rick, onun bu uyarısını dikkate almaz ve onun batıl inançlara sahip olduğunu düşünür. Daha sonra Dale, Donna'yı, ona saldıran bir aylaktan kurtarır ve zombilerin kafası tümüyle kesilse bile onların tümüyle ölmediğini ortaya çıkarır. Daha sonra bir akşam yemeği sırasında Dale, Atlanta'da güvenli bir yer aramaya gittiği sırada Andrea ve Amy adındaki kız kardeşler ile tanışmasını anlatır. Tam o sırada, kampa bir grup zombi saldırır ve bu saldırı sırasında Amy ölür. Andrea, kız kardeşi için yas tutmaktadır ve Dale ona destek olmaya çalışır. Shane'in ölümünün ardından Dale, o zamana kadar Shane'de bir şeylerin ters gittiğini bildiğini söyler ve Rick gelmeden önce başka bir yere taşınmayı isteyen birkaç kişiden biri olduğunu söyler. Shane, Dale'in bu isteğini reddetmiştir ve Dale, Shane bir "kanun adamı" olduğu için onun bu itirazına karşı gelmemiştir. Shane'i gömdükten sonra hayatta kalanlar, Dale'in karavanına biner ve Atlanta'dan ayrılarak kendilerine daha güvenli bir yer bulmak için yola koyulurlar. Yolda, yolu tıkayan arabalarını yolun kenarına çekerek Dale'in karavanının geçebilmesine yardımcı olmaya çalışan Tyreese ve ailesi ile tanışırlar. Bir sonraki gece, Lori, kamptakilere hamile olduğundan bahseder ve bu haber, Dale'in, çocuğun Shane'den olduğundan şüphelenmesine yol açar ancak Rick, aynı şekilde şüphelenmesine rağmen bu şekilde düşünmek istemez ve Dale'i susturur. Bundan sonra grup, güvenli gibi görünen bir eve ulaşır ve geceyi orada geçirirler. O gece, Donna, Dale ile Andrea'yı sevişirken görür. Grup, Otis kazara Carl'ı vurana kadar yola devam ederler ancak vurulma olayından sonra Hershel'in çiftliğine giderler ve artık oradan ayrılmak zorunda olmayacakları izlenimine kapılırlar. Orada kalırken Dale, Andrea'ya, karısının ölümünü kabullendiğini ve artık hayatının geri kalan kısmını Andrea'ya adayacağını söyler. Grup çiftlik evinden ayrılmak zorunda kaldıktan sonra bir hapishaneye ulaşır. Grup, hapishaneyi güvence altına aldıktan sonra Dale, hapishanede devriye kontrolü yapmak ve hapishanenin tel örgülerini tamir etmek gibi çeşitli görevlerle görevlendirilir. Dale, yaşlılığı sebebiyle Andrea'nın kendisini sevmeyeceğini düşünür ancak Andrea ona daima kendisiyle birlikte olacağı konusunda güvence verir. Dale, Andrea ve Rick'in aldığı bazı yaraları iyileştirir ve Andrea'ya ne kadar yaralı olursa olsun güzel görünmeye devam edeceğini söyler. Daha sonra Dale, bir başkasının hapishaneyi bulup onlardan geri alacağından endişelenmeye başlar ve bu sebeple hapishaneden ayrılıp ayrılmamaları gerektiğini sorgular. Andrea, nereye giderlerse gitsinler Dale ile birlikte olmaya devam edeceğini söyler. Dale, o güne kadar giydiği kampçı kıyafetini, hapishanedeki diğerleri gibi mahkûm kıyafeti ile değiştirir ve Rick'e, hapishanedeki hücreleri aramada yardımcı olmaya başlar. Rick ve Dale, daha sonra hapishanenin jeneratörüne ulaşır. Dale daha sonra, babaları komadayken Allen'ın çocukları Ben ve Billy ile ilgilenmeye başlar. Grupta işler ters gitmeye başlayınca Dale, Tyreese ve Hershel ile birlikte bir liderlik konseyi kurar. Konsey, Rick'in kötü liderliği gerekçesiyle Rick'in liderliğini elinden alır. Dale ve Andrea bir süre sonra Donna ve Allen'ın öksüz çocukları Billy ve Ben'in sorumluluklarını üstüne alır. Bir süre sonra Lori'nin doğum sancıları başlar. Jeneratörü çalışmaya devam ettirmek için Dale ve Billy, araba parkına benzin almaya gider. Bu sırada Dale, bir zombi tarafından ısırılır ancak hapishaneden onu kurtarmaya gelen kişiler tarafından kıl payı kurtarılır. Grup, onu derhal hapishaneye geri getirir ve virüsün yayılmasını engellemek için Dale'in bacağını keser ve Dale'in bir zombiye dönüşmesinin önüne geçilmiş olur. Hapishanede işler yeniden yoluna girmektedir ve Dale, Andrea'nın, kendisinden daha genç olan ve sağ ayağını kullanabilmesinden ötürü Tyreese'den hoşlanmaya başladığını düşünür. Tyreese ve Andrea, Dale'in kesik bacağının yerine ahşap bir sopa yerleştirir. Dale, Tyreese'den kendisini Andrea ile yalnız bırakmasını ister ve bunun üzerine Andrea, Dale'i daima seveceğini söyler. Aynı gün ilerleyen saatlerde Vali ve Woodbury sakinleri hapishaneye saldırır. Dale ve Andrea, ne olursa olsun ikizleri koruyacaklarına yemin eder. Saldırı sırasında Dale, yaralı Andrea ile ilgilenir ve onu, Billy ve Ben'i korumak adına Glenn ve Maggie ile geçici bir süreliğine hapishaneden uzaklaştırır. Dale, Andrea, Maggie, Glenn, Sophia ve ikizler, Hershel'in çiftliğine yerleşirler. Dale, hayatının geri kalanını orada huzur içinde geçirmeyi planlamaktadır. Dale'in Rick'e olan güvensizliği had safhaya ulaşmıştır. Abraham, Rosita ve Eugene isimli üç yabancının gelişi Dale'i, Washington, DC.'ye ulaşmaya yeltendirir ancak Ben, Billy'i öldürdüğünde ve Carl, Ben'i vurduğunda olaylar yeniden sarpa sarar. Acısından dikkati dağılan Dale, bir zombi saldırısı sırasında kontrolünü kaybeder ve ısırılır. Andrea'nın daha fazla acı çekmesini engellemek adına ısırık izini gizleyen Dale, o gece karavandan ayrılarak ormana doğru giderek kayıplara karışır. Dale, ormanda gizemli Avcıların saldırısına uğrar. Dale uyandığında, Chris kendisini tanıtır ve Dale'e onu parça parça yemeye başladıklarını söyler. Ancak bu durumda son gülen Dale olacaktır, zira Dale, halihazırda aylakların virüsünü kapmıştır ve bu hastalığı avcılara bulaştırmayı ummaktadır. Duyduklarına sinirlenen avcılar, Dale'i döverler ve kusarak içlerindeki virüsü vücutlarından atmaya çalışırlar. Avcılar daha sonra Dale'in kendinden geçmiş bedenini Gabriel'in kilisesinde bırakarak onu bir yem olarak kullanmayı hedeflerler. Dale, hayatta kalmayı başaran diğerleri tarafından kiliseye taşınır ve bir yatağa yatırılır. Yatağında ölmek üzere olan Dale, ısırığını neden Andrea'dan sakladığını açıklar ve Rick ile arasını düzeltir. Dale, grubun verdiği kayıplar için Rick'i suçlamanın kolay olduğunu ancak bu mantıkla hayatta kalanların da hayatta kalmayı başardıkları için Rick'i suçlamaları gerektiğini söyler. O gece, Dale hayatını kaybeder ve Andrea onu başından vurarak Dale'in yeniden bir aylak olarak canlanmasının önüne geçer. Grup daha sonra Dale'in cesedini kilisenin önüne gömerken Rick, Dale'in belki de gruptaki en güçlü eleman olduğunu ve insanlığını sonuna kadar korumayı başardığını düşünür. Dale'in ölümü Andrea üzerinde derin etkiler bırakır. Andrea, Dale'in anısına sık sık onun balıkçı şapkasını takar. Andrea'nın tuttuğu yas, bir süre sonra Dale'in şapkası ile konuşmasına ve onunla öteki tarafta yeniden buluşabilmeyi ummasına yol açar. Ancak bir süre sonra Andrea, bunun gerçekleşmeyeceğini fark eder ve tutmaya devam ettiği yası, kendisini bir süre sonra Rick'in kollarına bırakır. Dale (sürekli bir balıkçı şapkası takarken görüntülenir), emekliliğini karısı Irma ile birlikte karavanlarında ülkeyi gezerek geçirmeyi planlamaktadır ancak karısı bunu gerçekleştiremeden hayatını kaybeder. Kendi başına seyahat eden Dale, zombi salgını sırasında Andrea ve Amy ile karşılaşır ve onları yanına alır. Zaman geçtikçe Andrea ve Amy ile yakınlaşan Dale'in kurduğu bu arkadaşlık, onun Irma'nın ölümünü unutmasına yardımcı olur. Birinci sezon boyunca Dale, kendi kendine yetebilen bir adam portresi çizerken, gruptaki dinamiklerin değişmesini dikkatle izlemektedir. Dale ayrıca gruba pek çok farklı alanda yardımcı olarak onların içinde bulunduğu durumu iyileştirmeye çalışır. Dale ilk olarak dizinin "Days Gone Bye" isimli bölümünde belirir. Bu bölümde Dale, Amy ile birlikte Atlanta'nın kırsal kesimindeki bir kampta görünür ve grup, Rick'in telsiziyle yaptığı çağrıları duyar. "Guts" isimli bölümde Dale, kampı karavanının çatısında gözetleme yaparak korur ve Lori yemek ararken Carl'a gözkulak olur. Dale daha sonra T-Dog'un Atlanta'daki grubun geri kalanı hakkında yaptığı telsiz çağrısını duyar. "Tell it to the Frogs" isimli bölümde Dale, kampa geri dönmeyi başaran Rick ve diğerleri ile tanışır ve Glenn'e çaldığı bir arabanın parçalarını sökmesinde yardımcı olur. "Vatos" isimli bölümde Dale gezinirken Jim'in açıklanamayacak bir şekilde çukurlar kazmaya başladığını görür ve Shane, Lori ve diğerlerini çağırarak onunla konuşmasını ister. Jim o çukurları neden kazdığını açıklayamaz ancak onları sadece gördüğü bir rüya sebebiyle kazdığını söyler. Daha sonra kamp aylakların saldırısına uğrar ve Amy, kamptaki diğer bazıları ile birlikte öldürülür. Jim daha sonra rüyasını ve çukurları neden kazdığını hatırlar: Ölüleri gömmek için. "Wildfire" isimli bölümde, Daryl ve Dale, Jim'in bir aylak tarafından ısırıldığını gördükten sonra onu öldürmek ister ancak Rick onları durdurur. Dale, kardeşinin ölümünden sonra yas tutan Andrea'yı rahatlatmak amacıyla ona ve kardeşine bakmaktan ne kadar büyük bir zevk duyduğunu söyler. Dale daha sonra Shane'in Lori'ye olan sevgisinden ötürü Rick'i öldürme girişimine tanıklık eder ancak bundan gruptaki diğerlerine bahsetmez. Grup daha sonra HKM'ye doğru yola koyulur ve yolda Dale'in karavanı bozulduğunda, Jim kendi isteğiyle gruptan ayrılır. "TS-19" isimli bölümde grup, HKM binasını güvenli bulurlar ancak daha sonra binanın enerjisinin tükendiğinde kendisini yok edecek şekilde tasarlandığını öğrenirler. Dale, Andrea'nın HKM'den ayrılmayı reddetmesi üzerine Andrea ile birlikte HKM'de kalıp ölmeye razıdır ancak daha sonra Andrea, her ikisinin de hayatını kurtarmak için orada kalmaktan vazgeçer ve ikili binadan kurtulmayı son anda başarır. İkinci sezonun "What Lies Ahead" isimli ilk bölümünde Dale, Andrea'nın kendisini öldürme girişiminden sonra onun iyiliğinden endişe etmektedir ve bu sebeple ona silahını geri vermez. Aynı zamanda Carol'ın kayıp kızı Sophia'nın arama çalışmalarına da son derecede önem verir zira bu durum, dizide, Dale'in gruba karavanının bozulduğu hakkında yalan söyleyerek grubun Sophia'yı aramaya daha çok zaman ayırmasına teşvik etmesi ile gösterilir. "Bloodletting" isimli bölümde Dale, T-Dog'un bir kan enfeksiyonuna yakalandığına inanmaktadır ve onun için antibiyotik aramaya koyulur. Daryl bir süre sonra kardeşi Merle'nin uyuşturucu çantasında yer alan antibiyotikleri ona getirir. "Save the Last One" isimli bölümde Andrea, Dale'e, kendisinin artık intihar eğiliminde olmadığını kanıtlar ve bunun üzerine Dale, ona silahını geri verir. "Cherokee Rose" isimli bölümde Dale ve grubun geri kalanı Hershel'in çiftliğine ulaşır ve grup orada bir kamp kurar. Dale, bir su kuyusuna düşmüş aylağı kurtarmak için gruba yardımcı olur ancak işler planlandığı gibi gitmez. "Chupacabra" isimli bölümde Andrea, Daryl'i bir aylakla karıştırır ve Dale'in uyarılarına rağmen onu silahıyla vurur. "Secrets" isimli bölümde Dale'in Shane'e duyduğu güvensizlik, Shane'in gün geçtikçe artan pervasız davranışları ve gruptaki diğerlerinin (muhtemelen özellikle Andrea'nın) üzerindeki tehlikeli etkiden dolayı artar. Dale, Shane ile bir tartışmaya girer ancak Shane, Dale'i tehdit eder. "Pretty Much Dead Already" isimli bölümde Dale, grubun silahlarını saklamaya çalışır ancak Shane onu bataklıkta yakalayarak Dale'in Shane'i silahıyla vuracağı blöfüne rağmen Shane, silahları geri almayı başarır. Çiftliğe silahlarla birlikte geri dönen Shane, Hershel'in aylakları sakladığı samanlığın kapılarını açar ve gruptaki diğerleri ile birlikte samanlıktan çıkan aylakları birer birer öldürür. "Nebraska" isimli bölümde Dale, Shane'i izlemeye devam etmektedir ve Lori'yi, Shane'in Otis'i öldürmüş olabileceği konusunda uyarır. "Triggerfinger" isimli bölümde Dale, Andrea'ya, Shane'in tehlikeli biri olduğunu düşündüğünü söyler ancak Andrea ona inanmaz. "Judge, Jury, Executioner" isimli bölümde Dale, dışarıdan getirilen birisinin kaderine karar vermeye çalışırken Shane ile arasındaki sorunları bir kenara bırakır. Ne kadar uğraşırsa uğraşsın, grubun bu yeni gelen kişiyi öldürmek istemesinin önüne geçemez ve grubun "en güçlü olan ayakta kalır" düşüncesinden tiksinir. Dale o gece çiftlik civarında yürüyüşe çıkar ve bir aylağın saldırısına uğrar. Çok derin bir yara alan Dale'in hayatı Daryl'in başına sıktığı bir kurşunla sona erer ve görünüşe göre Dale, Daryl'in bu kararını destekler niteliktedir zira Daryl kendisine doğru silahını doğrulturken Dale başını Daryl'a doğru uzatır. (Wildfire isimli bölümde Dale, Rick'in "Biz yaşayanları öldürmeyiz" sözünün aksine, Daryl'in, daha önce bir aylak tarafından ısırılmış ancak henüz ölmemiş olan Amy ve Jim'in hayatlarına son vermesi kararını desteklemişti.) Jeffrey DeMunn, "The Walking Dead" dizisinin birinci bölümünde Dale karakteri ile diziye katılır. DeMunn, dizinin oyuncu kadrosuna seçilene kadar Frank Darabont'un neredeyse tüm filmlerinde yer almıştır. "The A.V. Club" yazarı Leonard Pierce, "Guts" incelemesinde Dale'in karavanının grubun aktivitelerinin merkezinde olduğuna dikkat çekmiştir. Pierce, "Tell it to the Frogs" incelemesinde, kampta olanlar hakkında "grubun sinirleri çok gerginken sadece Dale dirayetini korumayı başarıyor. Bir ateşin kıvılcımı gibi önemsiz şeyler kimsenin birbirine sesini yükseltmemesine rağmen sözlerinin ardında cinayet arzusu yattığı hissediliyor." yorumunda bulunmuştur. "The Grand Rapids Press" yazarı John Serba'nın "Vatos" incelemesinde Serba, Dale'in kamp ateşi çevresinde yaptığı, Faulkner'i yorumlayarak kendisinin zamanı takip ettiği konusunda "etkili konuşmanın" bölümün en akılda kalan sahnelerinden biri olduğuna dikkat çekmiştir. "Wildfire" incelemesinde Leonard Pierce, Dale'in Shane'e silahını doğrulttuğu sahne hakkında "Dale bunun ne kadarını gördü ve bu sebeple Shane'e olan güvenini ne kadar kaybetti, bu soruların cevabı halen bilinmiyor." yorumunda bulunmuştur. Pierce, birinci sezonun "TS-19" isimli final bölümü incelemesinde "Dale ile Andrea arasındaki ilişkinin derinleştiğini söyleyebilirsiniz ancak bu yakınlaşma o kadar çabuk gerçekleşti ki, sanki formalite icabı yapılmış havasını verdi" yorumunda bulunmuştur. HitFix yazarı Alan Sepinwall, Dale'in Andrea'nın kendini bırakarak intihar etmemeye ikna ettiği çalıştığı sahnede Jeffrey DeMunn ve Laurie Holden oyunculuklarını "mükemmel" bulduğunu dile getirmiştir. Ancak, Dale Andrea ile birlikte kalırken kimsenin Jacqui için çaba sarf etmediğine dikkat çekmiş, dizide zaten o güne kadar Jacqui'nin karakter gelişimine yönelik herhangi bir girişim olmamasını ve Jacqui'nin diziye sırf gruptan birisi Jenner ile birlikte ölebilsin diye dahil edildiğine inandığını belirtmiştir. Diziyi ikinci sezonundan önce terk eden Frank Darabont, ikinci sezonun ilk bölümünde Dale'in Andrea ve Amy ile nasıl tanıştığını gösteren geçmişten bir sahne ile açmayı planladığından bahsetmiştir. "The Washington Post" yazarı Hank Stuever, ikinci sezonun "What Lies Ahead" isimli açılış bölümünde, Dale'in gruba karavanın radyatörünü tamir ettiğini söylemekte acele etmeyerek grubun Sophia'yı arama çalışmalarına odaklanacaklarını düşünmesini, dizinin özünde ne olduğuna güzel bir örnek olarak şu şekilde gösterir: "dünya mahvolmuş ve her bir bölüm sanki herkesin kaçınılmaz sonunu görmezden geliyormuş gibi gösteriyor". "The A.V. Club" yazarı Zack Handlen, Dale'in karavanının bozuk olduğu hakkında söylediği yalan hakkında "mükemmeldi, zira bu kimsenin beklemediği bir şey olmasına rağmen karakterle örtüştü ve bu da Dale karakterini daha sevilebilir bir karakter haline getirdi" yorumunda bulunmuştur. Handlen, Andrea'nın Dale'in HKM'de yaptıkları hakkında tartıştığı sahne hakkında ise "her iki karakter için dopdolu bir sahneydi. Andrea halen ölmesine izin verilmesi gerektiğini düşünüyor ve Dale (bu sırada muhtemelen programın en iyi karakteri) eğer mümkünse dizide kimsenin ölmesine izin vermiyor. Kimin haklı kimin haksız olduğunu bize söylemiyor ancak Andrea'nın haklı çıkmasına neden olabilecek pek tez unsur sunuyor. Bu tezler programın ilerleyen bölümlerinde pek çok karakterinde başını ağrıtacak: Bu cehennemde artık hayatta kalmaya değer mi?" "The Atlantic" yazarı Scott Meslow'un "Bloodletting" incelemesinde Meslow, Andrea ve Dale arasında Dale'in Andrea'nın kendisini öldürme kararına saygı göstermemiş olması üzerine tekrar tekrar yaptıkları kavganın artık rahatsız edici hale geldiğini şu sözlerle dile getiriyor: "İki karakter durmadan kavga etti ve sürekli aynı şeyleri söyledi—"Ben senin hayatını kurtardım"a karşı "bu benim kararımdı"— dört ya da beş farklı şekilde yansıttılar." "The Daily Telegraph" yazarı Catherine Gee, Hershel'in diziye katılmasını olumlu buldu ve bu konu hakkında "zeki ve yaşlı delikanlı Hershel'in (veteriner), halihazırda dizide varolan zeki ve yaşlı delikanlı Dale'e rakip olarak katılmasını olumlu buluyorum." açıklamasında bulundu. "The Baltimore Sun" gazeteci yazarı Andrew Conrad, "Save the Last One" incelemesinde ve Dale ile Andrea arasındaki ilişki hakında "otoriter bir babanın soğuk kızı ile arasındaki ilişki" yorumunda bulunmuştur. "Cherokee Rose" isimli bölümün incelemesinde Conrad, "en iyi kucaklaşma"nın Rick ile Dale'in yeniden bir araya geldiğinde ortaya çıktığı yorumunda bulunmuştur. "Entertainment Weekly" yazarı Darren Franich, Dale'in su çukurundaki zombinin, virüsün içme suyuna bulaşmadan çıkarılması için gösterdiği çabayı gereksiz bularak "Şişmiş, iltihaplı bir zombinin birkaç aydır içinde bulunduğu su kuyusunu halihazırda enfekte etmemiş olmasını anlamıyorum, ama sanırım suyu kaynatarak virüsü sudan temizleyebilirsiniz." açıklamasında bulunmuştur. Shane'in "Secrets" isimli bölümde muhtemelen iki aşk üçgeni arasında kalmış olması hakkında Robert Kirkman, "Dale ile Andrea arasındaki ilişki, çizgi roman serisindekinin aksine henüz patlak vermiş değil. Ancak aralarında bir şeylerin olduğu kesin. Eğer aranızda bir ilişki varsa, Shane bunu mahvetmek isteyecektir." açıklamasında bulunmuştur. Eleştirmenler, Shane ile Andrea arasındaki ilişkinin yanı sıra Dale'in Shane ile olan atışmasının yer aldığı sahneyi olumlu karşıladılar. "The Atlantic" yazarı Scott Meslow, Andrea ila Dale çiftinin ilişkisini pek muhtemel bulmasa da, bu konu hakkında "Kıyamet sonrası arada bir gerçekleşen randevulaşma hakkında söylenecek bir şey var. Andrea ve Dale arasında kesinlikle bir şeyler dönüyor." yorumunda bulunmuştur. Meslow, Shane ile Andrea arasındaki randevulaşmayı örtbas etmek için Dale ile Andrea arasındaki yakınlaşmanın gösterildiğini savunmuş, daha önce Shane ile Andrea arasındaki yakınlaşmanın bir yere varmayacağını da öngörmüştü. Cinema Blend için yazan Nick Venable, "Dale'in, herkesin işine burnunu sokan zeki ve yaşlı delikanlı olması dışında herhangi bir karakter özelliğine sahip olmayışı, bana göre onun bir sonraki adımını önceden tahmin edilemez kılıyor ve bu durum, onu, Shane'in son derecede vahşi bencilliği kadar ilginç kılabilir." yorumunda bulunmuştur. Digital Spy yazarı Morgan Jeffrey, Shane'in halen ilginç bir karakter olmaya devam ettiğini belirterek, onun hakkında "Onu yeniden sevmeye daha henüz başladığımız anda Shane Otis'i gözünü kırpmadan öldürdü. Ve bu durum daha da devam edecekmiş gibi görünüyor. Shane, zavallı Dale'i tehdit etmeye ve düşüncesiz Andrea ile kaçamak yapmaya devam ediyor." açıklamasında bulundu. Robert Kirkman, Dale'in "Pretty Much Dead Already" isimli bölümde tüm silahları saklama planının berbat bir plan olduğu yönündeki olumsuz eleştirilere cevaben: "Kimse mükemmel değildir. İnsanların hata yapabileceğini dünyaya gösterebilmek çok önemlidir. Dale bunu yaparken tümüyle iyi niyetliydi ve çok daha kötü sonuçlanabilecek olayların önüne geçmek istedi. Ama bu pek akıllıca değildi." Kirkman'ın Dale ile Andrea arasındaki ilişki hakkında da söyleyecekleri vardı: " Bu çok incelikli bir ilişki ve gelecek bölümlerde de bu ilişki üzerinde çalışmaya devam edeceğiz. Andrea'ya karşı babacan bir tavrı var ancak kimi zaman Andrea'ya karşı baskıcı bir hal alabiliyor ve onun bu tutumu, Andrea'yı kendisinden uzaklaştırdı. Andrea da Dale'in yaşadıklarını ve onun verdiği kararları neyin etkileyip etkilemediğini de anlamak zorunda." "The A.V. Club" yazarı Zack Handlen, Dale ile Shane arasındaki atışmanın, bölümün sonunu daha heyecanlı bir hale getirmek için yazarlar tarafından diziye eklendiğini düşündüğünü belirtmiştir. "New York" yazarı Starlee Kine "Dale, Shane'e 'Bunların bizi güvende tutacağını düşünüyor musun?' diye sorarken ne düşünüyordu? Sanki Dale annesinin sakladığı sigaralarını bulmuş da onun iyiliği için ondan sigaraları gizliyor." HitFix yazarı Alan Sepinwall, bu konu hakkında "Silahları saklamanın kimseye bir yararı olmayacaktı. Bu durumda Shane'in kendisini takip etmiş olduğu için şanslı." yorumunda bulunmuştur. "Time" yazarı Nate Rawlings "Dale, zeki ve yaşlı bir delikanlı olmaktan çıkıp herkesin işine burnunu sokan biri haline geldi. Shane ise silahları geri istediğinde iki ayağı bir pabuca girdi." yorumunda bulunmuştur. "Los Angeles Times" "eğer Shane'i vurmuş olsaydı, çiftlikteki katliamın da muhtemelen önüne geçmiş olurdu." yorumunda bulundu. "The Grand Rapids Press" yazarı John Serba, Dale ile Shane arasındaki gerginliğin gereksiz olduğunu düşündüğünü belirtti. Digital Spy yazarı Morgan Jeffrey, Bernthal'ın "Nebraska" isimli bölümdeki performansını beğendiğini belirtirken MTV'den Josh Wigler, DeMunn ile birlikte olduğu sahneyi kutladı. Wigler, konu ile ilgili olarak "Jon Bernthal ve Jeffrey DeMunn, muhtemelen "The Walking Dead" dizisindeki en iyi oyuncular. İkilinin arasındaki giderek yükselen gerginlik, son birkaç bölümün en iyi sahneleri. 'Nebraska'nın da bundan bir farkı yoktu." yorumunda bulundu. "The A.V. Club" yazarı Zack Handlen "Triggerfinger" incelemesinde "Dale bir süredir iyi gidiyordu, ancak şimdi Shane'i gruptan atmaya çalışıyor ve yapabileceği tek şey bu." açıklamasında bulundu. "Judge, Jury, Executioner" isimli bölüm, bir aylak tarafından saldırıya uğrayan Dale'in ölümüne sahne oluyor. Yazar Robert Kirkman Dale'in insanlığı ve ahlakı resmeden bir karakter olduğunu düşündüğü için, "Judge, Jury, Executioner" isimli bölümün büyük bir kısmı grupta giderek azalan ahlâki değerlere odaklanıyor. Kirkman, Dale'in ölümünün çok önemli olduğunu söyleyerek "The Walking Dead" dizisinin gelecek bölümleri için bir dönüm noktası olduğuna işaret etti. "Dale karakteri dizi için çok büyük bir önem ifade ediyordu. Grubun ahlâki değerlerini yönlendiriyordu. Dale, herkesten daha çok, gruptakilere yeni dünyanın şekillenmesinde oynadıkları rolü hatırlatıyor ve onların yaptıklarını takip ediyordu. Onun kaybı, gruptakiler için çok şey ifade edecek ve dizinin ilerleyen bölümlerinin daha karanlık bir hal almasına yol açacak." Kirkman, DeMunn'ın oyuncu ekibinden çıkarılmasını da zor bulduğunu belirterek, konu ile ilgili olarak "Jeffrey DeMunn'ın gittiğini görmek bizi gerçekten üzdü. Özellikle son iki sezondur bize çok şey verdi. Onunla çalışmak ve onu tanımak mükemmeldi. Onu kesinlikle özleyeceğiz." yorumunda bulundu. Televizyon dizisinin aksine Dale, çizgi roman serisinde en uzun süre yaşayan karakterlerden biriydi. Çizgi roman serisinde Dale, Andrea ile cinsel bir ilişki içerisindeydi. Kirman, Dale'in televizyondaki karakterini çizgi romandakinden ayırmanın yazarlar için gerekli olduğunu ileri sürdü: "Daha önce pek çok kez dizinin çizgi roman ile arasındaki farklılıktan duyduğum memnuniyeti dile getirdim. Dale ile Andrea arasındaki ilişki gibi daha pek çok hikayeyi televizyon dizisine dahil etmeyeceğiz. Eğer hikayenin o kısmını gerçekten öğrenmek istiyorsanız, çizgi romanı okuyabilirsiniz ve ben bunu kesinlikle tavsiye ediyorum. Dizi daima farklı olmaya devam edecek ve Dale'i öldürme kararı, kolay alınmış bir karar değildi." Dale'in ölümü eleştirmenler tarafından olumlu karşılandı. Eleştirmenler, Dale'in öldüğü sahneyi dehşet verici ve duygusal buldu. "The Atlantic" yazarı Scott Meslow, bu ölüm yüzünden "The Walking Dead" dizisinin artık daha karanlık ve şeytani bir düşünceye sahip olduğunu söyledi. Meslow, "Genel olarak bakıldığında Dale'in ölümü, dizideki genel ahlâki değerlerin de ölümünü simgeliyor ve diziyi daha cani ve daha karanlık bir hale getiriyor. Dale, hayatta kalmayı başaran diğerlerinin aksine, hayatta olduğu süre boyunca insanlığını korumayı başardı ve öldükten sonra bile ahlâksız ve insanlık dışı biri olarak geri gelmeyi kabul etmedi. Daha iyiye gitmesi mümkün olmayan bir dünyada Dale'in ölümü, işlerin daha da kötüye gideceğinin bir kanıtı." olduğu iddiasında bulundu. "Los Angeles Times" yazarı Gina McIntyre, benzer görüşlere sahipti: "Dale'in çektiği acılara son vermek için onu öldürme sorumluluğu Daryl'e kaldı ki bu gerçekten çok kötü bir sorumluluk. Sürekli olarak neyin doğru olduğu konusunda diğerlerini uyaran Dale olmadan, zombilerin istila ettiği bu dünyanın geleceğinden korkuyorum." Zack Handlen ve "Calgary Herald" yazarı Kimberly Potts, Dale'in öldüğü sahnenin dizinin en şaşırtıcı sahnelerinden birisi olduğu görüşündeydi. Wetpaint yazarı Molly Friedman ise, bu muhteşem saldırıya perçinlendiğini ve grubun geri kalanı arkadaşların yavaş ve acı içindeki ölümlerini izlerken kendisinin bu sahneyi büyük bir üzüntüyle izlediğini söyledi. Handlen, Dale'in ölüm sahnesi ile ilgili olarak: "Son derecede şaşırtıcı bir sahneydi, özellikle de sahnedeki vahşet ve Dale'in o sırada yüzünün aldığı şekil inanılmazdı. Dizinin ihtiyacı olan sahneler de bu. Dizide son zamanlarda kimse panik halinde değil." "Newsday" yazarı Verne Gay, sahneyi "vahşi" olarak tanımladı ve DeMunn'ın dizideki varlığının olmayışının ilerleyen bölümlerde daha da hissedileceğini söyledi. Ancak io9 yazarı Cyriaque, dizinin yazarlarının Dale'i daha saygıdeğer bir biçimde diziden çıkarmaları gerektiğine inandığını belirtti. "Time" yazarı Nate Rawlings, bir aylağın Dale'in ölümüyle sonuçlanan saldırısının, bu sahnenin yer aldığı bölümün adı Judge, Jury, Executioner () ile doğrudan bir ilişkisi olduğunu, zira zombinin Dale'in karnını feci bir şekilde yararak iç organlarını dışarı çıkardığı sahnede izleyicilere zombilerin hem birer yargıç, hem birer jüri hem de özellikle bu sahnede cellatların en canisi olduğu hatırlatıldığına vurgu yaptı. Her ne kadar Dale'in ölümüne şaşırığını belirtse de IGN yazarı Eric Goldman, bölümün başlarında Dale'in karakter gelişiminin tiksindirici olduğu görüşündeydi. Handlen, Carl Grimes'ın karakter gelişiminin daha istikrarlı olduğu görüşündeydi ve bölümdeki benzer gelişimler hakkında "Carl'ı bölümün hikayesini tamamlamak için kullanmanın ve onu Dale'in ölümünden kısmen sorumlu tutmanın memnuniyet verici bir düzeni var ve bu, Rick ve grubun verdiği kararların olası sonuçları hakkında en ufak bir fikirlerinin olmadığını da bize gösteriyor" yorumunda bulundu. "Paste" dergisi yazarı Josh Jackson, Carl'ın Dale'in ölümüne verdiği tepki hakkında, dizinin giderek daha karanlık bir hal almasına rağmen Carl'ın halen bir çocuk olduğunu fark ettiğini gösterdiği yorumunda bulundu. Beşiktaş (basketbol takımı) 2014-15 sezonu Beşiktaş Erkek Basketbol Takımı 2014-15 sezonu, Beşiktaş 2014-15 sezonunda Türkiye Basketbol Ligi, Türkiye Kupası ve EuroCup'ta mücadele eetmektedir. Yapılan sponsorluk anlaşması nedeniyle Beşiktaş İntegral Forex Erkek Basketbol Takımı adıyla mücadelesini sürdürmektedir. Kaynak: Kaynak: Beşiktaş İntegral Forex takımı ULEB Kupası'nda normal sezonu D Grubu'nda mücadele etti. 2. Tur'da Beşiktaş İntegral Forex takımı M Grubu'nda mücadele etti. Arif Ã–zdemir Arif Hikmet Özdemir, (d. 1885, Bitlis) - (ö. 17 Kasım 1948), Türk siyasetçi. Askerî Rüştiye mezunudur. Bitlis Merkezi Polis Memurluğu, Komiser Yardımcılığı, Bitlis Polis Müdür Vekilliği, Bitlis Belediye Başkanlığı, İl Genel Meclis ve Daimî Encümen Üyeliği, TBMM I. ve VIII. Dönem Bitlis Milletvekilliği yapmıştır. Harp ve İstiklal Madalyaları sahibidir. Evli ve iki çocuk babasıdır. Nearktik bÃ¶lge Nearktik bölge, Grönland, Kuzey Amerika ve Meksika'nın kuzey bölgelerini kapsayan bölgedir. Kuzey Amerika'da Yengeç dönencesinin kuzeyi, Newfoundland, Arktik kutup adaları, Grönland bu alana dahildir. Palearktik ve Nearktik bölgeleri Bering boğazı aracılığı ile tür geçişi sağlayarak birbirlerine benzer özellikler gösterirler. Bu nedenle bazı araştırmacılar tarafından Holarktik bölge olarak tek parça kabul edilmektedir. Palearktik bölge dött alt bölgeye ayrılır: Palearktikte bulunan ayılar, buz tilkisi, bizonlar bulunmasının yanında buraya özgü türler de bulunur: Dağ kedisi, çayır faresi, keseli ayı, hint kertenkelesi, mavi kestanekargası, çitkuşu. Ayrıca ren geyiği, sığın, Amerika antilobu, Kanada geyiği, çayır kurdu, buzul ayısı, bozayı, puma, kokarca, Amerikan tavşanı, kuzey rakunu, buzul foku, Kaliforniya denizaslanı, deniz samuru bölgenin diğer türleridir. Misk öküzü Grönland’a uyum sağlamış bir türdür. Sürüngen çeşitlerinden; Misissippi timsahı, elmas çıngıraklı yılan önemlidir. Kuşlardan; Kanada ördeği, papağan dalgıç kuşu, buz ördeği dikkat çeker. Hüseyin Hüsnü Orakçıoğlu Hüseyin Hüsnü Orakçıoğlu, (d. 1887, Bitlis) - (ö. 21 Kasım 1947), Türk siyasetçi. Mülki ve Askerî Rüştiye mezunudur. Bitlis İdare Heyeti Başkâtipliği, Huyut Bucağı Müdürlüğü, Yumurtalık, Kızılcahamam, Göksü, Elbistan Kaymakamlığı, TBMM I. Dönem Bitlis Milletvekilliği, Divân-ı Riyâset Kâtipliği yapmıştır. Saadet Hanımla Evli ve Ulviye, Adnan, İrfan ve Sevim adlarında dört çocuk babasıdır. Jonathan Hill Jonathan Hopkin Hill, "Baron Hill of Oareford" (d. 24 Temmuz 1960, Londra, Birleşik Krallık), İngiltere Muhafazakâr Partisi'nden bir politikacı. 2014 yılından Britanyalı Avrupa Komiseri olmuştur. İkinci Libya İç Savaşı Libya İkinci İç Savaşı, Libya topraklarının ve petrolünün kontrolünü isteyen rakip gruplar arasında devam eden bir çatışmadır. Başlangıçtaki çatışma; ve Şafak Yolculuğu Operasyonu ve başarısız askeri darbeden sonra kurulan başkent Trablus'taki "Ulusal Kurtuluş Hükümeti" olarak da adlandırılan Genel Ulusal Kongresi (GNC) hükûmeti ile çoğunlukla "Tobruk hükümeti" olarak da bilinen 2014 yılında tartışmalı olarak seçilen Temsilciler Meclisi hükûmeti arasındaydı. Doğu ve güney Libya'yı kontrol eden Temsilciler Meclisi, Libya Ulusal Ordusu ve General Halife Hafter'in sadakatine sahiptir. Mısır ve BAE tarafından hava saldırıları ile desteklenmiştir. Batı Libya'da yerleşik olan ve başta Katar, Sudan ve Türkiye'den destek alarak çeşitli milislerle (çoğunlukla batıda Libya Şafak ve doğuda Libya Kalkanı) desteklenen Genel Ulusal Kongre, başlangıçta 2014 seçiminin sonuçlarını kabul etmesine karşın, Anayasa Mahkemesi'nin Libya'nın geçişi ve Temsilciler Meclisi seçimleri için yol haritasına ilişkin bir değişikliği iptal etmesi üzerine reddetti. Anayasa değişiklikleri ile ilgili tartışmalar nedeniyle, Temsilciler Meclisi Trablus'taki Genel Ulusal Kongre'den görev almayı reddetti. Batı kıyı kenti Misrata, Genel Ulusal Kongre'nin güçlü milisleri tarafından kontrol ediliyordu. Bunun yerine Temsilciler Meclisi, General Hafter kuvvetleri tarafından kontrol edilen Tobruk'a taşındı. Aralık 2015'te Şkirat'ta uzun süren görüşmelerin ardından Libya Siyasi Anlaşması imzalandı. Anlaşma, Trablus, Tobruk ve başka yerlerde Ulusal Mutabakat Hükûmeti olarak birleşmeyi kabul eden rakip siyasi kamplar arasındaki uzun süren müzakerelerin sonucuydu. 30 Mart 2016 tarihinde, Ulusal Mutabakat Hükûmeti başkanı Fayiz es-Serrac, Trablus'a geldi ve Genel Ulusal Kongre'nin muhalefetine rağmen oradan çalışmaya başladı. Ulusal Mutabakat Hükûmeti şu anda ülkedeki uluslararası kabul görmüş tek hükûmet olmasına rağmen, özellikle Hafter'in geleceği ile ilgili olarak, her iki taraf için kabul edilebilir spesifik detaylar henüz kabul edilmediğinden, yetkisi hala Temsilciler Meclisi tarafından tanınmamaktadır. Bu üç fraksiyona ek olarak, daha küçük rakip gruplar da bulunmaktadır: 2017'de Genel Ulusal Kongre'yi destekleyen ve 2017 yılında Bingazi'de yenilen Ensarü'l-Şeria liderliğindeki Bingazi Devrimciler İslamcı Şura Konseyi; Irak Şam İslam Devleti'ın (IŞİD) Libya eyaletleri; Temmuz 2015'te IŞİD'i Derne'dan çıkaran ve daha sonra 2018'de Tobruk hükûmeti tarafından Derne'da yenilen Derne'deki Mücahidler Şura Konseyi; ve bağlılıkları sıklıkla değişen birçok milis ve silahlı grup. Ulusal Mutabakat Hükûmeti ve Genel Ulusal Kongre Mayıs 2016'da IŞİD'den Sirte ve çevresindeki alanları temizlemek için ortak bir harekat başlattılar. Bu harekat, IŞİD'in daha önce Libya'da tuttuğu tüm önemli bölgelerin kontrolünü kaybetmesine neden oldu. Halife el-Gavi'e sadık kuvvetler, 2016'da Fayiz es-Serrac ve Ulusal Mutabakat Hükûmeti Başkanlık Konseyi'ne karşı bir darbe girişiminde bulundu. 30 Nisan 2020'de Hafter'e bağlı Libya Ulusal Ordusu isimli silahlı grubun sözcüsü Ahmed el-Mismari, ramazan ayı boyunca tek taraflı ateşkes ilan ettiklerini öne sürdü. Mayıs 2020'de Ulusal Mutabakat Hükümeti tarafından başlatılan Başkent Trablus'un 140 km güneybatısında yer alan Vatiyye Askeri Hava Üssü'nü Hafter güçlerinden almak için başlatılan operasyonda 2 Grad aracı ile çeşitli silahlar ve mühimmat araçlarının imha edildiği ve Vatiyye Askeri Üssü'nü korumakla görevli Hafter milislerinin komutanı Usame Emsik'in öldürüldüğü açıklandı. Sam Schulman Samuel "Sam" Schulman (10 Nisan, 1910 – 12 Haziran ,2003) Yahudi kökenli Amerikalı iş adamı'dır. Eskiden Seattle SuperSonics'in başkanlığını ve Ulusal Futbol Ligi'nde San Diego Chargers'in sahipliğini yapmıştır. 2003 yılında vefat etmiştir. Faik Seler Faik Seler, (d. 1869, Kayseri) - (ö. 20 Temmuz 1958), Türk siyasetçi. Jandarma Subay Okulu mezunudur. Kayseri İnhisârlar Merkez Müdürlüğü, Müdafaa-i Hukuk Cemiyeti Heyeti Merkeziye Üyeliği, Halkevi Başkanlığı, Meclisi Umûmî 2. Başkanlığı, Belediye Başkanlığı, TBMM VII. Dönem Kırşehir, VIII. Dönem Kayseri Milletvekilliği yapmıştır. Evli ve üç çocuk babasıdır. Åževket Turgut Şevket Turgut ya da "Torgut", (d. 1894, İstanbul) - (ö. 27 Mayıs 1968), Türk siyasetçi. İsviçre Burgdorf Teknik Elektrik ve Makine Bölümü, Zürih Yüksek Mühendis Mektebi mezunudur. Reutlingen Mensucat Araştırma Enstitüsü Mühendisliği, İktisat Vekâleti Heyeti Fenniye Mühendisliği, Sanayi-Maadin ve Sümerbank Mühendisliği, Bünyan Mensucat, Kayseri Mensucat, Feshane ve Nazilli Fabrikaları Müdürlüğü, Ergani Bakır Şirketi Müdürlüğü, Başvekâlet Umûmî Murakebe Heyeti Tetkik Müşavirliği, TBMM VII. ve VIII. Dönem Kırşehir Milletvekilliği yapmıştır. Evli ve üç çocuk babasıdır. Mehmet Budak Mehmet Budak, (d. 1945, Kaman, Kırşehir) - (ö. 16 Nisan 2002), Türk siyasetçi. Ankara İktisadi ve Ticari İlimler Akademisi Maliye ve Ekonomi Bölümü mezunudur. Millî Eğitim Bakanlığı Yayımlar ve Basılı Eğitim Malzemeleri Genel Müdürlüğü Memurluğu, Türk Yurdu, Devlet Dergileri Yazarlığı, Şeker-İş, Metal-İş, Türk Metal, Çelik-İş Sendikaları Sosyal Politika Uzmanlığı ve Müşavirliği, TBMM XVII. Dönem Kırşehir, XIX. Ankara Milletvekilliği yapmıştır. Evli ve iki çocuk babasıdır. For You (albüm) Amerikalı oyuncu ve şarkıcı Selena Gomez'in ilk derleme albümüdür. Selena Gomez'in önceden yapmış olduğu albümlerdeki parçaların yanı sıra yeni parçalarla birlikte 24 Kasım 2014'te piyasaya sürülmüştür. Albüm, Billboard 200 albüm listesinde 17 bin kopya satarak 24 numaradan giriş yaptı. Albüm, Hollywood Records etiketiyle çıkmıştır ve bu albüm Hollywood Records etiketiyle çıkacak son Selena Gomez albümdür. Albümün ilk teklisi The Heart Wants What It Wants YouTube'a konulduğu ilk günde 10 milyona yakın izleme gösterdi. Billboard Hot 100 listesinde 6 numaraya yükselen tekli, yine ilk dört günde 102 bin kez indirildi. Türkiye iTunes listesinde de 2 numara olmayı başaran şarkı Kanada'da 6 numara oldu. Ayrıca Gomez, bu şarkıyı ilk kez Amerikan Müzik Ödülleri'nde seslendirdi. Eugene V. Klein Eugene Victor Klein (29 Ocak, 1921 – 12 Mart, 1990) Yahudi kökenli Amerikalı iş adamı ve Board of Directors başkanı. Bir zamanlar NBA takımlarından Seattle SuperSonics'inde sahipliğini yapmıştır. Trashumancia Şenliği Trashumancia, İspanya'da hayvan yetiştiriciliğini teşvik etmek için düzenlenen şenlik. Şenlik, İspanya Tarım ve Gıda Bakanlığı tarafından 1994 yılından bu yana her yıl düzenlenmektedir. Şenlik kapsamında 2 bin koyun, başkent Madrid'de şehir merkezine indirilip dolaştırılmaktadır. Subaru Impreza , Subaru tarafından 1992 yılından bu yana üretilen alt orta sınıf otomobil modelidir. Impreza, Leone'nin yerini almış olup aynı zamanda Leone'nin EA serisi motorları yeni EJ serisi ile değiştirilmiştir. Günümüzde beşinci nesli üretilmektedir. Subaru Impreza, dört kapılı sedan ve beş kapılı hatchback modelleri ile üretilmiş olup 1995-2000 yılları arasında da ek olarak coupe modeli üretilmiştir. Şimdi 5. neslinde, Subaru 1992 yılından beri dört kapılı sedan ve beş kapılı varyantları sundu. Firma 1995’den 2001 yılına kadar coupe varyantını sundu ve Imprezanın tanıtımından itibaren 5 kapılı station wagon varyantını, hatchback formunda sundu. Standart modeller atmosferik dört silindirli boksör motora sahip olup yüksek performanslı WRX ile WRX STI modellerinde turboşarj uygulaması ilave edilmiştir. Impreza hem önden çekiş, hem de dört tekerlekten çekiş sistemi ile sunulmaktadır. Üçüncü jenerasyonundan itibaren bazı pazarlar bu yüksek performanslı varyantlar için Subaru WRX kısaltmasını kullanmaya başladılar. Impreza, ilk kez 1993 yılında Dünya Ralli Şampiyonası'na katılmış olup rallilerde Subaru'nun önceki araçlarından daha başarılı olmuştur. Colin McRae, Impreza ile birlikte 1995-1997 yılları arasında sürücüler ve markalar şampiyonluğunu kazanmıştır. Chah Varz bahşı Chah Varz bahşı (Farsça: بخش چاه ورز‎‎‎), İran'ın Fars Eyaleti'nde bulunan Lamerd şehristanı'nın 6 bahşından birisidir. Bahşın 2006 yılı nüfusu 7,985 kişi ve 1,565 hanedir. 1982 FA Cup Finali 1982 FA Cup Finali, 22 Mayıs 1982 ve 27 Mayıs 1982 tarihlerinde 2 maç üzerinden olmak üzere 1981-82 FA Cup şampiyonunu belirlemek için Wembley Stadyumu'nda, Tottenham Hotspur ile Queens Park Rangers takımları arasında oynanan FA Cup finalidir. Tottenham Hotspur, 1-1 biten ilk karşılaşmanın tekrar maçında Glenn Hoddle'in attığı golle rakibini 1-0 mağlup ederek, yedinci FA Cup şampiyonluğuna ulaştı. Tottenham, daha önce oynadığı 6 final müsabakasını da kazanmıştı. Ankara valileri listesi Bu maddede Türkiye'nin Ankara ilinin valilerinin bir listesi yer almaktadır. 1981 FA Cup Finali 1981 FA Cup Finali, 9 Mayıs 1981 ve 14 Mayıs 1981 tarihlerinde 2 maç üzerinden olmak üzere 1980-81 FA Cup şampiyonunu belirlemek için Wembley Stadyumu'nda, Tottenham Hotspur ile Manchester City takımları arasında oynanan FA Cup'un 100. finalidir. Final maçının ilki, 9 Mayıs 1981 tarihinde Wembley'de oynandı. City takımından Tommy Hutchison, hem rakip kaleye hem de kendi takımının koruduğu kaleye birer gol attı. Maç ekstra uzatma bölümleri sonucunda 1-1 eşitlikle sona erdi. Bu maçtan beş gün sonra 14 Mayıs 1981 tarihinde iki takım tekrar maçında karşılaştı. Tottenham Hotspur, mücadeleyi 3-2 kazanarak organizasyonda şampiyonluğa ulaştı. Tottenham Hotspur'un gollerini Ricardo Villa (2) ve Garth Crooks atarken, City'nin golleri ise Steve MacKenzie ve Kevin Reeves'tan geldi. Arif Çubukçu Arif Çubukçu, (d. 1898, Ankara) - (ö. 28 Mart 1954), Türk siyasetçi. Ortaokul mezunudur. Husûsî eğitim almıştır. Tüccarlık, Ankara Vilâyeti Umûmî Meclis Azalığı, Türkiye Büyük Millet Meclisi VII. ve VIII. Dönem Ankara Milletvekilliği, VIII. Dönem Ticaret Komisyonu Başkanlığı yapmıştır. Evli ve dört çocuk babasıdır. DoÄŸandere Talat Vasfi Ã–z Talat Vasfi Öz, (d. 1902, Mihalıççık, Eskişehir) - (ö. 18 Kasım 1982), Türk bürokrat ve siyasetçi. İstanbul Tıp Fakültesi mezunudur. Budapeşte ve Kopenhag Status Serum Enstitüleri Kliniklerinde Yüksek İhtisas yapmıştır. İntaniye ve Bakteriyoloji Uzmanıdır. Türkiye Büyük Millet Meclisi Kanunlar Kalemi Kâtipliği, Tokat Merkez Hükûmet Tabîpliği, Merkez Hıfzıssıhha Bakteriyoloji Asistanlığı ve Öğretmenliği, Bakteriyoloji Tahlil ve Kontrol Şubesi ve Serum Şubesi Uzmanlığı, Hıfzıssıhha Okulu ve Müdür Yardımcılığı, Ankara Hukuk Fakültesi Adlî Tıp Öğretim Üyeliği, Yazarlık, TBMM IX. ve X. Dönem Ankara Milletvekilliği, IX. ve X. Dönem Sağlık ve Sosyal Yardım Komisyonu Başkanlığı yapmıştır. Evli ve dört çocuk babasıdır. Akbağ Fuat ZincirkÄ±ran Mehmet Fuat Zincirkıran, (1897, İstanbul - 1 Aralık 1958), Türk bürokrat ve siyasetçi. Almanya Karlsruhe Teknik Üniversitesi İnşaat Fakültesi mezunudur. Anadolu-Bağdat Demir Yolları Toros İnşaat Mühendisliği ve Yol Dairesi Mühendis Yardımcılığı, Anadolu-Bağdat Demir Yolları Dairesi Köprüler Fen Heyeti Mühendisliği, Devlet Demiryolları ve Limanları Genel Müdürlüğü Yol ve Mebani Dairesi Mütehassıs Mühendisliği, Demir Köprüler Fen Heyeti Mütehassıs Mühendisliği ve Müdürlüğü, Yol Dairesi Başkanlığı, Devlet Demiryolları Demir Köprüler Fen Heyeti Genel Müdür Yardımcılığı, Devlet Demiryolları Genel Müdürlüğü, Ulaştırma Bakanlığı Başmüşavirliği ve Müsteşarlığı, TBMM X. Dönem Ankara Milletvekilliği yapmıştır. Evli ve bir çocuk babasıdır. Charles de Courson Charles Amédée du Buisson de Courson (d. 2 Nisan 1952, Paris 16. arrondissement) Fransız merkez sağ siyasetçi. Babası Aymard de Courson Fransız direniş hareketinde yer almış ve 1953-1985 yıllarında da Vanault-les-Dames belediye başkanı olmuştur. Anne tarafından dedesi Léonel de Moustier ise Doubs eski milletvekilidir ve Philippe Pétain'e yetki devrine red oyu veren az sayıdaki milletvekilleri arasında yer almış ve sürgündeyken ölmüştür. Ayrıca soyu XVI. Louis'in idamı için evet oyu veren Louis-Michel Lepeletier de Saint-Fargeau'ya kadar gitmektedir. İktisadi ve Ticari Bilimler Yüksek Okulu'ndan ve Ulusal İdare Okulu'ndan mezun olmuştur. 1983 yılında Tetkik hakimi olarak Sayıştay'da görev almıştır. 1984'te Maliye Bakanlığı Bütçe müdürlüğünde memur olarak göreve başlamıştır. 1986-1988 yıllarında Birinci Kohabitasyon döneminde Sanayi Bakanı Alain Madelin'in danışmanlığını yapmıştır. 1985 yılında babasının ölümü üzerine Ocak 1986'da belediye başkanı ve Marne genel konseyi üyesi olmuştur. 1993 yılından itibaren Marne milletvekili olarak Fransa Ulusal Meclisi'nde görev yapmaktadır. 2006 yılında çıkarılan Uçak biletlerindeki dayanışma vergisine karşı çıkmıştır. Dominique de Villepin Hükümeti'ne karşı verilen gensoru önergesini destekleyen UDF grubu içindeki 11 milletvekili arasında yer almıştır. 2007 Fransa cumhurbaşkanlığı seçimlerinde François Bayrou'nun ekibinde yer alıp sosyal-liberal programın yazarları arasında yer almıştır Seçimlerin ilk turunda Bayrou 3. olmuştur. Charles de Courson bu süreçte yeni bir demokrat partinin kurulmasından yana olduğunu belirtmiş ve 2. turda boş oy vereceğini açıklamış ancak daha sonra Sarkozy'ye oy vermiştir. "Yeni Merkez" adıyla kurulan yeni partinin geçici yönetiminde sayman olarak görev almıştır. 2012'de eşcinsel evlilik karşıtı bir metne 173 sağcı parlamenter ile beraber imza atmıştır. 2013 yılında kurulan Jérôme Cahuzac hakkında kurulan soruşturma komisyonunun başkanlığına getirilmiştir. Yerel YÃ¶netimler Meclis Diğer 90. batÄ± meridyeni 90° Batı meridyeni, Greenwich'te yer alan başlangıç meridyeninin batısında bulunan boylamdır. Kuzey Kutbu'ndan başlar ve Kuzey Okyanusu'nu, Asya'nın en doğu noktalarını, Pasifik Okyanusu'nu, Güney Okyanusu'nu ve Antarktika'yı geçerek Güney Kutbu'nda sonlanır. Meridyen, Antarktika'nın olduğu bölgede Şili'nin batı sınırını belirler. Meridyenin batı tarafında hak iddia eden herhangi bir devlet yoktur. 90. batı meridyeni, 90. doğu meridyeni ile birlikte büyük daire oluşturur. Başlangıç meridyeni ile 180. meridyen'in tam ortasında yer alır. Ayrıca Batı yarımkürenin merkezi de bu meridyen üzerindedir. Meridyen üstünde bulunan noktalar şöyledir: Avustralya'nın vize politikası Avustralya ya girmek isteyen yabancı uyruklu vatandaşların vize almaları gerekmektedir. Yeni Zelanda vatandaşlarına ek olarak, 45 eVisitor (eZiyaretçi) vatandaşları ve ETA vizesine uygun ülkeler ve Ziyaretçi vizesine başvurmalıdırlar. 34 ülkenin vatandaşları resmen düşük riskli olarak kabul edilir. Avrupa Birliği ve Schengen ile ilgili ülkelerin tüm Üye Devletlerinin vatandaşları 27 Ekim 2008 yılından bu yana eVisitor (eZiyaretçi) sistemini kullanma hakkına sahip iken, Avrupa Komisyonu hâlen eVisitor (eZiyaretçi) vize sisteminin tam karşılıklılık şartlarını yerine getirip getirmediğini değerlendirmektedir. Avrupa Komisyonu ilke olarak, eVisitor'ın tüm Üye Devletler ve Schengen ile ilgili ülkelerin vatandaşlarına eşit muamele sağladığını belirtti. Şu anda Schengen Bölgesi, Avustralya vatandaşlarının kısa süreli konaklamalar için yerinde vize gereksinimleri yoktur. Birleşik Krallık ve İrlanda özellikle AB vize politikasından muaftırlar, ancak yine de Avustralyalılar herhangi bir kısa-süreli vize şartlarını empoze etmemektedirler. Avustralya 2014 yılında Bulgaristan, Kıbrıs Cumhuriyeti ve Romanya vatandaşları için vize almaları gerektiğini düşündüğünü Avrupa Komisyonuna bildirdi. Komisyon, bu bildirim kabul edilirse AB'nin, Avustralya vatandaşlarının belirli kategorileri için vize muafiyetini askıya alabileceğini ve yönetmeliğin yayımlanmasından sonra en geç altı ay içinde, tüm Avustralya vatandaşları için vizesiz erişimini askıya almaya karar vereceğini bildirdi. eVisitor ve Elektronik Seyahat Kurumu (ETA), bazı pasaport sahiplerine yönelik Avustralya'ya giriş için yetki verir. Bazı insanların tam vize başvuru ihtiyacını kaldırmak için 1996 yılında kurulmuş, seyahat acenteleri, havayolları, uzman servis sağlayıcılar ya da Avustralya vize ofisleri aracılığıyla verilebilir. Elektronik turist vizesi (sınıf 600) Avustralya dışında Avustralya vize ofisleri ve konsolosluklar tarafından işlenen fakat bazı ülkelerin vatandaşlarının online başvuru ve en fazla üç ay kalış süresi için, birkaç dakika içinde verilebilen online vizedir. 23 Mart 2013'te, yeni Visitor vizesi (alt sınıf 600), önceki Turist vizesinin yerini almıştır (alt sınıf 676). Çin vatandaşları, 20 Şubat 2017 tarihinden itibaren çevrimiçi 600 vizesi almaya hak kazandılar. EVisitor (E-ziyaretçi) ve ETA vizesine uygun olan ülkelere ek olarak, Online Ziyaretçi vizesi için yapılan online başvurular, aşağıdaki 3 ülke dışında tüm ülkeler vatandaşları tarafından yapılabilir: EVisitor, hala evrensel vize sistemini korurken, Avustralya Hükûmeti ve kendi vatandaşları için karşılıklı kısa süreli seyahat düzenlemelerini tanıtmak için Avrupa Komisyonu arasında taahhüdünün yerine getirilmesi için eski bir eVisa sisteminin değiştirilmesi amacıyla 27 Ekim 2008 tarihinde yürürlüğe girmiştir. 23 Mart 2013 tarihinde iş ve turistik amaçlı eVisitors tek bir uygulama içine birleştirilmiştir. EVisitor, Schengen Alanı ile 28 Avrupa Birliğine üye ülkeleri ve 8 diğer Avrupa ülkeleri vatandaşları için kullanılabilir. EVisitor vizesi ücretsiz verilir ve turizm veya iş amaçlı olarak 12 aylık dönemde, bir seferde en fazla 3 aylık konaklama olanağı tanır. Aşağıdaki pasaport Vatandaşı sahipleri bu vize için uygundur: ETA sisteminin gelişmesi Ocak 1996 yılında başlamıştır. İlk kez, 11 Eylül 1996 tarihinde bir deneme olarak Singapur'da hayata geçirildi. Qantas ve Singapur Havayolları ile seyahat eden ABD pasaportu sahipleri bu uygulamadan yararlandılar. Online vize olarak Haziran 2001'de başladı. Geçerli Elektronik Seyahat Otoritesi (ETA) (sınıf 601) 23 Mart 2013 tarihinde yürürlüğe girmiştir Dorju Monguş Dorju Bayanoğlu Monguş (Tuvaca: Доржу Баянович Монгуш / Dorju Bayanoğlu Monguş) (20 Ekim 1939, Övür bölgesinde- 9 Nisan 1992) — Çağdaş Tuva edebiyatında adı geçen Tuva Türk'ü yazarı, şair, çevirmen. 20 Ekim 1939 yılında doğdu. 1958 yılında Handagaytı'da liseyi bitirip çalışmaya başlamıştır. Daha sonra Maksim Gorki Enstitüsünü 1967 yılında çok iyi derece ile bitirmiştir. Övür bölgesinde Rus dili ve edebiyatı öğretmeni olarak çalışmıştır. был корреспондентом газет «Şın», «Tıvanın Anıyaktarı» (Tıvanın gençleri), «Sıldıs-çıgaş» gazetelerinde muhabir olarak çalışmıştır. Kızıl şehrinde Puşkin Devlet kütüphanesinde çalışmıştır. Uzun süren bir hastalığı sonucu 1992 yılında ölmüştür. Okul yıllarında şiir yazmaya başlamıştır. 1965 yılında ilk eseri olan «Sında Odaglar» adlı güldestesi yayınlanmıştır. «Inakşıl», «Hörlee», «Sug-çinçiler» adlı derleme şiir kitapları vardır. Romanlar ve hikâyeler derlemesi «Sırgalar» adlı eseri de önemli bir koleksiyondur. Tıva Edebiyatına özellikle çevirmen yönüyle önemli katkılarda bulunmuştur. Monguş Monguş şu anlamlara gelebilir: KiÅŸiler: Okey istekasÄ± Okey istekası veya halk arasındaki yaygın adı ile ıstaka, okey oyununda üzerine oyun taşları dizilen araç. Yaklaşık olarak bir üçgenler prizması şeklindedir. Çoğunlukla plastik veya ahşaptan üretilir. Oyuncuya bakan eğik yüzünde taşların dizilebileceği iki sıra bulunur. Alt sıra üst sıraya nazaran yaklaşık olarak taş kalınlığı kadar çıkıntı yapar. İsteka, oyuncunun taşlarını toplu halde görebilmesine, dilediği düzende dizebilmesine ve rakiplerinden gizlemesine olanak sağlar. Bunun yanı sıra dizilmiş taş kulelerinin düzeltilmesinde ve devrilmeden itilmesinde kullanılır. François Rochebloine François Rochebloine (d. 31 Ekim 1945, Saint-Chamond (Loire)) Fransız merkez sağ siyasetçi. 1983 yılından itibaren yerel yönetimlerde görev almış, 1988 yılı itibarıyla milletvekilliği yapmaktadır. Jacques Barrot'ya yakınlığıyla bilinmektedir. CDS'te ardından Demokrat Güç'te siyaset yapmış ve bu dönemde UDF'te de görev almıştır. 1993-1997 ve 2002-2012 yılları arasında Fransa-Ermenistan parlamentolararası dostluk grubu başkanı olarak görev üstlenmiş ve Ermeni Soykırımı'nın tanınması için çalışmış ve 2001 yılında kabul edilen yasanın meclisteki raportörü olmuştur. 2007 Fransa cumhurbaşkanlığı seçimlerinin ilk turunda François Bayrou'yu ikinci turunda ise Nicolas Sarkozy'yi desteklemiştir. 2007'de kurulan Yeni Merkez adlı siyasi partiye katılmıştır. Kasım 2011'de 2012 Fransa cumhurbaşkanlığı seçimlerinde Sarkozy'yi destekleyeceğini açıklamış ve Yeni Merkez'in genel başkanı Hervé Morin'in aday olmaması gerektiğini dillendirmiş ve 2012'de Sarkozy'nin cumhurbaşkanlığı seçim kampanyalarına aktif şekilde katılmıştır. Temmuz 2012'de Yeni Merkez'den ayrılıp yeni kurulan Avrupalı Demokrat Güç'e (FED) dahil olmuştur. FED, Eylül 2012'de UDI'nin kurucu bileşenleri arasında yer almıştır. UDI Loire Örgütü'nün kurulduğu Haziran 2013 itibarıyla başkanıdır. Ayrıca 2012 yılı itibarıyla Fransa-Slovakya parlamentolararası dostluk grubu başkanıdır. Eşcinsel evliliğe ve eşcinsel çiftlerin evlat edinme hakkına karşıdır. Pazar günleri mağaza ve dükkanların açılmasına karşıdır. Yerel YÃ¶netimler Meclis Diğer Ä°steka İsteka sözcüğü ile şunlardan biri kastedilmniş olabilir: Ayaz Mehdiyev Ayaz Mehdiyev (d. 22 Şubat 1993), Azeri futbolcudur. Azerbaycan Premyer Ligası takımlarından Sumgayıt'ta forma giymektedir. Futbol kariyerine Azerbaycan Premyer Ligası takımlarından Revan Baki'de başlamıştır. Revan Baki forması ile 20 maça çıkan oyuncu 2014'te Giresunspor'a transfer olmuştur .Giresunspor U-21 takımı ile deneme maçına çıkan oyuncu gösterdiği performans ile A takıma kadar yükselmiş olsa da hiçbir 1. Lig maçında forma giyememiştir. Murat Yılmaz (1988 doğumlu futbolcu) Murat Yılmaz (d. 12 Eylül 1988, Berlin), Almanya doğumlu Türk futbolcudur. 2. Lig takımlarından Ankaragücü'nde forma giymektedir. 2006-2007'de Tennis Borussia Berlin'de altyapıya başlamıştır. 2007-2008'de BFC Dynamo'da görev yapan futbolcu 2009-2010 sezonunda MKE Ankaragücü ile Türkiye'ye adım atmıştır. 2012-13 sezonunda TKİ Tavşanlı Linyitspor'a transfer olmuş ve 13 maçta 3 gol kaydetmiştir. 2013-2014 İstanbul Büyükşehir Belediyespor'da 9 maçta 1 gol kaydetti. 2014'te Adanaspor'a transfer oldu. Sabit Hakan YÄ±lmaz Sabit Hakan Yılmaz (d. 27 Temmuz 1997), Türk futbolcudur. 3. Lig takımlarından 24 Erzincanspor'da forma giymektedir. Salihli'de doğan futbolcu 2013-14 sezonunda Turgutluspor'da görev yapmıştır. 2014'ten bu yana Adanaspor'da forma giymeye devam etmiştir. Avrupa 19 Yaş Altı Futbol Şampiyonası'nda Türkiye 19 yaş altı millî takımı adına maça çıkmıştır. Olcay Turhan Olcay Turhan (d. 30 Ocak 1988), Manisa BB takımında orta saha pozisyonunda görev yapan Almanya doğumlu Türk futbolcudur. SC Herford'da profesyonel futbola başlamıştır. 2011-2013 sezonlarında Arminia Bielefeld B'de görev yapmış olsa da forma şansı bulamıştır. 2013-14 sezonunun ilk yarısında Wacker Burghausen'de 6 maça çıkmıştır. 2013-2014 kış transfer sezonunda Lippstadt 08'de 16 maça çıkıp 1 gol kaydeden oyuncu aynı takımda 5 sarı kart görmüştür. 2014'te 1. Lig ekibi Adanaspor'a gitti. Adanaspor'da geçirdiği 2 sezonun ardından 3. Lig ekibi Manisa BB'a transfer oldu. Atakan Ekiz Atakan Ekiz (d. 6 Kasım 1996), Türk futbolcu. 2. Lig takımlarından Ofspor'da forma giymektedir. 2013'te Adanaspor A2 forması ile 17 maça çıkan oyuncu 2014'ten itibaren Adanaspor U-21 takımına yükselmiştir. Adanaspor U-21 forması altında 5 maçta 1 gol kaydetmiştir. 2014'te A takımla profesyonel sözleşme imzalamıştır. JoÃ£o Luiz Ramires Vieira Joao Luiz Ramires Vieira (d. 20 Aralık 1989), Brezilyalı futbolcudur. 2007'de Maritimo'ya transfer olmuştur.2007-08 sezonunda 13 maçta 1 gol kaydetmiştir.2008-09 döneminde ise 15 maça çıkan oyuncu 2009-10 sezonunda ise 5 maça çıkmıştır. 2010-11 sezonunda Beira-Mar'a tranfser oluştur.Taça da Liga'nda 2, Taça de Portugal'nda 2 ve Primeira Liga'inde ise 24 maça çıkmıştır. 2011'de tekrar Maritimo'ya dönen oyuncu 2011-12 sezonunda 12 maça çıkmıştır.2012-13 sezonunda ise 8'i UEFA Avrupa Ligi, 10'u ise Primeira Liga'i olmak üzere 10 maça çıkan oyuncu 2013-14 sezonunda 14'ü Primeira Liga, 2'si Taça da Liga ve 3 maçta da Maritimo B forması ile 2. Ligde de mücadele etmiştir. 2014'te 1. Lig'de Adanaspor'a transfer olmuÅŸtur. Ahmet Bahçıvan Ahmet Bahçıvan (d. 27 Şubat 1996), orta saha pozisyonunda görev yapan Türk futbolcudur. 2. Lig takımlarından Kastamonuspor 1966'da forma giymektedir. Profesyonel kariyerine 2012 yılında Bozüyükspor kulübünde başladı. 1980 FA Cup Finali 1980 FA Cup Finali, 10 Mayıs 1980 tarihinde 1979-80 FA Cup şampiyonunu belirlemek için Wembley Stadyumu'nda, West Ham United ile Arsenal takımları arasında oynanan FA Cup finalidir. 'da mücadele eden West Ham, takımı Arsenal'i Trevor Brooking'in ayağından bulduğu golle 1-0 mağlup ederek şampiyon oldu. 1979 FA Cup Finali 1979 FA Cup Finali, 12 Mayıs 1979 tarihinde 1978-79 FA Cup şampiyonunu belirlemek için Wembley Stadyumu'nda, Arsenal ile Manchester United takımları arasında oynanan FA Cup finalidir. Arsenal, Brian Talbot ve Frank Stapleton'un golleriyle maçın 86. dakisına 2-0 önde girdi. United, 86'da Gordon McQueen ile 88'de ise Sammy McIlroy ile durumu 2-2'ye getirdi. Anca 89. dakikada Alan Sunderland ile bir gol daha bulan Arsenal kupada şampiyonluğa ulaştı. Dead Weight (The Walking Dead) Dead Weight (), kıyamet sonrası korku televizyon dizisi "The Walking Dead" 'in dördüncü sezonunun yedinci bölümüdür. İlk olarak Birleşik Devletler'de 'te AMC'de yayımlanmış olup, Curtis Gwinn tarafından yazılmış ve Jeremy Podeswa tarafından yönetilmiştir. Bölüm, Vali (David Morrissey)'nin, yeni kampında hayatta kalmak için aldığı kararların ahlâki değerleri ile yaşadığı iç savaşınaa odaklanmaktadır. Caesar Martinez (Jose Pablo Cantillo) ile Mitch (Kirk Acevedo) ve Pete Dolgen (Enver Gjokaj) kardeşler, Vali (David Morrissey) ve Meghan Chambler'i (Meyrick Murphy) aylaklarla dolu olan bir çukurdan kurtarır. Lilly (Audrey Marie Anderson) ve Tara (Alanna Masterson) ile birlikte döndükten sonra Vali, Martinez'in kampına gelir. Martinez, Vali'nin takındığı yeni kimliğine şaşırmıştır. Vali, Martinez, Mitch ve Pete, yakınlardaki bir binada malzeme aramaya giderler ve orada üzerlerinde "Yalancı", "Tecavüzcü" ve "Katil" yazan üç kişinin cesedine ulaşırlar. Binada dinlenirken Martinez, eğer Vali çukurda tek başına olsaydı onu kurtarmamış olacağını söyler. Vali'nin yanında yeni ailesi ile birlikte olduğu için Martinez, onun artık değiştiğine inanmaktadır. Kampa geri döndüklerinde Martinez, Vali'yi bir karavanın üzerinde golf oynamaya davet eder ve orada, Vali'nin eski adamlarından Shumpert'in bir aylak tarafından ısırıldığını ve bunun üzerine onu öldürdüğünü söyler. Sarhoş Martinez, kampı güvende tutmak için duyduğu güvensizlik hissini Vali ile paylaşır ve ondan, kendisine kampa liderlik etmede yardımcı olmasını ister. Buna cevaben Vali, Martinez'in kafasına golf sopası ile vurur ve onu karavanın çatısından aşağı atar. Vali daha sonra Martinez'i aylakların bulunduğu çukura sürükler ve onu aylaklara yem eder. Vali, Martinez'i öldürüken sürekli olarak "Bunu yapmak istemiyorum." der ve o gece yaptıkları için kendisini suçlu hissetmeye başlar. Pete ve Mitch, Martinez'in ölümünü kampa duyurur ve ölümüne gerekçe olarak onun sarhoş olup çukura düştüğünü söyler. Pete, daha sonra kendisini kampın geçici lideri ilan eder. Pete, Mitch ve Vali daha sonra bir başka kamp bulmaya çıkar ve hayatta kalmayı başaran bir başka grubun kampına ulaşır. Mitch, o kampa saldırarak malzemelerini çalmak ister ancak Pete bunu kabul etmez. Üçlü daha sonra o kampa geri döndüklerinde kampın başkaları tarafından saldırıya uğradığını ve tüm malzemelerin çalındığını görür. Bunu gören Mitch, daha önce o malzemeleri kendilerinin alma şansının olduğunu söyler ve bunu başkalarının yapmış olmasından memnun değildir. Vali, Lilly'e oradan ayrılmaları gerektiğini söyler zira Martinez'in kampının güvende olmadığına inanmaktadır. Vali, Lilly, Meghan, Tara ve Tara'nın kız arkadaşı Alisha (Juliana Harkavy) o gece kamptan ayrılır ancak yolda bir grup aylağın saldırısına uğradıklarında kampa geri dönerler. Bir sonraki gün Vali, Pete'i onun karavanında öldürür ve Mitch'i kendisine katılmaya zorlayarak kendisini kampın lideri ilan eder. Vali daha sonra Pete'in bedenine ağırlık bağlar ve onu yakınlardaki bir nehre atar. Vali daha sonra kamptakileri bir araya toplar ve Tara'dan kamptaki silahları kataloglamasını ister. Lilly'nin kampın güvende oluğuna yönelik ısrarlarına rağmen Vali, daha güvenli bir yere taşınmaları gerektiğinde ısrarcı olur. Meghan ve Tara yakalamaç oynarken bir aylak kampa girmeyi başarır ve Meghan ile Tara'ya saldırır ancak Vali aylağı öldürür. Hapishanenin ailesi için daha güvenli bir yer olduğunu düşünen Vali, hapishanenin yakınlarına gider ve orada Rick (Andrew Lincoln) ve oğlu Carl'ı (Chandler Riggs) hapishanenin avlusunda bir çukur kazarken görür. Daha sonra uzaklarda Hershel (Scott Wilson) ve Michonne'un (Danai Gurira) aylak cesetlerini yakarken görür ve silahını onlara doğru doğrultur. Jose Pablo Cantillo (Martinez), bu bölümde Vali (David Morrissey) tarafından öldürülür. Vali'nin Martinez'i öldürmesine gerekçe olarak Morrisey, şu açıklamayı yapmıştır: Bence Martinez, zayıflığını itiraf ederek hata yaptı. Vali'ye "Artık burayı güvende tutup tutamayacağımı bilmiyorum.” dedi. Eğer o gün Vali'ye “Bu kampı güvende tutmak artık mümkün değild ancak ben kampın güvenini sağlamak için ne gerekiyorsa yapacağım." demiş olsaydı, o zaman Vali ona “Sana yardım edeceğim.” derdi. Ama Martinez zayıflığını itiraf eder etmez, Vali kampın kontrolünü ele geçirmek istedi. Vali onu öldürürken “Bunu yapmak istemiyorum!" dedi. Vali'nin istemediği şey aslında sorumluluk. Vali, Martinez'in zayıflığı sebebiyle vermek zorunda olduğu kararların sorumluluğunu taşımak istemedi. Bu çok önemli. Vali burada istemediği bir şeyi yapmaya zorlandı ve başka hiç kimsenin bunu yapmaya cesareti yoktu. Yayınlandığı gece "Dead Weight", 11.293 milyon kişi tarafından izlendi ve 18-49 yaş aralığındaki izleyici kitlesinden 5.7 puan aldı. Bu izlenme oranı, bir önceki bölümün yakaladığı 12.003 milyon izleyiciden ve bölümün 18-49 yaş aralığındaki izleyici kitlesinden aldığı puandan 0.3 puan daha azdı. TV Fanatic'ten Sean McKenna, bölüme 5 üzerinden 2.9 puan vererek Vali'nin hazmı kolay hikâyesinin, hapishanedeki asıl hikâyeyi daha ne kadar erteleyeceğinden yakınarak, karakterlerin Vali'nin gözetiminde daha ne kadar hayatta kalabileceklerini sorguladı. IGN'den Roth Cornet, bölüme 10 üzerinden 8.5 puan verdi. Cornet, David Morissey'in Vali rolündeki performansını ve bölümün hikâyeyi anlatış tarzını beğendi ancak dizinin bu konuda acele ettiğini düşündü. "The A.V. Club" yazarı Zack Handlen, bölüme B+ notunu verdi ve Vali'nin hayatta kalmak için verdiği kararların ardındaki filozofinin yansıtılma şeklinden duyduğu memnuniyetini dile getirdi. Ancak Handlen, dizinin bu konuda iki bölüm harcamış olmasının gerekliliğini sorguladı ve özellikle bu bölümde bazı önemsiz sahnelerin varlığına işaret etti. Göksel Kalaycıoğlu Göksel Kalaycıoğlu, (d. 1936, Ankara), Türk siyasetçi. ABD Virginia Intermont College Eğitim Bölümü mezunudur. Test ve Araştırma Bürosu Mütercimliği, Amerika Beynelmilel Çalışmalar Merkezi Araştırmacılığı, Almanya’da Özel Sektör Yöneticiliği, Türkiye Büyük Millet Meclisi XVII. ve XVIII. Dönem Ankara Milletvekilliği yapmıştır. HazÄ±m Kutay Hazım Kutay, (d. 1933, Yahşihan, Kırıkkale), Türk siyasetçi. İstanbul Üniversitesi İktisat Fakültesi mezunudur. Serbest Ticaret, Kırıkkale Ticaret Odası Meclis Başkanlığı, Belediye Encümen Üyeliği ve Meclis Başkanlığı, Ankara İl Genel Meclisi Üyeliği, Türkiye Büyük Millet Meclisi XVII. ve XVIII. Dönem Ankara Milletvekilliği, XVII. Dönem Sayıştay Komisyonu Başkanlığı yapmıştır. Evli ve iki çocuk babasıdır. YÄ±lmaz Cemal Bor Yılmaz Cemal Bor, (d. 1934, Bahçeli, Bor, Niğde) - (ö. 20 Ekim 2014), Türk siyasetçi. Ankara Üniversitesi Siyasal Bilgiler Fakültesi mezunudur. Türkiye Büyük Millet Meclisi Memurluğu, İçişleri Bakanlığı Adana İli Maiyet Memurluğu, Misis, Elbeyli Bucak Müdürlüğü, Kilis Kaymakam Refikliği, Pertek, Selim, Alaçam İlçeleri Kaymakamlıkları, Emniyet Genel Müdürlüğü Plan ve Program Şube Müdürlüğü, Satın Alma ve İkmal Şube Müdülrğüü, İdarecinin Sesi Gazetesi Yazarlığı, TBMM 5.(XVI) Dönem Niğde Milletvekilliği yapmıştır. Evli ve üç çocuk babasıdır. 1978 FA Cup Finali 1978 FA Cup Finali, 6 Mayıs 1978 tarihinde 1978-79 FA Cup şampiyonunu belirlemek için Wembley Stadyumu'nda, Ipswich Town ile Arsenal takımları arasında oynanan FA Cup finalidir. Ipswich Town, rakibini 1-0 mağlup ederek bu tarihe kadarki ilk ve tek şampiyonluğunu kazandı. Bu şampiyonlukla birlikte bir sonraki sezon UEFA Kupası'nda mücadele etme hakkı kazandı ve mücadele ettiği UEFA Kupası'nda şampiyon oldu. Ömer Dedeoğlu Ömer Dedeoğlu, (d. 1939, Tokat) - (ö. 8 Ekim 2014), Türk siyasetçi. Ankara Üniversitesi Hukuk Fakültesi mezunudur. Serbest Avukatlık, Parlamenterler Birliği Üyeliği, TBMM 5.(XVI) Dönem Tokat Milletvekilliği yapmıştır. Evli ve iki çocuk babasıdır. Mustafa Kemal Paşa'nın 1920-1923 yılları arasında TBMM gizli oturumlarında yaptığı 25 konuşmasını Osmanlıca'dan günümüz Türkçesine kazandırmıştır. Yazdığı kitaplar: Halil Akgöl Halil Akgöl, (d. 1926, Reyhanlı, Hatay) - (ö. 9 Şubat 2009), Türk siyasetçi. Lise mezunudur. Çiftçilik, Hatay Gazetesi Yazı İşleri Müdürlüğü, Antakya Pamuk Tarım Satış Kooperatifi Başkanlığı, Türkiye Büyük Millet Meclisi ( XIV.) Dönem Hatay Milletvekilliği yapmıştır. Oğlu Dr. Abdülkadir Akgöl de XX.Dönem Hatay Milletvekilidir. Evli ve altı çocuk babasıdır. Brecht Dosyası Brecht Dosyası, Macar yazar ve tiyatrocu George Tabori'nin yazdığı bir oyundur. Brecht Amerika'da sürekli FBI ajanları tarafından izlenmektedir. Peşine takılan ajanlar Brecht'in evinin içini dahi gözetlemektedirler. FBI'da bu iş icin görevlendirilen ekibin çabaları sonucunda Brecht Amerika'da Joseph McCarthy başkanlığında kurulmuş olan ünlü Amerika Karşıtı Faaliyetleri İzleme Komitesi (HUAC) tarafından sorgulanır. Oyun McCarthy döneminde aydınlara yapılan haksız baskı ve suçlamaları, o dönemin ABD'de estirdiği terör ve kıyımı ünlü yazar Bertolt Brecht üzerinden anlatmaktadır. Arnavutluk Meclisi Arnavutluk Meclisi (), Arnavutluk Cumhuriyeti'nin 23 Nisan 1920'de kurulan ve tek meclisli yasama organıdır. 140 milletvekili olup seçim süresi dört yıldır. Meclis komiteleri; çeşitli organizasyon ve bireylere, yasama sürecine katılma ve görüşlerini kamu kayıtlarına yansıtarak karar alma sürecinin bir parçası olma fırsatı sunar. Arnavutluk Meclisi'nin olmak üzere 8 adet komisyonu bulunmaktadır. Erol AÄŸagil Erol Ağagil, (d. 1939, Karacabey), Türk siyasetçi. Kara Harp Okulu mezunudur. Muhabere Okulu Öğretmenliği, Brüksel NATO Karargâhı Türk Askerî Temsil Heyeti Muhabere – Elektronik Subaylığı, Genelkurmay Muhabere Elektronik Başkanlığı Muhabere Enfrastructure Subaylığı, Serbest Ticaret, TBMM XVII. Dönem Kırklareli ve XVIII. Dönem Ankara Milletvekilliği yapmıştır. Evli ve üç çocuk babasıdır. Salman Kaya Salman Kaya, (d. 1945, Şeref, Sivas), Türk siyasetçi. İstanbul Üniversitesi Fen Fakültesi Matematik Bölümü mezunudur. Öğretmenlik, Serbest Ticaret, TBMM XIX. Dönem Ankara Milletvekilliği yapmıştır. Evli ve üç çocuk babasıdır. 12 Mart Muhtırası öncesi 5 Mart 1971 tarihinde gözaltına alınmıştır. 5 yıl cezaevinde yattıktan sonra, 1974 genel affıyla cezaevinden çıkmıştır. 1 Mayıs 1994 tarihinde Ankara'da miting dönüşünde milletvekili olmasına rağmen polislerden dayak yemiştir. Ankara'da 2014 Türkiye yerel seçimleri'nde Halkların Demokratik Partisi'nden büyükşehir belediye başkan adayı olmuştur. Eva Maya Eva Maya, 28 Eylül 1979 yılında Macaristan'dan doğdu. Moskova Üniversitesi Psikoloji Bölümü mezunu olan Maya, 13 yaşından bu yana mankenlik yapıyor. 14 yıldır Türkiye'de yaşayan ve Türk vatandaşı olan Macar asıllı olan Eva Maya, birçok dünya markasına fotomodellik ve mankenlik yapmıştır. Mankenliğin dışında sentez olmuyor; Avrupa Yakası, Rumuz Amerika, Süper Kurşunsuz, Hanım Ağa, Ayrılsak da Beraberiz ve Eyvah Babam gibi birçok dizi ve filmde de rol aldı. Haldun Dormen'den müzikal tiyatro eğitimi alan Maya, Erol Günaydın'ın yazdığı Haldun Dormen'in yönettiği "Yaygara 70" isimli tiyatro oyunda oynadı. Birçok dizide rol alan seksi yıldız dizilerin yanı sıra filmlerde de çeşitli roller aldı. Too Far Gone (The Walking Dead) Too Far Gone (), kıyamet sonrası korku televizyon dizisi "The Walking Dead" 'in dördüncü sezonunun sekizinci bölümüdür. İlk olarak Birleşik Devletler'de 'te AMC'de yayımlanmış olup, Seth Hoffman tarafından yazılmış ve Ernest Dickerson tarafından yönetilmiştir. Bölüm, dizinin aynı adı taşıyan çizgi romanının on üçüncü sayısı ile aynı ada sahiptir. Bölümde, Rick (Andrew Lincoln) ve grubun geri kalanı, Vali (David Morrissey) ve güçlerinin hapishaneye saldırmasının ardından onlara karşılık verir. Bölüm, eleştirmenlerden genel olarak olumlu yorumlar aldı. Eleştirmenler, özellikle bölümün sonundan duyduğu memnuniyetlerini dile getirdi. Olumlu yorumların yanı sıra bölüm, bir önceki bölümün aldığı reytinglerden daha fazla izlenme oranına ulaşarak 12.05 milyon kişi tarafından izlendi. Vali (David Morrissey), Michonne (Danai Gurira) ve Hershel Greene (Scott Wilson)'ı kaçırır ve kampını, hapishaneyi ele geçirmek konusunda ikna eder. Lilly Chambler (Audrey Marie Anderson), bunun doğru bir karar olduğundan emin değildir ancak Vali, ailesinin hapishanede güvende olacağı konusunda ona güvence verir. Michonne öfkesinden kudurmaktadır ve Vali, Hershel'in iki grubun bir arada yaşayabileceği önerisini geri çeirir. Vali, Lilly ile birlikte Meghan'ı yakınlardaki bir nehrin kıyısında bırakmadan önce Meghan'a (Meyrick Murphy) elveda eder. Hapishanede hasta olanlar iyileşmeye başlamıştır. Daryl Dixon (Norman Reedus), Rick'in (Andrew Lincoln) Carol'ın Karen ve David'i öldürdüğünü öğrendikten sonra Carol'ı sürgüne göndermiş olmasından memnun değildir. İkili daha sonra Carol'ın cinayetlerde parmağı olduğunu Tyreese'e (Chad L. Coleman) söylemeye karar verir. Tyreese, hapishanenin koridorlarında parçalanmış bir tavşana rastlar ve bunu yapan kişinin, Karen ile David'in katili olduğuna inandığını söyler. Rick ise bunun doğru olmadığını söyler ve tam cinayetleri Carol'ın işlediğini söyleyecekken üçlü büyük bir patlama sesi duyar. Bu ses, Vali'nin geldiğinin habercisidir. Daryl kaçış planını uygularken Vali, Rick'e ya hapishaneyi terk etmelerini ya da ölmeyi tercih etmelerini söyler. Vali, ele geçirdiği Michonne ve Hershel'i de koz olarak kullanmaktadır. Rick, Vali ile anlaşmaya çalışır ancak Vali bundan memnun değildir ve Michonne'nin katanasını Hershel'in boynuna doğru tutar. Rick, hiçbir şey için çok geç olmadığını ve iki grubun bir arada barış içerisinde yaşayabileceğini ve aralarındaki sorunları zaman içerisinde giderebileceklerini söyler. Vali, Rick'i yalancı ilan eder ve Michonne'nin kılıcını kullanarak Hershel'in boynunu bir miktar keser. Bunun üzerine Rick ve hapishanedeki diğerleri, Vali'nin adamlarına ateş açar. Michonne, durumdan faydalanarak oradan uzaklaşır ve bağlı olduğu ellerini çözmeyi başarır. Ciddi şekilde yaralanmış olan Hershel, kaçmaya çalışır ancak Vali onu yakalar ve yine Michonne'un kılıcını kullanarak ona birkaç kılıç darbesi vurur ve Hershel'in başını bedeninden ayırarak onu öldürür. İdama tanıklık eden Lilly, Meghan ile birlikte hapishaneye ulaşır. Meghan, bir aylağın saldırısı sonucu hayatını kaybetmiştir. Meghan'ı kollarına alan Vali, gözünü kırpmadan Meghan'ı başından vurarak onun yeniden bir aylak olarak canlanmasının önüne geçer. Meghan öldüğü ve ailesi artık ona güvenmediği için hapishane artık ona bir şey ifade etmemektedir. Bunun üzerine Vali, kuvvetlerine hapishanenin tel örgülerini ezerek geçmeleri ve hapishanedeki herkesi öldürmeleri emrini verir. Mitch (Kirk Acevedo), tankı aracılığı ile hapishanenin tel örgülerini indirir. Rick, Vali'yi yakalar ve ikili birbirlerini yumruklamaya başlar. Tank hapishane duvarlarında delikler açmaya devam ederken, hapishanede yaşayanlar, daha önceki kaçış planına uyarak bir otobüse doluşmaya başlar. Maggie (Lauren Cohan), halen kısmen hasta olan Glenn'i (Steven Yeun) alarak otobüse gider ve hemen ardından Judith'i aramaya giden Beth'i (Emily Kinney) bulmak için oradan ayrılır. Maggie, Sasha (Sonequa Martin-Green) ve Bob Stookey (Lawrence Gilliard, Jr.), Bob vurulduktan ve otobüs hapishaneyi terk ettikten sonra hapishaneden çıkar. Tara (Alanna Masterson) silahlı saldırıdan etkilenmiştir ve oradan kaçar. Çok sayıda aylak, artık devrilmiş olan hapishanenin tel örgülerini geçerek hapishaneye doğru ilerler. Tyreese, Alisha (Juliana Harkavy) ve diğer bir asker tarafından köşeye sıkıştırılır ancak her ikisi de Lizzie (Brighton Sharbino) ve Mika (Kyla Kenedy) tarafından öldürülür. Çocuklar daha sonra hapishaneye doğru kaçar ancak Tyreese onları takip ederek onlara diğer yöne doğru gitmelerini söyler. Daryl, tanka bir el bombası atarak patlatır ve içerisindeki Mitch'i öldürerek Beth ile birlikte hapishaneden kaçmayı başarır. Vali Rick'i boğarak öldürmek üzereyken Michonne, kılıcını Vali'nin göğsüne saplar ve onu ölüme terk eder. Judith'i arayan Rick ve Carl (Chandler Riggs), Judith'in kanla kaplı taşınabilir yatağına ulaşır. Durumdan son derecede etkilenen ikili, hapishaneyi terk eder. O sırada Vali, aylakların çevrelediği mekanda ölmek üzeredir. Aylakların arasında, kendisi de bir aylağa dönüşmüş olan Clara (Kerry Condon) vardır. Clara, hapishaneye girer. O sırada Lilly, yaralı Vali'nin yanına gelir ve onu başından vurarak öldürür. Carl ve Rick, hapishaneden uzaklaşırken yüzlerce aylağın hapishaneye girdiğini görür. Rick, Carl'a "Sakın arkana bakma. Yürümeye devam et." der. Scott Wilson (Hershel) ve David Morrissey (Vali) karakterleri, hapishane saldırısı sırasında öldürülerek dizide son kez yer alır. Hershel'in öldürülmesi konusunda Robert Kirkman şu açıklamayı yaptı: Hershel, grubun moral kaynağıydı ve bir moral kaynağını kaybetmek daima iyidir. 4. sezonun geri kalanını size gösterdiğimizde bunu daha iyi anlayacaksınız. Bu karakterlerin hapishaneyi kaybetmeleri yeterli değildi. Karakterler aynı zamanda önem verdikleri şeylerden bazılarını da kaybetmek zorundalardı ve Hershel, dizideki her karakter için bir önem arz ediyordu. O yüzden onu öldürmek ve diğer karakterlerin onun ölümüne nasıl tepki vereceğini görmek gerekiyor ki bunu da dizinin geri kalan bölümlerinde sizlerle paylaşacağız. Bu yüzden sıradaki bölümlerde daha pek çok önemli olay olacak. Kirkman, daha önce Hershel'i ikinci sezonun sonunda öldürmeyi planlıyordu ancak daha sonra onu dizinin devam etmesi için gerekli olan bir karakter olarak gördü ve hayatta tutmaya devam etti. Kirkman, Hershel'in ekipten ayrılmasının getirdiği zorulkları şu sözlerle dile getirdi: The Walking Dead'teki insanları daha dizi çekimleri başlamadan öldürüyordum. Bu benim için büyük bir olay değil, ancak gün geçtikçe bu benim için daha zor olmaya başladı. Önümüzdeki sene sete gittiğimde Scott'un orada olmayacağını görmek beni o kadar üzüyor ki kendimi yazar odasına götürmek ve orada hiçkimseyi öldürmemeye karar vermek istiyorum. Ancak ne yazık ki programın devam edebilmesi için bazı karakterleri öldürmek zorundayız. Bölümün sonlarına doğru Vali Rick'i (Andrew Lincoln) öldürmek üzereyken Michonne (Danai Gurira) tarafından ciddi bir yara alır ve daha sonra Lilly Chambler (Audrey Marie Anderson), tarafından başından vurularak öldürülür. Vali, çizgi romanda da Lilly tarafından öldürülmektedir. Kirkman, Vali'nin aşkı Lilly tarafından öldürülmesini şu sözlerle yorumlar: O sırada Lilly Vali'ye çok kızgındır çünkü Lilly bir önceki bölümde Vali'ye "Bunu yapmayalım. Hapishaneye gitmemize gerek yok." demiştir. Lilly, Vali'nin neredeyse yaptığı her şeye karşıydı ve yaptıklarını neden yaptığını bilmiyordu zira Vali'nin içini yakıp kavuran hapishaneyi ele geçirme arzusunun farkında değildi. Bence Vali, kendi kontrolü dışında bir başka grubun varlığından ve o grubun muhtemelen Vali'nin bulunduğu gruptan daha iyi bir durumda olduğunu içine sindiremiyordu. Bu yüzden bence Lilly Vali'yi vurduğunda ondan nefret ediyordu. Bence o kurşunun ardından çok yüksek miktarde nefret yatıyordu. Yayınlandığı gece "Too Far Gone", 12.051 milyon izleyiciye ulaştı ve 18-49 yaş aralığındaki izleyici grubundan 6.1 puan aldı. Bu oranlar, bir önceki ölümün ulaştığı 11.293 milyon izleyiciden ve 18-49 yaş aralığındaki izleyici kitlesinden aldığı puandan 0.4 daha fazlaydı. Bölüm, eleştirmenler tarafından genel olarak olumlu karşılandı. IGN yazarı Roth Cornet, bölüme 10 üzerinden 9 puan verdi ve bölümün sonundaki ölüm sahnesi ve savaştan övgüyle bahsederek bölümün genelinin mükemmel olduğunu savundu ancak Vali'nin geri dönüşüne odaklanan son iki bölümün, sezon arasına hazırlık yapmak için en iyi yöntem olmadığını düşündüğünü belirtti. "SFX", bölüm hakkında, "The Walking Dead, nefesleri kesen bir