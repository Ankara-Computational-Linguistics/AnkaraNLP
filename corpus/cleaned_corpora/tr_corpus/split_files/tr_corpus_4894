önce Medvedev'in Himki ormanından geçerek ormanın kısmen yok olmasına yol açacak olan ve protestolara sebebiyet veren Moskova-Sankt-Peterburg otobanının yapımını durdurmasını eleştirmişti. Görevden alınmasının ardından Birleşik Rusya partisinden ayrıldı. Döneminde yapılan yapıların mimari tarzı "Lujkov stili" olarak adlandırıldı. Yürüttüğü kentsel dönüşüm projeleri arasında huruşovkaların yıkılıp yerine yeni konut nitelikli binaların yapılması oldu. Bunun yanı sıra aralarında Rossiya Oteli'nin ve Kadaşi Kilisesi civarındaki tarihî binaların da yer aldığı 700 kadar tarihî niteliğe sahip binayı yıktırdı. Lujkov stili sanat tarihçilerinin ve mimarların eleştirilerine uğradı. Bunun örnekleri arasında çağdaş cam bir tavan gibi "radikal ve uygunsuz" olarak nitelenen değişiklikliklerle yeniden inşa edilen çarşı binası yer alır. İş insanı ve milyarder Yelena Baturina ile evlidir. İki kızları olan çift, Lujkov'un görevden alınmasının ardından kızlarını korumak istediklerini belirterek Londra'ya gönderdi. Eski Moskova belediye başkanlarından Rus siyasetçi Yuri Lujkov 10 Aralık 2019'da Münih, Almanya'da 83 yaşında ölmüştür. Said Paşa (anlam ayrımı) Godfrey Rampling Godfrey Lionel Rampling (14 Mayıs 1909; Blackheath, Londra - 20 Haziran 2009 Bushey, Hertfordshire, İngiltere), 1932 ve 1936 Yaz Olimpiyatları'nda Büyük Britanya adına yarışan eski İngiliz atlet ve subaydır. 14 Mayıs 2009'da 100 yaşındayken "Yaşayan En Eski İngiliz Olimpiyat Sporcusu" seçilmiştir. Blackheath, Londra'da doğan Rampling, 1931 ve 1934'te katıldığı atletizm yarışlarında İngiltere Şampiyonu olmuştur. 1932 Yaz Olimpiyatları'nda Rampling, 400 metrelik bireysel etkinlikle yarı finalinde dördüncü oldu ve finale ulaşmasada İngiliz 4×400 metre bayrak takımının ABD'nin arkasındaki gümüş madalyayı kazanmasında pay sahibi olmuştur. 1934'te 1936'da takım halinde katıldıkları bayrak yarışlarında şampiyon olurlarken sporcu bireyselde 1936'da Berlin'de dördüncülük derecesi almıştır. Sportif kariyeri dışında subay olarak İngiliz Ordusu'na hizmet veren Rampling, 29 yıl 1958'de emekli olana kadar, NATO'ya bağlı Kraliyet Topçuları'nda yarbay olarak görev yapmıştır. Ünlü İngiliz aktris Charlotte Rampling ile birlikte iki kız çocuğu babası olan İngiliz asker ve eski Olimpiyat sporcusu Godfrey Rampling 20 Haziran 2009'da 100 yaşında Bushey, Hertfordshire'deki evinde uykusunda ölmüştür. Ayhan, Avanos Ayhan, Nevşehir'in Avanos ilçesine bağlı bir köy. Ayhan Köyü ilçeden 19 km kuzeybatısında bulunup doğusunda Özkonak, güneybatısında Yeşilöz, kuzeybatısında Gümüşyazı ve kuzeyinde Kuyulukışla bulunmaktadır. Ukrayna AnayasasÄ± Ukrayna Anayasası (), Ukrayna'nın temel kanunudur. 28 Haziran 1996'da 450 milletvekilinin bulunduğu Ukrayna Yüksek Şurası'nda kabul için gerekli 300 evet oyunu geçerek 315 vekilin oyuyla kabul edildi. Ukrayna yasalarının ve diğer hukuki düzenlemelerin anayasaya uygun olması zorunludur. Anayasayı değiştirme hakkı yalnızca parlamentoya tanınmıştır. Anayasayı yorumlamaya ve mevzuatın anayasaya uygunluğunu denetlemeye yetkili tek organ Ukrayna Anayasa Mahkemesi'dir. Anayasanın kabul edildiği 28 Haziran tarihi, 1996'dan beri Anayasa Günü adıyla resmî tatil olarak kutlanmaktadır. 2004'te kabul edilen değişikliklerle ülkenin siyasi sisteminde belirgin değişiklikler gerçekleştirildi. Bazen yanlış bir şekilde bu değişiklikler için 2004 Anayasası denmektedir. 2010'da dönemin Cumhurbaşkanı Viktor Yanukoviç, Anayasa Mahkemesi'nin kararına dayanarak bu değişiklikleri eski hâline getirdi. Yevromaydan olaylarının ardından 2004 değişiklikleri tekrar tesis edildi. 8 Haziran 1995'ten önce Ukrayna'nın temel kanunu, 1978'de kabul edilen ve daha sonra pek çok kez değişikliğe uğrayan Ukrayna SSC Anayasası'ydı. 8 Haziran 1995'te Cumhurbaşkanı Leonid Kuçma ve Meclis Başkanı Oleksandr Moroz, yeni bir anayasa hazırlanıncaya kadar geçerli olacak olan Anayasal Anlaşma'yı imzaladı. Ülkenin bağımsızlığından sonraki ilk anayasası, 27-28 Haziran 1996 tarihlerinde Ukrayna Yüksek Şurası'nda bir akşam oturumunda yaklaşık 24 saat süren tartışmaların ardından kabul edildi ve bu süreç gayriresmî olarak "1996 anayasa akşamı" olarak adlandırıldı. Anayasayı onaylayan ve önceki anayasalar ile Anayasal Anlaşma'yı geçersiz kılan 254/96-BP sayılı yasa, Temmuz 1996'da imzalandı ve yayımlandı. Ancak Ukrayna Anayasa Mahkemesi'nin bir kararına göre anayasa, 28 Haziran 1996'da parlamentodaki oylamanın sonucunun açıklandığı an olan Kiev yerel saatiyle yaklaşık sabah 9'da yürürlüğe girdi. Böylece Ukrayna, eski Sovyet ülkeleri arasında kendi anayasasını kabul eden son ülke oldu. Ukrayna Anayasası on beş kısma ayrılmaktadır: Çavuşin, Avanos Çavuşin, Nevşehir'in Avanos ilçesine bağlı bir köy. Çavuşin Köyü ilçeden 6 km güneyinde bulunup güneyinde Göreme köyü bulunmaktadır. Bibb, Alabama Bibb ilçesi veya Bibb County, Amerika Birleşik Devletleri'nin Alabama eyaletinde yer alan bir ilçedir. İlçenin nüfusu 2010 yılı itibarıyla 22,915'tir. İlçenin merkezi Centreville şehridir. 8. Sadri Alışık Anadolu Tiyatro Oyuncu Ödülleri 8. Sadri Alışık Anadolu Tiyatro Oyuncu Ödülleri, 26 Mart 2018 tarihinde tiyatro ve sinema oyuncusu Sadri Alışık anısına verilen tiyatro ödülleridir. Adaylar, 12 Mart 2018'de açıklandı. Gülşen Karakadıoğlu'nun başkan olduğu seçici kurulda, Prof. Dr. Deniz Bozer, Prof. Dr. Filiz Elmas, Akif Yeşilkaya, Mehmet Atay, Yener Aksu, Basri Albayrak ve İlker Çetin yer aldı. Ödülleri, Ankara Nazım Hikmet Kültür Merkezi'nde Altan Alkan'in sunuculuğunda verildi. Abu Dhabi Fonu Abu Dhabi Fonu, Arap ülkelerine ekonomik yardım yapmak amacıyla, 1971’de Abu Dabi Hükûmeti tarafından kurulan fondur. İlk kez 1974'te kredi vermeye başlayan bu Fonun kuruluş sermayesinin tamamı Abu Dabi Hükûmeti tarafından karşılanmıştır. Avrasya Gümrük Birliği Avrasya Gümrük Birliği (AGB), Avrasya Ekonomik Birliği (AEB) üyesi devletlerin oluşturduğu gümrük birliğidir. Gümrük birliği, 2000'de kurulan Avrasya Ekonomi Topluluğu'nun ve günümüzdeki adıyla Avrasya Ekonomik Birliği'nin temel görevlerinden biridir. Gümrük birliği içerisinde dolaşan mallar gümrüğe tabi değildir ve gümrük birliği üyeleri, birliğe giren tüm mallara ortak gümrük tarifesi uygulamaktadır. Gümrük birliğinin bir sonucu olarak Dünya Ticaret Örgütü gibi uluslararası ticaret anlaşmaları söz konusu olduğunda üye devletler kendi adlarına müzakereler gerçekleştirmezken Avrasya Ekonomik Birliği tek bir varlık olarak müzakere etmektedir. 1 Ocak 2010'da yürürlüğe giren gümrük birliğinin kurucu üyeleri Beyaz Rusya, Kazakistan ve Rusya'dır. 2 Ocak 2015'te Ermenistan gümrük birliğine katıldı. 6 Ağustos 2015'te Kırgızistan, Avrasya Ekonomik Birliği üyesi oldu. Gümrük birliğini kuran antlaşma; Avrasya Ekonomik Birliği'ni kuran, 2014'te imzalanan ve gümrük birliğini AEB çatısı altına sokan antlaşma ile kaldırıldı. Üye devletler, ekonomik entegrasyona devam etti ve Temmuz 2011'den sonra aralarındaki tüm gümrük sınırlarını kaldırdı. Üye devletler 19 Kasım 2011'de yakın ekonomik ilişkileri teşvik etmek ve 2015'te Avrasya Ekonomik Birliği'ni oluşturmak için ortak bir komisyon kurdu. 1 Ocak 2012'de üç ülke, daha fazla ekonomik entegrasyonu desteklemek için tek bir ekonomik alan kurdu. Avrasya Ekonomik Komisyonu, gümrük birliğinin ve Avrasya Ekonomik Birliği'nin düzenleyici organıdır. Avrasya Gümrük Birliği'nin oluşumu 1995, 1999 ve 2007 tarihli üç farklı antlaşma ile garanti altına alınmıştı. Gümrük birliğine karşı çıkan Amerika Birleşik Devletleri, bunu "eski Sovyet ülkeleri arasında Rusya'nın egemen olduğu Sovyetler Birliği benzeri bir birliği tekrar kurma girişimi" olarak değerlendirdi. Tamikrest Tamikrest (Tamaşekçede kavşak, ittifak, gelecek anlamına gelir) Tuareg kökenli müzisyenler tarafından 2006 yılında kurulmuş olan gruptur. Grup, Afrika müziğini Batılı rock ve pop etkisiyle harmanlar ve Tamaşekçe söyler. Ana söz yazarı ve grup lideri Ousmane Ag Mossa'dır. Müzikleri elektro gitar, bas, bateri, djembé ve diğer vurmalı çalgılardan oluşur. Tamikrest kurulduğunda müzisyenler 20'li yaşların başlarındaydı ve Cezayir'in güneyindeki Tamanrasset şehrinde bulunmaktaydı. Tümü, çölün ortasındaki vahada Avrupalı kuruluşların kurduğu Tinzawaten'deki "Les enfants de l'Adrar" okulunu ziyaret etti. Tamikrest'in gelecekteki üyeleri burada ilk temel müzik eğitimlerini aldı. Gençliklerini 1990 ve 1995 arasındaki iç savaş şekillendirdi. Birçok aile üyesi ve arkadaşları Tuareg özyönetimi için savaşırken öldü. 2006'da yeni isyanlar çıktığında Ousmane Ag Mossa ve arkadaşı Cheick ag Tiglia silahlarla savaşmaya değil müzikal anlamda Tuareg'lerin sorununa dikkat çekmeye karar verdi. Gençliklerinde geleneksel Kel Tamasheq (Tuaregler kendisinden böyle bahseder) müziği ve 80'lerde geleneksel Afrika müziğini batılı rock müziğiyle harmanlayan Tuareg kökenli Tinariwen'in şarkılarını çaldılar. Tamikrest grubu İnternet ve mp3 kültürüyle birlikte, Jimi Hendrix, Bob Marley, Pink Floyd ve Mark Knopfler'ı tanıdı ve bunlar müziklerini etkiledi. 2008 yılında Essakane'de (Timbuktu'nun yaklaşık 80 km batısı) gerçekleşen "Festival Au Désert" etkinliğinde Amerikan-Avustralyalı müzik grubu Dirtmusic ile tanıştılar ve bu bir arkadaşlığa ve müzikal işbirliğine dönüştü. Dirtmusic, 2010 yılında Bamako'daki (Mali'nin başkenti) stüdyoda ikinci albümleri "BKO"'yu kaydederken Tamikrest'i de bu albümde çalması için davet etti. Chris Eckman (Dirtmusic ve The Walkabouts'un üyesi), Tamikrest'in ilk albümü olan "Adagh"'ın yapımcılığını üstlendi. Her iki grup 2010'da Sziget ve "Orange Blossom Special" gibi festivallerde beraber çaldı. Ekim 2010'da Chris Eckman Tamikrest'in ikinci albümü "Toumastin"'in yapımcılığını üstlendi ve albüm Nisan 2011'de yayımlandı. Ä°slami modernizm Bazen modern Selefilik olarak da adlandırılan İslami modernizm, İslam inancını milliyetçilik, demokrasi, medeni haklar, rasyonellik, eşitlik ve ilerleme gibi modern Batı değerleriyle uzlaştırmaya çalışan ve “ilk Müslüman ideolojik tepki” olarak tanımlanan bir harekettir. “Klasik kavramların ve içtihat yöntemlerinin eleştirel biçimde yeniden incelenmesi” anlayışıyla İslam teolojisine ve Kuran tefsirine yeni bir yaklaşım getirmiştir. Her ne kadar aşağıda adı geçen şahsiyetler yukarıda belirtilen hareketten olmasa da, hepsi az çok modernist düşünce ve/veya yaklaşımı paylaşıyor. John Langenus John Langenus (d. 9 Aralık 1891 - ö. 1 Ekim 1952), Belçikalı futbol hakemi. 1930 FIFA Dünya Kupası Finali'ni yönetmiştir. GÃ¼rsel Gürsel bir yer ismi, erkek ismi ve soyadıdır ve şu anlamlara gelebilir: Ivan Eklind Ivan Henning Hjalmar Eklind (d. 15 Ekim 1905 - ö. 23 Temmuz 1981), İsveçli futbol hakemi. 1934 FIFA Dünya Kupası Finali'ni yönetmiştir. Georges Capdeville Georges Capdeville (d. 30 Ekim 1899 - ö. 24 Şubat 1991), Fransız futbol hakemi. 1938 FIFA Dünya Kupası Finali'ni yönetmiştir. Perry County, Pensilvanya Perry ilçesi veya Perry County, Amerika Birleşik Devletleri'nin Pensilvanya eyaletinde yer alan bir ilçedir. İlçenin nüfusu 2010 yılı itibarıyla 45,969'dur. İlçenin merkezi New Bloomfield şehridir. Bu ilçe 22 Mart 1820 tarihinde kurulmuş ve adını Oliver Hazard Perry'den almıştır Maurice Guigue Maurice Guigue (d. 4 Ağustos 1912 - ö. 27 Şubat 2011), Fransız futbol hakemi. 1958 FIFA Dünya Kupası Finali'ni yönetmiştir. Mifflin County Mifflin ilçesi veya Mifflin County, Amerika Birleşik Devletleri'nin Pensilvanya eyaletinde yer alan bir ilçedir. İlçenin nüfusu 2010 yılı itibarıyla 46,682'dir. İlçenin merkezi Lewistown şehridir. KÃ¼p bulyon Bir bulyon küpü (Kanada ve ABD) veya stok küpü (Avustralya, İrlanda, Yeni Zelanda, Güney Afrika, İngiltere), susuzlaşmış bulyondur (fransız et suyu). Yaklaşık 15 mm (1⁄2 inç) genişliğinde küçük bir küp halinde oluşturulmuştur. Genellikle, küçük bir küp şeklinde şekillendirilmiş, kurutulmuş sebzelerden, et stokundan, yağın küçük bir kısmından, monosodyum glutamat, tuz ve baharatlardan yapılır. Vejetaryenlik ve veganlık için farklı türler de yapılmaktadır. Küpden başka, hem granül, hem de toz halinde de mevcuttur. En yaygın türleri sığır eti, tavuk, balık, ördek ve kaz (Fransız ve İsviçre), domuz (Galliya, İrlanda) etleri, ayrıca mantar (Japon mutfağı) ve farklı sebzelerdir. Tabletler şeklinde kurutulmuş et stokları, İngiliz yemek yazarı Anne Blencowe taradından 17. yüzyılda tanınıyordu. 19. yüzyılın başlarında (Lefesse, Massué ve Martin) çeşitli Fransız aşçılar bulyon küplerini ve tabletleri patentlemeye çalıştılar, ancak özgünlük eksikliği nedeniyle geri çevrildiler. Nicolas Appert ayrıca 1831'de böyle susuz bulyon önerdi. 19. yüzyılın ortalarında, Alman kimyacı Justus von Liebig et özü geliştirdi, ancak bulyon küplerinden daha pahalıydı. Endüstriyel olarak üretilen bulyon küpleri, 1908'de Maggi, 1910'da Oxo ve 1912'de Knorr tarafından ticarileştirildi. 1913'te,% 59-72 tuz içeriğine sahip en az 10 marka vardı. Şimdiki zamanda da bu markalar dünya genelinde tanınan markalardır. Bir stok küpünün genel bileşenleri şunlardır: tuz, hidrojenasyon yağ, monosodyum glutamat, aroma arttırıcılar, aromalar. Wayne County, Pensilvanya Wayne ilçesi veya Wayne County, Amerika Birleşik Devletleri'nin Pensilvanya eyaletinde yer alan bir ilçedir. İlçenin nüfusu 2010 yılı itibarıyla 52,822'dir. İlçenin merkezi Honesdale şehridir. Kazakistan'da Ä°slam Kazakistan'da İslam, ülkedeki en yaygın dindir ve ülke nüfusunun %70,2'si Müslüman'dır. Kazakların çoğu Sünnilik'in Hanefi mezhebine mensuptur. Ayrıca ülkede az sayıda Şii ve Kadıyânî Müslüman yaşamaktadır. Coğrafi olarak Kazakistan, nüfusunun çoğunlu Müslüman olan ülkelerin en kuzeyde yer alanıdır. Ülkedeki Müslüman nüfusunun yarıdan fazlasını Kazaklar oluşturur; Müslüman olan diğer etnik gruplar Özbekler, Tatarlar ve Uygurlardır. İslam, ülkeye ilk olarak 8. yüzyılda Araplar aracılığıyla geldi. İslam, 8. yüzyılda Orta Asya'ya gelen Araplar aracılığıyla Kazaklara ulaştı. Başlangıçta Türkistan'ın güneyinde varlık gösterdi ve daha sonra kuzeye doğru yayıldı. Sâmânîlerin yöneticilerinin misyonerlik çalışmalarıyla özellikle Taraz'da Kazakların önemli bir bölümü İslam'ı benimsedi. Ayrıca 14. yüzyılın sonlarında Altın Orda Devleti, İslam'ı Kazaklar arasında ve diğer Orta Asya halklarına yaydı. Rus etkisinin bölgede yükseldiği dönemde II. Katerina önderliğindeki Ruslar, başlangıçta İslam'ın yayılması konusunda isteklilik gösterdi ve Kazaklara dinî bilgi vermesi için bölgeye Müslüman din adamları çağrıldı. Rusların politikası zaman içinde İslam'ın zayıflatılması yönünde değişti. Bunun karşısında Kazak dinî liderler, Türkçülük yaparak dinî coşku yaratmayı denese de sonuç olarak pek çok kişi zulme uğradı. Sovyet döneminde Müslüman kuruluşları, yalnızca Kazakların günlük ibadetler nedeniyle gayrimüslimleri sayıca geçtiği alanlarda varlık gösterebildi. Kazakları Komünist ideolojiye uydurmak için cinsiyetler arası ilişkiler ve Kazak kültürünün diğer yönleri sosyal değişikliğin temel hedefleriydi. Yakın zamanda Kazaklar, Sovyetler Birliği'nin dağılmasının ardından İslam dininin kurumlarını yeniden canlandırmak için çaba harcadı. Aşırıcı olmamalarına rağmen kendilerini İslami inançlarıyla tanımlayan Kazakların kırsal kesimde yaşayanları dine daha fazla bağlıdır. Jefferson County, Batı Virginia Jefferson ilçesi veya Jefferson County, Amerika Birleşik Devletleri'nin Batı Virginia eyaletinde yer alan bir ilçedir. İlçenin nüfusu 2010 yılı itibarıyla 53,498'dir. İlçenin merkezi Charles Town şehridir. Bu ilçe 1801 yılında kurulmuştur. Union, Oregon Union ilçesi veya Union County, Amerika Birleşik Devletleri'nin Oregon eyaletinde yer alan bir ilçedir. İlçenin nüfusu 2010 yılı itibarıyla 25,748'dir. İlçenin merkezi La Grande şehridir. BeIN Box Office (TÃ¼rkiye) beIN Box Office, Digiturk platformuna dünyaca tanınan yabancı filmleri, türk filmlerini ve bazen spor müsabakalarını izle-öde konsepti ile yayınlayan televizyon kanallarıdır. Kanalların sadece HD görüntü kalitesinde yayın yapmaktadır. SD yayınları yoktur. Adrienne Pauly (albÃ¼m) Adrienne Pauly, 2006'da yayımlanan Adrienne Pauly'in adını taşıdığı ilk albümü. Ã€ vos amours À vos amours 2018'de yayımlanan Adrienne Pauly'nin ikinci stüdyo albümü. Service Civil International Türkçede "Uluslararası Sivil Servisi" anlamına gelen Service Civil International (SCI) gönüllü hizmeti esas alan, dünya çapında 43 alt kolu ile grubu olan bir uluslararası sivil toplum kuruluşu ve barış hareketidir. Örgüt 1920 yılında İsviçreli mühendis Pierre Cérésole tarafında kurulmuştur. Bir grup İngilizce konuşulan ülkede International Voluntary Service olarak da adlandırılmaktadır, İzlanda'da ise Voluntary Service International olarak bilinmektedir. SCI aşağıdaki değerleri çalıştığını bildirmektedir: SCI I. Dünya Savaşı'nda hemen sonra oluşan barışa dair tutkulu bir arayıştan doğmuştur. 1920'de Bilthoven, Pierre Cérésole şehrinde düzenlenen Fellowship of Reconciliation'ın (Kardeşlik Uzlaşması) İlk Uluslararası Konferansı'nda bir İsviçreli radikal pasifist farklı ülkelerden gönüllüleri Fransa'da buluşturarak bir barış projesi başlattı. Uzlaşmadan acil yardıma (1920) İlk uluslararası gönüllü kampı 1920 yılında eski savaş alanı olan Verdun'da (Fransa) yer aldı. Amaç savaştan zarar gören Esnes-en-Argonne adlı köyün yeniden inşa edilmesi ve Fransa ile Almanya arasındaki uzlaşmayı sembolize etmekti. Bu küçük uluslararası gönüllüler topluluğunun arasında 2 tane de Alman gönüllü vardı. Köylüler için geçici evler inşa ettiler ve çiftlik arazisini temizlediler. 1924 yılında, Cérésole Les Ormonts'da (İsviçre) çığ sonucu oluşan molozları temizlemek için ikinci bir uluslararası çalışma kampı düzenledi. Bu hizmet vicdani retçiler (conscientious objectors) için bir model oluşturdu ve politik kampanyayı tanıtmak için bir alternatif hizmet oldu. Takip eden yıllarda daha fazla yardım servisi düzenlendi. En büyüğü 1928 yılında Liechtenstein'da gerçekleşti, 28 farklı ülkeden gelen 700'den fazla gönüllü, 1927 gerçekleşen yoğun bir selden sonra Ren Vadisi Ovası'nı temizlemek için çalıştılar. Sosyal bağlılıktaki engeller (1931) SCI'nin ilk on yılında, çalışma kampları doğal afetlerden sonra zarar gören bölgeler için yardım hizmetleri düzenlemek amacıyla kullanıldı. 1931 yılında, SCI "fikri" gelişti ve uluslararası gönüllülerden oluşan çalışma kampı konsepti sosyal sorumluluğun diğer alanlarında da uygulandı: Alt kollarının sayısı da benzer şekilde arttı. 60'larda Afrika, Asya ve Avrupa'nın bölgesel koordinasyon yapıları oluşturuldu. Kuzey-Güney ve Kalkınma Yardımı (1950) 1950 yılında, SCI Faridabad'da (Hindistan) mültecilere ev inşa etmek için yeni bağımsız Hindistan davet edildi. Küçük bir grup uluslararası gönüllü birçok yerel gönüllüyü aralarına kattı. Hindistan ve Pakistan arasındaki anlaşmazlık onlara Pakistan'da çalışma kampı düzenlemek için ilham kaynağı oldu, bu ilhamla birlikte 1951'den beri Pakistan'da gönüllü çalışma düzenlenmektedir ve çalışmanın Asya'da da SCI'nin çok sayıda yerel şubeleri ve grupları kurulmasına etkisi olmuştur. Avrupa, Asya ve Afrika kıtalarındaki az gelişmiş bölgeleri desteklemek için SCI tarafından kalkınma yardım programı başlatıldı ve nitelikli gönüllüler bu projeye dahil oldu. En büyük kalkınma yardım programı Cezayir Bağımsızlık Savaşı'ndan Batı Cezayir'in Tlemcen bölgesinde gerçekleşti. Simone Tanner Chaumet Cezayir'deki bu SCI projesinde gönüllü olarak çalışmıştı. 1962'den 1968'e kadar SCI "Beni Hamou" köyünü yeniden inşa etti, medikal servis kurmak ve ilkokul öğretimini sağlamak için çalışmalar gibi Sebdou bölgesinde toplum gelişimi için çalışmalar yaptı. Doğu-Batı (1955) Soğuk Savaş'a rağmen SCI bir Doğu bloğu değişimi için arayış içerisindeydi. Komünist olmayan bir örgüt olarak, SCI gönüllüleri 1955 yılında Varşova'da (Polonya) düzenlenen 5. Dünya Gençlik Festivali'ndeki bir gönüllü kampında görev aldılar. O zamandan beri gönüllü kampları sosyalist gönüllü organizasyonlarıyla birlikte Polonya (1955), Doğu Almanya (1956), Sovyetler Birliği (1958), Macaristan (1964) ve Bulgaristan'da (1982) düzenlenmeye başlandı. Bu anlaşmalar 70'lerde daha yoğunlaştı. Gönüllü değişimini ve sosyalist ülkelerde ortak kuruluşlar ile işbirliğini geliştirmek kolaylaştırmak amacıyla 1972 SCI için Doğudan Batıya komisyonlar kurdu. Uyarlanma (1969) 1969'dan beri yapılan seminerler, workshoplar ve toplantılar sonucunda SCI'nin politik etkileri gözden geçirildi. Böylece SCI gönüllü kamplarının temel amaçı olan kalkınma yardımı eğilimi terk edildi. SCI'nin birçok projesinde sosyal ve politik farkındalık uluslararası gönüllülerde ve yine bu gönüllülerle birlikte artmaktadır. Özellikle Kuzey-Güney eğitim ve dayanışmanın gelişmesi konseptini yeniden düzenledi. Uyarlama uluslararası gönüllü değişimin düzenlemesinde ileri bir standarda önderlik etti. 1970'lerin sonlarında, Kuzey-Güney ve Doğu-Batı değişimi SCI'nin Avrupa ve Uluslararası Birliklerce merkezi hale getirilmişken gönüllü kampları için bir merkezi olmayan gönüllü yerleştirme sistemi tanıtıldı. Takiben 1990'ların ortasında merkezi olmayan hale geldi. Uluslararası çalışma grupları (1997) 1970'lerdeki uyarlamayla birlikte SCI yapısını uluslararası ve bölgesel sekreterlikleriyle birlikte yeniden düzenledi ve çalışma grupları belirli bir bölgeye veya ilgi alanına yönelik uluslararası koordinasyon içinde olacak şekilde adapte edildi. 1997'da büyük önem arzeden bir şekilde çalışma grupları için şimdi her yıl onaylanan bir durum tanıtıldı. Bölgesel çalışma grupları Afrikalı, Asya ve Latin Amerika (Aba Yala) ve Güney Avrupa (SAVA). Diğer çalışma grupları aşağıdaki konulara odaklanmıştır: SCI tam üye ile "Şubeler"-durumu ve ilişkili üyeleri ile bir "grup-"durumunu olarak ikiye ayırır. Uluslararası SCI Komitesi bu durumu dayalı ulusal anayasa, organizasyon ve üyelerin altyapısına göre kararlaştırır. Ulusal şubelerinin belgelerinde "SCI Alt-kolu" olarak belirttiği kendilerine ait adları olabilir. Aşağıdaki tablo tüm SCI şubeleri ve grupları hakkında bir özet niteliğindedir. Faaliyetlerin başlangıcı sıklıkla SCI tarafından ya da SCI ile birlikte ilk organize edilen gönüllü kampına dayanır. Örgüt Avrupa Konseyi ile danışmalık statüsü içerisindedir ve UNESCO ile çalışmalar yapmaktadır. Aşağıdaki kuruluşların da üyesidir: 1987 yılında, SCI barış ve anlayışı sağlamak adına gösterdiği çabaları için onay niteliğinde tarafından verilen Birleşmiş Milletler Barış'ın Mesajcısı unvanını aldı. Tam üye statüsü Avrupa Konseyi ve Avrupa Birliği içinde yürütülen ve ikisiyle de yakın olarak çalışan Avrupa Gençlik Forumu (YFJ) bünyesinde devam etmektedir. Yunanistan Komünist Partisi'nin Yeniden Kuruluşu Hareketi 1918-55 Yunanistan Komünist Partisi'nin Yeniden Kuruluşu Hareketi 1918-55 (Yunanca: "Κίνηση για την Ανασύνταξη του ΚΚΕ 1918–55") veya bilinen adıyla Anasintaksi (Türkçe: Yeniden Kuruluş), 1996 yılında Yunanistan'da kurulan ve Marksist-Leninist, stalinist ve Hocaist görüşlere sahip komünist parti. Parti, Yunanistan'daki komünistlerin tek bir Marksist-Leninist partide birlik olması amacıyla faaliyet yürütmektedir. Partinin öncülü aynı amaçla 1993 yılında kurulan Yunanistan Birleşik Komünist Partisi Hareketi'dir. Partinin üyeleri arasında eski Ulusal Kurtuluş Cephesi ve Yunan Halk Kurtuluş Ordusu mensupları ile sürgün edilmiş komünist eski subaylar yer alır. Parti; Yunanistan Komünist Partisi'nin (KKE) 1955-56 yılları arasındaki destalinizasyon politikaları sonrası Josef Stalin yanlılarının partiden ihraç edilmesi sonrası bu partiyle bir bağının kalmadığını açıklamıştır. Dönemin parti yöneticilerinin KKE genel sekreteri Nikos Zahariadis'e ihanet ettiğini savunmaktadır. Parti, eski parti ile 1955 sonrası partiyi ayırmak için bugünün KKE'sine ""K" KE" veya ""K" KE (56)" kısaltmasıyla atıfta bulunur. "K" ifadesi komünist ifadesini betimleyen ironik bir atıftır. Diğer sosyalist revizyonizm karşıtı örgütlerin aksine Anasintaksi, düzenli olarak Stalinizm terimini kullanır. Anti revizyonist örgütlerin çoğunluğu "Stalinzm" terimini Nikita Kruşçev döneminde ortaya atıldığını, bu ifade yerine doğru olanın Marksizm'in pratikte uygulanmasını ifade eden Marksizm-Leninizm olduğunu ifade eder. Organizasyon, iki haftada bir dört sayfalık "Anasintaxi" isimli bir gazete yayınlamaktadır. Şu ana kadar herhangi bir seçime katılmamıştır. Parti Uluslararası Marksist-Leninist Parti ve Örgütler Konferansı (Birlik ve Mücadele) üyesidir. Bu anlamda Türkiye'de Emek Partisi ile ortak çalışmalar yürütür. Parti, Belçikalı komünist yazar ve tarihçi Ludo Martens'u revizyonist olarak tarif etmekte ve onu Mihail Gorbaçov'un savunucusu olmakla itham etmektedir. Martens'in Stalin'i savunmak için yazdığı "Stalin'in Başka Görünüşü" adlı eserinin aslınsa Stalin karşıtı bir kitap olduğunu belirtmiştir. Hint-Pasifik Hint-Pasifik, Hint Okyanusu'nun tropik suları, batı ve orta Pasifik Okyanusu ile Endonezya'yı bağlayan iki denizi kapsayan biyocoğrafi bir bölgedir. Bölge, Hint ve Pasifik okyanuslarının ılıman ve kutup bölgelerini, Doğu Pasifik Okyanusu ile Amerika'nın Pasifik kıyılarını içermez. Terim, deniz biyolojisi, iktiyoloji ve benzeri alanlarda yaygın olarak kullanılmaktadır. Birçok deniz canlısı sürekli olarak Madagaskar'dan Japonya ve Okyanusya'ya bağlanır ve bu aralıkta Atlas Okyanusu'nda bulunmayan bir dizi tür meydana gelmektedir. Yunanistan Birleşik Komünist Partisi Hareketi Yunanistan Birleşik Komünist Partisi Hareketi (Yunanca: "Κίνηση για Ενιαίο ΚΚΕ"), 1993 yılında Yunanistan'da kurulan ve Marksist-Leninist, stalinist ve Hocaist görüşlere sahip komünist parti. Hareket, 1982 yılında kurulan Hocaizm yanlısı Yunanistan Marksist-Leninist Komünistleri Organizasyonu'nun ardılı olarak 1993 yılında kuruldu. Partinin üyeleri arasında eski Ulusal Kurtuluş Cephesi ve Yunan Halk Kurtuluş Ordusu mensupları, Yunanistan Komünist Partisi ile bağlantıları kopan Nikos Zahariadis'in takipçileri ve sürgün edilmiş komünist eski subaylar yer almıştır. Parti, Yunanistan'daki komünistlerin tek bir Marksist-Leninist partide birlik olması amacıyla faaliyet yürütmüştür. Parti 1996 yılında Yunanistan Komünist Partisi'nin Yeniden Kuruluşu Hareketi 1918–55 adıyla yeniden organize olmuştur. İki haftada bir 28 cm x 31.5 cm ebatında çıkan "Gerçeğin Sesi" (Yunanca: Φωνή της Αλήθειας) adlı gazeteleri bulunmaktaydı. Gazete 1993-1996 yılları arasında 63 sayı çıkarmıştır. Parti Uluslararası Marksist-Leninist Parti ve Örgütler Konferansı (Birlik ve Mücadele) üyesiydi. Şu ana kadar herhangi bir seçime katılmamıştır. Kira Frosini Efrosini Vasiliu (; 1773 - 11 Ocak 1800), ya da bilinen adıyla Kira Frosini (Κυρά Φροσύνη), Osmanlı İmparatorluğu'nun Yanya valisi Tepedelenli Ali Paşa ile evliyken yaşadığı aşk nedeniyle başka 16 kadınla birlikte öldürülen Yunan kadın. Hikâyeye göre politik nedenlerle öldürülen Frosini bu nedenle ulusal bir kahraman olarak görülür. Kira Frosini'nin yaşamı birçok roman, bir opera, bir film ve birçok şarkıya ilham vermiştir. Solaklar (anlam ayrımı) Solaklar bir yer ismidir ve ÅŸu anlamlara gelebilir: Beyaz Rusya YÃ¼ksek Sovyeti Beyaz Rusya Yüksek Sovyeti (Beyaz Rusça: Вярхоўны Савет Рэспублікі Беларусь), Beyaz Rusya Sovyet Sosyalist Cumhuriyeti'nde ve ardılı Beyaz Rusya'da 1938-1991 yılları arasında yasama faaliyeti yürüten Yüksek Sovyet organı. 1920-1938 tarihleri arasındaki yasama organı olan Beyaz Rusya Sovyet Kongresi'nin devamıdır. 1990-1996 arasında daimi parlamento olarak görev yaptı. Qixi Festivali Qixi Festivali () veya Qiqiao Festivali (乞巧节), Çin mitolojisindeki sığırtmaç ve dokumacı kızın yıllık toplantısını kutlayan bir Çin festivalidir. Festival, Çin takviminin 7. ayın yedinci gününde gerçekleştirilmektedir. Festival, sığırtmaç Jen ile dokumacı Rea'nın romantik aşk efsanesine dayanmaktadır ve Japonya'da Tanabata ve Kore'de Chilseok festivallerini etkilemiştir. Estonya Komünist Partisi (1990) Estonya Komünist Partisi (Estonca: "Eestimaa Kommunistlik Partei"), 1990 yılında Estonya'da kurulan komünist parti. Estonya Komünist Partisi'nden (EKP) ayrılan ve partiyi Sovyetler Birliği Komünist Partisi'nden ayırmak isteyenlere muhalefet eden kişilerce kurulmuştur. EKP'nin bağımsızlık kararından hemen sonra Sovyet yanlısı delegeler kongre salonundan ayrıldı ve 26 Mart 1990'da kendi alternatif 20. kongresini düzenledi. EKP Birinci Sekreteri Aleksander Gusev başkanlığında kendi merkez komitesi seçildi ve EKP'den ayrı bir parti olarak faaliyet yürüttü. Parti, Estonya'daki Rus nüfusunun bağımsızlığa karşı direnişini temsil ettiği için,"arabulucu" olarak anılmaktaydı. Ancak Letonya Komünist Partisi'nin bölünmesinden farklı olarak EKP'deki bölünme etnik çizgileri izlemiyordu. 1990 yılındaki Estonya Yüksek Sovyeti seçimleri üzerine yapılan bir çalışmada EKP adaylarının %13,3 oranında Eston olmayan seçmenler tarafından desteklendiğini göstermiştir. EKP'deki bölünme sırasında Narva, Sillamäe ve Kohtla-Järve gibi Rusların çoğunlukta olduğu bölgelerde Ruslar EKP üyeliklerini sürdürmüşlerdir. Letonya Komünist Partisi'ndeki bölünmeden farklı olarak, EKP bölünmeden sonra EKP'nin kaynaklarını ve personelinin büyük bir kısmının kontrolünü ele geçirememiştir. 20 Haziran 1990'da partinin adı "Estonya Komünist Partisi (CPSU)" olarak değiştirilmiştir. EKP (CPSU), 21. Parti Kongresi'ni 1990 sonbaharında gerçekleştirmiştir. Yeni parti EKP'nin önceki yirmi parti kongresini kendilerininki gibi saymıştır.) Kongre'de, Yeni Birinci Sekreter Lembit Annus seçilmiştir. Yeni liderlikle birlikte Leton muadili ile önceki döneme göre daha az çatışmacı bir yaklaşım gelişmiştir. Nisan 1991'de Annus, Estonya'da bir koalisyon hükümetine girme isteğini dile getirmiştir. Estonya'nın bağımsızlığı konulu 3 Mart 1991 referanduma paralel olarak, parti kendi başına bir referandum düzenledi. Oylama Kohtla-Järve, Sillamäe ve Narva şehirlerinde gerçekleşti. Referandum sorusu "Egemen Estonya'nın SSCB içinde kalmasını istiyor musunuz?" idi. Ana referandumun aksine, bu referanduma bütün yurttaşlar (Sovyet askeri birlikleri dahil) katılabilirlerdi. Sillamäe'nin sonuçları sadece% 83'lük bir katılımla halka açıldı. Sillamäe'deki seçmenlerin% 89'u referandumda evet oyu kullanmıştır. Parti, 1991 Sovyetler Birliği darbe girişiminde Devlet Olağanüstü Hal Komitesi başkanı Gennadi Yanayev'i destekledi. Darbenin yenilgisinden sonra, parti Estonya hükûmeti tarafından 22 Ağustos 1991'de yasadışı ilan edildi. Bu dönemde Merkez Komitesi sekreteri Pavel Panfilov idi. Kokin Wakashū Kokin Wakashū (; "Antik ve Modern Zamanların Japon Şiirleri Koleksiyonu") veya , Heian döneminden kalma Japon şiirinin waka formunun erken bir antolojisidir. İmparator Uda tarafından hazırlanmış ve oğlu İmparator Daigo'nun emriyle MS 905 yılında yayınlanan bir imparatorluk antolojisi olup yaklaşık MS 920'lerde tamamlandı. Antolojinin derleyicileri, Ki no Tsurayuki liderliğinde ve Ki no Tomonori, Ōshikōchi no Mitsune ve Mibu no Tadamine'nin de dahil olduğu dört imparatorluk sarayı şairi idi. Kokinshū, imparatorluğun isteğinde derlenen 21 Japon şiir koleksiyonu olan 'nun ilkidir. Ki no Tsurayuki Ki no Tsurayuki (; MS 872-30 Haziran MS 945), Japonya'da Heian döneminde yaşamış bir Japon şair, hattat ve yazardı. Özellikle Kokin Wakashū ile Japon Önsözü'nü yazması ve Tosa Nikki'nin muhtemel bir yazarı olmasıyla bilinmektedir. Himmet (gazete) Himmet (), Azerice dilinde yayın yapan ilk gayriresmî gazete. Dönemin sosyal demokrat kuruluşu olan Himmet'in yayın organıydı. Gazetenin faaliyeti Rusya'daki üç devrimci dönemi (1905 Devrimi, Şubat Devrimi ve Ekim Devrimi) ve Azerbaycan'ın Sovyetleşmesi yıllarını kapsamaktadır. 1904-1905 arası Bakü'de yayın yapmıştır. Bu sürede toplam sayı 6 çıkarmıştır. Gazete, Şubat 1905'te polis tarafından kapatıldı ve bazı gazete çalışanları tutuklandı. Gazete ilk sayısından itibaren Azerbaycan'da ve İran'da sosyal demokrat örgütler kurmayı amaçlayan propaganda çalışması yapmaya başladı. Himmet'in 1904 yılındaki kuruluşu sırasında çalışan ilk gazetecilerin ve yayıncıların kimliği henüz tam olarak bilinmemektedir. Azerbaycan basın tarihinde sadece gazetenin birinci numarasının başlığının sureti ve üçüncü sayısının bir materyalleri bellidir. Gazetenin ilk sayısının başlık bölümünde Azerice ve Rusça yayın tarihi gösterilir: "1904-cü ilin oktyabrı". Gazete Himmet Partisi'nin merkezi basın organlarından biridir. Diğer devrim öncesi yayınlar gibi Himmet de Bütün ülkelerin işçileri, birleşin! ilkesine ve proleter enternasyonalizm görüşlerine uygun olarak yayınlandı. Gazete Mayıs 1920'ye kadar Astrahan'da yayınlanmaya başladı. Bu dönemde toplam 44 sayı yayınlandı. Genel olarak ise gazetenin basılı 163 sayısı belirlendi. Transkafkasya Müslüman İşleri Komiserliği yayıncılık şubesi, 29 Mart 1919 tarihinde gazetenin yeniden yayınlanması ve tecrübeli gazetecilerle donatılması için bazı girişimlerde bulundu. Mayıs 1919'dan başlayarak, "Himmet" adıyla önce Transkafkasya Müslüman İşler Komiserliği ve ardından Kafkasya Müslüman Komünist Partisi tarafından resmen dile getirildi. 1919 Kasım'ında ise Bolşeviklerin Astrahan Bürosu'nun yayın organı şeklinde haftalık olarak yayınlandı. İlk zamanlar gazeteye D. Bünyadzade editörlük yapıyordu Gazetenin yayını Mayıs 1920'ye kadar devam etti. Astrahan'daki yayın döneminde 44 sayısı yayınlandı. Ã‡ubuk kraker Çubuk kraker, genellikle undan yapılan bir bisküvi türüdür. Çubuk krakerler farklı uzunlukda ve yoğunlukda olabilirler. Tuz, herbo, tohum, peynir gibi tatlandırıcılar veya baharatlar, hamurun içine eklenebilir veya pişirmeden önce üstüne serpilir. Ayrıca çubuk krakerler şekerli, çikolatalı, kremalı ve başka lezzetlere de sahiptirler. Çubuk krakerler tüm dünyada en fazla tüketilen ürünlerden biridir. Farklı ülkelerin farklı şekilli krakerleri bulunuyor. Örnek olarak bu türleri vardır. CREDO Cosmic-Ray Extremely Distributed Observatory (CREDO) - (Son derece dağınık kozmik ışın rasathanesi) - Kozmik ışınları tespit etmek ve karanlık maddeyi araştırmak için Ağustos 2016'nın sonunda Polonya'daki Nükleer Fizik PAS Enstitüsü'nden (Çek Cumhuriyeti, Slovakya ve Macaristan'dan bilim adamları) Polonyalı bilim adamları tarafından başlatılan bilimsel bir proje. Amacı, küresel kozmik ışın dedektörleri sisteminin yapımında mümkün olduğu kadar çok insanı dahil etmektir. Bir ışığa duyarlı sensör ve bir GPS modülü sayesinde, bir akıllı telefon, alandan parçacıklara ulaşan bir dedektör olarak en iyi şekilde çalışır. Nikolay Latışev Nikolay Gavriloviç Latışev ( (d. 22 Kasım 1913 - ö. 18 Şubat 1999), eski Sovyet futbol hakemi. 1962 FIFA Dünya Kupası Finali'ni yönetmiştir. Sakamoto Ryōma Sakamoto Ryōma (; 3 Ocak 1836-10 Aralık 1867), Japonya'da bakumatsu döneminde Tokugawa şogunluğunun devrilmesinde önemli rol oynayan bir Japon samuray idi. Bu dönemdeki en önemli başarılarından biri uzun zamandır birbirine düşman olan iki güçlü beylik olan Chōshū ve Satsuma arasındaki barışın müzakere edilmesiydi. Daha sonra onları Tokugawa şogunluğuna karşı birleştirdi. Sakamoto Ryōma, 10 Aralık 1867 tarihinde Kyoto'da bir suikast sonucu hayatını kaybetti. Gottfried Dienst Gottfried Dienst (d. 9 Eylül 1919 - ö. 1 Haziran 1998), İsviçreli futbol hakemi. 1966 FIFA Dünya Kupası Finali'ni yönetmiştir. Sergio Gonella Sergio Gonella (; d. 23 Mayıs 1933 - ö. 19 Haziran 2018), İtalyan futbol hakemi. 1978 FIFA Dünya Kupası Finali'ni yönetmiştir. Fugu Fugu (Lagocephalus Sceleratus, ), özellikle Japon mutfağında yenilen bir balon balığı türüdür. Fugu, Indo-Pasifik kökenli bir türdür, tetrodotoksinden dolayı oldukça zehirli olup çok ince olan zehirli damarlarının tek tek çıkarılarak dikkatli bir şekilde hazırlanmalıdır. Bu nedenle fugu sunan restoranlar Japonya ve diğer bazı ülkelerdeki yasalar tarafından sıkı bir şekilde kontrol edilmektedir ve üç veya daha fazla yıl süren titiz eğitimden sonra sadece çok usta aşçılar tarafından hazırlanmasına izin verilmektedir. Fugu, saşimi ve chirinabe olarak servis edilir. Bazı kişiler tarafından karaciğerin en lezzetli kısmı olduğunu düşünülmektedir ama aynı zamanda en zehirli kısmı olup restoranlarda bu organın sunulması 1984 yılında yasaklandı. Fugu, Japon mutfağının en ünlü ve en kötü şöhretli yemeklerinden biri haline geldi. Kızıldeniz'den Akdeniz'e Süveyş Kanalı yoluyla göç etmiştir. Türkiye ve israil'li balıkçılar tarafından birçok birey yakalanmıştır. Ülkemizde özellikle Marmaris ve Gökova bölgesinde bolca yakalanmaktadır. Etçil olan balon balığı, küçük boylarda iken ağırlıklı olarak kabuklularla, büyüdükçe de yumuşakçalarla beslenmektedir. Balon balığının akdeniz'e gelmesiyle birlikte yumuşakçaların (ahtapot-kalamar-mürekkep balığı) sayısının ciddi ölçüde azaldığı yönünde bulgular vardır. Balon balıklarının ekonomik ve ekolojik zararlarının yanı sıra dokularında tetrodotoksin (ttx) adı verilen bir nörotoksin zehir bulundurmalarından dolayı, insan sağlığına zararı vardır. Bu toksinin siyanürden 1000 kat daha fazla zehirli olduğu bilinmektedir. Barakzay HanedanÄ± Barakzay Hanedanı (Farsça: بارک‌زایی), Afganistan'ı 1826'dan 1973'e kadar yöneten hanedan. Monarşinin Muhammed Zahir Şah döneminde kaldırılmasıyla hanedanın yönetimi sona erdi. Barakzay Hanedanı, Ahmed Şah Dürrânî'nin kurduğu Dürranî Hanedanı'nın iktidardan düşürülmesinin ardından Dost Muhammed Han tarafından kurulmuştur. Bu dönemde Afganistan topraklarının çoğunu güneyde ve doğuda İngilizlere, batıda İranlılara ve kuzeyde Rusya'ya kaptırdı. Afganistan'da üç büyük İngiliz-Afgan Savaşı ve 1929 iç savaşı da dahil olmak üzere birçok çatışma oldu. Arnaldo CÃ©zar Coelho Arnaldo Cézar Coelho (d. 15 Ocak 1943), Brezilyalı futbol hakemi. 1982 FIFA Dünya Kupası Finali'ni yönetmiştir. Bulgaristan Komünist İşçi Partisi Bulgaristan Komünist İşçi Partisi, Bulgaristan Krallığı döneminde Eylül 1921'de kurulan sol komünizm'i savunan komünist parti. Parti Almanya Komünist İşçi Partisi'nin kuruluşundan esinlenerek modellenmiştir. Parti resmi olarak 7 Ocak-10 Ocak 1922'de o dönem tekstil endüstrisinin merkezi olan Slivnu kentinde düzenlenen kongre sonucu kuruldu. Parti merkezinin Varna'da olması kararlaştırıldı. Kuruluş döneminde yaklaşık 1000 üyesi olan parti "Rabotchnik Iskra" (Türkçe: İşçi Kıvılcımı) adında yayın organına sahipti. Parti, uluslararası bir kuruluş olan Komünist İşçi Enternasyonali'nin bir parçasıydı. Parti, Nisan 1925'te baskılar sonucunda dağıldı. Hindistan'da Ä°slam İslam, ülke nüfusunun %14,2'sine tekabül eden yaklaşık 172 milyon insan ile Hindistan'ın en büyük ikinci dinidir (2011 sayımı). İslam, ilk olarak Arap tüccarlar tarafından 7. yüzyılın başlarında Hindistan'ın batı kıyısında yer alan Malabar ve Konkan-Gucarat'a gelmiştir. Kerala'daki Çeraman Cuma Mescidi'nin, Mâlik bin Dînar tarafından 629 yılında inşa edilen Hindistan'daki ilk cami olduğu düşünülmektedir. MS 7. yüzyılda Bahreyn valisi tarafından Bharuch'a yapılan bir keşif sonrasında, Güney Arabistan ve Basra Körfezi'nden gelen göçmen Arap ve İranlı ticaret toplulukları Gucerat'ın sahil kesimine yerleşmeye başlamıştır. İsmaili Şii İslâm, 11. yüzyılın ikinci yarısında Fatımî Halifesi Mûstensir tarafından gönderilen görevliler tarafından yayılmaya başladı. İslam, 12. yüzyılda Kuzey Hindistan'a Türk işgalleriyle yayılmaya başladı ve o zamandan beri Hindistan'ın dini ve kültürel mirasının bir parçası haline gelmiştir. Yüzyıllar boyunca Hindistan'da Hindu ve Müslüman kültürlerin önemli bir entegrasyonu gerçekleşti ve Müslümanlar, Hindistan'ın ekonomi, politika ve kültüründe önemli bir rol oynadı. 2015 itibarıyla Müslümanlar, Hindistan'ın sadece Cemmu ve Keşmir eyaletinde ve birlik topraklarından Lakshadweep'te nüfusun çoğunluğunu oluşturuyor. Azınlık olarak yoğunlaşmış 110 ilçede nüfusun en az beşte biri Müslüman. Hindistan eyaletlerinin Müslüman nüfusları: 2011 nüfus sayımı Tanabata Tanabata (; "Yedinci akşam"), Çin Qixi Festivali kökenli bir Japon festivalidir. Festival, Orihime ve Hikoboshi ilahilerinin buluşmasını kutlamaktadır. Tanabata'nın tarihi ülkeye göre değişir, ancak ilk festivaller Gregoryen takvimine göre 7 Temmuz'da ile başlar. Kutlama Temmuz ve Ağustos ayları arasında çeşitli günlerde yapılır. "Orihime" ve "Hikoboshi" farklı şekilerde isimlendirilmştir hikâyenin farklı versiyonlarında bayrama ismini veren tanabata da buradaki bir versiyonundan geçmiştir Gion Festivali Gion Festivali ( "Gion Matsuri"), Japonya'nın Kyoto kentinde yıllık olarak düzenlenen bir Japon festivalidir. Festival, Temmuz ayı boyunca devam etmekte olup , 17 Temmuz ve 24 Temmuz'da adında bir geçit töreni düzenlenmektedir. Adını Kyoto'nun Gion mahallesinden almaktadır. John Turtle Wood John Turtle Wood (13 Şubat 1821 Londra - 25 Mart 1890 Worthing), 1863’ten itibaren Efes harabelerini kazarak 1869'da Artemis Tapınağını keşfeden İngiliz mimar, mühendis ve arkeolog. Åžehabeddin Mercani Şehabeddin Mercani (Tatarca: Шиһабетдин Мәрҗани; d. 1818, Kazan - ö. 28 Nisan 1889, Kazan), Tatar din adamı, tarihçi ve eğitimci. İmam ve müderris olan Molla Bahaeddin oğlu olarak 1818 yılında Kazan'ın Yabıncı köyünde doğdu. Eğitimine babasının medresesinde başlayarak; mantık, kelam, fıkıh usulü, Farsça ve Arapça derslerini gördü. 1838 yılında dini ilimler alanında kendisini geliştirmek için Maveraünnehir'e yolculuğa çıktı. Bu yolculuk esnasında ıslahatçı din adamı Kursavi'nin fikirleri ile tanıştı. İlk başta bu fikirlerin Ehl-i Sünnet'e aykırı olduğunu düşünerek karşı çıktı ancak aynı zamanda üzerinde önemli bir etki bıraktı. Buhara'da bir medreseye yerleşti. Ardından 1844 yılında gittiği Semerkant'ta Şirdar Medresesi'nde öğrenim görüp icazetname aldı. Bu süre zarfında fikirlerinde değişim başladı. Buhara'ya döndükten sonra Kursavi'nin yasaklı kitaplarını okumaya başladı. 1849'da Kazan'a döndü ve ardından sınavı geçerek imamlığa ve müderrisliğe başladı. Uzun yıllar I. Mahalle Camii'nde imamlık, müderrislik ve çeşitli görevlerde bulundu. 1881 yılından itibaren kendi adıyla anılan Mercani Medresesi'nde öğrenci kabulüyle birlikte ders okutmaya başladı. Tatar Muallim Mektebi'nde de ders verdi. Vasili Radlof, İlya Berezin ve Aleksandır Kasimoviç Kazembek gibi oryantalistlerle dostluk kurması, yerel idarecilerle iyi anlaşması hakkında şüphelere yol açtı. Mercani'ye muhalif olanlar, Rus misyonerler ile bağı olduğunu ve Rusçanın müslüman okullarında zorunlu ders olarak konulmasını sağladığını ileri sürdüler. 1880 yılında hacca gitmek için çıktığı yolculuk sırasında İstanbul'a uğrayarak Osmanlı Şeyhülislamı Ahmed Esad Efendi ve Ahmed Cevdet Paşa ile görüştü. Kitaplarından bir kısmını Beyazıt Devlet Kütüphanesi'ne bağışlamıştır. 28 Nisan 1889'da öldü, Kazan'a gömüldü. Gazapizm Gazapizm ya da doğum adıyla Anıl Murat Acar (20 Temmuz 1988; Elazığ), Kürt kökenli Türk rapçi. Türkçe rap müziğine 2003 yılında başladı, 2012'de Konak, İzmir'de Argo İzmir'i kurdu. 2014'te "Yeraltı Edebiyatı" albümünü yayınladı. Sokak ağzı ile bestelediği parçaları ile ilgi gördü. 2016'da "Bir Gün Her Şey" adlı albümünü yayımladı. İzmir'de "Gece Sabahın" ve "Memleketsiz" adlı şarkılar için klip çekti. "Çukur" adlı dizide "Heyecanı Yok" adlı şarkısının yer bulmasıyla daha fazla tanınmaya başladı. Şarkı, Türk dizilerinde rapin daha fazla görünür olduğu bir döneme denk geldi ve etkili oldu. Gazapizm daha sonra aynı dizi için Cem Adrian ile "Kalbim Çukurda" adlı şarkıyı seslendirdi. GQ Türkiye Ödül Töreni - Yılın Kendini Gösteren Müzisyeni Ödülü (2018) George Voorhis George Bates Voorhis, Jr. (31 Ağustos 1923 - 7 Temmuz 1989), Amerikalı komedyen, oyuncu ve seslendirme sanatçısı. McDonald's dizisinde Ronald McDonald seslendirmesi ile bilinmektedir. Hıraçya Acaryan Hıraçya Acaryan (1876-1953), Ermeni dilbilimci. 1876 yılında Samatya'da doğdu. Getronagan Ermeni Lisesi'ni bitirdi. Sorbonne Üniversitesi ve Strasbourg Üniversitesi'nde eğitim gördü. Tahran, Tebriz ve çeşitli Kafkas şehirlerinde Ermenice öğretmenliği yaptı. 1923 senesinden yaşamının sonuna kadar Erivan Üniversitesi'nde öğretim üyesi olarak çalıştı. Ermeni dili ve kültürüne ilişkin birçok eser verdi. Nükhet Duru şarkıları listesi Bu madde, Nükhet Durunun kaydettiği ve yayınlanan şarkılarının bir listesini içermektedir. 2016 Yaz Olimpiyatları'nda yüzme - Erkekler 400 metre serbest 2016 Yaz Olimpiyatları'nda erkekler 400 metre serbest etkinliği 6 Ağustos tarihinde Olimpik Su Sporları Stadyumu'nda gerçekleştirildi. Bu yarışmadan önce mevcut dünya ve Olimpiyat rekorları aşağıdaki gibiydi. Eleme serileri 13:48'de başladı. ƒ Hatalı çıkış yaptı, ancak hakemin takdirine bağlı olarak devam etmesine izin verildi. Final saat 22:30'da başladı. Tiaoali Savea Tiaoali Savea (d. 11 Şubat 1985), Kaleci pozisyonunda görev alan Amerikan Samoalı millî futbolcudur. Marshall Silao Marshall Silao (d. 28 Aralık 1980), Amerikan Samoalı millî futbolcudur. Orta saha pozisyonunda görev almaktadır. Im-Min Young Im-Min Young (d. 6 Şubat 1981), Orta saha pozisyonunda görev alan Amerikan Samoalı millî futbolcudur. Richard Mariko Richard Mariko (d. 19 Temmuz 1980), Amerikan Samoalı millî futbolcudur. Orta saha pozisyonunda görev almaktadır. Ben Falaniko Ben Falaniko (1 Eylül 1985), forvet pozisyonunda görev alan Amerikan Samoalı millî futbolcudur. Darrell Ioane Darrell Ioane (d. 8 Şubat 1981), Amerikan Samoalı millî futbolcudur. Forvet pozisyonunda görev almaktadır. Soga Maina Soga Maina (d. 6 Ekim 1981), Amerikan Samoalı millî futbolcudur. Forvet pozisyonunda görev almaktadır. Tony Langkilde Anthony "Tony" Langkilde, Amerikan Samoalı teknik direktör ve spor yöneticisidir. 2001 yılında Amerikan Samoası millî futbol takımının teknik direktörlüğünü yaptı. Daha sonraları Amerikan Samoası Futbol Federasyonu başkanlığı makamında bulundu. Aziz MikÃ¢il Kilisesi (Viyana) Aziz Mikâil Kilisesi (), Viyana, Avusturya'da bulunan en eski kiliselerden ve geriye kalan az sayıdaki Romanesk yapıdan biridir. Mikâil'e adanan kilise, Innere Stadt ilçesindeki Michaelerplatz meydanında ve Hofburg İmparatorluk Sarayı'nın Aziz Mikâil Kapısı karşısında yer alır. Sekiz yüzyıllık tarihi boyunca Romanesk ve Gotik gibi çeşitli mimari tarzları barındırmıştır. 1219-1221 yılları arasında Avusturya Dükü VI. Leopold tarafından yaptırıldığı düşünülen kilisenin açılış tarihi tam olarak bilinmemekle birlikte mevcut hâlini aldığı 1792 yılı bilinen en eski tarihtir. Kilisenin içi, bir nef ve iki koridordan oluşmaktadır. Yanlardaki şapeller daha sonra eklenmiştir. Kilise, düşük yüksekliğine rağmen güçlü bir üç boyutlu yapı izlenimi vermektedir. Çok köşeli apsis, 14. yüzyılda (1327-1340) Gotik bir koro tarafından üç niş ile değiştirildi. Merkezdeki ve kuzeydeki koro şapelleri Barok tarzında yenilendi. Yüksek sunak 1782'de Jean-Baptiste d'Avrange tarafından tasarlandı. Karl Georg Merville tarafından yapılan "Fall of the Angels" (1782) adlı anıtsal Rokoko heykel, kaymaktaşı ustuka ile sunağın dekorasyonunda kullanıldı. Bulutlardaki melekleri tavandan yere düşerken betimleyen eser, Viyana'da tamamlanan son önemli Barok çalışmadır. Yüksek sunağın ortasında hagiografi eğitimi veren Girit Okulu'na ait olan, adını adanın başkenti Kandiye'den alan, Meryem'in resmedildiği ve iki büyük melek tarafından tutulan "Maria Candia" adlı bir Bizans ikonası bulunur. Kuzeydeki şapelde sunağın arkasında Franz Anton Maulbertsch'e ait "Adoration of the Child" adlı çalışma yer alır. "Nikolauskapelle" olarak bilinen güneydeki şapel değiştirilmeden korundu. Şapelin yaprak şeklinde oyulmuş pencereleri 13. yüzyıldan kalmadır. 2016 Yaz Olimpiyatları'nda yüzme - Kadınlar 800 metre serbest 2016 Yaz Olimpiyatları'nda kadınlar 800 metre serbest etkinliği 11-12 Ağustos tarihlerinde Olimpik Su Sporları Stadyumu'nda gerçekleştirildi. Bu yarışmadan önce mevcut dünya ve Olimpiyat rekorları aşağıdaki gibiydi. Yarışma sırasında aşağıdaki rekorlar kırıldı: Moskova-850 Moskova-850 (), 1995 yılında Rusya Fuar Merkezi'nde inşa edilen dönme dolap. Moskova'nın 850. kuruluş yılı için inşa edilmiş, 2016 yılında sökülmüştür. Moskova-850, 70 metre (230 ft) çapında bir çapa sahipti ve toplam yüksekliği 73 metre (240 ft) idi. Tam dünüş süresi 7 dakika idi. Ger biri 8 kişi kapasiteli 40 kabin ile donatılmıştı. İnşaatı sırasında, Avrupa'daki en uzun dönme dolaptı.,ancak 1999'da İtalya'daki Mirabilandia'da bulunan 90 metrelik Eurowheel ile bu rekor aşıldı. Moskova-850, 2012 yılında Soçi yakınlarındaki Lazarevskoye'de 80 metrelik bir dönme dolap inşa edilinceye kadar Rusya'nın en uzun dönme dolabıydı.. Yapı, Moskova belediye başkanının önerisi üzerine Vladimir Gnezdilov isimli mühendis tarafından tasarlandı ve 1995 yılında Gnezdilov'a ait "Mir" şirketi tarafından kuruldu. Gnezdilov, 1994 yılında Rusya Fuar Merkezi alanının kullanılmayan bölgesini geliştirmek için bir teklif aldı ve Moskova'nın 850. yıldönümü kutlamaları için düzenlenecek açılışı töreninde eğlence parkı projesi tasarladı. Proje, şehir yönetimi düzeyinde tartışıldı ve Belediye Başkanı Yuriy Lujkov eserin Avrupa'da en yüksek dönme dolabı olacağını beyan etti. Bu amaçla 1994 yılında Gnezdilov, Fuar Merkezi'nin 6 hektarlık arazisini 49. yıllığına kiraladı. 1995 yılında inşa tamamlandı ve park çalışmaya başladı. Daha sonraki süreçte konu mahkemeye taşındı. Haziran 2015'te, Moskova Tahkim Mahkemesi, Rusya Fuar Merkezi'nin kira sözleşmesinin feshi konusunda kararını verdi. Moskova-850 7 Temmuz 2016'da söküldü. Next Goal Wins Next Goal Wins, yönetmenliğini Mike Brett ve Steve Jamison'ın gerçekleştirdiği 2014 çıkışlı Birleşik Krallık yapımı belgesel filmdir. Film, dünyadaki en zayıf futbol takımlarından biri olarak tanınan Amerikan Samoası millî futbol takımının 2014 FIFA Dünya Kupası'na katılmak için verdiği mücadeleyi anlatmaktadır. 2001 yılında Amerikan Samoası ile Avustralya arasında gerçekleşen futbol müsabakasında Amerikan Samoası, Avustralya'ya 31-0 kaybederek uluslararası bir futbol maçında alınan en farklı yenilgi rekorunu kırdı. Amerikan Samoası bu yenilgiden sonra 2014 FIFA Dünya Kupası'na katılabilmek için mücadele etmeye başlarlar ancak müsabakaları kaybetmeye devam ederler. Bu durum üzerine Amerikan Samoası Futbol Federasyonu, takımın başına Hollanda doğumlu Amerikalı teknik direktör Thomas Rongen'i getirdi. Rongen'in çalıştırdığı takım, 2014 FIFA Dünya Kupası elemeleri Birinci Tur müsabakalarında iyi sonuçlar elde etse de gruplardan çıkamaz. Ayrıca, bu müsabakalar dışında 2003'ten bu yana takım kadrosunda bulunan Jaiyah Saelua da, erkeklerin yer aldığı FIFA Dünya Kupası elemesinde yarışan ilk Fa'afafine oyuncu olur. Amerikan Samoası millî futbol takımı, Brett ve Jamison'ın film projesi ortaya çıkana kadar çok sayıda film ve TV ekibine çekim yapmak için izin vermeyi reddetti. Yapılan görüşmeler sonrası yönetmenler, Brett ve Jamison'a takımın yenilgileri rağmen mücadeleye devam ettiğini göstermeleri için çekimlere izin verdiler. Film, aralıklarla adaya yapılan altı ve sekiz haftalık iki ziyaret ile RED Epic kamera kullanılarak 5K çözünürlükte çekildi. Filmin galası 19 Nisan 2014'te Tribeca Film Festivali'nde gerçekleştirildi ve 9 Mayıs 2014'te de Birleşik Krallık'ta vizyona girdi. "Next Goal Wins", hem eleştirmenlerden hem de seyircilerden olumlu eleştiriler aldı. Film eleştirilerini toplayan Rotten Tomatoes internet sitesinde film, % 100 onay derecesine sahip oldu ve 29 yoruma dayanarak 10 üzerinden 7.6 puan aldı. Metacritic'te ise film, 10 eleştirmene dayandırılarak "genel olarak olumlu eleştiriler" aldı ve 100 üzerinden 71 puan verildi. "Next Goal Wins", 2014 yılındaki Abu Dabi Film Festivali'nin "Belgesel Film Yarışması"'na katıldı ve burada "Jüri Özel Ödülü"'nü kazandı ve aynı festivalde "En İyi Belgesel Film Ödülü" için "Siyah İnci Ödülü"'ne aday gösterildi. Film aynı yıl, İngiliz Bağımsız Film Ödülleri'nde "En İyi Belgesel" ödülünü kazandı. 2015 yılında film, Londra Film Eleştirmenleri Ödülleri'nde "Yılın Belgeseli"'ne aday gösterildi. Caroline County, Virginia Caroline ilçesi veya Caroline County Amerika Birleşik Devletleri'nin Virginia eyaletinde yer alan bir ilçedir. İlçenin merkezi Bowling Green şehridir. İlçenin nüfusu 2010 yılı itibarıyla 28,545'dir. Dinwiddie Dinwiddie ilçesi veya Dinwiddie County Amerika Birleşik Devletleri'nin Virginia eyaletinde yer alan bir ilçedir. İlçenin nüfusu 2010 yılı itibarıyla 28,001'dir. İlçenin merkezi Dinwiddie şehridir. Mezür Mezür, ölçü silindiri ya da dereceli silindir sıvıların hacimlerini ölçmekte kullanılan yaygın bir laboratuvar ekipmanıdır. Dar, silindirik bir şekle sahiptir. Her bir çizgi ölçülen sıvının miktarını gösterir. Büyük mezürler genellikle kimyasal dayanıklılığı sebebiyle polipropilenden, ya da saydamlığı sebebiyle polimetilpentinden yapılır. Bu maddeler cama kıyasla daha hafiflerdir ve daha zor kırılırlar. Polipropilen (PP) tekrar tekrar otoklav yapmaya uygundur; ancak, aşırı otoklavlama yani yaklaşık (tipik ticari sınıf polipropilen en fazla de erir), polipropilenden yapılmış olan mezürlere zarar verebilir veya eğebilir. Bu da ölçümlerin doğruluğunu etkileyebilir. Geleneksel mezür (Fotoğraf A) genellikle doğruluk ve hassasiyetin artması adına dar ve uzundur. Dibi plastik ya da camdan yapılmıştır ve ucu ölçülen sıvının kolayca dökülebilmesi amacıyla kıvrıktır. Ayrıca geniş ve kısa versiyonları da mevcuttur. Karıştırma mezürleri (Fotoğraf B) kıvrık ağız yerine buzlu cam ekleme sahiptir; böylece tıpayla kapatılabilir ya da çok katmanlı parçalara doğrudan takılabilir. Bu tür mezürlerde sıvılar doğrudan dökülmez, kanül ile alınır. Mezürlerde sıvı göz hizasında tutulur, sıvı yüzeyi gözlemlenir ve menisküsün orta noktası okunur. Tipik mezürler 10mL - 1000 mL arasındadır. Mezürler genelde sıvı hacmini ölçmek için kullanılır. Laboratuvar şişeleri ve beherlere kıyasla daha hassas ve doğru ölçüm yaparlar fakat hacimsel analiz yapmak için kullanılmamalılardır, hacimsel pipet veya balon joje gibi daha hassas ve doğru ölçüm yapan hacimsel cam ekipmanlar kullanılmalıdır. Mezürler dolaylı olarak katıların hacimlerinin ölçümünde de kullanılabilir. Mezür içindeki sıvıya ölçülmek istenen katı bırakıldığında, mezür içindeki sıvının değişim miktarı katının hacmini gösterececktir. Doğruluk için mezürler 3 anlamlı basamak içerirler: 100 mL silindirler 1 mLlik bölümlere ayrılmıştır, 10 mL silindirler 0,1 mLlik bölümlere ayrılmıştır. Mezürler için iki adet doğruluk sınıfı mevcuttur. A sınıfı B sınıfından iki kat doğruluk oranı sağlar. Silindirler tek veya çift ölçekli olabilir. Tek ölçekli okuma, yukarıdan aşağıya (dolum hacmi) ölçülmesini sağlar. Çift ölçekli okuma ise (ters ölçek) hem doldurulan hem de dökülen kabın mezür olmasıyla çift kat doğruluk sağlar. Mezürler ya sıvı “içermesi” için kalibre edilir (mezür içindeki sıvı hacmini gösterir) ve "TC" olarak işaretlenir ya da sıvıyı “dökmesi” için kalibre edilir (sıvı döküldükten sonra kapta kalacak olan sıvı artığı da hesaba katılarak dökülecek olan sıvı hacmini gösterir) ve “TD” olarak işaretlenir. “Dökülen” ve “içeren” mezürler için toleranslar eskiden farklı olmasına rağmen şu anda bir fark bulunmamaktadır. Ayrıca uluslararası semboller olan “IN” ve “EX”, "TC" ve "TD" yerine daha sıklıkla tercih edilmektedir. Hacmi doğru okuyabilmek için göz hizasında gözlem yapılmalı ve menisküsün (yani sıvının eğiminin) orta kısmı okunmalıdır. Okuma, sıvıların etrafı çevrildiğindeki doğası sebebiyle menisküs yardımıyla yapılmak zorundadır. Sıvı silindirle çevrildiğinde moleküler güçler yardımıyla duvarlara tutunacaktır. Bu da sıvı yüzeyinin dışbükey ya da içbükey bir şekil almasına sebep olur. Dışbükey sıvının üst sınırını okumak, ya da içbükey sıvının alt sınırını okumak sıvının menisküsünü okumak demektir. 2016 Yaz Olimpiyatları'nda yüzme - Erkekler 1500 metre serbest 2016 Yaz Olimpiyatları'nda erkekler 1500 metre serbest etkinliği 12-13 Ağustos tarihlerinde Olimpik Su Sporları Stadyumu'nda gerçekleştirildi. Bu yarışmadan önce mevcut dünya ve Olimpiyat rekorları aşağıdaki gibiydi. Piramidal hÃ¼creler Piramidal hücreler (piramidal nöronlar) beyinde serebral korteks, hipokampusve amigdala bölgelerinde bulunan bir tür çok kutuplu sinir hücresi. Piramidal nöronlar, memelilerin prefrontal korteksinde ve kartikospinal yolda birincil uyarma birimidir. Piramidal nöronlar ayrıca kuduz enfeksiyonunda, ölüm sonrası karakteristik işareti olan Negri gövdelerinin bulunduğu iki tip hücreden biridir. Piramidal nöronları ilk keşfeden ve çalışan Santiago Ramón y Cajal'dir. O zamandan beri, piramidal hücre çalışmaları nöroplastisiteden bilişselliğe kadar uzanan konular üzerine odaklanmıştır. Piramidal hücrelerin temel yapısal özelliklerinden biri konik şekilli somasıdır. Hücre de ismini buradan almaktadır. Diğer yapısal özellikleri tek akson, büyük bir apikal dendrit, çoklu bazal dendritler ve dendritik dikenlerin varlığıdır. Reynaert Reynaert (d. Joseph Reynaerts, 24 Temmuz 1955, Seraing) Belçikalı şarkıcıdır. 1988 Eurovision Şarkı Yarışması'nda Belçika'yı "Laissez briller le soleil" adlı şarkıyla temsil etmiştir. Yarışmada 18. olmuştur. Zor Bir Karar Zor Bir Karar, yönetmenliğini ve senaristliğini Ender Özkahraman'ın gerçekleştirdiği 2018 çıkışlı dramatik film. WrestleMania KadÄ±nlar Battle Royal WrestleMania Kadınlar Battle Royal, Amerikalı profesyonel güreş federasyonu WWE tarafından WrestleMania'da düzenlenen battle royal. İlk maçın WrestleMania 34'te gerçekleştirileceği açıklanmıştır. Maça ilk başta WWE Hall of Famer The Fabulous Moolah'nın adı verilmiş ve The Fabulous Moolah Memorial Battle Royal olarak tanıtılmıştır. Ancak Moolah'nın geçmişte yaptıklarından dolayı hayranların tepkisi dolayısıyla maçın adı değiştirilmiştir. İlk kez WrestleMania XXX'da yapılan Andre the Giant Anısına Battle Royal'ın kadınlar arasında yapılan versiyonudur. 12 Mart 2018 "Raw" programında WWE, Moolah'nın onuruna The Fabulous Moolah Anısına Battle Royal'ı tanıttı ve ilk maçın 8 Nisan'daki WrestleMania 34'te gerçekleşeceğini açıkladı. Kazananın The Fabulous Moolah Anıt ödülü alacağı açıklandı. Moolah'nın adının maça verilmesi sonrası gelen tepkilerden sonra WWE, maçın adını "WrestleMania Women's Battle Royal" olarak değiştirdi. Erlen Erlenmeyer flask olarak da bilinen erlen (BrE) veya titrasyon şişesi, silindirik boyuna, konik bir gövdeye ve düz bir tabana sahip bir laborauar ekipmanı. Adını 1860'ta bulan Alman kimyager Emil Erlenmeyer (1825-1909)'den almıştır. Şişenin konik kenarları ve dar boynu, şişe içindeki sıvıların dökülme taşma ihtimali olmadan döndürülerek karışmasına olanak sağlar. Bu yüzden titrasyona çok uygundur. Büret altında erlene solvent ve indikatör eklenerek titrasyon yapılır. Benzer sebeple kaynayan sıvılar için de çok uygundur. Sıcak buhar erlenin üst kısmında yoğunlaşır ve çözücü (solvent) kaybını önler. Erlenlerin dar boynu ayrıca filtre hunilerini de destekler. Son iki nitelik erlenmeyer şişeleri yeniden kristalleştirme için ideal yapar. Saflaştırılmak istenen örnek kaynatılır, gerekli çözücü eklenir ve tam çözünme sağlanır. Alma kabı küçük bir miktar çözücü ile doldurulur ve kaynayıncaya kadar ısıtılır. Sıcak çözelti yivli filtre kağıdı ile alma şişesine süzülür. Kaynayan solventten gelen sıcak bular filtre hunisini sıcak tutarak erken kristalleşmeyi önler. Beherler gibi erlenler de hassas hacim ölçümlerine uygun değillerdir. Yaklaşık %5'lik hata payı ile hacim gösterirler. Erlenmeyer şişeler mikrobiyolojide mikrobiyal kültürlerin hazırlanmasında kullanılır. Hücre kültüründe kullanılan erlenler sterilize edilir ve inkübasyon ve çalkalama sırasında gaz alış verişini sağlamak amacıyla delikli tıpalar kullanılabilir. Minimal sıvı kullanımı (genellikle toplam kabın beşte birinden az) ve kabın iç yüzeyine yayılarak büyüyen küfler gaz alış verişini çok artırır ve şişe döndürüldüğünde kaotik bir karışımı tetikler. Erlenlerde oksijen transfer hızı ajitasyon hızına, sıvı hacmine ve sallama -şişe tipine göre değişir. Oksijen akışında en önemli unsur sallama frekansıdır. Oksijenleme ve sıvı kültürleri karıştırmak ayrıca "faz içi" sıvı dönüşüne yani döndürme hareketiyle beraber sıvının senkronize hareketine de bağlıdır. Belirli koşullar altında sallama süreci sıvı hareketinin "faz dışı" olarak kırılmasına yol açar. Bu olay özellikle sallama kabı bioreaktörleri ile karakterize olmuştur. Faz dışı durumlar karıştırma performansında, oksijen geçişinde ve güç girdisinde fazlaca bir düşüşle ilişkilendirilir. Faz dışı işlemi asıl etkileyen şey kültür ortamının akışkanlığıdır, ama aynı zamanda damar çapı, düşük doldurma düzeyi ve/veya yüksek küf miktarı da etkilemektedir. Yasadışı uyuşturucu üretimini engellemek adına Teksas eyaletinde erlen şişelerin satışı gerekli izne sahip olanlarla sınırlıdır. André the Giant Anıt Ödülü Andre the Giant Anıt Ödülü, Amerikalı profesyonel güreş federasyonu WWE tarafından WrestleMania'da düzenlenen battle royal kazananına verilen ödül. İlk maç 2014 yılında WrestleMania XXX'da yapılmış ve bu maçı Cesaro kazanmıştır. Maçın adına 2 metreyi aşkın boyu ve 230 kg olan WWE Hall of Famer güreşçi André the Giant'ın adı verilmiştir. André the Giant ayrıca bu tarz maçların çoğunu kazandığı için "Battle Royal'ın Kralı" olarak bilinmektedir. Andre the Giant Anısına Battle Royal'ın kadınlar arasında yapılan versiyonu WrestleMania Kadınlar Battle Royal, ilk kez WrestleMania 34'te tanıtılmıştır. 10 Mart 2014 "Raw" bölümünde WrestleMania XXX'un ev sahibi Hulk Hogan, WrestleMania'da André the Giant'ın anısına Battle Royal yapılacağını ve kazananın André the Giant'ın heykelinin olduğu anıt ödülünü alacağını açıkladı. Cesaro, en son Big Show'a body slam yaptıktan sonra onu eledi ve maçı kazandı. Bunun benzerini Hogan, WrestleMania III'te André'ye yapmıştı. 29 Mart 2015 tarihinde yapılan WrestleMania 31 için ikinci kez André the Giant Anısına Battle Royal'ın gösteri öncesinde Levi's Stadium'da yapılacağı açıklandı. Big Show, en son Damien Mizdow'u eleyerek maçı kazandı. Big Show, boyutları dolayısıyla sıklıkla André ile karşılaştırılıyordu. İlk başta 1995 yılında World Championship Wrestling'e The Giant ring adıyla debut yapmıştı ve senaryoya göre André'nin oğlu olarak tanıtılmıştı. 3 Nisan 2016 tarihinde yapılan WrestleMania 32'de bu sefer gösteri maçı olarak yapılan maçta Baron Corbin, en son Kane'i eleyerek maçı kazandı. Ayrıca eski NBA oyuncusu Shaquille O'Neal sürpriz bir şekilde maça girmişti. Dördüncü André the Giant Anısına Battle Royal, 2 Nisan 2017 tarihinde WrestleMania 33'ün gösteri öncesi maçı olarak yapıldı. Maçı Mojo Rawley, arkadaşı NFL oyuncusu Rob Gronkowski'nin yardımıyla en son Jinder Mahal'ı eleyerek kazandı. Beşinci André the Giant Anısına Battle Royal, 8 Nisan 2018 tarihinde New Orleans, Louisiana'daki Superdome'da yapılan WrestleMania 34'te yapıldı. En son Baron Corbin'i eleyen Matt Hardy maçı kazandı. Gloucester County, Virginia Gloucester ilçesi veya Gloucester County () Amerika Birleşik Devletleri'nin Virginia eyaletinde yer alan bir ilçedir. İlçenin nüfusu 2010 yılı itibarıyla 36,858'dir. İlçenin merkezi Gloucester Courthouse şehridir. Mehmet Ali Konar Mehmet Ali Konar (d. 1983 - Solhan, Bingöl), Türk yönetmen, senarist ve yapımcı. Cleburne County, Arkansas Cleburne ilçesi veya Cleburne County, Amerika Birleşik Devletleri'nin Arkansas eyaletinde yer alan bir ilçedir. İlçenin nüfusu 2010 yılı itibarıyla 25,970'dir. İlçenin merkezi ve en büyük şehri Heber Springs'dir. İlçenin adı Patrick Cleburne'den gelmektedir. Door Door ilçesi veya Door County, Amerika Birleşik Devletleri'nin Wisconsin eyaletinde yer alan bir ilçedir. İlçenin nüfusu 2010 yılı itibarıyla 27,785'dir. İlçenin merkezi Sturgeon Bay şehridir. Clarke, Alabama Clarke ilçesi veya Clarke County Amerika Birleşik Devletleri'nin Alabama eyaletinde yer alan bir ilçedir. İlçenin nüfusu 2010 yılı itibarıyla 25,833'dür. İlçenin merkezi Grove Hill şehridir. Sakızlı Ohannes Paşa Sakızlı Ohannes Paşa (1836-1912), Ermeni kökenli Osmanlı paşası, ekonomist ve öğretmen. Osmanlı İmparatorluğu'nda iktisadi liberalizm fikrini savunmuştur ve bu açıdan ilk Osmanlı liberallerinden sayılmaktadır. "Milletlerin Zenginleşmesi Bilimin Kaynakları" ("Mebad-i İlmi Serveti Milel") adlı ders kitabı Osmanlı'da ilk klasik iktisat kitabı olarak görüldü. Paşa iktisadi kalkınma için mülkiyet hakkı, bireysel ve ekonomiksel özgürlüğe dayanan rekabetçi bir ortamı gerekli görüyordu. Bu noktada ekonomik devlet hamilliğine karşı çıkıyordu. Mikail Portakal Paşa 1897 yılında hayatını kaybedince Hazine-i Hassa Nazırlığı görevinine getirildi. Maliye Mektebi'nde "İlm-i Servet" şeklinde anılan iktisat derslerini verdi. Liberal düşünceleri ile Jön Türkleri etikiledi. Demiryolu ve demiryolu yapım çalışmalarının özek sektörce yapılması fikrine sahipti. Sosyalizm düşüncesine karşıydı. Mekteb-i Fünun-ı Nefise-i Şahane’de estetik üzerine verdiği derslerin notlarını toplayarak "Fünun-u Nefise Tarih-i Medhali" ("Güzel Sanatlar Tarihine Giriş") adlı eseri yayımladı. Ekim 1908’e kadar Hazine-i Hassa Nazırlığı’na devam etti. Sonrasında kendi isteğiyle emekliye ayrıldlarak filoloji ve sözlük çalışmalarına ağırlık verdi. Soma (biyoloji) Soma, perikaryon, nörositon ya da hücre gövdesi, sinir hücresinin gövde kısmıdır ve merkezinde çekirdek bulunur. Sinir hücresinin birçok özel türü vardır. Büyüklükleri yaklaşık 5 mikrometre ile 10 milimetre arasında değişir. En küçük ve en büyük sinir hücreleri sırasıyla omurgasızlar ve omurgalılarda bulunur. Hücre gövdesinde, büyük endoplazmik retikulum ve serbest polizomlardan oluşan ve Nissl granülleri olarak adlandırılan granüller de dahil olmak üzere birçok organel bulunur. Hücre çekirdeği, gövdede kilit rol oynar. Çekirdek, sinir hücreleri tarafından üretilen çoğu RNAnın kaynağıdır. Genellikle mRNAlar tarafından üretilen proteinlerin çoğu çekirdeğin çok uzağına taşınmaz. Bu durum, gövdeden akson uçlarına yeni proteinler göndermede sorun oluşturur. Aksonlar mikrotübül bağlı motor proteinleri tutar. Bu motor proteinler akson uçlarında gövde ile sinapslar arasında tutulan proteinli vezikülleri taşır. Gövdeden uzağa taşınan moleküllerin çoğu kritik hücre işlevleri tarafından gerçekleştirilir. Akson tepesi, sinirsel hücre gövdesine has bir bölgedir ve aksonu meydana gelmesini sağlar. Bu bölgede çok miktarda protein sentezi meydana gelir. Akson uçlarına bağlı olarak duyu nöronların bazılarının yaşamı, programlanmış hücre ölümünün türlerinden biri olan apoptozisi engelleyen yaşam faktörünün kaynakları ile ilişkilidir. Yaşam faktörleri, sinir büyüme faktörü (SBF) gibi molekülleri de içeren nörotropinlerdir. SBF, akson uçlarındaki reseptörler ile etkileşime girerek, aksondan çekirdeğe yapılması gerekli olan sinyal iletimini gerçekleştirir. Ender Ã–zkahraman Ender Özkahraman (d. 1969 - Van, Türkiye), Türk yönetmen, senarist, yapımcı ve karikatürist. Aoshima (Miyazaki) Aoshima (), Japonya'nın Miyazaki prefektörlüğünde Aoshima'nın yanında bulunan bir adadır. Ada, Aoshima Tapınağı'nın bir parçası olup karşısındaki anakarada Aoshima Subtropikal Botanik Bahçesi yer almaktadır. Osmanlı İmparatorluğu'nda liberalizm Osmanlı İmparatorluğu'nda liberalizm modernleşme çabalarıyla birlikte Avrupa'daki liberal düşünce dünyasının gelişimini takip eden dönemlerde ortaya çıktı. Sakızlı Ohannes Paşa, Mehmet Cavit Bey ve Prens Sabahattin gibi isimler bu konuda öne çıkan ilk kişiler oldu. Ohannes Paşa'nın sosyalizm karşıtlığı ve devletçi politikaları reddi ile iktisadi ve rekabetçi özgürlüğü savunması onu öne çıkan ilk Osmanlı liberalleri arasına soktu. Mehmed Cavid Bey "Ulum-u İktisadiye ve İçtimaiye Mecmuası" ekseninde liberal düşüncede ilk kıvılcımları ortaya koyarken Prens Sabahattin ise 1902 Jöntürk Kongresi ekseninde Türkiye'de merkez sağ ve merkez sol ayrımında merkez sağı temsil eder hale geldi. Ahmed Rıza Bey grubundaki Auguste Comte fikri onda le Play temelli karşıtlığı etkili kıldı, adem-i merkeziyetçi bir yapıya büründü. Bu kongre erken cumhuriyet dönemini etkiledi: Serbest Cumhuriyet Fırkası (SCF) liberal anlayışla 13 Ağustos 1930'da Ali Fethi Okyar’la Atatürk'ün isteği üzerine kurdurulurken bunu 1950'de Adnan Menderes ile iktidara gelen Demokrat Parti takip etti. Parti milli egemenliğe dayanan muhafazakâr bir eğilime girene kadar liberal görünümdeydi. Liberal düşünce Osmanlı'ya 19. yüzyılda girdi. Batılılaşmada temel alınan eğilimlerin görece liberal yönde olması bunda etkili oldu. Türkiye tarihinin ilk anayasası olan Kanun-i Esasi'nin padişahın yetkilerini kısıtlaması liberalizm fikrinin temel noktalarının küçük de olsa çıkmasını sağladı. Namık Kemal (1840-88) anayasal özgürlüğün yanında iktisadi özgürlüğü de savundu. Bu noktada Yeni Osmanlıların liberal düşüncenin etkisinde kaldığı varsayımı doğdu. Sakızlı Ohannes Paşa da iktisadi liberalizm düşüncesini gerçek anlamda savunan ve Türkiye’deki temellerini atan ilk kişilerdendi. Korumacılığa ve devletçiliğe karşı durdu, ders kitapları yazdı. Onu izleyen Mehmet Cavit Bey "İlm-i İktisat" adlı eseri ile sıkı bir iktisadi liberalci olduğunu gösterdi. "Ulum-u İktisadiye ve İçtimaiye Mecmuası" ile de düşüncesini kültür-sanat alanına taşıdı. "Türkiye Nasıl Kurtarılabilir?" broşürü ile Prens Sabahaddin de ilk Osmanlı liberalleri olarak etkin oldu. Bireyci toplumları daha üretken, girişimci ve bağımsız prototipler olarak gördü. Merkeziyetçiliğin terk edilmesini savunan ve Adem-i merkeziyetçilik fikrine sahipti ve le Play öğretisini savunuyordu. Batı liberalizmi milliyetleşme ile aynı dönemde yükselirken Osmanlı liberalizmi Batılılaşmanın ürünü olarak doğdu. Genel olarak Tanzimat ve sonrasındaki yeniliklerin yavaş yavaş bireyi temel almaya evrilmesi liberal düşüncenin gelişmesini etkiledi. Yeni Osmanlılar liberalizm düşüncesinden de beslendiler. İmparatorluğun son dönemlerinde ise liberal yönde olan fikirler arttı. Keçecizade Fuat Paşa vasiyetinde serbest ekonomik model ve yönetimden bahsederken din ve devlet işlerinin de ayrılması gerektiğini paylaştı. Yeni Osmanlılar sonrasında liberal felsefe Jön Türkler tarafından benimsendi. Prens Sabahattin bu düşünce ile senkretize olarak özdeşleşti. 1906'da Teşebbüs-i Şahsi ve Adem-i Merkeziyet Cemiyeti’ni kurarak demokratik bir program hazırladı. Din etkisinden çok sosyal yapıyı bir engel olarak gördü. Bunun için siyasete, sosyal yaşamda ve ekonomi gibi başlıklarda bireycilik ve girişimcilik vurgusu yapıyordu. 1908-1912 yılları İkinci Meşrutiyet havasının fazlasıyla hissedildiği bir dönemdi. 1908'deki seçimler dönemin en demokratik seçimleriydi. 1912 Osmanlı genel seçimleri ise sokak terörüne dönüşmüş ve "sopalı seçimler olarak" anılmıştı. Meşrutiyet'in yaydığı fikirler az da olsa çok sesliliği beraberinde getirmişti. Nitekim Prens Sabahattin ekseninde liberal düşünce etkin olurken karşısında ise İttihat ve Terakki ekseninde merkeziyetçi ve devletçi fikirler de gelişiyordu. Bu dönemlerde Sakızlı Ohannes Paşa ile başlayan devletçi sistemle mücadele cumhuriyetin ilk yıllarında Kemalizm düşüncesinin oturması sonrasında birkaç teşebbüs dışında azaldı. Bu noktada Demokrat Parti'nin iktidara gelişi başka bir dönemin kapısını aralayacaktı. Eva Moser Eva Moser (d. 26 Temmuz 1982), International Master (IM) ve Woman Grandmaster (WGM) şampiyonlukları bulunan Avusturyalı satranç oyuncusu. Moser, 2008 Dünya Kadınlar Satranç Şampiyonası'nda yarıştı. Moser, 10 yaşında satranç oynamaya başladı. Kadınlar kategorisinde çeşitli yaş gruplarında sekiz kez Avusturya şampiyonluğu kazandı. Moser, 1998'de Mureck'te organize edilen Avrupa Gençler Satranç Şampiyonası'nın 16 yaş altı kategorisinde, şampiyonluğu kazanan Ana Matnadze'nin ardından ikinci olarak gümüş madalya kazandı. Moser takım müsabakalarında 2000'den beri Avusturya'yı Kadınlar Satranç Olimpiyatı'nda, 2004 yılında 36. Satranç Olimpiyatı'nın açık bölümünde (genel olarak "erkekler bölümü" olarak anılacaktır), 2003 yılından beri Kadınlar Avrupa Takım Satranç Şampiyonası ve Mitropa Kupası'nın açık bölümünde (1999, 2002, 2004) temsil etti. Moser, Dünya Satranç Federasyonu (FIDE) tarafından 2004 yılında Kadın Grandmaster (WGM) (Avusturya adına ilk kez) ve International Master (IM) unvanlarıyla ödüllendirildi. 2006 yılında Köflach'daki Avusturya Satranç Şampiyonası'nı kazandı ve bunu yapan ilk kadın oldu. 2010 ve 2011 yıllarında Avusturya Kadınlar Şampiyonası'nı kazandı. Moser ayrıca, 2000 yılında Dresden'deki kadınlar turnuvasında, 2009, 2010, 2011 ve 2012 yıllarında Jena Open'da ve 2012 ve 2013 yıllarında ise Chess Ladies Vienna'da şampiyonluk kazandı. 2006-07 sezonunda Avusturya Birinci Ligi takımı "Styria Graz" ile Avusturya Takım Şampiyonluğu'nu kazandı. 2006'dan 2015'e kadar Bundesliga'da beş kez şampiyonluk kazanan OSG Baden-Baden'da oynayan Moser, şu anda Avusturya takımı SV Wolfsberg'da oynamaktadır. ChessBase tarafından Moser'in yer aldığı satranç eğitimi konulu DVD yayınlanmıştır. Moser, 2009 yılında Graz İşletme Bölümü'nü tamamladı. Avusturya'da yayınlanan"Schach-Aktiv" isimli satranç dergisinde de çalışmaktadır. Tottori Kum Tepeleri Tottori Kum Tepeleri ( "Tottori sakyū"), Japonya'nın Tottori kenti yakınlarında bulunan bir kum tepesidir. Tepeler, Sendai Nehri'nden Chūgoku Dağları'ndan Japon Denizi'ne taşınan sediment yatakları ile oluşmuştur ve yaklaşık 100,000 yıllık bir geçmişi bulunmaktadır. San'in Kaigan Global Jeoparkı'nın bir parçası olup önemli turistik yerdir. Aso Dağı Aso Dağı (, "Aso-san"), Japonya'nın Kumamoto prefektörlüğünde bulunan bir aktif yanardağdır. Dağ, 1,592 metre yüksekliği ile Japonya'nın ve dünyanın en büyük aktif yanardağıdır ve Aso Kujū Millî Parkı sınırları içerisinde yer almaktadır. Uzanım lifleri Uzanım lifleri ya da projeksiyon lifleri, korteks ile beynin alt kısımları ve omuriliği birleştiren, içe aktaran(getiren) ve dışa aktaran(götüren) liflerden oluşur. İnsan sinir sistemi anatomisinde, beyindeki yollar denilen akson demetleri (sinir lifleri) fonksiyonlarına göre birleştirme lifleri, uzanım lifleri ve komissüral lifler olarak kategorize edilebilir. Temel götüren lifler: Temel getiren lifler: Psion Siena Psion Siena Psion PLC tarafından yapılan kişisel bir dijital asistan idi ve 1996 yılında piyasaya sürüldü. Siena'nın iki versiyonu - biri 512 KB ve ikincisi de 1MB bellekde piyasaya sürüldü. Ana güç iki adet AAA pil ve bir hücre tipi CR1620 pil ile yedek güç tarafından sağlanır. Piller, cihazın üstündeki çıkarılabilir bir kasanın altında bir bölmede tutulur. Harici bir güç kaynağı için bir sokete sahip değildir. Siena, Psion Seri 3 serisi ile aynı jenerasyona sahipti, ancak daha küçük boyutlu bir ekran (240x160 piksel) ve ekranın yanında ek bir sayısal pedi içeriyordu. Siena, önceki 3 Serisi ile aynı 16bit NEC V30 işlemcisini kullanıyor. Siena, Series 3 ile ikili uyumluluğu paylaşmasına rağmen, düşük bellek kullanılabilirliği ve daha küçük ekran boyutları nedeniyle birçok programın değiştirilmesi gerekiyordu. Seri 3'ün aksine, Siena'nın çıkarılabilir katı hal disk sürücüleri için bir bölmesi yoktur; bununla birlikte, bir RS-232 seri portu üzerinden bağlanan harici bir sürücü cihazı mevcuttur. Seri bağlantı noktası ayrıca, ayrı olarak temin edilebilen PsiWin yazılımı ile kullanılırsa, Travel modem aksesuarı üzerinden çevirmeli bağlantıyla PC bağlantısı sağlar. Ek bağlantı, seri bağlantı noktasının yanı sıra dahil olan kızılötesi bağlantı noktası üzerinden sağlandı. Markovi Kuli Markovi Kuli (, ), Pirlepe, Makedonya'nın kuzeybatısında, Varoš köyünün hemen yukarısında yer alan magmatik ve metamorfik kayaçlardan meydana gelen jeolojik oluşumdur. Adını Sırp yönetici Marko'dan alan bölge, 120–180 m yüksekliğindeki bir tepe üzerinde, dik yamaçların arasında bulunur. Üst kısımda kalan eski yerleşim yerine kuzey ve güneyden ulaşım mümkündür. Dört onyıla yayılan arkeolojik araştırmalar sırasında, erken antik dönem yerleşimine ait olduğu düşünülen kalıntılar bulundu. Roma döneminde bu küçük köyün, bulunan mermer kilise süslemelerinden yola çıkılarak güneybatıya doğru genişlediği kabul edilmektedir. Arazideki surların geçmişi 13. ve 14. yüzyıllara dayanmaktadır. İyi durumda olan surlar, bir metre kalınlığındadır ve kireçtaşı harcı ve geniş kireçtaşı kayaları kullanılarak inşa edilmiştir. İç duvarlar akropolü küçük parçalara ayırmaktadır. Sırp Kral Vukašin ve oğlu Marko'nun sarayı da burada bulunmaktadır. Sarayın kuzey kapısının karışık bir temeli vardır. Bu durum, yapının defalarca yeniden yapıldığını göstermektedir. Bazı tarihsel bulgulara göre surlar, 14. yüzyılın ikinci yarısına kadar yalnızca kırk asker tarafından korunmaktaydı. Yerleşim, akropolün güneyinde 3,6 hektar alan üzerine kuruluydu. Bölgenin kuzeyinde iki kapı ve bunlar arasında bir nizamiye vardır. Güney surlarda iyi korunmuş üç kule bulunmaktadır. Arazinin en alçak yeri kesik bir çizgide çekilmiş bir dizi alçak duvardan oluşmaktadır. Batı tarafında, kayaların içine yerleştirilmiş mezarlar yer almaktadır. Bu bölüm, 14. yüzyılda Türk akınları karşısında yerel halk tarafından geçici sığınak olarak kullanılmaktaydı. Kral Marko'nun 1395'te hayatını kaybetmesinden sonra, Osmanlı güçleri yerleşimi ele geçirdi. Bu dönemde halk, Marko'nun kulesinin yanında yeni bir yerleşim kurdu ve buraya yerleşti. Yerleşim pek çok mahalleye ayrıldı ve her mahallenin kendi kilisesi vardı. 14. yüzyılda kurulan ve günümüzde hâlâ varlığını sürdüren bu yeni yerleşime Varoš adı verildi. Markovi Kuli, 2004'te UNESCO tarafından Dünya Mirası Geçici Listesi'ne eklendi. Kenroku-en Kenroku-en (; "Altı özellikli bahçe"), Japonya'nın Kanazawa kentinde bulunan bir bahçedir. 1620'ler ve 1840'lar arasında Maeda boyu tarafından yaptırılmış olup Kairaku-en ve Kōraku-en ile birlikte Japonya'nın üç büyük bahçesinden biridir. Bahçe, 29 Aralık ile 3 Ocak günleri hariç yıl boyu açıktır ve her mevsim güzelliğiyle ünlüdür. Bahçeye giriş ücreti alınmaktadır. Kōraku-en (), Japonya'nın Okayama kentinde bulunan bir bahçedir. 1687 yılında Ikeda Tsunamasa tarafından yaptırılmış ve 1863'te günümüzdeki haline gelmiştir. Bahçe, Kairaku-en ve Kenroku-en ile birlikte Japonya'nın üç büyük bahçesinden biridir. John L. Hennessy John Leroy Hennessy (d. 22 Eylül 1952), Amerikalı bilgisayar bilimcisi ve iş insanı. Alphabet adlı şirketin genel müdürü olan Hennessy MIPS Technologies ve Atheros'un kurucuları arasındadır. Bilgisayar mimarisine yaptığı katkılardan ötürü David Patterson'la birlikte 2017 Turing Ödülü'nü almaya hak kazanmıştır. Birleştirme lifleri Birleştirme lifleri aynı serebral hemisferde bulunan kortikal alanları birbirine bağlayan aksonlardır. . İnsan nöroanatomisinde, beyindeki lif olarak adlandırılan aksonlar amaçlarına ve bağlantı tiplerine göre birleştirme lifleri, uzanım lifleri ve komissüral lifler olarak kategorize edilirler. Birleştirme lifleri aynı serebral lobda bulunan farklı bölümleri birleştirirler ve 2 çeşidi bulunur: (1) Bitişik kıvrımları (girus) birleştiren kısa birleştirme lifleri; (2) daha uzak noktalardan geçen uzun birleştirme lifleri. Kısa birleştirme liflerinin çoğu (arkuat veya "U"lifleri olarak