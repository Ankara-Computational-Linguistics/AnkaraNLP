Brezilya'ya girmekten başka şansı yoktu. Ölçek ekonomisi bu büyük nüfuslu üçüncü dünya ülkelerinde yeterli pazar payı olduğunu gösteriyordu. Üçüncü dünyada yaşam standardı geliştikçe, uluslararası genişlemenin geleceği olasılıklarla dolu. Ama yerel yöneticiler uluslararası alanda yürümeden önce emeklemeyi öğrenmeliler, engeller çok ve kâr aslanın ağzında. Venezuela Cola Savaşları 1955 yılında Venezuela'da Pepsi yerel bir iş adamı olan Oswaldo J. Cisneros'u şişelemeci olarak bağladı. 47 yıl boyunca iyi bağlantılı ve becerikli iş insanları olan Cisneros ailesi başarılı bir Pepsi acenteliği yarattılar. Venezuela Pepsi'nin payının (%42) Cola'nın payından (%12) büyük olduğu dünyadaki tek ülkeydi. Bütün o uzun ve yorucu yıllar boyunca Coca Cola, Pepsi'nin pazar payını düşürebilmek için Venezuela'da reklam ve promosyon için milyonlarca dolar ziyan etti. Ama Cisneros sayesinde ülkenin kolası Pepsi olarak kaldı. Cola, Venezuela pazarı konusunda kendini kötü hissetmekten nasıl kurtuldu. Bir gecede her Pepsi makinesi, süpermarket buzdolabı, lokanta tentesi Coca Cola'nın kırmızısına döndü. Bir kalem hareketiyle Venezuela'daki neredeyse elli yıllık Pepsi hükümranlığı bir iz bile bırakmadan yok oldu. Pepsi'nin yanıtı Coca Cola'yı mahkemeye vermek ve uluslararası mahkemede davayı kazanmak oldu. Aynı zamanda hemen başka bir Venezuelalı şişelemeciyle anlaştı. Her iki meşrubat devi de şimdi pazar payı için muazzam paralar harcama savaşındalar ancak Cola şimdi yüzde 70, Pepsi ise yüzde 24 paya sahip. Häagen Dazs Avrupa'yı Dondurmayla Tanıştırıyor Kültürel farklılıklar veya belli bir teknolojinin olmaması nedeniyle Amerikan ürün ve hizmetlerinin denizaşırı ülkelerde satış veya pazarlama imkânı bulamayabileceği bazı durumlar da var. Buna bir örnek Avrupa ve Asya pazarlarına geç giren Amerikan tarzı dondurmadır. Pillsbury firması 1983 yılında Häagen Dazs dondurmalarını satın aldığında ilk kararı süpermarket dağıtımını arttırarak işletmeyi genişletmekti. Geniş perakende pazarı satışları arttırmanın en iyi yolunu sunuyordu, özellikle daha kaliteli, yağı zenginleştirilmiş bir marka için daha fazla para ödemek isteyecek yetişkinler göz önüne alındığında. Yerel büyüme için daha az gelecek vaat edici olansa, sayıları binlercesini bulan Häagen Dazs satış dükkânlarıydı. Bunlar bireysel veya grup acenteliği yöntemleriyle işletiliyordu ve dondurma özel dükkânlarda ve süpermarketlerin derin dondurucularında görünmeye başladıktan sonra açılmışlardı. Pillsbury yönetimi acentelik işletmesini tespit ettiğinde fark etti ki ürünün ulusal çapta kalitesi ve her özel dükkânın görünümü bağımsız acente sahiplerine aitti. Ve yönetimin cesaretini kıracak bir mesele de, bu perakende satış dükkânlarından bazılarının verimsiz şekilde işletilmesi ve kalite standartlarına uymamasıydı. 1980 yılında Burger King'i ve 1986 yılında da Green Giant şirketini bünyesine katan Pillsbury'nin kendisi de, İngiliz otelcilik grubu olan Grand Metropolitan Corp. tarafından 1992 yılında satın alındı. İngiliz GrandMet yönetimi, Avrupa hakkında Pillsbury'den daha bilgili ve tecrübeliydi ve bütün Pillsbury firmalarının kıta bazında genişlemeleri için daha büyük bir fırsat gördü. GrandMet Avrupa büyümesi için Häagen Dazs olasılıklarını incelediğinde fark etti ki tarihsel olarak kıta Avrupası'nda dondurma özellikle çocukların tükettiği bir yiyecekti. Bütün Birleşik Krallık ve İrlanda'da dondurma küçük bir bireysel araba filosu tarafından sadece yazları satılan bir maldı. Avrupa'da da dondurma sokak tezgâhlarında ve küçük sokak arabalarında satılıyordu. Kıta üzerinde Amerikalı turistlerin en çok dikkatlerini çeken şey ise Unilever'in ürettiği ve her yerde görülen Cornetto'ydu yumuşak bir külahta çikolata ve fındıkla kaplı vanilyalı dondurma. Belirgin biçimde sadece çocuklara yönelik bir üründü. (Birleşik Krallık'ta, dondurma satışlarında önemli bir artış oldu ve yıllık satışlar 1 milyar dolara çıktı. Cornetto gibi mallara ise özel bir terminoloji uygulanarak ambalajlı dondurma pazarı (wrapped impulse market) deniyor. Amerikalıların yüzde 93'ü en az bir çeşit dondurmayı bütün yıl buzluklarında bulunduruyor. 1980'lerin sonunda Avrupa'da üretilen veya büyük çapta pazarlanan bir dondurma yoktu ve yerel olarak üretilen hiçbir dondurma yüksek fiyatlı Amerikan markalarının zengin yağlı, kremalı tadına yaklaşamıyordu. Üç değişken nedeniyle pazar potansiyelini belirlemek zordu Uzun süredir devam etmekte olan yetişkinlerin dondurmayı reddi, büyük ambalajların süpermarket zincirlerinde satılabilmeleri konusundaki belirsizlik ve Avrupa Birliği'nde geniş çaplı üretim yapabilecek bir dondurma fabrikasının bulunmaması. GrandMet, Avrupa'da Häagen Dazs'ı denemenin ucuz ve hızlı bir yolunun şehir içinde bir veya iki perakende dükkânı açmak olduğuna karar verdi. Londra (Leicester Meydanı) ve Paris (Victor Hugo Meydanı) şehir merkezlerinde Amerika'dan ithal dondurma satacak öncü iki dükkân açmak için yeşil ışık yakıldı. Bu yerler ABD'li turistleri de içerecek yoğun yaya bölgeleri olmaları nedeniyle seçilmişlerdi. Bu dükkânlar ABD'deki en iyi görünümlü acente dükkânlarına benzeyeceklerdi. Tek farkla ki bunların sahibi GrandMet'ti ve dükkânları kendi işletiyordu. Dükkânlar büyük tantanayla ve özellikle yerel gazetelerin yeme-içme sayfalarında kendini gösteren mükemmel bir halkla ilişkiler çalışmasıyla açıldı. İlk gün her iki şehirde de uzun kuyruklar oluştu ve müşteriler dondurmanın tadına bakmak için her saat gelmeye başladılar. Buralara yerleşmiş Amerikalı gruplar arasında hakiki dondurmanın nihayet ulaşılabilir olduğuna dair sözler kulaktan kulağa gezmeye başladı. Kısa süre sonra meraklı Avrupalılar zengin lezzeti denemeye ve onlar da Häagen Dazs'ı takdir etmeye başladılar. (Benzer bir Häagen Dazs satış sistemi şu sıralar Japonya, Tokyo'da da başladı. GrandMet yerel Sunatory firmasıyla ortak üretim yapıyor. Japonya'da en popüler dondurma tadı yeşil çay.) Häagen Dazs, Fransa Arras'ta Avrupa'daki artan talebi karşılamak amacıyla bir üretim birimi açtı. Ama gelecekteki genişleme için perakende satış gelirinden daha önemlisi Avrupalıların dondurmayı eve götürebilecek bir mal olarak kabul etmeleri ve Avrupa süpermarketlerinin derin dondurucularında dondurmanın sürekli var oluşuydu. Häagen Dazs Amerikan dondurmasını ve farklı tatlarını Avrupalılara sunan ilk firmaydı. 2004 yılı itibarıyla bu marka Güney Amerika'daki yeni işletmeler dahil olmak üzere 54 ülkedeki 700 kafede satılıyordu, 2000 yılında şirket Londra Leicester Meydanı'ndaki yerini yeniledi ve içini rahat bordo renkli kanepeleriyle döşedi. Bu stilize dekorasyon ilavesi tarihi Amerikan dondurma dükkânı deneyiminden radikal olarak ayrılıyor. Ürettiği dondurmalar ve yoğurt dondurması (frozen yoghurt) için dünya çapında talep arttıkça Häagen Dazs'ın pazar potansiyeli de artıyor. Geleneksel Amerikan dükkân içi satışa dönük dondurma dağıtım sisteminin tersine, işe merkezde küçük kafelerle başlamak sayesinde marka uluslararası ticaretini geliştirebilmek için uygun yaklaşımı bulmuş oldu. GM için yeni bir biçimle yerel pazarda sağlayacağı başarı en sonunda Avrupa otomobil pazarındaki yerini bulacaktı. Ama Amerikan dondurmalarında olduğu gibi büyük Amerikan arabaları karşısında da çok fazla direniş vardı. Yeniliklerin ulusal sınırları aşabilmesi zaman alıyor. Sloan büyük Amerikan arabası tarzının daha küçük Avrupa arabasının yerini alması konusunda hiçbir zaman inatçı değildi. Fark ediyordu ki Avrupa'da gelirler (aslında bir araba almak için ortalama bir işçinin çalışmak zorunda olduğu hafta sayısı) daha düşüktü ve aynı zamanda Avrupa, ABD'nin sahip olduğu gibi boydan boya bir otoyol ağına sahip değildi. Süper Dondurma İrlanda'ya Geliyor Avrupa'daki Häagen Dazs başarısının ardından Ben and Jerry's gibi diğer Amerikan firmaları kıtada iki dondurma üreticisi için yer olup olmadığına baktılar. Avrupa'nın kişi başına dondurma tüketiminde üçüncü ülkesi ve yeni ürünler için gelişen bir pazar olan İrlanda'da iki Amerikan girişimci dondurma liderliği için Häagen Dazs'la burun buruna ilerliyorlardı. Murphy kardeşlerin hikâyesi Goliath'ın karşısındaki Davut'a benzer ama henüz devin yenilişi yok. Bu hikâye, küçük bir firmanın yerleşik bir markadan pazarın uygun bir kısmından ufak bir pay alabilmek için akıllı adımlarla ilerlemesini anlatır. Bu aynı zamanda ilk yolu açtıktan sonra yeni bir marka olarak uluslararası pazara nasıl girileceğinin bir örneğidir. Kieran ve Sean Murphy kardeşler New York, Rockland County'den geliyorlardı ve babaları Finnbar, İrlanda doğumlu olduğu için çifte vatandaşlık taşıyorlardı. 40 yıl boyunca aileleri uluslararası bir firma olan Weleda Natural Care ve Weleda tıp ürünlerinin Amerika şubesini işletmişti. Her iki oğul da yeni yetmelik ve üniversite sonrası yıllarını aile işinin üretim, pazarlama ve satış bölümlerinde çalışarak geçirmişlerdi. Özel bir ürün hattı olan küçük bir firmayı yönetmekte ustalaşmışlardı. Ebeveynlerinin emekli olma kararını vermesinden üç yıl önce, aile İrlanda'nın batı kıyısında küçük, pitoresk bir köy (nüfusu 2.000) olan Dingle'a (İrlandalı Kız filminin çekildiği yer) yerleşmek istedi. Burada büyük bir çiftlik aldılar, masaj ve aroma terapisi uygulanan doğal bir tedavi merkezi oluşturmak istiyorlardı. Bu işleri Kieran yürüttü. Burada karışık sonuçlar alınan geçtikten sonra Kieran başka bir istedi. Aklının bir köşesinde oluşmaya başlamış olan ekonomik birkaç yıl iş kurmak İrlanda'da patlamada başarılı olabilecek bir Amerikan fikrini bulmak vardı, bir hizmet ya da ürün. 1999 yılında Avrupa ve İngiltere'de dolanırken büyük şehirlerde Häagen Dazs dondurması alabildiğini fark etti, en nihayet Dublin'de de böyle bir kafe keşfetti. Yazın, birçoğu Amerikalı olan turistlerle dolan Dingle, küçük, Amerikan tarzı bir dondurma dükkânını besleyebilir miydi. 2000 yılında Murphy biraderler yeni, ulusal bir İrlanda markasını sunmak üzere bir dondurma dükkânı açmaya karar verdiler. Sean, Penn State Üniversitesi'nde bir dondurma yapma okuluna gitti. Yeni dondurma imalatı ekipmanı Londra üzerinden gönderildi, bu da fazladan para ve zamana mal oldu. 2000 yılının Nisan ayında Murphy'ler Dingle merkezinde küçük, yeni döşenmiş bir dükkânda dondurma imalat ekipmanını kurdular. Umdukları, yazın turistler gelmeden önce üretim ve satış tezgâhlarını yoluna koymaktı. Büyük umutlarla ve potansiyel olarak kârlı bir kariyer vaadi taşıyan ilk çikolatalı dondurmalarını ürettiler. Ve çok şaşırdıkları bir şey oldu, yerel süper-zengin İrlanda kreması ancak çikolata yağı üretmişti. Yerel süt pastörize edilmişti ama homojenize edilmemişti, bu da dondurma yapmak için şarttı. Neyse ki İrlanda'da bir homojenize süt üreticisi vardı. İlk yaz işler iyi gitti. Bu işe kuşkuyla yaklaşan yerel halk bile yavaş yavaş Amerikan dondurmasının lezzetli, ferahlatıcı olduğuna karar vermişti ve biraz pahalı olmasına değerdi. Ama mevsim sonunda, köy kendi küçük, yerel nüfusuna geri döndü ve dükkân kapatıldı. Kardeşler ertesi yıl yaz mevsiminde yine Amerikalılarla dolacak başka bir İrlanda tatil yöresinde ikinci bir dükkân açarak işi genişletme planları yaptılar. Ama Murphy'ler Batı İrlanda'daki diğer turistik yörelerde kira fiyatlarını kontrol ettiklerinde kiralanacak yer için istenen yüksek kira bedelleri onları şok etti. Yılda sadece dört ya da beş ay satış yapacak ikinci bir dükkân kâr edemeyebilirdi. Ve turizm sezonu dışında hiçbir yiyecek konsepti -kırmızı biberli kuru fasulye, hamburger, balık ve patates kızartması- köyler kendi küçük nüfuslarına döndükleri için makul görünmüyordu. Murphy'ler dikkatlerini süpermarket işinde Häagen Dazs'a meydan okumak için ambalajlanmış dondurmaya çevirdiler. Ama yetersiz sermayeli ve tanınmamış küçük bir firma nasıl olur da aynı pazarda multimilyar dolarlık bir süper gücü alt edebilirdi. Sermaye, bir ulusal İrlanda kalkınma örgütüyle özel sermayenin birleşiminden oluşan ekonomik yardımla geldi. Bu yeni fonlarla firma dükkân ve süpermarketler için toptan ambalajlı dondurma üretmek amacıyla Dingle dışında bir fabrika alanı kiraladı. Farklılaştırma, özellikle İrlandalı damağı için yerel tatlarla zenginleştirilmiş özel bir ürün geliştirmekle geldi. Amerikan markası ise kendi dondurmasını Fransa'da üretiyordu. Bu tamamen İrlandalı yerel üretimi belirtmek için Murphy'ler internet sitelerinde dondurmanın ülke içinde üretildiğini vurguluyor ve dondurma çeşitlerinin isimlerini İngiliz ve İrlanda dillerinde (mesela risini = romlu kuru üzüm, fanaile = Fransız vanilyası ve seacláid = saf çikolata) etiketlere basıyordu. Bugün Murphy dondurması İrlanda'nın büyük şehirlerindeki önemli süpermarketlerde satılan, ödül kazanmış bir dondurma. Dondurma tüketimi gittikçe arttığından Murphy kardeşler yeni ulusal damak tadı için talebi karşılayabilecek konumdalar. Ve hatta Murphy dondurmalarının İrlanda'dan diğer Avrupa Birliği ülkelerine ihraç edilmesi ve Häagen Dazs'la rekabete girmesi bile mümkün olabilir. Uluslararası İş Dersleri Ek gelir elde etmek isteyen ülkeler yabancı pazarlara bakabilir. Küreselleşmenin cesur yeni dünyasında Çin gibi yeni gelişen pazarlar büyük tüketici patlamasının eşiğindeler. Soru, Alfred P. Sloan, Jr.'ın 1920 yılında sorduğunun aynısı Uluslararası alanda iş yapmanın en iyi yolu nedir. Halbuki mesela Boston merkezli bir firma ülkenin öbür ucundaki Seattle'a bir an bile endişelenmeden mal gönderirken, aynı firma İngiltere'nin Liverpool şehrinden aynı talep geldiğinde tedirgin olabiliyor. İhracat bazı yeni işlerin denizaşırı ülkelerde yapılıp yapılamayacağını gösteren bir testtir. Başarılı bir ihracat programı ortak girişimler ve ruhsat verme gibi diğer uluslararası fırsatlara yol açabilir bunlardan potansiyel olarak en kazançlısı ise bir yabancı ülke veya bölgede bir satış bürosu veya üretim merkezi kurmaktır. Ancak ihracata başlamadan önce bir firma şu soruları sormalı – Ürün veya hizmet ABD'de iyi satıyor mu. Eğer cevap evet se, belli ülkelerde olası ihracat satışları için benzer koşullar geçerli mi. – Bu ürün veya hizmetin yurtdışında üretimi zor mu. Bu firmanın denizaşırı pazarlarda yüksek talep yaratabilecek özel veya nitelikli bir ürünü veya sistemi var mı. – Bu firma ihracat için potansiyel fırsatları izlemek amacıyla zaman ve personel ayırabilecek mi. Kâra geçebilmek için işe uzun vadeli bakabilecek mi. Başarısızlığı getiren bir başka eksiklik de özel ihracat hedeflerini ve bu hedeflere nasıl ulaşılacağını belirten strateji raporları yazmamak. Ve son olarak, hiçbir ampirik temeli olmadan ilk ihracatın satış tahminlerini çok yüksek tutmak ve böylece ulaşılmasını imkânsız hale getirmek. İhracat yapmaya karar veren Amerikan firmaları bazen de dünyanın her yerinde pazar bulmaları gerektiği gibi yanlış bir fikre kapılıyorlar. En iyisi yerel pazara en çok benzeyen yabancı pazarı bulmaktır. Bir ülkeye veya bir bölgeye odaklanmak ise işe başlamanın en akıllı yoludur. ABD Ticaret Bakanlığı, internet sitesinde (www.export.gov) veya kitapçık halinde zengin bir bilgi kaynağı sunuyor. Dünya Ticaret Merkezleri Birliği ise uluslararası iş ilişkilerini geliştirmek ve güçlendirmek için 1970 yılında kuruldu. İnternet Birçok bilgi alma hizmeti ücretsiz, randevulaşma, seminerler veya işbirliği gibi uzman projeler içinse sembolik ücretler söz konusu. Bir ihracat bağlantısı kurabilmek için gereken başlangıç adımlarının çoğu fazladan personel çalıştırmadan basit ve kolayca halledilebilir. Denizaşırı Yerleşim Yerleri Bulmak Birçok Amerikan firması için, ihracat başarıyla gerçekleştirildikten sonra yurtdışında bir yerleşim yeri bulmak atılması gereken bir sonraki adımdır. Bu adım ya bir satış bürosu ya da bir üretim tesisi kurmaktır. Bu karar girişimin uzun vadeli olacağına dair kararlılığı ve önemli miktarda sermaye yatırmayı içerir. Bir firma denizaşırı bir ülkede yeni bir yerleşim yeri aramadan önce gelecek uluslararası işler için en iyi görünen bölgelerdeki ülke, şehir veya alanın sunacağı şartları araştırmak zorundadır. Bakılacak ilk yer, ülke bazında internet araştırmasıdır. Bütün bu internet sitelerinde aranacak ilk sözcük ülkeler arasında ekonomik büyüme için evrensel bir terim haline gelmiş olan kalkınma sözcüğüdür. Fransızca dévelopment, İspanyolca desarrollo veya Almanca Wirtchaftsförderung sözcükleri internette arandığı takdirde, söz konusu ülkenin iç kalkınması konusunda yapılan araştırmalarla ilgilenen ana ekonomik kuruma gidecek internet bağlantıları bulunacaktır. 1991 yılında Brüksel'de kurulan bu birlik Avrupa Birliği içindeki bölgelerin faaliyetlerini düzenliyor. www.eurada.org adresinden bu siteye girilebilir. Bir Avrupa bölgesinin yabancı bir firmaya uygulayabileceği vergi ve diğer mali uygulamalar AB'nin bir dizi ekonomik değişkeni hesaba katan tespitleriyle belirleniyor. Mesela Portekiz'de, Lizbon'un doğusunda yer alan, esas itibarıyla düşük ücretli bir tarım bölgesi olan ve az miktarda sanayi kolu barındıran Alentejo'da teşvikler en üst düzeyde olabilir. AB düşük ekonomik gelişmeye sahip bu bölgelerde üye ülkeler arasındaki gelişmeyi dengelemek için yatırımı teşvik etmek istiyor ve bu tür kalkınan bölgelerin ek teşvikler içeren teklifler yapmalarına izin veriyor. Mesela Almanya'nın en büyük 50 firmasından 23'ünün yer aldığı çok başarılı sanayi ve bilim bölgesi olan Kuzey Ren Westfalia, AB'nin daha düşük kalkınma düzeyine sahip olan bölgeleri gibi yüksek vergi ve mali uygulamalar yapamaz. Ama Düsseldorf merkezli bölge ekonomik ajansı olan GfW daha gelişmiş kalkınma paketleri oluşturabilir. Mesela kıtada merkezi ve geniş bir dağıtım alanına sahip olmak isteyen QVC'yi buraya çekti. GfW aynı zamanda yabancı firmaların Avrupa çıkarmalarını önceden sınayabilmeleri için birçok yardım ve danışmanlık hizmetlerinin düşük ücretle ve tam donanımlı bürolarla verilmesinde de uzmanlaşmış durumda. Pasifik kıyısında, Yakın Doğu, Güney ve Orta Amerika ve Afrika'daki ülkelerin hepsinin ekonomik kalkınma verileri bulunan internet siteleri var. Kültürel Farklılıklar Yabancı ülkelerin farklı kültürleri ve iş yapma biçimleri var. Çoğu kez başlangıç stratejisinin, yabancı firmanın özel iş modeline uyarlamak için yeniden düzenlenmesi gerekiyor. Bu hususu açıkça ortaya koyan bir hikâye ilk modern ayakkabı üreticisi olan Çekoslovakya'nın Bata Ayakkabı firması hakkında. Thomas Bata, Birinci Dünya Savaşı'ndan sonra satış büroları açmak için Uzakdoğu'ya gitti. Hindistan'da bu ülkenin ayakkabı modellerinin çoğunlukla deri şeritlerinden yapılmış sandaletlerden ibaret olduğunu fark etti. Bir anda aklına Zlin'deki fabrikasında yıllık iki milyon çiftten fazla sandalet üretebilecek olan kullanılamayan ayakkabı artığı deri şeritler geldi. Eğer firma bu deri artıklarını Hindistan'a ihraç edip Bata adıyla sandalet yaparsa hem atık deriyi değerlendirip hem de yabancı bir ülkede satış yaparak çifte kazanç sağlayabilecekti. Thomas Bata, Prag'daki Hindistan elçiliğiyle temas kurdu, firmanın Hindistan'da sandalet üretmek düşüncesini elçiliğe anlattı ve yerel sandalet üreticilerinin Bata'nın ayakkabı yapımı sistemi hakkında eğitilmeleri için Çekoslovakya'ya gönderilmelerini talep etti. Elçilik Hindistan'ın 12 farklı etnik bölgeye sahip olduğunu, bunların dillerinin de farklı olduğunu söyledi ve her bölgeden ikişer kişi olmak üzere toplam 24 kişi gönderdi. Thomas Bata'nın planının sonraki adımı 12 yerel Çek yöneticisinin farklı Hindistan bölgelerinde üretimi denetlemek üzere gönderilmesi amacıyla işe alınması oldu. Yöneticilere talimatları açıktı Gelecek aylarda sandalet yapımcılarınızla yaşayın, yerel diyalektlerini öğrenin, Hindistan'a döndüğünüzde konuşacağınız dil bu olacak. Çekoslovakya'da geçen altı ay sonunda Hintli sandalet yapımcıları ve Çek yöneticiler Hindistan'a dönüp üretim yapmaya başladılar. Zlin'den binlerce kilo deri şerit toplandı ve Hindistan'ın 12 bölgesine dağıtılmak üzere Kalküta'daki ana Bata merkezine gönderildi. Bir yıl sonra Thomas Bata, operasyonu değerlendirmek amacıyla Hindistan'a gitti, 12 bölgeyi de ziyaret etti, sonra merkez üs Kalküta'ya geldi. Ülke içinde satışlar mükemmeldi ve firmanın genel müdürü başarılı sandalet üretim planıyla çok kârlı bir iş yapmış olmaktan pek hoşnut, patronunu heyecanla bekliyordu. Genel Müdür Thomas Bata'yı karşılarken şöyle dedi Efendim Hindistan'daki yeni Bata operasyonunun başarısından ötürü çok memnun olduğunuzdan eminim. Bata kaşlarını çattı Hayır mutlu değilim bütün bu cangıl Çekçe konuşuyor. Pepsi Enternasyonel'den de iyi bir ders almalı. Pepsi, Lay's patates cipsi markası için her ülkede aynı kalitede üretimi garanti eden ancak bölgesel lezzetler ve yerel çeşnilere de izin veren evrensel bir altın standart uyguluyor. ABD'li yönetici ilk günden fark etmeli ki uluslararası pazar veya tüketici, yerel pazara ne kadar benzerse benzesin kültürel ve sosyolojik olarak orası farklı bir pazardır. Bu öykülerin ana fikri şu ki ABD'li firmalar farklı ülkelerin kültür ve âdetlerine uymalılar. Çoğu yabancı iş ehli, bir dereceye kadar İngilizce konuşur ama denizaşırı firmalar için yerel dilin öğrenilmesi hep bir ilgi işareti olmuştur. Sloan her zaman Avrupa'daki otomotiv bölümlerinin yerel yöneticiler tarafından yönetilmesinde ve bunların da karşılaştıkları yerel sorunları çözmek konusunda sürekli Detroit'in onayını almak zorunda olmaksızın yetkilendirilmesinde ısrar etmiştir. Sloan'ın Görüşü Alfred P. Sloan, Jr. genişlemeye dair bir dış politika başlatan ve sürdüren ilk ABD'li şirket yöneticilerinden biridir. Sloan, denizaşırı pazarların GM ürünlerini ancak tip ve fiyatta bazı değişikliklerle kabul edebileceklerini anlamıştı. Bu anlayış da şirketin Avrupa pazarı için niye çoğunlukla daha küçük araçlar (mesela Opel) ürettiğini açıklar. Sloan Avrupalıları daha güçlü motorlu ve daha çok yer kaplayan süper büyük Amerikan araçlarının kıtaya egemen olması konusunda ikna etmeye asla çalışmadı. İkinci otobiyografisinde yer alan Denizaşırı Firma adlı bölümde Sloan, Amerikan firmasının uluslararası iş yapma işlevi ve misyonu olduğunu ama bunu farklı yapması gerektiğini söylüyor. 10 Sloan Amerikan iş ilkelerini tümüyle değiştirdiği halde, yabancı pazarların doğasının farklı olduğunu ve bu yüzden farklı bir otomobil gerektirdiğini anlamıştı. VI Profesyonel Bir Kadro Kurmak GM ve Ford arasındaki örgütlenme farkı. Sloan doğru insanların nasıl seçilmesi gerektiğine karar veriyor. Sloan örgütlenme şemasını kullanıyor. GM'in kadro seçim amaç ve hedefleri. Walter Chrysler Bir otomotiv dehası. Sloan, Du Pont firmasının kadrosunu devralıyor. Sloan'ın adamları John Raskob, vizyoner Donaldson Brown, mali uzman William Knudsen, işletme yöneticisi Charles Wilson, modern GM yöneticisi William Bernbach, reklam ajansında kadro kurma dehası. Modern Ford'un kadrolaşması. Doğru kadrolaşmadan alınacak yönetsel dersler. Biraz abartıyla denebilir ki Alfred P. Sloan, Jr. ve farklı bölümlerde çalışan GM kadrosu, gökyüzündeki takımyıldızlar gibi mütalaa edilmelidirler, bu topluluğun her bir parçası ışıl ışıl parlamaktadır. oluşturmadan önce, ulusun tek başarılı kadro örgütlenmesinin İç Savaş sırasında General Robert E. Lee ve General Ulysses S. Grant tarafından yapılmış olduğu iddia edilebilir. Biraz daha gerilere ve başka ülkelere bakılırsa da başka bir muzaffer askeri modelin 19. yüzyıl Fransa'sında Napolyon'la birlikte görev yapan çok yetenekli generaller kadrosu olduğu görülür. Verimli bir şirketin yapısıyla iyi düzenlenmiş ve iyi yönetilen askeri bir organizasyon arasında benzerlikler bulunur. Aslında Sloan döneminde ve sonrasında GM'i övenler veya yerenler GM'in birimlerinin yapılanmasıyla, taburların askeri düzenlenmesi arasında paralellikler gördüler. 1923 yılında Sloan GM'in başkanı olduğunda aynı zamanda dünyanın çalışan sayısı en fazla olan şirketlerinden birini yönetmeye başladı. GM'i diğer büyük firmalardan ayıransa beş otomobil markasını, kamyon, lokomotif, bir yedek parça ve çeşitli aksesuvar firmalarını aynı anda bünyesinde barındırmasıydı. GM büyüdükçe Sloan tasarım, mühendislik, finans, pazarlama ve son olarak da personel için ayrı birimler kurdu. Sloan bir CEO'nun en önemli önceliğinin işe alacağı personelin seçimi olduğunu düşünüyordu Bu şirket, önemli kararlar almam ve bunların doğru kararlar olması için bana oldukça iyi bir maaş veriyor. Çalışanların yönetilmesinden daha önemli bir karar varsa onu da siz bana söyleyin. Sloan'ın adem-i merkeziyetçi sistemi bölümlerin özerkliğini ve güçlü, bağımsız liderlik özelliklerini gerektiriyordu. Sloan'ın dehasının önemli bir parçası, birçok kısmı ve bölümü yönetmesi için en yetenekli insanları seçebilmiş olmasıydı. Tarihsel olarak farklı bölümler altında şirket örgütlenmesinin ilk örneklerinden biri Sloan'ın yönettiği GM'dir. En iyi yöneticileri işe almak konusundaki GM uygulaması -iş veya diğer konularda çalışmak üzere- bütün diğer firmalara daha sonraki yıllar boyunca bir örnek teşkil edecekti. Bu başarının kanıtlarından biri de Sloan'ın farklı GM bölümlerini yönetmek için profesyonellerde ısrar etmesiydi. İşe adam alma konusundaki düşüncelerini ifade ederken Sloan hep çok dikkatliydi İnsanlar hakkındaki verilen karar, hayati önemde olan tek karardır. Siz de herkes gibi bir firmanın daha iyi insanlarla ilerleyebileceğini düşünürsünüz. Firmanın bütün yapabileceği insanları doğru yerlere yerleştirmektir -ve ancak ondan sonra performans yükselir. Örgüt Şeması Sloan şirketin bütünü ve farklı örgütsel bölümleri için ayrıntılı örgüt şemaları çizdi. 1937'de GM için bir dönüm noktası teşkil eden şemada Sloan, hissedarları en tepeye yerleştirdi. Bunu şirketin öncelikli amacının hissedarlara ait özkaynakları geliştirmek olduğunu göstermek için yaptı. Hissedarların altına yönetim kurulunu koydu ve bu kısımda da iki alt bölüm yer alıyordu politika komitesi ve yönetim komitesi. CEO'dan iki yöne çıkan oklar da özel politika gruplarını gösteriyordu dağıtım, mühendislik, üretim, halkla ilişkiler, işgücü ilişkileri, denizaşırı operasyonlar, yönetici personel ve mali ilişkiler. Sloan için politik kararları alan bölümlerin ve onun alt kısımlarının işletme bölümlerinin üstünde yer alması gerektiği kesindi. Onun adem-i merkeziyetçi sisteminde ayrıca belirgin olan bir husus da politika kurullarının CEO'ya rapor vermeleriydi. 1920'li yıllar boyunca Ford'daki örgütlenme şeması çok daha farklı görünüyor olmalıydı en tepede sadece Henry Ford vardı. Ford'un şirketinde yöneticilerin fikirlerini beyan etmeleri için hiçbir yöntem yoktu, özellikle Henry Ford'unkinden farklı olan fikirleri. Üretilen tek araç Model-T olduğu zamanlarda, şirket bir amacı başarıyla gerçekleştirmek için harekete geçmiş verimli bir ordu gibi çalışıyordu. Bu sekiz ana grup içindeki 75'ten fazla alt bölüm, özel işletme işlevlerinden oluşmuştu (GM Kredi Şirketi, Frigidaire, Buick, Bendix Havacılık, GM Güney Amerika vs.). Ve bütün bu bölümlere yöneticilerin atanması gerekiyordu. Doğru İnsanları Seçmek Alfred P. Sloan, Jr. çok az yöneticide görülen bir özelliğe sahiptir İki işletme otobiyografisi yazmıştır. 1940 yılında yayımlanan Beyaz Yakalı Bir Adamın Maceraları'nda, Sloan'ın kendisini bir grup insanla bir ofiste çalışan profesyonel bir yönetici olarak nasıl algıladığına dair fikirlerini sunar. Daha sonraki kitabı olan General Motors'ta Geçen Yıllarım'daysa, Henry Ford ve GM'in başkanlığını yapmış olan William Durant'ın diktatörsel yönetim biçimlerine birçok göndermeler yapar. Sloan GM gibi daha büyük ve çeşitlilik içeren bir şirketin belli yetenekleri olan profesyonel yöneticilerle çalışması gerektiğini açıkça görmüştü. Sloan sınırsız, tartışılamaz güçlere haiz bir sahip tarafından yönetilen Amerikan şirketleri dönemini bitirmeyi başarmıştı. Böylece, yönetici dönemine geçişin ve bu değişiklikle birlikte orta ve yüksek düzeydeki yöneticilerin bir şirketin büyümesinde ve karar mekanizmalarında yer alabilmelerinin öncüsü oldu. Sloan, kendisiyle birlikte GM'in yaşadığı genişleme sayesinde ortaya çıkan birçok iş için doğru insanları bulma, koruma ve ödüllendirmekte büyük yetenek sahibiydi. Doğru insanları seçmek için sıradan bir Sloan formülü yoktu hırs, özerklik veya deneyim için çoğunlukla klişeleşmiş vecizeleri bulunmazdı. Sloan insanları işe alırken şunları söylerdi Siz benim insanlardan anlayan biri olduğumu düşünürsünüz. İnanın bana öyle biri yoktur. İnsanlarla ilgili kararları doğru veren insanlar vardır ve bu yavaşlık anlamına gelir. Bir de bu konuda yanlış kararlar veren ve boş zamanlarında pişmanlık duyan insanlar vardır. Sloan 30 gün kuralının güçlü bir taraftarıydı, bu kurala göre eğer GM doğru bir yönetici seçimi yaptıysa, şirket yeni işe alınan kişiyi ilk 30 gün içinde GM sistemi içinde yeterince eğitecek ve böylece bu insan kariyerinin geri kalan kısmında yetenekli bir yöneticilik sergileyebilecekti. Şirket Kavramı adlı kitabını yazmak için iki yıl boyunca GM toplantılarına katılan Peter Drucker'ı şaşırtansa şuydu politika üzerine kararlardan ziyade insanlar hakkında tartışmak için çok fazla zaman harcanıyordu. Bir aksesuvar bölümüne usta teknisyen olarak yeni bir personel alınması için bir seçim yapılması gerektiği bir gün, Drucker, Sloan'la şunları konuşmuştu Drucker Bay Sloan bunun gibi küçük bir iş için dört saat harcamayı nasıl göze alabiliyorsunuz. Sloan Bir adamı işe almak ve onu doğru yere yerleştirmek için dört saat harcamazsak hatamızı temizlemek için dört yüz saat harcamamız gerekir. Benim o kadar vaktim yok. Drucker, GM'deki bu işe alma tartışmalarının nasıl hararetli ve heyecanlı hale geldiğini anlatır. Komite üyeleri düşüncelerini Sloan'ın önünde özgürce söyleyebileceklerini biliyorlardı. Bazen Sloan tartışmadaki yandaş ve karşıt görüşleri dinler ama kendisi farklı bir karar verirdi, özellikle eğer işe alınacak insanın yeterince dikkate alınmadığını hissederse. Bir yönetici hakkında Sloan şöyle konuşmuştu Tamam bu adam ne fazlasıyla parlak ne de hızlı ve hatta sıkıcı görünüyor. Ama işini her zaman doğru yapmadı mı. Ve bu aday, Drucker'ın bildirdiğine göre, daha sonra büyük bir GM bölümünün en başarılı yöneticilerinden biri oldu. İşini Sloan'ın müdahalesi sayesinde kurtarmıştı. Sloan'ın GM'de birlikte çalıştığı ya da işe aldığı insanları incelemek önemlidir çünkü bu iş arkadaşlarının yetenekleri onun daha sonraki kadrolaşma kararlarını etkiledi. Sloan bu adamların bazılarını Durant ve Du Pont idarelerinden miras aldı ama hepsinin de sıra dışı yetenekleri olduğunu anlayacak kadar deneyimliydi. Aslında eğer Sloan Walter Chrysler, John Raskob, Donaldson Brown ve onlar gibileriyle birlikte çalışamasaydı yöneticilikte inandırıcı bir Sloan Sistemi hiçbir zaman var olamazdı. Walter P. Chrysler Walter P. Chrysler, bir otomobil şirketini işletmek ve kadrosunu oluşturmak için verimli bir yöntem bulmak konusunda Alfred P. Sloan'ı en fazla etkileyen isimdir. Otomobil üretimi konusunda eğitim almamış olan Sloan, Walter Chrysler'in heyecanına, (kendi kendine edindiği) otomotiv bilgisine ve mühendislik dehasına sahip insanlar bulması gerektiğini fark etmişti. Sloan ve Chrysler GM'de kısa bir süre birlikte çalıştılar -sadece birkaç yıl- ama yakın dostlukları 1940 yılında Chrysler'in ölümüne kadar devam etti. Walter Chrysler'in GM'deki kariyeri 1911 yılında William Durant onu Buick firmasının işletme müdürü olarak atadığında başladı. 1916 yılı itibarıyla Chrysler'in enerjik ve anlayışlı liderliği sayesinde Buick dünyada üretilen en başarılı otomobil oldu, üretim günde 40 araçtan 500 araca çıktı. Packard Motors, Chrysler'e başkanlık teklif edince, Durant onun Buick'teki maaşını 50.000 dolardan 500.000 dolara çıkardı. Ve tabii Chrysler GM'de kaldı. Şunu belirtmek gerekir ki Chrysler'in liderliği altında Buick yıllık 50 milyon dolar kâr ediyordu ve Durant'ın bu yüksek maaş önerisi gayet yerindeydi. İronik olarak Chrysler, GM hiyerarşisinde başkan yardımcılığına yükselince Durant'ın yönetim tarzının savrukluğunu birinci elden deneyimledi. Dinamik Durant ve parlak otomotiv dehası Chrysler arasında bir alan çatışması ortaya çıktı, esas itibarıyla Chrysler'in üretim verimliliği konusundaki amaçlarıyla Durant'ın fazla iş yapmayan eşi dostu etrafında toplama alışkanlığı çarpışıyordu. Buna ek olarak Chrysler, Durant'ın toplantılar esnasında sürekli telefon görüşmeleri yapmasını veya telefonla Wall Street'le görüşürken, Chrysler, Sloan gibi en önemli adamlarını GM'in New York'taki binalarının koridorlarında bekletmesini de hoş görmüyordu. Nihayet Chrysler kızgınlık içinde pes etti ve 1920 yılında GM'i terk etti. Durant'ın aşırı genişlemesinin kısa sürede mali bir sıkışıklıkla sonuçlanacağını öngörmüştü ve 1920 yılında GM'in bütçe ve envanter krizi açığa çıktığında haklılığı kanıtlandı. Willys'teki iki yıllık sözleşmesi sonunda Chrysler borç batağıyla mücadele eden şirketin 48 milyon dolarlık borcunu 18 milyon dolara indirmeyi başarmıştı, herhangi bir sanayi kolu için olağandışı bir tasarruftu bu. GM 1920'lerin ortasında lider otomobil üreticisi olarak Ford'u geçtiğinde, Sloan eğer bu eğilim devam ederse GM'in federal hükümet tarafından tekelleşme konusunda artan bir dikkatle izleneceğini hissetti. Otomobil ve kamyon piyasasında yüzde 50'den fazla bir pazar payı şirketin hayrına olmayacaktı. Bu soruna Sloan parlak bir çözüm buldu Sloan onu (Walter Chrysler) tek başına harekete geçmesi için ikna etti. Chrysler'in kendi adını taşıyan otomobil şirketiyle ortaya çıkmasının bir sebebi, Sloan'ın Ford hızla çökerken GM'in kendi çıkarı için güçlü bir rakibe ihtiyacı olduğunu açıkça görmesiydi. Sloan GM'de birlikte çalıştıkları dönemde Walter Chrysler'le arkadaşlık kurmuş ve onda bir aracın teknik girdi ve çıktılarını bilen başarılı bir otomobil şirketi yöneticisi örneği bulmuştu. Chrysler, Sloan'la sohbetleri sırasında William Durant'ın savruk liderlik tarzından ilk şikâyet edenlerden biriydi. Sonra Walter Chrysler şirketi terk ettiğinde bu durum Alfred P. Sloan'ın şirketin en tepesine yükselebilmesi için güçlü bir açılım yaratmıştı. Ve Sloan GM başkanı olduğunda Walter Chrysler'e kendi firmasını kurmasını önerebilmişti. 1928 yılında artık başarılı bir otomobil şirketi sahibi ve efsanevi bir milyoner olan Walter Chrysler, Time dergisi tarafından yılın adamı seçilmişti. New York, Manhattan'da Doğu 42. ve Doğu 43. caddeler arasındaki araziyi satın aldı ve mimar William Van Allen'le birlikte muhteşem art-deko Chrysler binasını yaptı. Empire State gökdeleni yapılana kadar bu bina, 77 katıyla dünyanın en yüksek binasıydı. Walter Chrysler kendi gökdeleninden baktığında Batı 57. caddede bulunan daha küçük ve daha gösterişsiz GM binasını rahatlıkla görebiliyordu. Sloan, Du Pont Firmasının Kadrosunu Devralıyor 20. yüzyılın ilk yıllarında Du Pont firması barutlu patlayıcı üreticiliğinden bir kimya firmasına dönüştü. mezunuydu. Yeniçağın yeni bir sanayileşme biçimi getireceğinden emindiler. Du Pont grubu için GM hisseleri alımı gerekli bir riskti Birinci Dünya Savaşı'nın bitmesiyle Du Pont firmasının bir zamanlar onlara özel olan kârlı askeri işleri artık bitmişti. Yeni kimyasal bölümlerden eşit miktarda kâr elde edilebilmesi olasılığı kalmamıştı. Başka sanayilere dönüşmek zorundaydı ve yeni filizlenen otomobil sanayisi umut vaat ediyordu. Ek olarak, kendi Fabrikoid ve Pyralin boyaları ve cila ürünleri için GM'de çekici bir pazar bulabilirdi. Du Pont firması önce GM'in hisselerinin yüzde 24'üne sahipti, GM 1920 yılında iflasla karşı karşıya kaldığında bu hisseler yüzde 50'ye yükseldi. 'den 1890 yılında kimya mühendisi olarak mezun olan Pierre du Pont, iş arkadaşlarıyla birlikte Du Pont firmasında yeni bir yönetim yapılanması gerçekleştirmişti. Pierre du Pont, 1920 yılında GM başkanlığına geldiğinde (ilk buluşmalarında Sloan'ın yaptığı acil çağrıya kulak vererek) Du Pont firmasının bazı eğitimli mali yöneticilerini kendisiyle birlikte getirdi. Bunlardan biri başlangıçta Du Pont firmasının büyük miktarda GM hissesi almasını öneren ve hem GM hem de otomobil sanayisinin kârlı bir geleceğe sahip olduğuna inanan John Raskob, ikinci kişiyse Donaldson Brown'du. John J. Raskob John J. Raskob, Du Pont firmasındaki kariyerine daktilo ve steno yazan özel sekreter olarak başladı. Ama özellikle mali işlerde bir sihirbaz olduğu için Pierre du Pont'un dikkatini çekti. En sonunda Du Pont firmasının mali işler sorumluluğuna yükseltildi, daha sonra yönetim kurulunda ve icra komitesinde yer aldı. (Sloan onun yoksulluk kariyeri ni vurgular, yoksul çocuk iyi para kazanır hikâyelerine gönderme yaparak.) Raskob'un mali yeteneklerine Pierre du Pont'un GM'de ihtiyacı vardı ve onu başkan yardımcısı ve mali komitenin başkanı olarak atadı. Raskob iyi bir konuşmacıydı, iyi yaşamayı severdi ve Wall Street çevresiyle arası iyiydi. Bir süre için GM'in sözcülüğünü de yaptı. Bu arada Du Pont firmasında mali işlerden sorumlu başkan yardımcısı olarak çalışmaya da devam etti. Pierre du Pont'un liderliğinde geçen bu 1920 ve 1921 yıllarında Alfred Sloan, icra komitesinin üyesi ve Pierre du Pont'un yardımcısı olduğu halde, GM'de Raskob'dan sonra ikinci sırada yer alıyordu. Du Pont emekli olduktan ve Sloan'ı başkanlığa atadıktan sonra Sloan ve Raskob profesyonel yaşamlarında olduğu kadar sosyal hayatlarında da yakınlıklarını sürdürdüler. Sloan, Raskob'u parlak ve yaratıcı , Pierre du Pont'u ise daha ağırbaşlı, durgun ve muhafazakâr buluyordu bunlar birbirini bütünleyici karakterlerdi. Sloan, Raskob'un yeteneğini hemen anladı Onun hataları, eğer bunlara hata denebilirse, saldırgan, sabırsız bir zekânın ortaya koyduğu şeylerdi -yani onu iyi yapan şeyler. Otomobil sanayisinin geleceğini onun kadar iyi gören pek fazla insan olmadı. Sloan-Raskob ortaklığı gelecek yedi yıl boyunca GM'deki gelir ve kârlılığın artmasıyla paralel şekilde gelişti. Raskob hâlâ Du Pont'ta da çalıştığından yarı bağımsız sayılırdı ve hem maaşı hem de her iki firmaya yaptığı hisse senedi yatırımları sayesinde zengin olmuştu. Raskob'un GM'deki yönetim arasında mali muhasebe başarıları sisteminin değiştirilmesi, GM kredi şirketinin (GMAC) kurulması ve daha da önemlisi çalışanlar için bir tasarruf ve yatırım planının başlatılması bulunur. Ancak en önemli katkısı yeni bir nakit sistemi kurmasıdır, bu sistem şirketin birçok bankadaki nakit hesaplarını ortadan kaldırıyor ve GM'in borç alabileceği kullanılabilir kredi miktarını arttırıyordu. Bu yeni yöntem GM'in kısa vadeli senetlere yüksek yatırım yapabilmesini sağlıyor ve şirketin kısa vadeli kâr miktarını arttırıyordu. 1928 yılında Raskob yeni bir kariyere başladı. Önce Demokrat Parti'nin başkan adayı Al Smith için bağış toplanmasının başındaki kimse (fundraiser) ve daha sonra da Smith'in başkanlık kampanyasının başı oldu. Raskob'un yeni siyasi ilişkileri Sloan'ın profesyonel yöneticinin sorumluluk modeliyle çatıştı, Sloan onun siyasi olarak tarafsız kalması gerektiğine inanıyordu. 1928 yılındaki başkanlık kampanyası sürdükçe, Sloan GM'in basında sabit bir şekilde bir siyasi adayın yanında yer almasından ve böylelikle de Cumhuriyetçi adayın, Herbert Hoover'ın karşısında olduğu izleniminin yaratılmasından rahatsız oldu. Sloan, GM'in taraf tutmasının kötü olduğuna inanıyordu, siyaset ve işin uğursuz bir karışım olduğu düşüncesindeydi. Raskob, GM başkanı Pierre du Pont'u Al Smith'i parası ve şöhretiyle desteklemesi için ikna edip durumu iyice kızıştırdı. GM'deki tartışma sonunda ya Raskob emekli olacaktı (Sloan'ın tercihi) ya da seçim sonuna kadar izin alacaktı (Raskob'un seçimi). Sloan yönetim kurulunda kazandı ve Raskob emekliliğini istemek zorunda kaldı. Sloan'ın biyografi yazarı durumu şöyle aktarır Sloan Amerikalı işadamı için yeni bir rol yaratılmasına yardım ediyordu şirket yöneticisi. Bariz bir şekilde sürdürülen siyasi manevra partizanlığı şirket yöneticiliğine uygun bir tavır değildi. Kısa süre sonra Pierre du Pont da bu siyasi anlaşmazlığa karıştı ve yönetim kurulu başkanı olarak görevini bırakmak zorunda kaldı. Bu sorunun son perdesinde Sloan açıkça Cumhuriyetçi aday Herbert Hoover'ı desteklemek zorunda kaldı Raskob ve du Pont'un Al Smith destekçiliğini dengelemek için yapılmış bir hamleydi bu. Bu açıklama GM'in, New York'ta yaşayan İrlandalı bir Katolik ve Yasaklama Dönemi'nin [4] bitmesi için çalışmış olan Demokrat aday Al Smith tarafına dönmüş olduğuna dair olumsuz duyguları yatıştırdı -ki olumsuzluğun çoğu da muhafazakâr Orta-Batı otomobil satıcıları kaynaklıydı. Raskob olayı Sloan'ın en önemli iki ilkesini gösterdi Şirket önemliydi ve tarafsızdı. GM yöneticileri şirketin imajına potansiyel olarak zarar verebilecek eylemlerden uzak durmalıydı. Raskob ve du Pont ısrarla Amerikan şirket yöneticilerinin siyasi eylem aracılığıyla, sosyal ve ekonomik değişimi etkilemek amacıyla çalışmak hak ve zorunluluğunda olduğunu söylediler. Sloan bunu ilke olarak kabul etti ama GM'in zarar görmemesi koşuluyla. Şaşırtıcı olmayan biçimde Sloan her iki otobiyografisinde de bu tuhaf ve cesaret kırıcı siyasi olaydan bahsetmedi bile. Belki de olayı yeniden anlatmanın GM imajına zarar verebileceğini düşündü. Siyaset arenası Sloan'ı kariyeri boyunca rahatsız etti, özellikle de Franklin Deleanor Roosevelt'in (FDR) Yeni Düzen'i. [5] Sloan, ne kendisinin ne de GM'in siyaset veya siyasetçilerin ulusal savaşına katılmasını isterdi. Bu siyasi çıkışlar her zaman bir şirketin sakin işleyişini rahatsız ederdi. Daha sonra diğer GM yöneticilerinin siyasi görüşlerine de Raskob'unkine olduğu kadar anlayışsızdı. Federal hükümette yüksek makamlarda görev yapmak için GM'i bırakanlara bile... 20. yüzyılın ilk yıllarında Du Pont firmasında başlayan mali ustalığın nihai kutsanışı Time dergisinin 1928 yılında Walter P. Chrysler'i yılın adamı seçtiği sayıda ifade edildi. Dergi GM ve Chrysler'in farklı yönetim tarzlarını kıyasladı ve şöyle yazdı GM, Raskob-Du Pont (firması) tarzı mali sihirbazlar kullanıyor. Donaldson Brown Donaldson Brown, Sloan'ın 1921 yılında Du Pont firmasından devraldığı ikinci yöneticiydi. GM'in mali işlerden sorumlu başkan yardımcısı olarak görev yaptı ve daha sonra 1924 yılında yönetim komitesine atandı. Matematiksel ve düzenli çalışan zihni, Sloan'ın Şirket Yapılanması'nda bir firmayı yeniden canlandırmak için yapılması gerekenler üzerine yazdığı fikirlerle mükemmelen uyuşuyordu. Brown'un yaşamöyküsü kısaca şöyleydi 13 yaşında Virginia Politeknik Enstitüsü'ne girdi ve 17 yaşında elektrik mühendisi olarak mezun oldu. 24 yaşında Du Pont firmasında çalışmaya başladı ve mali işler sorumluluğuna kadar yükseldi. Du Pont'tayken bir firmanın uzun vadeli planlamasında ekonomistlerin ve istatistikçilerin kullanılması gerektiğinin öneminin altını çizen ilk mali yöneticilerden biriydi. Pierre du Pont'un izniyle, Brown'a firmanın gelişmesine katkıda bulunan maliyet muhasebesi değişkenleri üzerinde daha sıkı bir kontrol uygulaması talimatı verildi. Onun yenilikçi uygulamaları şunlardı Yatırım getirisi ilkesi, özkaynak kârlılığı, sermaye devir hızı ve olgulara dayandırılmış kesin satış ve maliyet tahminleri. 1920 yılında Pierre du Pont ve Raskob'a yardım için GM'e gittiğinde Brown bütün bu maliyet ve muhasebe sistemlerini beraberinde getirdi. Sloan bu mali kontrol ve tespitlerin önemini biliyordu Bugün (1964) finans işlemleri o kadar rafine ki bu yöntem rutin görünebilir ancak bazılarının dediği gibi mali yöntem stratejik iş kararları için uyulması gereken ana temellerden biri. 1920 yılında Durant kaynaklı GM'deki krizden sonra Brown, uzun vadeli bir stok denetimi politikası geliştirdi. Sloan, iyi iş yapmak veya mali komite politikalarıyla uyumlu olmak amacıyla stokları denetlemek için Brown'ın yazdığı yeniden örgütlenme planlarının GM'in yeni mali kontrol sistemi için ilk ve en temel hareket olduğunu ifade etti. Olguların ve iç denetimin önemine inanan Donaldson Brown'da, Sloan kendisini (bir başka üniversite mezunu mühendis) gördü. Bir keresinde Sloan, Brown'ın mali uzmanlığını deneyimledi, onu karmaşık üretim tahmini işine atadı. Sonuç fabrika yatırımı, işletme sermayesi, satışlar ve stok taahhütlerini içeren dört aylık bir tahmin planıydı. Brown'ın öncelikli işlerinin arasında şirketin denizaşırı ülkelerde nasıl gelişmesi gerektiği konusunda politikalar üretmek de vardı. Şirketin çığır açan ikramiye ve tazminat planları için en iyi yöntemi bulmaya çalıştı, tazminat planları Amerikan iş dünyasındaki ilk istatistiksel modellerden biriydi. Son olarak en yetenekli yöneticileri seçmek ve terfi ettirmek için GM'e bir yöntem önerdi. Brown aynı zamanda GM'in her bir bölümündeki yatırım getirisinin başarısını ölçmek için özel bir yöntem geliştirdi. Bu karmaşık sistemler Sloan'ın envanter ve işletme sermayesinin, ana sermaye dönüşümünü nasıl etkilediğini incelemesine yardım etti. Esasen bu sistem Sloan ve yönetim komitesine her bölümün performans standardını kesin biçimde tespit etmek için önemli bir araç vermiş oldu. Brown'ın 1920'lerde ve izleyen yıllarda GM'e katkısı büyüktü. O yetenekleri ve tuhaflıklarıyla Peter Drucker'ı etkileyen az sayıda GM yöneticisinden biriydi. İşte Drucker'ın bu derin düşünceli dâhiyi tanımlaması Önce, en berbat Alman profesörlerden biri gibi, bütün dipnotları, tanımları ve beklentileri yarısı matematik denklemlerinden yarısı da sosyal bilimler jargonundan oluşan bir dille anlatırdı, üstelik nereye varacağını hiç belirtmeden. Aslında Brown bu arkaik dili konuşabiliyordu çünkü Sloan matematiksel nüanslarıyla bu dili diğer GM yöneticilerine çevirebiliyordu. Sloan'ın Brown'ın sadakatine olan güveninin bir ölçüsü olarak, Sloan'ın 1936 ve 1937 yıllarında Michigan, Flint'te yaşanan tarihi GM-Birleşik Oto İşçileri Sendikası'nın grevinde şirketin sözcüsü olarak Brown'ı ataması gösterilebilir. Donaldson Brown 1946 yılında Sloan resmen emekli olana kadar GM'de kaldı. GM ve Du Pont firmalarının yönetim kurullarında görev yapmaya devam etti, ta ki Anayasa Mahkemesi'nin 1959 yılındaki antitröst kararıyla aynı anda iki yönetim kurulu üyeliğini yasaklamasına kadar. William Knudsen Sloan, GM'in ucuz ve daha iyi yapılmış bir Chevrolet'yle Ford'un ürettiği Model-T'ye rakip olabileceğini fark ettiğinde bu stratejik pazarlama işi için deneyimli bir otomobil müdürüne ihtiyaç duydu. Bu işi gerçekleştirebilecek insan zaten Chevrolet müdürlüğünü yürütmekte olan William Knudsen'di. İzleyen günlerdeki Sloan-Knudsen işbirliği hızlı ve kârlı bir başarı getirecekti. Dahası bu işbirliği Sloan'ın adem-i merkeziyetçi örgüt sisteminin bir pazarlama ve satış sorununu çözebileceğini gösterecekti. O, Signus Wilhelm Poul Knudsen olarak Danimarka'da doğmuştu, 1900 yılında ABD'ye göç etmişti, her göçmen gibi başarılı olma hayalleriyle. 1.88 metre boyu ve 100'den fazla kilosuyla dev gibi bir adamdı. Söylenenlere göre, çalışmak konusunda herkesi geçerdi, ağır işlerde herkesten daha uzun süre çalışırdı. 14 yaşındayken bir demiryolları işletmesinde makinist çırağıydı. Knudsen'in teknik yetenekleri Walter Chrysler'e benziyordu. Makineleri çalıştırmakta veya tasarımı geliştirmekte eli işe yatkın bir insandı ve iş üstünde yenilik yapmak konusunda doğal bir eğilimi vardı. Bisiklet yapmakla başlayıp kolaylıkla otomobil parçaları yapmaya yükseldi. Ayrıca mümkün olduğunca ucuz bir şekilde seri üretim yapmak için can atıyordu. 1913 yılında Henry Ford'un dikkatini çekti ki onun montaj hattı üretim sistemi Knudsen için ideal bir iş gibi görünüyordu. Ford fabrikasında çelik işleme bölümünün sorumluluğu ona verildi. Knudsen bağımsızlığına çok önem veriyordu ve Ford'un diktatörce yönetilmesinden sıkılıyordu. Ford Motor Şirketi'nde 1910 ve 1920 yılları arasında sadece bir tek baskın kişilik için yer vardı, o da tıpkı 14. Louis gibi devlet benim zihniyetine sahip olan Henry Ford'du. Sloan, Knudsen ile olan verimli ortaklığının başlangıcına ilk otobiyografisinde yer verdi [Weston-Mott şirketinin eski başkanı] Mott, Bill'in [Knudsen] iş bilen bir insan olduğunu gördü ve onun daha büyük işler yapabileceğine inandı. ‘Size ne kadar ücret vermeliyim Bay Knudsen.' ‘İstediğiniz kadar. Ben burada bir rakam peşinde değilim. Ben bir fırsat arıyorum.' Sloan ilk olarak Knudsen'i GM'in aksesuvar bölümünde, United Motors'ta işe aldı. Daha sonra Knudsen'e, Charles Kettering ile birlikte onun kötü sonuçlanan hava soğutmalı motor üretiminin araştırma bölümünde çalışma görevi verildi. O proje bittiğinde, yani Sloan GM başkanı olduğu zaman, Knudsen Chevrolet'nin genel müdürü olarak seçildi. Sloan'ın biyografi yazarı bu atama hakkında şöyle yazar Sloan onun üreticiliğini anlamıştı ve Chevrolet'yi iyileştirmesi için ona her türlü fırsatı vermek istedi. Eğer GM, Sloan'ın inandığı şeye yani sanayi liderine dönüşecekse Chevrolet mutlaka başarılı olmalıydı. Knudsen baştayken Chevrolet satışları patladı ve alıcılar Sloan'ın ucuz fiyatlı daha iyi araba stratejisini doğruladılar. Yakın işbirliği yaptıkları yıllar Sloan'ın kararının ve Knudsen'in önderliğinin başarısını ortaya koyuyordu. Yıllık Chevrolet Satışları (M) 1925 481 1926 692 1927 940 1928 1.118 1929 1.259 1925 yılından 1929 yılına kadar Chevrolet satışları beklenmeyen bir başarıyla, 778.000 otomobil arttı (yüzde 162 artış). Dahası Chevrolet'nin toplam GM araç üretimindeki payı, kamyonlar dâhil, 1928 yılındaki yüzde 26'dan 1929 yılında yüzde 70'e yükseldi. Pierre du Pont 1920-21 yıllarında şirketi yeniden yapılandırırken eğer Chevrolet'ye bir marka olarak son verseydi, GM'in nasıl bir şirket olacağını düşünmek mümkün değildir. Chevy modeli Sloan'ın bütün kararları içinde tarihsel olarak en çok kâr getireni olmuştur. Chevrolet K otomobillerinin başarısını ölçmek için başka bir ölçü de 1923 yılından 1929 yılına kadar Ford ve GM'in pazar toplamlarına bakmaktır. Model A'yı yeniden düzenlemek zorunda kalan ve fabrikalarını aylarca kapalı tutan Ford'un pazar payı düşmüştü. 1926 yılı itibarıyla GM, dünyadaki bir numaralı oto üreticisi olmuştu. 1929 yılında Ford yeniden kısa süreli bir liderlik yakaladı ve 1930 yılındaki ekonomik buhran döneminde gittikçe küçülen piyasada bu liderliği korudu. Sonra 1931 yılında GM yeniden liderliği ele geçirdi ve bundan sonra bir daha bırakmadı. Önemli bir başka gelişmeyse 1933 yılında yeni gelişen Chrysler'in (yine bir otomobil çeşitliliği sunarak) toplam satışta ilk defa Ford'u geçmesiydi. Chrysler de yüzde 14,1'le onun peşinden geliyordu. Knudsen kendi yönetsel güçlerini ve zaaflarını biliyor ve satış ve pazarlama sorunları hakkında Sloan'a danışmaktan hiç çekinmiyordu. Sonunda Knudsen başkan yardımcısı ve sonrasında GM başkanı oldu. Knudsen savaş zamanı görevine çağırılan birçok GM yöneticisinden biriydi. Sloan GM'in etkin başkanını yitirmekten üzüntü duydu ve Knudsen'i uyararak Roosevelt'in (Sloan, FDR'ı sevmezdi) onun yeteneklerini kullandıktan sonra gözden çıkaracağını söyledi. 1942 yılında Knudsen, Üretim Yönetimi Bürosu'ndan uzaklaştırıldığında bu öngörüsü doğru çıktı. Chevrolet'deki kadro başarısı Sloan'a GM'deki diğer liderlik koltukları için bu bölümden yetkin insanları seçebilme olanağı verdi. Chevrolet deneyimi şirketteki en iyi yönetim eğitimi olarak kabul edildi. Knudsen'in Chevrolet'deki başarısından sonra Sloan gelecekteki GM liderlerinin bu bölümden çıkacağını anladı Onun (Chevrolet) yönetime yaptığı katkıları, Chevrolet'deki adamlarını stratejik görevlere yerleştirerek şirkete dağıtmak istedim. Charles E. Wilson Sloan'ın en iyilerle çalışmak yaklaşımını derinlemesine açıklamak için tanıtılması gereken son insan Sloan'ın 1940 yılında Knudsen'den sonra kendi eliyle GM başkanı yaptığı Charles E. Wilson'dur. Wilson daha sonra GM'i bırakınca Başkan Eisenhower'ın kabinesinde başarılı bir savunma bakanı olarak da görev yapmıştır. Wilson en çok bir cümlesinin yanlış yorumlanmasıyla yol açtığı ulusal feryatla bilinir. 1953 yılında Savunma Bakanlığı için yapılan Senato görüşmesinde şöyle demiştir Ülke için iyi olan GM için, GM için iyi olan ülke için de iyidir diye düşündüm. Ama bu cümle medya tarafından kısaltıldı ve çarpıtılarak şu şekle sokuldu GM için iyi olan ülke için de iyidir. Bu cümlede gerçeğe yakınlık vardı ama bu ifade, kızgın medya ve GM'i otomobil sanayisi içinden ve dışından eleştirenler tarafından kibirli bir övünmeye indirgenmişti. Wilson 1909 yılında Carnegie Teknoloji Enstitüsü'nden elektrik mühendisi olarak mezun oldu. Kariyerinin başında Westinghouse Electric Şirketi'nde otomobil elektrik donanımı üretiminde çalıştı. 1919 yılında bir GM yan kuruluşu olan Remy Electric'te başmühendis ve satış müdürü oldu, bu firma daha sonra 1926 yılında adını değiştirerek el motorlarının, jeneratörlerin ve alternatörlerin tanınmış üreticisi Delco-Remy'ye dönüştü. Wilson, Delco-Remy'de parlak ve vicdan sahibi bir yönetici olarak Sloan'ın dikkatini çekti ve 10 yıl sonra 1929 yılında Sloan onu Chevrolet'de üretim başkan yardımcılığına atadı. Bu, Sloan'ın yaptığı hürmetkâr bir atama oldu Eğer Wilson otomobil üretiminde elektrik parçaları üretiminde olduğu kadar başarılı olursa, o zaman GM içinde parlak bir yönetici kariyeri olurdu. Kısa süre sonra Wilson, GM'in şirket yönetiminin merdiveninde başka bir önemli adım olan politika komitesine atandı. Sloan, Knudsen ve Wilson'un otomobil üretimine geçmeden önce GM'in otomobille ilgili olmayan yan şirketlerinde işe başlamış olmaları ilginçtir. Daha önce belirtildiği gibi, 1921 yılında GM başkanı olmadan önce Sloan'ın otomobille ilgili hiçbir deneyimi yoktu. Sloan bir otomobilin mekaniklerini anlamaktan ziyade adem-i merkeziyetçiliğe dayanan etkin yönetimle daha çok ilgiliydi. Knudsen 1940 yılında savaş görevi nedeniyle GM başkanlığından ayrılmak zorunda kaldığında, GM politika komitesi bir üçlü grup (triumvira) kurarak GM'in CEO'luğuna Wilson'u atama kararı aldılar. Sloan bu görevi altı yıl yaptı ve 1946'da bu görevden ayrıldı. Wilson verimli biçimde örgütlenmiş GM'i tank, kamyon ve diğer ekipman üretimi için yeniden yapılandırdı. Wilson'un savaş zamanındaki zahmetli çalışması Peter Drucker tarafından tarihe kaydedildi Şirketin baş işletme memuru olarak o (Wilson) savunma üretimine dönme işinin sorumlusuydu... İki yıldan uzun bir süre boyunca tek bir gün bile tatil yapmadı ve geceyi çok ender olarak bürosundan uzakta geçirdi. Dinamik Walter Reuther'in liderliğinde The United Auto Workers (Birleşik Oto İşçileri) 1945-1946 yıllarında 119 günlük bir greve gitti. Sendika otomobil şirketlerinde ortak olarak kabul edilmek istiyordu. BOİ hastane masraflarının tamamının karşılanması ve hastalık izinleri dâhil amaçlarının çoğunu elde etmekte başarılı oldu. Wilson aynı zamanda GM çalışanlarının akıbetleri ve ABD'de seri üretim işlerinde çalışan işçilerin statüleriyle ilgili olarak da endişeliydi. Peter Drucker'la bu konuda aynı fikirleri paylaşıyorlardı Vasıfsız bir işçiyi, üreticilikte olduğu kadar bir yurttaş olarak da etkin kılmalıyız. Hadi bunun ne demek olduğunu bulalım. Wilson GM çalışanları arasında düzenlediği işim ve işimi niye seviyorum başlıklı bir yarışmayla aradığı yanıtı hünerli biçimde sorguladı. Şirket çalışanları şaşırtıcı bir şekilde 200.000 yazı yazdılar. Sonuçlar gösterdi ki işçiler tatmin olmak için maaştan daha fazlasını istiyordu bir iş tatmini duygusu istiyordu. Çalışanlar yaptıkları işten tatmin olmak istiyorlardı. Drucker GM'in sendikalarla süren sorunu hakkında Wilson'u sorguladı. Wilson'un farklı bir bakış açısı vardı ama Sloan'ın pratik sesi duyuluyor gibiydi İş ilişkilerinin sınanması söylemden ibaret değildir. Sınama sonuçlardır. GM'deki hat işçilerinin maaş zamları için bir formül bulma sorumluluğunu Sloan Wilson'a vermişti. Kısaca Charles Wilson İkinci Dünya Savaşı'ndan önceki Sloan-Knudsen devrinin yönetim biçimiyle, savaştan sonra ortaya çıkan daha modern yaklaşım arasında köprü görevi gördü. Kendisinden önce gelen her iki yöneticiden daha fazla işçi sorunlarıyla ilgilendi, kâr paylaşımı ve çalışanların emeklilik harçlarının borsaya yatırımı da bunlara dâhildi. Bu son çabayla, Wilson ve GM (Peter Drucker'ın deyişiyle) Amerikan işçilerini Amerikan kapitalistlerine dönüştürmeye başladılar. Kadrolaşma Dehası William Bernbach Alfred Sloan'ın örgüt ve yönetimdeki devrimiyle ortaya çıkan otomobil sanayisindeki dönüşümün bir benzeri reklam sanayisinde William Bernbach'ın dehasıyla gerçekleşti. 1998 yılında Advertising Age adlı derginin 20. yüzyılın en önemli reklamcıları listesinde William Bernbach en etkili yönetici seçildi. Tarihsel olarak Bernbach'tan önceki reklamların çoğu sıkıcı, televizyondaki insanların donuk, sıradan konuşmalarından ibaretti. O ilk günlerde reklam ajansları reklamları hatırlanabilir yapmak için çoğunlukla tuhaf teknikler kullanıyordu 1961 Hertz kiralık oto reklamında bir adamın üstü açık arabaya kayıkla gelmesi ya da 1953 yılında Alka Seltzer'in çizgi filmindeki Speedy karakterinin tabletten bedeni, tabletten şapkası ve suda eriyen asası gibi. Bernbach tüketicinin daha zeki olduğuna ve bir reklam kampanyasında üstü kapalı olarak iletilen mesajı düşünce ve resim olarak tamamlayabileceğine inanıyordu. 1949 yılında Maxwell Dane ve Ned Doyle ile birlikte Doyle, Dane, Bernbach (DDB) ajansını kurdu. (Bu 1959 yılı reklamı Advertising Age tarafından 20. yüzyılın en iyi reklam kampanyaları arasında birinci seçildi.) reklamlarıdır. Bernbach samimi, akıllı ve davetkâr reklamcılığın işe yarayabileceğini kanıtladı ve bunu Avis oto kiralama şirketinin, Biz Daha Çok Çalışıyoruz kampanyasıyla gösterdi. Bu kampanyayla bu şirket, 1962 yılında yüzde 11 pazar payından 1966 yılında yüzde 35 pazar payına yükseldi. müşteri servisini geliştirmesi gerektiğini önerdi. Format, izleyicinin bakışını ürüne veya mesaja çekmek için basit, temiz bir fotoğraftı. Reklam ajansının tuhaf ancak etkili reklamları bu yaratıcı insanın önderliğini izlemek isteyen yetenekli gençlerin ilgisini çekti. Helmut Krone, George Lois, Bob Gage, Phyllis Robinson, Mary Wells, Roy Grace, Julian Koenig, Marvin Hoeing, Bob Levinson, Rone Rosefeld, Paula Green ve diğerleri ajansın yıldızlardan oluşan kadrosuna katıldılar. Bir yönetici olarak Bernbach yumuşak huylu bir insan görünümü sergiledi ve asla duygularını belli etmedi. Yaratıcı kadroların işlerini sunarak övgü bekledikleri bir guru olarak kendini kabul ettirdi. Bernbach en yeteneklilerden oluşan bir tür A-Takımı oluşturdu ve düzenli biçimde onların egolarını okşadı. Amaç Bill'in Çocukları ndan biri olarak bilinmekti. Bernbach dikkatini sürekli olarak reklamın hedefe ulaşıp ulaşmadığına çevirmişti. Şöyle derdi Bu güzel, bu çok güzel ama doğru değil ve yaratıcı takım geri dönüp daha iyi bir reklam bulana kadar çalışırdı. Ya da fazla bir kelime veya cümlenin kesilmesini isterdi. Onun inancı şuydu Kötü bir ürün için iyi reklam yapmak her zaman hatadır. Bernbach'ın işi her zaman müşteriye sonuç verecek o eşsiz satış noktasını bulmaktı. Birçok durumda bu nokta, yaratıcı kadronun ajansın müşteri temsilcileriyle birlikte işi öğrenmek için müşteriyle vakit geçirmesinden sonra bulunurdu. Bunun sonucunda yavaş ketçap kampanyası ortaya çıktı, bu kampanya uzun yıllar devam etti ve Heinz şirketini ketçap pazar payında Hunt ve Del Monte firmalarının önünde götürdü. Bugün DDB'nin müşteri gözlemleri sayesinde Heinz ketçap alanında tektir ve hiçbir iyi restoran başka marka kullanmaz. Ford'da Yeniden Kadrolaşma GM'liler 1945 yılında II. Henry Ford, Ford Motors'un başına geçtiğinde yapması gereken muazzam işi fark etti. Savaş yılları neredeyse aylık 10 milyon dolarlık bir kayba neden olmuştu. Meşhur büyükbabası hastaydı. Ortalıkta, eğer Ford şirketi düşmeye devam ederse federal hükümetin milyonlarca dolarlık borcu olan bu şirketi iflastan kurtaracağına dair söylentiler dolaşıyordu. II. Henry Ford (medya ondan İkinci Henry diye bahsediyordu) şirketteki sorunu hemen anladı Şirketin üretim politikasının esaslı bir revizyona tabi tutulması gerekiyordu ve şirketin yeni bir liderliğe ihtiyacı vardı. Peter Drucker'ın GM'in nasıl işletildiğini anlatan Şirket Kavramı adlı kitabını okumuştu (Kitabın onun için bir başvuru metni olduğunu söylediğinde Drucker bununla gurur duymuştu.) Henry Ford da yöneticilerini GM'in yönetim tarzıyla işe almak konusunda hevesliydi. Henry Ford'un ilk akıllı kadro tayini GM'e ait Bendix Havacılık Şirketi'nin başkanı olan Ernest Breech'i işe almak oldu. Bir zamanlar Breech, GM'in muhasebe müdürünün yardımcısıydı ve oradan da şirketin beyaz eşya kısmına geçmişti. Breech öncelikle bir mali uzman olarak tanınıyordu ama (en azından Sloan'a göre) yüksek yöneticilik vasıflarına sahip olduğunu da göstermişti. Bütün GM kademelerinde çok başarılı olduğu için Henry Ford'un dikkatini çekmişti. Breech, GM yönetim ve mali tekniklerini yeni modern Ford örgütlenmesine taşıdı. Henry Ford aynı zamanda Alfred P. Sloan'dan da yardım gördü, Sloan GM yöneticilerinin Ford şirketinde üst kademelerde yer almalarını alttan alta teşvik ediyordu. Sloan aynı zamanda GM'in gizli yeteneği Breech'in Ford Motors'un durumunu düzeltmesine katkıda bulunabileceğini belirtmişti. Bu, Sloan'ın bir rakibine ikinci kez yardım edişiydi, birincisinde Walter Chrysler'in kendi otomobil şirketini kurmasını teşvik etmişti. Rakibinden eleman transferi Ford'un şirkette yetenekli bir kadro oluşturmasının ilk temel adımıydı. Sihirbaz Çocuklar 1949 yılında Henry Ford, GM'yle saldırgan bir rekabete girebilmek için uzun vadeli bir plan yaptı Hava Kuvvetleri'nin istatistik grubundan 10 adamı işe alarak Ford'da yeni bir takım çalıştırmaya başladı. Bunlar şirketin düzene girmesinden sorumlu olacaklar ve daha da önemlisi çökmek üzere olan şirketi başarılı başlangıç günlerine döndürebilmek için yenilikler keşfedeceklerdi. Bu on kişiye sihirbaz çocuklar deniyordu ve tarihte böyle kalabalık bir grubun kolektif olarak bir şirketin yeni liderliğini oluşturmasının başka bir örneği yoktur. Aslında Henry Ford, sanki geçmiş sezonlarda üst üste kaybeden bir beyzbol takımı gibi, takımın eski oyuncularını ya sattı ya da kovdu ve hepsi de denenmemiş ancak heyecan ve güvenle parlayan 10 yeni oyuncuyla kadrosunu yeniledi. Grup, Litton Sanayi'de şöhreti ve başarısızlığı yaşamış olan Tex Thornton daha sonra Stanford Üniversitesi İşletme Bölümü'nün dekanı da olacak Ford başkanı Arjay Miller ve Ford başkanı olup daha sonra John F. Kennedy ve Lyndon Johnson'un başkanlıklarında savunma bakanı olarak görev yapacak ünlü Robert McNamara tarafından yönetiliyordu. Sihirbaz çocukların teorisi maliyetleri düşürmek ve kârı arttırmak için karmaşık hesaplarla belirgin yollar bulmaktı. Takımın en büyük başarısı 1949 model Ford'un tasarım ve üretimiydi, bu model tasarımdan üretime sadece 19 ayda geçti. Sonunda sihirbaz çocukların çabaları sayesinde (ancak bunların her yeniliği de başarılı olmadı, kötü talihli Edsel ve 1957 Mercury Turnpike Cruiser dâhil) Ford dünyanın dördüncü büyük şirketi oldu. Bu başarının bütün itibarı Henry Ford'a aittir çünkü o büyükbabasının fark edemediğini, yani Alfred P. Sloan, Jr.'ın öncülüğünde başlamış olan yeni adem-i merkeziyetçi şirket yönetiminde yöneticilerin hayati öneme sahip olduğunu görmüştür. II. Henry Ford ilave kadrosu hakkında parlak bir karar daha aldı, Lee Iacocca'yı Ford'un genel müdürlüğüne atadı. Iacocca büyük satış rakamlarına ulaşacak yeni Mustang'i tasarladı. 1965 yılında piyasaya çıkan spor model ilk gününde şaşırtıcı bir satış rakamı olan 22.000 arabaya ulaştı ve ilk iki yılında bir milyon adet satış yaptı. Iacocca'nın çarpıcı başarısı Henry Ford'un 1978 yılında onu Ford başkanlığından kovmasını engellemedi, bu davranış ise Alfred P. Sloan, Jr.'ın performansa dayalı adil liderliğinden ziyade, despotik büyükbabasının diktatöryel tarzına benziyordu. Doğru Kadrolaşma Dersleri Daha önce Sloan'dan yapılan bir alıntıyı burada tekrar etmeye değer Eğer bir adamı işe almak ve doğru işe yerleştirmek için dört saat harcamazsak daha sonra hatamızı düzeltmek için dört yüz saat harcamamız gerekir. Bu cümle iyi kadrolaşma kararları için anahtar niteliğinde. Kabul etmek gerekir ki bir üst kademeye hızla atama yapmak önemlidir ama daha çok zaman ayırıp daha geniş bir aday havuzundan seçim yapmak da kadrolaşma işlemine yardım eder. Yine kayda değer bir husus da GM'in 30 gün kuralıdır, yeni işe alınan insanın şirketteki uzun kariyerine başlama yolunda olduğunu garantiye alan bir uygulama. İçeriden Terfi İzlenmesi gereken başka bir iyi kural da Sloan'ın GM'in birçok bölümünden yetenekli elemanları bularak yöneticileri şirket içinden atamasıydı. Eğer bir şirket yeterince büyükse Chevrolet gibi bir bölümü olabilir ve bu bölüm de büyüklük ve üretim nedeniyle en yetenekli yöneticilerin kendilerini kanıtlama zemini olarak hizmet verebilir. New York'taki meşhur Carnegie Deli, başarısının tek sebebi olarak bütün terfilerin şirket içinden olacağını ilan etmesinden ileri geldiğini iddia eder. Bu şirketin son 12 yıldır genel müdürü olan Sandy Levine iş konferanslarında sıklıkla ifade etmiştir ki, sadece hâlihazırda şirkette çalışmakta olan elemanlar şirketin eşsiz sistemi ne aşinadırlar. Bu iyi işleyen çalışma politikasının kanıtı şu ki Carnegie Deli'de her bir çalışan ortalama 20 yıl çalışmıştır, restoranın personel değişimi pratik olarak sıfırdır. Yönetici Pozisyonları[6] İçin İş Görüşmelerini Ortadan Kaldırmak Yönetici pozisyonları için işe almada en yeni fikirlerden biri elektronik bir başvuru sistemi kurarak iş görüşmelerinin ilk basamağını ortadan kaldırmaktır. Esasen bu sistem belli işler için başvuran potansiyel çalışanın bir dizi soruyu cevapladığı bir kontrol listesi oluşturur. Konaklama sanayi, bilgisayar istasyonlarının bulunduğu işyeri büroları açıyor. Bu bürolar adayların dokunmalı ekranlarla mümkün olan işleri öğrenmelerini ve daha sonra da iş deneyimleri ve eğitimleriyle ilgili soruları cevaplandırmalarını sağlıyor. Eğer aday soruları tatminkâr biçimde cevaplandırmışsa ekranda yer ve zaman belirtilerek bir iş görüşmesi randevusu veriliyor. Yönetici pozisyonları için personelin yüksek dönüşümlü olduğu şirketlerde bu yeni sistemler (yakında online hale de gelecek) insan kaynakları için en doğru çalışanı bulma ve onlarla görüşme için harcadıkları zamandan tasarruf yapmalarını sağlıyor. Yöneticiler İçin Yetenekleri Dışında Sorular İş bulma firmaları, yönetim pozisyonları için en iyi adayları bulmak amacıyla araştırmalarına ve eleme işlemlerine özel şirket kültürüne uyacak insanı bulmak için insancıllık unsurunu da ekliyorlar. Pennsylvania eyaletindeki Touchstone Partnership'ten Joie Smith şöyle diyor Bir yönetici aramaya başlamadan önce kültürünü öğrenmek için firmada zaman geçiririm. Bu önemli bir adımdır çünkü o pozisyon için uygun yeteneği herkes bulabilir, ama ben en uygun insanı, en uygun kültüre göre seçen o iyi uyumu bulmak isterim. Daha özgeçmişi değerlendirme aşamasında bile Smith bilgiyi inceler, adayın deneyimlerinin uyum işaretleri vereceği özellikler arar. İnsancıllık tekniğinin birçok avantajından en önemlisi iş bulma firmasının müşterisine sunacağı aday sayısını azaltmasıdır. Son görüşmelerde zaman kazandıracağı için bu azaltma aynı zamanda müşterinin de çıkarınadır. Liderlik Tarzları Sloan'ın amacı yönetimde profesyonelliği sağlamak ve şirket yöneticilerini diğer eğitimli profesyonellerin yüksek standardına yükseltmekti. Bir şirketin işletilmesinde sistematik ve faydacı yaklaşımı benimseyen (Donaldson Brown ve John Raskob gibi) uzmanları aradı. Sloan'ın GM'i yönetmeye başladığı o ilk günlerden itibaren en etkin iş liderinin nasıl olması gerektiği sorusu psikolojik ve sosyolojik çalışmaların konusu olmuştur. Her yıl Marcus Aurelius, Napolyon, Robert E. Lee gibilerin liderlik dehalarının unsurlarını açıklamak için tarihin derinliğine dalan kitaplar yayımlanır. Ve birçok kitap da hâlihazırda çalışmakta olan liderlerin etkin tarzlarını ayrıntılarıyla anlatır (mesela GE'den Jack Welsh). İnandırıcı liderlik tespitlerinin hepsi esasen liderleri dört gruba ayırır Düşünürler Olguları, verileri geçmişi inceleyerek yönetirler. tespit edip Sezgili liderler Daha büyük resme bakarlar, yaratıcıdırlar, kavramsallaştırırlar. Hissedenler Bilgiyi insanlar etkisiyle uyumlandırarak işlerler. üzerindeki Sansürcüler Önlerindeki işle sorunlara hızla çözüm bulurlar. ilgilidirler, Kabul edilen şudur ki en iyi yöneticiler düşünür'le sansürcü'nün özelliklerini birleştirenlerdir. Ve bunlar da Alfred P. Sloan, Jr.'ın iki ana özelliğidir. Kadro kurma konusunda onun tek bir ölçütü vardı, o da kendi gibi iş yapan insanları bulmaktı. VII Bütünleyici ve Yardımcı İşler Niçin yeni ve yardımcı işler... Sloan GM'in ürün hattını tespit ediyor. William Durant döneminde GM'in ilk alımları. Sloan başka şirketleri de satın alıyor. GM dizel lokomotiflerle çıkış yapıyor. Sloan ev buzdolaplarında Frigidaire'i pazar lideri yapıyor. GM'in havacılıkla kısa flörtü. Gerber'in şaşırtıcı biçimde başarılı olan yardımcı işi. Kirk Kerkorian MGM'i yeniliklere uyduruyor. Yardımcı veya bütünleyici işlere başlama veya bunları satın almada yönetsel dersler. Birleşme veya alım yoluyla genişlemenin cazibesi, tıpkı yeni bir aile kurmanın güçlüğünü çekmektense hazır bir aileyi sahiplenmeye benzer. Düzeni kurulu olan iş, değişim ve gelişim için hazır görünür. Ama burada asıl akıl yoran meseleler, tanıdık bir iş bulmak, şirketin faaliyet alanından farklı alanlardaki fırsatları kollamak ya da hiçbir şey yapmayıp eldeki işe yoğunlaşmak gibi seçeneklerdir. Her zaman cazip olan, başka bir firmayı alarak ya da sizin faaliyet alanınıza benzer bir işi satın alarak şirketin gelirlerini arttırmak eğilimidir. Bazı durumlarda alımlar ya şirketle ilişkilidir ya da şirketin ana işine uyan bütünleyici işlerdir. Ama bazen de alımlar tamamen ilgisiz işlerdir, şirketin ana işinden tamamen farklıdırlar ve bunların aralarında hiçbir ticari ilişki yoktur. Chase ve JP Morgan'ın mali birleşmesi ne kadar başarılı. Daimler-Benz'in Chrysler şirketini alması iyi bir iş uyuşması ve daha önemlisi iyi bir yatırım mıydı. Wall Street'ten alkış alan her başarılı PepsiFrito Lay birleşmesi örneğine karşı bir Time Warner-America Online yıkımı örneği bulunur. Aslında yatırımcılar başta Time Warner'ın iletişimin geleceğine dair cüretkâr vizyonuyla Yakın tarih şirketlerin başka şirketleri almalarında ya da onlarla birleşmelerindeki başarıları ve başarısızlıkları kaydetmiştir. Bir yöneticinin bütünleyici veya yardımcı bir iş alımına yaklaşımı nasıl olmalıdır. Belki de doğru cevap -dikkatli bir cevap- Alfred P. Sloan, Jr.'ın GM'deki geçmişinde yatıyordur. Şirketin ana alımları otomotivle ilgili ve denizaşırı firmalardı Almanya'da Opel, İngiltere'de Vauxhall ve Avustralya'da Holden. Yardımcı işleri satın almaya sıra geldiğinde Sloan GM'in ne düşündüğünü söyledi Biz ‘dayanıklı mamuller' dışında hiçbir şey üretmedik ve bunlar da her zaman, küçük istisnalar hariç, motorla ilişkili olmuşlardır. ‘Dayanıklı mamuller' ifadesinin geniş tanımı altında GM otomobilden fazla uzaklaşmadan başarılı biçimde otomobil dışındaki alanlarda da faaliyete girişti. Anahtar örnek, bu otomobil devi tarafından kâr getirmesi pek mümkün görülmeyen Frigidaire şirketidir. Sloan 1921 yılında başkan olduğunda bu şirket faaliyetteydi. (GM 1979 yılında beyaz eşya işinde kalmaktan vazgeçince Frigidaire'i White Industries'e sattı.) Elbette Sloan'ın birleşmeler ve alımlar için gönülsüzlüğünün sebeplerinden bir kısmı beş ayrı otomobil markasının, bir kamyon hattının, denizaşırı operasyonların, finans, araştırma ve sigorta şirketlerinin sürdürülmesi zorunluluğudur. GM yıllık olarak satış ve kârını arttırdıkça, şirketin çapı ve yapısı büyüdükçe Sloan ve yönetim kurulu, dünyadaki en büyük şirketlerden biri olarak kendilerine uygulanabilecek olası bir federal antitröst yasası konusunda her zaman endişelendiler. Sloan'ın yardımcı işleri sürdürme fikri -dizel lokomotifler, beyaz eşya ve havacılık- iki katmanlıydı GM zaten bu farklı şirketleri işletiyordu ve bu sanayi alanları henüz emeklemekteydiler. Yeni teknolojiyle, henüz pazarda sınanmamış yeni ürünler üretiyorlardı. Teknoloji, bu yardımcı işlerin GM'in asıl işi olmamasına rağmen, GM'e kâr ve genişleme fırsatı veriyordu. Esasen Sloan GM'i herhangi (GM'in havacılık şirketlerini işletmesinin temelindeki ironik bir düşünce de 1920'lerdeki şu naif inançtı Bu inanca göre ailenin sahibi olduğu küçük bir uçak, otomobil sanayisine karşı ciddi bir ulaşım alternatifi sunacaktı. Düşünce şuydu Amerikalılar garajlarında bir araba ve bir uçakları olan aileler haline geleceklerdi.) Son tahlilde, Sloan başka bir tip birleşme aramak için asıl işin dışına çıkmak konusunda tedbirliydi. Şöyle yazdı Bizim ürün çeşitliliğimizin her zaman sınırları olmuştur. Onun ileri görüşlülüğü sayesinde farklı aksesuvar ve yedek parça şirketleri, satın alma yoluyla GM bünyesinde toplandı. Otomobil şirketlerinin genel otomotiv üretim işinin dışındaki diğer üretim disiplinlerinin eşsiz becerilerine ihtiyaç duyacağını öngördü. Şirket alımı bu becerileri şirket bünyesinde toplamanın en verimli ve kolay yoluydu. Şu hususu hatırlamak önemlidir ki, 1903 yılında David Buick'le işbirliği yaparak ilk binek otomobilini üreten William Durant, o zamanlar filizlenmeye başlayan otomobil sanayisinin sınırsızlığını hayal edebilen ilk yöneticilerden biridir. Sloan o ilk yıllarda Durant'ın olağanüstü ve eşsiz vizyonunu överek şöyle yazdı Bay Durant yıllık 1 milyon otomobilin satılacağı günleri bekliyordu -bu nedenle hep spekülatif fikirlerin savunucusu olarak görüldü. 1914 yılı itibarıyla, altı yıllık kısa bir sürede, sanayi yaklaşık 500.000 otomobil üretti, bu üretimin 146.000'i GM (Buick, Cadillac, Oldsmobile ve Oakland [Pontiac]) tarafından üretilmişti. Bu, pazarın yüzde 29'una karşılık geliyordu. Buick'in 90.925 aracıysa toplam GM üretiminin yüzde 62'sini oluşturuyordu. 1908 ve 1910 yılları arasında Durant 25 şirketi GM bünyesinde topladı 11 otomobil, 2 elektrolamba, 12 aksesuvar ve oto parçası üreticisi. 1908 yılındaki bir Buick kullanma kılavuzu bütünlenmiş üretimin tasarrufunu vurguluyor şirketin Detroit'te dingil, yay, döküm üreticilerinin tam ortasında, zamanında mal teslimini mümkün kılacak şekilde Buick fabrikasının bitişiğinde bulunan taktiksel coğrafi yerleşimini belirtiyordu. (Lüzumsuz Terimler Sözlüğü Fransız kâşif Antoine Cadillac, St. Clair gölünün batısındaki alanın isim babasıdır, buraya le detroit (boğaz) demiştir, bu Fransızca kelime Amerikan telaffuzuna dönünce Detroit, motor şehrinin adı olmuştur.) Durant'ın Çeşitlendirme Sebepleri William Durant'ın şirketler satın almadaki tutarlı tavrı, bütünlenmiş bir GM yaratmak düşüncesinden çok, geleceğin otomotiv sanayinin ne getireceğine dair belirsizliğin sonucudur. ABD'de ilk oto yapım yılları gerçek bir başıboşluğu temsil ediyordu çünkü Amerika'da her aklına esen farklı bir binek arabası üretmeyi deniyordu. Bugün hatırlanabilen her bireyin ismine karşılık -Buick, Olds, Nash, Chrysler, Ford, Dodge- otomotiv tarihinin derinliklerinde kaybolmuş olan yüzlerce marka ve model vardır. Benzinle çalışan otomobilin ani ve etkili başarısına karşılık, otomobil sanayisinin bazı üretim yöntemlerini anlamsız bırakacak yeni bir teknolojinin süratle geliştirileceğine dair güçlü bir inanç vardı. 1930'lara kadar üç büyükler motor çapını veya şase tasarımını önemli biçimde değiştirebilecek potansiyel teknolojik çıkışları yakalamak konusunda her zaman endişeliydiler. 20. yüzyılın başlarında her üretici farklı kontak motorlarıyla, ön farlarla, iki ve dört teker dingilleriyle, fren sistemleriyle, diferansiyellerle ve benzerleriyle deney yapıyordu. Detroit'te hiç kimse kimin keşfinin veya yeniliğinin en verimli, en ucuza mal olan ve en kârlı olacağını bilmiyordu. Durant için bu kumarın riski, farklı teknolojilere sahip farklı şirketlerin yoğun biçimde GM bünyesinde toplanmasıyla azalıyordu. Sloan, Durant'ın GM'i büyütmeye yönelik bu mantığını yerinde buldu İkinci model çeşitlendirmeydi ve hesaplanmış görünüyordu. Bu, otomobilin mühendislik geleceğinin birçok olasılığını içermek için, ya hep ya hiç önerisi yerine, yüksek bir ortalama sonuç yakalama arayışıydı. Durant'ın titizlikle bir yan üreticiler dizisi oluşturmasının ikinci sebebini Sloan bütünleşmeyi geliştirmek olarak tanımladı. Bir motorlu araç birçok farklı parçadan, Sloan'ın nitelediği gibi bir anatomi den oluşuyordu. Durant'ın bu aracın farklı parçalarını donatmak arzusu vardı. Başkanlığı döneminde şu firmaları GM bünyesine kattı Northway Motor and Manufacturing- motor Champion Ignition- buji Jackson-Church-Wilcox- yedek parça Weston-Mott- tekerlek ve dingil Mclaughlin Motor Car- binek yapımı Durant önce Champion Ignition'ı buldu ve başlangıç için gerekli parayı Albert Champion'a vererek yatırımı yapmış oldu. Firma en sonunda ulusal olarak tanınan kârlı buji firması ACDelco'ya dönüştü. Durant, 1910 yılında GM başkanlığından ilk defa uzaklaştırıldığında kendi parasıyla küçük bir otomobil firması satın