üst kısımları kahverengi ve göğüste şeritler vardır. Faruk Sönmezoğlu Faruk Sönmezoğlu (d. 23 Şubat 1950, Türkiye), Türk uluslararası ilişkiler profesörü, öğretim üyesi ve yazar. 1950 yılında doğan Faruk Sönmezoğlu, lisans öğrenimini 1973 yılında İstanbul Üniversitesi İktisat Fakültesi'nde yaptı. Mezun olduğu fakültede 1976 yılında araştırma görevlisi oldu. Daha sonra aynı fakültede 1980'de doktorasını yaptı, 1986'da yardımcı doçent, 1989'da doçent ve 1996'da profesör oldu. Faruk Sönmezoğlu, 2004-2006 yılları arasında ve 2010 yılında İstanbul Üniversitesi Siyasal Bilgiler Fakültesi'nde dekanlık yapmıştır ve halen Uluslararası İlişkiler bölümü anabilimdalında öğretim üyesidir. Faruk Sönmezoğlı, 1990-1993 yılları arasında Marmara Üniversitesi Uluslararası İlişkiler Araştırma Merkezi Danışma Kurulu üyeliği, 1991-1997 yılları arasında Toplum ve Ekonomi dergisi Yayın Kurulu üyeliği, 2002-2004 yılları arasında Ege Üniversitesi Stratejik Araştırmalar Merkezi (ESAM), Danışma Kurulu üyeliği, 2001-2004 yılları arasında Akdeniz Üniversitesi İİBF Dergisi Hakem Kurulu üyeliği, 2006 yılında 'Uluslararası Hukuk ve Politika' dergisi Hakem Kurulu üyeliği, 2006 yılından bugüne 'Yakın Dönem Türkiye Araştırmaları' dergisi Hakem Kurulu üyeliği, 1999 yılından bugüne İ.Ü.Siyasal Bilgiler Fakültesi Dergisi Yazı Kurulu üyeliği, 2000 yılından bugüne Türk Siyasi İlimler Derneği üyeliği yapmıştır. Sönmezoğlu'nun son beş yılda verdiği lisans dersleri, Uluslararası İlişkilere Giriş, Türk Dış Politikası ve Uluslararası Politika; doktora dersleri, Uluslararası Politika, Dış Politika Analizi ve Yakın Dönem Uluslararası İlişkiler Tarihi'dir. Uluslararası politika (international politics) ve dış politika (foreign policy) Türk Dış Politikası (Turkish foreign policy) Nintendo DS Lite Nintendo DS Lite, DS ailesinin ikinci Ã¼yesidir. Nintendo DS'ten daha küçük, daha hafif, daha ince ve parlak bir ekrana sahip olan NDS Lite boyutları sayesinde oldukça kolay taşınır. Yosi Benayun Yosi Benayun (d. 5 Mayıs 1980, İsrail) emekli İsrailli profesyonel futbolcu. Futbol hayatına AFC Ajax'ın alt yapısında başladı. Ondan sonra profesyonel olarak Hapoel Be'er Şeva ve Makkabi Hayfa (futbol takımı) takımlarının formasını giydi. Ondan sonra Racing de Santander, West Ham United ve Liverpool takımlarında oynadı. 2010 yılında Chelsea'ye transfer oldu. 2011 - 2012 sezonunda 1 yıllığına Arsenal kiralandı. 2013 yılının Ocak ayına kadar West Ham United forması giydi. Burada yaşadığı sakatlık problemi nedeniyle fazla forma şansı bulamadı ve Chelsea'ye geri döndü. Ligin 2. yarısında sadece 4 maçta forma giydi ve sezon sonunda serbest bırakıldı. 10 Aralık 2013 tarihinde, EFL Championship ekiplerinden Queens Park Rangers FC'ye transfer olmuştur. 7 Haziran 2014 tarihinde, eski takımı Maccabi Hayfa'ya geri döndü. Kulüp KiÅŸisel Duncan Idaho Duncan Idaho, Dune evreninde bir karakter, Paul Atreides'in öğretmenidir. Baharat ile "öngörü" sağlayanların aksine o her şeyi "yaşayarak" tattı ve hatırladı. Bene Gesserit Bene Gesserit Dune evreninde bir gizli kadın topluluğudur. Gökada İmparatorluğun her yerine dağılıp,kendilerine uygun damızlık ararlar. çiftleşme programları son derece gizlidir. Doğru ciftlesmeyi yakalayana kadar rahibelerden kız çocuk doğurmaları istenmistir. Fakat Leydi Jessica ile sevgilisi Dük I. Leto Atreides için bu düzene karşı gelip Paul Atreides'i doğmuştur. Lucifer Lucifer (/lusifer/ okunur), Latincede Venüs gezegeninin sabah saatlerindeki halini tanımlamak için kullanılmış isimlerden biridir. İsim aynı zamanda gezegen ile ilişkilendirilmiş pek çok dini ve mitolojik varlığa da atıfta bulunabilir. Dini açıdan Venüs ve Lucifer ile ilgili hikayeler, gezegenin astronomik hareketleri nedeni ile pek çok kültürde "düşme" ile ilişkilendirilmiştir. Kavram, Greko-Romen inançlarında kişiselleştirilmiş ve tanrılaştırılmış bir olgu olarak da görülmektedir. Bu isim, Latince "lux" "ışık" ve "ferre" "taşımak" kelimelerinden türetilmiştir ve kelimenin temel anlamıyla "ışık-getiren" manasına gelmektedir. Venüs'ün böyle nitelendirilmesinin sebebi, sabah güneş doğmadan önce ufuğun az yukarısında görünmesinin, gündoğumuna alamet olmasıdır. Bu görünmesiyle Venüs gündüzü peşine takmış getiriyor (günışığını taşıyor) anlamı ima edilir. Hristiyanlıkta genellikle Şeytan'ı tasvir etmek için kullanılan bir isimdir. Ayrıca Şeytan'ın oğlu olarak da bilinir. Bu kullanım Kitâb-ı Mukaddes'te (Eski Ahit, İşaya 14:3-20) cennetten atıldığından bahsedilen ve "Gün Yıldızı" ya da "Sabah Yıldızı" olarak bahsedilen meleğin Latincedeki adıdır. Aynı Latince kelime Kitâb-ı Mukaddes'te (2 Petrus 1:19) Şeytanla hiç alakası olmayan bir yerde de yer almaktadır. Bu ve bunun gibi birçok çeviride "Gün Yıldızı" kelimesi yerine direkt Latince Lucifer kelimesi kullanılmaya başlandı ve bu nedenle bu kelime Şeytan'ı tasvir etmek için kullanıldı. Yeni Ahit'te 2 Petrus 1:19: "Peygamberlerin sözleri bizim için daha büyük kesinlik kazandı. Gün ağarıp sabah yıldızı yüreklerinizde doğuncaya dek, karanlık yerde ışık saçan çıraya benzeyen bu sözlere kulak verirseniz, iyi edersiniz." Latincede "Lucifer" kelimesi "Işık Getiren" ("lux, lucis", "ışık", ve "ferre", "getirmek") anlamına gelmektedir ve "Sabah Yıldızı"na yani Venüs'e verilen isimdir. Eski Ahit'te Hezekiel 28:11-19: ""...güzellerin ve bilgelerin en mükemmeliydin. Eden'de, Tanrı'nın bahçesindeydin. Giysilerin hep güzel taşlarla –yakut, zümrüt, aytaşı, beril, onix, safir, turkuazla- ve altın işlemelerle süslüydü. Bunlar sana sen yaratıldığın gün verildi. Seni kudretinle ve gücünle bekçim yaptım. Tanrının kutsal dağına gidebiliyor ve ateş tarlalarında yürüyebiliyordun. Yaptıklarından tamamen muaf tutulurdun ta ki için kötülükle dolana dek. Bu varlık içinde bile daha büyük şiddet yarattın ve günahkar oldun. Seni tanrının dağından men ettim ve seni bekçilik ettiğin ateş tarlalarından sürgün ettim. Güzelliğin yüzünden için kibirle doldu ve bilgeliğini kendi ünün için harcadın. Seni içine hapsettiğim ateşle beraber dünyaya attım. Seni takip edenlerle beraber sonunuz ateşler içinde küle dönecek. Çok feci bir sona geldin."" Hikâyenin devamına göre Lucifer kibrine ve hırsına yenik düştü. Tanrı'nın yarattığı ve kendinden daha güçsüz olan insan oğluna itaat etmeyeceğini söyledi, Tanrılığa özendi. Lanetlendi ve cennet bahçelerinden kovuldu. Kretek Halk arasında ‘karanfil sigarası’ ya da ‘karanfilli sigara’ adı ile bilinen kretek, karanfil ve tütünün harmanlanmasıyla elde edilen, Endonezya’ya özgü bir tütün mamülüdür. Normal sigara görünümünde olup, yaklaşık 1/3 oranında kuru karanfil ve 2/3 oranında tütün içerir. Filtreli ya da filtresiz çeşitleri mevcuttur. Büyük çoğunluğu Endonezya’da üretilen kretekler tüm dünyaya ihraç edilir. Kretek ismini almasının nedeni, içindeki karanfilin yanarken çıkardığı sestir. Yoğun karanfil tadı ve kokusuna ek olarak, her kretek markasının tadını belirleyen ve sır gibi saklanan özel bir sosu bulunmaktadır. Endonezya’da sigara içenlerin yaklaşık %90’ının tercih ettiği kretek, kültürel bir simge ve yüzyıllık bir gelenektir. İlk kretek, 19. yüzyılın sonlarında ortaya çıkmıştır. Kreteğin yaratıcısı olarak da Endonezya'nın Orta Cava eyaletine bağlı Kudüs kasabasında yaşayan Hacı Jamhari’den bahsedilir. Nefes darlığı şikayeti olan Hacı Jamhari, rahatlamak için göğsüne karanfil yağı sürermiş. Bu rahatlamayı, daha derinden hissetmek için yeni bir yöntem denemiş ve elde sardığı sigarasının içine kuru karanfil tomurcuklarını katarak içmiş. Hikayeye göre, nefes darlığı ve çektiği göğüs ağrıları bir anda kaybolmuş. Şaşırtıcı keşfini Kudüs’teki komşularına anlatmaya başlamış ve rokok cengkeh –karanfilli sigara- adıyla eczanelerde satılmaya başlanmış. İlaç olarak keşfedilen kretek, zamanla keyif verici olarak da ilgi görmeye başlamış. O yıllarda, yerel halkın kendi evlerinde imal ettikleri kretekler sipariş üzerine satılırdı. Özel bir marka ya da paketleri yoktu. Kudüs sakinlerinden Nitisemito ise ilk defa seri üretimi ve kretekleri bir marka adı altında satma fikrini geliştiren kişidir. Diğer üreticilerin aksine, 1906 yılında Bal Tiga markasını yaratan Nitisemito, gofreli paketleri ve promosyon eşyaları dağıtmak gibi Endonezya’da daha önce görülmemiş pazarlama tekniklerini uygulayarak büyük başarı kazandı. Ayrıca, abon sistemi denilen bir üretim sistemi de geliştirerek yeterli sermayesi olmayan diğer girişimcilerin de önünü açtı. Bu sistemde ‘abon’ denilen kişi, parça başına ücret ödeyerek yaptırdığı ürünleri firmaya teslim etmekle görevlidir. Firma ise çalışanlara dağıtılmak üzere, üretim için gerekli olan malzemeleri temin etmekle yükümlüdür. Bu sistem, yaşlılara ya da çocuklara bakmak için evde bulunması gereken kişileri de istihdama katması bakımından önemlidir. Fakat endüstri geliştikçe, ürünün kalitesinden ve standardından emin olmak isteyen üreticiler, işçilerinin fabrika çatısı altında çalışmalarını tercih ettiler. Günümüzde sadece birkaç kretek üreticisi abon sistemini uygulamaktadır. 1960 ve 1970 yılları arasında, ‘beyaz sigaralar’ karşısında ulusal bir sembol haline geldi. 1980’lerin ortalarına gelindiğinde, makine üretimi nicelik olarak elde sarma sigaraların önüne geçmişti. Endonezya’nın en büyük gelir kaynaklarından birini yaratan kretek endüstrisi, irili ufaklı 500 üreticiyi ve 10 milyon çalışanı kapsar. Kretek imalatında, tütünün kalitesi ve çeşitliliği önemli bir rol oynar. Bir kretek markası, 30’dan fazla tütün çeşidini içerebilir. Tütün harmanının yaklaşık 1/3’ü kadar kıyılmış kuru karanfil tomurcuğu eklenir. Elde edilen bu yeni harman, ‘sos’ ile tatlandırılır. Çoğu kretek üreticisinin sır olarak sakladığı bu özel sosların yapımında meyve ve baharat özleri ile çeşitli doğal aromalardan faydalanılır. Makinede ya da elde sarılan kreteklere uygulanan son işlem, üstlerine sakarin püskürtülmesidir. Sağlık üzerinde normal sigara içmenin getirdiklerinin dışındaki ve üzerindeki etkiler bilinmemektedir. Çalışmalara göre her ne kadar kretekler normal sigaralardan daha az nikotin içerse de, bu nikotinin verilmesinde daha etkilidirler ve daha uzun süre yanmaktadırlar. Sigara içen on kişinin venöz kan nikotini ve karbon monoksit seviyeleri kretek içtikten sonra ölçülmüş ve normal sigara markalarına benzer değerler bulunmuştur. Farelere kısa bir süre boyunca Amerikan sigaralarından ve kreteklerden eşit inhalasyon dozları verilmiştir. Kretekler Amerikan sigaralarına kıyasla sağlık üzerinde daha kötü etkiler yaratmamıştır. Bu çalışma 14 günlük bir maruziyet süresi ile tekrar edilmiş ve kreteklerin Amerikan sigaralarına kıyasla sağlık üzerinde daha kötü etki göstermediği tespit edilmiştir. Solunum yollarında enfeksiyon olanlar dikkatli olmalıdır zira karanfil dumanındaki öjenol boğazda öğürme refleksini azaltabilen bir uyuşukluk hissi yaratabilmektedir. Aynı zamanda normal solunum yoluna sahip bazı bireylerde muhtemelen azalan öğürme refleksine bağlı olarak iki aspirasyon akciğer iltihabı vakası da görülmüştür. Karanfil alerjisi olan kişiler de bu sigaralardan kaçınmalıdır. Türkiye'de satışta olan tek kretek markası olan Djarum, sadece 'duty free' mağazalarında bulunmaktadır. Philip Morris International, 14 Mart 2005 yılında Endonezyalı kretek üreticilerinden PT HM Sampoerna’yı satın aldığını açıklamıştır. Endonezya dışında tüketilmek üzere özel markalar geliştirmeye ve ihracata 1972 yılında başlayan PT Djarum, Amerika Birleşik Devletleri’nde %70’lik pazar payı ile lider kretek markası konumundadır. İlk kretek cigarillo’sunu ve ilk ‘light’ kretekleri geliştiren PT Djarum, yabancı tüketiciye hitap eden Djarum Cherry gibi meyve aromalı kretekler de üretmektedir. Genç Victoria Genç Victoria (İng. özgün adı: The Young Victoria) 2008 yapımı Jean-Marc Vallée filmi. Emily Blunt, Miranda Richardson, ve Jim Broadbent filmde rol alırken, filmin yapımcıları ise Graham King, Martin Scorsese ve Tim Headington'dır. Emily Blunt bu filmdeki rolü ile 67. Altın Küre Ödüllerinde En İyi Kadın Oyuncu - Drama dalında ödüle aday gösterilmiştir. İnsancıl Hukuk Sözlüğü İnsancıl Hukuk Sözlüğü (özgün adı: "Dictionnaire pratique du droit humanitaire"), Dr. Françoise Boucher-Saulnier tarafından hazırlanan, insan hakları hukuku alanında bir başvuru kitabıdır. 1999 yılında Nobel Barış Ödülü alan Sınır Tanımayan Doktorlar Örgütü tarafından tasarlanan kitabı, örgütün hukuk sorumlusu "Dr. Françoise Boucher-Saulnier" hazırladı. Kitap bir uzmanlık çalışması niteliğinde değildir. Amaçlanan, kitabın eylem içinde savunma yapan bir hukuk olan "insancıl hukuk"a ait bir kullanma kılavuzu işlevi görmesidir. Bunun yanı sıra, şiddetin ve silahlı çatışmaların potansiyel mağdurlarına hitap eder, insanlara, insanlığa karşı işlenen suçlara karşı direnişin ve yaşamı sürdürme çabasının rehberliğinde yardımcı olmayı hedefler ve dünya toplumunu daha insancıl bir konuma getirmek amacına da hizmet eder. Kitabın başında şu alıntı yer alır: 150'den fazla madde içeren geniş hacimli kitap, ""abluka"" maddesiyle başlar ve ""zararla-karşılık"" maddesiyle sona erer. Tipik sözlük mantığının dışında hazırlanmış olan "İnsancıl Hukuk Sözlüğü", zengin bir kaynakçaya sahip olmasının yanında, uluslararası örgüt adreslerini de içerir. Cine jib Cine jib, kameranın monte edildiği terazi şeklinde mekanik bir cihazdır. Bir tarafta ağırlıklar bulunur. Diğer uçta ise kamera bağlıdır. Kullanım amacına yöre yükselip alçalarak hızlı ve sarsıntısız hareket edebiilir. Kameramanın yönetimindeki kamera sağa, sola, aşağı ve yukarı da hareket edebilir. Mini jib ve Jimmy jib olarak adlandırılan türleri vardır. Jelatin Jelatin (Fransızca "gélatine"), hayvan bağ dokusundan yapılan, yarı şeffaf, renksiz, kolay kırılır, tatsız katı bir maddedir. Genellikle yiyecek sanayisinde yiyeceklerin dayanıklılığını artırmak için kullanılır. Bunun yanında, eczacılık, fotoğrafçılık ve kozmetikte de ürün yapımında kullanılır. Bu ürünler genellikle jelatin veya jelatine benzer özellikte maddeler içerir. Jelatin, kollajenin geri dönüşsüz olarak hidrolize edilmesiyle oluşturulur. Jelatin başta domuz ve sığır, balık gibi hayvanların deri, kemik ve bağ dokularının kaynatılması ile üretilir. AB normlarındaki gıda katkı maddesi kodu eskiden E441 numarasıydı. Jelatin artık kendi başına bir gıda ürünü olarak yeniden sınıflandırıldığı için artık E441 numarası kullanılmamaktadır. Gemikonağı Gemikonağı (Yunanca: Καραβοστάσι / Karavostasi), "de jure" olarak Kıbrıs Cumhuriyeti'nin Lefkoşa Bölgesi'nde ve "de facto" olarak ise Kuzey Kıbrıs Türk Cumhuriyeti'nin Güzelyurt İlçesi'nde yer alan bir köydür. Güzelyurt - Lefke arasında yer alan Yeşilyurt'tan sonra gelir. Kıbrıs Harekâtı sırasında Türk pilot Cengiz Topel'in kullandığı uçak burada düşmüştür. CMC (Cyprus Mining Corporation) bakır madeni burada bulunur. Lefke Avrupa Üniversitesi'nin Gemikonağı Kampüsü de burada yer almaktadır. Google işletim sistemi Google OS (Google Operating System) (Google İşletim Dizgesi) diye tabir edilen, daha sonra isminin Goobuntu olduğunun öğrenildiği, Google firmasının kendi kullanımı için hazırladığı Ubuntu Linux tabanlı bir GNU/Linux dağıtımıdır. Sıfırdan yapılmış bir işletim sistemi değildir. Google bünyesinde çalışan Enlightenment masaüstü ortamı geliştiricilerinin Google'ın bilgisi dahilinde hazırladığı gOS isimli bir Linux dağıtımı da bulunmaktadır. Bu dağıtım da Ubuntu tabanlıdır. gOS ile Google'ın hemen hemen tüm uygulamaları yüklü gelmektedir. Enlightenment Enlightenment, basit, hızlı, sade ve kullanışlı bir masaüstü ortamı yaratmak için başlatılan bir projedir. EFL (Enlightenment Foundation Libraries) adı verilen pek çok parçadan oluşmuş bir grup kütüphane üzerine inşa edilmiştir. İlk sürümü 1997 yılında yayınlanmıştır. 0.17 Sürümü 2000 yılında yayınlanmış ve 2012 yılına kadar yeni sürüm yayınlanmamıştır. Bu uzun yıllar boyunca yayınlanan sürüm güncellemeleri DR17 (Development Release 17) olarak adlandırılmıştır. Enlightenment bu süre içinde yardımcı uygulamalar açısından tam teşekküllü bir masaüstü ortamı sunamamıştır. Örneğin EFL kütüphanesi ile geliştirilmiş dosya yöneticisi ancak 2012 yılında 1.7.3 sürümünde kısıtlı özelliklerle sunulmuştur ve bir medya oynatıcısı bulunmamaktaydı. Ayrıca 10 yılı aşkın bir süredir devam eden projenin gelişimi KDE, Gnome ve Unity masaüstü ortamları kadar geliştirici desteği bulamadığından istenilen hızda olmamıştır ve az sayıda dağıtımda öntanımlı olarak kullanılmaktadır. Bu nedenlerle çok fazla kullanıcı tarafından tercih edilmemiştir. Ancak taşınabilir cihazların gelişimi ve bu cihazlarda ihtiyaç duyulan hafif, işlevsel ve göze hoş görünen görsel arayüz kütüphaneleri Enlightenment'e olan ilgiyi arttırmıştır. Hatta Tizen İşletim Sisteminde EFL kütüphaneleri kullanılmış, OpenMoko platformunda da kullanılması için çalışmalar yapılmıştı. Bu nedenlerle geliştirici sayısı artan ve taşınabilir cihaz üreticileri arasında ilgi odağı olan Enlightenment son yıllarda daha hızlı bir gelişim dönemi yaşamaktadır. 2014 Yılı itibarıyla 50'nin üzerinde aktif geliştiricisi bulunmaktadır. Enlightenment'ın diğer masaüstü yöneticilerinden en üstün olduğu özelliği performansı ve hızıdır. Sistem ihtiyaçları çok düşük olduğu için özellikle eski bilgisayarlar, işlemci hızları ve belleği düşük olan tablet ve benzeri küçük cihazlar veya sistemini mümkün olan en hızlı biçimde çalıştırmak isteyenler için çok iyi bir seçenek durumundadır. Bu özellikleri nedeniyle Google tarafından gOS işletim sisteminde öntanımlı olarak kullanıldı, ancak Google projeyi sonlandırdı. Enlightenment, majör masaüstü Linux dağıtımlarının depolarında kurulmaya hazırdır ve Türkçe çeviri oranı neredeyse tamdır. Temel masaüstü araçları, özelleştirilebilme imkânları ve tema desteği yeterli düzeydedir. Son sürümlerde dosya yöneticisi, medya oynatıcısı ve giriş yöneticisi gibi yan uygulamalar da masaüstüne eklenmiş ve tam teşekküllü bir masaüstü ortamı sağlama konusunda hedefine neredeyse ulaşmıştır. EFL kütüphaneleri ARM, Sparc, PowerPC, i386 gibi çeşitli mimarilerde ve BSD, MacOsX, Linux ve Windows gibi işletim sistemlerinde de çalışabilecek şekilde geliştirilmektedir. Enlightenment'in grafik yetenekleri oldukça üst seviyededir. EFL kendi grafik soyutlama katmanına sahiptir, bu sayede geliştiriciler OpenGL, XRender, DirectFB gibi teknolojileri tek bir kütüphaneden kolaylıkla kullanabilmektedir. Ayrıca projenin kendi iç grafik kütüphanesi de mevcuttur ve OpenGL veya iç kütüphaneler ile 2D ve 3D nesneler ile geliştirme yapmaya imkân vermektedir. Kendi Birleşiklik sistemine (OpenGL ve İç kütüphane destekli) ve Wayland desteğine sahiptir. 18. Sürümünden itibaren birleşiklik sistemini kapatma seçeneği kaldırılmıştır. Ayrıca Enlightenment pencere yöneticisinin gelişmiş pencere basamaklama (Tiling) özelliği özellikle yazılım geliştiricilerin ihtiyaç duyduğu bir özelliktir, pek çok masaüstü ortamında ek uygulamalarla sağlanabilen bu özellik Enlightenment'te doğal olarak bulunmaktadır. En çok kullanıcıya sahip olan Bodhi Linux ve elementary OS dağıtımlarıdır. Ubuntu LTS tabanlı olan Bodhi Linux dağıtımının geliştirici ekibinde Enlightenment geliştiricileri de bulunmaktadır. Friedrich Nietzsche bibliyografyası Bu madde, Friedrich Nietzsche'nin bibliyografyasını içermektedir. Nietzsche ilk kitabını 1872 de yazdı. Kitap "Müziğin Ruhundan Tragedya'nın Doğuşu(Die Geburt der Tragödie aus dem Geiste der Musik)" adını taşıyordu ve 1886 de "Trajedi'nin Doğuşu, Hellenizim ve Pessimizm (Die Geburt der Tragödie, Oder: Griechentum und Pessimismus)" adıyla tekrar düzenlendi. Bu eserleri, Yunan kültürünün aydınlanma çağına etkilerini konu alıyordu. Nietzsche'nin ana karakterleri Apollon ve Dionysos idi. Kitabında yazar önce bir filozofa sonra da peygambere dönüşüyor gibi görünüyordu. Bu eseri akademik çevrelerce oldukça sert eleştirildi. Ulrich von Wilamowitz-Moellendorff en ağır eleştirileri yapanlardan biriydi. Bu eleştiriler Nietzsche'nin felsefesinin daha da koyulaşmasına sebep oldular. Nietzsche yazmaya 1873 yılında başladı ve eserini 1876'da bitirdi. Bu çalışması Avrupa, özellikle Alman kültürü aleyhinde yazdıklarının bir derlemesi idi. İlk bölümünde yazar "Biz Filolohlar" diye başlıyor ve "Filologun Görevleri"ni anlatıyordu. Kitap dört ciltten oluşmaktadır; Nietzsche'nin bu eseri ilk olarak 1878'de yayınlandı. Daha sonra onu eserin ikinci cildi 1879'da takip etti. Eser aslında üç bölümden oluşmaktadır. "Karışık Fikirler ve Maximler (Vermischte Meinungen und Sprüche)" (İki bölüm), 1880: "Gezgin Ve Gölgesi (Der Wanderer und sein Schatten)". Üç böüm 1886 yılında "İnsanca, Pek İnsanca; özgür ruhlar için bir kitap (Menschliches, Allzumenschliches, Ein Buch für freie Geister)" başlığı altında toplandı. Böyle buyurdu Zerdüşt Nietzsche'nin başeseridir.(Also Sprach Zarathustra, Ein Buch für Alle und Keinen, 1883–1885) Herkes için ve Hiç kimse için bir kitap. Nietzsche bu eserinde aforizmik ve lirik bir üslupla felsefesini sunmaktadır. Felsefesi genel anlamda "Sertlik" ve "Yenilik" üzerine kuruludur. Nietzsche felsefesini "eski levhaları yıkmak" üzerine kurmuştur. Nietzsche eserini ilk başta üç bölüm halinde yazmıştı. Fakat daha sonra eserine "Zerdüşt Şiirine Eklemeler" adında dördüncü bir bölüm ekledi. Jenseits Von Gut und Böse adını taşıyan kitabında, Nietzsche'ye göre insan yaratısı olan iyi ve kötü dünyayı haksız yere şekillendirmiştir. Nietzsche bu kitabında söz konusu tema çerçevesinde "nihilizmi anlama doğrultusundaki herhangi bir çabanın, yalnızca onun septomlarından hareket etmesinin bu anlama çabasını eksik kılacağı fikrinden hareketle, kendinden sonraki felsefeye de bir yöntem olarak büyük bir etkiye sahip olacak olan, “jeneoloji” metodunu geliştirir" ahlakı temeller. Nietzsche'nin pek çok yayınlanmamış eseri vardır. Bunlar daha sonra toplanmış ve kitaplaştırılmıştır. Genel anlamda, Yunan Felsefesi, aforizmalar esas temayı oluşturur. Nietzsche'nin yayınlanmamış eserleri de kardeşinin tahribatına uğramıştır. Daha sonra "Güç İstenci" adlı kitabında toplanmak istenmişse de, bu kitap şüphelidir. 1871 Ders notları (İnilizce metinlerinin isimleriyle) 1873 Ders notları 1874 Ders notları 1878 Ders notları Bunların dışında, not defterleri, mektupları ve taslakları vardır. Nietzsche'nin soyağacı Nietzsche'nin soyağacı, 15 Ekim 1844'te doğan Friedrich Nietzsche'nin babası Karl Ludwig Protestan Kilisesinde papazdı. Karl Ludwig annesi Franziska Oehler ile 1843'de evlenmişti. Doğumu Prusya Kralı IV Friedrich Wilhelm’in doğum gününe rastladığı için adı Friedrich Wilhelm olmuştu. (Nietzsche daha sonra ikinci adı "Wilhelm"'i çıkardı.)Kız kardeşi Elisabeth,1846'da doğdu ve onudan sonra 1848'de Ludwig adında bir erkek kardeşi oldu. Babası Karl Ludwig'in baş ağrılarına tanı konulamamamıştı. Daha sonra hızlı ilerleyen bir tümör olduğu saptandı fakat babası kör oldu ve öldü.(1849). Onun ölümünü Friedrich'in erkek kardeşi Ludwig izledi (1850).Bu kayıp yüzünden annesi ve kız kardeşi ile birlikte Naumburg'a taşındılar (1850). Böylece çocukluk yılları kadınların himayesinde geçti. GÃ¼rcistan Demokratik Cumhuriyeti Gürcistan Demokratik Cumhuriyeti (Gürcüce: საქართველოს დემოკრატიული რესპუბლიკა, "Sakartvelos Demokratiuli Respublika"), Gürcistan'ın 1918-1921 arasında bağımsız olduğu dönemdeki adıdır. Gürcistan Demokratik Cumhuriyeti, Rus İmparatorluğu’nun parçalanmasına yol açan 1917 Devrimi’nin ardından kuruldu. Kuzeyde Kuban Halk Cumhuriyeti, Dağlık Kuzey Kafkasya Cumhuriyeti ve Rusya, güneyde Osmanlı Devleti ve Ermenistan Demokratik Cumhuriyeti, güneydoğuda Azerbaycan Demokratik Cumhuriyeti bulunuyordu. Demokratik Gürcistan Cumhuriyeti 107.600 km²’lik bir alana yayılıyordu (bugünkü Gürcistan’ın yüzölçümü ise 69.700 km²’dir) ve 2,5 milyon bir nüfusa sahipti. Gürcistan Demokratik Cumhuriyeti’nin başkenti Tiflis, resmi dili Gürcüce’ydi. Bağımsızılğını, Transkafkasya Demokratik Federatif Cumhuriyeti'nin dağılmasının hemen ardından, Sosyal Demokrat Menşevikler tarafından 26 Mayıs 1918’de ilan etmişti. Demokratik Gürcistan Cumhuriyeti, iç ve dış sorunlarını daha çözemeden, Rusya Sovyet Federatif Sosyalist Cumhuriyeti’nin Kızıl Ordu'su tarafından işgal edildi ve ülkede Şubat-Mart 1921’de Sovyet cumhuriyeti kuruldu. Harlaw Muharebesi Harlaw Muharebesi, 24 Temmuz 1411'de yaşanan İskoç klanı muharebesidir. İskoç kralı I. James'in 1406 yılında yakalanması ve İngiltere'ye sürgüne gönderilmesi, İskoç baronlarının otorite boşluğundan yararlanarak güçlenmesine neden oldu. İskoçya'nın kuzeybatısındaki Macdonald Klanı, kendilerine Adaların Kralları adını verdikten sonra özerk monarşiler şeklinde hüküm sürmeye başladılar. Donald Macdonald komutasındaki isyancılar, Maclean'lardan aldıkları desteğe güvenerek, 1411 yılında Aberden'e doğru hucüma geçtiler. Bu ilerleyişin nedeni, James'in kral naibi ile Ross kontluğu arasında çıkan tartışmaydı. Maclean önderliğindeki savaşçılar Kızıl Harlaw Savaşı'nda karşı tarafla (naiplerle) bir araya geldiler. Oldukça kanlı çatışmalardan sonra Donald Macdonald öldürüldü ve isyancılar geri çekildiler. Daha sonra yapılan barışlarla uzun süre istikrar sağlandı. Yukarı Kanada Ayaklanması 1837 yılında Kanada'da çıkmış isyan. William Lyon Mackenzie, İngiliz egemenliğindeki Aile İrtibatı'nın (yöneticiler) devrilmesini talep etti. Bu uğurda Mackenzie taraftarı yaklaşık 800 kişi çalıştılar. Ancak Toranto'da geçici hükûmet kurma konusunda başarısız oldular ve Niagara Nehri'ndeki Donanma Adası'na kaçmak zorunda kaldılar. Mackenzie, burada Lyon Mackenzie Krallığı adı altında bir krallık ilan etti. Bunun üzerine Kanadalılar, nehri geçtiler ve ABD'nin isyancılara erzak taşıyan gemisi Caroline'yi yaktılar. Bu yüzden, Mackenzie, buradan ayrıldı ve ABD'ye kaçtı. ABD, "tarafsızlık ilkesi"'ni ihlal ettiği gerekçesiyle Mackenzie'yi tutuklattı ve orada 11 ay hapis yattı. Bekir AÄŸa Bekir AÄŸa (1817 - 1887), TÃ¼rk asker. Serasker Hüseyin Avni Paşa'nın himayesinde İstanbul'a gelen Bekir Ağa, II. Abdülhamid'in koruduğu ve binbaşılığa yükselttiği, okur-yazar olmayan, alaylı olarak tabir edilen çekirdekten yetişme subaylardandı. 1872 yılında, daha sonra kendi adıyla anılacak olan Seraskerlik Dairesi'nin hapishanesine müdür olarak atanmıştır. Bekir Ağa ve Bölüğü acımasızlığı, ölçüsüz şiddet kullanması ve etrafına dehşet saçmasıyla ün yapmıştır. En İyi Uluslararası Film Akademi Ödülü En İyi Uluslararası Film Akademi Ödülü, Sinema Sanatları ve Bilimleri Akademisi tarafından 1947'da Los Angeles'ta uluslararası yapımlara verilmeye başlanan ödüldür. Ödül, önceki yıllarda Yabancı Dilde En İyi Film Akademi Ödülü olarak anılırken 92. Akademi Ödülleri töreni ile birlikte "En İyi Uluslararası Film Akademi Ödülü" olarak anılmaya başlandı. Sinema Sanatları ve Bilimleri Akademisi, 40 dakika ve üzeri sürede olan, çoğu İngilizce dışında ve Amerika Birleşik Devletleri dışında üretilen filmlerin ödüle aday olabilmeleri için iki aşamalı bir eleme yapar. İlk aşamada "Yabancı Dilde Film Ödülü Komitesi", aday adayı olan filmleri izler ve kapalı oylama yapar. Komite, oylamada en yüksek oyu ana 6 filmi belirler. "Yabancı Dilde Film Ödülü Yönetici Komitesi" ise bu aday adaylarından 3 film belirler. Oylamalar sonrası 9 filmin yer aldığı bir "son liste" oluşturulur. Dokuz filmlik "son liste"nin açıklanmasından sonra adaylık sürecinin ikinci aşamasına geçilir ve "Yabancı Dilde Film Ödülü Komitesi", bu 9 filmi izleyerek yeniden bir gizli oylama gerçekleştirir. Bu oylamada da en yüksek oyu alan 5 film Yabancı Dilde En İyi Film Akademi Ödülü'ne aday gösterilir ve böylece aday adaylığı süreci sonlanır. Ödülün kazananı ise bu 5 filmi de izleyip oylama yapan sadece aktif olan Sinema Sanatları ve Bilimleri Akademisi üyeleri belirler. Bu tablo ülkelerin aday gösterilme ve ödül kazanma sayısını listelemektedir. Akademinin benimsemiş olduğu kurallar gereğince, günümüzde varlığını sürdürmeyen ülkeler ayrıca belirtilip mirasçıları konumundaki devletlerle beraber gruplandırılmamışlardır. Japon İmparatorluğu Japon İmparatorluğu (Kyūjitai: 大日本帝國; Shinjitai: 大日本帝国; okunuş "Dai Nippon Teikoku"; resmî Büyük Japon İmparatorluğu), Doğu Asya'da, bugünkü Japonya, Kuzey Kore, Güney Kore, Tayland, Endonezya, Filipinler, Vietnam, Tayvan ile Çin'in Mançurya bölgesinde kurulmuş olan bir imparatorluk. 1868 ile 1947 arasında varlığını sürdüren bu imparatorluk Avrupa devletlerinden sonra en büyük sömürge gücüydü. II. Dünya Savaşı'nda Hiroşima'ya atılan atom bombası ile büyük bir sarsıntıya uğrayan Japonya dört sene gibi kısa bir sürede kendisini toparlamış ve yeni gücüne kavuşmuştur. Her zaman azimli ve kararlı olan Japonya, sanayi, eğitim ve sosyal alanlarda Avrupa'yı örnek alarak gelişmeye devam etmiş, kısa sürede gelişmişlik yarışında çoğu ülkeyi arkasında bırakmıştı. Şimdi ise dünya devlerinden biridir. Arif MÃ¼fid Mansel Arif Müfid Mansel (d. 1905 İstanbul - ö. 18 Ocak 1975, İstanbul) Türk arkeolog ve akademisyen. Türk arkeolojisinin öncülerindendir. Lüleburgaz, Kırklareli ve Vize tümülüslerinde gerçekleştirdiği kazılarla Türkiye’nin klasik arkeoloji alanında yaptığı ilk metodik ve sistemli alan araştırmalarını başlatmıştır. Bunların dışında 1940’larda başlattığı Side ve Perge kazıları da Türkiye’de yapılan arkeolojik çalışmaların önde gelenlerindendir. Mansel ayrıca İstanbul Üniversitesi Edebiyat Fakültesi Klasik Arkeoloji Kürsüsünü kurmuştur. 1905 yılında İstanbul’da dünyaya geldi. Evde özel dersler görerek ilköğrenimini tamamladıktan sonra orta öğrenimine İstanbul Alman Mektebi’nde başlayıp 1925’te Fransız Saint Benoit Lisesi’nde tamamladı. 1925 yılında ünlü Alman arkeoloğu Theodor Wiegand’ın Almanya’da iki Türk gencinin arkeoloji alanında eğitim görmesi için sağladığı bursu almak üzere Halil Ethem Bey’in seçtiği iki gençten biri olarak Almanya’ya gitti. Berlin Üniversitesi’nde öğrenim gördü. “"Stockwerkbau der Griechen und Römer"” başlıklı tezi ile 1929 yılında doktor unvanını aldı. Doktorasının ardından hemen Türkiye’ye dönerek İstanbul Arkeoloji Müzeleri kadrosunda görev aldı. 1931 yılına kadar Müzeler Umum Müdürü Halil Edhem’in; 1946’ya kadar ise onun yerine alan Aziz Ogan’ın yardımcısı olarak görev yaptı. 1933 sonlarındada Dolmabahçe Sarayı’na çağrılan Arif Müfit Bey’den cumhurbaşkanı Mustafa Kemal Atatürk Türk Tarihinin Ana Hatları'nın 4. bölümü olan, Orta Şark'ın B paragrafını, yani İran'ı yazmasını istedi. 1934 yılında yayımlanan İran'ın Tarih ve Arkeolojisi başlıklı yapıtı böylece ortaya çıktı. 1935'te Soyadı kanunuyla "Mansel" soyadını alman Arif Müfid, Türk Tarihinin Ana Hatları'nın Ege Medeniyeti bölümüyle ilgili malzeme toplamak üzere, Türk Tarih Kurumu tarafından Yunanistan'a inceleme yapmaya da gönderildi. Türk Tarihinin Ana Hatları kitabının bölümleri üzerinde çalışmak, Arif Müfid'in de tarih çalışmalarına olan ilgisini perçinlemiş; ömrü boyunca, arkeolojinin yanı sıra tarih alanında da bir kısmı ders kitabı olarak da okutulacak yapıtlar üretmesini sağlamıştır. Müzedeki görevi devam ederken 1935 yılında İstanbul Üniversitesi Edebiyat Fakültesi’nde Eski Çağ Tarihi kürsüsünde ders vermeye başlayan Mansel, 1936 yılında doçent oldu. 1944’te kendi kurduğu Klasik Arkeoloji Kürsü’sünde Arkeoloji dersleri vermeye başladı ve kürsü başkanlığı yaptı. Aynı yıl profesör olan Mansel, 1946’da müzedeki görevinden ayrıldı. Ege ve Yunan Tarihi derslerini ve kürsü başkanlığı görevini ölümüne kadar sürdürdü. 1956'da ordinaryüs profesör unvanını aldı. Kazı çalışmalarına 1932’de Atatürk’ün ilgi duyduğu Yalova kaplıcalarında başladı; 1933 yılında İstanbul Laleli’deki Balabanağa Mescidinde kazılar yaptı. 1936’da Türk Tarih Kurumu tarafından Trakya kazıları başkanlığına atandı. Trakya Tümülüslerindeki kazılar 1936-1940 arasında devam etti. 1938-1941/1948 yıllarında İstanbul Küçükçekmece'deki Rhegion kazı çalışmalarını gerçekleştirdi. 1943 yılından itibaren Türk Tarih Kurumu adına Pamfilya bölgesinin sistemli bir şekilde incelenmesi görevini üstlendi; bu konudaki çalışmalarını 1974 yılına kadar kesintisiz sürdürdü. Bu çalışmalar kapsamında 1946’da Perge, 1947’de Side kazılarını başlattı. 1954 yılında İstanbul Üniversitesi Antalya’da Arkeoloji Araştırmaları İstasyonu'nu kuran Mansel buranın ilk müdürü oldu. Mansel, 18 Ocak 1975 tarihinde geçirdiği kalp rahatsızlığı sebebiyle öldü. Güney Afrika Birliği Güney Afrika Birliği, Afrika kıtasının güneyinde Britanya İmparatorluğu'na bağlı sömürge bölgeleri olan Cape Kolonisi, Natal Kolonisi, Transvaal Kolonisi ve Oranj Nehri Kolonisi bölgelerinin birleştirilmesi ile meydana gelen ve varlığını 1910–1961 yılları arasında sürdüren ülke. Ülke 1961 yılında ardılı olan ve günümüzde de varlığını sürdüren Güney Afrika Cumhuriyeti'nin kurulması ile varlığını sonlandırmıştır. Güney Afrika Birliği, Kanada ve Avustralya örneklerinde olduğu gibi bir federasyon yapısı oluşturmamaktaydı. Ülkeyi oluşturan dört farklı sömürge bölgesinin adı da bundan böyle Kap, Natal, Transvaal ve Özgür Devlet olarak adlandırılmış, sömürge bölgesinde bulunan parlamentolar feshedilerek il meclisleri oluşturulmuştur. Geçmiş dönemlerde tek başına bağımsız olan ve ilerleyen süreçte Britanya sömürge bölgesi olan yeni ülkenin yeni illeri arasında ülkenin başkentinin belirlenmesi safhasında da rekabet yaşanmıştır. Ülkenin başkentinin belirlenmesi sürecinde illerden birinin mağduriyet yaşamaması için üç farklı başkent belirlenmiş, bu bağlamda Pretoria idari başkent, Cape Town yasama başkenti ve Bloemfontein'de adli başkent ilan edilmiş, Natalia Cumhuriyeti'nden sonra Natal Kolonisi'nin de başkenti konumunda olan Pietermaritzburg'da herhangi bir başkent görevi verilemediği için maddi tazminat elde etmiştir. Milletler Cemiyeti manda yönetimi altında bulunurken 1915 yılında birliğe dahil edilen Güneybatı Afrika bölgesi (günümüzde Namibya), önce 1961 yılına kadar birliğin daha sonra da 1990 yılına kadar birliğin ardılı olan Güney Afrika Cumhuriyeti'ne bağlı bir bölge olarak kalmıştır. 1946 yılında Milletler Cemiyeti'nin kaldırılması sonrası oluşturulan Birleşmiş Milletler tarafından "BM güvenilir bölge" olarak ele alınmış ve idare edilmiştir. Bu adım Güney Afrika Birliği tarafından kabul görmemiş, bu adım sonrası bölgenin tüm birimleriyle ve bölgeleriyle kendi topraklarına dahil edilme yoluna gidilmiştir. Birliğin ardılı Güney Afrika Cumhuriyeti'nin bu süreçte de devam eden bölge üzerindeki hak iddiaları 1971 yılında Uluslararası Adalet Divanı'nin bu kararların haksız ve yersiz olduğuna hükmetmesi ile son bulmuş ve bölge 1990 yılında Namibya Cumhuriyeti olarak bağımsızlığına kavuşmuştur. Ülkede ırklar arasında yaşanan sorunların yanı sıra İngilizce konuşan Britanyalı beyazlar ile Hollanda kökenli olan ve Afrikaanca konuşan Boerler arasında içten içe yaşanan çekişme birliğin var olduğu yarım yüzyıl boyunca önemli sorunları arasında yer almıştır. Birlik her ne kadar yaşanan her iki Dünya Savaşı'nda Büyük Britanya saflarında yer alsa da, 1948 yılından itibaren Boerlerin hakimiyetinde kurulan hükûmetler anavatanları Büyük Britanya'ya olumsuz gelen adımlar atmıştır. Tüm bunların sonucunda Britanya Krallığı ile bağlarını koparan birlik, bunu pekiştirmek adına halk referandumu gerçekleştirmiş, referandum sonucunda da cumhuriyet ilan edilerek 31 Mayıs 1961 yılında Güney Afrika Cumhuriyeti kurulmuştur. Yeni ülke de Apartheid politikaları nedeniyle İngiliz Milletler Cemiyeti'nden ihraç edilmiş, söz konusu ihraç Apartheid politikalarının bittiği 1990 yılından dört yıl sonra kaldırılarak, 1994 yılında yeniden cemiyetin üyesi olmuştur. Kalmar Birliği Kalmar Birliği (Danca, Norveççe ve İsveççe: "Kalmarunionen"), 14.-16. yüzyıllar arası üç İskandinav ülkesinin (Danimarka, Norveç ve İsveç) bir tahtın egemenliği altında bir araya gelmesi sonucu oluşan birliğe verilen addır. Bazı Avrupalı tarihçiler tarafından İskandinav Güçleri olarak da adlandırılır. Birlik üç kurucu ülke dışında bu ülkelere bağlı olan Finlandiya, Grönland, İzlanda ve diğer bağlı toprakları da kapsamaktaydı. 15. yüzyılın ilk çeyreği boyunca Avrupa'nın güçlü siyasi oluşumlarından biriydi. Finlandiya, Kalmar Birliği'nin bir parçası olmasına karşın birliğe katıldığı sırada İsveç toprağı olması ve Cermen kökenlere sahip olmamasından dolayı, Birlik içinde de fazla bir öneme sahip değildi. Hansa Birliği'nin kurulmasıyla Baltık Denizi'nde iyice artan Alman siyasal ve ekonomik yayılması, İskandinav ülkeleri arasında daha öncesinde de bir birlik oluşturma ihtiyacı doğurmuştu. Danimarka Kralı Valdemar IV'ün kızı ve Norveç Kralı Haakon VI'in dul eşi Margareta, ölen oğlu Olaf'ın yerine iki krallığın da naibi olarak kardeşinin torunu Pomeranyalı Erik'i kendine halef seçti ve İsveç soylularının da onun krallığını tanımalarını sağladı. Erik, üç krallığın kralı olarak taç giydi (1397), yine bu üç krallığı temsil eden ortak bir diyet meclisi, her krallığın geleneksel ve bağımsız kuruluşları çerçevesinde bir krallık birliği yasası oluşturdu. 1426–1435 arası Hansa Birliği ile girişilen savaşta alınan mağlubiyet birliği zayıflattı. Kopenhag'dan atanan yöneticilerin keyfi idaresinden hoşnutsuz olan İsveç'te kısa süreli kopmalar yaşandı. 1513'te kral olan II. Christian'ın merkezi denetimi artıran yasalar çıkarması ve baskıcı yönetimi tepkiyi daha da arttırdı. 1520'de II. Christian İsveçli soyluları Stockholm Katliamı denilen olayda ezmeye kalkışınca, 1523'te İsveç'in Kalmar Birliği'nden kesin olarak kopmasına neden olan olaylar zinciri oluştu (İsveç Bağımsızlık Savaşı). En sonunda 1523'de İsveç'in bağımsızlığını ilan etmesiyle birlik bozuldu. Ancak Norveç 1814 yılına dek Danimarka ile birlik içinde kaldı. Ä°smail Aytemiz İsmail Aytemiz (d. 1937, Kars), Aytemiz Şirketler Grubu Onursal Başkanı, Petrol Ürünleri İşverenler Sendikası (PÜİS) Onursal Başkanı İsmail Aytemiz, esnaf bir ailenin oğlu olarak Kars merkezde dünyaya geldi. İlk ve orta öğrenimini Kars’ta, lise öğrenimini ise İstanbul’da tamamladı. Askerliğini bitirdikten sonra, 1960–1963 yılları arasında Aytemiz Büst Atölyesi’ni kurarak; Türkiye’deki 53 ilin 450 ilçesinde Türkiye Cumhuriyeti Millî Eğitim Bakanlığı´na bağlı il merkez, ilçe ve köy okullarına verilmek üzere alçıdan Atatürk heykellerini, bulunduğu yerde imal ederek, mahalli okullara teslim etmiştir. Üç yıllık bu çalışmaların ardından İstanbul’a dönüp 1963 yılı sonlarında petrol sektörüne girerek Aytemiz Petrol’ü kurdu. İsmail Aytemiz, daha sonra madencilik, uluslararası nakliye, taşımacılık, karbondioksit (CO2) ve sınai gaz üretimi, Amerikan menşeli Wendy's Hamburgercilik Türkiye distribütörlüğü gibi alanlarda şirketler kurdu. Bu işleri uzun yıllar yaptı, halen de yapmaktadır. Bu atılımları başarıyla gerçekleştirdi ve böylece Aytemiz Şirketler Grubu'nu oluşturdu. İsmail Aytemiz, önce İstanbul Fuel-Oil Derneği Başkanlığı, daha sonra da 26 yıl boyunca Petrol Ürünleri İşverenler Sendikası'nda (PÜİS'te) Genel Başkan Yardımcılığı ve Genel Başkanlık, İstanbul Sanayi Odası ve İstanbul Ticaret Odası Meclis üyelikleri ve Kars-Ardahan-Iğdır Kalkınma Vakfı Başkanlığı yaptı. Halen Aytemiz Şirketler Grubu Onursal Başkanlığı görevini sürdürmektedir. Aytemiz Ailesi'nin Kars'ta yapmış olduğu sosyal sorumluluk projeleri: İsmail Aytemiz 5 Nisan 2007 tarihinde Türkiye Büyük Millet Meclisi´nde düzenlenen bir törenle TBMM Üstün Hizmet Ödülü'ne layık görüldü. TBMM Başkanlık Divanı tarafından ""Türkiye Cumhuriyeti Devleti ve Milletine uluslararası veya ulusal düzeyde üstün hizmetlerde bulunan, Türkiye’nin tanıtımı, yaşadığı bölgenin kalkınması ve gelişimine katkı sağlayan, halkın refahı, eğitimi, mutluluğu ve sosyal gelişimi için yararlı hizmetlerde bulunan" "şahıslara verilen en yüksek ödüldür. Bu ödülü, Türkiye Büyük Millet Meclisi'nde İsmail Aytemiz'e Devlet Bakanı Sayın Nimet Çubukçu takdim etmiştir. Doktora Ödülü Kars Kafkas Üniversitesi Rektörlüğü ve Senatosu, Kars'a ve Kafkas Üniversitesi'ne yaptığı hizmetlerden dolayı İsmail Aytemiz'e doktora unvanı verilmesini oybirliğiyle kararlaştırmış olup, 6 Ekim 2010'da Kafkas Üniversitesi Prof. Dr. Necdet Leloğlu Konferans Salonu'nda düzenlenen törenle İsmail Aytemiz'e doktora unvanı verilmiştir. Sara Foster Sara Michael Foster ( 5 Şubat 1981, Los Angeles, Kaliforniya) Amerikalı oyuncu. Model olarak çalışırken film endüstrisine taşındı. Kanada doğumlu şarkı sözleri yazan/müzik prodüktörlüğü yapan/müzisyen olan David Foster'ın kızıdır. - Unaired Pilot (????) televizyon dizisi ... Arielle ... aka C.S.I. ... aka CSI: Las Vegas ... aka CSI: Weekends ... aka Experts, Les - Family Affair (2005) televizyon dizisi ... Tammi Eldridge - Episode dated 29 March 2005 (2005) televizyon dizisi ... kendisi - Talk Show (2004) televizyon dizisi ... kendisi - The Big Bounce (2004) televizyon dizisi ... kendisi Darius Darius kelimesi aşağıdaki anlamlara gelebilir: Ufukhan Bayraktar Ufukhan Bayraktar (d. 9 Ocak 1986, Arsin), Türk futbolcudur. Manisa BBSK'da oynamaktadır. Futbola Trabzon'da bir amatör kulüp olan 24 Şubatspor'un altyapısında başladı ve ardından Trabzonspor altyapısına transfer oldu. Burada 2005 senesinde profesyonel oldu ve 25 Kasım 2005 tarihinde Çaykur Rizespor ile oynanan Süper Lig müsabakasında ilk on birde sahaya çıkarılarak 1. Lig maçına çikmiş ve bu müsabakada ilk golünü kaydetmiş oldu. İleriki yıllarda sezon boyu ortalama 15 karşılaşmada görev alsa da takımda düzenli oynayamadı. Bu sebepten ötürü, 2007-2008 sezonu için Denizlispor'a kiralandı fakat iki hafta sonra sözleşmesini feshederek Trabzonspor'a geri döndü ve sezonun ikinci yarısında Gaziantep Büyükşehir Belediyespor'a kiralık olarak oynadı. 2008-09 sezonunda Manisaspor'a transfer oldu. Yarım sezon takımda kaldıktan sonra sezon sonuna kadar Çaykur Rizespor'a kiralandı ve sezon sonu takımdan ayrılarak Konyaspor'a transfer oldu. 2010-11 sezonunda 1. Lig ekiplerinden Altay'da oynadıktan sonra 2011-12 sezonu için Karşıyaka'ya transfer oldu. Selçuk İnan Selçuk İnan (d. 10 Şubat 1985; İskenderun, Hatay), orta saha mevkinde görev yapmış eski Türk millî futbolcudur. Süper Lig takımlarından Galatasaray'da 2020 sezonu sonunda futbolu bırakmıştır. Selçuk İnan, 1985 yılında İskenderun'un Karaağaç Mahallesi'nde bakkal bir babanın çocuğu olarak dünyaya geldi. 9 yaşına kadar babasının yanında çıraklık yapan İnan'ın babası Münir İnan'ın ise tek ideali ise o dönemler bir market açıp oğlunu başına geçirmekti. Bakkalda çıraklık yaptığı süreden sonra sokaklarda futbol oynamaya devam eden Selçuk, henüz 10 yaşında Karaağaç Belediyespor'un seçmelerine katıldı ve kısa sürede futbola doğduğu şehrin kulübü olan Karaağaç Belediyespor'da amatör olarak başladı. Karaağaçspor'dayken idmanlardan sonra 2 saat kadar frikik vuruşu çalışıyordu. Amacı Zidane gibi büyük futbolcu olmaktı. Bu dönemde Antrenör Recep Altun'un dikkatini çeken Selçuk, bu hocayla da özel çalışmalarına devam etti. Babası ise Selçuk'a bu işte gelecek yok dese de Selçuk futbola devam etti. İlerleyen dönemde ise bir röportajda “Beş çocuklu bir ailenin tek erkek çocuğuyum. Babamın benimle ilgili planları vardı. İşleri ilerletip bir gün benim için market açmayı hayal ediyordu. Bu benim aklımın ucundan bile geçmiyordu. Ben o kepenkleri indirip şut çekme derdindeydim. Bakkalın en çok bu yönünü seviyordum. Belki ukalalık olacak ama bir gün futbolcu olacağımı biliyordum. ‘Futbolcu olmazsan ne olursun’ diye soranlara ‘Yine futbolcu olurum’ diye cevap verirdim.” ifadelerini kullanmıştır. Selçuk 14 yaşına kadar bu takımda devam etse de 14 yaşındayken "Mehmet Kurt" isimli antrenörünün tavsiyesiyle Çanakkale Dardanelspor denemelerine götürülüyor. Babası kabul etse de annesi kabul etmiyor ancak Selçuk Çanakkale takımına yine de gidiyor. Burada seçmelere giren Selçuk, kısa bir süre sonra beğeniliyor ve takım ile sözleşme imzalıyor. Seçmelerde beğenilerek üç yıllığına takımıyla anlaştı. Bekar futbolcuların evde kalması yasak olduğu için kulübün tesislerinde kaldı ve liseyi de Çanakkale'de bitirdi. Bu süreçte ailesini ve arkadaşlarını özleyip Karaağaç takımına dönmek istese de takım arkadaşları ve hocası onu engellemiş ve Selçuk da takımda kalmıştır. 2,5 sezon PAF takımda oynadıktan sonra takımın başına Metin Tekin'in geçmesiyle A takıma yükseldi. 2002 yılının Kasım ayında A takıma yükselen Selçuk, ilk maçına ise Türkiye Kupası maçında Manisaspor karşısında çıktı ve takımının 2-1 kazandığı karşılaşmada Gökhan Zan ile birlikte en çok dikkat çeken isim oldu. Bu maçta 10 numara pozisyonunda oynayan Selçuk maçtan sonra ise "Maçtan sonra çok değişik hissediyordum artık. Bana çok basit gelmişti. Genç millî takımda ya da altyapıda oynamak çok daha zordu." ifadelerinde bulundu. Bu maç ile birlikte A takımda sürekli olarak oynayan Selçuk, ligde ise ilk maçına 10 Kasım 2002 tarihinde Konyaspor karşısında çıktı. 1 Aralık 2002 tarihinde ise ilk golünü Antalyaspor'a attı. Sezon boyunca 2 gol atan Selçuk, 20 lig 1 kupa maçına çıktı. 2003-04 sezonunda ise Mehmet Topal, Hasan Kabze, Mehmet Çoğum ve Gökhan Zan gibi isimlerle ilk maçına 24 Ağustos günü Kayserispor karşılaşmasında çıktı. O sezon sadece 14 lig maçına çıkabilen Selçuk, hiç gol atamadı. 2004-05 sezonu öncesinde Gençler Avrupa Şampiyonası'nda dikkat çeken İnan, ilk maçına 29 Ağustos günü Sarıyer karşısında çıktı ve takımı 6-3 kazandı. 4 Eylül günü ise o sezonki ilk golünü Karagümrük karşısında attı. Sezon boyunca 27 maça çıkan Selçuk, 2 gol attı. Türkiye Kupası'nda ise 1 maça çıktı. 2005-06 sezonunda ise birçok Süper Lig kulübünden teklif alsa da Dardanelspor'da kaldı. O sezon ilk maçına 28 Ağustos günü Mersin İdman Yurdu karşısında çıktı. Sezonun ilk yarısında 15 maça çıkan Selçuk, o sezonki ilk ve son gollerini ise 18 Eylül günü Yozgatspor'a attığı iki golle kaydetti. Selçuk dört yıl oynadığı takımda 76 lig maçına çıkıp 6 gol attı. 2005-06 sezonunun devre arasında ise Ersun Yanal yönetimindeki Manisaspor'a transfer olarak, yeni takımıyla 4,5 yıllık sözleşme imzaladı. Devre arasında Galatasaray'dan da teklif alan Selçuk, daha az forma şansı bulabileceği için bu takımı tercih etmedi. Kadrosunda Arda Turan, Burak Yılmaz, Caner Erkin, Sezer Öztürk, Sinan Kaloğlu, Hakan Balta, Ufuk Ceylan ve Ersan Gülüm gibi isimleri bulunduran Manisaspor ile 4,5 yıllık sözleşme imzaladı. Selçuk ilk lig maçına 21 Ocak 2006'da MKE Ankaragücü ile oynanan maçta çıkarken, ilk golünü iki hafta sonraki 3-1 kazanılan Sivasspor karşılaşmasında attı. Selçuk İnan sezon boyunca 13 maça çıkıp 3 gol attı. Sezon sonuna kadar çoğu maçta görev aldı. 2006-07 sezonunda takımın değişmezlerinden biri oldu. İlk maçına 6 Ağustos 2006 tarihinde Beşiktaş karşısında çıktı ve takımının 1-0'lık skorla kazanmasında pay sahibi oldu. O sezonki ilk golünü ise 19 Ağustos 2006 tarihinde Galatasaray ile 2-2 berabere kalınan karşılaşmada attı. Sezon boyunca 31 lig maçında forma giyen Selçuk, 3 gol attı. Kulübü gibi kendisi de lige çok iyi başlamasına rağmen, ilerleyen haftalarda düşüşe geçti. O sezon oynadığı 2751 dakika ile takımının en fazla forma giyen ikinci ismi oldu. Türkiye Kupası'nda ise 7 maça çıktı. Ertesi sezon adeta takımının kaptanı olan Selçuk, gösterdiği performansla büyük kulüplerin transfer listesine girdi. O sezon ilk maçına Kayserispor karşısında çıkan İnan, ilk golünü ise 2 Eylül günü Galatasaray ağlarına attı. Giray Bulak yöetimindeki takımda Uğur İnceman ve Filip Hološko gibi isimlerle takımın değişilmezi olsa ve sezon boyunca 30 maça çıkıp 5 gol atsa da takımının küme düşmesini engelleyemedi. Sezon sonu ise zor durumda olan takımından ayrılacağı açıklandı. Selçuk İnan, Manisaspor'un kümeye düşmesinin ardından 31 Mayıs 2008 tarihinde 2.000.000 € bonservis bedeli ile eski teknik direktörü Ersun Yanal'ın başında olduğu Trabzonspor'la 3 yıllık sözleşme imzaladı. Yeni kulübünde 8 numaralı formanın yeni sahibi olan Selçuk, ilk lig maçına sezonun ilk haftasındaki Ankaraspor ile oynanılan ve 2-0 kazanılan karşılaşmada çıkarken, ilk lig golünü de bu maçta attı. Bir sonraki haftayı da boş geçmeyen genç futbolcu, 1 Kasım 2008 tarihli 4-0 biten İstanbul Büyükşehir Belediyespor maçında takımının ikinci golünü atarak Trabzonspor'un tarihindeki 2000. gole imza attı. Sezon boyunca istikrarlı performansını sürdüren Selçuk, teknik direktör Ersun Yanal'ın takımdan ayrılmasından sonraki ilk maç olan Kayserispor maçında oynamadığı için basında eski teknik direktörünün gidişine üzüldüğü ve kulübe tepki gösterdiği haberleri çıktı. Ancak daha sonra karşılaşmaya sağlık sorunları nedeniyle çıkamadığını açıkladı. Başarılı futbolcu bordo mavili takımdaki ilk sezonunda 32 maçta forma giyip 3 gol attı. Selçuk İnan, 2009-10 sezonunda Toulouse FC karşısında ilk resmi maçına çıktı ve bu maç onun kariyerindeki ilk Avrupa Kupası maçı oldu. Ancak takımı elenerek turnuvaya veda etti. Selçuk, çıktığı ilk lig maç olan Sivasspor karşılaşmasında gol atarak, bir önceki sezon olduğu gibi bu sezonda da takımının ligdeki ilk golünü attı. Zaman zaman yaşadığı hastalıklar sebebiyle ilk 11'in dışında kalan Selçuk, Kayserispor'la oynanılan 10. hafta mücadelesinde 29. dakikada oyuna girdi ve takımına galibiyeti getiren ikinci golde Ceyhun Gülselam'a asist yaptı. Başarılı futbolcu, Trabzonspor'un zor günler geçirdiği bir dönemde Eskişehirspor ile oynanılan ve 2-1 kazanılan karşılaşmada takımının ilk golünü atarak bordo mavililere nefes aldırdı. Takımın başına Şenol Güneş'in gelmesiyle çoğu maçta 90 dakika forma giyen Selçuk, sakat olduğu Manisaspor ve Ankaragücü maçlar hariç tüm karşılaşmalarda forma giydi. İlk kez bir kupa sevinci yaşadığı Türkiye Kupası'ndaki tüm karşılaşmalarda forma giyerken Fenerbahçe ile oynanılan final maçında takımı mağlupken Umut Bulut'a attırdığı beraberlik golüyle bordo-mavilileri ateşleyen Selçuk, kupanın kazanılmasında büyük pay sahibi oldu. Sezon boyunca 28 maça çıkıp 2 gol kaydeden başarılı orta saha oyuncusu, sezonun sona ermesiyle millî takımın ABD'deki hazırlık kampı kadrosunda da yer aldı. 2010-11 sezonu başında yazılı basında sıkça Galatasaray'ın Selçuk'la ilgilendiği yönünde haberler çıktı. Ancak Selçuk ve Trabzonspor yönetimi bu haberleri yalanladı. Sezon başında Bursaspor ile oynadıkları Süper Kupa maçında da bir asist yapma başarısı gösterdi. Süper Kupa'yı da 3-0'lık skor ile Trabzonspor kazandı. Bu maçtan günler sonra UEFA Avrupa Ligi'nde Liverpool ile eşleşen Trabzonspor'da her iki karşılaşmada da boy gösteren Selçuk, takımının elenmesine engel olamadı. 2010-11 sezonunda ilk lig maçına MKE Ankaragücü maçında çıkan Selçuk, ilk golünü ise Süper Lig'in 4. haftasında 6-1 kazanılan Sivasspor karşılaşmasında attı. Bir hafta sonra ise eski takımı Manisaspor'a gol atan İnan, takımının kendi evinde 3-1 yenilmesini engelleyemedi. Sezon boyunca Gustavo Colman ile orta sahada görev yaptı. Selçuk, ligde tam 33 maça çıktı ve bu maçların tümünde 90 dakika forma giydi, attığı iki golün yanı sıra tam 13 asist yaparak ligde bu alanda zirvedeki isimler arasında yer aldı. Takımının pas dağıtımını gerçekleştiren ve oyunu yönlendiren bir numaralı isim olan Selçuk, son haftaya dek müthiş bir performans sergilese de Trabzonspor’un averajla şampiyonluğu kaybetmesine engel olamadı. 2011-12 sezonundan itibaren geçerli olmak kaydıyla Galatasaray ile 5 yıllık sözleşme imzaladı. Galatasaray'da Süper Lig'deki ilk golünü, aynı zamanda ilk resmî golünü Süper Lig'in 2011-12 sezonunun 2. haftasında oynanan Samsunspor karşısında penaltıdan kaydetmiştir. Galatasaray taraftarları tarafından da çok sevilen Selçuk ilk sezonunda ise kendi kariyer rekorunu kırmıştır ve Galatasaray'ın başarısında Felipe Melo ile birlikte büyük pay sahibi olmuştur. Duran topları da çok etkili kullanan Selçuk, duran toplardan hem asistler yapmış, hem de kendi adına goller atmıştır. Eski takımı Trabzonspor'a da frikik golü atmıştır. Galatasaray'ın teknik direktörü Fatih Terim, 2-0 geriye düşüp 4-2 kazanılan Samsunspor maçının ardından; ""Selçuk'un form durumuna ve attığı gollere çok seviniyorum, oyunun iki yönünde de çok etkili inşallah böyle devam eder"" demiştir. Ayrıca Selçuk İnan 10 Mart 2012'de oynanan Gençlerbirliği maçında bir frikik golü atmış ve takımının 2-0 galip gelmesinde büyük pay sahibi olmuştur. Ayrıca attığı 3 frikik golüyle Selçuk İnan kariyerinde en çok frikik golü attığı sezonu yakalamıştır. Selçuk İnan 8 Nisan 2012'de oynanan Manisaspor maçında eski takımı Manisaspor'a biri 30 metreden diğeri ise penaltıdan olmak üzere iki gol atmıştır. 34 haftalık maratonu 11 gol ve 12 asist ile tamamlayarak Double-Double yapmıştır. 22 Nisan 2012 tarihinde TT Arena'da oynanan Fenerbahçe derbisinde serbest vuruştan gol atan Selçuk, Süper Final 3. hafta maçında eski takımı Trabzonspor'a karşı 1 gol (frikik) ve 1 asist ile takımının 2 golünde direkt katkı sağladı. Ayrıca Selçuk İnan'ın bu "freekick" golü Galatasaray kulüp tarihinde Gheorghe Hagi'nin 2000-2001 sezonunda 5 gollük rekorunu egale etmiş oldu. Sezon sonunda şampiyonluğa ulaşan Galatasaray ile birlikte kariyerinin ilk Süper Lig şampiyonluğunu elde etti. Selçuk İnan, Fenerbahçe ile oynanan 2012 Türkiye Süper Kupası maçına ilk 11 başlamıştır. Bu maçta Umut Bulut'a iki asist yapmış ve 89. dakikada takımını öne geçiren golü penaltıdan kaydetmiştir. Umut Bulut ile beraber maçın adamı seçilmiştir. Selçuk İnan Süper Lig'de ilk maçına ise ilk haftada Kasımpaşa SK karşısında çıkmıştır. O sezon ligdeki ilk golünü ligdeki ilk asistini de yaptığı karşılaşma olan maçta, Süper Lig'in 2. haftasında penaltıdan Beşiktaş ağlarına göndermiştir. Selçuk bu golü atarak Beşiktaş karşısında Galatasaray formasıyla ilk golünü atmıştır ve takımıyla üç büyüklerin de ağlarını sarsan ender oyunculardan biri olmuştur. O sezon ayrıca Galatasaray formasıyla ilk UEFA Şampiyonlar Ligi tecrübesini yaşayan Selçuk, UEFA Şampiyonlar Ligi'ndeki ilk maçına Ekim 2012'de Manchester United FC karşısında çıkmıştır. 27 Ekim 2012'de ise Kayserispor maçında Cris'in ve Burak Yılmaz'ın golünün asistini yaparak bu maçla birlikte Süper Lig'de 3. asistine ulaşan Selçuk, ligdeki ikinci golünü ise bir sonraki haftada İstanbul Büyükşehir Belediyespor'a atmıştır. Bu maç 3-0 Galatasaray üstünlüğü ile sonuçlanmıştır. Selçuk İnan 2012-13 sezonundaki ilk frikik golünü ise Fenerbahçe derbisinde atmıştır ve 16 Aralık 2012'de oynanan bu maçta Galatasaray, Fenerbahçe'yi 2-1 mağlup etmiştir. UEFA Şampiyonlar Ligi'nde ise tüm grup aşamasında 90 dakika forma giyen Selçuk, 20 Kasım 2012'de Türk Telekom Arena'da oynanan, hayati önemi olan Manchester United FC maçında Burak Yılmaz'ın golünün asistini köşe vuruşundan yapmış ve takımının 1-0 galip gelmesinde en büyük pay sahiplerinden biri olmuştur. Galatasaray grubun son maçında ise Aydın Yılmaz ve Burak Yılmaz'ın golleriyle 2-1 SC Braga'yı mağlup ederek üst tura çıkmıştır. Selçuk ise grup aşamasında en çok isabetli pas yapan 5 oyuncu arasına girmiştir. Galatasaray bir sonraki turda Schalke 04 ile eşleşmiş ve bu turun ilk maçında Burak Yılmaz'ın attığı golün asistini yapmıştır. Bu maçın rövanşında ise 3-2 biten karşılaşmada Hamit Altıntop ve Umut Bulut'un gollerinin asistini yapmış ve Galatasaray bir üst tura çıkarak Real Madrid ile eşleşmiştir. 25 Şubat 2013'te oynanan Orduspor maçında uzun süre sonra gol atan Selçuk, ayrıca bu maçın henüz 15. dakikasında kendi kalesine şanssız bir şekilde gol atmıştır. UEFA Şampiyonlar Ligi'nde ise Real Madrid CF ile oynanan Çeyrek final ilk karşılaşmasında bekleneni veremeyen Selçuk, 90 dakika sahada kalmış ve takımı 3-0 mağlup olmuştur. Bu maçın rövanşında ise Galatasaray rakibini 3-2 yense de turu averajla geçen taraf İspanyol ekibi oldu. O sezon UEFA Şampiyonlar Ligi'nde oynanan 10 maçın tamamında forma giyen Selçuk İnan, bu maçlarda 900 dakika, 5 asist ve 2 sarı kart istatistiğiyle oynadı. 5 Mayıs 2013 günü oynanan Sivasspor müsabakasında 1'i frikik olmak üzere 2 gol atmış ve Galatasaray'ın bu maçı kazanmasında büyük pay sahibi olmuştur. Ayrıca bu maçın sonunda bitime 2 hafta kala en yakın takipçisi Fenerbahçe'nin 10 puan önüne geçen Galatasaray 19. Şampiyonluğunu ilan etmiş, böylelikle Selçuk Galatasaray'da ikinci sezonunda da şampiyonluk yaşamıştır. Selçuk İnan'ın attığı 2. gol ise Galatasaray adında o sezonun en güzel golü seçilmiştir. Sezon boyunca 31 Süper Lig maçına çıkan Selçuk, 6 gol atmış, 6 asist yapmış ve 8 sarı kart görmüştür. Ayrıca Selçuk toplam 2781 dakika sahada kalmıştır. Selçuk İnan, 2013-14 sezonuna takımıyla katıldığı Emirates Cup'ı kaldırarak başladı. Bu maçın ardından ilk resmî maçına Fenerbahçe karşısında Türkiye Süper Kupası maçında çıkan İnan, normal süresi 0-0 biten ve 99. dakikada Didier Drogba'ın galibiyeti getiren golü attığı karşılaşmada 90 dakika sahada kaldı. Selçuk, o sezon ilk Süper Lig maçına ise ligin ilk haftasında Gaziantepspor karşısında çıktı. Bir önceki sezon zaman zaman sol zaman zaman sağ kanatta forma giyen İnan, bu maçta Ön libero mevkiinde forma giyerek kendi mevkisine döndü. Süper Lig'in ilk 3 haftasında tüm maçlarda 90 dakika sahada kalan Selçuk, 4. haftada ise sakatlığı nedeniyle forma giyemedi. O sezon UEFA Şampiyonlar Ligi'nde ise ilk maçına Real Madrid karşısında Ekim 2013'te çıkan Selçuk, takımının 6-1 yenilmesine engel olamamıştır. Süper Lig'in 6. haftasında oynanan Çaykur Rizespor maçında ikinci sarı karttan kırmızı kart gören Selçuk, Galatasaray kariyerindeki ilk kırmızı kartını görmüştür. Bu maçın ardından teknik direktör Fatih Terim ile karşılıklı olarak yollar ayrılmış ve yerine İtalyan teknik adam Roberto Mancini getirilmiştir. Mancini'nin getirildiği ilk maç olan Juventus FC maçında son anlarda topuğuyla topu Umut Bulut'a bırakan Selçuk, takımının maçtan 2-2 berabere kalarak ayrılmasında büyük pay sahibi olmuştur. O sezon Mancini'nin Süper Lig'de ilk maçı olan ve partneri Felipe Melo'nun da cezalı olduğu Akhisar Belediyespor maçında forma giyemeyen Selçuk, bu maçta formasını Yekta Kurtuluş'a kaptırmıştır. Felipe Melo'nun formasını ise Ceyhun Gülselam almıştır. Ancak Galatasaray bu maçtan 2-1 yenik ayrılmış, Selçuk ise sonraki hafta partneri Felipe Melo ile sahalara dönmüştür. Süper Lig'in 9. haftasında oynanan Kayserispor maçında 2 asist yaparak o sezonki ilk asistlerini yapan oyuncu, ilk golünü ise Süper Lig'in 12. haftasında kafayla Sivasspor'a attı. Ayrıca bu kafa golü Selçuk İnan'ın kariyerindeki ilk kafa golü oldu. Bu maçta bir de asist yapan oyuncu takımının 2-1 galip gelmesinde en büyük pay sahibi oldu. 14. haftada ise penaltıdan topu Elazığspor ağlarına yollayan Selçuk, o sezon tüm UEFA Şampiyonlar Ligi maçlarında 90 dakika forma giyerek takımının sürekli oyuncularından oldu. Grubun son maçında Juventus ile oynanan maçta da 90 dakika sahada kalan İnan, maçın bir sonraki güne ertelenmesinin ardından Wesley Sneijder'in maçın 85. dakikasında gol attığı karşılaşmanın da tamamında forma giymiştir. Teknik direktörlüğe Roberto Mancini'nin getirilmesiyle zaman zaman Ceyhun Gülselam zaman zaman ise Yekta Kurtuluş ile çoğunlukla ise Felipe Melo ile ön liberoda oynayan Selçuk, sezonun ilk yarısını Süper Lig'de 15 maç 2 gol, 4 asist ve 3 sarı kart ile tamamladı. UEFA Şampiyonlar Ligi'nde de tüm maçlarda 90 dakika forma giyen Selçuk, Burak Yılmaz ve Didier Drogba'dan sonra takımın en çok forma giyen oyuncusu olmuştur. Selçuk o sezon oynanan iki Türkiye Kupası maçında da görev almamıştır ancak Galatasaray bu iki maçı da kazanmıştır. Devre arasında takımının Antalya kampına katılan İnan, Turkish Airlines Antalya Kupası'nda takımıyla ilk olarak AFC Ajax ve ikinci olarak da Celtic maçında forma giymiş ve penaltılara giden karşılaşmada takımının gollerinden birini atmıştır. Galatasaray 5-4'lük skorla rakibini elerken Selçuk İnan ise resmi olmasa da Roberto Mancini yönetimindeki ilk kupasını kazandı. Bu maçın ardından ilk resmi maçına Türkiye Kupası grup maçında Tokatspor karşısında çıkan oyuncu, bu maçın 69. dakikasında takımını penaltıdan 1-0 öne geçiren golü atmıştır. Ayrıca bu gol Galatasaray'ın 2014 yılında attığı ilk gol olmuştur. Maçın 87. dakikasında bir penaltı daha olmuş topun başına yine Selçuk geçmiş ancak top zemine takıldığı için topu dışarı yollamıştır. 90+2. dakikada Nordin Amrabat'a orta sahadan olağanüstü bir pas veren oyuncu, Nordin Amrabat'ın topu ağlara yollamasının ardından bir de asist yapmıştır. 19 Ocak 2014 tarihinde ise Türkiye Kupası'nda 2. maçına çıkan Selçuk, maçın 43. dakikasında takımını Antalyaspor karşısında 1-0 öne geçiren golü yine penaltıdan atmıştır. Ancak Galatasaray 90. dakikada Lamine Diarra'nın golüne engel olamamış ve maç 1-1 berabere bitmiştir. Ayrıca teknik direktör Roberto Mancini, Sabri Sarıoğlu'nda olan takım kaptanlığını 2013-14 sezonunun ikinci yarısı itibarıyla Selçuk İnan'a verdi. Ancak daha sonra çıkan spekülasyonlar sebebiyle kaptanlık tekrar Sabri'ye verildi. 2014 yılında Süper Lig'deki ilk golünü ise Bursaspor ağlarına 2 Şubat 2014 tarihinde attı. Takımı bu maçı 6-0 kazandı. 23 Şubat 2014 tarihinde oynanan Beşiktaş derbisine kaptan olarak sahaya çıkan Selçuk takımının 1-0 kazandığı maçta tek golü penaltıdan eski takım arkadaşı Tolga Zengin'in koruduğu kaleye attı. 2013-14 sezonunda Galatasaray, Eskişehirspor'u Türkiye Kupası'nda 1-0 yenerken Selçuk İnan da kariyerinde 2. Türkiye Kupası'na ulaşmıştır. 2013-14 sezonunda 45 maça çıkarken 9 gol atıp 10 asist yapmıştır. Ayrıca o sezonki tek frikik golünü ise eski takımı Trabzonspor'a atmıştır ve takımının lig ikincisi olmasında büyük pay sahibi olmuştur. 2014-15 sezonu başında Roberto Mancini ile yolları ayıran Galatasaray, Cesare Prandelli'yi göreve getirmiştir. Prandelli'nin gelmesinin ardından Selçuk İnan, 2019 yılına kadar yeni sözleşme imzalamıştır. Bir önceki sezon 2 milyon € garanti ücret alan Selçuk, 2014-15 sezonuyla birlikte sırasıyla; 2.75, 2.8, 2.85, 2.9 ve 2.95 milyon € garanti ücret alacaktır. Ayrıca maç başı ücret olarak 25.000 € alacağı açıklanmıştır. Cesare Prandelli'nin takımdan ayrılmasyıla yerine Hamza Hamzaoğlu geçmiştir. Bu teknik direktör değişikliğinin ardından performansı giderek artmıştır ve ilk asistini Konyaspor karşısında yapmıştır. Hamza Hamzaoğlu ile çalışırkenki ilk golünü 87. dakikada Eskişehirspor'a karşı atmıştır ve takımına galibiyeti getiren isim olmuştur. Prandelli döneminde sadece 2 asist yapan Selçuk, Hamza Hamzaoğlu döneminde 3 gol ve 4 asistlik bir performans gösterdi. Sezona 8 Ağustos 2015 tarihinde oynanan Süper Kupa mücadelesiyle başladı. Galatasaray, Bursaspor'a karşı 1-0 galip geldi ve sezon Galatasaray için kupa ile açıldı. Ligin ilk haftasında Galatasaray, Sivasspor ile 2-2 berabere kaldı. Selçuk bu maçta kendi adına sezonun ilk asistini yaptı. 2. haftada Osmanlıspor'a karşı gol atmasına rağmen bu gol Galatasaray'ın maçı kazanmasına yetmedi. 4. hafta Mersin İdmanyurdu karşısında kırmızı kart gördü, beşinci ve altıncı haftalarda cezalı duruma düştü. Yıl boyunca birçok maça kaptan olarak çıktı. Ligde 28 maça çıkıp 11 gol 4 asist ile oynadı. Galatasaray'da 2011-12 sezonu ile birlikte ligde en çok gol attığı sezonu yaşadı. Şampiyonlar Ligi'nin grup aşamasında oynanan 6 maçın 5'inde forma giydi. Bu maçlarda 2 tane de gol buldu. Ancak Galatasaray bir üst tura çıkacak yeterlilikte puan toplayamadı ve Avrupa macerasına UEFA Avrupa Ligi'nde devam etti. Avrupa Ligi'nde Lazio karşısında iki maçta da 90 dakika forma giydi. Ancak bu turun sonunda alınan sonuçlarla Galatasaray Avrupa'ya veda etti. Selçuk ise toplamda 43 resmi maça çıkıp 14 gol 5 asist ile oynadı. Galatasaray sezona Jan Olde Riekerink yönetiminde başladı. İlk hafta mücadelesinde Karabükspor'a karşı Riekerink Selçuk'u ilk 11'de oyuna sürdü ve Selçuk 90 dakika sahada kaldı. Galatasaray bu maçtan 1-0 galip ayrıldı. Selçuk ligdeki ilk golünü 6. haftada Antalyaspor'a karşı frikikten attı. 20. haftada oynanan Kayserispor mücadelesinde Galatasaray 2-1 mağlup oldu ve Riekerink ile yollar ayrıldı. Yerine Hırvat teknik adam Igor Tudor getirildi. Selçuk ise bu maçta sakatlığı nedeniyle forma şansı bulamadı. Riekerink dönemimde oynadığı 18 lig maçında 2 gol atıp 1 asist yapan Selçuk, Igor Tudor yönetiminde performansını arttırdı ve 14 lig maçında 4 gol atıp 2 asist kaydetti. Galatasaray sezonu 4. sırada tamamladı. Ayrıca Beşiktaş ile oynanan mücadelede Galatasaray ile yine bir Süper Kupa şampiyonluğu yaşadı. Galatasaray sezona Igor Tudor yönetiminde Avrupa Ligi ön eleme maçları ile başladı. Bu maçlarda Selçuk kaptan olarak sahada doksanar dakika yer aldı. Ancak Galatasaray turu geçemedi ve henüz sezon başında Avrupa mücadelesi sona erdi. Yeni sezonla birlikte birçok transfer yapıldı ve takım gençleştirildi. Bu gençleşme operasyonundan Selçuk İnan da payını aldı ve daha önceki sezonların aksine ligde Igor Tudor yönetimdeki ilk 16 haftada yalnızca 8 maçta rotasyon oyuncusu olarak forma giydi. Takım ile Igor Tudor'un yolları ayrıldı ve yerine Fatih Terim getirildi. Fatih Terim ile daha önce de birlikte çalışan, şampiyonluklar kazanan Selçuk bu değişim ile birlikte daha çok süre almaya başladı. Sezon sonunda Galatasaray ile 4. lig şampiyonluğuna ulaştı. Toplamda 23 lig maçına çıktı ve bu maçlarda gol atamadı, yalnızca 1 tane asist yaptı. Sezon 5 Ağustos 2018'de oyanan Süper Kupa mücadelesi ile başladı. Galatasaray, Akhisarspor ile karşı karşıya geldi. Selçuk bu maçta 43 dakika sahada kaldı. Ancak penaltılar sonucunda kupaya uzanan Akhisarspor oldu. Kariyerinin son sezonlarına gelen Selçuk İnan, sezon boyunca oyuna daha çok sonradan dahil oldu. Ligin ilk hafta maçında Ankaragücü'ne karşı yedekten oyuna girerek 23 dakika forma giydi. Yine ikinci hafta mücadelesinde Göztepe'ye karşı sonradan oyuna dahil olarak 18 dakika sahada kaldı. Daha sonraki 6 haftada forma şansı bulamadı. Ligdeki ilk 90 dakikalık mücadelesine 10. haftada Malatyaspor'a karşı çıktı. Ancak Galatasaray bu maçtan 2-0 mağlup ayrıldı. 2018-19 sezonunda ligdeki tek asistini 12. haftada Kayserispor'a karşı üretirken bu sezon ligde hiç gol bulamadı. Sezon sonunda Galatasaray 69 puanla şampiyon oldu ve Selçuk Galatasaray'daki 5. lig şampiyonluğunu yaşadı. Şampiyonlar Ligi'nde grup aşamasının ilk maçında Lokomotif Moskova'ya karşı penaltıdan bir gol buldu. Bu gol ayrıca Selçuk'un son Şampiyonlar Ligi golü oldu. Gruptaki 6 maçın 5'inde oyuna sonradan dahil olarak forma şansı buldu. Ancak Galatasaray gruptan çıkamadı ve Avrupa macerasına UEFA Avrupa Ligi'nde devam etti. Avrupa Ligi'ndeki Benfica maçlarında Selçuk forma şansı bulamadı. Galatasaray bu maçlar sonunda UEFA Avrupa Ligi'nden de elendi. Selçuk, Türkiye Kupası'nda lig ve Avrupa'ya kıyasla daha çok süre buldu. Galatasaray, Türkiye Kupası finalinde Akhisarspor'u 3-1 mağlup etti ve kupayı kazandı. Galatasaray ile sözleşmesi sona eren Selçuk İnan 8 Temmuz 2019'da 1 yıllık yeni sözleşme imzaladı. Ligin ilk haftasında Denizlispor'a karşı kaptan olarak 90 dakika forma giydi. Daha sonraki haftalarda genellikle oyuna sonradan dahil oldu. 8'i lig maçı olmak üzere 2019-20 sezonunda 13 maça çıktı. Bu maçlarda gol veya asist üretemedi. 18 Temmuz 2020 tarihinde sezon sonunda emekli olacağını açıkladı. Millî takıma ilk kez Şubat 2007'de Gürcistan ile oynanan maçta çağrılmasına rağmen sakatlığı nedeniyle forma giyemedi. Selçuk, millî takımının formasını ilk kez 13 Ekim 2007'de Moldova ile oynanılan hazırlık maçında giydi. 2012 Avrupa Kupası ön elemelerinde takımın vazgeçilmezlerinden olmuş ve çok fazla asist yaparak takımına katkıda bulunmuştur. Türkiye 19 yaş altı millî futbol takımı ile 2004 yılında düzenlenen UEFA 19 Yaş Altı Şampiyonası'na katıldı ve final oynadı. 2011'de Guus Hiddink tarafından millî takıma çağrılan Selçuk neredeyse tüm maçlarda ilk 11 başladı ve birçok asist yaptı. Selçuk Ay-Yıldızlı formayla ilk golünü Gürcistan'a 24 Mayıs 2012 tarihinde Penaltı'dan attı. Türkiye'nin Salzburg kampında sadece Gürcistan maçında oynayan Selçuk, Türkiye'nin Portekiz ile oynadığı maçın 80.dakikasında oyuna dahil olmuş ve 88. dakikasında Pepe'nin kendi kalesine attığı golün asistini yapmıştır ve Türkiye maçtan 3-1 galip ayrılmıştır. Selçuk ikinci golünü ise 11 Eylül 2012'de Estonya'ya atmıştır.Ayrıca Selçuk İnan'ın attığı 3.gol ise Andorra'ya karşıdır. Selçuk bu golü frikikten atmıştır. 13 Ekim 2015 tarihinde Türkiye'nin İzlanda'yı 1-0 yendiği maçta tek golü atarak Türkiye'nin Euro 2016'ya direkt katılmasına katkı yapmıştır. Kariyerinde 61 A millî takım maçına çıkıp bu maçlarda 8 gol atmıştır. Son millî takım maçında 9 Kasım 2017 tarihinde Romanya karşısında kaptan olarak sahada yer almıştır. 16 Haziran 2015'te Cemre Kardeş ile evlenmiştir. 19 Eylül 2019'da kızı Lisa Alvin dünyaya gelmiştir. İşitme İşitme veya duyma, canlıların etraflarında oluşan sesleri işitme organları vasıtasıyla algılamasıdır. Kulak kepçesiyle toplanan ses dalgaları kulak yolundan kulak zarına gelir ve kulak zarını titreştirir. Zarın titreşimleri kulak kemikcikleri tarafından kuvvetlendirilip oval pencereye iletilir. Oval penceredeki ses titreşimleri dalız içindeki sıvı ile salyangozdaki sıvıya geçer. Ses titreşimleri salyangozdaki sıvıdan işitme duyu hücrelerine oradan da sinirlere aktarılırlar. Sinirler tarafından alınan ses beyne iletilir ve işitme sağlanmış olur. Kusursuz bir insan kulağı 20-20.000 Hz arasındaki sesleri işitir. İnsan sesi yaklaşık olarak 500–3000 Hz arasındadır. Kulak Kepçesi → dış kulak yolu → Kulak Zarı → Çekiç, Örs, Üzengi → Oval Pencere → Dalız → Salyangoz → İşitme Sinirleri → Beyindeki İşitme Merkezi Östaki borusu ile ağızdan ve burundan giren mikroplar orta kulak iltihabı denen tehlikeli bir hastalığa yol açar. Kulakta çınlama, uğultu ve ağrı oluşturur. Kulak zarının delinmesine yol açabilir. İşitme kaybını önlemek için çok gürültülü yerlerde uzun süre bulunulmamalı, kulak içi herhangi bir nesne ile karıştırılmamalıdır. 80 dB üserindeki seslere uzun süre maruz kalmak işitme kaybına neden olabilir. 130 dB ve üzerindeki sesler kulaklarda fiziksel hasara neden olabilir. Asya diskografisi Türk pop müziği sanatçısı Asya'nın diskografisi. Asya'nın ilk albümü "Asya (1994)" Yaşar Plak etiketiyle 1994 yılında, altıncı albümü "Aşk İz Bırakır" ise DMC etiketiyle 2014 yılında yayınlanmıştır. Adrenolökodistrofi Adrenolökodistrofi, seyrek görülen (1/25,000), X genine bağlı, hücrenin peroksizom zarındaki "adrenolökodistrofi" proteininin eksikliğinden kaynaklanan bir hastalıktır. Bu protein, açil-koenzim-A türevlerinin peroksizom içerisine, β yükseltgenmesiyle kısaltılmak üzere, taşınmasıyla ilgilidir. Bu proteinin yokluğu, çok uzun yağ asidi zincirlerinin başta merkezi sinir sisteminde olmak üzere, türlü dokularda birikmesine neden olur. Bu durumun "gen-etkinliği"nin değişkenliğinden dolayı, bu hastalığı olan değişik kişilerin değişik dokularında bozukluklar görülür (adrenolökodistrofinin böbreküstü bezleri, beyin, testis, ve karaciğer'de olmak üzere 4 ana dışyapısı (fenotip) bulunmaktadır). MÃ– 47 MÃ– 49 Paul Lauterbur Paul Christian Lauterbur (d. 6 Mayıs 1929 - ö. 27 Mart 2007), manyetik rezonans görüntüleme alanındaki çalışmalarından dolayı 2003 yılında Nobel Fizyoloji veya Tıp Ödülünü Peter Mansfield ile birlikte kazananan Amerikalı bilim insanı. Peter Mansfield Sir Peter Mansfield (d. 9 Ekim 1933 - ö. 8 Şubat 2017), manyetik rezonans görüntüleme alanındaki çalışmalarından dolayı 2003 yılında Nobel Fizyoloji veya Tıp Ödülünü Paul Lauterbur ile birlikte kazananan İngiliz bilim insanı. Philipp Lenard Philipp Eduard Anton von Lenard (7 Haziran 1862 – 20 Mayıs 1947), 1905'te katot ışınları ve özellikleri araştırmasıyla Nobel Fizik Ödülü almış Alman fizikçidir. Kendisi milliyetçi ve Yahudi aleyhtarı; aktif bir Nazi ideoloji savunucusudur. 1920’lerde Adolf Hitler'i desteklemiş ve Nazi döneminde “Deutsche Physik” hareketinde önemli bir rol-model olmuştur. Philipp Lenard 7 haziran 1862 yılında Bratislava’da (Pressburg, Macaristan Krallığı) doğmuştur. Lenard ailesi kökleri 17. Yüzyıl Tyrol’e dayanmaktadır ve Lenard’ın ebeveynleri Alman konuşmacılardır. Babası Philipp von Lenardis (1812-1896), Preeburg’da şarap tüccarıydı. Annesi Antonie Baumann’dı (1831-1865). Genç Lenard yazdığı otobiyografisine göre 'A Pozsonyi királyi katholikus fögymnasium'de (şimdiki adıyla Gamča) eğitim gördü. Bu eğitimi kendisi üzerinde büyük bir etki bıraktı (özellikle öğretmeninin –Virgil Klatt- kişiliği ile). 1880 yılında Budapeşte ve Viyana’da fizik ve kimya üzerine eğitim gördü. 1882 yılında Lenard Budapeşte’den ayırılıp Pressburg’a geri döndü fakat 1883’te Budapeşte Üniversitesi’ne yaptığı asistanlık başvurusu reddedilince Heidelberg’e taşındı. Heidelberg’de ünlü Robert Bunsen’in altında çalıştı, bir dönemliğine Berlin’deki Hermann von Helmholtz sebebiyle Heidelberg’deki işi kesintiye uğradı ve 1886 yılında doktora unvanını kazandı. 1887 yılında tekrar Budapeşte’de Loránd Eötvös altında asistan olarak çalıştı. Aachen, Bonn, Breslau, Heidelberg’deki (1896-1898) ve Kiel’deki (1898-1907) mektupları sonrası 1907 yılında Philipp Lenard Enstitüsü’nün başı olarak Heidelberg Üniversitesi’ne döndü. 1905 yılında İsveç Kraliyet Bilimler Akademisi üyesi ve 1907 yılında Macaristan Bilimler Akademisi üyesi oldu. Ayrıca fosforlanma, ışıldama ve alev iletkenliği çalışmaları da erken eğitim dönemine dahildir. Fotoelektrik araştırmaları Bir fizikçi olarak Lenard’ın asıl katkısı 1888 yılında gerçekleştirdiği katot ışınları araştırmasıydı. Araştırmasından önce katot ışınları ilkel, kısmen boşaltılmış ve içlerinde metalik elektrotlar bulunan -ki buraya yüksek voltaj yerleştirilebilirdi- cam tüpler içerisinde üretilmişti. Katot ışınlarını çalışmalarında kullanması zordu; çünkü mühürlenmiş, ulaşılması güç cam tüpler içerisinde bulunuyordu. Bunun sebebi ışınların hava molekülleri varlığında olabilmesiydi. Lenard bu problemlerin üstesinden camın içine küçük metalik pencereler yerleştirerek geldi. Bu pencereler basınca dayanacak kadar küçük ve ışınların geçebileceği kadar inceydi. Işınlar için pencere yaparak ışınların laboratuvara, diğer bir deyişle tamamen boşaltılmış bölmelere geçişini sağladı. Fosforlu materyaller ile kaplı kâğıtlar sayesinde ışınların yoğunluğunu doğru bir şekilde ölçebiliyordu. Lenard ışınların emiliminin ışınların içinden geçecekleri materyallerin yoğunluğu ile orantılı olduğu gözlemledi ve ışınların bir çeşit elektromanyetik radyasyon olduğu fikrinin yanlış olduğunu ortaya çıktı. Ayrıca ışınların birkaç inç normal yoğunluktaki havadan geçebildiğini ve onun tarafından dağıtıldığını gösterdi. Buradan hareketle hava moleküllerinden daha küçük parçacıkların olması gerektiğini düşündü. J.J Thomson’ın çalışmalarından bazılarını -sonunda katot ışınlarının negatif yüklü parçacık akım olduğu sonucuna çıktı- onayladı. Parçacıkları “quanta of electricity”, kısaca “quanta” olarak ve daha sonra da Helmholtz olarak adlandırırdı. Aynı zamanda J.J Thompson onları “cisimcikler” olarak adlandırdı fakat isimleri günümüzdeki kullanımıyla elektron olarak değişti. Metallerin ışın emilimi üzerine onun deneyleriyle ve diğer eski deneylerle birlikte, elektronların atomu oluşturan temel parçalardan olduğu genel görüşü Lenard’ın atomun büyük bir bölümünün boşluk olduğu iddiasına olanak verdi. Crookes Tüpü buluşu sonucu olarak, ışınların ultraviyole ışıkla vakumlanmış metallere ışık tutulmasıyla üretilmesinin birçok bakımdan katot ışınlarına benzediğini göstermişti. Onun en önemli gözlemi ışınların enerjisinin gönderilen ışığın yoğunluğundan bağımsız olasıydı fakat ışınların enerjisi düşük dalga boylarında daha fazla idi. Bu son iki gözlem Albert Einstein’ın kuantum etkisiyle açıklandı. Bu teori katot ışın hedefi enerjisinin frekansa karşı Planck sabitine eşit bir eğimle düz bir çizgi şeklinde olacağını öngörür. Ancak bu birkaç yıl sonra gösterilecektir. Foto-elektrik kuantum teorisi Einstein Nobel Fizik Ödülünü aldığında bahsettiği işti. Genel, Einstein dalkavukluk yapma şüphesi, örnek olarak Lenard görecelik ve genel Einstein teorilerinin belirgin kuşkucusu oldu fakat kendisi öyle değildi; ancak Einstein’ın fotoelektrik etkisi açıklamasına karşı çıkmıştır. Meteorolojik Katkıları Lenard 1982’deki “Lenard etkisi” üzerine çalışmalar yapan ilk kişiydi. Bu çalışma su damlalarının aerodinamik düşüşüne eşlik eden elektrik yüklerinin ayrılışıydı. Ayrıca sprey elektriklenmesi veya şelale etkisi olarak da bilinir. Yağmur damlalarının şekil ve ebat dağıtımı üzerine yapılan çalışmalara rehberlik etti ve çeşitli ebatlardaki yağmur damlacıklarının birkaç saniye sabit durabileceği yeni rüzgâr tüneli inşa etti.