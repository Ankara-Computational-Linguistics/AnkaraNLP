sezonunda Dokuzuncu Doktor'un son kalan zaman lordu olduğu ve gezegenin yok edildiği ortaya çıktı. "The Empty Child" (2005) bölümünde Dr. Constantine, "Savaş başlamadan önce bir babam ve büyükbabam vardı. Şimdi hiçbiri yok" dedi. Doktor, buna "Evet, o duyguyu biliyorum." cevabını verdi. "Smith and Jones" (2007) bölümünde kardeşinin olup olmadığı sorulduğunda Doktor, "Hayır, artık yok." dedi. "Fear Her" (2006) ve "The Doctor's Daughter" (2008) bölümlerinde ise Doktor'un eskiden baba olduğu söylendi. "The Wedding of River Song" (2011) bölümünde Doktor'un gerçek adının asla ortaya çıkmaması gereken bir sır olduğu söylendi. "The Name of the Doctor" (2013) bölümünde River Song, Büyük Zeka'nın Doktor'un mezarına girmesine izin vermek için onun adını içinden söylediğinde bu daha da araştırıldı ve "The Time of the Doctor" (2013) bölümünde Doktor'un gerçek adının konuşulması durumu, zaman lordlarının evrene güvenli bir şekilde dönmesini sağlayan bir sinyal hâline geleceği anlaşıldığından birçok türün karşı çıktığı bir olay oldu. Yol arkadaşı figürü - genelde insan - 1963 yılında "Doctor Who" dizisi başladığından beri değişmez bir özellik oldu. Başından beri yol arkadaşının rollerinden biri Doktor'a "ahlakî görevini" hatırlatmaktı. Doktor'un ekranda görünen ilk yol arkadaşları, torunu Susan Foreman (Carole Ann Ford) ve Susan'ın öğretmenleri Barbara Wright (Jacqueline Hill) ile Ian Chesterton'dı (William Russell). Bu karakterlerin izleyicileri temsil etmesi amaçlanmıştı ve bu yolla izleyiciler, gizemli bir baba figürü olan Doktor hakkında bilgiler keşfedecekti. Klasik seride Doktor, sadece "The Deadly Assassin" hikâyesinde yalnız yolculuk yaptı. Yol arkadaşları önemli ölçüde, seyircinin kimliğini belirleyebileceği bir figür olmuş, Doktor'dan açıklamalar isteyerek ve Doktor'un önüne çıkan problemleri çözebilmesi için büyük katkı yaparak hikâyelerin ilerlemesini sağlamıştır. Doktor, düzenli olarak yeni yol arkadaşları kazanırken eskilerini kaybetmiştir. Bazıları evine dönmüş, bazıları farklı sebeplerle (aşkını bulmak gibi) ayrılmıştır. Bazıları dizinin gidişatına göre ölmüştür. Bu karakterler genelde insan veya insansı uzaylılar olmuştur. 2005 yılında modern seri başladığından beri Doktor, birincil olarak çoğunlukla daha geniş bir anlatı rolü üstlenen kadın yol arkadaşlarıyla yolculuk yapmıştır. Steven Moffat, yol arkadaşını dizinin ana karakteri olarak tanımlarken hikâyenin her yol arkadaşıyla yeniden başladığını ve Doktor'dan daha çok değişime uğradını söylemiştir. Dokuzuncu ve Onuncu Doktor'un birincil yol arkadaşları Rose Tyler (Billie Piper), Martha Jones (Freema Agyeman), ve Donna Noble (Catherine Tate) olurken daha düzensiz olarak gözüken ikincil yol arkadaşları Mickey Smith (Noel Clarke) ve Jack Harkness (John Barrowman) olmuştur. On Birinci Doktor, ilk kez evli bir çiftle, Amy Pond (Karen Gillan) ve Rory Williams (Arthur Darvill) ile yolculuk yapmıştır. River Song (Alex Kingston) ve Clara Oswald (Jenna Coleman) ile yaptığı yolculuklar da devam eden hikâye arkını sağlamıştır. Onuncu sezonda On İkinci Doktor, yeni yol arkadaşı Bill (Pearl Mackie) ile yolculuğa devam edecektir. Bazı yol arkadaşları ana dizide olduğu kadar yan dizilerde de ortaya çıkmaya başlamıştır. Sarah Jane Smith, 2006 yılında dizide bir bölümde oynadıktan sonra "The Sarah Jane Adventures" (2007-11) yan dizisinin ana karakteri olmuştur. Dizide eski yol arkadaşları Jo Grant, K-9 ve Tuğgeneral Lethbridge-Stewart (Nicholas Courtney) da görünmüştür. Ayrıca, Jack Harkness "Torchwood" (2006-11) yan dizisine zemin hazırlarken Martha Jones da bu dizide yer almıştır. Sydney Newman, diziyi kabul ettiğinde özellikle bilimkurgu yapımlarında "patlak gözlü canavar" istemediğini söyledi. Ancak, canavarlar seyircinin daha çok ilgisini çekti ve neredeyse başından beri "Doctor Who" dizisinin başlıca ögeleri oldu. 2005 yılında yeniden başlatılan dizide yürütücü yapımcı Russell T Davies, klasik serinin simgeleşmiş ögelerini yeniden kullanmaya niyetli olduğunu belirtti. Birinci sezonda Nestene Bilinci ile Autonlar ve Dalekler, ikinci sezonda Siberler, üçüncü sezonda Macra ve Usta, dördüncü sezonda Sontaranlar ve Davros, 2009-10 özel bölümlerinde Rassilon'un da aralarında olduğu Zaman Lordları geri döndü. Davies'in görevini devralan Steven Moffat bunu devam ettirdi; beşinci sezonda Silurianlar, altıncı sezonda Cybermat'ler, yedinci sezonda Büyük Zeka ve Buz Savaşçıları ve 50. yıla özel bölümde Zygonlar dönüş yaptı. Ayrıca modern seride yeni uzaylı olarak Slitheen (Raxacoricofallapatoris'lu), Ood, Judoon, Ağlayan Melekler ve Sessizlik tasarlandı. Nadir görülen Buz Savaşçıları, Ogronlar, Rani ve Siyah Gardiyan dışında özellikle üç düşman ikon hâline geldi: Dalekler, Siberler ve Usta. Dalek ırkı, ilk kez 1963 yılında dizinin ikinci hikâyesinde göründü, dolayısıyla "Doctor Who"nun en eski düşmanları oldu. Dalekler, Skaro gezegeninden Kaledlerin bilim adamı Davros tarafından mutantlaştırılmasıyla oluştu ve hareket kabiliyetlerinin olması için mekanik zırh kabuklarına yerleştirildi. Gerçekte büyük beyinleriyle ahtapot benzeri olan bu canlılar, tek bir göz sapına sahip, lavabo pompası görünümünde bir el ve yönlendirilmiş el silahı olarak başka bir ele sahip zırhların içindedir. Daleklerin en zayıf noktası gözleridir. Silahlarla gözüne vurulduğunda Dalekler kör olup aklını kaçırmaktadır. Anlık olarak tanınabilen metalik sesleriyle "exterminate" ("yok et") diyen bu canavarların tek amacı Dalek olmayan tüm varlıkları öldürmektir. 50. yıla özel bölümde de görüldüğü gibi Zaman Savaşı'nda Zaman Lordlarına da saldırmışlardır. Doctor Who'da sıklıkla ortaya çıkan Dalekler, en son 2015 yılında yayınlanan "The Witch's Familiar" ve "Hell Bent" bölümlerinde görünmüştür. Yinelenen bir figür olarak da bazen görünen ilk kez "Genesis of the Daleks" hikâyesinde görünürken, birçok oyuncu bu rolü oynamıştır. Dalekler, senarist Terry Nation (Onları Nazilerin alegorisi olarak görmüştür) ve BBC tasarımcısı Raymond Cusick tarafından oluşturulmuştur. Dalekler ilk kez "The Daleks" (1963-64) hikâyesinde görünmüş, bu hikâyeyle Dalekler ve "Doctor Who" çok ünlenmiştir. 1999 yılında Britanya popüler kültürünü gösteren posta pullarında Lord Snowdon tarafından fotoğraflanan bir Dalek de vardır. 2012 yılında yayınlanan "Asylum of the Daleks" bölümünde dizinin tarihindeki farklı görünümlerdeki birçok Dalek gösterilmiştir. Siberler ilk kez, Dünya'nın ikiz gezegeni olan Mondas gezegeninden tamamen insan kökenli olarak tanıtıldı. Bu insanlar vücutlarına gittikçe artan yapay parçalar yerleştirmeye başladılar. Bu ırkın yaptığı mantıksız hesaplamalar cyborglara dönüşmelerine yol açtı ve duygusu olmayan bir robot hâline geldiler. Mondas'ın çöküşüyle birlikte Telos'u yeni gezegen olarak edindiler. Siberler, dizide sıklıkla dönüş yapan yaratıklardan oldu. 2006 yılında yayınlanan ikinci sezonda Siberler tamamıyla yenilendi. Paralel evrende Cybus şirketinin sahibi ve deli bir mucit olan John Lumic, Siber zırhlarını yaptı. İnsanları, bu güçlü metal gövdelere beyinlerini nakletmek için korumaya çalışıyordu. Onlara bir cep telefonu ağı kullanarak emir veriyor ve onların duygularını kulaklarındaki elektronik bir çiple önlüyordu. Evreni yönetmek isteyen Usta, Doktor'un baş düşmanı ve hain bir Zaman Lordudur. Doktor, Sherlock Holmes; Usta, Profesör Moriarty olarak düşünülmüştür. Karakter, ilk kez 1971 yılında görünmüştür. Doktor'da da olduğu gibi, Usta rejenerasyon geçirebildiğinden onu da birçok oyuncu oynamıştır. Bu rolü oynayan ilk oyuncu 1973 yılında ölümüne kadar Roger Delgado olmuştur. Kısa süre Peter Pratt ve Geoffrey Beevers'ın da oynadığı bu rolü klasik serinin sonuna kadar Anthony Ainley oynamıştır. 1996 yılında yayınlanan televizyon filminde Usta rolünü Amerikalı oyuncu Eric Roberts oynamıştır. 2005 yılında başlayan modern serinin ilk Usta'sı "Utopia" bölümünde görünmüş ve Usta'yı Derek Jacobi oynamıştır. Rejenerasyonu sonrası rolü devralan John Simm, birkaç kez Onuncu Doktor'un bölümlerinde görünmüştür. 2014 yılında yayınlanan "Dark Water" bölümünde "Hanım" (İngilizcesi "Missy", Usta'nın İngilizcesi Master'ın dişi versiyonu olarak Mistress'ın kısaltması) olarak "Zaman Leydisi" görünümünde ortaya çıkmıştır. Usta'nın bu yüzünü Michelle Gomez oynamıştır. John Simm, onuncu sezonda usta rolüyle geri dönmüştür. "Doctor Who" tema müziği, televizyonda görülen ilk elektronik müzik imzalı melodilerden biriydi ve beş yıl sonra en kolay tanınan müziklerden biri olmuştu. Tema müziği, hem unutulmaz hem de korkutucu olarak adlandırılıyordu. 1970'lerde "Radio Times"ta bir çocuk annesi, oğlunun bu tema müziğinden korktuğunu söylediği açıklandı. "Radio Times" özür dilese de tema müziği kaldı. Ron Grainer tarafından bestelenen ve Dick Mills'in yardımıyla Delia Derbyshire tarafından BBC Radiophonic Workshop'ta oluşturulan ilk tema, 1964 yılında Decca F 11837'de single olarak çıkarıldı. Çeşitli parçalar; tek tek vurulan piyano telleri, bireysel test osilatörleri ve filtreleriyle kasetler oluşturulup somut müzik teknikleri kullanılarak yapıldı. Derbyshire'ün eseri küçük düzenlemelerle 17. sezonun (1979-80) sonuna kadar tema olarak kullanıldı. Her bir nota tek tek koparılmış dize, beyaz gürültü ve sesi test edilen osilatörlerin basit harmonik dalga formlarını içeren, ekipman ve odaları kalibre etmeye yönelik, müzik olmayacak şekilde tasarlanan tema, analog teyp kayıtlarını kesmek, birleştirmek, hızlandırmak ve yavaşlatmak suretiyle oluşturulmuştu. Müziğin miks yapılması için icat edilen yeni tekniklerle tema düzenlendi. Peter Howell'ın kaydettiği farklı bir aranjman, 18. sezonda (1980) kullanılırken; "The Trial of a Time Lord" adlı uzun bir hikâyeye sahip olan 23. sezonda (1986) Dominic Glynn'ın aranjmanı kullanıldı. Keff McCulloch'un Yedinci Doktor döneminde sunduğu yeni aranjman, 24. sezondan (1987) itibaren klasik serinin sonuna kadar kullanıldı. Amerikalı besteci John Debney, Ron Grainer'ın ilk temasından yeni bir aranjman yaptı ve 1996 yılındaki "Doctor Who" filminde bu aranjman kullanıldı. 2005 yılında tekrar başlayan dizinin tema müziği için Murray Gold, 1963 yılındaki temanın ses örneklerini de ekleyerek yeni bir aranjman oluşturdu. 2005 Noel bölümü "The Christmas Invasion"dan itibaren Gold'un kapanış müziğine yaptığı düzenlemeler 2007 sezonuna kadar kullanıldı. 2007 Noel özel bölümü "Voyage of the Damned"da Gold'un temaya bir kez daha yaptığı yeni bir aranjman kullanıldı. Steven Moffat'ın baş yazar olduğu sezonda da Gold bestecilik yapmaya devam etti. 2010 sezonunda temanın izleyicilerden düşmanca tepkiler alan yeni bir sürümünden sorumluydu. 2011 yılında, klasik müzik zevklerinin araştırıldığı Classic FM's Hall of Fame radyo istasyonunda tema 228. sıraya yükseldi. Gold'un 2010 aranjmanının gözden geçirilmiş versiyonu 2012 Noel özel bölümü olan "The Snowmen"da kullanıldı ve aranjmanın daha da düzenlenmiş hâli 50. yıla özel olan "The Day of the Doctor" bölümünde sunuldu. Yıllar sonra "Doctor Who teması"nın pop müzik versiyonu çıktı. 1970'lerin başında Üçüncü Doktor'u oynayan Jon Pertwee, Doctor Who temasının "Who Is the Doctor" adıyla şarkı sözlerini kaydetti. 1978 yılında Mankind grubu tarafından BK, Danimarka ve Avustralya'da temanın disko versiyonu çıkarıldı ve bu parça BK müzik listelerinde 24. sıraya kadar yükseldi. 1988 yılında Mu Mu'nun (daha sonraki adı The KLF) The Justified Ancients grubu tarafından The Timelords adı altında "Doctorin' the Tardis" single'ı çıkarıldı. Bu single, BK'de 1. sıraya yükselirken Avustralya'da 2. sıraya ulaştı. Bu versiyona Gary Glitter'ın ("Doctorin' the Tardis"in CD-single remix versiyonlarının bazıları için vokaller kaydetti) "Rock and Roll Part 2" parçası dahil olmak üzere birçok şarkı eklendi. Temayı ayrıca Orbital, Pink Floyd, Avustralyalı Fourplay, Yeni Zelanda punk grubu Blam Blam Blam, The Pogues, Thin Lizzy, Dub Syndicate ve komedyen olan Bill Bailey ile Mitch Benn yeniden yorumladı. İki komedyen hem temayı hem de takıntılı hayranları "The Chaser's War on Everything" programı üzerinden taşladı. Tema melodisi ayrıca pek çok derleme CD'lere ve cep telefonu zil seslerine eklendi. Hayranlar temanın kendi remixlerini üreterek dağıttı. Ocak 2011'de Mankind, "Gallifrey And Beyond" albümünde temaya özel kendi yaptıkları remixi dijital indirme yoluyla dağıttı. İlk yıllarda bazı bölümlerde, zaman zaman ve The Beatles ile The Beach Boys popüler müzik akımlarının orijinal kayıtlarından alınan alıntılar gibi stok müzikler kullanılmış olsa da "Doctor Who" için yapılan yenilikçi müziklerin çoğundan serbest besteciler görevlendirildi. 2005 yılında dizi yeniden başladığından beri, ara sıra 1970'lerden 2000'li yıllara kadarki pop müzik alıntıları kullanılıyordu. "Doctor Who" dizisinin ilk macerası olan "An Unearthly Child"'ın müziği Norman Kay tarafından yazıldı. William Hartnell hikâyelerinin birçoğunun ("The Daleks", "Marco Polo", "The Daleks' Master Plan", "The Gunfighters" ve "The Mutants") bestesi, elektronik müziğin öncüsü Tristram Cary tarafından notaya geçirildi. Bu dönemde görev yapan diğer besteciler Richard Rodney Bennett, Carey Blyton ve Geoffrey Burgon idi. İlk 15 yıl, müziğe katkısı bulunan Dudley Simpson'dı. Simpson, ayrıca "Blake's 7" için yaptığı müzik ile "The Tomorrow People"'ın 1970'lerdeki orijinal notalarıyla tanınıyordu. Simpson'ın ilk "Doctor Who" müziği "Planet of Giants" (1964) hikâyesinde yer alırken, Jon Pertwee/Tom Baker dönemlerini içeren 1960'lar ve 1970'lerin birçok macerasının müziğini yazdı. Son müziği "The Horns of Nimon" (1979) hikâyesinde çalmıştı. Besteci, ayrıca "The Talons of Weng-Chiang" hikâyesinde cameo (müzik salonu şefi rolüyle) olarak göründü. 1980'de "The Leisure Hive" hikâyesi itibarıyla dizinin müziklerini yapma görevi Radiophonic Workshop'a verildi. Bu dönemde Paddy Kingsland ve Peter Howell birçok beste yaparken, bestecilik görevini Roger Limb, Malcolm Clarke ve Jonathan Gibbs de üstlendi. The Radiophonic Workshop, 1986 yılındaki "The Trial of a Time Lord" sezonundan sonra görevi bıraktı ve klasik serinin sonuna kadar ana besteci görevini Keff McCulloch üstlendi. Dominic Glynn ve Mark Ayres de besteciler arasında yer aldı. 2005 yılında yeniden başlayan modern seninin besteciliğini Murray Gold ve Ben Foster üstlenirken, ek müzikler 2005 Noel özel bölümü "The Christmas Invasion"dan bu yana BBC National Orchestra of Wales tarafından yapıldı. 19 Kasım 2006 tarihinde Children in Need programı için para toplamaya yönelik orkestranın ilk iki sezonunda yaptıkları müziklerden oluşan bir konser yapıldı. Etkinliğin sunuculuğunu yapan David Tennant, konserin farklı bölümlerini tanıttı. Murray Gold ve Russell T Davies, yapılan aralarda sorulan soruları cevapladı. Hikâyelerindeki mzüikler çalınırken, Dalekler ve Siberler göründü. Konser, 2006 Noel gününde BBCi'dan yayınlandı. 27 Temmuz 2008 tarihinde Royal Albert Hall'da yıllık gerçekleştirilen BBC Proms'ta Doctor Who Prom yapıldı. BBC Philharmonic ve London Philharmonic Choir, uzay ve zaman temasına dayalı klasik seçimlerle beraber Murray Gold'un Ben Foster tarafından yürütülen sezonlardaki bestelerini çaldı. Dizideki sayısız yaratığın katıldığı balonun sunuculuğunu Freema Agyeman ve çeşitli konuk yıldızlar üstlendi. Ayrıca baloya özel olarak Russell T Davies'in yazıp, David Tennant'ın baş rolünü üstlendiği "Music of the Spheres" bölümü çekildi. 2005 yılından bari altı soundtrack albümü çıkarıldı. İlk albümde ilk iki sezon, ikinci ve üçüncü albümde sırasıyla üçüncü ve dördüncü sezonun müzikleri yer aldı. 4 Ekim 2010 tarihinde çıkan dördüncü albüm iki diskten oluşurken, albüme 2008-2010 özel bölümlerindeki ("The Next Doctor" bölümünden "End of Time Part 2" bölümüne kadar) müzikler eklendi. Beşinci sezona özel yapılan soundtrack albümü 8 Kasım 2010 tarihinde çıkarıldı. Silva Screen Records, Şubat 2011'de 2010 Noel özel bölümü "A Christmas Carol"a, Aralık 2011'de altıncı sezona özel albüm çıkardı. 2013 yılında, 50. yıl dönümüne özel bir set çıkarıldı ve Doctor Who'nun 50 yıllık tarihinden ses efektleri de sete eklendi. New York'ta yer alan Spacelab9 tarafından 2016 yılında Doctor Who: The 50th Anniversary Collection Four LP Box Set adlı bir set çıkarıldı. Şirketin "Metalik Gümüş" vinil üzerine yazdığı “Cyberman Edition” yapımı 1.000 kopya sattı. 1965 yılında çıkan "Dr. Who and the Daleks" ve 1966 yılında çıkan "" adlı iki adet olmak üzere "Doctor Who" filmi vardır. İki film de daha büyük bütçe ve konseptteki değişikliklerle dizideki iki hikâyenin tekrar uyarlama ("The Daleks" ve "The Dalek Invasion of Earth" hikâyeleri) versiyonudur. Bu filmlerde Peter Cushing, "Dr. Who" adında bir bilim insanını oynamıştır. Dr. Who, kendi icat etmiş olduğu zaman makinesinde torunu, yeğeni ve diğer yol arkadaşlarıyla yolculuğa çıkmaktadır. Cushing versiyonu, daha sonra hem çizgi romanda hem de kısa öykülerde devam etmiş ve dizide olanlarla bağdaştırılmaya çalışılmıştır. Buna ek olarak, klasik seri iptal edildikten sonra Cushing Doktoru için dizideki ilk hikâyesine dayanan "The Chase" filminin yanı sıra televizyon filmleri yapmak için büyük yapım şirketleri tarafından teklifler aldı. Paul McGann, diziyle ilişkili tek televizyon filminde Doktor'un sekizinci yüzünü oynadı. Filmden sonra McGann, rolüne radyo oyunlarında devam etti. 2005 yılında yeniden başlayan modern seride flashback görüntülerinde ve bir kısa bölümde Sekizinci Doktor'u MecGann'ın oynadığı doğrulandı. 2011 yılında David Yates, BBC ile bir "Doctor Who" filminin yapımına başlamış olduklarını ve projenin tammalanmasının üç veya daha fazla yıl süreceğini açıkladı. Filmin "Doctor Who"ya farklı bir yaklaşım getireceğini belirtti, ancak "Doctor Who"nun baş yazarı Steven Moffat, böyle bir filmin yapılmayacağını ve herhangi bir filmin ancak BBC takımı tarafından mevcut Doktor ile yapılabileceğini söyledi. "Doctor Who"nun modern serisinden itibaren BBC, "Doctor Who Confidential" adıyla her bölümden sonra belgesel tarzı yayınlar yapmaya başladı. Şimdiye kadar yapılan üç serisinin sonuncusu, onuncu sezon itibarıyla yapılan "" oldu. Her programda sahne arkası sahneler, "Doctor Who" yapımıyla ilgili klipler ve ekiple röportajlar yer aldı. Yahudi Aramicesi Yahudi Aramicesi (veya Yahudi Aramcası) üzerinde İbranice etkisi bulunan Aramice dillerinin genel adıdır. Aramice, İbranice gibi Kuzeybatı Sami dil ailesine mensup bir dildir ve bu iki dilin birçok ortak özelliği vardır. M.Ö. 7. yüzyıldan başlayarak Aramice Orta Doğu'nun Lingua franca'sı oldu. Ticaret ve diplomaside kullanılan bu dili İbraniler henüz kullanmaya başlamamışlardı. Eski Ahit'te anlatıldığına göre Yehuda kralı Hezekiah Asur elçisine Aramice konusmasını ister çunku halkın ne konuştuklarını anlamasını istemez. Belgesel kanıtlar İbranice'den Aramice'ye geçiş sürecindeki kademeleri şöyle açıklar: Bu uzun süren geçiş döneminde geçişin süresini belirleyen etkenlerden bazıları ise toplumun sosyal, politik ve dini durumuydu. M.Ö. 331'de Büyük İskender'in fetihleriyle bölgedeki Mezopotamya egemenliği sona erdi ve dominant dil Yunanca oldu. Bölgedeki bazı gruplar ise Aramice dilinden vazgeçmemek için direndi. Bu gruplar arasında zamanında "Yehuda toprakları" denen Filistin'deki ve Babil'deki Yahudiler de vardı. Dini metinler halk tarafından anlaşılmasını kolaylaştırmak için İbranice'den Aramice'ye çevrildi. Ölü Deniz parşömenleri, Mişna ve Tosefta'nın büyük bir kısmı Aramice yazılmıştır. M.S. 1. ve 2. yüzyılda Yahudi Aramicesi standart Aramice'den kopmaya ve kendi şeklini oluşturmaya başladı. Babil Talmud'u Yahudi Aramicesiyle yazılan dini metinlerden bir tanesidir. Diasporadaki Yahudiler bulundukları bölgedeki insanların kültürlerine adapte olup onların dillerini kullanmya başlayınca, aynı İbranice'de olduğu gibi, Yahudi Aramicesi sadece dini calışmalar için kullanılır oldu. 13. yüzyılda Yahudi Aramicesi halkın dili olmasından çıktıktan sonra bile Zohar Ispanya'da yine bu dille basıldı. Sadece Aramice konuşan toplumların arasında kalan Yahudiler dillerini koruyabildiler. Bu kişiler Urmiye Gölü ile Musul arasındaki bölgelere yayılmışlardır. Senendec'de de bu dili konuşan Yahudiler bulunur. Bu adı geçen bölgelerde Aramice konuşan Hristiyan gruplar da vardır. Örneğin, Zaho'daki Aramice konuşan Yahudi ve Hristiyanlar birbirlerini anlayabilirlerken, bu durum Senendec'deki Aramice konuşan Yahudi ve Hristiyanlar için geçerli değildir. Bu dili konuşanların büyük bir kısmı bugün İsrail'de yaşamakta ve dillerini kaybetme riskiyle karşı karşıyadırlar. "Bijili" lehçesiyle konuşan son kişi 1998'de Kuzey Irak'ta vefat etti; buna en yakın lehçe olan "Barzani" lehçesini konuşan 20 kişi kalmıştır ve bunların hiçbirinin anadili değildir. Diğer Yahudi Aramicesi lehçelerini konuşan insanların nüfusunun 26.000 kişi olduğu tahmin edilir. Amanda Crew Amanda Crew (d. 5 Haziran 1986), Kanadalı televizyon ve film oyuncusu. Yaptığı dizilerden "15/Love" ve "Whistler", yer almış olduğu filmlerden de "Son Durak 3", "Sex Drive", "The Haunting in Connecticut" ve "Charlie St. Cloud" ile bilinir. Crew Langley, British Columbia'da doğmuştur. Annesi bir hukuk sekreteri ve babası ise telekom işçisidir. Crew Langley, BC'deki Brookswood Ortaokulundan mezun olmuştur. Oyunculuk kariyerine ilkokul 4. sınıfta "Dragon Tales" adlı müzikalin kastında başlamıştır. Üç ajentayla görüşmüştür ve o zamandan beri oyunculuk yapmaktadır. Bir Coca-Cola reklamı yapmış ve xtajda "Stalling", "Cordstons Courts" ve "Langley, the Musical" gibi oyunlarda rol almıştır. Crew Amerikan Dramatik Sanatlar Akademisinden mezun olmuştur. 18 yaşında, YTV’de yayınlanan gençlik dizisi 15/Love’da Tanis McTaggart karakterini canlandırarak çıkış yakaladı. 2005’te bu diziden ayrılıp, Smallville ve Life As We Know It dizilerinde konuk oyuncu olarak rol aldı. 2006’dan 2008’e kadar, CTV kanalında yayınlanan Whistler dizisinde Carrie Miller karakterine can verdi. Bu rolü ile Vancouver-based Leo Awards’da, Drama serilerindeki en iyi bayan başrol oyuncu ödülünü aldı. Plastik Çiçekler ve Böcek Plastik Çiçekler ve Böcek, Redd grubunun askere gitmeden önce 25 Temmuz 2007 tarihinde kaydettiği akustik stüdyo albümdür. 50/50, Kirli Suyunda Parıltılar albümlerinde yer alan bazı şarkılar bu albümde akustik olarak çalınmıştır. Albüm kaydı Modern Müzik Akademisi MMA Stüdyolarında sadece bir gün içinde kaydedilmiştir, albümde toplam on bir parça olup, albüme "Senden Sonra" isimli daha önce hiçbir albümde yer almamış bir şarkı da eklenmiştir. Albümde yer alan tüm sözler Doğan Duru'ya müzikler ise Doğan Duru ve Berke Hatipoğlu'na aittir. Albüm mix, mastering'i, "Erim Arkman" tarafından, albüm kapak tasarım çalışması da Berke Hatipoğlu tarafından yapılmıştır. Ayrıca tüm şarkılarda, Rapanui Rapanui ya da Rapa Nui ("Büyük Rapa") Büyük Okyanus'ta bulunan Şili'ye bağlı Paskalya Adası'nda yerleşik Polinezyalı yerlilerdir. Paskalya Adası, Rapa Nui olarak da adlandırılır. Günümüzde, Rapanui halkı adanın nüfusunun %60'ını oluşturur. Rapa Nui dilini konuşurlar. 2002 yılı nüfus sayımında, hemen hemen tamamı batı kıyısında bulunan Hanga Roa köyünde yaşayan 3.304 kişi adada yaşamaktaydı. Ada yerlileri, geleneksel olarak kendilerini "Uzun kulaklar" ve "Kısa kulaklar" adını verdikleri iki ayrı etnik gruba ayırır. D 060 Yusufeli (Artvin) yakınlarından başlar. Kars'ın kuzeyinden geçerek, Tikriz Sınır Kapısı (Ermenistan) sona erer. 6 kısım ve 218 km'dir. 060-01 14Â km 060-02 49Â km 060-03 46Â km 060-04 30Â km 060-05 39Â km 060-06 43Â km Makemake (mitoloji) Makemake (Make-make ya da MakeMake olarak da yazılır) Paskalya Adası yerlileri olan Rapanuilerin mitolojisinde insanlığın yaratıcısı, bereket tanrısı ve "Tangata manu" ya da "kuşadam" kültünün baş tanrısıdır. Bu kült, adanın daha çok tanınan Moai döneminden sonra gelir. Adada bulunan taş üzeri oyma resimlerde sıkça kullanılan bir temadır. İlk olarak 2005 FY9 olarak adlandırılan Neptün ötesi cüce gezegen Makemake, Paskalya ile olan bağlantısından ötürü bu tanrının adı ile adlandırılmıştır. Paskalya Adası ilk olarak Avrupalılar tarafından 1722 yılı Paskalya Pazarında bulunmuş, gezegen de 2005 Paskalyasından kısa bir süre sonra keşfedilmiştir. Makemake (anlam ayrımı) Makemake, Kuiper Kuşağı'nda cüce gezegen. Makemake ayrıca şu anlamlara gelebilir: Cuhuri Cuhuri, Cuvuri ya da Yahudi Tatçası bir Tat dili olup özellikle Azerbaycan ve Dağıstan'da doğu Kafkas Dağlarındaki Dağ Yahudileri tarafından konuşulur. Farsça ile yakın bağları vardır. Hint-Avrupa dil ailesinden güneybatı İrani diller koluna aittir. Müslüman Tatların da "Cuhuri"'ye benzeyen kendi dilleri vardır ve bu yüzden Sovyet tarihçiler tarafından Yahudi Tatlar ve Müslüman Tatlar aynı kategoride ele alınırlar. "Cuhuri", Yahudi demektir. Cuhuri Sami dillerinin özelliklerini taşır. Örneğin, bulundukları bölgedeki dillerde bu ses bulunmazken Cuhuri dilinde İbranice'deki gırtlaktan söylenen "ayin (ע)" sesi vardır. Arife Hanım Arife Hanım Osmanlı Devleti Türk Divan Edebiyatı şairi. Doğum tarihi nerede doğduğu bilinmemektedir. 16. yüzyıl'da yaşadığı hakkında kayıt vardır.Osmanlı Devletinde divan edebiyatı şairlerinden biri olduğu biliniyor. Şiirlerini topladığı bir divanı olduğu biliniyorsa da henüz bulunamamıştır. Arife Hanımdan yalnızca iki mısralık bir şiir örneği kalmıştır. Ölüm tarihi ve nerede öldüğü bilinmemektedir. Arife Hanımdan bir şiir örneği Aydınlı Visali Aydınlı Visali Osmanlı İmparatorluğu Türk Divan Edebiyatı şairi. Osmanlı İmparatorluğu'nda Basitname (Yalın Türkçe ile yazılmış şiir) akımının öncülerindendir. Asıl adı İsadır. Doğum tarihi bilinmemektedir. Aydında doğmuştur. Osmanlı İmparatorluğu padişahı II. Bayezid (1481 - 1512) ve Osmanlı İmparatorluğu padişahı Yavuz Sultan Selim (1512 - 1520 zamanında Edirne şehrinde saray hocalığı yaptığı kayıtlıdır. Aydınlı Visalinin 61 Gazeli ve 1 Murabbasının olduğu bilinmektedir. Divan Edebiyatında Arapça ve Farsça sözcüklerin daha çok kullanılmaya başlaması ile şiir dili anlaşılması zor bir hale gelmişti. Halk bu şekilde yazılan şiirleri anlamıyordu. Divan Edebiyatı yalnızca Osmanlı Sarayının anladığı bir edebiyat olmuştu. Halkında bu edebiyatı anlaması için dilde yalınlaşma gerekliydi. Bunu başlatan Tatavlalı Mahremidir. Tatavlalı Mahremi Aruz veznini ve divan edebiyatının nazım şekillerini kullanmakla beraber öztürkçe şiirler yazarak Basitname (Yalın Türkçe ile yazılmış şiir) akımının öncüsü olmuştur. Türkçe sözcüklerle halk dilindeki atasözleri'ni deyimler'i mecaz'ları kullanmaya çalışmıştır. Diğer Basitname şairleri Edirneli Nazmi, Adem Dede ve Tatavlalı Mahremi dir. Ancak diğer divan şairleri bu akıma katılmadığı için sonradan bu akımı izleyenler olmamıştır.Aydınlı Visali Edirnede saray hocalığı yaparken ölmüştür. Bir Divanı olduğu biliniyorsa da henüz bulunamamıştır. Prof.Dr.Ahmet Mermer "Türki basit ve Aydınlı Visalinin Şiirleri" Akçağ yayınları 2006 Crack a Bottle "Crack a Bottle", Eminem, Dr. Dre ve 50 Cent tarafından seslendirilen hip hop türünde bir şarkıdır. 2 Şubat 2009'da internet üzerinden piyasaya sunuldu ve ilk haftasında 418,000 kez indirilerek satış rekoru kırdı. "Crack a Bottle", Aralık 2008'de "4th Quarter Pressure Part 2" adındaki bir mixtape'te "Number One" adıyla yer aldı. Çeşitli medya kuruluşları, şarkının Eminem'in yakında çıkacak "Relapse" albümünün ilk single'ı olacağı duyurusunu yaptı. Ancak, Interscope Records, yaptığı açıklamayla şarkının yalnızca bir promosyon kayıt olduğunu belirtti. Buna rağmen, 2 Şubat 2009 tarihinde internet üzerinden yayınlandı ve daha sonra 50 Cent, şarkının "Before I Self Destruct" adlı kendi albümüne konulacağını açıkladı. 50 Cent, verdiği bir röportajda "Crack a Bottle"ın video klibinin, kendi şarkısı "I Get It In"in video klibiyle aynı zamanda çekileceğini söyledi. "Crack a Bottle", Amerika Birleşik Devletleri'ndeki çeşitli listelere giriş yaptı. Ayrıca, Hot Rap Tracks listesinde 4 numaraya kadar yükseldi. Hot 100 listesinin üç hafta boyunca 78 numarasında yer aldıktan sonra, piyasaya çıktıktan sonraki ilk haftasında 418,000 kez indirildi ve 21 Şubat 2009'da listenin zirvesine yükseldi. Böylece Hot 100 listesinin tarihindeki bir numaraya en büyük dördüncü sıçrama rekorunu kırdı. "Crack a Bottle", Eminem'in ikinci, Dr. Dre'nin üçüncü ve 50 Cent'in dördüncü bir numarası oldu. Şarkı ayrıca, çeşitli Avrupa listelerinde de boy gösterirken, Kanada listesine bir numaradan giriş yaptı. Ä°ki Cambaz İki Cambaz, yönetmenliğini Natuk Baytan'ın yaptığı ve başrollerde Cüneyt Arkın ve Erol Taş'ın yer aldığı 1979 yılı yapımı aksiyon-komedi türünde Türk filmi Amber Lynn Amber Lynn doğum adı Laura Allen (3 Eylül 1964, Orange, Kaliforniya, ABD) Amerikalı pornografik film oyuncusu ve egzotik dansçı Yetişkin eğlence sektörüne arkadaşı "Ginger Lynn Allen" (Ginger Lynn)'den sonra, 1984'te (21 yaşındayken) girmiştir. Kardeşi "Buck Adams" bir porno aktörü olup, 2008'de ölmüştür. Oynadığı ilk film "House of the Rising Sun - The Bordello"dur. Arkadaşı Ginger Lynn Allen (Ginger Lynn)'den sonra, yetişkin film endüstrisine 1984'te girdi. 1992'de, Beverly Hills'teki Bel Age Otel'de kendisi için düzenlenen 28. yaş günü partisinde; Los Angeles'teki "Genç Aids'liler Vakfı" için yardım topladı. Bu organizasyon; sokakta yaşayan ve evsiz kalan, genç yaşında HIV virüsüne yakalanan gençler için düzenlendi. Ağustos 1992'de "Los Angeles Times" adlı gazetenin ikinci sayfasında: "gelin onlara (yoksullara) yiyecek, giyecek ve barınak sağlayalım ve biz rol modelleri olarak bu endişeye kulak verelim." diye tüm insanlığa çağrıda bulundu. Bunun yanında küçük kız çocuklarını deslekleyerek onlara giyim yardımında bulundu. Bu hareket öncesinde çocuk koruma dernekleri hiç yetişkin eğlence sektörü veya yıldızlarınca desteklenmemişti. Margot Honecker Margot Honecker (kızlık soyadı : Feist ; 17 Nisan 1927 - 6 Mayıs 2016) 1963-1989 yılları arasında Demokratik Almanya Cumhuriyeti Eğitim Bakanı. Demokratik Almanya Cumhuriyeti Devlet Konsey Başkanı ve Almanya Sosyalist Birlik Partisi SED Merkez Komitesi Genel Sekreteri Erich Honecker’in eşiydi. Margot Feist bir ayakkabıcı ve fabrika işçisi baba annenin kızı olarak dünyaya gelir. İlkokulu bitirdikten sonra 1938-1945 yılları arasında Almanya Gençkızlar Birliğine BDM devam eder. Siyasi hayatına başlamadan önce telefon santralcısı olarak başarılı olmuştur. 1945 yılında Doğu Almanya’daki Almanya Komünist Partisine girer. Parti diğer sol partilerle birleşip Sosyalist Birlik Partisi SED adını alınca bu partinin üyesi olmuş olur. Ağabeyi Manfred II. Dünya Savaşından sonra Doğu Almanya’da kurulan Demokratik Almanya Cumhuriyetindeki iktidar partisi olan Sosyalist Birlik Partisi Merkez Komitesinde dış ilişkiler komisyonundadır. Partinin Saksonya bölgesindeki örgütünde daktilocu olarak çalışmaya başlar. 1946 yılında parti yayınını çıkartan kurulun sekretaryasına alınır. 1947 yılında partinin bölge örgütünde kültür ve eğitim sekretaryasına dahil olur. 1950 yılında Demokratik Almanya Cumhuriyeti Halk Meclisine seçilir ve 22 yaşında en genç milletvekili olur. 1953 yılında daha sonra Demokratik Almanya Cumhuriyetinin devlet başkanı olacak olan Erich Honecker ile evlenir. Çiftin kızları Sonja 1 Aralık 1952 günü doğar. Dönemin SED Genel Sekreteri Walter Ulbricht Honecker’in ilk eşinden ayrılmasını ister. Böylece Honecker ikinci eşiyle evlenir. 1963 yılında Margot Honecker Demokratik Almanya Eğitim Bakanı olur. 1964 yılında sosyalist eğitim sisteminde standartların sağlanması için çıkartılan yasa çalışmalarında yer alır. 1978 yılında 9. ve 10. sınıfların bazı sivil savunma eğitimleri almaları için yaptığı çalışmalar ailelerden ve kiliseden tepki alsa da uygulanacaktır. 1989 yılındaki kabine değişikliği ve Doğu Almanya’nın Batı Almanya tarafından ilhak edilmesi sürecinde görevini Helga Rennet’e bırakacak, görevden alınan eşi Erich honecker ile beraber ülkeden ayrılarak 1991 yılında Moskova ‘ya kaçacaktır. Rusya’nın çifti sınırdışı etmesiyle beraber Şili’ye giderler. Kızı Sonja Yánez Betancourt ve Şilili eşi Leo Yánez Betancourt ve torunları Roberto’nun yanına yerleşirler. Moabit Hapishanesinde bir süre tutuklu kalacak olan eşi Erich Honecker daha sonra aileye katılacak ve 29 Mayıs 1994 yılında 81 yaşında karaciğer kanserinden hayata veda edecektir. Geride bırakmak zorunda kaldığı ve devlet tarafından el konan evini geri alabilmek için Almanya’ya karşı dava düşecek ve talebi haksız bulunacaktır. 2000 yılında Şili Komünist Partisi eski genel sekreteri Luis Corvalan, Margot Honecker ile Doğu Almanya tarihi ile ilgili yaptığı söyleşileri kitap haline getirip basacaktır. Şili’de bulunduğu sürede özellikle tüm Latin Amerika’daki okuma-yazma kampanyalarına destek verir. 19 Temmuz 2008 gününde Nikaragua’daki Sandinista Devriminin 29 yıldönümü şerefine Margot Honecker’e Ruben Dario Kültürel Bağımsızlık ödülü Nikaragua Devlet Başkanı Daniel Ortega tarafından verilir. Paraguay Devlet Başkanı Fernando Lugo ve Venezuela Devlet Başkanı Hugo Chavez’in katıldığı ödül törenine katılan Honecker törene katılsa da teşekkürlerini sunacak ancak sahneye çıkmayacaktır. Demokratik Almanya Cumhuriyeti'nin kuruluşunun 60.yıl dönümü sebebiyle Şili'de kendisini ziyaret etmek için gelen Şili Komünist Partisi heyetini kabul eder. 6 Mayıs 2016 tarihinde Şili'nin başkenti Santiago'da hayatını kaybetmiştir. Bakanlar Kurulu (TÃ¼rkiye) Bakanlar Kurulu, Cumhurbaşkanlığı Kabinesi, Hükûmet ya da Kabine Türkiye'de Cumhurbaşkanı'nın başkanlık ettiği ve tüm bakanların bir araya gelip kararlar aldığı kuruldur. Her bakan kendi bakanlığını ilgilendiren işlerden ve emri altındaki çalışanların yerine getirdikleri iş ve eylemlerden sorumludur. Kabine üyeleri; Cumhurbaşkanı, Cumhurbaşkanı yardımcıları ve 16 bakandan oluşur. Kurul kararlarını oy birliğiyle alır. Cumhurbaşkanı yardımcısı ve bakanlar anayasaya göre milletvekili olamamaktadır. Eğer bir milletvekili, cumhurbaşkanı yardımcısı veya bakan olarak atanırsa milletvekilliği görevinden istifa etmek zorundadır. Neopaganizm Çağdaş Paganizm, Modern Paganizm, ya da Neopaganizm, modern çağ öncesi Avrupa'daki pagan inanışları başta olmak üzere tarihi pagan inanışlarının devamı olduğunu ya da bu inanışlardan türediklerini iddia eden çağdaş dini hareketlere verilen genel ad. Kendi içlerinde birçok benzerlik barındırmalarına rağmen çağdaş Pagan inanışları tek bir inanç, ibadet şekli ya da kutsal metin etrafında toplanmayıp çeşitlilik gösterirler. Çağdaş Paganizm, tarihsel pratik ile günümüzdeki anlayış arasında sentezlenmiştir ve Hristiyanlık öncesi folklörik ve etnografik kaynaklardan etkilenmiştir. Bugün bu kaynakların Neopaganlarca kullanımı çeşitlilik gösterir. Birçoğu bu dini tamamıyla modern bir anlayışla yorumlarken, bir bölümü de bu dinleri tarihi ve folklörik kaynaklarda gördükleri şekilde canlandırma eğilimi gösterir. Genel olarak politeizm, animizm ve panteizm Pagan teolojisinin ortak unsurlarıdır. Paganların birçok kutlama gününün arasında en yaygın olanları mevsimsel festivaller ve yıl döngüsüdür. Pagan kelimesi günümüzde de genel bir ad olup, sistemleştirilen öğretiler farklı isimler alıp, birer din oluşturmaktadır. Genel olarak çağdaş paganlar birçok tanrı ve tanrıçanın varlığına inanır. Ayrıca çok sayıda ‘daha alt seviyede’ varlıklara da inanırlar. Bazıları bir "yüce varlık"’a inansa da, ona insani nitelikler yüklemez. Bu yüce varlık Zeus, Jüpiter veya İslam öncesi çok tanrılı Arap dinlerindeki gibi bir tanrıdansa, "Tao" veya "güç" gibi kavramlara daha yakındır. Böyle bir varlığa inananlar olsa da Neopaganizm genel olarak çok tanrılı bir inanıştır ve gezegenle bağlantılı tanrı ve tanrıçalara odaklanır. Neopaganlar kadınların ve erkeklerin eşit derecede kutsal olduklarına inanır. Tanrıları ve tanrıçaları arasında da cinsiyete dayalı bir ayrım yoktur. Feminen ve maskülen davranışlar, değerler ve roller, onu uygulayan beden hangi toplumsal cinsiyette olursa olsun aynı öneme sahiptir. Azınlıkta kalsalar da, bazı Neopaganlar, günümüz dünyasındaki aşırı maskülen kültürü dengelemek için feminen enerjilere daha fazla önem verilmesi gerektiğini düşünüp, sadece tanrıçalara tapar. Paganların sayısı hakkında kesin bir figürden bahsetmek oldukça zordur. Gizlilik ve işkence korkusuna bağlı olarak, sadece sınırlı sayıdaki insan dinini açıkça belirtebilmektedir. Paganizmin merkez dışındaki doğası ve bir cemaate mensup olmadan tek başına ibadet eden insanlar hala bir sorundur. Bunlara karşın bu konudaki veriler için bir çoğalma söz konusudur. Batı dünyasından gelen istatistikler Paganları dünya çapında bir milyonun üzerinde hesaplamaktadır. Kıbrıs Haber Ajansı Kıbrıs Haber Ajansı, CNA veya KHA (Yunanca: "Κυπριακό Πρακτορείο Ειδήσεων"；İngilizce: "Cyprus News Agency"); Kıbrıs Cumhuriyeti'nde bulunan haber ajansı. 16 Şubat 1976 tarihinde Kıbrıs Cumhuriyeti'nin kendi ulusal haber ajansına sahip olma gerekliliği hissetmesi üzerine o dönemin Kıbrıs Radyo Yayın Kurumu (KRYK) Genel Müdürü Andreas Hristofidis’in girişimleriyle kurulmuştur. Reuters, AFP ve ITAR-TASS ile ticari anlaşmaları ve ANA (Yunanistan), SANA (Suriye), XINHUA (Çin Halk Cumhuriyeti), ANSA (İtalya), IRNA (İran), APS (Cezayir) ve ATA (Arnavutluk) ile iş birliği anlaşmaları bulunmaktadır. KYODO (Japonya) , TANJUG (Sırbistan), UKRINFORM (Ukrayna), EFE (İspanya), BTA (Bulgaristan) ve YONHAP (Güney Kore) haber ajanslarıyla haber alışverişinde bulunmaktadır. 2002 senesinde Türkçe haber bültenleri, basın bildirileri ve kendi fotoğraf hizmetlerini vermeye başladı. Yunanca, Türkçe ve İngilizce olarak yayınlar yapmaktadır. Ben Kimim Ben Kimim, Candan Erçetin'in Gölgesizler filmi için yaptığı film müziğidir. Şarkının sözleri ve müziği de Candan Erçetin'e aittir. Şarkı CD veya kaset olarak piyasaya sürülmemiş, sadece internetten ücretsiz indirilmeye sunulmuştur. Şarkı Candan Erçetin'in 2009 yılında çıkan Kırık Kalpler Durağında albümünde de yer almaktadır. Ümit Ünal yönetmenliğinde çekilen video klipte Candan Erçetin yer almış, ayrıca filmden kareler de kullanılmıştır. Candan Erçetin sahneleri siyah beyaz formatında, ancak filmden sahneler renklidir. TV'de ilk kez 16 Ocak 2009 tarihinde yayınlanan Beyaz Show'da yayınlanmıştır. Şarkı, 9 Mart 2009 tarihli Billboard Türkçe Top 20 Listesi'nde 2 numaraya kadar yükselmiştir. Ayrıca Avrupa Radyo Listesi'ne 8 Mart 2009 tarihinde 98 numaradan giriş yapmıştır. Sahtekarlar Duplicity , Amerikan yapımı casus filmidir. Senaristliğini ve yönetmenliğini 2 Oscar adaylığı bulunan Tony Gilroy'un üstlendiği film, karışık bir dolandırma işini birlikte gerçekleştirmek için iş birliği yapan iki ortak casusun hikâyesini anlatıyor. Filmin başrollerini Oscar ödüllü Julia Roberts ve Altın Küre ödüllü Clive Owen paylaşıyor. Mega şirketlerin rakiplerinden bilgi saklamak için ne kadar ileri gidebileceklerini gösteren kurgunun filme dönüşümü anlatılmaktadır. Gizli servislerin toplum hayatında yerinin azalmıştır. Büyük para kazanmak isteyen ajanlar için tek çıkış yolu özel şirketlerde çalışmaktır. CIA memuru Claire Stenwick (Roberts) ve MI6 ajanı Ray Koval (Owen), iki rakip çokuluslu şirket arasında devam etmekte olan kârlı savaştan yaralanmak için görevden ayrıldılar. Öncelikle, patentli şirkete şans getirecek bir planın güvenliğini sağlarlar. İşverenleri için -sanayi kralı Howard Tully (Tom Wilkinson)ve CEO Dick Garsik (Paul Giamatti)- hiçbir şey yasak değildir. Fakat üçkağıtçılık başlayınca, gizem derinleşir ve taktikler daha fena hale gelir. Claire ve Ray için en hileli sır cazibelerinin artmasıdır. Sonra, her biri bir kazık atmada kalmayı deneyecekleri gibi, iki yalnızlığı seven profesyonel, entrikalarını sadece bir şeyin tehlikeye soktuğunu bulurlar ve kendilerini aldatamadıkları olağandışı şey "aşk"tır. Prodüksiyon, 9 Mart 2008'de New York'ta başladı ve film çekimi 27 Mayıs'ta bitmiştir. Julia Roberts ve Clive Owen, Closer'dan sonra tekrar biaraya geldiler. Paul Giamatti ise Owen ile 2.defa kamera karşısına geçti CNA CNA ÅŸu anlamlara gelebilir; 75. Yıl Selatin Tüneli 75. Yıl Selatin Tüneli, İzmir-Aydın Otoyolu (Otoyol 31) üzerinde Belevi mevkiinde bulunan, üçer şeritli 3.043 ve 3.018 metrelik iki tüpten oluşan bir tüneldir. Tünel yapıldığında Türkiye'nin en uzun tüneliydi. Tünel 121.000.000 Amerikan dolarına mal oldu. Dağın 370 metre Avusturya Yeni Tünel Açma Yöntemi ile oyulmasıyla gerçekleşen tünel, 20 Nisan 2000 tarihinde, zamanın Bayındırlık ve İskan Bakanı Koray Aydın tarafından açıldı. Tünel, İnşaat Mühendisleri Odası tarafından hazırlanan 50 Yılda 50 Eser adlı listede yer aldı. Ivan AguÃ©li John Gustaf Agelii veya bilinen adıyla Ivan Aguéli, (24 Mayıs 1869 - 1 Ekim 1917) Arapça Sheikh 'Abd al-Hadi Aqhili (Arapça: شيخ عبد الهادی عقیلی‎) olarak bilinen İsveç doğumlu müslüman ressam ve yazar. Sanatçı, Arap filozof Muhyiddin İbn Arabi'nin bir hayranıydı. İsveç'in Sala kentinde doğup büyüyen Aguéli, kentin kültürel simgelerinden biridir. Ivan Aguéli, "John Gustaf Agelii" adıyla 1869 yılında küçük bir İsveç kenti olan Sala'da dünyaya geldi. Babası veteriner "Johan Gabriel Agelii" idi. O zamanlar "Gümüş kent" olarak adlandırılan Sala, gümüş madenleriyle dünya çapında ünlüydü. 1879-1889 yılları arasında Gotland ve Stokholm'de eğitim gören Aguéli, bu yıllarda dini mistisizme büyük bir ilgi duymaya başladı. 1889/1890 döneminde ismini, "John" isminin Slavca karşılığı olan "Ivan" ile değiştiren sanatçı, Rus yazarlar İvan Sergeyeviç Turgenyev ve Fyodor Mihayloviç Dostoyevski hayranıydı. 1890 yılında Aguéli, Paris'e gitti. Burada da "Agelii" şeklinde olan soyadının Fransızca okunuşu olan "Aguéli"'yi soyadı olarak seçti. Ressam Émile Bernard'dan dersler alan Aguéli, aynı yıl Londra'ya uğradı ve burada Rus anarşizm kuramcısı yazar Peter Alekseyeviç Kropotkin ile tanıştı. Sonrasında da İsveç'e geri döndü. Burada Anders Zorn ve Richard Bergh'den dersler aldı. Sanatçı, 1892 yılında Kur'an'ın İsveççe çevirisini yaptı. 1894 yılında 30 kişinin tutuklandığı anarşist karşıtı "Procès des trente" davasıyla yargılandı. 1895 yılında tahliye edilen Aguéli, Mısır'a gitti. Burada bir yıl kalan sanatçı, Paris'e geri döndü ve adına "Abd al-Hadi" (Rehberin kulu) olarak ekleme yaptı. 1899 yılında bugünkü Sri Lanka'da yer alan Kolombo'yu ziyaret eden sanatçı, parasal güçlükler yüzünden 1900'de Fransa'ya dönmesi için baskıya maruz kaldı. Aguéli, bir tasavvuf yazarı olmasıyla bilindi ve Enrico Insabato (1878-1963) ile beraber Mısır'da yayımlanan "Il Convito" (1904-1913) (Arapça: "An-Nadi") adlı dergiyi kurup dergide yazar olarak çalıştı. I. Dünya Savaşı'nda Osmanlı casusu olduğu ileri sürüldü ve İspanya'ya geçti. İsveç hükûmetine defalarca yardım ve para mektubu yazan Aguéli, hiçbirine yanıt alamadı ve trajik bir şekilde Barselona kentinin yakınlarında yer alan Hospitalet de Llobregat adlı kasabada tren kazasında yaşamını yitirdi. Kendisinin hayatını konu alan, Torbjörn Safve tarafından yazılmış adlı eser Mayıs 2010'da İz Yayıncılık tarafından Türkçe olarak neşredilmiştir. The League of Extraordinary Gentlemen The League of Extraordinary Gentlemen (kısaca LXG), Alan Moore'un yazdığı ve Kevin O'Neill'in çizerligini yaptıgı ünlü cizgi roman serisidir. Amerikan ve İngiliz edebiyatının, özellikle fantastik ve bilimkurgudaki, ünlü kahramanlarını bir araya getirmiştir. Bunlar arasında Dracula'nın eski kurbanı Mina Harker, Görünmez Adam, Dr. Henry Jekyll, Kaptan Nemo, Tom Sawyer, Dorian Gray, Sherlock Holmes'un kardeşi Mycroft Holmes ve Alan Quartermain vardır.Maceraların çoğunda pek çok meşhur klasik bilim kuru ve fantastik eserlerdeki olaylar ve unsurlar(Marslıların dünyayı işgali,Ruritanya'daki Prens Michael komplosu,Dr.Cavor'un Ay seyahati,vb) yer almaktadır. Ayrıca 2003 yılında ABD-Almanya ortak yapımı filmi cekilmiştir. Türkiye'de Muhteşem Kahramanlar adıyla yayınlanmıştır.Sean Connery'nin başrolde bulunması filmin çok izlenmesinde büyük rol oynamıştır. Monticello Barajı Monticello Barajı, Amerika Birleşik Devletleri, Napa County’de bulunan bir barajdır. Baraj, 1953-1957 yılları arasında inşa edilmiştir. Baraj beton kemer baraj tipindedir, yapısal yüksekliği 93 metre, barak kret uzunluğu 312 metredir. İnşasında 249.000 metreküp beton kullanılmıştır. Baraj Putah Irmağı'nın önüne set çekerek Kaliforniya’daki en büyük ikinci göl olan Berryessa Gölü'nü meydana getirmiştir. Baraj gölünün kapasitesi 1.98 kilometreküptür. Baraj gölündeki su San Francisco'nun Bay Area bölgesini beslemektedir. Monticello Barajı elektrik üretim tesisleri 1983 yılında inşa edilmiştir, üç jeneratöre sahiptir. Üretilen elektrik yine San Francisco'ya iletilmektedir. Baraj klasik kontrolsüz taşma savağından dolayı ünlüdür. Savak çapı 22 metre, suyun akış debisi saniyede 1370 metreküptür. Sigtuna Sigtuna, İsveç'in doğusunda bulunan bir kenttir. Şehir, Baltık Denizi'nin kıyıya yakın bir bölgesinde, Göller Yöresi'nin kuzeydoğusunda Mälaren Gölü kıyısında kuruludur. Sigtuna, günümüzde kayda değer olmayan bir İsveç kenti olmasına karşın İsveç tarihinde önemli bir yere sahiptir. 11. yüzyıldan kalma İzlanda sagalarında adı geçen kent, İsveç tarihi boyunca önemli bir merkez oldu. Bir Ortaçağ kenti olan Sigtuna'da rastlanan en eski veriler 1,000 yıl öncesine kadar uzanmaktadır. İlk yıllarında 250 yıldan fazla bir kraliyet merkezi olarak bilinen şehir bir ticaret merkezi oluşuyla da çevre illerden sürekli göç aldı. Eski şehir merkezi olan "Fornsigtuna", üzerine birçok yazılı eser bırakılan bir kentti. 1187 yılında Kurlandiya ve Estonya'dan saldırılara maruz kalan şehir, bu akınlar yüzünden önemini devamlı olarak yitirdi. Yakınlarda yer alan başkent Stokholm, sürekli kentten göçler aldı. 1311 yılında kentin arması yürülüğe girdi. Yüzyıllar boyunca önemini yitirmiş tarihi bir kent olarak kalan Sigtuna, günümüzde balıkçılıkla uğraşan ve 7,000 nüfuslu bir kenttir. Kurlandiya Kurlandiya, (Letonca: "Kurzeme"; Almanca: "Kurland"; Latince: "Curonia" / "Couronia"; Litvanca: "Kuršas"; Estonca: "Kuramaa"; Lehçe: "Kurlandia"; Rusça: "Курляндия"; Beyaz Rusyaça: "Курляндыя"; Fince: "Kuurinmaa"; İsveççe: "Kurland"; İngilizce: "Courland") bugünkü Letonya'ya bağlı tarihi bölge. Çoğu zaman Semigalya ve Selonya adlı iki bölge ile beraber anılır. Batı Letonya'da yer alan bölge, kabaca Kuldīga, Liepāja, Saldus, Talsi, Tukums ve Ventspils kentlerinin bulunduğu alana karşılık gelmektedir. Semigalya ve Selonya bölgeleriyle beraber Daugava Nehri'yle diğer bölgelerden ayrılmaktadır. Bölgenin kuzeyinde ülkenin önemli bir alanı olan Riga Körfezi yer almaktadır. Bölgenin güneyinde Litvanya yer almaktadır. Yaklaşık 27,286 km²'lik bir yüzölçümüne sahip olan Kurlandiya'da, bunun 262 km² kadarı göllerdir. Arazinin büyük kısmı alçak ve engebelidir. Yörede ayrıca bataklıklar bulunmaktadır. Bölgede yer alan ormanlar çam, köknar, huş ve meşe ağaçlarından oluşmaktadır. Bölgede rakım 213 metrenin üstüne asla çıkmaz. Jelgava kenti bölgeyi iki farklı alt bölüme ayırır. Bunlar; şeklindedir. Yine bölgenin büyük kısmı nehirlerle çevrilidir. Yaklaşık 100 akarsudan 3 tanesi kayda değerdir. Bunlar, Daugava, Lielupe ve Venta'dır. Kentin iklimi çoğunlukla soğuk ve sislidir. Eski çağlarda Kurlandiyalılar Baltık kökenli olan ve Baltık Denizi kıyısında yaşayan bir kabileydi. "Schwertbrüderorden" adlı bir Alman şövalye grubu, 13. yüzyıl başlarında bölgeye Hıristiyanlığı getirdi. 1237 yılında bölge Töton Şövalyeleri'nin eline geçti. Alman kökenli Livonya Şövalyeleri tarafından kurulan ve gevşek bir birlik olan Livonya Konfederasyonu döneminde, (1228 - 1560'lar) Livonya Savaşı yaşandı. 1561 yılından 1795 yılına kadar yörede Kurlandiya Dükalığı yer almaktaydı. Lehistan-Litvanya Birliği'nin bir parçası olarak özerk halde süren Düklük, Avrupa'da denizaşırı sömürgelere sahip olan en küçük ülkeydi. Bölgenin Karayiplerdeki Tobago'da ve Afrika'da Gambiya Nehri'nin ağzında kısa süreli merkezleri yer almaktaydı. 1795 yılında Dük Peter von Biron, bölgeyi Rus ordusuna dayanamayarak Rus İmparatorluğu'na teslim oldu. Baltık Haçlı Seferleri sırasında bölgenin büyük bölümü Almanlar tarafından alındı. 1863 yılında Rus yetkililer Letonya'ya özel yasalar hazırladı. Bu dönemde birçok insan evsiz ve topraksız kaldı. Günümüzde bölge çavdar, arpa, yulaf, buğday, keten ve patates yetiştirilen bir bölgedir. Bölgenin ana madenleri demir ve kireçtaşı üzerinedir. Bölgedeki nüfusun artışı tarih boyunca aşağıdaki gibidir: Kurlandiya'nın nüfus olarak dağılımı da aşağıdaki gibidir: Henry Edward Armstrong Henry Edward Armstrong (d. 6 Mayıs 1848 - ö. 13 Temmuz 1937) Royal Society üyesi İngiliz kimyager ve bilim adamı. Henüz 36 yaşındayken sülfür asidi üzerindeki çalışmaları nedeniyle profesör unvanı almıştır. Armstrong'un adını bilim dünyasına duyurması 1887 yılında tamamlamış olduğu benzen maddesinin atomik yapısını tam anlamıyla ortaya çıkartmasıyla gerçekleşmiştir. Hayat Tarih MecmuasÄ± Hayat Tarih Mecmuası, 1965 ve 1982 yılları arasında Türkiye'de yayımlanmış aylık resimli tarih ve kültür dergisidir. İlk sayısı 1 Şubat 1965 tarihinde çıkan dergi 216 sayı sonunda 1982 yılında kapanmıştır. Nisan 1978 tarihinde derginin adı Hayat Tarih ve Edebiyat Mecmuası olarak değiştirilmiş, böylelikle tarih alanından çekilerek eski gazete ve dergi yazılarını yayımlamaya başlamış ve kısa süre sonra da kapanmıştır. 16x24 cm boyutlarında ve 100 sayfa olan dergi tifdruk baskı tekniğiyle tifdruk kağıda renkli ve siyah beyaz olarak basılıyordu. Türkiye'de tifdruk baskı tekniğini uygulayan tek yayınevi olan Hayat Yayınevi aynı teknikle Hayat Mecmuası, Ses Mecmuası, Doğan Kardeş ve Resimli Roman gibi dergileri de çıkartıyordu. Bunlara sonradan Hayat Spor ve Ayna da eklendi. "Hayat Tarih Mecmuası" (dergisi), Her 6 sayısı bir cilt olacak şekilde çıkıyordu. iki cilt ve 12 sayı sonunda bir yıl tamamlanıyor ve derginin sayıları tekrar 1'den başlıyordu ve o iki cilt yayımlandığı yılın adıyla anılıyordu. Yayınevi ayrıca okuyucunun kendi cildini pratik bir şekilde kendi yapabilmesi için özel cilt kapakları çıkartmıştı. 6 sayıyı muhafaza edecek şekilde tasarlanmış bu kabartma ve serigrafi baskılı kırmızı cilt bezli kapakların sırtlarının iç bölümüne gerilmiş lastiklere tek formalı dergi nüshaları ortalarından geçiriliyordu ve dergileri bir ciltçiye götürmeye gerek kalmadan çabucak ciltlemek mümkün oluyordu. Pratik olmakla birlikte pek düzgün görünmeyen bu ciltlerden memnun kalmayan bazı okuyucular yine aynı kapakları kullanarak ciltçide daha düzgün ciltler yaptırıyorlardı. 1960'lardaki özenli baskı kalitesi, estetik sayfa düzeni, mükemmel renkler, tifdruk baskının özelliği olan gerçeğe yakın fotoğraflar 1970'lere gelindiğinde neredeyse ortadan kalkmış sayfa düzeni basitleşmiş, siyah beyaz fotoğraflar soluklaşmış ve kontrastlarını kaybetmişti. Buna karşılık derginin boyutu ve sayfa sayısı hiç değişmemiştir. Hayat Tarih Mecmuası'nın (dergisinin) künyesinde imtiyaz sahibinin Şevket Rado, Neşriyat (yayın) Müdürünün Yılmaz Öztuna; Mesul (sorumlu) Yazı İşleri Müdürünün de Orhan Ş. Yüksel olduğu belirtilmiştir. 1975 Haziran sayısından sonra derginin neşriyat müdürlüğünü de Şevket Rado üstlenmiştir. Yılmaz Öztuna aynı zamanda derginin yazarları arasındadır ve hemen hemen her sayıda yazısı vardır. 1 Şubat 1965 tarihinde yayın hayatına başlayan dergi baştan beri popüler bir yayın olmayı amaçlamıştı. Tarihle ilgili popüler yayınların hemen hemen hiç olmadığı bir dönemde çıkmaya başlaması, ve birçok popüler ve yüksek tirajlı dergiyi de (Ses, Hayat vb) eş zamanlı olarak yayımlamakta olan, dağıtım imkânları geniş bir yayınevi (Hayat Neşriyat Müessesesi) tarafından çıkartılıyor olması amacına kısa sürede erişmesini sağladı. Dergi toplumda tarihe olan ilgiyi ve sevgiyi arttırdı. Desteğini aldığı geniş kesimin ilgisini sürekli tutmak için de klasik tarihin dışında birçok popüler konuyla da ilgilendi ve künyesinde yazdığı gibi bir "kültür" dergisi görünümünü korumaya çalıştı. Oysa dergi daha çok İslamcı, milliyetçi bir ideolojik kimlik taşıyordu. "Batı medeniyetçisi, fakat Türk ve İslam tarih ve kültürüne saygılı kalarak Türklük şuurunu geliştirmek" şeklinde özetlenebilen derginin bu yayın politikası ve ideolojik yöneliminin arkasında da Neşriyat Müdürü Yılmaz Öztuna'nın büyük etkisi vardır. Osmanlı İmparatorluğunun güçlü olduğu dönemlere (özellikle 16. yüzyıl) ayrı bir vurgu yapılarak dergide ağırlığın daha çok Osmanlı tarihine verildiği anlaşılmaktadır (Örnek: Metin And'ın yazıları). Tarihe olan merak ve ilgiyi yüksek tutmak için Osmanlı toplumunun çeşitli dönemlerindeki sosyal yaşantıya ait yazılara da sıklıkla yer verilmiştir (Örnek: Reşat Ekrem Koçu'nun yazıları) "Hayat Tarih Mecmuası"'nın ilk yıllardaki rastgele birkaç sayısından alınmış olan şu konulara bir göz atılırsa hem derginin yapısı, hem konulara bakış açısı hem de yazarları hakkında bir bilgi de edinilmiş olur. Dergide reklamlara son derece az yer ayrıldığını da belirtmek gerekir. İç sayfalarda hemen hemen reklama hiç rastlanmazken arka kapak ve kapak içlerinde genelde yayınevinin kendi yayımladığı bazı kitap ve ansiklopedilerin tanıtım ilanları ve ara sıra da banka reklamları yer alır. İlk yıllarda reklamı yayınlanan bu banka değişmez olarak yayınevi ile bağları da olan Yapı Kredi Bankası'dır. Sonraki yıllarda tek tük Ziraat Bankası reklamlarına da rastlanır. Coupe de France Fransa Kupası (Coupe de France) ya da Charles Simon Kupası , tüm profesyonel ya da profesyonel olmayan Fransız kulüplerin katılabildiği bir futbol organizasyonudur. İlk Fransa Kupası organizasyonu 1918'te gerçekleşti. 18 kez final oynayan Paris Saint-Germain FC, 13 kez mutlu sona ulaştı. I. Dünya Savaşı'nın devam ettiği sıralarda organize edilmeye başlandı. Kupa , II. Dünya Savaşı sıralarında savaşta ölen bir futbolcu olan Charles Simon'un adını da taşımaktadır. Marsilya bu kupayı 10 kere kazanarak kupada en başarılı takım olmuştur. Marsilya'yı 8 kupayla PSG takip etmektedir. 3 oyuncu kupayı 5 kere kazanma başarısını gösterdi. Bunlar: Marceau Sommerlynck (1946, 1947, 1948, 1953 ve1955), Dominique Bathenay (1974, 1975, 1977, 1982 ve 1983) ve Alain Roche (1986, 1987, 1993, 1995 ve 1998). 1927 yılından beri Fransa cumhurbaşkanı şampiyonluk maçlarına katılmakta ve ödül olarak kazanan takımın kaptanı olmaktadır. Gaston Doumergue törenlere katılan ilk Fransa cumhurbaşkanı oldu. Fransa Kupas覺, Avustralya'da Setanta Sports Australia taraf覺ndan yay覺nlanmaktad覺r. Lielupe Lielupe Nehri, (Letonca: "Lielupe", Almanca: "Kurländische Aa") "Büyük nehir" anlamına gelen ve Letonya'da doğup denize dökülen bir nehirdir. Özgün olarak 119 km olan nehrin uzunluğu, Mēmele Nehri'nin eklenmesi durumunda 310 km'ye kadar çıkabilmektedir. Nehrin akaçlama hafzası 17.600 km² kadardır. Bauska kentinde Mēmele ve Mūsa Nehirleri'nin birleşmesiyle doğan nehir, Riga Körefezi'ne dökülmeden hemen önce denize bir süre paralel olarak akar. Burada, nehir ve deniz arasında 30 km boyunca Jūrmala kenti yer almaktadır. Kentin hemen sonrasında nehir Baltık Denizi'ne dökülür. Ancak Buļļupe adı verilen bir kolu Daugava Nehri'ne dökülür. Nehir suyunun 50-55% kadarı eriyen kar sularından oluşmaktadır. Aynı şekilde nehrin 100 km'lik bölümü gemilerin yüzeceği kadar derindir. "Lielupe" ayrıca Jūrmala'daki bir mahallenin ve bir Demiryolu istasyonunun adıdır. Venta Venta Nehri, (Almanca: "Windau", Lehçe: "Windawa") Litvanya'da doğup Letonya'dan Baltık Denizi'ne dökülen bir nehirdir. Nehir Litvanya'nın Kuršėnai adlı kentinden doğar. Letonya'nın Ventspils şehrinden Baltık Denizi'ne dökülen nehir, 346 km'lik bir uzunluğa sahiptir. Nehir toplamda 11,800 km²'lik akaçlama havzasına sahipken, akım hızı 44 m³/s'dir. Venta, Litvanya'da Mažeikiai; Letonya'da Kuldīga ve Ventspils kentleri için önemli bir su kaynağıdır. Venta Nehri'nin başlıca kolları, Abava, Virvyčia ve Varduva'dır. Newton'ın top güllesi Newton'ın top güllesi, kütleçekim kuvvetinin evrensel olduğu ve gezegensel hareketlere neden olduğu hipotezini oluşturmak için Isaac Newton tarafından kullanılan bir düşünce deneyidir. Newton bu düşüncesinden 1728'de yayımladığı "A Treatise of the System of the World (Dünya sisteminin bilimsel bir incelemesi)" adlı kitabında bahsetmiştir. Bu düşünsel deneyde Newton çok yüksek bir dağın tepesinden yeryüzüne yatay olarak atılan bir top güllesini hayal eder. Eğer kütleçekim kuvveti olmasa ve hava sürtünmesi de yok sayılırsa, top güllesi doğrusal bir yol izleyerek dünyadan uzaklaşacaktır. Eğer top güllesi, üzerine etkiyen kütleçekim kuvveti dikkate alınırsa, farklı ilk hızlar için farklı yollar izleyecektir. Kurlandiya ve Semigalya Dükalığı Kurlandiya ve Semigalya Dükalığı, (Latince: "Ducatus Curlandiæ et Semigalliæ", Lehçe: "Księstwo Kurlandii i Semigalii", Almanca: "Herzogtum Kurland und Semgallen", Letonca: "Kurzemes un Zemgales hercogiste", İngilizce: "Duchy of Courland and Semigallia") 1562 yılından 1791 yılına kadar Letonya ve çevresinde kurulan devletin adıdır. Başkenti Mitau (Jelgava)'ydu. Başta Litvanya Büyük Dükalığı'na bağlı olan özerklik, sonrasında Lehistan-Litvanya Birliği'ne bağlandı. 1791'de bağımsızlığını elde eden dükalık, buna rağmen 1795'te Rus İmparatorluğu'na teslim oldu. Bölge, I. Dünya Savaşı döneminde yeni kurulan Letonya'ya verildi. Bölgede 8 Mart - 22 Eylül 1918 tarihleri arasında bir kez daha aynı adla bir dükalık kuruldu. Ancak bu deneme kısa sürdü ve Bölge Letonya'da kaldı. Conficker Conficker ya da "Downup, Downadup ve Kido" olarak bilinen, Ekim 2008 yılında çıkmış ve Microsoft Windows işletim sistemini hedefleyen bir bilgisayar solucanı. Bu solucan, Windows Server hizmeti, Windows 2000, Windows XP tarafından kullanılan, bilinen bir güvenlik açığından yararlanan Windows Vista, Windows Server 2003, Windows Server 2008 ve Windows 7 Beta işletim sistemlerinde etkilenmektedir. Adı "Conficker" bir Alman kelime oyunu , İngilizce: Yapılandırma hilesi ve yapılandırmak gibi telaffuz edilir. Bu kelime kabaca "confucker" , Almanca fick olarak İngilizce "lanet" ile eşdeğerdir. Conficker solucanı Windows İşletim Sistemi kullanan bilgisayarlarda bir arabellek taşması güvenlik açığı esası üzerinden kendisini yayar. Solucan hedef bilgisayarında kod çalıştırmak için özel olarak hazırlanmış bir RPC isteği kullanır. Bir bilgisayara çalıştırılığında Conficker, Windows Otomatik Güncelleştirmeler, Windows Güvenlik Merkezi, Windows Defender ve Windows Hata Raporlama sistem hizmetleri bir dizi programı devre dışı bırakır. Daha sonra virüs, ek bir yazılım indirip kişisel bilgilere kötü amaçlı kişiler tarafından ulaşılmasını sağlar. Solucan Windows da svchost.exe, Explorer.exe ve Services.exe gibi işler. Otomatik Güncelleştirmeler, Arka Plan Akıllı Aktarım Hizmeti (BITS), Windows Defender ve Hata Raporlama Servisleri, Domain yapısı altında kullanıcıların tek tek kilitlenmesi gibi belirli Microsoft Windows hizmetlerini otomatik olarak devre dışı bırakmıştır. 16 Ocak 2009 tarihinde F-Secure, Conficker Solucanının yaklaşık 9 milyon PC'de enfekte olduğunu bildirdi. Başka bir virüsten koruma yazılımı Panda Güvenlik ve 2 milyon bilgisayar ActiveScan ile 115.000 civarında (% 6) Bu kötü amaçlı yazılım bulaşmış olduğunu bildirdi Uzmanlar, SQL Slammer den beri en kötü enfeksiyon olduğunu söylüyorlar. 13 Şubat 2009 itibarıyla, Microsoft bu virüsü yazıp yayan korsanın yakalanması için 250 bin dolar ödül koymuştur. . 12 Şubat 2009, Microsoft Conficker etkilerine karşı Conficker Mücadele ve Teknoloji Sanayi İşbirliği kurduğunu duyurdu. Microsoft Afilias, ICANN, Neustar, Verisign, CNNIC, Public Internet Registry Global Domains dahil International, Inc M1D Küresel AOL, Symantec, F-Secure, ISC, Georgia Tech, The Shadowserver Vakfı, Arbor Networks, Conficker solucanına karşı birlikte yer aldılar. Avi Mizrahi Avi (Abraham) Mizrahi, (d. 1957) İsrail Savunma Kuvvetlerinde Tuğgeneral olarak İsrail Kara Kuvvetleri Komutanı görevini üstlenmektedir. Şu anda görevini Merkez GOC Kuvvetlerinde gerçekleştirmektedir. Mizrahi 1975 yılında IDF(GOC ordu merkezinin 3. kolu) tarafından hazırlanan, Sayeret Golani operasyonuna katılmış, daha sonra İsrail Zırhlı Kolordusunda tugay komutanlığı yapmıştır. Mizrahi daha önceleri Lojistik, Tıp ve Merkezi Müdürlük Komutanlığı görevlerini de üstlenmiştir. Uzay Şövalyesi Rom Uzay Şövalyesi Rom, Marvel Comics sanal evreninde yaratılmış sanal kozmik süper kahramandır. İlk olarak "Rom, Spaceknight #1" (Ara. 1979)'da görünür; Bill Mantlo ve Sal Buscema tarafından yaratılmışlardır. Çizgi roman 1985'te Türkiye'de Alfa Yayınevi tarafından yayınlandı. Türkiye'de yayın hayatı 20 sayı sürdü. Orijinali Amerika Birleşik Devletlerinde 75 sayı + 4 adet annual/yıllık sayı olarak yayınlanmıştır. Galador gezegeni bilim ve teknolojide gelişmiş refah ve bolluk içinde yaşayan savaşın bilinmediği bir gezegendir.Galador gezegeninin önderi galadordaki bilim ve teknolojiyi diğer uzayda yaşayan uygarlıklarla paylaşmayı onlara öğretmeyi önerir. Bu öneri meclis tarafından kabul edilir. Hemen bir filo oluşturulur.Bu filonun amacı galadorun sahip olduğu bilim ve teknolojiyi uzaydaki diğer uygarlıklarla paylaşmak onlara öğretmektir.Galador filosu uzayda yol alırken Kara Nebula adında karanlık bir gezegene gelir. Bu gezegende Darkonlar adında kara büyü yapan ileri teknolojiye sahip yaratıklar yaşamaktadır.Kara Nebula çöldür karanlıktır ve ürkütücü bir görünümü vardır.Darkonlar Galadorun filosuna saldırır ve herkesi öldürürler.Daha sonra savunmasız Galadoru istila etmek için harekete geçerler.Amaçları Galadorda yaşayan herkesi ve her canlıyı öldürmek Galadoru istila etmektir.Filonun yok olduğu ve Darkonların galadoru istila etmeye geldiği duyulur Halk büyük bir panik ve korku içinde önderin sarayına koşar.Yapılacak tek şey kalmıştır.Galadoru savunmak için insanlığından vazgeçecek yarı robot yarı insan uzay şövalyelerine ihtiyaç vardır. Galadorun önderi bir konuşma yapar. Galadorluları düşmanla savaşmak için gönüllü olmaya çağırır. İlk Rom gönüllü olur.Sonra gönüllüler arasından 5.000 kişi seçilir.Bunlar yarı insan yarı makine savaş robotlarına dönüşürler.İnsan vücutlarına makine parçalar eklenir.Uzay şövalyeleri 900.000 gemilik Darkon savaş gemileriyle galadorun dışında uzayda karşılaşırlar.Yapılan savaşta uzay şövalyeleri büyük kayıplar vermelerine rağmen hatlarından çekilmezler ve darkonları yenilgiye uğratırlar.Sağ kalan darkonlar gemileriyle kaçar, uzaya dağılıp izlerini kaybettirirler. Uzay şövalyeleri Galadorda sevinçle karşılanırlar.Savaşta ölen arkadaşları için cenaze töreni yapılır.Galadorun önderi darkonları şimdi yenilgiye uğrattık ama tekrar geleceklerdir. Biz onları yendik ve gezegenimizi koruduk ama korunmasız durumdaki gezegenlerin halkları onlara karşı koyamaz onları da darkonlardan korumamız lazım.Bunun için son Darkon ölene kadar savaş bitmiş sayılmaz der.Uzay şövalyeleri Darkonları bulmak için uzaya dağılırlar.200 yıl uzayda Darkonlarla savaşan Rom Darkonları takip ederek dünyaya gelir.Darkonlar dünyada insan kılığına girmiş şehirlerde yaşamakta önemli mevkilerde görev yapmaktadırlar.İnsanları öldürüp onların kılıklarına girerler.Amaçları dünyayı ele geçirmektir.Rom’un iki silahı vardır.Birincisi Analizördür.Bu aygıt Darkonların insan görünümlerinin altındaki Darkon yüzlerini göstermeye yaramaktadır.Neyin kılığına girerlerse girsinler bu aygıt onların darkon yüzünü ortaya çıkarmaktadır. Ama bir tek Uzay Şovalyesi Rom bunu görebilmektedir.Diğer insanlar Analizörün yaptığı işlemi fark edemez yalnızca bir ışık demeti olarak görürler.Natrölizer adlı silahı ise Darkonları öldürmeyip Limbo adındaki sürgün boyutuna göndermektedir.Ama Darkonlar Limboya giderken arkada bir kül yığını bırakmaktadırlar.Bu da insanlar arasında aygıtın insanları kül ettiği şeklinde yorumlanır ve insanlar bu aygıttan ve Uzay Şövalyesi Romdan korkarlar.Darkonlar insan kılığındadır ve uzay şövalyesi Romun insanları kızartarak öldürdüğünü söylerler.İnsanlar Uzay şövalyesine karşı koyarlar.Rom Amerika birleşik devletlerinde Clairton adlı bir kasabada Brandy Clark adlı bir kadına aşık olur.Bu kadın onda insancıl duyguların yeniden canlanmasına yol açar.Uzay Şövalyesi Rom hem aşkıyla hem de Darkonlarla mücadele etmek zorunda kalır. Uzay Şövalyesi Rom: Galadoru savunmak için ilk gönüllü olmuştur.2,5 metre boyunda metal bir robot görünümündedir.200 yaşındadır.En büyük isteği Darkon savaşını bitirip bir gün insan olmak ve sevdiği kadın olan Brandy Clark ile evlenmektir. Darkonlar: Canlıları öldürerek kılığına girebilen şekil değiştirebilen yaratıklardır.Kara Nebula adında çöl, karanlık, ürkütücü bir gezegende yaşarlar.İki türdürler.Birinci türün boyu 1.60 kadardır.Vücutları beyazımsı bir renktedir.İkinci tür ise 1.75 kadardır.Koyu beyazımsıdır.Daha iridirler.Kara büyü yapan bilim ve teknolojide çok gelişmiş olan Darkonların tek bir amacı vardır.Diğer gezegenleri ele geçirip orada yaşayan canlıları köle yapmak yapamazlarsa öldürmek. Brandy Clark : Uzay Şövalyesi Rom’a aşık olmuştur.Romun Darkonlarla mücadelesinde en büyük yardımcısıdır.Aşkı için Uzay Şövalyesi Starshinenin zırhını giyip Uzay Şövalyesi Roma Darkonlarla savaşında katılır.Romla evlenmek en büyük hayalidir. Uzay Şövalyesi Terminatör: (Yokedici) Darkonlarla yapılan büyük savaştan sonra Acricon gezegeninde yanlışlıkla bir insanı öldürdüğü için yargılandı.Cezalandırıldı.Kendini insanlardan ve diğer Uzay Şövalyelerinden daha büyük görmeye başladı.Zırhını Uzay Şövalyesi Rom'unkine benzeterek Galadorda yönetimi ele geçirdi.Galaktus ve yardımcısının Galadoru ele geçirmek için yaptıkları saldırıda öldü. Uzay Şövalyesi Starshine: (Yıldız Işığı) Bayan uzay şövalyesidir.Uzay Şövalyesi Roma aşık olmuştur.Ama aşkı karşılık bulmamıştır.Darkonlarla yapılan savaşlardan birinde ölmüştür.Zırhı daha sonra Brandy Clark tarafından giyilmiştir. Uzay Şövalyesi Unam: (Görünmez) Bir Uzay Şövalyesi olarak özelliği görünmez olmaktır.O da bu özelliğini kullanarak uzaydaki bir gezegende Darkonların görünmez tanrısı olur.Onlara her istediğini yaptırır.Ama daha sonra Uzay Şövalyesi Rom gezegene gelip bütün darkonları sürgün boyutu olan Limboya yollar.Unam hatasını anlar ve ROM ile birlikte o gezegenden ayrılır. Sonrasında Başka bir gezegende Darkonlar ile işbirliği yapan, mikrodalgaların ustası başka bir Uzay Şovalyesi ile ROM'un savaşından ROM'u korumak için araya girer ve yaşamını kaybeder. Uzay Şövalyesi Karas: (Ateş Yağmuru) Bir Uzay Şövalyesi olarak özelliği ateş püskürtmektir. Darkonlarla yapılan büyük savunma savaşında ölür. Zırhını Darkonlar giymeye çalışırlar ama zırhı hiçbir darkon giyemez çünkü zırh darkonları yakıp kavurmaktadır.Darkonlar eski bir Amerikalı asker olan Archie Strykere zırhı giydirirler. Ona yalan söyleyerek Rom dünyayı istila etmeye geldi dünyayı sen kurtarabilirsin diyerek onun Uzay Şövalyesi Romla dövüşmesini sağlarlar. Uzay Şövalyesi Rom ona gerçekleri anlatarak aralarındaki mücadeleyi bitirir. Ateş yağmuru Darkonlar tarafından öldürülür. Uzay Şövalyesi Hammerhand:(Çekiçel) Bir uzay şovalyesi olarak özelliği elleridir. Elleri çekiç gibi güçlüdür ve ateş gücü vardır. Darkonlarla savaş bittiği zaman Galadora dönüşte ikinci jenerasyon uzay şövalyeleriyle yapılan savaşta ölmüştür. Livonya Dükalığı Livonya Dükalığı (Lehçe: "Księstwo Inflantskie"; Latince: "Ducatus Ultradunensis"; Letonca: "Pārdaugavas hercogiste") başta Litvanya Büyük Dükalığı'nın, sonra Lehistan-Litvanya Birliği'nin elinde olan bir özerk bölge. Bölge 1561 yılından 1621 yılına kadar etkisini sürdürdü. Bölge Livonya Savaşı sonunda oluşan Kurlandiya ve Semigalya Dükalığı ile beraber iki yeni özerk bölgeden biridir. Polonya-İsveç Savaşı sırasında dükalığın bir kısmı İsveç tarafından ele geçirildi. 1629'daki Altmark Ateşkes Antlaşması sonrasında dükalık parçalandı. Tifdruk Tifdruk, Matbaacılıkta kullanılan temel baskı tekniklerinden biridir. Almanca Tiefdruck (derin baskı) sözcüğünden gelmektedir. Tifdruk tekniğini Türkçede en iyi karşılayan tanımlama ise çukur baskı tekniğidir. Bu teknikte basılacak içerik önce metal bir tabakaya aşındırma yöntemi ile derinlemesine işlenir. Daha sonra metal tabaka üzerine baskı mürekkebi dökülür. Dökülen mürekkep metal levha üzerindeki çukurlara dolar. Daha sonra bu tabakanın üzerine baskı yapılacak malzeme konarak basınç uygulanır ve böylelikle çukurlardaki mürekkebin baskı yapılacak malzemenin yüzeyine geçmesi sağlanır. Modern matbaa makinelerinde metal tabakalar genelde silindirik bir tamburun üzerine konulur, diğer bir silindir ile de yukarıdan basınç uygulanır ve iki merdanenin arasından kâğıt geçirilerek baskı işlemi yapılır. Bu şekilde uygulanan tifdruk yöntemi rotagravür adı ile de anılır. Dünyada en yaygın baskı sistemi olan Ofset baskı sisteminin aksine, tifdruk baskıda kabartma klişe yerine oyma klişe kullanılmaktadır. Mürekkep klişe üzerinde farklı derinliklerde oyulmuş deliklere doldurulduktan sonra baskı ortamına aktarılmaktadır. Yine ofset baskının aksine kıvamlı mürekkepler yerine akışkanlığı yüksek çabuk buharlaşan sıvı mürekkepler kullanılır. Genelde bakır veya çinko silindirik klişeler üzerine açılan oyuklar hem çok küçük hem de farklı derinlikte oldukları için ofset baskıya oranla daha titiz ve temiz bir çalışma gerektirir. Çok özel kâğıtlar gerektirdiği için de daha masraflı bir tekniktir. Geçmişte kaliteli dergilerin, kumaş ve duvar kâğıtlarının basımında kullanılmıştı. Günümüzde posta pulları, bazı banknotlar ve hisse senetlerinin basımında kullanılmaktadır. Tifdruk baskı sisteminin en önemli özelliği net, yumuşak ve her kopyası birbirinin tam benzeri baskılar vermesidir. Ayrıca kalitesini bozmadan yüksek tirajlı baskı yapabilmesi nedeniyle yoğun baskılarda tercih edilmektedir. Simrishamn Simrishamn, İsveç'in güneyinde bulunan bir kenttir. Şehir, Baltık Denizi'nin kıyısında, İsveç'in en güney ucunda kuruludur. Simrishamn, ilk olarak "Symbrishafn" adıyla bilinen ve ilk resmi bilgileri 1161 yılına kadar uzanan bir kentti. 1361 yılında kent konumuna alınan Simrishamn, bu haliyle İsveç'in en eski kentlerinden biridir. "Simris", İsveççe'de ""yavaş akan nehrin ağzı"" anlamına gelmektedir. 1658 yılında Roskilde Antlaşması'yla Danimarka'dan İsveç'e verilen kent, o dönemlerde 200 kadar nüfusa sahipti. Daha sonra 1810 yılında 700, 1850'de 1365, 1890'da 1966'lık nüfuslara erişti. Günümüzde kent ılık ve okyanus ikliminin hakim olduğu tarihi bir İsveç kentidir. Dynamite "Dynamite", Amerikalı şarkıcı Christina Aguilera'nın "Keeps Gettin' Better - A Decade of Hits" adlı toplama albümünden çıkan promosyon teklisidir. Şarkı, 3 Aralık 2008 tarihinde iTunes Store'da satışa sunuldu. 14 Ocak 2009'da Rus radyo kanallarına dağıtıldı. Fırtına (film, 2008) Fırtına (Kürtçe: Bahoz), 2007 Türkiye yapımı politik dram türünde sinema filmidir. Yönetmenliğini Fotoğraf adlı filmi ile Milano Film Festivali'nde "En İyi Film Ödülü" kazanan Kazım Öz yapmıştır. Filmde Cahit Gök, Havin Funda Saç, Selim Akgül, Asiye Dinçsoy, Ali Geçimli, Kadim Yaşar, Bertan Dirikolu, Engin Emre Değer, Volga Sorgu, Feyzullah Gürdaş, Ececan Gümeci, Çağlayan Bozacı, Zelal Maraşlı, Ali Sürmeli, Sinan Bengier, konuk oyuncular Turgay Tanülkü, Ümit Çırak ve Muhlis Asan rol aldı. Filmin müziklerinde ise Vedat Yıldırım, Ayhan Akkaya ve Burak Korucu imzası taşımaktadır. Kürtlerin yoğun olarak başkaldırdığı bir dönemin politik gelişmeleri ile bir grup solcu Kürt gencinin öyküsünü beyaz perdeye taşıyan ‘Bahoz’ (Kürtçe Fırtına) filminin konusu kısaca şöyle: Cemal, üniversite sınavını kazanarak, küçük Kürt kasabasından İstanbul’a gelir. Büyük şehrin kalabalığı içindeki yalnızlığı, sistem karşıtı Kürt bir grup ile tanışmasıyla sona erer. Grubun öncülerinden Helin ile yaşadığı çatışma ise Cemal için yeni bir başlangıç olur. Benzer bir süreci yaşayan Rojda ve Orhan da zamanla değişip grubun aktif birer üyesi olurlar. Vittorio Caprioli Vittorio Caprioli, (15 Ağustos 1921 - 2 Ekim 1989) İtalyan aktör, yönetmen ve senaryo yazarı. 1946 yılından öldüğü yıl olan 1989'a kadar tam 109 sinema filminde rol aldı. 7 film yönetti, 7 filmin de senaryosunu yazdı. Doğduğu kent olan Napoli'de 68 yaşında öldü. 1940'larda tiyatroyla gösteri dünyasına giren Vittorio Caprioli, 1946'da sinemaya başladı. 1950'den itibaren aralarında Federico Fellini (Varyete Işıkları), Roberto Rosselini (Il Generale della Rovere), Jean-Luc Godard (Her şey Yolunda) ve Louis Malle'in (Zazi Metroda) de olduğu Avrupalı birçok ünlü yönetmenle çalıştı. 1961 yılında hem tiyatro hem de sinemada yönetmenliğe de başladı, yedi filme yönetmen olarak imza attı. Yönettiği filmlerden en önemlisi 1970 tarihli Splendori e miserie di Madame Royale'ydi. Senaryosu da kendisine ait olan bu filmde aynı zamanda oyuncu olarak da yer alıyordu. Diva (anlam ayrımı) Diva ÅŸu anlamlara gelebilir: Halo Halo ÅŸu anlamlara gelebilir: Almanya'da bilim ve teknoloji Almanya'nın bilim ve teknoloji alanındaki başarısı ülke ekonomisinin ileri düzeyde olmasını sağlayan önemli bir parçadır. Almaya birçok önemli bilim disiplininde öne çıkmıştır; özellikle de fizik, matematik, kimya ve mühendislik alanlarında. Ülkedeki bilimsel araştırmalar; endüstri ve üniversiteler ve Max Planck Topluluğu gibi özel araştırma enstitüleri tarafından desteklenir. Modern Almanya'nın 1871 yılında kurulmasında rağmen, ülkedeki bilimsel araştırmalar çok da eskiye dayanır. Almanya; Leipzig, Heidelberg, Freiburg, Tübingen gibi Avrupa'nın en eski üniversitelerinden bazılarına ev sahipliği yapmaktadır. Bu merkezler, kuruluşlarından günümüze felsefe, din, hukuk ve fen bilimleri alanında önemli katkılar gerçekleştirmiştir. Albert Einstein ve Max Planck'ın çalışmaları modern fiziğin kurulmasına öncülük etmiştir. Bu çalışmalar daha sonra Werner Heisenberg ve Erwin Schrödinger tarafından geliştirilmiştir. Bu isimler Hermann von Helmholtz, Joseph von Fraunhofer ve Daniel Gabriel Fahrenheit gibi diğer önemli fizikçilerden önde gelmektedir. Wilhelm Conrad Röntgen, X ışınlarıi bulmuş ve bu başarısı onu 1901 yılında ilk Nobel Fizik Ödülü'nün sahibi yapmıştır ve sonraları anısına röntgenyuma ismi verilmiştir. Heinrich Rudolf Hertz'in elektromanyetik ışın alanındaki çalışmaları, modern telekomünikasyonun oluşturulmasına öncülük etmiştir. 20. yüzyılın başından itibaren, Almanya, verilen ilk otuz bir Nobel Kimya Ödülü'nün on dördünü kazanmıştır. İlk olarak 1901 yılında Hermann Emil Fischer tarafından alınan bu ödül, otuz bir yıllık periyodun sonunda 1931'de Carl Bosch ve Friedrich Bergius taradfından alınmıştır. Otto Hahn'ın radyoaktivite ve radyokimyaya öncülük ettiği düşünülmektedir. Almanya; Gauss, Hilbert, Riemann, Weierstrass, Dirichlet ve Weyl gibi çok önemli matematikçiler yetiştirmiştir. Gottfried Leibniz, göze batan bir Alman felsefecisi, bağımsız olarak calculusü bulmuştur. Almanya birçok ünlü mucit ve mühendis yetiştirmiştir. Örneğin; Johannes Gutenberg, Avrupa'ya matbaayı getirmiştir; Hans Geiger, Geiger sayacını icat etmiştir; Konrad Zuse, ilk bilgisayarı yapmıştır. Zeppelin, Daimler, Diesel, Otto, Wankel, Von Braun ve Benz gibi Alman mühendisler, mucitler, iş adamları; otomotiv ve hava taşımacılığı teknolojilerinin başlamasına ve geliştirilmesine öncülük etmiştirler. Mikrobiyolojiyi kuran üç kişiden ikisi Almanya doğumludur. Bunlar: Ferdinand Cohn ve Robert Koch'dur. Alexander von Humboldt'un doğal bir bilim adamı olarak yaptığı çalışmaları ve buluşları sayesinde biyocoğrafya bilimi kurulmuştur. Rusya doğumlu bir Alman olan Wladimir Köppen (1846-1940), botanik ve iklimbilim alanında uğraşmıştır. Köppen; iklim, flora ve toprak arasındaki ilişkiyi inceleyerek günümüzde de kullanılan bir iklim sınıflandırması yapmıştır. Alfred Wegener (1880-1930), interdisipliner bir bilim adamı olarak Kıta Kayması Kuramı'nı teorileştiren ilk insandır. Kuramı daha sonraları yapılan araştırmalarla bir jeolojik teori olan levha hareketleri'ne öncülük etmiştir. Wilhelm Wundt psikoloji alanında tarihteki ilk laboratuvarı kurmuş. Laboratuvar 1879 yılında Leipzig Üniversitesi'nde kurulmuştur. Alman araştırmacılar, diğer bilimlerde olduğu gibi insani bilimler alanına da önemli katkılarda bulunmuştur. Aynı zamanda yaşamış örneklerden bazıları; felsefeci Jürgen Habermas, Mısır bilimci Jan Assmann, sosyolog Niklas Luhmann, tarihçi Reinhart Koselleck ve yasal tarihçi Michael Stolleis'dir. Karl Marx, Friedrich Engels ve Max Weber Ã¶nemli sosyal bilimcilerdir. Adolfo Suárez Adolfo Suárez González (25 Eylül 1932, Cebreros, İspanya - ö. 23 Mart 2014, Madrid, İspanya), Temmuz 1976-Ocak 1981 arasında İspanya başbakanı. Francisco Franco'nun Falanj örgütünü yeniden düzenleyen Milliyetçi Hareket'in ("Movimiento Nacional") genel sekreterliğini yapmıştır. Babası küçük bir memurdu; annesi ise siyasi nüfuz sahibi ünlü Cebreros ailesinden geliyordu. Salamanca Üniversitesi'nde hukuk öğrenimi gördü. Madrid Üniversitesi'nde doktora çalışmasını tamamladı. Taşrada, çoğunlukla Milliyetçi Hareket'te birçok kez görev aldıktan sonra ulusal radyo ve televizyon kurumunda çalıştı. 1968-69'da Segovia'da Milliyetçi Hareket'in il başkanı ve sivil vali olarak görev aldı, ardından genel müdür olarak radyo ve televizyon kurumuna döndü. Mart 1975'te Milliyetçi Hareket'in genel sekreter yardımcılığına atandı ve aralıkta hem genel sekreter, hem de bakan oldu.Aynı yıl, Milliyetçi Hareket'in bünyesindeki ılımlı reformcu siyasi oluşum İspanyol Halk Birliği'nin kurucu üyesi ve daha