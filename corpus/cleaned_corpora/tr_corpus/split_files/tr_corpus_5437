(CONCACAF) tarafından düzenlenen ilk CONCACAF Şampiyonası'dır. Katılan ülkeler Kuzey Amerika, Orta Amerika ve Karayipler'de bulunan ülkelerdir. 23 Mart-7 Nisan 1965 tarihleri arasında El Salvador'un San Salvador ile Santa Ana şehirlerinde düzenlenen turnuvada 8 takım mücadele etmiştir. Turnuvadaki sekiz takım, dört takımlı iki gruba ayrıldı. Her iki grupta da ilk iki sırayı alan takımlar final turuna yükselmeye hak kazandı. Final turunda oluşturulan gruba kalan dört takımdan ilk sırayı alan takım, şampiyonanın galibi ilan edildi. Ev sahibi El Salvador'u son grup maçında 4-1 yenen Kosta Rika turnuvanın şampiyonu oldu. Sonuçlar Sonuçlar 1996 Coupe de France Finali AJ Auxerre, Nimes Olympique'i maçın 52. dakikasında Laurent Blanc ve 88. dakikasında Lilian Laslandes'in attığı gollerle maçı 2-1 kazandı ve Coupe de France'ın sahibi oldu. 1995 Coupe de France Finali Paris Saint-Germain, Strasbourg'u maçın 49. dakikasında Paul Le Guen'in attığı golle maçı 1-0 kazandı ve Coupe de France'ın sahibi oldu. 1994 Coupe de France Finali AJ Auxerre, Montpellier HSC'i maçın 17. dakikasında Moussa Saïb, maçın 48. dakikasında Gérald Baticle ve maçın 86. dakikasında Corentin Martins'in attıkları gollerle maçı 3-0 kazandı ve Coupe de France'ın sahibi oldu. Bolton Metropoliten Borough Bolton Metropoliten Borough (İngilizce: "Metropolitan Borough of Bolton"), Birleşik Krallık'ın İngiltere ülkesinin Kuzey-Batı İngiltere bölgesinde tek seviyeli "metropoliten borough" statülü bir yerel idare birimidir. Bu yerel idare biriminin merkezi bu yerel idare bölgesi içinde en büyük yerleşke olan Bolton kentidir. "Bolton Metropoliten Borough" metropoliten yerel idare bölgesi 1972'de kurulup 1974'te resmen ortaya çıkmadan önce aynı alanda 19. yüzyıl ve daha önceki yasalarına göre kurulmuş olan şu değişik yerel idare birimleri bulunmaktaydı: "Bolton Kontluk Beldesi (County Borough)", "Fulwood Şehirsel Bölgesi" ve hepsi Lancashire Kontluğu içinde bulunan "Farnworth Belediye Bölgesi", "Horwich Şehirsel Bölgesi", "Westhoughton Şehirsel Bölgesi", "Blackrod Şehirsel Bölgesi", "Kearsley Şehirsel Bölgesi", "Little Lever Şehirisel Bölgesi ve "Turton Şehirsel Bölgesi"nin Bradshaw, Bromley Cross, Dunscar, Egerton ve Harwood köyleri. "Bolton Metropoliten Borough" yüzölçümü 139.80 km² ve en son 2008 nüfus tahminine göre bu sınırlar içindeki nüfus 262,800 kişidir. "Bolton Metropoliten Borough" törensel Greater Manchester Metropoliten Kontluğu'na bağlıdır. Fakat bu konsey 1986'da lağvedildikten sonra tek seviyeli "metropoliten borough" yerel idaresi birimine dönüşmüştür. Fakat bu durum büyük stratejik konular üzerinde kararlar almayı çok zorlaştırdığı için Nisan 2011'de tekrar "Greater Manchester"de ekonomik gelişme, yenileştirme ve ulaşım için yetkiler ve fonksiyonlarla "Greater Manchester Birleşik Yerel İdare (Greater Manchester Combined Authority)" adlı ama üyeleri, seçimle gelmeyerek, alt-yerel-idare temsilcilerinden oluşan bir yörel idare kurumu ortaya çıkartılmıştır. "Bolton Metropoliten Borough" altında "semt/köy" adı verilebilecek "civil parish" idareleri bulunmaktadır. Bu görev ayrımı Birleşik Krallık'ta genel bir standart yerel idare ayrımı olmayıp "semt/köy idaresi (cıvıl parish)" kurmak bir üst yerel idarenin kararına bağlıdır ve bu alt yerel idarelere verilecek görev ve yetkiler çok sınırlıdır. "Bolton Metropoliten Borough Yerel İdare Konseyi" "semt/köy idaresi (civil parish)" sistemini çok sınırlı bir şekilde kullanmayı tercih etmiştir. Böylece şu üç tane "semt/köy (cıvıl parish)" alt-yerel idarelerini kurmuştur: Blackrod Horwich ve Westhoughton. Bu türlü "semt/köy (civil parish)" alt-yerel idareleri kurulmayan semt/köyler merkez Bolton kenti, Farnworth, Kearsley, Little Lever, ve South Türton'dur. Bolton Metropoliten Borough Yerel İdare Konseyinde 60 tane yerel idare meclis üyesi bulunur. Bu üyeleri seçmek için şehir alanı 20 yerel seçim bölgesine bölünmüştür Mayıs 2011 Bolton Metropoliten Borough Konseyi yerel seçimlerinde İşçi Partisi 5 yeni üye kazanmıştir. Boylece bu konseyde "İşçi Partisi"nden 35 üye, Muhafazakâr Parti'den 20 üye ve 5 üye ile Liberal Demokrat Parti'den 5 üye bulunmaktadır ve 'Bolton Metropoliten Borough Konseyin'nin idaresi İşçi Partisi kontrolündadır. "İşçi Partisi"nden "Clifford Morris"Bolton Metropoliten Borough Yerel İdare Konseyi lideridir. Bolton Metropoliten Borough 1974de kurulmasından sonra genellikle her iki yılda bir törensel görevlerle, siyasi olmayan, bir "Belediye Başkanı (Mayor)" da seçmektedir. Birleşik Krallık'ta nüfus sayımları 10 yılda bir yapılmaktadır ve 2011 sayımı yapılmış olmakla beraber sonuçlar daha belli olmamıştır. Eldeki en son 2008 nüfus tahminine göre Bolton Metropoliten Borough için nüfus 262,800 kişidir.. Bu yerel idare birimini merkezi olan Bolton'da ise nüfus 139,403 kisidir. Bolton Metropoliten Borough hukuken 1972de kurulmakla beraber, o zaman içine dahil olan eski yerel idareler için nüfus sonuçleri elde bulunduğu için, yapılan yeni hesaplarla Bolton Metropoliten Borough sınırları içindeki nüfusun 10 yıllık nüfus sayımlarına göre nasıl değiştiği bulunmuştur. Bolton Metropoliten Borough için nüfus sayımlarına göre nüfusun gelişmesi şu gösterimde izlenebilir: Bolton Metropoliten Borough'nun şu şehirlerle resmî kardeş şehir anlaşmaları vardır: Kabiru Imoro Kabiru Imoro (d. 09 Ocak 1991; Gana), GanalÄ± futbolcu. Ganalı forvet oyuncusu. 2011-12 sezonunda Bucaspor'a transfer olduğu duyuruldu, 2011-2012 sezonunun yaz transfer döneminde Bucaspor'a transfer olduğu duyuruldu, fakat sezon öncesi hazırlık kampından sonra sözleşmesi feshedildi. Lefke Kapısı Lefke Kapısı veya tarihî adıyla Şam Kapısı, İmparator Hadrianus zamanında yapılan, İznik’in doğusunda, Kılıçarslan Caddesi´nin sonunda bulunan Bursa'nın tarihi bir kapısıdır. Lefke Kapısı'nın ana giriş kemerinin güney ayağı üzerinde dokuz satırlık bir Grekçe kitabe bulunmaktadır; bu kitabede "Uğurlu olsun, eyaletin başşehri Nikea Gaius teşekkür eder" yazılıdır. Kitabede ismi geçen kişi büyük olasılıkla Caius (Julius Basus) veya Gaius (Cassius Chrestus)’dur. Kapının kente bakan yüzündeki arşitrav üzerinde iki satırlık bir yazı vardır. Burada, "İmparator Kayser, Tanrı Traianus Parthicus´un oğlu Tanrı Nerva´nın torunu, halkın egemenlik yetkisini kendinde taşıyan (Tribunicia Potestas), Traianus Hadrianus Augustus´a, Augustusların en dindar Neokoru, Dionysos ve Herakles soyundan gelen, Bithynia ve Pontus´un birinci şehri, imparatorların en kutsal senatosunun kararları uyarınca metropolis olan Nikea" yazılıdır. Lefke Kapısı’nın kente bakan yüzünde yaya geçişi üzerindeki nişte bir kitabe daha bulunmaktadır. Burada, "Proconsul ve şehrin patronu M. Plancius Varus´u dostu Cladius Quintianus onurlandırdı" yazısı bulunmaktadır. Bu yazıtlardan da anlaşılacağı gibi, Plancius Varus´un bir mermer heykeli bir niş içerisinde bulunuyordu. Lefke Kapısı’nın batı ve doğu cepheleri aynı özellikte yapılmıştır. Bugün kapının 1.80 m.lik kısmı toprak altında kalmıştır. Ayrıca yan geçitlerde kurt dişi motifli lentolar görülmektedir. Kapı, Osmaneli’ne açılan yoldan ötürü bu isimle tanınmıştır. Şam Kapısı (Kudüs) Şam Kapısı (Arapça: باب العمود) (diğer isimleri: Bab el-Amud, Nablus Kapısı, Shechem Kapısı, Kolonlar Kapısı), Kudüs'ün doğu bölümünde; Eski Kudüs denen tarihi kısmında yer alan önemli bir sur kapısıdır. Kudüs'ü çevreleyen 4 km. uzunluğundaki surlarda bulunan 7 kapıdan sadece en büyüğü değil çoğu turistlerin fikrine göre en güzelidir. Kapı Süleyman Surları üzerinde bulunur, kapının hemen önünde ise Sultan Süleyman Caddesi geçer. Yine cadde üzerindeki bugün mesken olarak kullanılan Osmanlı yapısı Kudüs Mevlevihanesi'ne yakındır. Şam Kapısı, Kanuni Sultan Süleyman tarafından 1542 yılında, Kudüs surlarının onarımlarının kapsamında inşa ettirildi. İki kulesi bulunan kapı Doğu Kudüs'te Filistinlilerin yaşadığı bölgenin merkezindedir. Kapı şehrin Arap Pazarının ve çarşısının başlangıcında yer alır. Diğer surlar ve kapılar içinde estetik görünümüyle dikkat çeker. Şam Kapısı Guillaume Soro Guillaume Kigbafori Soro (d. 8 Mayıs 1972, Ferkessédougou, Fildişi Sahili), 4 Nisan 2007 - 13 Mart 2012 tarihleri arası Fildişi Sahili eski Başbakanı olarak görev yapan politikacı. Başbakan olmadan önce Fildişi Sahili Yurtsever Hareketi ve daha sonra Yeni Kuvvetleri isyancı grubun Genel Sekreteriydi. 2003 yılının Ocak ayında bir barış anlaşması ardından Soro, 2003 yılı Nisan ayında haberleşme bakanı olarak hükümete katıldı. Yeni Kuvvetlerinin bakanları, 2003 yılı Eylül ayında hükûmeti boykota başladı ve 2004 yılı Ocak ayında hükümete geri döndüler. Mart 2004'te Abidjan'da düzenlenen bir muhalefet gösterisi şiddetle bastırıldıktan sonra, Soro ve diğer eski isyancı ve muhalefet bakanları hükûmeti tekrar boykota başladı. Buna karşılık devlet başkanı Laurent Gbagbo 19 Mayıs 2004 tarihinde diğer iki bakan ile birlikte Soro'yu görevinden azletti. Soro, Gbagbo'nun etkin bir barış anlaşmasına karşı bir darbe olduğunu söyleyerek bu hareketini kınadı. 9 Ağustos 2004 Soro bir kabine toplantısına katıldı ve görevi iade edildi. Soro, 28 Aralık 2005 tarihinde Başbakan Charles Konan Banny hükümetinin "Yeniden yapılanma ve Yeniden bütünleşme bakanı" olarak atandı ve bu pozisyonda başbakandan sonra ikinci sırada hükümetin üyesi oldu. 4 Mart 2007 tarihinde imzalanan bir barış anlaşmasının ardından Soro'nun yeni bir hükümette başbakan olacağı bir olasılık olarak kabul edildi. Soro, 26 Mart günü yayınlanan bir röportajda, başbakan olmak için istekli olacağını söyledi. 4 Nisan 2007'de başbakan olarak atandı. 13 Nisan'da yayınlanan bir konuşmasında savaşın neden olduğu zarar için Soro "herkes için ve herkesin adına" özür diledi. Ejder Ã‡ocuk Ejder Çocuk (Özgün adı: Firebreather), 2010 yılında CGI animasyonuyla yani bilgisayar animasyonuyla yapılan çizgi film. Peter Chung tarafından yönetilen filmin yapımcısı Image Comics'tir. Konusu çizgi romandan alınmıştır. İlk gösterimi ABD'de Cartoon Network'te 24 Kasım 2010 tarihinde yayınlandı. Türkiye'de ilk kez Cartoon Network'de 2 Temmuz 2011'de yayınlandı. Duncan 16 yaşındadır. Lise'de normal olarak diğerleri gibi yaşamak istemektedir. Duncan'ın babası kaiju kralı Belloc, annesi de Margaret yani bir insandır. En azından annesi sıradan bir öğrenci olmasını ister. Babası ise gelecekte bir ejder kral olmasını ister. Okula ilk gidişinde Jenna'ya aşık olur. Tabi önceden Jenna'ya okulun zorbası Troy Adams'da Jenna'yı sever. Troy , Duncan'ı kendini tüm okulun önünde yakartopda yendiği için diğer zorbalarla birlikte kovalarken onun ağzından ateş çıkardığını görür. Ancak kimse buna inanmaz. Zorba Troy parti yapar ve oraya Duncan'ın arkadaşları ve kendisi de gider. Orada Jenna'nın mezuniyet günü için toplanan parayı kaybettiğini öğrenir. Tabi bu parayı gerçekte zorba Troy Jenna'nın kendisini sevmediği için çalmıştır. Ardından Duncan'ın babası Kaiju kralı Belloc'da oraya gider, oğlu Duncan'ı kaçırıp kendi yaşadığı yere götürür. Orada oğlunu diğer kaijulara tanıtır ve gelecekte krallarının Duncan olacağını açıklar ve Duncan'ı volkana fırlatır. Duncan volkandan çıkınca kaiju hâline bürünür. Ama sakinleşince eski haline döner. Bu arada babası onu volkana götürürken bir elmas almıştır. Sakinleştiğinde kendini çölde bulur ve arkadaşı Kenny'in evine gider. Sonra Kenny'nin evindeyken Isabel'in Kenny'e kendisinin babasının kaiju kralı Belloc olduğunu söylemiştir ve Duncan buna çok kızar. Bir sonraki gün okula gittiğinde okulda herkes ona Troy'un partisinde kaijuyla savaştığı için kahraman muamelesi yapar. Ancak o pullu olduğu için utanır ama Isabel ona okuldaki herkese kaiju kralının onu ateşiyle vurduğu için derisinin değiştiğini söyledğini söyler. Daha sonra Jenna'nın dolabına elması koyar ve Jenna'da mezunlar gecesini yapar. Gecede Kenny sevdiği kız yani Isabel'i Duncan'la dans ettiğini görünce çok sinirlenir ve herkese onun babasının kaiju kralı Belloc olduğunu söyler. Tabi Isabel aslında Duncan'a aşıktır. Duncan oradan kaçar ve saklanır. Çünkü Jenna bunu duyunca ondan korkar. Oraya daha sonra 2 kaiju gelir başta babası onu sınamak için göndermişti kaijuları ancak daha sonra o 2 kaiju Belloc'a ihanet eder ve Duncan'ı öldürmeye çalışırlar. Savaşırken babası gelir. Daha sonra annesi, Jenna ve de askerler gelir tabi asker komutanı Barnes da gelir ve aslında Duncan'ın babasını yakalamak ister ama onun bu halini görünce önce 2 kaijuyu sonra onu yakalamak ister. Uzun savaştan sonra 2 kaijuyu Duncan kaijuların üstlerine çığ düşürterek yenerler ancak Duncan'ın babası yakalanır. Jenna'yla Duncan sevgili olur ve de Duncan okuluna devam eder. Pedro Pires Pedro Verona Rodrigues Pires (d. 29 Nisan 1934), Yeşil Burunlu siyasetçi. Pires, Afrika ada ülkesi Yeşil Burun Adaları'nda 2001 ile 2011 yılları arasında devlet başkanlığı makamında bulunmuştur. Lizbon Üniversitesi'nde lisans eğitimi almak için Portekiz'de bulunduğu bir dönem ilerleyen süreçte ülkelerinin Portekiz kolonisi olmaktan kurtaracak bağımsızlık mücadelesinin önderleri olacak kişiler ile bir araya gelmiştir. 1961 yılında mücadelenin Angola'da başlaması ile birlikte Portekiz'i terkeden Pires, Amilcar Cabral ile birlikte Gine ve Yeşil Burun'un Bağımsızlığı için Afrika Partisi'ni kurmuştur. Portekiz'de yaşanan Karanfil Devrimi'ne kadar bağımsızlık mücadelesine devam eden Pires, bu dönemden sonra bağımsızlık adına pazarlıkların yürütüldüğü toplantılarda ülkesinin sözcülüğünü yürütmüştür. Ülkenin Yeşil Burun Adaları ile 5 Temmuz 1975 tarihinde bağımsızlığını kazanması sonrasında ülkenin ilk başbakanı olarak 1991 yılına kadar görev yapmıştır. Ülkenin 1991'de çok partili siyasi yapıya geçmesi ile birlikte gerçekleştirilen ilk seçimlerde muhalefetin adayı António Mascarenhas Monteiro'nun devlet başkanlığı seçimlerini kazanması ile görevi bırakmıştır. 2001 yılında gerçekleştirilen yeni seçimlerde bu kez Pires bizzat Veiga'ya rakip olmuş, ilk turda her iki adayın da yeterli oya ulaşmaması neticesinde ikinci tur yapılmıştır. İkinci tur sonucunda rakibini 12 oy farkla geride bırakan Pires, ülkenin yeni devlet başkanı olarak makama seçilmiştir. 2006 yılında gerçekleştirilen seçimlerde de aynı senaryo yaşanmış, Pires ve Veiga birbirlerine bir kez daha rakip olmuş ve Pires birkez daha az bir oy farkıyla kazanarak devlet başkanlığını ikinci bir dönem daha yürütmeye hak kazanmıştır. İkinci döneminin de sona ermesi ile birlikte 2011 seçimlerinden galip ayrılan Jorge Carlos Fonseca'ya 9 Eylül 2011'de görevi teslim ederek makamdan ayrılmıştır. Denizci cumhuriyetler Denizci cumhuriyetler (İtalyanca: Repubbliche marinare) İtalya’da Orta Çağ’da ortaya çıkan ve gelişen şehir devletlerini tanımlar. Bunlardan en bilinenleri Pisa, Ceneviz ve Venedik’tir. Bu devletler birbirleriyle hem askeri hem de ekonomik anlamda rekabet halinde olmuşlardır. 10 ila 13. yüzyıllar arasında Akdeniz bölgesinde egemenlikleri altındaki ticaret yollarını korumak ve genişletmek için güçlü donanmalar kurmuşlardır. Bu açıdan Haçlı Seferleri’ne lojistik olarak büyük destek vermişlerdir. Cumhuriyetler güçlü imparatorluklar arasında hayatta kalabilmek için çok çeşitli ittifaklarda bulunmuşlardır. Denizci cumhuriyetler şehir devletleriydi. Genellikle bağımsız cumhuriyet olarak örgütlenmişlerdi. Toprakları genellikle Doğu Roma İmparatorluğu eski topraklarıydı. Şehirlerde genelde benzer hükümet sistemleri egemendi, toplumsal ve ekonomik hayatta tüccar sınıflar ellerinde muazzam bir güç biriktirmiştir. Denizci cumhuriyetler Haçlı Seferleri’ne yoğun olarak destek vermiştir. Bu savaşların ardından oluşan siyasi durumdan faydalanarak siyasi ve ekonomik egemenliğini geliştirmiştir. Özellikle Dördüncü Haçlı Seferi Kudüs’ü kurtarma amacıyla yola çıkmış ancak Venedik Cumhuriyeti Doçesi Enrico Dandolo seferi kendi amaçları için kullanmış, Konstantinopolis’i yağmalanmış, Bizans İmparatorluğunun yerine uzun ömürlü olmayan Latin İmparatorluğu kurulmuştur. Her denizci cumhuriyetin denizaşırı toprakları ve ticaret üsleri bulunuyordu. Bu kapsamda Akdeniz’deki çok sayıdaki ada, Sardinya, Korsika, Adriyatik Denizi’ne kıyısı olan şehirler, Ege Denizi ile Karadeniz kıyıları, Kırım toprakları ve Kuzey Afrika sahilleri sayılabilir. Bu anlamda Yunanistan ve Kıbrıs’ı uzun süre elinde bulunduran Venedik öne çıkmaktadır. Çok bilinen denizci cumhuriyetlerin dışında sınırlı etkiye sahip olarak kısa süreli varolmuş cumhuriyetler de bulunmaktadır. Gaeta, Ancona, Trani ve Noli bunların arasındadır. Dalmaçya kıyısındaki Ragusa Cumhuriyeti de dönemsel etkiye sahip olmuştur. 11.yüzyıl başlarında Avrupa kıtasında karayolu ticaretinin güvenlik sorunları nedeniyle deniz ticareti tercih edilmiş, Akdeniz çerçevesinde ticari hatlar gelişmiştir. Bu dönemde gelişen bazı kıyı şehirleri güçlenerek Avrupa çapında siyasi ve ekonomik güce sahip olacaktır. Zaman zaman bu şehirler çoğunlukla Saracen korsan saldırılarına maruz kaldıkları için kendi güvenliklerini sağlama yoluna giderek güçlü donanmalar kurmuşlardır. Bu donanmalar sayesinde savunma durumundan saldırı durumuna geçen deniz cumhuriyetleri, Doğu Roma ile Arap-Müslüman donanmaları arasındaki rekabetin yarattığı ortamda deniz aşırı topraklar ele geçirmiş, ticaret yollarının denetimini sağlamışlardır. Kurumsal olarak şehir devletleri bağımsız cumhuriyetler olarak örgütlenmiştir. Bunda en büyük toplumsal destek iktidarın dayandığı tüccar sınıf olmuştur. Denizci cumhuriyetlerin ortaya çıktığı dönem, Avrupa’nın siyasi etkisinin doğuya doğru genişlediği ve modern kapitalizmin öncülü olarak sayılabilecek mali ve üretim sisteminin hâkim olmaya başladığı dönemdir. İtalya’daki denizci cumhuriyetler altın paraları ticarette yeniden kullanıma sokmuş, ülkeler arası ticari ilişkileri geliştirmeye başlamış, ayrıntılı muhasebe kayıtları tutmuştur. Aynı zamanda ticaret yollarının gelişmesi de denizcilikteki teknolojik gelişmeler için bir itici güç sağlamıştır. Bu dönemde gerçekleşen Haçlı Seferleri denizci cumhuriyetlerin yayılmacı politikalarıyla örtüşmüştür. Kutsal bölgelere gerçekleştirilen taşımacılığın karşılığında denizci cumhuriyetler yeni ele geçirilen bölgelerde ayrıcalıklar elde etmiştir. Doğu Akdeniz ve Karadeniz bölgesine açılan denizci cumhuriyetler çok sayıda ticaret üssü oluşturmuş, yeni topraklar ele geçirmiştir. Özellikle imtiyazlı konumları gereği kendilerine tanınan yerlerde ticaret yürüten İtalyan devletleri şehirlerde bulundukları bölge, mahalle hatta caddede İtalyan yasalarının geçerli olmasını sağlayabilmiş ve bu şekilde çeşitli ticari merkezler kurmuşlardır. Konstantinopolis’teki Pera, sonra da şehir Osmanlı İmparatorluğu egemenliğine geçip İstanbul adını aldıktan sonra Beyoğlu adıyla anılan bölge önce Ceneviz sonra da Venedik için en önemli ticari merkezlerden birisi konumuna gelmiştir. Denizci cumhuriyetlerin ömürleri birbirinden çok farklı olmuştur. Venedik, Ceneviz gibi cumhuriyetler Orta Çağın tamamını kapsayan dönemde bağımsızlıklarını koruyabilirken ancak Napolyon Bonapart döneminde işgal edilebilmiştir. Diğer cumhuriyetler ise Rönesans dönemi boyunca bağımsız kalabilmiştir. Pisa, Floransa egemenliğine boyun eğmiş, Ancona Papalık Devleti tarafından ele geçirilmiş, Amalfi de Normanların işgaline maruz kalmıştır. Avrupa çapında önemli rol oynayan ilk denizci cumhuriyet Amalfi Cumhuriyeti olur. Arapların hakimiyetinden Akdeniz ticareti egemenliğini ele geçiren Amalfi tacirleri 10.yüzyılda İtalya’nın güneyinde ve Ortadoğu’da ticari üsler kurmuştur. Konstantinopolis şehrinde ilk ticari koloni kuran da onlardır. Amalfili tüccarlar kendi isimleriyle anılan yasaları oluşturarak ticarette gözetilmesi gerekenleri yazılı hale getirmiştir. 1039 yılında Amalfi, Salerno Prensliğinin denetimine girer. 1073 yılında Robert Guiscard şehri ele geçirir. Amalfi halkı 1096 yılında ayaklanarak bağımsızlığını ilan etse de 1101 yılında ayaklanma bastırılır. 1130 yılındaki isyan da bir yıl içinde bastırılacaktır. 1137 yılında şehir doğal afetler (özellikle sel baskınları) ve Norman istilaları sonucu güçsüz düşecek ve ticari bir merkez olma özelliğini Napoli şehrine kaptıracaktır. 774 yılından itibaren Papalık Devleti içinde yer alan Ancona, Kutsal Roma Cermen İmparatorluğunun yayılma etkisine maruz kalsa da 12.yüzyıla doğru bağımsızlığını kazanmaya başlar. Denizdeki hakimiyetleri Venedik egemenliğinin baskısı altında kalmış olsa da özellikle Doğu Roma İmparatorluğu ile yakın ticari ve ekonomik ilişkileriyle öne çıkar. Ragusa Cumhuriyeti ve Macaristan Krallığı ile çok iyi ilişkiler içinde olmuştur. Doğu Roma İmparatorluğu ile yakın ilişkilerine rağmen özellikle Osmanlı İmparatorluğu ve öncülleriyle iyi ilişkiler içinde olmuş, Türklerin İtalya ile olan ekonomik bağlantılarının ana halkası olmuşlardır. Ancona’nın bağımsız varlığı sürekli tehdit altında olmuş olmasına rağmen şehir devleti diğer hiçbir denizci cumhuriyete saldırmamıştır. 1532 yılında bağımsızlığını kaybederek Papa VII Clement döneminde Papalık Devleti’ne katılmıştır. Ceneviz, Akdeniz’de Arap korsanların egemenliğinin hissedildiği 10.yüzyılla beraber şehir devlet olarak ortaya çıkmaya başlar. Kutsal Roma Cermen İmparatorluğu’nun himayesinde olarak Pisa ile yapılan ittifak sonucu Arapların gücü Akdeniz’de kırılmaya başlanır. Batı Akdeniz bölgesinde donanması sayesinde gücünü hissettiren cumhuriyet Korsika, Provence ve Balear Adaları yeniden fethedilir. Cenova’daki şehir kapsamındaki tüm tacirlerin "Compagna Communis" adı verilen birliğinin asillerin desteğiyle kurulmasıyla birlikte Ceneviz cumhuriyeti fiilen kurulmuş olur. Ceneviz Cumhuriyeti, Birinci Haçlı Seferi’nden çok kârlı çıkmıştır. Sefere katılan Ceneviz, kutsal topraklarda fethedilen topraklar üzerinde Cenevizli tacirler için muazzam ayrıcalıklar elde etmiştir. Ayrıca Dördüncü Haçlı Seferi’nin ardından kurulan Latin İmparatorluğu’nun 1265 yılındaki çöküşünden önce 1261 yılında İznik İmparatorluğu ile Ceneviz arasında imzalanan Nymphaeum Antlaşması ile ayrıcalıklarını Bizans İmparatoru VIII. Mihail’a dikte ettirmiştir. Sonrasında Venediklilerin Karadeniz’den atılmasıyla burada ticaret Ceneviz egemenliğine geçmiş, 1284 yılındaki Meloria Deniz Savaşı ile Pisa da mağlup edilmiştir. 1298 yılında Ceneviz donanması Dalmaçya açıklarındaki Korčula Adası bölgesinde Venedik donanmasını mağlup etmiştir. Muharebe sırasında Venedikli asil Andrea Dandolo öldürülmüş, Venedik donanmasındaki bir gemiye komuta eden Marco Polo da esir edilmiştir. 15.yüzyılda salgın hastalıkların ve yabancı istilaların tehditi altında bulunan cumhuriyet 1528 yılında Andrea Doria komutasında yeniden eski görkemli günlerine dönecektir. Bu dönemde daha çok İspanya monarşisinin desteğiyle eski ticaret ağının kazançlarını yakalayacaktır. Bu dönemde İspanya’nın yanı sıra Fransa hakimiyetini de hisseden şehir, Napolyon Bonapart döneminde Fransız işgalini yaşar. 1815 yılında şehir Sardinya Krallığı egemenliğine girince şehir ekonomisinin bozulması üzerine tacirler ve ustalar Amerika kıtasına toplu şekilde göç etmiştir. 11.yüzyılın başlarında Ceneviz ile ittifak halkinde olan Pisa Arapların Akdeniz’de yenilmesi üzerine Korsika’ya hakim olur ve Tiren Denizinin denetimini ele geçirir. İzleyen dönemde güçlenen Pisa, Konstantinopolis’te ayrı bir ticari merkeze sahip olur. Pisalılar Birinci Haçlı Seferi’ne katılmış ve Kudüs’ün alınmasında yer almışlardır. Pisa cumhuriyeti 13.yüzyılda bir dönem müttefiki olan Ceneviz ile savaşın eşiğine gelir. 1284 yılındaki Meloria Deniz Savaşı'nda yenilen Pisa donanması çoğu denizaşırı topraklarının denetimi kaybedecektir. 1324 yılında Aragon Krallığının Sardinya’yı işgal etmesiyle buradaki topraklarını tamamen yitiren cumhuriyet çeşitli ayaklanmaların başarısız olmasının ardından 1406 yılında Floransa’nın denetimine girer. 7.yüzyılın ilk yarısında şehir Doğu Akdeniz bölgesinde ticaret yapmaya başlar. 11.yüzyıl ile birlikte Adriyatik Denizinde öne çıkan denizci ve ticaret şehri olur. Şehirdeki bilinen ilk yazılı ticari antlaşma 1148 yılında Molfetta şehriyle imzalanmıştır. 1204 yılında Dördüncü Haçlı Seferi esnasında Konstantinopolis’in düşmesiyle beraber şehir, Venedik egemenliğine geçer. Bu şekilde Ragusa ileride kurulacak olan cumhuriyetin kurumsal altyapısını kazanmış olur. 1358 yılında Macaristan Krallığı ile yapılan savaşta mağlup olan Venedik, Zadar Antlaşması kapsamında Dalmaçya’daki topraklarını kaybeder. Ragusa ise Macar egemenliğini kabul etse de içişlerinde serbestlik hakkını korur. 1403 yılında itibaren bu dönemde güçlü bir donanmaya ve sıkı tahkimatlı iki limanıyla şehre Respublica Ragusina denmeye başlanır. Gelişmesini deniz ticaretine borçlu olan şehir Adriyatik Denizinin güneyindeki güçlü varlığıyla bulunduğu bölgede Venedik Cumhuriyetine kafa tutmaya başlar. Bu yönde diğer bir denizci cumhuriyet olan Ancona ile müttefik olur. Bu sayede Adriyatik bölgesinin Venedik Gölü olmasının önüne geçilir. Ancona-Ragusa işbirliği sayesinde Venedik’e alternatif ticaret yolları geliştirilir. 15.yüzyılla beraber şehir artık Balkanlar ve Ortadoğuya açılan önemli bir geçiş yeri halindedir. Şehir yüksek gelişmişlik düzeyi sayesinde ilk eczane, ilk karantina bölgesi gibi uygulamaların yanı sıra 1418 yılında köle ticaretinin kaldırılması gibi adımlara da imza atar. Osmanlıların 1526 yılındaki Mohaç Muharebesi sonucunda Balkanlarda ilerleyerek Macar egemenliğine son verdiği dönemde şehir resmî olarak Osmanlı himayesine girer. Sultana verilecek yıllık cizye karşılığında şehir bağımsızlığını korur. 17.yüzyılla beraber Yeni Dünya’nın keşfi gibi etkenlerle azalan bölgesel ticaret yüzünden şehir duraklama dönemine girer. 1667 yılındaki depremde yaklaşık 5 bin kişiyi kaybeden şehir Fransa ve İngiltere yardımıyla yeniden kurulur. 1718 yılındaki Pasarofça Antlaşması ile egemenliği kabul edilen şehir 1798 yılında Avusturya İmparatorluğu tarafından işgal edilir. Şehir sonrasında 1808 yılında Napolyon Bonapart ordularınca alınacak ve İtalya Krallığına bağlanacaktır. Venedik Cumhuriyetinin kurulması 421 yılına kadar dayanır. Bu dönemde Doğu Roma İmparatorluğunun bir kısmı olarak ticaret merkezidir. Venedik Doğu Roma’nın Arap ve Norman istilalarına karşı hep müttefiki olmuştur. 1000 yılına gelindiğinde Adriyatik Denizine doğru yayılan Venedik korsanlarla yaptığı mücadeleyi kazanarak Dalmaçya yönüne doğru genişler. 13.yüzyıla gelindiğinde cumhuriyet Akdeniz ve Ortadoğuda önde gelen ticaret hatlarını denetimi altına almıştır. Dördüncü Haçlı Seferi’nde Venedik donanması belirleyici olmuş ve ticari öneme sahip Doğu Roma kentleri ele geçirilmiştir. 1207 yılında Korfu ve 1209 yılında Girit’in ele geçirilmesiyle çok önemli ticaret üsleri elde edilir, Ortadoğudaki üsler genişletilir. Özellikle 14.yüzyılın sonuna doğru Venedik Avrupa'nın en zengin devleti konumundadır. Doğu Akdeniz bölgesindeki Venedik etkisi Osmanlı İmparatorluğunun genişlemesiyle tehdit altına girer. Venedik Cumhuriyeti 1797 yılında Napolyon Bonapart tarafından işgal edilinceye kadar en geniş toprağa sahip ve en güçlü denizci cumhuriyet olmuştur. Napolyon Savaşlarının ardından yeniden bağımsızlığını kazansa da artık sadece kâğıt üzerinde bir cumhuriyettir. 1848 yılında Avusturya Ordularının işgaline uğrayan şehir 1866 yılında İtalya Krallığı’na katılır. Denizci cumhuriyetler arasındaki ilişkiler cumhuriyetlerin ticaret üzerine kurulu olmalarına bağlı şekilde gelişmiştir. Bu anlamda cumhuriyetler arasında siyasi ve ekonomik antlaşmalar yapılmıştır. Ancak ticari hatların ve bölgesel ekonomik ayrıcalıkların paylaşılması için sürekli bir mücadele gerçekleşmekteydi. Diplomatik alanda çözümlenemeyen sorunlar çeşitli çatışmalara neden olmuştur. Ayrıca ortak düşmana karşı zaman zaman ittifak yapan cumhuriyetler özellikle Haçlı Seferleri sayesinde geniş imtiyazlar ve kazançlar elde etmiştir. Pisa: JosÃ© Maria Neves José Maria Pereira Neves (d. 28 Mart 1960), Yeşil Burunlu siyasetçi. Neves, Afrika ada ülkesi Yeşil Burun Adaları'nda 2001 ile 2016 yıllar arasında başbakan olarak görev almıştır. Neves Brezilya'da bulunan "Fundação Getúlio Vargas" enstitüsünde eğitiminin bir kısmını tamamladıktan sonra ülkesine dönerek yönetim alanında faaliyetlerde bulunmuştur. 1975 yılında ülkenin bağımsızlığı ve demokrasiye geçişi sırasında milliyetçi bir gençlik örgütünün lideri olan Neves, ülkenin o dönemki tek partisi olan Yeşil Burun'un Bağımsızlığı için Afrika Partisi'nin (PAICV) gençlik örgütlenmesinde de aktif rol almıştır. 1996 seçimlerinde o dönem için muhalefet partisi konumunda kalan PAICV'den Santa Catarina bölgesi vekili olarak meclise seçilen Neves, partisinin meclis başkan yardımcısı olarak görev yapmıştır. 2000 yılında bölgesi Santa Catarina'nın belediye başkanı olarak seçilen Neves, partisi PAICV'nin aynı yıl kendisini genel başkan olarak seçmesi neticesinde partisinin genel başkanlık görevini de üstlenmiştir. Neves liderliğinde girdikleri ilk seçimler olan Ocak 2001 seçimlerinden galibiyetler ayrılan PAICV, Neves'in 1 Şubat 2001 tarihinden itibaren başbakan olmasını sağlamıştır. PAICV'nin aynı başarıyı 2006 ve 2011 yıllarında gerçekleştirilen genel seçimlerde de göstermesi üzerine toplamda üç dönem üst üste başbakanlık görevini yürütmüştür. 2016 yılında gerçekleştirilen seçimlerde Ulisses Correia e Silva önderliğindeki Demokrasi Hareketi'nin başarılı çıkması sonucunda Neves makamı boşaltarak, başbakanlık görevini Silva üstlenmiştir. Girma Wolde-Giorgis Girma Wolde-Giorgis (Amharca: ግርማ ወልደ ጊዮርጊስ) (d. 28 Aralık 1924, Addis Ababa - ö. 15 Aralık 2018) Etiyopyalı siyasetçi. Girma, Afrika ülkesi Etiyopya'da 9 Eylül 2001 ile 7 Ekim 2013 tarihleri arasında devlet başkanlığı makamında bulunmuştur. Girma, göreceli bir bilinmeyen ve sürpriz bir seçim olarak oybirliği ile Etiyopya Parlamentosu tarafından 8 Ekim 2001 tarihinde Cumhurbaşkanı seçildi. Girma 9 Ekim 2007 tarihinde devlet başkanı olarak yeniden seçildi. Etiyopya Ortodoks Kilisesi okuluna gitti ve daha sonra İtalyan işgaline kadar Addis Ababa Teferi Mekonnen Okuluna katıldı. 1950 ve 1952 yılları arasında Uluslararası Sivil Havacılık Teşkilatı tarafından desteklenen bir eğitim programı kapsamında Hava Trafik Yönetimi Yönetim sertifikaları (Hollanda), (İsveç) ve Hava Trafik Kontrol (Kanada) eğitimi aldı. Amerikalı teknisyenler tarafından Etiyopya hava kuvvetlerine katılan Etiyopyalılardan biriydi. Girma havayolları katılmak için Etiyopyalıları motive etmeye çalıştı ve esasları hakkında bir kitap yazdı. Girma akıcı birçok dil bilmektedir. Girma'nın bildiği diller Afan Oromo (Oromiffa), Amharca, Tigrinya, İtalyanca, İngilizce ve Fransızca. Girma, Oromo etnik grubundandır. Evli ve beş çocuk babasıdır. Etiyopya Ortodoks Kilisesi'nin üyesi olan eski Etiyopya Devlet Başkanları'ndan Wolde-Giorgis 15 Aralık 2018'de 93 yaşında ölmüştür. Robert Kardashian Robert George Kardashian (22 Şubat 1944 - 30 Eylül 2003) Ermeni asıllı Amerikalı avukat. O. J. Simpson cinayet davasının avukatı olarak bilinir. Ayrıca ünlü reality show yıldızı Kim Kardashian'ın babasıdır. Robert Kardashian, Los Angeles'ta Ermeni-Amerikan bir aileden gelmiştir. Robert Kardashian, yarı Osmanlı Ermenisi (Kars) yarı Rus Ermenisi asıllı bir üçüncü jenerasyon Amerikan Ermenisidir. Büyükbabası Los Angeles'a Osmanlı İmparatorluğu'ndan göç etmiştir. San Diego Üniversitesi Hukuk Fakültesi'nde öğrenim görmüştür. 1978 yılında Kris Houghton ile evlenen Kardashian'ın Kourtney Kardashian, Kim Kardashian, Khloe Kardashian ve Robert Kardashian Jr. adında 4 öz çocuğu vardır. Kris Houghton'dan 1990 yılında boşanmıştır. 30 Eylül 2003'te Los Angeles'ta yemek borusu kanseri nedeniyle hayatını kaybetmiştir. Proje yönetimi yazılımı Proje yönetimi yazılımı, tahminleme ve planlama, zamanlama, maliyet kontrolü ve bütçe yönetimi, kaynak ayırma, işbirliği yazılımı, iletişim, kalite yönetimi ve dokümantasyon veya yönetim sistemleri gibi büyük çaplı projelerin karmaşıklığı ile mücadele etmek amacıyla kullanılan birçok yazılım çeşidini kapsayan bir terimdir. Forrester Research'ün bir raporuna göre, kapsamlı bir proje yönetimi yazılımı yatırımı, %250 yatırım getirisi sağlamaktadır. Gartner'in 2011 yılında proje yönetimi yazılımları ile ilgili yayınladığı değerlendirme raporuna göre ise, Microsoft Project, Daptiv, Innotas PPM, Instantis EnterpriseTrack ve PowerSteering en yüksek skorları almışlardır. En yaygın kullanım alanlarından biri bir dizi olay veya görevi zamanlamaktır. Zamanlamanın karmaşıklığı proje yönetimi aracının nasıl kullanıldığına bağlı olarak büyük ölçüde değişebilir. Bazı yaygın zorluklar aşağıdaki gibidir: Proje planlama yazılımlarından, çeşitli kişilere ve paydaşlara bilgi sağlayabilmeleri ve projelerin tamamlanabilmesi için ihtiyaç duyulan eforu ölçebilmeleri ve gerekçeleyebilmeleri beklenebilir. Yaygın olarak aşağıdaki özelliklere ihtiyaç duyulabilir: Proje yönetimi yazılımı her kullanıcı masaüstünde çalışan bir program olabilir. Bu yaklaşım, genel olarak en yüksek yanıt hızını ve grafik olarak yoğun arabirim stilini sağlar. Masaüstü uygulamaları verileri yaygın olarak bir dosyada saklarlar. Ancak bazılarının diğer kullanıcılar ile işbirliği yapabilme, veya verileri merkezi bir veritabanında saklayabilme yeteneği olabilir. Dosya-bazlı bir proje planı dahi, eğer ağa bağlı bir sürücü üzerinde ise ve aynı anda tek bir kullanıcı tarafından erişiliyorsa, kullanıcılar arasında paylaşılabilir. Proje yönetimi yazılımı, bir web tarayıcısı kullanılarak, intranet ya da extranet üzerinden erişilebilen bir Web uygulaması olabilir. Bu durum, web uygulamalarının tüm alışılagelmiş avantajlarını ve dezavantajlarını içerir: Tek kullanıcılı bir sistem proje planında aynı anda tek bir kişinin değişiklik yapacağı varsayımıyla programlanmışlardır. Bu uygulama küçük şirketlerde, veya proje planlanmasında az sayıda kişinin yer aldığı şirketlerde kullanılabilir. Masaüstü uygulamaları genellikle bu kategoriye girerler. Ortak çalışılabilen bir sistem, birden fazla kullanıcının planın farklı kısımları üzerinde aynı anda değişiklik yapabilmesini sağlamak üzere tasarlanmıştır. Örneğin kullanıcılar kendi sorumlu oldukları alanları güncelleyerek, tahminlerinin genel plana yansımasını sağlayabilirler. Web-tabanlı uygulamalar(extranetleri de içeren) genel olarak bu kategoriye girerler, ancak yalnızca kullanıcının aktif Internet erişimi olduğunda kullanılabilirler. Bu sorunun üstesinden gelmek için, istemci-sunucu mimarisi kullanan bazı yazılım araçları kullanıcıların masaüstü bilgisayarlarında çalışan bir zengin istemci sağlarlar. Böylece proje ve görev bilgisi, kullanıcıların periyodik olarak ağa bağlanması ile merkezi bir sunucuya çoğaltılır ve diğer ekip üyeleri ile paylaşılır. Bazı araçlar, ekip üyelerinin ağa bağlı değilken zamanlamalarını düzenleyebilmelerine ve birbirlerininkilerini salt-okunur olarak görüntüleyebilmelerine olanak tanır. Veritabanına yeniden bağlantı kurulduğunda, tüm değişiklikler eşitlenirler. Tümleşik bir sistem, proje yönetimi veya proje planlamasını, şirket hayatının birçok yönüyle birleştirir. Örneğin, projelerin\ her proje için atanabilen hata ayıklama konuları olabilir, proje müşterileri listesi bir CRM modülü olabilir, proje planındaki her kişi projesiyle ilintili olan bir görev listesi, takvimi ve mesajlaşma fonksiyonu sahibi olabilir. Milan Borjan Milan Borjan, (Sırp Kiril: Mилaн Бopjaн, d. 23 Ekim 1987, Knin), Sırp asıllı Kanadalı millî futbolcudur. Şu anda Ludogorets Razgrad'da forma giymektedir. 1987 yılında şimdi Hırvatistan'da bir kasaba olan Knin'de bir Sırp ailenin çocuğu olarak dünyaya gelen Milan Borjan daha sonra çocuk yaşta ailesiyle beraber Belgrad'a taşındı. Burada Radnički Beograd altyapısında futbola başladı. Daha sonra Yugoslavya iç savaşının başlamasından sonra ailesiyle birlikte tekrar göç edip Kanada'nın Vinnipeg kentine yerleşti. Bir yıl aradan sonra ailece Vinnipeg'den Hamilton, Ontario'ya taşındılar. Burada amatör lig takımlarından "Mount Hamilton Youth Soccer Club" altyapısında futbol oynamaya devam etti. Kanada'da futbolun o kadar gelişmiş olmamasından dolayı kariyeri bir ara durakladı. Bunun üzerine Milan Borjan'in babası zamanında Kanada'da Hamilton Thunder futbol oynamasından dolayı Güney Amerika'da büyük takımlarda oğlunun denenme antrenmanları na çıkmasını sağladı. Böyle bir dönem Arjantin takımlarından Boca Juniors altyapısında oynamaya başladı. Daha sonra Uruguay takımlarından Nacional Montevideo takımda forma giymeye başladı. Daha sonra tekrar Arjantin'in River Plate takımına geçti ve burada A2 takımı olan CA River Plate II oynamaya başladı. Burada bir sezon oynadıktan sonra Quilmes takımı için oynamaya başladı. 2009-10 sezonunun başında Sırbistan'in FK Rad Belgrad takımına deneme amaçlı antremanlara katıldı. Burada beğenilerek üçüncü kaleci olarak takım kadrosuna dahil edildi. Burada Sırbistan 21 yaş altı millî futbol takımının kalesini koruyan Branislav Danilović'in birinci kaleciliğe yükselmesinden ve Damir Kahriman'in takımdan ayrılmasından dolayı ikinci kaleciliğe yükseldi. Kısa zaman sonra ara sıra oynama fırsatı bulmaya başladı. Daha sonra ilk onbirde düzeli olarak oynamaya başladı. Burada kısa zaman sonra ligin en iyi kalecileri arasında görülmeye başlandı. Bunun üzerine aynı zamanda Sırbistan millî futbol takımı ve Kanada millî futbol takımından davet aldı. Babasıyla ve menajeriyle yaptığı konuşmadan sonra tercihini Kanada'dan yana kullandı. 2011-12 sezonunun yaz transfer dÃ¶neminde Sivasspor'a transfer oldu. 9 Şubat 2011 tarihinde Yunanistan millî futbol takımıyla oynanan hazırlık karşılaşmasından ilk kez Kanada millî futbol takımı formasını giydi. Kanada millî futbol takımıyla 2011 CONCACAF Altın Kupa turnuvasına katıldı. Glee'deki şarkıların listesi (2. sezon) "Glee", Fox tarafından üretilen Amerikan televizyon dizisidir. Lima, Ohio'daki kurgusal William McKinley Lisesi'ndeki glee kulübü New Directions'ı konu edinmektedir. Dizi, Ryan Murphy, Brad Falchuk ve Ian Brennan tarafından yaratıldı ve karakterler tarafından dizide birçok şarkının cover versiyonu söylenmektedir. Murphy, kullanılan tüm şarkıları seçmekle sorumludur ve şovun tonu ile liste hitleri arasındaki dengelemeye çalışmaktadır, bunu "Ben, her bölümde orada herkes için bir şeyler olsun istiyorum. Bu, çok zor bir karışım fakat-bunun dengelenmesi-çok önemli." sözleriyle dile getirdi. Önce Murphy, bir şarkı seçiyor, ardından Glee kadrosunun şarkıları aranje edebilmeleri için müzik süpervizörü PJ Bloom ve müzik yapımcısı Adam Anders tarafından şarkının yayıncılarıyla telif sorunları ayarlanıyor. Parçalar, bölüm öncesi oyuncular tarafından kaydedilirken Zach Woodlee sonradan kadroya ve çekimler için düşünülen dans hareketlerini oluşturdu. Daha sonra parçaların stüdyo kayıtları yapılmaktadır. Süreç, her bölümün çekilmesinden altı ile sekiz hafta öncesi başlamakta ve filmin başlamasından önceki güne kadar gecikebilmektedir. Fox Next FOX Next Fox International Channels Portekiz tarafından işletilen bir televizyon kanalıdır. kanal temelde televizyon dizilerine odaklanmıştır. FOX:Next kanalı line-up meo paketinin bir parçası olarak, 14 Nisan 2008 tarihinde yayına başlamıştır. Kanal, 30 Temmuz 2011'de isim değişikliğine gitmiştir ve yayınlarına FOX Movies olarak devam etmektedir. Oh Olsun (film) Oh Olsun, 1973 yapımı bir Türk filmi. Senaryosunu Sadık Şendil'in yazdığı filmin yapımcılığını ve yönetmenliğini ise Ertem Eğilmez üstlenmiştir. Başrolleri ise Tarık Akan ve Hale Soygazi paylaşmaktadır. Film müziği sözü ve müziği Oktay Yurdatapan'a ait olan ve Füsun Önal'ın yorumladığı fimle aynı ismi taşıyan "Oh Olsun" şarkısıdır. Zengin bir fabrikatör olan Fehmi Haznedar'ın üç oğlu vardır. Büyük oğlu Fazıl biraz saftır ve yanında çalışmaktadır. Ortanca oğlu Ferit üniversitede okumakta ancak derslerden çok kızlarla ilgilenmektedir. Küçük oğlu Ferdi ise lise öğrencisidir ancak okulu önemsemez, karnesindeki kötü notları kalemle değiştirir. Oğullarının yaptıklarını öğrenen Fehmi Haznedar ceza olarak üç oğlunu da fabrikada işçi yapar ve çırak olarak Burhan Usta'nın yanına verir. Sonrasında Ferit Burhan Usta'nın aynı fabrikada çalışan kızı Alev'i görür, aşık olur ve olaylar gelişir. 1 Ocak 1974 tarihinde gösterime giren film, daha önce birçok film yönetmiş olan Ertem Eğilmez tarafından yönetildi. Filmin senaryosunu genellikle Eğilmez'in filmlerinde birlikte çalışan Sadık Şendil yazmıştır. ve aynı yıl Altın Portakal Film Festivali'nde En İyi Senaryo Ödülü'nü kazanmıştır. O dönemler genellikle çapkın erkek rollerinde oynaya Tarık Akan bu filmde de 1970'li yıllarda birçok filmde aynı isimle oynadığı Ferit ismiyle bu filmde yer aldı. Ferit'in sevgilisi rolünde genç oyuncu Hale Soygazi (Alev) oynamaktadır. Filmde Halit Akçatepe (Ferdi Haznedar), Metin Akpınar (Metin) rollerinde, 70'li yıllarda birçok filmde "Tarık Akan"'ın babası olarak yer alan Hulusi Kentmen bu filmde de aynı rol ile boy göstermiştir. Kemal Sunal (Fazıl Haznedar) rolüne can vermiştir ve ikinci sinema filmidir. Münir Özkul (Burhan Usta) ve Adile Naşit ise "Ferit'in annesi" rolüyle filmde boy göstermiştir. 1970'li yıllarda genellikle romantik-komedi filmlerinin müziklerini seslendiren dönemin başarılı sanatçılarından Füsun Önal filmle aynı adı taşıyan "Oh Olsun" adlı şarkıyı film için seslendirmiştir. şarkının söz ve müziği Oktay Yurdatapan'a aittir. Ertem Eğilmez ve Kartal Tibet'in sahini olduğu film şirketi Arzu Film tarafından filmin yapımcılığı üstlenilmiştir. Çekimlerine 1973 yılında başlanan film 1974 yılının ilk ayında gösterime girmiştir. 1974 yılının ilk ayında vizyona giren film, 1970'li yıllarda "Ertem Eğilmez"'in birçok yaptığı film gibi başarılı olmuştur Tarık Akan rüzgarının estiği o dönemlerde film gişe'de iyi bir başarı elde etmiştir. 1980'li yılların sonunda film VHS kaset olarak yayımlanmıştır. 90'lı yıllarda televizyon'larda genel olarak verilen filmin 2000'li yılların başında bir de VCD'si yayımlanmıştır. Daha Sonra 2000'li yılların ortalarında DVD formatında 480p olarak mağzalarda satışa sunulan filmin, 2010'lu yılların ortalarında Blu-ray formatında yayımlanması bekleniyor. 2010'lu yılların başında "Vipsaş" tarafından 1080p formatında restore edilmiştir. 2013 yılından itibaren televizyon kanallarında gösterilmeye başlanmıştır. Ä°skender (roman) İskender, bir Elif Şafak romanı. Temmuz 2011'de Doğan Kitap tarafından yayımlandı. İngilizce olarak yazılan roman, Türkçeye Omca Korugan tarafından çevrildi. Diğer romanlarında olduğu gibi bunda da Şafak, tasavvufa bir alt damar olarak yer verdi ve "İskender"'i, önceki çalışmalarına göre edebi olarak çok daha "olgun bir ses" olarak yorumladı. Roman, adını da aldığı bir anti-kahraman olan İskender etrafında dönmektedir ve Türk-Kürt kökenli, Londra'ya göç etmiş bir aile üzerinden göçmenlerin durumunu anlatmaktadır. Piyasaya sürülmesiyle kapak tasarımı hakkında çeşitli görüşler dile getirilirken romanın intihal olduğu da ortaya atıldı. Yazar, kitabı yazmaya İstanbul'da başladı, Londra'da devam etti ve bir buçuk yılda bitirdi. "İskender", İngilizce yazıldı ve Omca Korugan tarafından Türkçeye çevrildi fakat Şafak, Türkçe çeviriyi alıp yeniden yazdı. Romanın kapağında İskender olarak yer aldı ve bunu, "Daha önce bir kadın yazar, erkek kahramanın kılığında kitabının kapağında yer aldı mı bilmiyorum ama 1,5 yıldır hep İskender olmanın nasıl bir şey olduğunu düşündüm, ister istemez İskenderleştim." sözleriyle açıkladı. Şafak, yazdıkça kendini karakterlerinin yerine koyduğunu, kitapta on karakter bulunduğunu ama en çok İskender'i anlamakta zorlandığını vurguladı. Ayrıca Şafak'a göre, kendisi "İskender"'i yani bir aile hikâyesini ancak anne olduktan ve 40 yaşına yaklaşınca yazabilirdi. Kitap, Uğurcan Ataoğlu tarafından tasarlandı ve Şafak, ilk kez bir erkek ağzından kitap yazdığını kendisine söyledi. Böylece "Elif’ten nasıl bir erkek olurdu?" sorusu oluştu. Nihayetinde "İskender"'in kapağında Şafak, romana adını veren karakter olarak yer aldı. "İskender", Doğan Kitap tarafından 1 Ağustos’ta çıkacağı duyuruldu fakat ilk baskısı 200 bin yapıldı ve matbaadayken internet kitapçıları ve kitabevleri tarafından toplamda 165 bin tane sipariş aldı. Bu nedenle Doğan Kitap, kitabı belirlediği tarihten önce piyasaya çıkarmak durumunda kaldı. Kitap, Penguin ve Viking tarafından 2012 senesinde İngiltere’de ve ABD'’de peş peşe basılacağı açıklandı. Şafak'ın "İskender"'de işlediği temalardan biri kadına şiddettir. Konunun çok karmaşık olduğunu ve bu yüzden konuya daha derinden bakabilmek istediğini açıkladı ve şunları belirtti: "Biz İskender'i anlamadıkça, İskender gibileri çözemedikçe bu sorunları ortadan kaldıramayız. İskender nasıl yetişiyor? O'nu da yetiştiren bir anne. O ana-oğul ilişkisi nasıl şekilleniyor? Biz kadınlar bunda nasıl rol oynuyoruz?" Diğer bir tema ise "ikiz" temasıdır. İkiz teması, yazarın tamamen kendi hayatından esinlenerek gurbet duygusuyla ortaya çıktı. İşlenen bir diğer tema Şafak'ın "pasif bir öğreti değil, insanı dönüştüren bir yaşam felsefesi" olarak gördüğü "tasavvuf"tur ve romanda, Yunus ve Zişan aracılığıyla anlatılmaktadır. Kitabın kapağında Elif Şafak'ın İskender karakteri olarak yer almasıyla yazarın kahramanın kılığına girmesinin, okurun hayal dünyasına müdahale olduğunu savunanlar çıktı ve bu tip bir çalışmanın abartılmış bir promosyon şekli olduğu söylendi. "Taraf"'ın Telesiyej yazarı, Şafak'ın İskender karakteri olarak kitabın kapağında yer almasını "proje kazası" olarak yorumladı ve "Bir yazarın kendi yarattığı bir kahramanla özdeşleşmesi, bu yönde herhangi bir biçim sunması (görüntü vermesi), okurun o kahramanla özdeşleşmesinin yolunu keser." dedi. Edebiyat eleştirmeni Semih Gümüş, bir edebiyat yapıtının, özellikle romanın, artık aynı zamanda bir ticaret ürünü olduğunu ve dileyen yazarın kitabının satış kampanyasının parçası olmak isteyebileceğini belirtti. Ömer Türkeş, sürekli görüntü veren, mizansen pozlar vermiş yazarların okurların çok hoşuna gitmediğini ama önemli olan kitabın içindekiler olduğunu dile getirdi. Ayrıca asıl tehlikeyi şöyle ifade etti: " Reklam kampanyaları, kitabın popülerleşmesi motiflerinin düşünülmeye başlaması yazarın, kitabın önüne, edebiyatın önüne geçmesine neden oluyor." Elif Şafak, kapakların estetiğinin ve sunumun önemli olduğunu belirttiği bir röportajında kapağın, iç içe resmettiğini belirtti. "Taraf"'a verdiği röportajda Şafak, yeni olan her şeyin ilk başta biraz yadırgandığını dile getirdi. Ayrıca kadın yazar olarak bir erkek karakteri anlayabilmek, onun dönüşümünü yaşarken okurunun da buna yoldaş edebilmek için kapakta erkek olarak yer aldığını dile getirdi. Kapağın tasarımcısı Uğurcan Ataoğlu ise böyle bir fotoğrafın oldukça çekici bir takdim şekli olduğunu söyledi. "İskender"'in İngiliz yazar Zadie Smith'in "İnci Gibi Dişler" romanından esinlenildiği romanın çevirmeni Mefkure Bayatlı tarafından iddia edilidi. Bayatlı, "Zadie’nin kitabını şablon olarak almış, ama buna intihal denir." dedi. Ayrıca Fikir Mahsülleri Ofisi adlı blog, iki romanın karakterleri ve olayların bire bir örtüştüğünü ve Şafak'ın Smith'ten "intihal tartışmalarına yol açacak kadar esinlenmiş" olduğunu iddia etti. Bu iddialara ise Elif Şafak, Doğan Kitap'ın Genel Yayın Yönetmeni Deniz Yüce Başarır ve kitabın editörlerinden Işıl Özgüner yanıt verdi: Şafak, kitabında kendi alın teri ve hayal gücünün olduğunu açıklarken Özgüner, Zadie Smith'in romanının bu alanda yazılmış tek ve ilk kitap olmadığını, onlarca kitabın birçok ortak noktasının olduğunu ifade etti; Başarır ise "Batı edebiyatının önemli bir geleneği olan göçmen edebiyatı söz konusu olduğunda elbette bazı ortak temalar olacaktır. Ama bunlara intihal demek ya hayal gücünü lüzumsuzca zorlamaktır ya da kötü niyettir." açıklamalarında bulundu. Hanif Kureishi aracılığyıla intihal iddialarından haberdar olan Zadie Smith, Şafak'a yazdığı bir mektupta iddiaları "gülünç bulduğunu" şu sözlerle belirtti: "Sana sadece sunu söylemek istedim, ben bu iddiaları tamamen gülünç buldum. Umarım her şey güzel olur, lütfen bu zehirli insanların seni etkilemesine, aşağı çekmesine izin verme." İstanbul Modern-Sabit Fikir işbirliğiyle düzenlenen Ağustos 2011'deki "Sözünü Sakınmadan" söyleşisine katılan Şafak, burada da intihal iddialarına, "Yazdıklarım benim alınterim. Kendi hayal gücümden ve emeğimden yola çıktım. Bu, benim sekizinci romanım, on birinci kitabım. Yazmaya daha dün başlamadım. Emeğin boşa çıkarılması beni üzüyor. İnternet üzerinden imzasız, çok kolay dedikodu çıkabiliyor. Kimse de bunu ispatlayamazsa özür dilemiyor." sözleriyle yanıt verdi. Minarşizm Minarşizm (aynı zamanda minimal devletçilik, küçük devlet veya sınırlı devlet liberteryenizmi olarak da bilinir), devletin tek meşru fonksiyonunun bireyleri saldırganlıktan, hırsızlıktan, sözleşmelerin ihlalinden ve dolandırıcılıktan korumak olduğunu ve devlet kurumlarının sadece askeriye, polis, yargı ve yasamadan ibaret olması gerektiğini savunan liberteryen siyaset felsefesidir. Bazı minarşistler vergilendirmeyi desteklerler. Minarşistler genellikle laissez-faire yaklaşımının ekonomik refahı arttıracağını düşünür. Minarşizm liberteryen değerler ve ilkelerden hareket etmekle birlikte, devletin ahlaken meşru olduğu veya özgürlüklerin korunması için gerekli olduğu sonucuna ulaşan, ancak her türlü devletin değil, sadece minimal bir devletin meşru olduğunu ileri süren anlayışı tanımlamada kullanılmaktadır. Harvardlı bir profesör olan Robert Nozick 1974 yılında "Anarşi, Devlet ve Ütopya" adlı eseriyle bu akıma önemli katkılarda bulunmuştur. Bir agorist olan Samuel Edward Konkin III, devletin zorunluluğunu savunan liberteryenlerin tanımlanması amacıyla "minarşizm" terimini icat etmiştir. Terim sınırlı devlet liberteryenizminin alternaf kullanımıdır. Kelime görünüşte şöyle oluşturuldu: "min"(minimal)+ "archy" (hükûmet) + "ism" (sistem) - minimal hükûmet sistemi. Ayn Rand'ın felsefesi. Objektivizm mahkeme sistemiyle, polis ve askeriyeden sorumlu bir minarşist devletin kurulmasını destekler. Türkiye'de terörizm Türkiye'de Türkiye Büyük Millet Meclisi tarafından "terör örgütleri listesi" yayınlanmamıştır. Emniyet Genel Müdürlüğü tarafından yayınlanan Türkiye'de faaliyetlerine devam eden başlıca terör örgütleri listesi şu şekildedir: Avustralya merkezli Ekonomi ve Barış Enstitüsü'nün (IEP) 2018 Küresel Terörizm Endeks raporunda Türkiye; Almanya, Fransa ve Belçika ile birlikte terör olaylarının en çok gerilediği dört ülke arasında yer aldı. Türkiye'de 3713 sayılı Terörle Mücadele Kanunu'nun 1.maddesinde; “Cebir ve şiddet kullanarak; baskı, korkutma, yıldırma, sindirme veya tehdit yöntemlerinden biriyle, Anayasada belirtilen Cumhuriyetin niteliklerini, siyasi, hukuki, sosyal, laik, ekonomik düzeni değiştirmek, Devletin ülkesi ve milletiyle bölünmez bütünlüğünü bozmak, Türk Devletinin ve Cumhuriyetin varlığını tehlikeye düşürmek, Devlet otoritesini zaafa uğratmak veya yıkmak veya ele geçirmek, temel hak ve hürriyetleri yok etmek, devletin iç ve dış güvenliğini, kamu düzenini veya genel sağlığı bozmak amacıyla bir örgüte mensup kişi veya kişiler tarafından girişilecek her türlü suç teşkil eden eylemlerdir” şeklinde tanımlanmaktadır. Wigan Metropoliten Borough Wigan Metropoliten Borough (İngilizce: "Metropolitan Borough of Wigan"), Birleşik Krallık'ın İngiltere ülkesinin Kuzey-Batı İngiltere bölgesinde tek seviyeli "metropoliten borough" statülü bir yerel idare birimidi. Bu yerel idare biriminin merkezi bu yerel idare bölgesi içinde en büyük yerleşke olan Wigan kentidir. Wigan Metropoliten Borough metropoliten yerel idare bölgesi 1972'de kurulup 1974'te resmen ortaya çıkmadan önce aynı alanda 19. yüzyıl ve daha önceki yasalarına göre kurulmuş olan hepsi eski Lancashire Kontluğu içinde bulunan şu değişik yerel idare birimleri bulunmaktaydı: "Wigan Kontluk Beldesi (County Borough)", "Leigh Kontluk Beldesi", "Abram Şehirsel Bölgesi", "Aspull Şehirsel Bölgesi", "Atherton Şehirsel Bölgesi", "Hindley Şehirsel Bölgesi", "İnce-in-Makerfield Şehirsel Bölgesi", "Orrell Şehirsel Bölgesi", "Standish Şehirsel Bölgesi" ve "Tyldesley Şehirsel Bölgesi", "Ashton-ın-Makerfield Şehirsel Bölgesi" tümüyle; ve "Wigan Kırsal Bölge"den Haigh, Shevington ve Worthington köyleri; "Billinge ve Winstanley Şehirsel Bölgesi" "High End" semti; "Gölborne Şehirsel Bölgesi"nin büyük bir kısmı. 1972 kanununun temelinde bulunan "Radcliffe-Maud Raporu" kurulacak olan yeni yerel idarenin isminin "Makerfield Metropoliten Borough" olması da tavsiye etmiş ama bu kabul edilmemişti. Fakat bu yerel idare içinde çok sayıda değişik eski "kasaba"/"küçük kent" bulunduğu için halkın bu yeni yerel idareyi kabul etmeyebileceği düşünülmüştür. Buna bir çare olarak bu yerel idarenin merkez şehri "Wigan" olmasına rağmen Leigh küçük şehri de ikincil merkez olarak kabul edilmiştir ve yerel idare konseyi yıl içinde bazı toplantılarını bu kentte yapmaktadır. "Wigan Metropoliten Borough" yüzölçümü 188.19 km² ve en son 2008 nüfus tahminine göre bu sınırlar içindeki nüfus 306.800 kişidir. "Wigan Metropoliten Borough" törensel Greater Manchester Metropoliten Kontluğu'na bağlıdır. Fakat bu konsey 1986'da lağvedildikten sonra tek seviyeli "metropoliten borough" yerel idaresi birimine dönüşmüştür. Fakat bu durum büyük stratejik konular üzerinde kararlar almayı çok zorlaştırdığı için Nisan 2011'de tekrar "Greater Manchester"de ekonomik gelişme, yenileştirme ve ulaşım için yetkiler ve fonksiyonlarla "Greater Manchester Birleşik Yerel İdare (Greater Manchester Combined Authority)" adlı ama üyeleri, seçimle gelmeyerek, alt-yerel-idare temsilcilerinden oluşan bir yörel idare kurumu ortaya çıkartılmıştır. "Wigan Metropoliten Borough" altında "semt/köy" adı verilebilecek "cıvıl parish" idareleri bulunmaktadır. Bu görev ayrımı Birleşik Krallık'ta genel bir standart yerel idare ayrımı olmayıp "semt/köy idaresi (civil parish)" kurmak bir üst yerel idarenin kararına bağlıdır ve bu alt yerel idarelere verilecek görev ve yetkiler çok sınırlıdır. "Wigan Metropoliten Borough Yerel İdare Konseyi" "semt/köy idaresi (civil parish)" sistemini çok sınırlı bir şekilde kullanmayı tercih etmiştir. Böylece şu üç tane "semt/köy (civil parish)" alt-yerel idarelerini kurmuştur: "Haigh", "Shevington" ve "Worthington". Wigan Metropoliten Borough altında bulunan diğer semt/köylerde seçilmiş alt-yerel idareleri kurulmamıştır. Fakat "Wigan Metropoliten Borough" yerel idareyi halka daha yakınlaştırmak için diğer bir alternatif olarak "Township" adlı kurumlar kurmuştur. Bu sisteme göre Wigan Metropoliten Borough sınırları içinde bulunan arazi 10 "township"e bölünmüştür. Her "township" için bir her "township" sakınının sorunları için başvurabileceği bir belediye memuru "Township Manejer" görevli olarak verilmiştir ve yıl içinde düzenli olarak toplanan ve her "township" sakının katılabilme hakkı olan "township forum" adlı "doğrudan-doğruya demokrasi" denilebilecek kurumlar kurulmuştur. "Wigan Metropoliten Borough" Yerel İdare Konseyinde 75 tane yerel idare meclis üyesi bulunur. Bu üyeleri seçmek için yerel idare alanı 25 yerel seçim bölgesine bölünmüştür Mayıs 2011 Wigan Metropoliten Borough Konseyi yerel seçimlerinde İşçi Partisi 7 yeni üye kazanmıştır. Böylece bu konseyde "İşçi Partisi"nden 58 üye, Muhafazakâr Parti'den 5 üye; Liberal Demokrat Parti'den 2 üye ve üç değişik grup bağımsızlardan 8, 1 vw 1 üye bulunmaktadır. Wigan Metropoliten Borough Konseyin'nin idaresi İşçi Partisi kontrolündedir. "İşçi Partisi"nden "Peter Richard Charles Smith" Wigan Metropoliten Borough Yerel İdare Konseyi lideridir. Bu kişi hayat-boyu "lord"u olarak "Lord Smith of Leigh" adıyla Birleşik Krallık Parlamentosu'nda Lordlar Kamarası da üyesidir. Wigan Metropoliten Borough 1974'te kurulmasından sonra genellikle her iki yılda bir törensel görevlerle, siyasi olmayan, bir "Belediye Başkanı (Mayor)" da seçmektedir. Birleşik Krallık'ta nüfus sayımları 10 yılda bir yapılmaktadır ve 2011 sayımı yapılmış olmakla beraber sonuçlar daha belli olmamıştır. Eldeki en son 2008 nüfus tahminine göre "Wigan Metropoliten Borough" için nüfus 306.800 kişidir.. Bu yerel idare birimini merkezi olan Bolton'da ise nüfus 139,403 kişidir. "Wigan Metropoliten Borough" hukuken 1972de kurulmakla beraber, o zaman içine dahil olan eski yerel idareler için nüfus sonuçleri elde bulunduğu için, yapılan yeni hesaplarla Wigan Metropoliten Borough sınırları içindeki nüfusun 10 yıllık nüfus sayımlarına göre nasıl değiştiği bulunmuştur. Wigan Metropoliten Borough için nüfus sayımlarına göre nüfusun gelişmesi şu gösterimde izlenebilir: ONS (Millî İstatistikler Ofisi) şehirsel alanlar için özel tanımlara yapmaktadır. ONS'e göre "Wigan Şehirsel Alanı" "Wigan Metropoliten Borough"nun batısı ile West Lancashire (borough)'ya bağlı Skelmersdale ve Üpholland birlikte olduğunu ve bu alan nüfusunun 166,840 kişi olduğunu kabul etmektedir. "Wigan Metropoliten Borough"nun doğuşunun "Greater Manchester Şehirsel Alanı"nın bir parçası olduğu kabul kabul edilmektedir. ONS'e göre "Wigan Metropoliten Borough"ya bağlı Ashton-ın-Makerfield, Aspull, Gölborne ve Shevington kasabaları kendi başlarına ayrı ayrı şehirsel alandır. Fakat "Wigan Metropoliten Borough"un tümü "Manchester Daha Büyük Şehirsel Bölgesi" içinde olduğu tanımlanmaktadır. Wigan Metropoliten Borough'nun şu şehirle resmî kardeş şehir anlaşması vardır: Rosie Huntington-Whiteley Rosie Alice Huntington-Whiteley (d. 18 Nisan 1987), İngiliz modeldir. Annesi fitness eğitmeni Fiona (kızlık soyadı Jackson) ve babası yeminli topoğraf Charles Andrew Huntington-Whiteley'dir. Toby ve Floransa adında iki kardeşi vardır. Rosie Tavistock Devon'da bir çiftlikte büyümüştür. 2003 yılında Tavistock College Profil Model Management tarafından keşfedilmiştir. 2006 yılından bu yana Victoria's Secret mankenidir. Huntington-Whiteley 2009 Elle Stil Ödülü'nü alarak "Yılın Modeli" seçilmiştir. Vogue ve GQ gibi birçok derginin kapağında boy göstermiştir. Mayıs 2011'de Maxim dergisinin "Hot 100" listesinde 1 numara seçilmiştir. FHM 'Dünyanın En Seksi Kadını 2011' listesinde de 1. seçilerek en çok aranan mankenler listesine girmiştir. 2010 yılı Mayıs ayında Megan Fox'un ""ndeki ("Transformers: Dark of the Moon") rolünün yerine Rosie Huntington-Whiteley'e verildiği açıklanmıştır. Film 29 Haziran 2011'de gösterime girmiştir. Bu filmdeki performansıyla 2011'de CinemaCon Ödülleri'nde ödül kazanmıştır. Fransız aktör Oliver Martinez'le olan birlikteliği 2010 yılında son bulan Rosie, Nisan 2010'dan bu yana İngiliz aktör Jason Statham ile beraberdir. Bonapartizm Bonapartizm, dar anlamıyla 19. yüzyılda Bonapart Hanedanının iktidarını koruması için izlenen politikaya verilen isimdir. Geniş anlamıyla ise Bonapartizm, güçlü ve merkezî bir devleti savunan asker ve bürokratların izlediği politikaları ifade eder. Bu bağlamda daha çok Marx ile gündeme gelmiştir. Bonapartizmde sivil ve asker bürokratlar devlet yönetiminde bir sınıfın tamamen kaim olmasına mani olur. Bonapartizm, iktidarı emekçilerin alamadığı ama burjuvazinin de alacak kadar palazlanamadığı için siyasal gücünü bürokrasiye devrettiği rejimin adıdır. Marx ve Engels'in 19. yüzyıl ortalarında Fransa'daki rejim hakkındaki tanımlarıdır. Asker, sivil bürokrasi ve küçük burjuva aydınlar ittifakı, burjuvazi adına ama burjuvaziye iktidarı tam olarak teslim etmeden erki elinde tutar. Marx ve Engels’in yazınında Bonapartizm “kapitalist toplumda icra-i görevdeki kesimin, bir kişinin yönetiminde olması ve devletin diğer tüm bölümlerine ve topluma diktatörce bir kuvvet uygulayabilmesi" olarak kullanılmaktadır. Marksist yazında “göreceli özerklik” (Poulantzas) olarak ifade edilen bu duruma Marx’ın yaşadığı dönemdeki tek örnek III. Napolyon (Louis Bonapart)’tır. Marx bu konuya 18. Bruimaire’de yer verir. Marx ve Engels’e göre bu durum (Bonapartist yönetim) ancak yönetici sınıfın anayasal ve parlamenter düzende hâkimiyet kuramadığı ve işçi sınıfının da aynı şekilde egemenliğinin olmadığı bir durumda söz konusu olabilir. Fransa’da III. Napolyon’un Prusya savaşında yenilmesinden sonra meydana gelen sivil savaş döneminde burjuvalar kaybettiği için ve işçi sınıfı henüz yeterince güçlenmediğinden olabilecek tek yönetim şekli Bonapartizm’dir. Engels de Ailenin, Özel Mülkiyetin ve Devletin Kökeni isimli kitabında benzer ifadeleri kullanmıştır. Louis Bonaparte'ın 18 Brumaire'inde Marx bu devlet yapısında yer alan 500.000 bürokrat ve 500.000 kişilik dev ordunun geniş ve yapay gücünden bahseder. Anerood Jugnauth Sir Anerood Jugnauth (Devanagari: अनिरुद्ध जगन्नाथ), (d. 29 Mart 1930), Mauritiuslu siyasetçi. Jugnauth, Afrika ada ülkesi Mauritius'ta 1982-1995, 2000-2003 ile 2014-2017 yılları arasında üç dönem olmak üzere başbakan, 2003 ile de 2012 yılları arasında da devlet başkanı olarak görev yapmıştır. Anerood Junauth Palma İlköğretim Okulu'na, ardından ortaöğretim için Regent College'e gitti. New Eton College'da bir süre öğretmenlik yaptı ve daha sonra Adli Bölümü'ne sevk edilmeden önce bir süre Hukuk Anabilim Dalı kâtip olarak çalıştı. 1964 yılında Palma Köyü Konseyi Başkanı seçildi. İlk kez 1963 yılında Rivière du Rempart İlçe seçim bağımsız İleri Blok adayı olarak parlamentoya seçilerek siyasi kariyerine başladı. Kısa bir süre sonra 1966 yılında istifasından sonra bir hakim olarak görev yaptı. 1969 yılında Crown Hukuk Bürosu'na terfi etti. 1970'lerin başında Jugnauth, Mauritius Militan Hareketine katıldı. Partinin başkanı ve daha sonra lideri oldu. Aralık 1976 - Haziran 1982 Muhalefet Lideri olarak görev yaptı. Jugnauth hukuk eğitimi çalıştı ve 1960'ların bağımsızlık müzakerelerinde aktif bir rol aldı. 1971 yılında Kıdemli Müşavir yapıldı. İlk olarak 1982 yılında başbakanlık makamına seçilen Jugnauth, bu görevi 1995 yılına kadar sürdürmüştür. Bu göreve 2000 yılında bir kez daha seçilen Jugnauth, 2003 yılında ikinci dönemini noktalayarak devlet başkanlığı seçimlerine katılmış ve devlet başkanı seçilmiştir. Devlet başkanlığı görevi 2012 yılında sona eren Jugnauth, 2014 seçimlerinden de başarılı ayrılan Jugnauth, üçüncü başbakanlık dönemine girmiştir. 2016 yılı sonunda yaptığı açıklamada yaşı nedeniyle en kısa sürede başbakanlık görevinden ayrılacağını açıklayan Jugnauth, Ocak 2017'de görevinden istifa ederek görevi Militan Sosyalist Hareketi'nin yeni lideri olan ve aynı zamanda da oğlu olan Pravind Jugnauth'a devretmiştir. Lighters "Lighters", Royce da 5'9" ve Eminem'in oluşturdukları hip hop ikilisi Bad Meets Evil'in ilk EP'si ""dan çıkan ikinci teklisidir. Şarkı, 5 Temmuz 2011'de ABD radyolarında çalınmaya başladı. Bruno Mars'ın konuk olduğu şarkının prodüktörlüğünü Eminem, The Smeezingtons ve Battle Roy üstlendi. "Lighters", alternatif hip hop türünde bir şarkıdır ve bu yönüyle EP'deki diğer parçalardan ayrılmaktadır. Eminem'e göre, Bad Meets Evil değişik bir şey yapmak ve diğer rapçilerin uyguladığı tipik albüm formatını bozmak istediler. Şarkının Haziran ayı başlarında internete sızması sonrası, çoğu eleştirmen Bad Meets Evil'in daha önceki teklilerinde ya da "Hell: The Sequel" albümünde alternatif hip hop tarzını hiç kullanmadıklarına dikkat çekti. Şarkı farklı farklı yorumlar aldı, ancak listelerde başarılı oldu. Bad Meets Evil şarkıyı 2011 Bonnaroo Müzik Festivali'nde Mr. Porter eşliğinde seslendirdi. 25 Mayıs 2011'de "" albümünün parça listesi duyuruldu ve "Lighters" adlı parçada Bruno Mars'ın da yer aldığı anlaşıldı. "Lighters", EP'den Shady Records etiketiyle çıkan ikinci tekli olarak 5 Temmuz 2011'de ABD'de çeşitli radyolarda çalınmaya başladı. Şarkının kayıtları çeşitli yerlerde gerçekleşti: Ferndale, Michigan'daki Effigy Stüdyoları ile Los Angeles, Kaliforniya'daki Isolation Stüdyoları ve Levcon Stüdyoları. Şarkının yazarlığını Eminem, Royce da 5'9", The Smeezingtons (Bruno Mars, Ari Levine ve Philip Lawrence'ın oluşturduğu bir prodüksiyon ekibi) ve Battle Roy üstlenirken; şarkının prodüktörlüğünü (Royce hariç) yine bu isimler gerçekleştirdi. Battle Roy ve Joe Strange ayrıca ses mühendisleri olarak görev aldılar. Eminem'in uzun yıllardır birlikte çalıştığı Luis Resto, albümdeki diğer altı parçada olduğu gibi burada da klavye çaldı. Shade 45 kanalına konuşan Eminem, "Lighters"ın yapımını anlattı. İlk başta Bruno Mars'ın şarkıda olmadığını ve bunun yerine Bad Meets Evil'in rap yaptığı bir nakarat vardı. Bu versiyonun beat'i de farklıydı. Bruno Mars'ın şarkıda yer almasını istediler ve o da The Smeezingtons grubu ile birlikte bazı değişiklikler yaptı ve kendi okuyacağı nakaratı yazdı. Röportaja göre Royce da 5'9" ve Eminem, albümün geri kalanının tarzının dışında daha farklı bir şarkı yapmak istediler. "Lighters", "Hell: The Sequel" EP'sinde bulunan diğer parçalardan farklı olarak pop müzik etkileri taşıyan bir alternatif hip hop şarkısıdır. Şarkı Bruno Mars'ın seslendirdiği nakarat ile başlıyor ve ilk verse'ü Eminem söylüyor. Ardından gelen nakarat sonrasında Royce da 5'9"ın verse'ü başlıyor. Bruno Mars son nakarat öncesinde birkaç dize daha söylüyor. Ortalama beş dakika uzunluğundaki şarkı, "Hell: The Sequel"daki en uzun şarkıdır. "Lighters"ın bestesi ve prodüksiyonu Eminem, The Smeezingtons (Bruno Mars, Philip Lawrence ve Ari Levine), Battle Roy ve Royce da 5'9" tarafından yapıldı. Luis Resto klavye çaldı. Alternatif hip hop türündeki şarkıda B.o.B ve Bruno Mars düeti "Nothin' on You"yu andıran bir elektronik klavye altyapısı kullanıldı. Şarkı Bruno Mars'ın dizeleri ile başlıyor ve bu sırada arka planda yalnızca klavye çalıyor. Eminem'in verse'ünün başlamasıyla bir simbal sesi duyuluyor ve bas ritmi başlıyor. Eminem'in birkaç dizesinin ardından bir bas ritmi daha ekleniyor ve bu arada sözler daha agresifleşiyor. Aynı formül Royce'un verse'ünde de uygulandı. Bruno Mars'ın söylediği sonraki iki nakaratta daha hızlı bir bas ritmi kullanıldı. Son nakaratta, şarkının girişine benzer şekilde perküsyon kullanılmadı. "Lighters" önceki teklisi "Fast Lane"e nazaran listelerde daha başarılı oldu. Şarkı ABD ve Kanada'nın yanı sıra Avrupa'da Avusturya, Danimarka, Hollanda, İngiltere, İrlanda ve İsviçre'de listelere girmeyi başardı. İngiltere'de piyasaya çıkmasından altı gün sonra 19 Haziran 2011'de UK Singles Chart listesine 37. sıradan giriş yaptı ve listede 30 numaraya yükseldi. "Billboard" Hot 100 listesinde 16 numaraya ulaşan "Lighters", Kanada Hot 100'de 15 numaraya ve Hot Digital Songs'da sekiz numaraya ulaştı. Şarkı Amerika Birleşik Devletleri'nde 314 bin kopya sattı. "Lighters"ın en başarılı olduğu ülke, 27 Haziran 2011'de listesinde 2 numaraya ulaştığı Yeni Zelanda oldu. "Lighters"ın en düşük liste pozisyonu 45 numara ile Avusturya oldu. Şarkının video klibinin çekimleri 20 Temmuz 2011'de Los Angeles, Kaliforniya'da başladı. Klibin yönetmenliğini daha önce "Not Afraid"i çeken Rich Lee üstlendi. Eminem ve Royce da 5'9" bu şarkıyı ve "Fast Lane"i 2011 Bonnaroo Müzik Festivali'nde canlı olarak seslendirdiler. Mr. Porter da ikiliye eşlik ederken; Bruno Mars katılmadı. Performans sırasında arka planda çakmak animasyonları gösterildi. Şarkının başında Eminem seyircilerden çakmaklarını (lighter) çıkarmalarını istedi. Bilgiler "Hell: The Sequel" albüm kitapçığından alındı. Mert Ã–zcanlar Mert Özcanlar (d. 5 Şubat 1993; Konak, İzmir), Türk futbolcudur. 1. Lig Bucaspor'da oynamaktadır. Futbola Hüradalet Spor altyapısında başladı ve daha sonra Bucaspor altyapısına geçti. 2008 yılında profesyonelliğe geçiş mukavelesi imzaladı fakat gene A2 takımındaforma giydi. 2011 yılından itibaren as takım maç kadrosuna alınmaya başlandı. As takım için ilk resmî karşılaşmasına 21 Mayıs 2011 tarihinde Kayserispor'la oynanan Süper Lig karşılaşmasında çıktı. Ağırlıklı olarak A2 takımında forma giymektedir. 4 kez Türkiye U-16 millî takımına çağrılan Mert Özcanlar, 2 kez Türkiye U-16 millî takımı formasını giydi ve bu karşılaşmalarda bir gol kaydetti. Navin Ramgoolam Navinchandra Ramgoolam (Marathi dili: नवीन चन्‍द्र रामगुलाम) (d. 14 Temmuz 1947), Mauritius'un eski Başbakanı. İlk kez 1995 yılından itibaren 2000 yılına kadar bu görevde kaldı. 2005 yılında tekrar başbakan olarak görevlendirildi. 2010 yılında Mauritius başbakanı olarak yeniden seçildi. Mauritius İşçi Partisi, Mauritius Sosyal Demokrat Partisi ile bir koalisyon yaptı. 12 Aralık 2014 tarihinde görevi sona ermiştir. Didier Robert Didier Robert (d. 26 Nisan 1964), Fransa Ulusal Meclisi üyesidir. Fransa'yı Réunion adasında temsil eder ve Cumhuriyetçiler üyesidir. Didier Robert 26 Mart 2010 tarihinden itibaren Réunion Bölgesel Konseyi Başkanı olarak görev yapmaktadır. 1 Temmuz 2014 tarihi itibarıyla de Réunion senatörüdür. Yerel YÃ¶netimler Meclis Senato Diğer Space Bound "Space Bound", Amerikalı rapçi Eminem'in yedinci stüdyo albümü "Recovery"de yer alan bir şarkıdır. Şubat 2011'de, şarkının dördüncü single olarak yayınlanacağı duyuruldu. Gitarda ve vokalde Eminem'e Steve McEwan'ın eşlik ettiği şarkının prodüktörü Jim Jonsin'dir. Şarkı için Şubat 2011'de Joseph Kahn yönetmenliğinde bir video klip çekildi. Porno yıldızı Sasha Grey'in rol aldığı klip, 24 Haziran 2011'de iTunes'da yayınlandı. "Space Bound" adlı parça Eminem, Steve McEwan ve Jim Jonsin tarafından yazıldı. Jonsin'in prodüksiyonunu üstlendiği parçada Danny Morris klavye çaldı. Nakaratı seslendiren McEwan aynı zamanda parçada gitar çaldı. Kayıtları Parkland Playhouse'da Robert Marks ve Effigy Stüdyoları'nda Mike ve Joe Strange tarafından alınan parçanın miksini Eminem, Mike Strange ve Marks yaptı. Rock müzik etkileri taşıyan bir alternatif hip hop parçası olan "Space Bound"da R.E.M.'in "Drive" ve Nick Cave ve Warren Ellis'in "Song for Bob" adlı şarkılarından samplelar kullanıldı. Şarkı başlangıçta McEwan ve Jonsin tarafından kaydedilmişti ve tamamını McEwan seslendiriyordu. Eminem şarkıyı beğendi ve beatin üzerine kendi sözlerini yazdı ve kaydetti. Konuyla ilgili konuşan Jonsin, "bana verse'leri çıkarttırdı, şarkıyı biraz daha hip hop yaptı ve bana yolladı. Single olması bir yana, parçanın Eminem'in albümüne gireceğine dahi inanmıyordum." dedi. Video klibin çekimleri Şubat 2011'de Los Angeles, Kaliforniya'da yapıldı. Yönetmen koltuğunda daha önce Eminem'in "Without Me", "We Made You" ve "Love the Way You Lie" kliplerini yöneten Joseph Kahn vardı. Büyük bölümü bir yol kenarı restoranında yapılan çekimler üç gün sürdü. "Space Bound" klibi 24 Haziran 2011'de iTunes Store'da yayınlandı. 27 Haziran'da YouTube'a eklenen klip, dört gün içinde dört milyon kişi tarafından izlendi. Porno yıldızı Sasha Grey ve Eminem'in iki sevgiliyi canlandırdığı klipte, kız arkadaşı Eminem'i aldatıyordur. Klipte Eminem'in iki farklı yüzü gösterilir: Birinde sakindir ve kız arkadaşını seviyordur. Diğerinde ise agresiftir ve onu sevmiyordur. Video klip, Eminem'in silahı çenesinin altına dayayıp tetiği çekmesiyle başının üstünden fışkıran kanların gösterildiği bir sahnesi nedeniyle büyük dikkat çekti. Bilgiler "Recovery" albüm kitapçığından alındı. Devlet Kuşu (film) Devlet Kuşu, Orhan Kemal'in aynı adlı kitabından uyarlanan 1980 yapımı bir Türk filmi. Senaryosunu Orhan Aksoy'un yazdığı filmin yapımcılığını ve yönetmenliğini ise yine Memduh Ün üstlenmiştir. Film komedinin yanında dram öğeleri de içerir. 1961 yapımı Avare Mustafa filminin yeniden çevrimidir. Bu filmi de Memduh Ün çekmişti. Mustafa gecekondu mahallesinde oturmaktadır. Komşu kızı Aynur'u sevmekte ve mahalledeki arkadaşları Sülo ve Murat'la birlikte aylaklık etmektedir. Bir gün mahallelerine gelen Zülfikar adındaki zengin bir iş adamı mahalleye kızı Hülya'nın adını vereceği bir apartman inşa ettirmeye başlar. Mustafa'nın babası da inşaatın bekçisi olur. Babasıyla inşaatı görmeye gelen Hülya burada ünlü İtalyan aktör Jean Paul Belmondo'ya benzettiği Mustafa'yı görür ve aşık olur. Ailesinin baskısıyla Zülfikar ve Hülya'ya yakınlaşmaya başlayan Mustafa gün geçtikçe Aynur'dan ve arkadaşlarından kopmaktadır. Ailesini fakirlikten kurtarmak için Hülya'yla evlenmeyi düşünen Mustafa sonunda paranın mutluluk getirmeyeceğinin farkına varır ve mahallesine, Aynur'a geri döner. Devlet kuşu (anlam ayrımı) James Michel James Alix Michel (d. 16 Ağustos 1944), Seyşelli öğretmen ve siyasetçi. Michel, Afrika ada ülkesi Seyşeller'de ülkenin üçüncü devlet başkanı olarak 2004 ile 2016 yılları arasında devlet başkanlığı makamında bulunmuştur. James Michel çalışma hayatına öğretmen olarak başladı ama adada gelişen turizm sektörüne dahil oldu ve 1976 yılında bağımsızlık öncesi France-Albert René'nin siyasi partisine katıldı. 1974 yılından 1977 yılına kadar Seyşeller Halk Birliği Partisi İcra Komitesi olarak görev alan Michel partinin ilerleyen süreçte adını Seyşeller İleri Halk Cephesi olarak değiştirmesi ile Merkez Yürütme Kurulu üyeliğini üstlenmiştir. James Michel Haziran 1977 yılında Kamu Yönetimi ve Enformasyon Bakanı olarak atandı. 1977-1993 yıllarında tek partili sosyalist diktatörlük sırasında Michel, çeşitli bakanlıklar yaptı. 1984 yılında SPPF Genel Sekreter Yardımcısı oldu ve 1994 yılında Sekreter Genel oldu. Michel, 1993 yılında ülkenin çok partili seçimleri ile başlayan demokratikleşme sürecinde önemli bir rol oynadı. Ağustos 1996 yılından itibaren, yaklaşık sekiz yıl Başkan Yardımcısı olarak görev yapan Michel, Nisan 2004'te devlet başkanı René'nin istifası ile birlikte kendisini halefi olarak belirleyerek görevi 2004 yılından itibaren Michel'e teslim etmiştir. Seyşeller muhalefet lideri Wavel Ramkalawan, ulusal ekonomide olumsuz eğilimler üzerinde artan endişeyi dile getirdi ve iktidar partisi ile daha fazla diyalog talep etti. Seyşeller Ulusal Partisi lideri dahası Başkanı Michel ile işbirliği içinde olacağını söyledi. Michel, 28-30 Temmuz 2006 tarihleri arasında gerçekleştirilen başkanlık seçimlerinde %53,7 oy alarak kazandı. 1 Ağustos 2006 tarihinde yemin ederek yeni dönemine başlamıştır. Aralık 2015'te gerçekleştirilen yeni devlet başkanlığı seçimlerinde ilk turda başkan Michel'de dahil hiçbir aday çoğunluğu sağlayamadığı için 16-18 Aralık 2015'te ikinci tur seçimleri gerçekleştirilmiştir. İkinci tura devlet başkanı Michel'in yanı sıra muhalif lider Wavel Ramkalawan yarışmış ve sadece 193 oy farkla Michel devlet başkanlığı makamına yeniden seçilmiştir. Seçim sonuçlarının açıklanmasında sonra yarışı kaybeden Ramkalawan yaptığı açıklamada, seçim sonuçlarına güvenmediğini, bu süreçte oy satın alma da dahil birçok olumsuzluk yaşandığını ifade etmiştir. 2016 yılında gerçekleştirilen seçimlerde muhalefetin mecliste çoğunluğu elde etmesi neticesinde Michel görevi bırakmış, yerine 16 Ekim 2016 tarihi itibarıyla o ana kadar devlet başkanlığı yardımcısı görevinde bulunan Danny Faure ülkenin yeni devlet başkanı olarak makama çıkmıştır. Rayo Vallecano de Madrid Rayo Vallecano de Madrid, S.A.D. (genel deyişle; Rayo Vallecano, takma ismi;Rayo), 29 Mayıs 1924 tarihinde İspanya'nın başkenti olan Madrid şehrinin Vallecas semtinde kuruldu. Renkleri; kırmızı - beyaz'dır. Maçlarını 15,500 kişi kapasiteli Campo de Fútbol de Vallecas stadında oynamaktadır. 2010-11 sezonunda La Liga 2 ligini 2. bitiren Rayo Vallecano, La Liga'ya yükselmeye hak kazanmıştır. Yaklaşık 5 sezon sonra, 2015-16 sezonunda ligi 18. bitiren İspanyol kulüp, La Liga'ya veda etmiştir. Şu anda La Liga 2 liginde mücadele etmektedir. "30 Ocak 2015 itibarıyla" AbdÃ¼llatif Safa Bey Abdüllatif Safa Bey (d. 1868- ö.? ) Osmanlı Devleti'nin son yıllarında hizmet vermiş bir devlet adamıdır. 1908 yılının Ağustos ayında II. Meşrutiyet'in ilanı üzerine Osmanlı Devleti'nin Bükreş büyükelçiliğine atandı. 1916 yılının Ekim ayında Kopenhag büyükelçiliğine tayin oldu. 1917 yılının Aralık ayında ise Sofya büyükelçisi oldu. Bu görevde 1918 yılının Kasım ayına kadar kaldı. Daha sonra Şubat-Nisan 1920 ve Ekim 1920-Haziran 1921 tarihleri arasında iki kez Hariciye Nazırlığı yaptı. Osmanlı Devleti hizmetindeki son görevi ise Haziran 1921-Kasım 1922 tarihleri arasında yaptığı Ticaret Nazırlığı olmuştur. Yusuf Franko PaÅŸa Yusuf Franko Paşa (1855-1933) Osmanlı devlet adamı ve karikatürcü. Yusuf Franko 1855 yılında İstanbul'da doğdu. Osmanlı Devleti'nin Katolik bir Rum vatandaşı olan Yusuf Franko'nun babası Franko Kusa idi. Öğrenimini ailesinin 1868-1873 yılları arasında oturmakta olduğu Cebel-i Lübnan'da yaptı. Daha sonra Hariciye Nezareti hizmetine girdi. I. Lahey Sözleşmesi'nde Osmanlı Devleti'ni temsil etti. Hariciye Nazırı Kalem-i Mahsus (Özel Kalem Müdürü) olarak görev yapmaktayken vezir unvanını aldı ve 8 Temmuz 1907 tarihinde Cebel-i Lübnan Mutasarrıflığına tayin edildi. Aralık 1912 tarihine kadar 5 yıl süreyle bu görevde kaldı. 18 Aralık 1918 tarihinde Posta ve Telgraf Nazırlığına atandı. Bu görevi 24 Şubat 1919 tarihine kadar sürdürdükten sonra Hariciye Nazırı oldu. Bu görevde 1919 yılının Mart ayına kadar kaldı. Bir Fransız bankerinin kızıyla evli olan Yusuf Franko Paşa'nın 2 kızı vardı. Devlet adamlığının yanı sıra karikatürcülüğüyle de tanınmıştır. Kayseri Erciyesspor 2011-12 sezonu Kayseri Erciyesspor 2011-2012 sezonu, siyah mavili ekibin kuruluşunun ise kırkbeşinci yılıdır. 2010-11 sezonunda Süper Lig'e yükselmeyi hedefleyen Kayseri Erciyesspor ligi 8. sırada tamamlamıştır. 1967 CONCACAF Şampiyonası 1967 CONCACAF Şampiyonası, Kuzey Amerika, Orta Amerika ve Karayibler Futbol Konfederasyonu (CONCACAF) tarafından düzenlenen üçüncü CONCACAF Şampiyonası'dır. Katılan ülkeler Kuzey Amerika, Orta Amerika ve Karayipler'de bulunan ülkelerdir. 5-19 Mart 1967 tarihleri arasında Honduras'ın Tegucigalpa şehrinde düzenlenen turnuvada 6 takım mücadele etmiştir. Turnuvadaki tüm maçlar Tegucigalpa Ulusal Stadyumu'nda oynanmıştır. Turnuvadaki altı takım, tek bir grupta toplandı. Her takım birbiriyle sadece tek maç yapmak suretiyle grupta sıralandı. Turnuvada galibiyete 2, beraberliğe 1 puan verildi. Grup sıralamasında ilk sırayı alan takım, şampiyonanın galibi ilan edildi. Guatemala grubu namağlup lider olarak tamamlayarak turnuvanın şampiyonu oldu. 1965 CONCACAF Şampiyonası 1965 CONCACAF Şampiyonası, Kuzey Amerika, Orta Amerika ve Karayibler Futbol Konfederasyonu (CONCACAF) tarafından düzenlenen ikinci CONCACAF Şampiyonası'dır. Katılan ülkeler Kuzey Amerika, Orta Amerika ve Karayipler'de bulunan ülkelerdir. 28 Mart-11 Nisan 1965 tarihleri arasında Guatemala'nın Guatemala şehrinde düzenlenen turnuvada 6 takım mücadele etmiştir. Turnuvadaki tüm maçlar Mateo Flores Stadyumu'nda oynanmıştır. Turnuvadaki altı takım, tek bir grupta toplandı. Her takım birbiriyle sadece tek maç yapmak suretiyle grupta sıralandı. Turnuvada galibiyete 2, beraberliğe 1 puan verildi. Grup sıralamasında ilk sırayı alan takım, şampiyonanın galibi ilan edildi. Son grup maçına kadar puanları eşit olan ev sahibi Guatemala'nı son grup maçında 2-1 yenen Meksika turnuvanın şampiyonu oldu. Lavender Menace Lavender Menace