içeren ilk şarkıdır. Bu yüzden bazı kaynaklar ilk heavy metal şarkı olarak bu parçayı kabul ederler. Şarkı Easy Rider filminde kullanılmıştır ve şarkının kullanıldığı sahne popüler kültürde bir kült haline gelmiştir. Get Thrashed Get Thrashed 2006 yılında çıkmış thrash metalin doğuşunu anlatan bir belgeseldir. Metallica, Megadeth, Slayer ve daha birçok grubun nasıl kurulduğunu, bu grupların ve thrash metalin 1980'lerdeki gelişimini konu alır. Hasan Basri Çantay, Altıeylül Hasan Basri Çantay, Balıkesir ilinin Merkez ilçesinde bir mahalle. Balıkesir'in en büyük mahallelerinden biridir. Balıkesir Atatürk Parkı ve Balıkesir Atatürk Stadyumu bu mahallede yer almaktadır. Ayrıca, mahalle Balıkesir Havalimanı'na yakın bir konumdadır. Mahalle, adını TBMM 1. Dönem Balıkesir Milletvekili Hasan Basri Çantay'dan almaktadır. UEFA Kupa Galipleri Kupası şampiyonluğu kazanan teknik direktörler listesi UEFA Kupa Galipleri Kupası şampiyonluğu kazanan teknik direktörler listesi, UEFA tarafından 1961-1999 arasında düzenlenen UEFA Kupa Galipleri Kupası'nda şampiyonluk yaşayan teknik direktörlerin derlendiği listedir. UEFA Kupa Galipleri Kupası'nı kaldıran ilk teknik direktör, Fiorentina ile 1961'deki ilk final sonrası şampiyonluğa ulaşan Nándor Hidegkuti oldu. İlk sezon iki ayaklı oynanan final, ikinci sezondan itibaren tek ayaklı olarak oynanmaya başladı. Değişen sistem sonrasındaki ilk final olan 1962'deki finalde, Bill Shankly'nin teknik direktörlüğündeki Liverpool şampiyonluğa ulaştı. Sven-Göran Eriksson'nın başında olduğu Lazio ise 1998-99 sezonunda sonuncusu düzenlenen turnuvanın finalinde şampiyonluk elde eden taraftı. İtalyan Nereo Rocco, 1968 ve 1973'te Milan'ın; Ukraynalı Valeriy Lobanovskıy, 1975 ve 1986'da Dinamo Kyiv'in; İskoç Alex Ferguson, 1983'te Aberdeen'in, 1991'de Manchester United'ın ve son olarak Hollandalı Johan Cruyff, 1987'de Ajax'ın, 1989'da ise Barcelona'nın başındayken kupayı kazandı ve turnuvada 2 şampiyonluk kazanan teknik direktörler oldu. Tamamı farklı isimler olmak üzere 10 şampiyonluk yaşayan İngiliz teknik direktörler, ülke bazında turnuva tarihin en çok şampiyonluk yaşayan teknik direktörleriydi. Kupa tarihi boyunca 13 teknik direktör ise kupayı, kendi ülkesinden olmayan bir takımı çalıştırarak kazandı. Meinau Stadyumu Stade de la Meinau, kısaca bilindiği şekliyle "'La Meinau"', Fransa'nın Strazburg kentindeki futbol stadyumu. Strazburg'un iç saha maçlarını oynadığı yapı, birçok uluslararası karşılaşmaya da ev sahipliği yaptı. Bunlar arasında bir 1938 FIFA Dünya Kupası maçı, iki 1984 Avrupa Futbol Şampiyonası maçı ve 1988 UEFA Kupa Galipleri Kupası Finali bulunmaktadır. Maçların yanında konser organizasyonları da yapılan La Meinau, 1988'de Papa II. John Paul'ün ziyaretinde kullanıldı. Strazburg belediyesinin sahibi olduğu stadyum, RC Strazburg'a kiralanmıştır. Styx (uydu) Styx (ya da S/2012 (134340) 1 ya da S/2012 P 1 ya da P5), varlığı 7 Temmuz 2012'de kanıtlanan Plüton'un 5. uydusu. Plüton'un diğer uyduları gibi bunun da aslında Kuiper kuşağı'nda dolanan bir cisim ile Plüton'un çarpışması sonucu oluşmuş olabileceği düşünülmektedir. Styx'in adı Uluslararası Astronomi Birliği (IAU) tarafından SETI tarafından sponsorluğu yapılan "Pluto Rocks" başlıklı internet anketi ile belirlendi. Kanhobal dilleri Kanhobal dilleri ya da Kanhobal-Çuh dilleri (İspanyolca "Q'anjob'alano-Chujeano" ; İngilizce "Q'anjobalan, Kanjobalan, Kanjobalan–Chujean"), Mezoamerika'da Guatemala'nın Huehuetenango departmanında ve Meksika'nın Chiapas eyaletinde Maya halkları tarafından konuşulan Maya dilleri grubu. Çol dilleri ile birlikte Kanhobal-Çol dilleri de denilen Batı Maya dilleri grubunu oluşturur. Ã‡ol dilleri Çol dilleri ya da Çol-Tzeltal dilleri (İspanyolca "Cholano-tzeltalanas" ; İngilizce "Ch’olan, Cholan–Tzeltalan"), Mezoamerika'da Meksika'nın Chiapas ve Tabasco eyaletlerinde, Guatemala'nın Chiquimula ve Zacapa departmanlarında ve Honduras'ta Maya halkları tarafından konuşulan Maya dilleri grubu. Kanhobal dilleri ile birlikte Kanhobal-Çol dilleri de denilen Batı Maya dilleri grubunu oluşturur. Tabányi Mihály Tabányi Mihály (d. 1 Şubat 1921, Pilis), Macar akordeon sanatçısı ve caz müzisyeni. 1950'lerde akordeon ile popüler olmuştur. Hala birçok ülkede konser vermektedir. 2006 ve 2012 yıllarında Macaristan Cumhuriyeti Liyakat Nişanı Şövalye Haçı ile ödüllendirilmiştir. Mihály Tabányi 1 Şubat 1921'de Pilis'te doğdu. Beş yaşında keman sekiz yaşında ise piyano çalmaya başladı. Gordon Müzik Akademisi'nde lisansüstü eğitimini tamamladı. 1940 yılında ulusal akordeon yarışmasını kazandı. İki yıl Milli Akordeon yarışması kralı seçildi. Radiola Records'ta ilk caz kaydını yaptı. 1945 yılında, György Cziffra, Bristol Hall ile Pinokyo adında bir üçlü grup kurdu. Daha sonra iki gitarist Elek Bacsik ve Attila Zoller'in gruba katılası ile grup tamamlandı. 1946 yılında iki yıllık bir sözleşme İsviçre'de bir akordeon okulu kurdu. 1949 yılında oluşturduğu Café Emke yedi yıl devam etti ve 1956 yılında grup dağıldı. 1950 yılında, ülkenin en popüler caz müzisyeni kemerlerini kazandı. 1956 yılında, Prag'da yaklaşık bir yıl turnede Karlovy Vary Uluslararası Film Festival Orkestrası'da Rus sanatçılar ile çalıştı. 1960 yılını Batı Almanya'da yıl geçiren Tabányi, birçok Avrupa ülkesinde konserler vermeye başladı ve bu dönemde tüm dünyada tanındı. 1976 yılında Amerika Birleşik Devletleri'nin 200 kuruluş yılı nedeniyle ABD'ye davet edildi. O yıl Les Paul, Doris Day, Dean Martin ve Frank Sinatra gibi müzisyenlerile bir dizi kutlaam etkinliklerinde yer aldı. Adalbert (1884 doÄŸumlu Prusya Prensi) Prusya Prensi Adalbert ("Adalbert Ferdinand Berengar Viktor")(14 Temmuz 1884, Potsdam, Almanya - 22 Eylül 1948, La Tour-de-Peilz, İsviçre), II. Wilhelm'in ilk eşi Augusta Victoria'dan oğludur. Bir kruvazör sınıfına ve bir savaş gemisine ismi verilmiştir. 3 Ağustos 1914'te Saxe-Meiningen Prensesi Adelaide ile evlendi. SMS Augsburg SMS "Augsburg", Kaiserliche Marine için inşa edilen "Kolberg" sınıfı hafif kruvazör idi. 1908'de inşasına başlandı ve Temmuz 1909'de denize indirildi. Ekim 1910'da Açık Deniz Filosu'na katıldı. Ana bataryaları on iki adet 10.5 cm'lik SK L/45 toptan oluşmaktaydı. Deplasmanı 4.632 metrik ton idi. Uzunluğu 130, genişliği 14, su çekimi 5.4 metre idi ve maksimum 25.5 knot (47.2 km/sa; 29.3 mph) hız yapabilmekteydi. Ultimate Mortal Kombat 3 Ultimate Mortal Kombat 3, Mortal Kombat 3 adlı oyunun daha çok karakter barındıran uyarlamasıdır, toplam 25 karakter vardır. Konsollarda PS2 için "Midway Arcade Treasures 2" toplama oyunda yer almıştır. Kanhobalca Kanhobalca (kendilerince "Q’anjob’al" ; İspanyolca "idioma kanjobal/q'anjob'al" ; İngilizce "Q’anjob’al/Qanjobal/Kanjobal/Kanhobal/Eastern Kanjobal/Santa Eulalia Kanjobal"), Guatemala'nın Huehuetenango departmanının Santa Eulalia ("Jolom Konob"), San Juan Ixcoy ("Yich K’ox"), San Pedro Soloma ("Tz’uluma’") ve Santa Cruz Barillas ("Yal Motx") belediyelerinde yaşayan Kanhoballar tarafından konuşulan Maya dilleri ailesinin Kanhobal dilleri grubunun Kanhobal-Hakaltek dilleri alt grubundan bir Kızılderili dilidir. En yoğun oldukları yer Santa Eulalia belediyesi olsa da Meksika ve Amerika Birleşik Devletlerinde de göçmenlerce konuşulur. Guatemala'da 2002 sayımına göre etnik 159.030 kişilik nüfustan 139.830 kadarı anadillerini konuşabiliyor. En yakın akrabaları Akatekçe ile Hakaltekçedir. Guatemala'da konuşanı en fazla olan (% 1.4) beşinci yerli dildir. Guatemala Maya Dilleri Akademisi tarafından eğitim-öğretim ve araştırması yapılan 22 Maya dili arasında yer alır. Casas de los Pinos Casas de los Pinos İspanya'nın Cuenca iline bağlı çok küçük bir belediye'dir. Nüfusu 531 kişidir. Glen Salmon Glen George Salmon (d. 24 Aralık 1977), forvet pozisyonunda görev yapmış Güney Afrika'lı millî futbolcudur. SuperSport United için ter dökmektedir. Yaklaşık 10 yıl Avrupa'da NAC Breda, FC Groningen ve PAOK gibi takımlarda oynamıştır. Kırmız Kırmız (< Arapça قرمز), Akdeniz çevresinde yetişen kırmız meşesinin ("Quercus coccifera") üzerinde yaşayan kırmız böceğinin ("Kermes") dişisinin kurutulmuş bedeninden elde edilen kırmızı renkte boyarmadde. Türkçedeki «kırmızı» ile İngilizcedeki «crimson» renk adlarının kökenini oluşturur. Ortaçağda İtalya ve Sicilya'da ipekleri kırmızıya boyamada kullanılırdı ve bu kullanım antik çağlardaki deniz salyangozlarından elde edilen Sur moru ("purpura") adlı boyarmadde çılgınınlığını aşmıştı SuperSport United FC SuperSport United FC, 1994 yılında Güney Afrika'nın Pretoria şehrinde kurulmuş olan futbol kulübü. Şu anda en üst seviye olan Premier Division'da mücadele etmektedir. İç saha maçlarını genellikle Lucas Masterpieces Moripe Stadyumu'nda oynamaktadır. Kurt Kanunu (anlam ayrımı) Kurt Kanunu, ilk baskısı 1969 yılında yayımlanan Kemal Tahir romanı. Şu anlamlara da gelebilir: Payday: The Heist Payday: The Heist (stilize edilmiş şekilde PAYDAY: The Heist), takım oyununa dayalı bir FPS oyunudur. Oyunda 6 harita ve 4 karakter bulunmaktadır. Eşli ve tek oyunculu (Singleplayer) modlarını içinde barındırır. Aynı zamanda oyun içinde silah değiştirme, yaralanan arkadaşlarınızı iyileştirme, yeni silahlar alma ve seviye ilerleme gibi özellikler vardır. CO-OP oynanışta en fazla 4 kişiye izin verilmektedir. Oyunun Sony Playstation 3 versiyonları için PSN Store'da bir deneme sürümü bulunmaktadır. Oyuncular bu deneme sürümünü kolaylıkla mağazadan edinebilirler. Oyunun deneme sürümü sadece offline (çevrimdışı) modunda oynanmaktadır. Payday: The Heist bugüne kadar 400,000 kopya sattı. Javier Sierra Javier Sierra Albert (d. 11 Ağustos 1971), İspanyol gazeteci, yazar ve araştırmacıdır. Kitapları dünya çapında 35 dilde tercüme edilen Sierra, çağdaş İspanyol edebiyatının en başarılı yazarlarından biridir. 2004'te yayımlanan "La Cena Secreta" ("Gizli Akşam Yemeği") adlı romanı, dünyanın en zengin edebiyat ödüllerinden biri olan Premio de Novela Ciudad de Torrevieja (Torrevieja Şehri Roman Ödülü) finalisti olmuştur. Juan GÃ³mez-Jurado Juan Gómez-Jurado (d. 16 Aralık 1977), İspanyol gazeteci ve yazardır. Kitapları dünya çapında 42 dilde tercüme edilen Gómez-Jurado, çağdaş İspanyol edebiyatının en başarılı yazarlarından biridir. 2008'de yayımlanan "El emblema del traidor" adlı romanıyla, dünyanın en zengin edebiyat ödüllerinden biri olan Torrevieja Şehri Roman Ödülü'nü (Premio de Novela Ciudad de Torrevieja) kazanmıştır. Nuran Evren Şit senaryo yazarıdır. 1980 yılında Ankara'da doğdu. Mimar Sinan Güzel Sanatlar Üniversitesi Sinema-TV Bölümünden mezun oldu. Öğrencilik hayatı boyunca; Memduh Ün, Ömer Lütfi Akad, Metin Erksan, Duygu Sağıroğlu isimlerin öğrencisi oldu, ödüllü kısa filmler yazdı, yönetti. 2001 yılından itibaren film ve reklam setlerinde yönetmen yardımcısı ve cast sorumlusu olarak çalışmaya başladı. G.O.R.A. ve Neredesin Firuze filmlerinde cast sorumlusu, Hokkabaz filminde yönetmen yardımcısı olarak görev yaptı. Elveda Rumeli dizisiyle birlikte senaristliğe adım attı. Bu dizinin ardından da ilk uzun metraj filmi olan, 2011 yılının en çok izlenen ikinci filmi Aşk Tesadüfleri Severi yazdı. Ortak senaristi olduğu, Almanya-Türkiye ortak yapımı olan 8 Saniye adlı film Şubat 2015'te vizyona girdi. Kanhoballar Kanhoballar (Kanhobalca "Q’anjob’al" ; İspanyolca "los kanjobales/q'anjob'ales" ; İngilizce "Q’anjob’al/Qanjobal/Kanjobal/Kanhobal"), Guatemala'nın Huehuetenango departmanının Santa Eulalia ("Jolom Konob"), San Juan Ixcoy ("Yich K’ox"), San Pedro Soloma ("Tz’uluma’") ve Santa Cruz Barillas ("Yal Motx") belediyelerinde yaşayan Maya Kızılderili halkıdır. En yoğun oldukları yer Santa Eulalia belediyesidir ve isimlerini de buranın "Jolom Konob" adından alırlar. Hristiyanlaştırılma süreciyle bağlantılı bir geçmişleri olan Kanhoballar "Pai Conob" («Pueblo antiguo») denilen yerde köylerini kurmuşlar Guatemala'da 2002 sayımına göre etnik 159.030 kişilik nüfustan 139.830 kadarı anadillerini konuşabiliyor. No Fear No Fear, 1989 yılında Amerika’da doğan NO FEAR markası, alternatif tarzı ve korkuya karşı koyan sıra dışı grafik tasarımları ile ürünlerini tüm dünya sokaklarına yaymış ve müşteri kitlesini evrensel boyuta taşımayı başarmış bir spor giyim markasıdır. Bekir Sıtkı Bekir Sıtkı ile aşağıdaki kişiler kastedilmiş olabilir: Kırçova Belediyesi Kırçova Belediyesi (Makedonca: Општина Кичево) Makedonya'nın batısında bulunan bir belediyedir. Belediyenin merkezi Kırçova’dır. Belediye, Makedonya'nın idari dağılımında Güneybatı Bölgesi'nde yer alır. Kuzeyinde Zayas ve Oslomey Belediyesi, doğusunda Vraneştiça Belediyesi, güneyinde ve batısında Drugovo Belediyesi vardır. 2002 sayımlarına göre Kırçova Belediyesi’nin toplam nüfusu 30.138 kişidir. Bu nüfusun etnik dağılımı şu şekildedir: Makedonlar 16.140; Arnavutlar 9.202; Türkler 2.430; Romanlar 1.630... Abbilder Abbilder (Almanca:tekil "Abbild", çoğul "Abbilder") Nesnelerin ansal tasarımı anlamına gelir. Marksçılğın kurucuları arasında yer alan Friedrich Engels "imge" manasındaki bu Almanca terimi çok önemsemiştir. Çünkü düşünceciler ve örneğin Karl Eugen Dühring gibi sözde özdekçiler araştırmalarına çıkış noktası olarak "düşünce"yi alırlar. Oysa düşünce, araştırmanın çıkış noktası değil, sonucudur. Düşünce, dış dünyadan duyumlarla algılanan "Abbild"lerden başka bir şey değildir. İnsan zihni dış dünyanın varlık biçimlerini kendi kendinden çıkarmamış, dış dünyadan imgelemiştir. Demek ki doğanın ve insanlığın bu imgelere uyması değil, tersine, bu imgelerin doğaya ve tarihe uymaları gerekir; başka bir anlatımla, bu imgeler doğaya ve tarihe uydukları oranda doğru olabilirler. Engels'in, daha sonra Lenin tarafından geliştirilen bu anlayışı birbirine karşıt iki dünya görüşünü, metafizik dünya görüşüyle eytişimsel dünya görüşünü kesinlikle birbirinden ayırır. Engels, kimi yerde abbilder terimi yerine aynı anlamda "Gedanken" (tasarım) terimini kullanmıştır. Merkez Jupa Belediyesi Merkez Jupa Belediyesi (Makedonca: Општина Центар Жупа) Makedonya'nın batısında bulunan bir belediyedir. Belediyenin merkezi Merkez Jupa’dır. Belediye, Makedonya'nın idari dağılımında Güneybatı Bölgesi'nde yer alır. Kuzeyinde Debre Belediyesi ve güneyinde Struga Belediyesi vardır. 2002 sayımlarına göre Merkez Jupa Belediyesi’nin toplam nüfusu 6.519 kişidir. Bu nüfusun etnik dağılımı şu şekildedir: Türkler 5.226; Makedonlar 814; Arnavutlar 454. HakaltekÃ§e Hakaltekçe ya da Poptice (kendilerince "Jab' xub'al" ; İspanyolca "idioma jacalteco/jakalteko/popti/abxubal" ; İngilizce "Jakaltek/Jacaltec/Popti"), Guatemala'nın Huehuetenango departmanının Jacaltenango belediyesi ile Meksika'nın Chiapas eyaletinde (Guadalupe Victoria) yaşayan Hakaltekler tarafından konuşulan Maya dilleri ailesinin Kanhobal dilleri grubunun Kanhobal-Hakaltek dilleri alt grubundan bir Kızılderili dilidir. Guatemala'da 2002 sayımına göre etnik 47.024 kişilik nüfustan 34.038 kadarı anadillerini konuşabiliyor. En yakın akrabaları Akatekçe ile Kanhobalcadır. Guatemala Maya Dilleri Akademisi tarafından eğitim-öğretim ve araştırması yapılan 22 Maya dili arasında yer alır. 2 ana lehçesi vardır ve her iki lehçe de SIL International (Ethnologue) tarafından biribirinden ayrı bağımsız diller olarak sınıflandırılır: a /a/ b /ɓ/ c/qu /k/ c/q'u /kʼ/ ch /tʃ/ ch' /tʃʼ/ e /e/ i /i/ j /h/ k /q/ k' /qʼ/ l /l/ m /m/ n /n/ n̈/ŋ /ŋ/ o /o/ p /p/ r /r/ s /s/ t /t/ t' /tʼ/ tx /tʂ/ tx' /tʂʼ/ tz /ts/ tz' /tsʼ/ u /u/ w /w/ x /ʃ/ ẍ /ʂ/ y /j/ ' /ʔ/ Koumra Koumra, Güney Çad'da bir şehir. Mandoul bölgesi ve Mandoul Oriental departmanının başkentidir. Aynı zamanda, Çad'ın en büyük 6. şehridir. Ketçe Ketçe ya da eskiden bilinen adıyla Yenisey Ostyakçası (Ketçe: "остыганна ка’" ; Rusça: "Кетский язык"), Yenisey Nehri civarlarında Ketler tarafından konuşulan dil. Yenisey dilleri arasında hayatta kalan tek dildir. 1930'larda Latin tabanlı alfabe geliştirilmiştir ve kullanılmıştır: 1980'lerde Kiril tabanlı yeni alfabe oluşturuldu: Hakaltekler Hakaltekler ya da Poptiler (Hakaltekçe "Popti’" ; İspanyolca "los jacaltecos/jakaltekos/poptís" ; İngilizce "Jakaltek/Jacaltec/Popti"), Guatemala'nın Huehuetenango departmanının Jacaltenango belediyesi ile Meksika'nın Chiapas eyaletinde (Guadalupe Victoria) yaşayan Maya Kızılderili halkıdır. Guatemala'da 2002 sayımına göre etnik 47.024 kişilik nüfustan 34.038 kadarı anadillerini konuşabiliyor. El CeyÅŸ El Ceyş ya da tam adıyla Nadi El Ceyş er-Riyadi () Katar'ın Al Rayyan şehrinde bulunan bir spor kulübüdür. Katar'ın en üst ligi olan Katar Ligi 'nde mücadele etmektedir. Maçlarını ise 27,000 kişilik Ahmed bin Ali Stadyumu'nda oynamaktadır. GÃ¼ncellenme: "29 Nisan 2015" Saltık tin Saltık tin. İlk olarak Alman düşünürü Hegel, Absoluter Geist olarak tanımlamıştır. Hegel, insan düşüncesinin varacağı en üst noktayı Saltık Tin olarak tanımlamıştır. Buna göre düşünce, ilkin insan beyninde ortaya çıkar. Sonra, başka ben'lerle bağıntılı olan bir kültür düzeyine sıçrayarak gelişir ve kendi özüne uygun bir evreni gerçekleştirir (Objektiver Geist). Sonunda kendi kendisinin bilincine ulaşır (Absoluter Geist) ve felsefe, sanat, gibi değişmez, ölümsüz, saltık değerleri gerçekleştirir. AkatekÃ§e Akatekçe (kendilerince "?" ; İspanyolca "idioma acateco/akateko" ; İngilizce "Akatek/Acatec/Akateko/Acateco/San Miguel Acatán Kanjobal, Western Kanjobal, Western Q’anjob’al"), Guatemala'nın Huehuetenango departmanının San Miguel Acatán ve San Rafael La Independencia belediyeleri ile kısmen Concepción Huista belediyesinde ve Nentón ve San Sebastián Coatán belediyelerine ait iki köyde ve Meksika'nın Chiapas eyaletinde yaşayan Akatekler tarafından konuşulan Maya dilleri ailesinin Kanhobal dilleri grubunun Kanhobal-Hakaltek dilleri alt grubundan bir Maya dilidir. Guatemala'da 2002 sayımına göre etnik 39.370 kişilik nüfustan 35.763 kadarı anadillerini konuşabiliyor. En yakın akrabaları Hakaltekçe ile Kanhobalcadır. Guatemala Maya Dilleri Akademisi tarafından eğitim-öğretim ve araştırması yapılan 22 Maya dili arasında yer alır. Akatekler Akatekler (Akatekçe "?" ; İspanyolca "los acatecos/akatekos" ; İngilizce "Akatek/Acatec/Akateko/Acateco"), Guatemala'nın Huehuetenango departmanının San Miguel Acatán ve San Rafael La Independencia belediyeleri ile kısmen Concepción Huista belediyesinde ve Nentón ve San Sebastián Coatán belediyelerine ait iki köyde ve Meksika'nın Chiapas eyaletinde yaşayan Maya Kızılderili halkıdır. Guatemala'da 2002 sayımına göre etnik 39.370 kişilik nüfustan 35.763 kadarı anadillerini konuşabiliyor. Huacachina Huacachina, Peru'nun güneybatısındaki Ica Region'da bulunan bir köy. Ica Province'de sınırları içindedir. Nüfusu 115'tir (1999). Huacachina, çölde küçük doğal bir göl etrafında kurulmuştur. Dip It Low "Dip It Low" Amerikalı şarkıcı Christina Milian'nın ikinci stüdyo albümü "It's About Time"dan (2004) bir şarkıdır. Bestesi Poli Paul ve Teedra Moses'a ait olan şarkının yapımcısı da Poli Raul'dur ve şarkı albümün ilk single'ı olarak yayınlanmıştır. Şarkının Birleşik Devletler, Kanada, İrlanda ve Birleşik Krallık'ta yayınlanan orijinal versiyonunda sanatçıya Amerikalı rapçi Fabolous; Avusturya, Finlandiya, Fransa, İsveç ve İsviçre'de yayınlanan versiyonunda da Alman rapçi Samy Deluxe eşlik etmiştir. Ayrıca Avustralya, Belçika, Danimarka, Yeni Zelanda ve Norveç'te solo versiyon yayınlanmıştır. Şarkı ABD "Billboard" Hot 100'de ve Birleşik Krallık'ta ilk beşte; Danimarka, Hollanda, Yeni Zelanda ve Norveç'te de ilk onda yer alarak Milian'nın en başarılı şarkısı oldu. Ayrıca şarkı Tommy Hilfiger kot pantolon reklamında kullanıldı. 2005 Grammy Ödülleri'nde En İyi Rap/Sung İşbirliği Grammy Ödülü'ne aday gösterildi. Ticari başarısı sayesinde 2005'te RIAA'den altın plak sertifikası aldı. "Dip It Low" Milian'nın "Hot 100" listesinde ilk ona girebilen tek şarkısı, ayrıca ABD'deki en başarılı şarkısıdır. Ã‡ortice Çortice (kendilerince "Ch’orti’" ; İspanyolca "idioma chortí/ch'orti' " ; İngilizce "Chorti/Ch’orti’/Ch'orti' "), Guatemala'nın Chiquimula departmanının Jocotán vw Camotán belediyesi ile Zacapa departmanında ve Honduras'ın Copán departmanında ve geçmişte de El Salvador'da yaşayan Çortiler tarafından konuşulan Maya dilleri ailesinin Çol dilleri grubunun Çorti-Çolti dilleri alt grubundan bir Kızılderili dilidir. Guatemala'da 2002 sayımına göre etnik 46.833 kişilik nüfustan 11.734 kadarı anadillerini konuşabiliyor. En yakın akrabaları Akatekçe ile Kanhobalcadır. Guatemala Maya Dilleri Akademisi tarafından eğitim-öğretim ve araştırması yapılan 22 Maya dili arasında yer alır. Ã‡ortiler Çortiler (Çortice "Ch’orti’" ; İspanyolca "los chortís/ch'orti's " ; İngilizce "Chorti/Ch’orti’/Ch'orti'/Ch'orti' Maya"), Guatemala'nın Chiquimula departmanının Jocotán ve Camotán belediyesi ile Zacapa departmanında ve Honduras'ın Copán departmanında ve geçmişte de El Salvador'da yaşayan Maya Kızılderili halkıdır. Guatemala'da 2002 sayımına göre etnik 46.833 kişilik nüfustan 11.734 kadarı anadillerini konuşabiliyor. Papiss CissÃ© Papiss Demba Cissé ya da kısaca Cissé (3 Haziran 1985, Dakar) santrfor mevkisinde forma giyen Senegalli millî futbolcu. Süper Lig takımlarından Alanyaspor'da forma giymektedir. 2010-11 sezonunda 22 gol atarak Bundesliga'da bir sezonda en çok gol atan Afrikalı oyuncu unvanını kazanmıştır ve EFFIFU ödülüne layık görülmüştür. 2011-12 sezonunun devre arasında, sezon başında Newcastle United'a transfer olan Senegal millî futbol takımından takım arkadaşı olan Demba Ba'nın ardından 17 Ocak 2012 tarihinde Newcastle United takımına Freiburg takımından 13.500.000 € transfer ücretiyle transfer olmuştur. Newcastle United'daki ilk sezonunda 14 Premier League maçında 13 gol kaydederek başarılı bir performans sergilemiştir. Bu maçlarda 2 de asist yapmayı başarmıştır. Cissé, Newcastle United'daki ikinci sezonunda 36 Premier League maçında forma giymiş ve bu maçlarda 8 gol ve 4 asistle oynamıştır. 1 kez de EFL Cup'ta forma giyen Cissé 1 gol atmıştır. Avrupa Ligde de 10 maçta 4 atan Cissé, toplamda 47 maçta 13 gol atarak maç başı 0.27 ile düşük gol performansı göstermiştir. İngiltere'deki üçüncü sezonunda kariyerinin en düşük gol ortalaması ile oynamıştır. 24 Premier League maçında sadece 2 gol atma başarısını gösteren Cissé, 2 de asist yapmıştır. 1 FA Cup, 2 de EFL Cup da forma giymiş ve her iki kupa da da birer gol atma başarısı göstermiştir. 2013-14 sezonunda toplamda 27 maçta forma giyen Cissé 4 gol 3 asist ile oynamıştır. 2013-14 sezonunda 22 Lig maçında forma giymiş olan Cissé, bu maçlarda 11 gol 1 asistlik performans sergilemiştir. İlk kez 2009 yılında Senegal millî takımı formasını giyen Cissé, Senegal'in 2012 ve 2015 Afrika Uluslar Kupası kadrolarında yer almıştır. 34 kez Senegal millî takımı formasını giyen Cissé bu maçlarda 15 gol atmış ve 5 de asist üretmiştir. 9 Ekim 2010 tarihinde Dakar da oynana 2012 Afrika Uluslar Kupası elemelerinde Mauritius karşısında millî takımdaki ve uluslararası maçlardaki ilk Hat trickini yapmıştır. Müslüman olan Cissé, maçlarda attığı goller sonrasında gol sevincini sık sık secde ederek kutlamaktadır. Demba Ba ile birlikte oynadığı sezonda da sık sık secde ederek gol sevincini kutlayan Ciss, Newcastle United'ın formalarındaki bahis şirketlerinin reklamları konusunda hassaslığını ifade etmekten çekinmedi. Cissé, formalarındaki bahis şirketlerinin reklamları olması sebebi ile dini inançlarının zarar görmesini istemediğini açıkladı. Newcastle’da parklarda futbol oynayan küçük çocuklar gol sonrası Ba ve Cissé’nın gol sevincini taklit ederek anlamını bilmeseler de secdeye varmışlardır. Gelibolu Piri Reis Meslek YÃ¼ksekokulu Gelibolu Piri Reis Meslek Yüksekokulu Çanakkale'nin Gelibolu ilçesinde yer alan 2 yıllık önlisans programları yürüten yüksekokuldur. Okul Çanakkale Onsekiz Mart Üniversitesi'ne (ÇOMÜ) bağlı olarak faaliyetlerini sürdürmektedir. Gelibolu Meslek Yüksekokulu YÖK’ün 14 Şubat 1994 tarih ve 2547/2880 sayılı kararı ile 1994-1995 Eğitim ve Öğretim yılında faaliyetlerine başlamıştır. Okul 1995-1996 Eğitim ve Öğretim yılında ise ilk mezunlarını vermiştir. Meslek Yüksekokulu faaliyetlerine Gelibolu ilçesinin hemen karşısında yer alan Lapseki ilçesinde başlamış, 1 Ekim 1997 tarihinden itibaren ise Gelibolu’ya taşınmıştır. Halen eğitim-öğretim aynı binada devam etmektedir. Gelibolu Meslek Yüksekokulu olarak Eğitim-Öğretim veren yüksekokulun ismi 22 Eylül 2000 tarih ve 2548/2880 sayılı kanunla değişik 7/d-2 maddesi uyarınca ünlü denizci Piri Reis'e saygının ifadesi olarak “Gelibolu Piri Reis Meslek Yüksekokulu” olarak değiştirilmiştir. Yüksekokulda 2009 yılında Yükseköğretim Kurulu'nun Bölüm ve Program isimleri ile ilgili çalışmaları sonrasında mevcut bölüm ve programların isimleri önemli ölçüde değiştirilmiştir. Böylece yüksekokul 2009-2010 eğitim öğretim yılında 3 bölüm ve 3 programla faaliyetlerini sürdürmüştür. 2012 yılında ise YÖK Gelibolu Piri Reis Meslek Yüksekokulu'nda 6 yeni programın açılmasına onay vermiştir. 2010-2011 yılında 250 kadar öğrencisi olan meslek yüksekokulu bu sayıyı 2011-2012 eğitim öğretim yılında 480'e çıkarmıştır. - 3 Adet idari personel çalışma ofisi - 1 Adet güvenlik çalışma ofisi Çan Meslek Yüksekokulu Çana Meslek Yüksekokulu Çanakkale'nin Çan ilçesinde 2 yıllık ön lisans eğitimi veren okuldur. Çanakkale Onsekiz Mart Üniversitesi'ne (ÇOMÜ) bağlı olarak faaliyet göstermektedir. Sümer Aygın Sümer Aygın; (d. 6 Kasım 1950, Limasol) Girne Belediye başkanı, eski milletvekili. İlk ve orta öğrenimini Limasol'da, üniversite eğitimini İstanbul Üniversitesi İşletme Fakültesi'nde tamamlamıştır. Kıbrıs'ta 1963-1974 yılları arasında çıkan silahlı çatışmalar nedeni ile Limasol'dan Girne'ye göç etmiştir. KKTC 1994 yerel seçimlerinde CTP adına Girne'den girdiği belediye başkanlığı yarışında hem partisi adına hem de kendi adına ilk defa Girne belediye başkanlığını kazanmıştır. İlk belediye başkanlığı süresinde 4 yıl görev yapmıştır ve daha sonra KKTC 1998 genel seçimlerinde CTP'den Girne milletvekili olarak seçimlere katılmış ve kazanmıştır. 1998-2002 yılları arasında milletvekilliği görevinden sonra KKTC 2002 yerel seçimlerine katılarak Girne Belediye Başkanı olarak yeniden göreve başlamıştır. Üst üste KKTC 2002, 2006 ve 2010 yerel seçimlerini kazanmıştır ve halen Girne belediye başkanlığı görevini yerine getirmektedir. Akçaköhül Recepanlı Akçaköhül (Farsça: آغچه‌کهل رجبانلو ), İran'ın Doğu Azerbaycan Eyaleti'nin Bostanabad şehristanında köy. Akçaköhül köyü, dağlık bir bölgede bulunmaktadır. Osmanlı başdefterdarları listesi Başdeftardar 14. yüzyıl ile 19. yüzyıl arasinda Osmanlı Devleti'nin en yüksek maliye görevlisi idi. Fatih'in kanunnamesine göre bașdefterdar padișahın malının vekili ve veziri-azam da nazırı idi. Devlet hazinesinin açılıp kapanmasi başdefterdar bulunmasıyla yapılırdı. "Başdefterdar" Divan-ı Hümayun üyesi idi. Başdefterdar 14. yüzyıl ile 19. yüzyıl dönemi protokolüne göre vezir ve kazasker rütbelerinden daha asagida ama Yeniçeri Ağası'nın üzerinde bulunmaktaydı. Ne zaman kurulduğu bilinmemektedir. Bazı kaynaklara gore ilk "başdefterdar" I. Murat saltanat doneminde 1359-1360 döneminde görevlendirilen Mihaliç Kadısı "Çelebi bin Mehmet" idi. I. Beyazid döneminde (1389-1402) ise şair Zahiri "başdefterdar" olarak belgelere geçmiştir. 14. yüzyılda başdefterdarlar ulema sınıfından kadılar ve müderrisler arasından seçilirdi. Sonları defterdarlık kendi iç eğitim sistemini de geliştirerek burada defterdar yetiştirmeye başladı. Bu eğitim sisteminin binası Topkapı Sarayındadır. Böylece defterdarlık bir hiyerarşik devlet görevi oldu ve defterdarlar hiyerarşisi içinde en üst defterdar seviyesi "başdefterdarlık" idi. Eyaletlerde de defterdarlar bulunup bunlar mukataa adı verilen vergi birimleri ile maden ve tuzla türü işletmelerin elde ettiği gelirleri merkeze transfer etmek ve bunun muhasebesini yapmakla görevliydiler. Osmanlı devletinde 14. yüzyılda itibaren devlet merkezinde tek bir defterdar bulunmakta iken devlet arazisi büyüdükce merkezî defterdar adedi 3'e kadar defterdar çıkmıştı. Ama yine tek bir "basdefterdar" bulunmuştur. Özellikle 17. yüzyıldan itibaren "Rumeli Deferdarı" veya "şıkk-ı evvel defterdarı" başdefterdar olarak en üst seviyeye geçmiştir. 1783'ten itibaren Hazine-i Amire ile birlikte birkaç daha "hazine" kuruldu ve bunlar için de ayrı merkezî deftedar tayin edilmeye başlandı. Fakat tek Hazine-i Amire'nin tek "defter" tutucusu olarak tek bir merkezi devlet başdeftardari bulunduğu kabul edilmiş idi. II. Mahmut döneminde devlet memurları reformları yapılmakta iken devletin en yuksek maliye gorevlisi olarak "Başdefterdar" unvanı ortadan kaldırıldı. 28 Şubat 1838 tarihli bir ferman ile Hazîne-i Âmire ve Mansûre Hazînesi birleştirilip Maliye Nazırlığı kuruldu ve bu nazırlıkta en yüksek maliye görevlisi "Maliye Nazırı" olarak isimlendirildi. Çuhça Çuhça (kendilerince "?" ; İspanyolca "idioma chuj" ; İngilizce "Chuj/Chuh/Chuhe/Chuje"), Guatemala'nın Huehuetenango departmanında ve Meksika'nın Chiapas eyaletinde yaşayan Çuhlar tarafından konuşulan Maya dilleri ailesinin Kanhobal dilleri grubunun Çuh dilleri alt grubundan bir Kızılderili dilidir. Guatemala'da 2002 sayımına göre etnik 64.438 kişilik nüfustan 59.048 kadarı anadillerini konuşabiliyor. En yakın akrabası Toholabalcadır. Guatemala Maya Dilleri Akademisi tarafından eğitim-öğretim ve araştırması yapılan 22 Maya dili arasında yer alır. 2 ana lehçesi vardır ve her iki lehçe de SIL International (Ethnologue) tarafından biribirinden ayrı bağımsız diller olarak sınıflandırılır: Dudu Karakaya Dudu Karakaya (d. 11 Kasım 1985, Kayseri), Türk kadın orta mesafe koşucusu atlettir. 1500 metre, 3000 metre, 5000 metre ve 3000 metre hendekli koşulara katılan atlet, İstanbul'da bulunan Enkaspor'un bir sporcusudur. Atletizme orta okul yıllarında başlayan sporcu, Erciyes Üniversitesi Beden Eğitimi ve Spor Yüksekokulu'ndan mezun oldu. 2009 yılında Norveç'in Bergen şehrinde düzenlenen "2009 Avrupa Takım Şampiyonası"'nda 3000 ve 5000 metrelerde altın madalya kazandı. Ocak 2012'de açılışı Türkiye Şampiyonası ile yapılan Ataköy Atletizm Salonu'da ilginç bir koşuyla Türkiye Şampiyonu oldu. 3.000 metre finalinde ilk turda ayakkabısının teki çıkan Dudu Karakaya, 14 turu tek ayakkabıyla tamamladı ve 9.39.93’lük derecesiyle birinci oldu. Haziran 2012'de yapılan seçmeler sonunda 2012 Yaz Olimpiyatları'nda Türkiye adına 5000 metre koşuda yarışmaya hak kazandı. Tiladir Tepe Höyüğü Tiladir Tepe, Şanlıurfa il merkezinin güneybatısında, Birecik İlçesi'nin güneyinde, Ziyaret Köyü'nün 700 metre kadar kuzey-kuzeydoğusunda yer alan bir höyüktür. Türkiye – Suriye sınırına oldukça yakın, Karkamış'ın 3,5–4 km. kuzey-kuzeydoğusundadır. Tepe, 600 x 200 metre boyutlarında olup 12,2 hektarlık bir alanı kaplamaktadır. Fırat'ın doğu yakasında, nehrin hemen kıyısındaki bir kaya üzerinde bulunan höyük büyüklük bakımından bölgenin önemli höyüklerinden biridir. Tiladir Tepe L. Woolley tarafından saptanmış ve Tell Ziguret olarak tanımlanmıştır. Daha sonra 1989 yılında Guillermo Algaze başkanlığında yürütülen Dicle – Fırat Arkeolojik Keşif Araştırması Projesi kapsamında sistemli olarak yüzey toplaması yapılmıştır. Yüzey toplamalarından çok tabakalı bir yerleşim olduğu anlaşılmaktadır. Muhtemelen Kalkolitik Çağ, Erken Tunç Çağı III, Orta Tunç Çağı I ve Ortaçağ yerleşimleri vardır. Höyüğün batı kesiminde yapılan araştırmalarda Geç Kalkolitik Çağ'a ait olmak üzere dışa dönük dudaklı çömlekler, içe dönük çekiç dudaklı kase parçaları ve Uruk Dönemi'ne ait devrik ağızlı kaseler bulunmuştur. Bu malların benzerlerine Hacınebi Höyüğü'nde de rastlanmaktadır. Tiladir Tepe, Güneydoğu Anadolu'daki Şadi Tepe, Karkamış, Samsat, Komeçli Höyük ve Kum Ocağı gibi Uruk ticaret ağında yönetsel merkez işlevi gören koloni tipi yerleşmelerden biridir. Samsat'tan sonraki bilinen en büyük Uruk koloni yerleşmesidir. Şaraga Höyük'ün çok yakın çevresindeki bu Geç Uruk koloni yerleşmeleri, Kuzey Suriye'de Fırat kıyısındaki Habuba Kabira ve Cebel Aruda, Tell Kannas gibi Geç Uruk merkezleri ile karşılaştırılmaktadır ve Fırat Vadisi üzerinden geçen Uruk ticaret hattını kontrol eden Uruklu grupların yaşadığı yerleşmeler olarak görülmektedir. Tiladir Tepe'de ele geçen devrik ağızlı kaseler, sözü edilen diğer merkezlerde olduğu gibi, yerleşmede merkezi kurumlar ya da yöneticiler emrinde sadece yemek karşılığında çalışan bir alt sınıfın bulunduğunu göstermektedir. Diğer yandan Tiladir Tepe'de ele geçen buluntuların Şadi Tepe, Komeçli ve Kum Ocağı yerleşmelerinden daha eskiye tarihlenmesi gerektiği bildirilmektedir. TOBB Ekonomi ve Teknoloji Üniversitesi rektörleri listesi Bu liste, TOBB Ekonomi ve Teknoloji Üniversitesi'nde üniversitenin kuruluşundan bu yana rektörlük yapmış olan öğretim üyelerinin listesidir. 2003 yılında kurulan üniversitenin rektörlüğüne Eylül 2004'te Prof. Dr. Tahsin Kesici getirilmiştir. 2009 yılına dek bu görevini sürdüren Tahsin Kesici üniversitenin ilk rektörü olmuştur. Sinan Kaynakçı Sinan Kaynakçı (d. 25 Aralık 1979, İstanbul), Türk şarkıcı, besteci ve söz yazarı. Pinhâni grubunun vokalistidir. Çocukluğu Florya ve Bakırköy’de geçti. Cağaloğlu Anadolu Lisesi’nden 1998 yılında mezun oldu. Müziğe bu okulda başladı. 1995 yılında flüt dersleri aldı, gitar çalmaya da aynı yıl başladı. 1996 yılından itibaren aralıklarla Stüdyo Hiphop’ta davul dersleri aldı. 2004 yılında kurulan Pinhani ile kendi şarkılarını kaydetmeye ve yayımlamaya başladı. Her üç albüme de sesiyle ve şarkılarıyla katkıda bulundu. Kolektif İstanbul grubuna da ara ara eşlik etmektedir. Pinhâni grubundan öncesinde Taksim'de Van Basten adlı amatör grubuyla birçok barda canlı müzik yaptı. Gruptan ayrıldıktan sonra uzun yıllardır dinleyicisi ve hayranı olduğu Akın Eldes'e 2004 yılı sonunda kuzeni Zeynep Eylül Üçer'le birlikte parçalarının demolarını dinletti, 2005 ortasında da ilk albümün kaydı başladı. Her iki albümde söz ve müzikleri yazdı, vokal yaptı , farklı enstrümanlarla katkıda bulundu. Ayrıca Kasım 2006'dan bu yana Akın Eldes Trio'da bas gitar çalmaktadır. Vurmalı, telli ve nefesli enstrümanlar başta olmak üzere birçok müzik aleti çalabilmektedir. Ağustos 2008-ocak 2009 arası Viranşehirde kısa dönem askerlik yaptı. Askerden dönünce Pinhani ile yeni albüm çıkardı Bestelerini başta Sertab Erener olmak üzere birçok önde gelen Türk müzisyen seslendirmektedir. Pinhani'nin 2012'de çıkan albümünde de Başka Şeyler'de yer alan ve Feridun Düzağaç'ın TEGV için bestelerinin seslendirildiği "İyilik, Güzellik, Spor" karma albümündeki Pinhani parçasının tüm enstrümanlarını kendisi kaydetmiştir. Ã‡uhlar Çuhlar (Çortice "?" ; İspanyolca "los chujes " ; İngilizce "Chuj/Chuh/Chuhe/Chuje"), Guatemala'nın Chiquimula departmanının San Mateo Ixtatán ve San Sebastián Coatán belediyeleriyle Meksika'nın Chiapas eyaletinde yaşayan Maya Kızılderili halkıdır. Guatemala'da 2002 sayımına göre etnik 64.438 kişilik nüfustan 59.048 kadarı anadillerini konuşabiliyor. Guatemala'da endemik olan bir semender türüne ("Dendrotriton chujorum") adları (İngilizce "Chuj climbing salamander") verilmiştir. 2012 Dünya Gençler Atletizm Şampiyonası 2012 Dünya Gençler Atletizm Şampiyonası, İspanya'nın Barselona şehrinde düzenlenen ve dünya gençler şampiyonalarının on dördüncüsü olan organizasyon. Estadi Olímpic Lluís Companys stadında 10-15 Temmuz tarihleri arasında yapılmıştır. Erkekler ve kadınlarda yirmi ikişer olmak üzere, toplam 44 kategori vardır. 186 ülkeden 1856 sporcunun katılımıyla gerçekleşecektir. Hikmet AltÄ±nkaynak Hikmet Altınkaynak (tam adı, Ahmet Hikmet Altunkaynak, d. 18 Şubat 1945, Niğde/Bor) Türk yazar, eleştirmen, üniversite öğretim görevlisi. İstanbul Üniversitesi Edebiyat Fakültesi’ni bitirdi. İlk eleştiri yazıları 1972 yılında Yeni Ortam ve 1975 yılında Cumhuriyet gazetelerinde yayımlandı. 1980’li yıllardan başlayarak Milliyet ve Hürriyet Yayın Grupları’nda redaktör, yazar, yazıişleri müdürü, yayın danışmanı, genel yayın yönetmeni aşamalarında 17 yıl çalıştı. Bu sürede 10 dolayında derginin yazarı, yayın danışmanı, yazıişleri müdürü, yayın yönetmeni olarak görev aldı ve sayısız kitabın editörlüğünü yaptı. Cumhuriyet başta olmak üzere Milliyet, Radikal, Hessen/Toplum (Almanya) gazetelerinde ve Yansıma, Varlık, Eleştiri, Yaşasın Edebiyat, Hürriyet Gösteri dergilerinde yazıları yayımlandı, bu süre içinde çok sayıda kitap yazdı. Radyo ve televizyon programları yaptı. 2001 yılında Yıldız Teknik Üniversitesi’nde Rektör Danışmanı, Öğretim Görevlisi olarak göreve başladı. 2004 sonrası da yalnızca öğretim görevlisi kimliğiyle “Çağdaş Türk Şiiri”, “Biyografi Yazımı” ve “Türk Dili” dersleri okuttu. Eleştirmen ve yazar olarak da çalışmalarını sürdürdü. Yunus Nadi Ödülleri Öykü Dalı, Ebubekir Hazım Tepeyran Roman Ödülü seçiciler kurulu üyesi. Altınkaynak, adını Edebiyatımızda 1940 Kuşağı adlı kitabı ile duyurdu. Bu kitap için ilk eleştirel yazıyı yazan Oktay Akbal, Altınkaynak’ı “bu ilk çalışmasındaki eksikliklere, yanılgılara karşın ilerde daha başarılı ürünler verecek nitelikte bir genç” saptamasıyla değerlendirdi. Kemal Sülker ise, “Hikmet Altınkaynak, hiç de kolay olmayan bir işi başardı: 1940 kuşağı şairlerini bir araya getirdi” dedi. Milliyet Yayın A.Ş. adına Yaşasın Edebiyat dergisinin genel yayın yönetmenliğini ve yazı işleri müdürlüğünü yaptı. Dergi ustalarla amatörleri buluşturan, Danışma Kurulunda Türkiye’nin en saygın edebiyatçılarından Oktay Akbal, Ataol Behramoğlu, Nüket Esen, Vedat Günyol, Doğan Hızlan, Zülfü Livaneli, Erdal Öz, Yüksel Pazarkaya, Ülkü Tamer ve Buket Uzuner’in yer aldığı sayılı dergilerden oldu. Ancak derginin bağlı olduğu şirketin yabancı yayın kuruluşlarıyla ortaklığı ve yeterli kazanca ulaşamaması yüzünden yayımına son verildi. Hikmet Altınkaynak, Türk Edebiyatında Yazarlar ve Şairler Sözlüğü adlı kitabıyla Türk edebiyatına yeni bir edebiyatçı sözlüğü kazandırdı. Kısa sürede olumlu yankılar yarattı. Prof. Dr. Tahsin Yücel; “Özlediğimiz bir sözlük” derken gazetelerde Rıza Zelyut, Öner Ciravoğlu, Oktay Akbal, Yüksel Pazarkaya ve Mehmet Ali Birand sözlüğün çok değerli bir çalışma olduğunu belirtti. Birand; “Başucu sözlüğü” dedi, “Herkesin kütüphanesinde bulunması ve sık sık başvurulması gereken bir kaynak. İnsan, edebi zenginliğimizden bir kez daha etkilenmeden edemiyor” diye yazdı. Çok yıllık Çok yıllık ya da çokyıllık veya çok yıllık bitki ("perennial"), yaşam süresi en az üç yıl olan bitkiler.. Yaşam süresi tek olan bitkiler bir yıllık ("annual"), iki yıl olanlar ise iki yıllık ("biennial") adını alırlar. Birkaç yıl yaşayan otsu bitkilerden çok daha fazla yaşayan çalı ve ağaç gibi odunsu bitkilere kadar değişkenlik gösterirler. Ağaçlarda yaşam süresi 4.000 yıl gibi çok büyük olabiliyor. Çok yıllık bitkiler pek çok doğal ekositemlerde baskındırlar. "Species Plantarum" adlı eserinde Carl Linnaeus, çok yıllık bitkileri Jüpiter gezegeninin astronomik sembolü de olan işaretiyle göstermiştir. Gerçek Zamanlı Java Gerçek zamanlı Java (Real time Java), Java programlama dilinde gerçek zamanlı sistemlerin gereksinimlerini karşılayacak programların yazılmasını mümkün kılan birçok teknolojinin bileşimi için kullanılan geniş kapsamlı bir terimdir. Java'nın gelişmiş bellek yönetimi, doğrudan iş parçacığı ve eş zamanlı programlama desteği, tip güvenliği ve göreceli basitliği dilin birçok alanda kullanılması için talep oluşturmuştur. Java'nın kapasitesi gerçek zamanlı programlama ihtiyaçlarını karşılayacak şekilde geliştirilmiştir: Java Topluluğu gerçek zamanlı problemlerin üstesinden gelebilmek için gerçek zamanlı java spesifikasyonlarını (JSR001) yayınlamışdır. Sonuç olarak Java Gerçek-Zamanlı Spesifikasyonları (RTSJ) için birçok implimentasyon ortya çıkmıştır. Bu implementasyonlar Timesys, IBM'in WebSphere Real Time, Sun Microsystems'in Java SE Real-Time Systems, Aonix PERC ve aicas'dan JamaicaVM olarak sıralanabilir. RTSJ kritik konuları iş parçacığı modeli için minimum sayıda spesifikesyonu zorunlu kılarak, diğer modellerin java sanal makinesine eklenmesine izin vererek, ve çöp toplamaya (garabge collection) maruz kalmayan bellek alanları yaratarak çözümler. Bu bellek alanları bölge-bazlı bellek yönetimi kullanılarak yönetilir. Java için Gerçek-Zamanlı Spesifikasyonlar ("Real-Time Specification for Java" - RTSJ) Java programlama dilinde gerçek-zamanlı programlamayı mümkün kılmak için oluşturulmuş arayüzler ve davranışsal spesifikasyonların tümüne denir. RTSJ 1.0 yeni standartları 2001 Kasım'da onaylayan Java Topluluğu Çalışmları altında JSR 1 olarak geliştirilmiştir. RTSJ 1.1, 2006 yılında JSR 282 altında geliştirilmiştir. The Strokes The Strokes, Julian Casablancas (vokal), Nick Valensi (gitar, geri vokal), Albert Hammond Jr. (gitar, geri vokal), Nikolai Fraiture (bas gitar) ve Fabrizio Moretti (bateri, perküsyon)'den oluşan New Yorklu Amerikan bağımsız rock grubudur. Grup, ilk albümleri Is This It'in yayınlanmasından sonra birçok olumlu eleştiri aldı. Bu albümden sonra özellikle ABD, Birleşik Krallık, Kanada, Brezilya ve Avustralya'da olmak üzere tüm dünyada büyük bir hayran kitlesi oluştu. Grup 21. yüzyılda ABD'de garaj rock kültürünü canlandırmaya çalışan önemli gruplardan birisidir. İlk albümleri Is This It'le, Rolling Stone dergisinin tüm zamanların en büyük 500 albümü listesi'nde 199. olarak önemli bir başarı yakalamışlardır. İkinci Sudan İç Savaşı İkinci Sudan İç Savaşı, 1983 ve 2005 yılları arasında merkezî Sudan hükûmeti ve güney Sudan illerinin bağımsızlığı için mücadele eden Sudan Halk Kurtuluş Ordusu arasında gerçekleşen savaştır. 1955 ve 1972 yılları arasında gerçekleşen Birinci Sudan İç Savaşı'nın büyük ölçüde devamıdır. İç savaş ilk Güney Sudan'da başlamış olsa da, 1980'lerin sonuna kadar Nuba Dağları ve Mavi Nil'e kadar yayıldı. Yaklaşık iki milyon insan savaş, kıtlık ve hastalık sonucu öldü. Güney Sudan'da dört milyon insan savaş sırasında en az bir kez yerlerinden edildi. Sivil ölüm oranı II. Dünya Savaşı'ndan bu yana meydana gelen savaşlar arasında en yüksek oranlardan biridir. Çatışma resmî olarak 2005 yılı Ocak ayında bir barış anlaşmasının imzalanmasıyla sona erdi. Lakandon Lakandon ya da Lacandon/Lacandón/Lacantún/Lakantun şu anlamlara gelebilir: Brunei İmparatorluğu Brunei İmparatorluğu, 7. yüzyılın başlarında Güneydoğu Asya'daki Borneo adasında kurulmuş bir imparatorluk. Pagan ve Hindu imparatorlar tarafından yönetilmiştir. Daha sonradan ülke, bölgeye gelen tüccarların etkisiyle İslam dinine geçmişlerdir. İmparatorluk döneminde başkent olarak Bandar Seri Begavan şehri kullanılmıştır. Samsung Galaxy Y Samsung Galaxy Y (GT-S5360), Samsung'un ürettiği Android temelli akıllı telefon. Ağustos 2011'de duyrulmuştur. 3G, Wi-Fi, Bluetooth 3.0 ve microSD özellikleri vardır. Android Gingerbread (Android 2.3.6) OS işletim sistemini kullanmaktadır. Android Honeycomb sürümü almayan aygıt resmi olmayan şekilde Android Ice Cream Sandwich ve Android KitKat güncellemesi alabilir. 832 MHz saat hızında çalışan ARMv6 merkez işlemcisi ve VideoCoreIV grafik işlemcisi kullanmaktadır.Bu grafik işlemcisi video çözümleme üzerine kuruludur. 384 MB dRAM(fiziksel ram)'in 290 MB'ı görünmektedir.Buradan kullanıcıya kalan miktar 158 MB'a kadar düşer. 2 GB depolama hafızasına sahip MicroSD kart ile gelir.32 GB'a kadar genişletilebilir. Li-ion 1200 mAh batarya kullanmaktadır. 3.0" TFT türü multi-touch destekli ekranı vardır.Çözünürlüğü 240x320p olan ekranın piksel yoğunluğu 133 ppi'dır. Cihazın arka yüzünde flaşsız 2 megapiksel çözünürlüğünde fotoğraflar çekebilen Otofokuslu kamera konumlandırılmıştır. Abdelaziz Kamara Abdelhazzi Kamaradimo (d. 10 Nisan 1984, Saint-Denis, Paris), Fransız kökenli Moritanyalı millî futbolcudur. Romanya Liga II kulübü Farul Constanţa'ta forma giymektedir. Genellikle defansın solunda oynamaktadır. Futbola 2000 yılında Saint-Étienne'nin altyapısında başladı. Fransa'nın 16 ve 18 yaş altı takımlarında forma giyen Kamara, 2006 Avrupa 19 Yaş Altı Futbol Şampiyonası'nda da katıldı. 2006'dan beri giydiği Moritanya millî futbol takımı formasıyla 16 kez millî oldu. Dilenci (film) Dilenci, 1961 İtalya yapımı dramatik filmdir. Filmin özgün adı olan Accattone İtalyan argosunda da "dilenci" anlamına gelmektedir ve filmin başkahramanını tanımlamaktadır. Film, İtalya'nın ayrıksı sinemacısı Pier Paolo Pasolini'nin ilk yönetmenlik denemesidir. Sinema endüstrisine geçmeden önce de ünlü bir şair ve yazar olan Pasolini aslında ilk kez 1954 yılında senaryo yazarak sinemaya başlamış, 1957'de de Federico Fellini'nin Cabiria'nın Geceleri filminin senaryosunu yazmıştı. "Dilenci"nin senaryosunu da kendi yayımladığı "Ragazzi di vita" (1955) ve "Una vita violenta" (1959) adlı romanlarından uyarlayarak bizzat kendisi yazmıştır. Film tıpkı bu romanlarda olduğu gibi fahişeler, muhabbet tellalları ve hırsızların dünyasını anlatmaktadır. II. Dünya Savaşı'nın harap ettiği Roma'da sokaklarda yaşayan ve suç dünyasının bir parçası olmuş kırsal kökenli yoksul ve cahil insanların öyküsünü anlatan Pasolini, kendisini İtalyan Yeni Gerçekçiliği sinema akımının uzağında görse de bazı eleştirmenler bu filmi 'ikinci yeni gerçekçi' bir film olarak nitelendirmişlerdir. Pasolini'nin başkahramanını neredeyse modern bir azîz olarak sunması skandal olarak görülmüştü. Siyah-beyaz görüntülerini Tonino Delli Colli'nin çektiği "Accattone"nin müzik direktörü Carlo Rustichelli'dir ve filmde ağırlıklı olarak Johann Sebastian Bach'ın bestelerine yer verilmiştir. Çekimler sırasında henüz bir amatör olan başrol oyuncusu Franco Citti, daha sonra profesyonelliğe geçmiş ve ilerleyen yıllarda Pasolini'nin birçok filminde daha rol almış, neredeyse onun fetiş aktörü haline gelmişti. Filmde "dilenci" rolünü oynayan Citti 1963'te en iyi yabancı oyuncu dalında BAFTA ödülüne aday gösterilmişti. O tarihte henüz genç bir şair olan geleceğin ünlü yönetmeni Bernardo Bertolucci de filmde Pasolini'nin yönetmen yardımcılığını yapmıştı. İlk gösterimi 31 Ağustos 1961'de Venedik Film Festivali'nde yapılan film Türkiye'de ilk kez 20 Aralık 1967'de Türk Sinematek Derneği'nde gösterime girmişti.. Bundan bir yıl sonra da ABD'de seyirci önüne çıktı. Filmin toplum dışı anti kahramanı, "Dilenci" lakaplı Vittorio Cataldi (Franco Citti), Roma'nın arka sokaklarındaki kısıtlı küçük dünyasında debelenip duran yitik, zavallı, sıradan, bencil ve asalak bir adamdır. Evli ve iki çocuğu olmasına rağmen Maddalena (Silvana Corsini) adında bir fahişeyle birlikte yaşar ve onun sırtından geçinir. Maddalena bir gece 'iş'teyken, eskiden kendisini pazarlayan muhabbet tellalları tarafından kaçırılarak ölesiye dövülünce adalete başvurur, ancak fahişelik suçundan kendisi hapse atılır. Gelir kaynağını kaybeden "dilenci" de bu kez gerçekten dilenmek zorunda kalır. Bir ara karısına dönmeye çalışır ama kayınbiraderi tarafından dövülerek kovulur. Gerçek ve dürüst bir işte çalışmayı da dener ama sürdüremez. Tembel bünyesi buna hiç de alışık değildir. Bu sırada karşısına çıkan saf bir kız olan Stella (Franca Pasut) ile tanışır. Amacı onu da Maddalena gibi fahişeliğe iterek sırtından geçinmek ve eski asalak yaşantısına geri dönmektir. Kimsesiz ve yoksul bir kız olan Stella, terkedilme korkusuyla (belki de Vittorio'ya aşık da olmuştur) çaresizce Vittorio'nun önerisini kabul etmek zorunda kalır ama cesaret edip bir türlü 'müşteri' avına çıkamaz. Ancak bir kez sokaklardaki diğer fahişeler tarafından Vittorio'yla birlikte görülmüşlerdir. Bir gece yapılan polis baskınında sokaktan toplanan fahişelerden biri kapatıldığı hapishanede karşılaştığı Maddalena'ya, Vittorio'nun kendisine yeni bir fahişe bulduğunu gammazlar. Kıskançlık krizine giren Maddalena da Vittorio'nun kadın satıcılığı yaptığını polise ihbar eder. Polis Vittorio'nun peşine düşer. Umudu tükenen "Dilenci" son çare olarak iki arkadaşıyla birlikte güpegündüz hırsızlık yapmaya karar verir, fakat çete küçük soygunlarını tam olarak gerçekleştiremeden polis tarafından basılır. Arkadaşları hemen yakalanırken Vittorio oradaki bir motosikleti gasp ederek polisten kaçmaya çalışır. Ancak sokağın köşesini süratle döner dönmez feci bir kaza yapar. Kanlar içerisinde ve ağır yaralı bir halde kaldırım kenarında kıvrılmış yatarken aldığı şekil adeta İsa'nın çarmıha gerildiği pozisyonu andırır. Bu sırada polislerle birlikte kaza yerine koşan elleri kelepçelenmiş diğer hırsız ıstavroz çıkartır ama bunu da yanlış (tersten) yapar. "Dilenci" bir bakıma bu boş hayattan kurtulmuş olduğuna dair birkaç kelime sarfettikten sonra oracıkta can verir. Ölmeden birkaç gün önce de, arka plânda Johann Sebastian Bach'ın müziğinin işitildiği gerçeküstücü ve hüzünlü bir rüya sahnesinde kendi ölümünü ve cenaze merasimini görmüştür. Film ahlâk sorunları olan insanlara sempatiyle yaklaştığı ve kutsal değerleri 'kirlettiği' gerekçesiyle İtalya'da tartışma yaratmıştı. Ayrıca filmin Yeni Gerçekçilik akımını yeniden canlandırmaya çalıştığı da ileri sürülmüştü. Gerçekten de Pasolini'nin bu ilk filmi, tıpkı bundan sonra çekeceği bazı filmlerindeki gibi, söz konusu akımın kimi tarz ve özelliklerini barındırmaktadır. Bu özelliklerden bazıları profesyonel olmayan oyuncuların kullanılması, stüdyo dışındaki çekimlere ağırlık verilmesi, belgesel filmleri andıran katı görüntüler vb.şeklinde sıralanabilir. Ancak bir Marksist olmasına rağmen Pasolini bu filmde sosyal bir eleştiri yapmadığı gibi yoksul proleterden yana da çıkmaz, tersine yoksul muhitin kırsal kökenli eğitimsiz ve mesleksiz insanlarının yaşam tarzlarını Kapitalizm'in tüketimi teşvik edici kalıpları tarafından henüz kirletilmemiş oldukları için adeta kutsar. Bir ateist olduğunu her fırsatta dile getirmiş olan Pasolini varoluşçu bir biçimde de olsa olaylara oldukça 'dindar' bir perspektiften bakması, filmin başkahramanını neredeyse modern bir azîz olarak sunması bir skandal olarak görülmüştü. Pasolini, ilk filmi olan "Dilenci"de bazı teknik aksaklıklar sergilemekle birlikte sinemaya edebiyat dünyasından geldiği ve o yıllarda İtalya'da çok tanınmış bir şair ve yazar olduğu için filmin bu teknik eksikliklerini, güçlü edebi yönüyle tamamlamıştı. Bu nedenle herhangi bir politik mesaj vermeyen ve toplumsal bir eleştiri de getirmeyen film, "bir şairin gözünden çaresizlik ve umutsuzluğun ifadesi" olarak değerlendirilmişti. Pasolini filminde karakterlerin umutsuz yaşamlarını ve içinde bulundukları kasvetli çevreyi soğukkanlı bir gerçekçilikle betimlerken asla onları kınamaz, yargılamaz ya da suçlamaz. Örneğin bir grup muhabbet tellalının sırf eğlence olsun diye zavallı bir fahişeyi öldüresiye dövmelerini, parasız kalan Vittorio'nun sokakta oynayan kendi küçük oğlunun boynundaki künyeyi çalmasını ve bunun gibi birçok olayı serinkanlılıkla perdeye aktarırken hiçbir zaman duygularına kapılmaz. Filmin tepki çeken ögelerinden kutsal değerleri 'kirletme' örneklerine gelince: "Dilenci"nin pazarladığı ilk fahişesinin adı "Maddalena" dır. Bu İncil'de anlatıldığı gibi, önce bir fahişeyken sonradan İsa'nin takipçisi olan "Mary Magdalena"'yı (Mecdelli Meryem) anımsatmaktadır. İsa nasıl Mecdelli Meryem'de Tanrı'dan bir iz gördüyse, Pasolini de aynı şekilde bir kadın tellalında benzer bir kutsal gizem bulur. Pasolini'nin bu ilk filminde çalıştığı oyuncuların tamamı amatördü. Bunların içinden sadece başrol oyuncusu Franco Citti, bu filmden sonra profesyonelliğe geçerek yönetmenin birçok filminde daha rol almış, neredeyse onun fetiş aktörü haline gelmişti. Sylvana Corsini de ertesi yıl Pasolini'nin Mamma Roma adlı filminde bir kez daha gözükmüştü. Filmin ana video formatlarında çıkan ilk versiyonları şunlardır: Khmer İmparatorluğu Khmer İmparatorluğu, Güneydoğu Asya'da kurulmuş bir imparatorluk. 802 yılında kurulup, 1431 yılında yıkılmıştır. Şu andaki Laos, Tayland, Vietnam, Myanmar ve Malezya ülkelerinin topraklarında egemenlik kurmuştur. Ülkede daha çok Hinduizm dini yaşanmıştır. Eski Khmerce dili, resmî dil olarak kullanılmıştır. Devletin başkentliğini sırasıyla Yasodharapura, Hariharalaya ve Angkor şehirleri yapmıştır. İmparatorluk 13. yüzyılda zayıflamaya başlamış ve bölgede Sukhothai Krallığı gibi yeni devletler ortaya çıkmıştır. Raul Isac Raul Dias Monterio Isac ya da Raul Isac (d. 2 Şubat 1988, Melbourne), Doğu Timorlu millî futbolcudur. Melbourne'de Timorlu göçmen bir ailenin çocuğu olarak doğan Raul, eğitimini doğduğu şehirdeki RMIT Üniversitesi'nde tamamladı. 2012 yılında DPMM FC kulübüne transfer oldu. 2011'de millî takımının 2014 FIFA Dünya Kupası elemeleri kadrosuna çağrıldı. Doğu Timor millî futbol takımıyla ilk maçını 29 Haziran 2011'de Nepal karşısında oynadı. Potifar Potifar (İbranice: פוטיפר 'Potipar', Yunanca:Πετεφρής 'Petefris', Arapça:بوتيفار 'Butifar', veya فوطيفار 'Futifar'), Tevrat'a göre Firavunlar devrinde yaşamış, Firavun'un hizmetinde Muhafız birliği komutanlığı yapan devlet adamı. Adı ilk kez Tevratın Tekvin (Yaratılış) kitabının 37. Bab'ının sonunda geçmektedir. Hikâyesinin devamı ise aynı kitabın 39. Bab'ından itibaren anlatılmaktadır. Potifar Zuleyha ile evlidir. Yusuf Peygamberi köle pazarından satın alarak kendi hizmetinde onu büyütmüştür. Salzkammergut Salzkammergut, Avusturya'da bulunan bir tatil alanı. Bu şehir Yukarı Avusturya, Salzburg ve Steiermark eyalet kapsayan, Dachstein Dağları'nın doruklarına Avusturya Alp Foreland ve Kuzey kireçtaşı Alpler boyunca Salzburg boyunca uzanır. Bölgenin ana nehir Traun, Tuna'nın sağ koludur. Adı Salzkammergut "Tuz Odası Emlak" anlamına gelir ve anlamı İmparatorluk Tuz Odasıdır. Bu ad Habsburg Hanedanı altındaki kıymetli tuz madenlerinde çalışan görevli makam tarafından türetilmiştir. 1997 yılında UNESCO tarafından Dünya Mirası olarak ilan edilmiştir. Instituto Nacional de Lenguas IndÃ­genas Instituto Nacional de Lenguas Indígenas («Yerli Dilleri Milli/Ulusal Enstitüsü» kısaltması INALI), Meksika'da konuşulan ve 11 dil ailesinde ("familias lingüísticas") ve 68 dil grubunda ("agrupaciones lingüísticas") toplanan 364 yerli Kızılderili dil ve lehçesinin ("variantes lingüísticas") yok olmasını önlemek üzere devlet başkanı Vicente Fox Quesada tarafından 13 Mart 2003 tarihinde yürürlüğe konan "Ley General de Derechos Lingüísticos de los Pueblos Indígenas" («Yerli Halklarının Dil Haklarının Genel Yasası») gereği kurulan federal kamu kurumudur. Meksika'da 11 dil ailesinde ("familias lingüísticas") toplanan 68 dil grubuna ("agrupaciones lingüísticas") ait 364 yerli dil/lehçenin ("variantes lingüísticas") araştırması ve eğitim-öğretimi yapılır ve korunup kollanır. Dil aileleri ("familias lingüísticas") ve buna bağlı dil grupları ("agrupaciones lingüísticas"): Dil grupları ("agrupaciones lingüísticas") ve buna bağlı diller/lehçeler ("variantes lingüísticas"): Abbas Ahmed Atvi Abbas Ahmed Atwi (d. 12 Eylül 1979, Beyrut), Lübnanlı millî futbolcudur. Orta sahada oynayan futbolcu, Dubai Club'ta kiralık olarak forma giymektedir. Profesyonel futbol kariyerine 1997-1998 sezonunda Al Nijmeh ile başlayan Atwi, hâlâ bu kulüpte oynamaktadır. Atwi, Lübnan millî futbol takımı formasını ilk kez 17 Ekim 2003'te 2004 AFC Asya Kupası eleme maçında Ürdün karşısında giydi. Ayrıca, 2010 FIFA Dünya Kupası elemelerinde Lübnan'ın oynadığı 8 maçta forma giydi. Zincirlikuyu, Kulu Zincirlikuyu, Konya ili Kulu ilçesine bağlı bir mahalledir. Ural Airlines Ural Airlines (Rusça: Уральские авиалинии) Yekaterinburg, Rusya merkezli bir havayolu şirketi. Tarifeli ve Koltsovo Uluslararası Havalimanı'nın iç ve dış hat uçuşlarını charter işletmektedir. 2008 yılında, şirket 1.450.153 yolcu taşımıştır. Şirket, "Sverdlovsk Devlet Hava Enterprises" olarak 1943 yılında kurulmuş ve daha sonra Yekaterinburg Havaalanı'ndan sorumlu bir şekilde, Sovyet Devlet Havayolu olan Aeroflot'un bir parçası haline gelmiştir. 28 Aralık 1993 tarihinde Rusya Federasyonu kanunlarına göre kurulmuş bir anonim şirket olmuş ve havayolu iş havaalanından ayrılmıştır. Şu anda, şirket Ural Wings (65,77%) ve Ural Ulaştırma Bankası (14,67%)'na aittir ve 1.390 çalışanı vardır. Duracell Duracell, pil ve akıllı güç sistemleri üreten Berkshire Hathaway'e ait bir marka. İlk olarak, 1930 yılında tanıtılmış ve satışa sunulmuştur. Kuruluşu, bilim adamı Samuel Ruben ile iş adamı Philip Rogers Mallory'nin arkadaşlığına dayanmaktadır. Duracell, uzun ömürlü piller üretmektedir. 1 Mart 2015'te; Procter & Gamble, Duracell'i Berkshire Hathaway'e 6.4 milyar dolara sattı. Pontsho Moloi Pontsho Moloi (d. 28 November 1981, Gaborone), Botsvanalı millî futbolcudur. Forvette oynayan futbolcu, Mochudi Centre Chiefs'te forma giymektedir. Profesyonel futbol kariyerine yerel takımlardan biri olan Notwane FC'de başladı. 2009'da bir sezonluğuna Güney Afrika takımı Bay United FC'ye kiralık olarak gitti. Moloi, Botsvana millî futbol takımı formasını 2006 yılından beri giymektedir. Millî takımla 2012 Afrika Uluslar Kupası'na da katılmıştır. Jason Cunliffe Jason Ryan Quitugua Cunliffe (d. 23 Ekim 1983, Hagåtña), Guamlı millî futbolcudur. Orta sahada oynayan futbolcu, Rovers FC kulübünde forma giymektedir. Profesyonel futbol kariyerine Kaliforniya'nın Santa Clara Broncos' kulübünde başladı. Guam millî futbol takımı formasını giyen ve 35 maçta 17 gol kaydeden Cunliffe, birçok maça kaptan olarak çıkmıştır. Zigana GeÃ§idi Zigana Geçidi ( ), Kuzey Anadolu Dağları'nda, Gümüşhane ili sınırları içerisindeki bir geçittir. Rakımı 2032 metredir. Geçit Doğu Karadeniz coğrafi yapısı ile Orta Anadolu yaylaları arasındaki geçiş noktasında bulunur. Orta Anadolu tarafında Harşit Vadisi yer alır. Geçidin Orta Anadolu tarafında Karadeniz tarafına göre köyler daha seyrek bulunur, toplu yerleşimler görülür ve ormanların yoğunluğu azalır. Geçit ise yoğun ormanların arasında bulunur. Zigana Geçidi yılın beş ayı karla kaplıdır. Geçitte bir kayak tesisi de dahil olmak üzere çok sayıda tesis bulunmaktadır. Zigana Geçidi Gümüşhane'den 60, Trabzon'dan 120 kilometre uzaklıkta yer alır. Geçitten geçen Sidney Whitman deneyimlerini, "1914 yılında Zigana Geçidi yolculuğumuzun en tehlikeli bölümlerinden biriydi; zira kış olmasından dolayı kar nedeniyle zaten en iyi dönemlerinde at patikasından biraz daha iyi olan yol, sadece tahta bir kalas genişliğindeydi ve her tarafımız derin hendeklerle çevriliydi. Burada yolculuğumuzun en korkutucu deneyimlerini yaşadık - karşı taraftan gelen katır kervanları, develer ve koyun sürüleriyle karşılaştık. Bize bir süre önce bu yol üzerinde birbirine iplerle bağlı çok sayıda devenin ayaklarının kaydığı ve dipsiz uçurumdan aşağıya düştükleri söylendi."" biçiminde aktarmıştır. Günümüzde ulaşım amacıyla geçitten çok daha alçak rakımlardaki Zigana Tüneli kullanılmaktadır. Kerrang! Kerrang!, İngiltere'de, Bauer Media Group tarafından 1981 yılından beri yayınlanan rock müzik dergisidir. Dergi, New Wave of British Heavy Metal ve hard rock gruplarının yükselişinde büyük rol oynamıştır. Metal Hammer Metal Hammer, İngiltere'de, Future Publishing tarafından 1983 yılından beri yayınlanan heavy metal müzik dergisidir. Dünyanın çeşitli ülkelerinde farklı yayıncılar tarafından yayınlanan dergi, İngiltere'nin en çok satan metal müzik dergisidir. Classic Rock (dergi) Classic Rock, Future Publishing tarafından Birleşik Krallık'ta 1998 yılından beri yayınlanan rock müzik dergisidir. Birleşik Krallık'ın en çok satan müzik dergilerinden birisidir. Dr. Feelgood Dr. Feelgood, Amerikalı hard rock grubu Motley Crue'nun 1989 tarihli müzik albümüdür. Albüm, "Billboard" 200 listesinde 1 numaraya kadar yükselmiştir. Doc McGhee Doc McGhee, Kiss, Bon Jovi, Scorpions ve Mötley Crüe başta olmak üzere birçok grubun ve müzisyenin menajerliğini üstlenmiş Amerikalı müzik manajeridir. DJ Qbert Richard Quitevis (7 Ekim 1969), bilinen ad覺yla DJ Qbert veya Qbert, Filipin as覺ll覺 Amerikal覺 turntablist, DJ ve bestecidir. San Francisco'nun Excelsior bölgesinde Moskova St. de büyüdü. Little Burbank Middle School ve Balboa High School'da öğrenim gördü. 80'lerin ortasında yerel hip hop grupları, break dansçılar ve graffiti writer'larından etkilendi. Balboa High School kantininde DMC turnuvasında Dream Team'i oluşturdukları yakın arkadaşı Mix Master Mike ile tanıştı. Qbert müzik kariyerine 1990 yılında, Mix Master Mike ve DJ Apollo ile FM20 grubu olarak başladı. New York'tayken Crazy Legs ondan etkilenerek onu Rock Steady Crew'a davet etti. Qbert daveti kabul ederek gruba katıldı. Grup, Rock Steady DJs olarak 1992'de DMC Dünya Şampiyonasına katıldı. Qbert, Invisibl Skratch Piklz grubunun kurucu üyeleri arasında yer aldı. Öncelerde bir DJ grubu olan Invisibl Skratch Piklz daha sonralarda turntablism, bassline, davullar ve sololarla uğraştı. Başlıca solo çalışmaları 1994'teki "Demolition Pumpkin Squeeze Musik" ve 1998'de yayımlanan "Wave Twisters"dır. "Wave Twisters", 2001 yılında animasyon film olarak yayımlandı. 2009 yılında Qbert Skratch University adında online bir turntablism toplumu oluşturdu. Qbert, WeBeVegan.org sitesine verdiği röportajda hayvansal gıdaları, giyecekleri ve diğer tüm yan ürünleri kullanmayı reddeden bir vegan olduğunu açıkladı. KÃ¶lofiz Coelophysis (Türkçesi Seolofifis-Coelophysis anlamı-içi boş vücut) Triassic dönemden 1 metrelik 3 ayak boyundaki etçil bir dinozor türü. "Coelophysis"'lerin büyük sürüler halinde dolaştığı bilinmektedir. Çünkü neredeyse bulunan tüm iskeletler beraber ve aynı yerde bulunmuştur. Bu dinozor türünün oldukça dinamik ve hafif bir yapısı vardır ve bu dinozor türü iki ayağı üzerinde yürümektedir. Bu dinozor türü etçildir. Genellikle dönemindeki küçük canlılarla (Küçük fare benzeri memeliler, böcekler ve diğer küçük canlılar) beslenmiştir. Bu dinozor türünün tüyleri olup olmadığı bilinmemektedir. Tüyleri olsa da fazla uzun olmayacağı gibi sıcak çöl gündüzlerinde serinleme ve soğuk çöl gecelerinde sıcaklık için kısa olması muhtemeldir. "Coelophysis" dinozor familyasının en erken temsilcilerinden biridir. Dinozor standartlarına göre zeki denilebilir. Yakın zamana dek bulunan bir fosilden dolayı bu türün uzak akrabaları Komodo ejderleri gibi yamyam olduğu düşünülmekte idi. Fakat araştırmalar sonucunda iskeletin karnındakinin kendi türünden olmadığı aksine o döneme ait küçük timsahgillerden olduğu ortaya çıkarıldı; Ama fosil azlığından dolayı halen bu dinozor türünün yavrularına bakıp bakmadığı bilinmiyor. Bu dinozor türünün iyi bir görüş yeteneği ve muhtemelen iyi bir koku alma duyusu vardı. Bu dinozor türü hem avcı hem de leşçildi. Oldukça hızlı bir tür olduğu ve döneminin şartlarına gayet iyi uyum sağladığı biliniyor. Bu dinozor türü pek çok etoburun ("Allasurus" ve Tiranozor dahil) ortak atası idi. Gostivar Belediyesi Gostivar Belediyesi (Makedonca: Општина Гостивар) Kuzey Makedonya'nın kuzeybatısında bulunan bir belediyedir. Belediyenin merkezi Gostivar’dır. Belediye, Kuzey Makedonya'nın idari dağılımında Polog Bölgesi'nde yer alır. Türkçe, Gostivar belediyesi'nin resmi statüde yer alan dillerden biridir. Kuzeyinde Vrapçişte Belediyesi, doğusunda Makedonski Brod Belediyesi, güneyinde Oslomey, Zayas, güney ve güneybatısında Mavrova ve Rostuşa Belediyesi, batısında ise Arnavutluk devleti yer alır. 2002 sayımlarına göre Gostivar Belediyesi’nin toplam nüfusu 81.042 kişidir. Bu nüfusun etnik dağılımı şu şekildedir: Arnavutlar 54.038; Makedonlar 15.877; Türkler 7.991; Romanlar 2.237 ve diğerleri… Herrerasaurus Herrerasaurus ("Herrera kertenkelesi") geç Triyas yaşlı(228-199 milyon yıl önce arasında) çökellerde Arjantin'de bulunmuş ilkel etçil bir dinozor cinsi veyahut yakın bir dinozor akrabası cins. Tipik olarak etçil bir theropod yapısına sahiptir, uzun ve güçlü arka bacakları koşmaya yararken; kısa ön kolları 3 pençeli elleriyle tırmalamak ve kavramak için evrimleşmiştir. Alt çenesinde içe kıvrık dişleri vardır ve bu bükük dişler avını ağzında tutmasını kolaylaştırır. Bu dinozor cinsi yaklaşık 3 metre uzunluğa ve 180 kg ağırlığa ulaşabilmekteydi. Birçok yönden klasik theropod özelliklerine sahip olsa da diğer parmakların karşısına konumlanabilen başparmak ve bindiren el bileği kemiği gibi anatomik özellikler herrerasaurus cinsinden yoktur. 1960'ların başında ilk fosil parçaları bulunsa da tama yakın kalıntıları 1988 yılında elde edildi. Ischigualasto formasyonu'nda bulunan bu parçalar bu cinsin ilk tasvirleri için önemli bir adım oluşturdu. Kalkandelen Belediyesi Kalkandelen Belediyesi (Makedonca: Општина Тетово) Kuzey Makedonya'nın kuzeybatısında bulunan bir belediyedir. Belediyenin merkezi Kalkandelen’dir. Belediye, Makedonya'nın idari dağılımında Polog Bölgesi'nde yer alır. Kuzeyi ve kuzeydoğusunda Tearçe Belediyesi, doğusunda Yegunovçe ve Jelino Belediyesi, güneyinde Vraneştiça ve Bogovinye Belediyesi, batısı ve kuzeybatısında ise Kosova Cumhuriyeti yer alır. 2002 sayımlarına göre Kalkandelen Belediyesi’nin toplam nüfusu 86.680 kişidir. Bu nüfusun etnik dağılımı şu şekildedir: Arnavutlar 60.886; Makedonlar 20.053; Türkler 1.882; Romanlar 2.357 ve diğerleri… LiveJournal LiveJournal (LJ) veya Jivoy Jurnal (Живой Журнал) / JeJe (ЖЖ) SUP Medya'nın sahip olduğu bir sosyal paylaşım sitesidir. İnternet kullanıcıları blog veya köşe yazısı yazabilir veyahut günlük tutabilirler. Özellikle Rusya'da pek çok siyasî fikrin ve yorumun beyan edildiği bir ortamdır. Tarafsız bir internet gazetesi olan Gazete.ru ile işbirliği içerisindedir. Raymond Felton Raymond Bernard Felton, Jr. (d. 26 Haziran 1984; Marion, South Carolina), NBA'de Dallas Mavericks forması giyen Amerikalı basketbolcu. Felton, 2005 NBA Seçmeleri'nde Charlotte Bobcats tarafından beşinci sıradan draft edildi ve profesyonel kariyerinede bu takıdma başladı. Beş yıllık Charlotte kariyerinden sonra New York Knicks'e transfer olan Felton, Carmelo Anthony karşılığında takasla Denver Nuggets'in yolunu tutmuştur. Nuggets'da yarı sezon oynadıktan sonra Portland Trail Blazers'a geçen oyuncu sezon sonunda sign-and-trade ile tekrar New York Knicks'e döndü. New York, Portland'dan Felton ve Kurt Thomas'ı alırken karşılığında Dan Gadzuric ve Jared Jeffries'i göndermiştir. 2014 yılında Dallas Mavericks ile anlaştı. Kerim Han Kalesi Kerim Han Kalesi (Farsça: ارگ کریم خان‎, ), İran'ın Şiraz şehrinde Zend hanedanı dönemine ait tarihi kaledir. Kale, Kerim Han Zend tarafından 1766 tarihinde yaptırılmıştır. Toplam alanı 4000 m², tamamı tuğladan yapılmış surlarının yüksekliği 12 metre olup surlarının dört köşesinde yüksekliği 14 metre olan dört burç bulunur ki bu burçlardan birisi eğiktir. Kaledeki işlemeler ise Kaçar hanedanlığı dönemine aittir. Lucknow Lucknow, Hindistan'da bir şehir. Uttar Pradesh eyaletinin başkenti ve Delhi'den sonra Hindistan'ın en büyük ikinci şehridir. Deniz seviyesinden 23 m yükseklikte yer almaktadır. Şehir merkezinin nüfusu 2.815.601 kişidir. Şehirdeki resmi diller Hintçe ve Urduca'dır. Lucknow şehri, tarih boyunca birçok devlete başkentlik yapmıştır. Bu sebeple ""Hindistan'ın İstanbul'u"" ve ""Şiraz-i Hind"" adlarıyla anılmaktadır. Hande Yener'in kazandığı ve aday gösterildiği ödüller listesi Hande Yener'in kazandığı ve aday gösterildiği ödüller listesi; Türk şarkıcı, söz yazarı ve prodüktör Hande Yener'in müzikal kariyeri boyunca kazandığı ve aday gösterildiği ödülleri barındıran bir liste. Makbule Hande Özyener (d. 12 Ocak 1973), bilinen sahne adıyla Hande Yener, İstanbul'un Kadıköy ilçesinin Bahariye semtinde doğup büyüdü. 1992'de çalıştığı mağazaya gelen Hülya Avşar aracılığıyla Sezen Aksu'yla tanıştı, "Deli Kızın Türküsü" albümünde ve yaklaşık kırk konserinde sanatçının vokalistliğini yaptı. 2000 yılında ilk albümü "Senden İbaret"i yayımladı ve albümde yer alan "Yalanın Batsın" şarkısı ile Altın Kelebek Ödülleri ile Kral TV Video Müzik Ödülleri'nden "Yılın En İyi Çıkış Yapan Sanatçısı" ödülünü kazandı. 2002 yılında yayımladığı "Sen Yoluna... Ben Yoluma..." albümü ile bir milyondan fazla satarak Kral TV Video Müzik Ödülleri'nden "En Çok Satan Albüm" ödülünü, MÜ-YAP'tan "Diomond Albüm" ödülünü kazandı. Üçüncü stüdyo albümü "Aşk Kadın Ruhundan Anlamıyor"u 2004 yılında, dördüncü stüdyo albümü "Apayrı"yı 2006 yılında yayımladı. Bu iki albümün satış başarıları sayesinde yine MÜ-YAP'tan ödüller aldı. "Apayrı", Powertürk Müzik Ödülleri tarafından "En İyi Albüm" ödülüne layık görüldü. 2007 yılında beşinci stüdyo albümü olan "Nasıl Delirdim?"i yayımlayarak elektronik müzik tarzına geçiş yaptı. Albüm sayesinde yedi yıl aradan sonra tekrar Altın Kelebek Ödülü kazandı. 2008 yılında altıncı stüdyo albümü "Hipnoz"u yayımladı. Aynı yıl düzenlenen MTV Avrupa Müzik Ödülleri'nde, "En İyi Türk Sanatçı" kategorisinde aday gösterildi fakat ödülü kazanan isim Emre Aydın oldu. 2009 yılında yayımladığı yedinci stüdyo albümü "Hayrola?" ile elektronik müzik yapmaya devam etti. 2010 yılında yayımladığı sekizinci stüdyo albümü "Hande'ye Neler Oluyor?" ile pop müziğe geri döndü. Kendisinin pop müziğe geri dönmesi, müzik eleştiri sitesi Gerçek Pop tarafından yılın en çok dikkat çeken olayı olarak değerlendirildi. 2011 yılının ilkbaharında Sinan Akçıl ile "Atma" şarkısında düet yaptı. Şarkı, üç farklı ödül töreninden "Yılın Düeti" kategorisinde ödül aldı. Aynı yılın sonbaharında dokuzuncu stüdyo albümü "Teşekkürler"i yayımladı. Albüm sayesinde yedi farklı ödül töreninden "En İyi Pop Kadın Solisti" kategorisinde ödül aldı. Eylül 2012'de, "magazinkolik.com" tarafından son beş yıla damga vuran isimlerden biri olarak seçildi. Yener, ilk albümü "Senden İbaret"i yayımladığı 2000 yılından bu yana kazandığı kırk altı ödül ile, kırktan fazla ödüle sahip olan sanatçılar arasına girmeyi başarmıştır. Ödülleri arasında beş Altın Kelebek Ödülü, beş Kral TV Video Müzik Ödülü, dört İstanbul FM Altın Ödülü, üç MÜ-YAP Müzik Ödülü ve bir Powertürk Müzik Ödülü bulunmaktadır. Altın Kelebek Ödülleri, "Hürriyet" gazetesi tarafından her sene dağıtılan televizyon ve müzik ödülleri. Ödüllerin verileceği kişiler, Hürriyet okurlarının oylarıyla seçilmektedir. Ödül töreninin yayımcı ismi Kanal D'dir. Sanatçının bu ödüllerden kazandığı beş ödülü bulunmaktadır. Balkan Müzik Ödülleri veya orijinal adıyla Balkan Music Awards, 2010 yılından bu yana yapılan ve Balkan ülkelerinin en iyilerini belirleyen ödül töreni. Yener'in Balkan Müzik Ödülleri'nde iki adaylığı ve bir ödülü bulunmaktadır. Elle Style Ödülleri veya özgün adıyla Elle Style Awards, ilk kez 1998 yılında düzenlenen, 2010 yılından itibaren Türkiye'de de düzenlenmeye başlanan, çeşitli alanlarda üne kavuşmuş kişilerinin imajlarını ödüllendiren bir ödül törenidir. Yener'in bu ödül töreninden elde ettiği iki adaylığı bulunmaktadır. Gerçek Pop Ödülleri, Gerçek Pop adındaki bir müzik sitesi tarafından düzenlenen ödül töreni. İlk kez 2012 yılında düzenlenmiştir. Ödüllerde, Yener'in dört adaylığı bulunmaktadır. İstanbul FM Altın Ödülleri, 1996'dan bu yana İstanbul FM tarafından düzenlenen ödül töreni. Yener'in ödüllerden kazandığı dört ödülü bulunmaktadır. Kral TV Video Müzik Ödülleri, 1995'ten bugüne her yıl Kral TV tarafından düzenlenen müzik ödülleridir. Yener'in bu ödülden kendi adına kazandığı üç ödülü bulunmaktadır. Kral TV Video Müzik Ödülleri,2013 yılından beri adını değiştirerek Türkiye Müzik Ödülleri adını almıştır. Yener'in bu ödül töreninden bir ödülü bulunmaktadır. KTÜ Medyatik Ödülleri, Trabzon Karadeniz Teknik Üniversitesi tarafından dağıtılan medya ödülleri. Yener'in ödüllerden kazandığı bir ödülü bulunmaktadır. Altın Objektif Ödülleri, Magazin Gazetecileri Derneği tarafından ilk kez 1994'te düzenlenen bir ödül törenidir. Yener'in bu ödül töreninden kazandığı bir ödülü bulunmaktadır. Mimar Sinan Üniversitesi Ödülleri,Mimar Sinan Üniversitesi öğrencileri tarafından yapılan oylama sonucu dağıtılan bir ödül törenidir. Yener'in bu ödüllerden kazandığı iki ödülü bulunmaktadır. MTV Avrupa Müzik Ödülleri, Amerika'da düzenlenen MTV Video Müzik Ödülleri'nin Avrupa ayağıdır. İlk kez 1994 yılında düzenlenmiştir. Ödüller, her yıl Avrupa'nın başka bir şehrinde dağıtılmaktadır. Yener'in bu törenden elde ettiği bir adaylığı bulunmaktadır. MÜYAP Bağlantılı Hak Sahibi Fonogram Yapımcıları Meslek Birliği Türkiye Müzik Endüstrisi Ödülleri, 18 Nisan 2003'ten günümüze her yıl Bağlantılı Hak Sahibi Fonogram Yapımcıları Meslek Birliği MÜYAP tarafından verilen müzik ödülleri. Albüm satışlarına göre dağıtılan ödüllerden Yener'in kazandığı üç ödül bulunmaktadır. Müzikram Dergisi Yılın Yıldızları Ödülleri, Haziran 2006'dan bu yana yayın hayatını sürdüren "Müzikram Dergisi" tarafından dağıtılan müzik ödülleri. Ödüllerin verileceği isimler, derginin okurlarının oylarıyla belirlenmektedir. Yener'in bu ödüllerden kazandığı bir ödülü bulunmaktadır. Number One Türk Yılın Enleri Ödülleri,2012'de yayın hayatına başlayan NR1 Türk'ün ilk olarak Aralık 2012'de düzenlediği bir ödül törenidir. Oylama kanalın internet sitesi üzerinden yapılmaktadır. Yener'in bu ödüllerden elde ettiği üç adaylığı bulunmaktadır. OMÜ Medya Ödülleri, Samsun Ondokuz Mayıs Üniversitesi tarafından ilk kez 2011'de düzenlenen medya ödülleridir. Yener, OMÜ Medya Ödülleri'nde 2012 yılında iki dalda aday gösterilmiştir. Pal FM Müzik Ödülleri, 2011'den bu yana Pal FM tarafından dağıtılan ödüllerdir. Yener'in bu ödüllerden kazandığı altı ödülü bulunmaktadır. Powertürk Müzik Ödülleri, 2007-2008 yıllarında Powertürk TV ve Powertürk FM tarafından dağıtılan müzik ödülleri. Yener'in bu ödüllerden aldığı bir ödülü ve iki adaylığı bulunmaktadır. ProSieben Yılın Yıldızları Ödülleri, 1 Ocak 1989'da kurulan Alman ProSieben kanalı tarafından dağıtılan ödüllerdir. Yener'in bu ödüllerden kazandığı bir ödülü bulunmaktadır. Radyo Boğaziçi Müzik Ödülleri, Boğaziçi Üniversitesi öğrencileri tarafından kurulan, Türkiye'nin ilk üniversite radyosu olma özelliğini taşıyan Radyo Boğaziçi tarafından dağıtılan ödüllerdir. Yener'in buradan kazandığı iki ödülü bulunmaktadır. Radyo Ege Kampüs Ödülleri, İzmir Ege Üniversitesi öğrencileri tarafından 26 Kasım 2001'de kurulan Radyo Ege Kampüs tarafından dağıtılan ödüllerdir. Yener'in bu ödüllerden kazandığı bir ödülü bulunmaktadır. Siyaset Dergisi Ödülleri, 1 Kasım 1994'ten bu yana yayımlanan "Siyaset Dergisi" tarafından düzenlenen bir ödül töreni. Ödüllerde, yılın siyaset, müzik, film alanında öne çıkan isimleri ödüllendirilmektedir. Yener'in bu ödüllerden kazandığı dört ödülü bulunmaktadır. Taksiciler Derneği Ödülleri, İstanbul Taksiciler Odası tarafından düzenlenen anketle taksiciler tarafından belirlenen ödül töreni. Yener'in bu ödüllerden kazandığı iki ödülü bulunmaktadır. Tüketici Kalite Ödülleri, her yıl "Tüketici Dergisi" tarafından dağıtılan ödüllerdir. Yener'in bu ödüllerden kazandığı bir ödülü bulunmaktadır. TÜREV Yılın En İyileri Ödülleri, Türkiye Engelliler Vakfı tarafından dağıtılan ödüllerdir. Yener'in bu ödül töreninden kazandığı bir ödülü vardır. İsveç-Norveç Savaşı (1814) İsveç-Norveç Savaşı (, ), 1814 yılı yazında İsveç'le Norveç arasında gerçekleşmiş savaş. Norveç'in, kendi anayasası ve parlamentosunu kabul ettirerek, İsveç'le birlik yapmasıyla sonuçlanmıştır. 1928 Yaz Olimpiyatları'nda Türkiye Türkiye, Amsterdam'da yapılan 1928 Yaz Olimpiyatları'na, 6 branşta 32 sporcu ile katıldı. Lakandonca Lakandonca (kendilerince "Jach-t’aan / Hach t'an" «gerçek dil» ; İspanyolca "idioma lacandón" ; İngilizce "Lacandon/Lacandón/Lacantún/Lakantun"), Meksika'nın Chiapas eyaletinde Selva Lacandona ("Lakandon Cengeli") denen ormanlarda yaşayan Lakandonlar tarafından konuşulan Maya dilleri ailesinin Yukatek dilleri grubunun Yukatek-Lakandon dilleri alt grubundan bir Kızılderili dilidir. En yakın akrabası Yukatek Mayacasıdır. 2000 yılında 1.000 kişilik etnik nüfustan çok az kişinin (% 10) konuşabildiği sanılıyor. Meksika'da Instituto Nacional de Lenguas Indígenas tarafından korunup kollanan 68 dil grubu ("agrupaciones lingüísticas") ve 364 yerli dil/lehçe ("variantes lingüísticas") arasında yer alır. Online Diccionario Lacandón - Español (""Descarga el vocabulario completo aquí"" bölümüne tıklandığında bütün sözlük indirilebiliyor) Lakandonlar Lakandonlar (Lakandonca "Hach winik" ; İspanyolca "los lacandones/mayas lacandones" ; İngilizce "Lacandon/Lakantun"), Meksika'nın Chiapas eyaletinde Selva Lacandona ("Lakandon Cengeli") denen ormanlarda yaşayan Maya Kızılderili halkıdır. En yakın akrabası birlikte "Yukatek-Lakandon dilleri" grubunu oluşturan Yukatek Mayalarıdır. Bir kısmı yakın Maya dillerinden olan Çolca ya da Tzeltalca da konuşur. İspanyolcadaki adları (sg "Lacandón" pl "los Lacandones") "Selva Lacandona" ormanlarındaki "río Lacantún" nehrinin adından gelir ve "los del Lacantún" anlamındadır. Nehrin adının Çortice «büyük kaya/gran peñón» ya da «dik taş/piedra erecta» anlamına geldiği sanılıyor. Kendileri için kullandıkları "Hach winik" adı «gerçek insan» anlamına gelir. Dillerini ise «gerçek dil» anlamında "Hach t'an" olarak adlandırırlar. Ahmed Daher Ahmed Daher (d. 17 Ekim 1982, Cibuti), Cibutili millî futbolcudur. Forvette oynayan futbolcu, KF Çlirimi'de forma giymektedir. Profesyonel futbol kariyerine 2004-2005 sezonunda KF Çlirimi ile başlayan Daher, hâlâ bu kulüpte oynamaktadır. Daher, Cibuti millî futbol takımı formasını ilk kez 2007'de Uganda karşısında giydi. Ayrıca, 2010 FIFA Dünya Kupası elemelerinde Cibuti'nin oynadığı 3 maçta forma giydi. Strovolos Strovolos, Kıbrıs Cumhuriyeti'nin Lefkoşa kazasında yer alan bir belediye ve Lefkoşa'nın bir banliyösüdür. Orta Çağ'dan itibaren "Strovolos" veya "Strovilos" adları altında yerleşime atıfta bulunulmaktadır. Lüzinyan döneminde Strovolos kraliyete ait bir tarım alanıydı. 1974'teki Kıbrıs Harekâtı sonrasında Strovolos kuzeyden gelen Kıbrıslı Rum mültecilerin yerleştirildiği yerlerdendi. Bölgede dört ayrı mülteci banliyösü kuruldu. 1960 ile 1982 arasında Strovolos'un nüfusu 35,446 kişilik bir artış gösterdi. Strovolos Belediyesi 1986 yılında kuruldu. Turan Cihan Şimşek Turan Cihan Şimşek, (6 Ağustos 1992; Almanya, Bad Säckingen), Şu an İstanbul'da yaşamaktadır. Bez Bebek dizisinde "Selim" rolünü canlandırarak tanınmış ve aynı zamanda Krispi, Haribo, Eti Cin, Genç Turkcell ve Paşabahçe reklamlarında da yer almıştır. Disney Channel Türkiye'de yayınlanan Zil Çalınca dizisinde "Metehan" başrol karakterini canlandırmaktadır. Dizinin bir parçası olarak çekilen Zil Çalınca Avı isimli Disney Channel'ın TV filminde Metehan karakteriyle başrol üstlenmiştir. Ardından Merhaba Hayat dizisinde konuk oyuncu olarak Rüzgar karakterini canlandırmıştır. Turan Cihan Şimşek, başrolünde olduğu Zil Çalınca dizisiyle birlikte Türkiye'de daha fazla tanınmayı başarmış ve büyük hayran