çok az savaş vardır. Toplum bütün dinlere hoşgörülüdür. Bazı okuyucular bu hayali topluma sıcak bakmazken, bazıları millet için gerçekçi bir plan olarak görmüştür. Bazıları da More'un ütopyasını bir ideal toplum arayışından çok İngiliz toplumu için bir taşlama olarak algılamıştır. Distopya olumsuz ütopyadır. Totaliter ve baskıcı toplumları ifade eder. Jack London'nın The Iron Heel'i, George Orwell'in 1984'i; Aldous Huxley'in Brave New World'u; Anthony Burgess's A Clockwork Orange; Alan Moore's V for Vendetta; Margaret Atwood's The Handmaid'ın Tale; Evgenii Zamiatin'nın We’si; Ayn Rand'nin Anthem’i; Lois Lowry'in The Giver’ı; Samuel Butler'ın Erewhon’ı; Chuck Palahniuk'un Rant'ı; Cormac McCarthy'ın The Road’ı; Suzanne Collins'in Panem'i gibi örnekler yer almaktadır. Bu tür ütopyalar, ideal toplum ve devlet tasarımlarıdır. Bu konuda eserler oluşturmuş bazı yazarlar ve eserleri aşağıdadır: Platon, "Devlet" adlı eserinde ideal devletin nasıl olacağını belirtmiştir. Bu devlette insanlar üç sınıfa bölünmüştür; Çalışanlar (çiftçiler, zanaatkarlar), bekçiler (askerler) ve yöneticiler(bilginler özellikle filozoflar). İşçi sınıfı çalışıp üretimde bulunarak devletin maddi ihtiyaçlarını karşılar. Bekçiler sınıfı toplum içinde güvenliği ve dışarıya karşı devletin varlığını savunur. Yöneticiler sınıfı ise devleti yönetir. Bu toplumda her sınıfın bir erdemi vardır. İşçi sınıfının erdemi kanaatkar olmak, bekçi sınıfının erdemi cesaret, yöneticilerin erdemi ise bilgeliktir. Platon’un açtığı bu ütopik devlet anlayışı yolu, gelecekte hem doğu hem de batı felsefelerinde temsilciler bulmuştur. Doğu felsefesinde böyle ütopik bir devlet anlayışını Fârâbî’de görmekteyiz. Farabi erdemli toplum ile ilgili El-Medinetü'l Fazıla kitabını yazmıştır. Bu kitapta erdemli bir toplumun özelliklerini yöneticilerin özelliklerini anlatmıştır. Adaleti sağlayacak kanunların olmasını istemiştir. Adaleti engelleyenlere ceza vermek toplumun erdemli olması için bir gerekliliktir çünkü topluma karşı yapılmıştır. Erdemli bir toplumu erdemli yöneticilerin yönetmesini istemiştir. Erdemli şehrin reisi, sıradan herhangi bir insan olamaz. Çünkü erdemli bir toplum erdemli yönetici ile mümkündür. Yöneticiler filozof ve halkına gerçek mutluluğu vermektir. Zenginlik ve zorbalıkla yönetmek, erdemli yönetimin özelliklerinden değildir. 1) SaÄŸlam bir beden. 2) Sözü anlama kudreti. 3) Güçlü bir hafıza. 4) En küçük kanıtı değerlendirecek bir zekâ. 5) Düşündüklerini açıklayabilecek kıvraklıkta bir dil. 6) Öğretmeyi ve öğrenmeyi sevmek. 7) Yemeye, içmeye ve kadınlara düşkün olmamak. 8) Doğruluğu ve doğruları sevmek, yalandan nefret etmek. 9) Altın ve gümüşün değil, yüceliğin peşinde koşmak. 10) Adaleti sevmek, zulÃ¼mden nefret etmek. 11) Adalet isteyenlere karşı ılımlı, kötülere karşı sert bir mizaç. 12) Doğruları korkmadan cesaretle hayata geçirebilecek bir azim ve irade 13) Ve en Ã¶nemlisi de bilgelik. Roman tarzında yazdığı "Utopia" adlı eserinde ütopik bir devlet tasarımı ortaya koyar. Bu devlette özel mülkiyet yoktur ve yasaktır. Herkes devlet adına üretir. Para geçerli değildir. Üretilenlerden herkes ihtiyacı kadar alır. Bireyler günde altı saat çalışır, geri kalan zamanlarını sanat ve bilimle uğraşarak geçirirler. Yöneticiler, tıpkı Platon’un ideal devletinde olduğu gibi, çok sıkı bir eğitimle yetiştirilir. "Güneş Devleti" adlı eserinde ütopik bir devlet tasarımı yaparken, o da Platon’un etkisi altında kalır. Güneş kentte her şey ortaktır. Aile yoktur. Eşlerin seçimi yönetimce yapılır. Kent bir rahip tarafından adilce yönetilir. Herkes dört saat çalışır. Geri kalan zamanda sanat, eğlence, okuma, beden ve ruhları eğitme gibi zevk veren işlere ayrılır. Yöneticinin yetkisi mutlaktır. Adları "Güç", "Akıl", " Sevgi" anlamına gelen üç yardımcısı vardır. "Yeni Atlantis" adlı eserinde ütopik devletini tanıtır. "Ben Salen" adlı adada sağlam bir ahlâk anlayışı egemendir. Özel bir örgüt, halkın bu yüksek bilgi ve kültürünü planlar ve yürütür. Buna göre "Yeni Atlantis" bir bilgi devleti olarak tasarlanmıştır. Günümüzde de distopyalar yazılmaktadır. Ancak, bunların ortak bir niteliği vardır, o da toplumları gelecekte bekleyen tehlikeleri göstermektir. Bu tehlike, bir yandan makineleşen bir toplumda insanın duygu, düşünce ve değer sistemleri ile yok olup gitmesidir. Öte yandan, insan özgürlüklerinin, demokratik hakların kurulacak bir despotik devlet tarafından yok edilmesidir. Bu distopyaların amacı, insanları bu türden tehlikeler için önceden uyarmaktadır. "Cesur Yeni Dünya" adlı eseri bir bilim-kurgu özelliği taşır. "Yeni Dünya" da teknoloji çok gelişmiştir. İnsanlar suni yoldan üremektedir. Evlilik yoktur. İnsanlar çalışır ve eğlenirler. Hastalanma ve yaşlanma yoktur. Geçmiş, tüm değerleriyle yok edildiği için, geçmişi düşünme ve özlem duyma yoktur. Bu distopya, doğal yaşamdan kopmayı dile getirme açısından geleceğe ilişkin bir korku distopyasıdır. George Orwell, "Bin Dokuz Yüz Seksen Dört" adlı eserinde despotizmin (zorbalık) egemen olduğu bir dünyayı tasvir eder. Bu ütopyaya göre, dünya eşit güce sahip üç bloka ayrılmıştır. Yönetenler tek egemen güçtür. İnsanlar yöneticilerin korkusu ile sinmiş, özgürlükler kaldırılmış, ahlâki ve insani duygular yok edilmiş, düşünme ve düşündüğünü söyleme yasaklanmış, yaşam tüm güzelliklerini yitirmiştir. Hiç kimse birbirine güvenememektedir. Çoğu kişiler casustur. En yakınlarını yönetime gammazlama bir ödev haline getirilmiştir. Bireylerin kişilikleri tamamen silinmiştir. Orwell bu eserinde, gelecek üzerine korkularını dile getirmiştir. İnsanları, modern dünyayı etkileyebilecek sorunlar üzerinde düşünmeye yöneltmek istemiştir. Bu ütopyalar ekonomik temellidir. Ekonomik ütopyalar 19. yüzyıl ın zor ekonomik koşullarına bir çözüm olarak oluşturuldu. 19. yüzyıl başlarındaki sosyal karmaşa ticaretin ve kapitalizmin gelişmesine neden oldu ve bunlara çözüm olarak birçok ütopya oluşturuldu. Bu ütopyalar malların eşit dağıtılması, paranın kaldırılması, insanların sevdikleri ve topluma yararlı işlerde çalışması ve onlara bilim ve sanatla ilgilenebilecek zaman ayırması gibi özelliklerinden dolayı genellikle ‘sosyal ütopyacılar’ hareketi içinde gruplandı. Bu klasik ütopyalardan biri Edward Bellamy'ın Looking Backward adlı ütopyasıdır. Diğer sosyalist ütopya da William Morris’in Bellamy'ın eserindeki bürokrasiye yanıt olarak yazdığı ve eleştirdiği News from Nowhere ( Hiçbir Yerden Haberler)’dir. Ancak sosyalist hareket gelişemeye başladığında ütopyadan ayrıldı; Marx eski sosyalizmin eleştiri konusu oldu ve ütopyacı olarak tanımlandı. Ayrıca Eric Frank Russell'ın eseri The Great Explosion’nun (1963) son bölümü de ekonomik ve sosyal ütopyayla alakalı bilgiler içerir.Bu eserler Yerel Takas Ticari Sistemlerinin ilk vurgulandığı eserlerdir. Ayrıca ütopyalar siyasi görüşün karşıtı olarak görüldü. Örneğin, Robert A. Heinlein The Moon Is a Harsh Mistress adlı eserinde bireysel ve liberal ütopyayı tanımlar. Bu türün kapitalist ütopyaları genellikle devlet baskısı olmadan yapılan özel kuruluşlar ve bireysel girişimler toplum ve bireyler için büyük başarılar ve gelişme sağlayan serbest piyasa ekonomisine dayanıyordu. Diğer bir görüş ise kapitalist ütopyalar, sosyalist ütopyaların başarısızlık planları kadar borsa düşüklüğüyle ilgilenmiyordu. Sosyalizmin ve kapitalizmin harmanlanması bazıları tarafından ekonomik ütopya olarak görülüyordu. Bu küçük toplumların kapitalist ekonomiyle iş yerleri çalıştırmasından bahsediyor. Politik ütopyalar hükümetin mükemmel toplum yaratma çabasının yer aldığı ütopyalardır. Dünya barışının küresel ütopyası genellikle tarihin muhtemel dayanılmaz sonu olarak görülür. Sparta Lycurgus tarafından oluşturulan militaristlik bir ütopyaydı. Özellikle Atinalılar bunu bir distopya olarak gördüler). Sparta, Tebler tarafından Leuctra savaşında yenilgiye uğratılana kadar önemli bir Yunan gücüydü. Bu ütopyalar dini temellidir ve insanlığın başından beri vardır. Üyeleri ütopyayı oluşturan bir dini geleneklere inanmak ve izleme ihtiyacı duyar. Yahudilik ve Hristiyanlıktaki Adem’in Bahçesi ve Cennet hakkındaki farklı görüşleri özellikle geleneksel din anlayışı açısından ütopya olarak değerlendirilebilir. Böyle ütopyalar varlığın sıkıntılardan uzak olduğu saadet ve aydınlanma yeri olan ‘zevk bahçesi’ olarak tanımlanır. Varlığı günahtan, acıdan, yoksulluktan ve ölümden ayrı olarak hayal ederler ve bazen melekler ve huriler olduğunu iddia ederler. Benzer şekilde Hindulardaki Moksha ve Budistlerdeki Nirvana kavramları da bir çeşit ütopya olarak kabul edilebilir. Hinduizm ve Budizm'de ütopya yer değil aklın halidir. Eğer düşüncelerden bağımsız meditasyon yaparlarsa aydınlığa ulaşabileceklerini düşünürler. Bu aydınlanma ütopya kavramıyla alakalı olarak ölüm ve yaşam çemberinden çıkmayı vadeder. Ancak alışılagelmiş insan tarafından oluşturulmuş ütopyalar din temelli ütopyalar için daha açık bir kanıttır çünkü üyeleri yitirilen erdemleri ve değerleri Yaşam’dan Sonraki Hayatta yeniden kurmaya çalışır. 19. yüzyılda Birleşmiş Devletler ve Avrupa’da İkinci Büyük Uyanıştan sonra bazı radikal dini gruplar ütopik toplumlar yarattılar. İnsan hayatının tüm yönlerini inançlarına göre yönetebilecek toplumlar oluşturmaya çalıştılar. Bu ütopik toplumlar arasında en bilineni 18. yüzyılda İngiltere'de başlayıp kısa bir süre sonra Amerika’ya yayılan Shaker hareketidir. Diğer iyi örnekler ise; Riker'un Holy City(Kutsal Şehir) ve Kaliforniya’daki 15 ütopik koloni, Kanada ve Fin ‘kolkhozes’ ütopik toplumunu da kapsayan diğer 15 sosyalist ve dini topluluklar ve Sovyetler Birliği’dir. Bu ütopyalar gelecekte kurgulanmıştır; gelişmiş bilim ve teknolojinin acı ve ölümün yok olması, insan doğasındaki değişiklikler ve insani koşullardaki değişiklikler gibi durumların ütopik yaşam standartlarının oluşmasına yol açacağına inanılır. Bu ütopyacı topluluklar insan hakkındaki her şeyi değiştirmek isterler. Teknoloji insanların uyku yemek ve doğum gibi normal işlevlerini yaşam şekillerini etkiledi ve suni bir anlam kazandı. Bu planlanmış ütopyaların diğer şekilleri insanların teknolojiyle dengeyi bozması ve yaşam koşullarını arttırmasını içerir (örn.:Star Trek-Yıldız Yolculuğu). Ütopyanın durağan mükemmelliğinin yerine liberal transhümanistlerin extropya düşüncesi bireylere ve gönüllü gruplara tercih ettikleri sosyal kurumları oluşturmalarına izin verir. Garrett Jones, 2004 yılında yayımladığı eseri Ourtopia’da ‘hiçbir yer’ yerine ‘kendi yerimizi’ yapmak için elimizde olan bütün kaynakları iklim değişikliği ve kabileleşmeye karşı kullanmamız gerektiğini tartışır. Buckminster Fuller teknolojik ütopyacılık için teorik bir temel sundu ve bu teknolojik ütopyanın gelişmesini sağlayacak haritalar ve araba tasarımları geliştirdi. Teknolojik ve liberal sosyalist ütopyanın bir belirgin örneği de İskoç yazar Iain M.’nin Bank Culture adlı eseridir. Bu türün ilk çeşitleri kalıtsal teorilerle kuruldu. Doğadaki bazı özelliklerin kalıtsal olduğunu düşünen bazı genetikçiler sadece daha sağlıklı değil daha zeki bir ırk yaratılabileceğini ama beceri ya da aksine sarhoşluk ve suçluluk gibi bazı özelliklerin seçilebileceğini düşündüler. Bu durum iyi genlere sahip olanların çocuk yapmasını öneren, kötü genlere sahip olanlarınsa çocuk yapmalarını engelleyen bir durum haline dönüştü. Teknolojik ütopya idealinin bir diğer çeşidi Jacque Fresco'nun kurmuş olduğu Venüs Projesi'dir. Bu proje teknoloji ve bilimin yardımıyla tüm insanlığa ferah bir dünya kurmayı amaçlar. Dünya kaynaklarının tamamının, kurulacak teknolojik bir sistemle yönetilmesi gerektiğini savunur. Fresco'ya göre üretim kar sağlamak için değil, ihtiyaç karşılamak için yapılmalıdır. Kar üzerine kurulan ekonomik sistem savaşların temel sebebidir. Üretim insan gücü ile değil mutlak makine gücü ile yapılmalıdır. Gerhard Barkhorn Gerhard Barkhorn, (20 Mart 1919, Königsberg, Doğu Prusya - 8 Ocak 1983, Frechen, Köln, Nordrhein-Westfalen) Alman pilot. 20 Mayıs 1919'da Doğu Prusya'da Königsberg'de doğdu. 1937 yılında Alman Hava Kuvvetlerine girdi. II. Dünya Savaşı'na avcı uçağı pilotu olarak katıldı ve hepsi de Doğu Cephesinde olmak üzere tam 301 Sovyet uçağı düşürdü. Savaş sırasında Binbaşılığa kadar yükseldi. II. Dünya Savaşı sonunda kısa süre savaş esiri olarak tutuldu. 1956 yılında Batı Alman Hava Kuvvetlerine katıldı ve generalliğe kadar yükseldi, 1976 yılında emekliye ayrıldı. 1983 yılında Köln yakınlarında trafik kazasında öldü. Fotoğrafta boynunda gördüğünüz madalya, 1. sınıf Alman Demir Haç nişanının Şövalye sınıfıdır, nişana ayrıca meşe yaprağı, kılıç ve pırlanta eklenmiştir ki II. Dünya Savaşı'nda Alman Ordusunda alınabilecek en yüksek madalyadan bir öncekidir ve sadece 27 tane verilmiştir. Hans-Ulrich Rudel Hans-Ulrich Rudel (d. 2 Temmuz 1916; Landeshut, Niederschlesien, bugünkü Polonya'nın Kamienna Góra kasabası – ö. 18 Aralık 1982; Rosenheim, Bavyera), II. Dünya Savaşı'nın Alman bombardıman uçak pilotu. 2 Haziran 1916'da Konradswaldau’da doğdu 4 Aralık 1936’da Alman Hava Kuvvetlerine girdi. Haziran 1938'de subay ve kıdemli bir askeri öğrenci olarak Graz ben. / Sturzkampfgeschwader 168'e katıldı. Rudel, zorlu yeni teknikler öğrendi ve bu yüzden 1 Ocak 1939 tarihinde, muharebe uçuşuna uygun kabul edilerek, operasyonel keşif eğitimi için Hildesheim Keşif Uçuş Okulu'na nakledildi. O tarihte Teğmen rütbesine atandı. Eğitimini tamamladıktan sonra Prenzlau de Fernaufklärungsgruppe 121'e (Uzun Menzilli Keşif Grubu) tayin edildi. II. Dünya Savaşı'nın başında Polonya Seferi sırasında, Breslau'dan Polonya üzerinde uzun menzilli keşif görevleri için (gözlemci olarak) uçtu. Rudel 11 Ekim 1939 tarihinde 2. Sınıf Demir Haç madalyası kazandı. Oberleutnant (üstteğmen) olarak Britanya Savaşını geçirdi. Rudel, Sovyetler Birliği'nin Alman işgali sırasında, 23 Haziran 1941'de yaptığı ilk dört savaş misyonlarında uçtu. Gösterdiği pilot becerileri ile 18 Temmuz 1941 tarihinde 1. Sınıf Demir Haç madalyası kazandı. 23 Eylül 1941 tarihinde, Stuka pilotu olarak Leningrad bölgesinde Kronstadt Limanı'ndaki bir hava saldırısı sırasında, Sovyet savaş gemisi Marat'ı batırdı. Savaş gemisini 1,000 kg bomba kullanarak vurmuştur. Aralık sonunda, onun misyonunu 400 uçakla ve Ocak 1942'de Demir Haç Şövalye Haçı aldı. 10 Şubat 1943 tarihi itibarıyla 1000 sorti yapan tarihte ilk pilot oldu. Kursk Savaşı'nda 1943 sonbaharı boyunca 100 tankı tahrip ettiği iddia edilmiştir. Kasım 1944 yılında, kalçasından yaralandı ve alçılı haldeki bacağı ile sonraki misyonlarında uçmaya devam etti. 8 Şubat 1945 günü, 40 mm'lik kabuk parçası uçağına çarptı. Sağ ayağından kötü şekilde yaralandı ve Alman hatlarına iniş yaptı. Hayatını kurtarmak için birlikte uçtuğu Dr. Ernst Gadermann, tarafından kanamasını durdurarak, Rudel'in bacağını diz altından ampute etmiştir. 25 Mart 1945 tarihinde operasyonlardan döndü ve Savaşın sonuna kadar 26 tank daha imha ettiği iddia edilmiştir. II. Dünya Savaşı'nın nerede ise tüm cephelerinde görev almış ve 7 savaş uçağı düşürmüştür. Fakat asıl ününü kullandığı ju 87 tipi savaş uçağı ile Doğu cephesinde yer hedeflerine yaptığı saldırılarda edinmiştir. Çıktığı toplam 2530 görev uçuşu sonucu 519 Rus tankını, 1 savaş gemisini, 1 destroyeri, 70 botu, 800'den fazla motorlu aracı, 150'den fazla topu imha etmiştir. Bunların dışında Rus sabit hedeflerine ağır hasar vermiştir. Stalin tarafından kellesine 100.000 Ruble ödül konulan Hans Ulrich Rudel, savaş sonunda Sovyetlerin eline düşmemeye kararlı olarak 8 Mayıs 1945'te ABD güçlerine teslim oldu. Savaş kamplarında esir olarak on bir ay tutuklu kaldı. Amerikalılar tarafından serbest bırakılarak, 1948 yılında Arjantin'e taşındı. Savaştan sonra, bir süre için Arjantin Cumhurbaşkanı Juan Peron ve Üçüncü Reich hayranı Paraguay diktatörü Alfredo Stroessner ile yakın arkadaşı ve sırdaşı haline gelerek Güney Amerika'ya taşındı. Bir bacağı eksik olsa da, tenis ve kayak yaparak aktif bir sporcu oldu, ve hatta Amerika'daki en yüksek tepe olan Aconcagua'ya (6.962 metre veya 22.841 feet) tırmandı. Ziyareti sırasında azılı Nazi toplama kampı doktoru ve savaş suçlusu Josef Mengele ile tanıştı. 1953 yılında döndüğü Batı Almanya’da neonazi faaliyetlere katılarak ve milliyetçi siyasi parti, Alman Reich Partisi'nin (Deutsche Reichspartei) önde gelen bir üyesi oldu. Almanya'ya dönmeden önce, Kasım 1949 yılında Buenos Aires'te "Dürer-Verlag" tarafından yayımlanan ("Bununla birlikte" ya da "her şeye rağmen") Trotzdem başlıklı bir savaş günlüğü yayınladı. Rudel, bilinen bir Nazi olduğundan kitabının yayınlaması için izin verilmesi Almanya'da tartışmaya yol açtı. Kitapta, Ulusal Sosyalist politikayı destekledi. Bu kitap daha sonra yeniden düzenlenerek, Sovyetler Birliği'nin Alman işgalini destekleyen Stuka Pilot denilen anılarının bir kitap şeklinde yoğun olarak ABD'de yayınlandı. Hans-Ulrich Rudel savaş sonrası Almanya'da başarılı bir iş adamı oldu. 1976 yılında, Rudel Skandalına dahil olan İki yüksek rütbeli Bundeswehr generali, Karl Heinz Franke ve Walter Krupinski, erken emekliliğe zorlandı. Hatıralarını 1958 yılında “Stuka Pilotu” adı ile yayınlayan Rudel, 18 Aralık 1982’de Rosenheim’da ölmüştür. 22 Aralık 1982 tarihinde Dornhausen'e gömülmüştür. cenazesinde yas tutanlar Nazi selamı vererek fotoğraflandı ve Nazi sembollerinin sergilenmesini yasaklayan bir yasa altında incelenmiştir. II. Dünya Savaşı'nda Alman Ordusunda alınabilecek en yüksek madalyası olan Altın meşe yaprağı, kılıç ve pırlanta ilaveli Şövalye Demir Haç (Ritterkreuz des Eisernen Kreuzes mit goldenem Eichenlaub, Schwertern und Brillanten) savaş boyunca sadece bir tane Hans-Ulrich Rudel'e verilmiştir. Efes Pilsen Efes Pilsen, Türkiye'de üretilen bir bira markası. Efes Pilsen 1969 yılında İstanbul ve İzmir'de üretilmeye başlamış ve kısa sürede dünyaya açılmıştır. 50'nin üzerinde ülkeye ihracat gerçekleştiren ve Türkiye'nin yanı sıra Rusya, Moldova, Sırbistan, Romanya ve Kazakistan'da yatırımları olan Efes'in dünyada toplam 17 bira, 4 malt fabrikası ve 1 adet şerbetçiotu işleme tesisi bulunmaktadır. Bira pazarını ve kültürünü geliştirme yolunda pek çok ilke imza atmış olan Efes, ilk light bira, kutu bira, dönüşümsüz şişe, 5 litre fıçı, kabartmalı kutu, baskılı kutu, şeffaf etiket, 1 lt şişe, fıçı kutu, fıçı şişe ambalaj ve ürünlerini Türk tüketicisiyle tanıştırdı. Türkiye geneline yayılan 202 bayi ve 28 distribütörü ile Türkiye'nin en güçlü dağıtım ağlarından birine sahip olan Efes, Türkiye'de biranın hammaddeleri olan maltlık arpa ve şerbetçiotunun gelişiminde de büyük rol oynadı. Efes, tüketici talep ve beklentilerini ön planda tutarak ürün portföyünü Efes Pilsen, Efes Light, Efes Dark, Efes eXtra, Efes Ice, Marmara Gold ,Bomonti ve lisanslı olarak ürettiği Miller Genuine Draft, Beck's ve Foster's markalarını içine alacak biçimde genişletmiştir. Efes 2007 yılında çıkardığı Gusta (buğday birası) ve Mariachi (agav ve limon aromalı) markaları Efes'in Türkiye pazarındaki yeni ürünleridir. Biga İktisadi ve İdari Bilimler Fakültesi Biga İktisadi ve İdari Bilimler Fakültesi (B.İ.İ.B.F.) kısaltması. B.İ.İ.B.F. Çanakkale Onsekiz Mart Üniversitesi'ne bağlı fakültelerden. Çanakkale - Biga karayolu üzerinde Prof. Dr.Ramazan Aydın Yerleşkesi'nde (Ağaköy Yerleşkesi) eğitim vermektedir. 2011-2012 eğitim-öğretim yılında kayıtlı öğrenci sayısı 4.600'dür. 2006 verilerine göre fakülte bölümlerine girişlerde alınan en düşük ve en yüksek puanlardır. En zor girilen bölümden, puanı en düşük bölüme doğru bir sıralama izlenmiştir. Fakülte eğitimlerini 54 öğretim üyesiyle vermektedir. Uluslararası İlişkiler Bölümü Öğretim Üyeleri Fakültenin en iddialı bölümlerindendir. Öğretim üyesi kadrosu diğer üniversiteler ile kıyaslandığında Türkiye'nin en kalabalık Uluslararası İlişkiler bölümlerinden biridir. "ÇOMÜ", BİİBF öğretim üyeleri ulusal ve uluslararası çok sayıda bilimsel yayında eserlerini yayınlamaktadırlar. Ayrıca üniversitenin yayınlamakta olduğu "Yönetim Bilimleri Dergisi" ("Journal of Administrative Sciences") de tanınmış bilimsel hakemli dergilerdendir. Ayrıca fakülte öğretim üyeleri 100'den fazla eserin sahibidirler. Yılda 2 kez yayınlanır. Başta uluslararası ilişkiler, işletme, kamu yönetimi, maliye,iş hukuku, uluslararası hukuk, iktisat ve çalışma ekonomisi olmak üzere sosyal bilimlerin çeşitli alanlarından Türkçe ve İngilizce makaleler ve kitap tahlilleri yayınlar. Yönetim merkezi Biga İktisadi ve İdari Bilimler Fakültesi'dir. Halen 6. cildindedir. BİİBF düzenli olarak çeşitli konferanslar, çalıştaylar ve kongreler düzenlemektedir. 2008 Yılında V. si yapılacak olan, Ulusal Sivil Toplum Kuruluşları Kongresi’nin amacı, küresel eşitlik temelinde katılımcı demokrasinin gerçekleşmesinde, yönetsel dönüşümün sağlanmasında, merkezi ve yerel yönetimlerin geliştirilmesinde, yetki ve sorumluluğun devlet-yerel yönetimler-sivil inisiyatifler arasında dengelenmesinde ve karar alma süreçlerine katılımda, ekonomik katma değerin paylaşmasında ve evrensel hukukun uygulanmasında sivil toplum kuruluşlarının rolünü tartışmak ve sonuçları kamuoyuna duyurmaktır. Bu amaç doğrultusunda akademisyenleri, sivil toplum kuruluşları temsilcilerini ve yöneticilerini, özel sektör ve devletin ilgili kurum temsilci ve yöneticilerini bir araya getirerek, geniş bir bilimsel ve toplumsal platformda tartışmayı sağlamak, uygulamadaki sorun ve çözümleri paylaşmak ve sivil toplum kuruluşlarının sorunlarının çözümlenmesine katkıda bulunmayı hedeflenmektedir. V. Uluslararası STK'lar kongresi'nin ana teması "Küresel Barış" olacaktır. Fakültede,çalışma ekonomisi ve endüstri ilişkiler,iktisat ve işletme bölümlerine Rektör Prof.Dr.Ali Akdemir tarafından, diğer bölümlere de fakültenin diğer hocaları tarafından Sivil Toplum Kuruluşları dersi uygulanmakta; çeşitli ders içi projelerle öğrenciler "sosyal sorumluluk" alanları geliştirme uygulamaları da yapmaktadırlar. Pamir Dağları Pamir Dağları, Orta Asya'da Tacikistan-Çin, Sincan Uygur Özerk Bölgesi sınırında bulunan, lalenin ana vatanı olan ve Himalaya Dağları'nın kuzey silsilelerini teşkil eden sıradağlar. Hisar Vadileri Tanrı Dağları'nı Pamir Dağ Sisteminden ayırır.Bir diğer adı da Zalım Halıt olan Pamir Dağları, aynı zamanda Sincan içlerine 1.760 km girer. En yüksek zirvesi 7495 m. yüksekliği ile İsmail Samani Zirvesi'dir. Pamir Dağları'ndan gelen Seyhun ve Ceyhun nehirlerinin sularının birikmesi ile bugün kurumakta olan Aral Gölü oluşur. Neturei Karta Neturei Karta, Aramice "Şehrin Muhafızları" anlamına gelen bir tamlama olup Siyonizm karşıtı bir Ortodoks Yahudi cemaatidir. Kurucusu ise Moşe Hirş'tir. Neturei Karta, Mesih gelmeden kurulmuş olan İsrail Devleti'nin geçerli bir devlet olamayacağını savunurlar. Bu nedenle cemaatin üyeleri her türlü resmî yazışmalarını İsrail Devleti ile değil, Ürdün ile yapmaktadır. Yahudi Soykırımı'nın da Siyonistler tarafından İsrail Devleti'nin kurulması maksadıyla kullanıldığını iddia etmekte, Siyonizm'e karşı çıkmaktadırlar. Siyonizm'in Yahudi dinine ters olduğu ve İsrail'in bir an önce Filistin'i işgal etmeyi bırakması gerektiği şeklindeki görüşlerini Yahudi kutsal metinlerinden Talmud'u delil göstererek desteklemeye çalışmaktadırlar. Kudüs'te hâlen İsrail'i tanımayan cemaate bağlı 500 Naturei Karta ailesi yaşamaktadır. Mâverâünnehir Maveraünnehir, Orta Asya'da, Ceyhun (Amu Derya) ve Seyhun (Siri Derya) nehirleri arasında kalan tarihi bölge. Bugün bu bölge Kazakistan, Özbekistan ve Türkmenistan arasında bölünmüştür. Orta Çağ'da İslam uygarlığının geliştiği bölgelerden biri olan Maveraünnehir'deki Semerkand ve Buhara kentleri önemli kültür merkezleridir. Ayrıca Göktürklerin yıkılmasından sonra anayurtlarını terkeden bazı Türklerin geçişlerini kolaylaştırıyordu. Arapça kökenli "Maveraünnehir" sözcüğü Türkçede "Nehrin ötesi/ardı" anlamına gelir. Bu bölge Batılı dillerde Transaxonia veya Transoxiana (Oxus Nehri'nin ötesi) olarak bilinir. Bunun nedeni Amu Derya nehrinin Yunanca'da "Oxus" olarak bilinmesi ve Büyük İskender tarafından Batı medeniyetine tanıştırılmasıdır. Divân-ı Lügati't-Türk'te Çay Ardı olarak geçer. "mā warā'a n-nahr" kavramı ilk defa bir hadiste bahsedilmiştir, muhtemelen İslâm'dan daha önceleri bu kavram Araplar arasında yaygındı , öyle anlaşılıyor ki bu bölge Sasani İran'ın kuzeydoğusundadır. Orta Çağ Arap coğrafyacıları bu bölgeyi Bilad al-Türk veya Turkistan, göçebe Türklerin yurtları olarak yazmışlardır. Groupe PSA PSA, Avrupa'nın en büyük 2. otomobil üreticisidir. 1976 yılında Fransa'da kurulmuştur. İsmi Peugeot Société Anonyme'nin kısaltmasıdır. Bünyesinde askeri araçlar üreten Panhard et Levassor'u da bulundurur. Şirket 2019 yılında 3.877.765 adet satış yapmıştır, söz konusu satışın 1.740.214 adedi grup bünyesinde bulunan Peugeot'a aittir. Citroën, 1.046.229 adet satış yaparak grup bünyesinde en fazla satış yapan ikinci şirkettir, en az satışı yapansa 2014 yılında resmi olarak kurulan DS Automobiles tarafından (53.265 adet) yapılmıştır. General Motors General Motors (kısaca GM), 1908 yılında ABD'de kurulmuş, Detroit merkezli bir şirketdir. Buick,Cadillac, Chevrolet, GMC markaları en önemli markalardır. Holden, Wuling, Baojun, ve FAW Jiefang, GM Uzbekistan, SAIC-GM-Wuling gibi yabancı markaların önemli bir hissesine sahiptir. Dünya çapında çalışan sayısı 244.500'dür. 2007 yılı cirosu 181,1 Milyar Dolardır. 77 yıl boyunca sürdürdüğü dünyanın en büyük otomobil üreticisi unvanını Toyota'ya kaptırmıştır. Şirket en büyük şanssızlığını küresel ekonomik kriz öncesinde teknoloji ve sanayi yatırımı yapmasına ve bu suretle likiditesini bitirmesiyle yaşamıştır. Alternatif enerji kaynaklı motor teknolojileri ile araç güvenlik ve inovasyonunda dünya lideridir. Firma 2008 yılında yaşadığı mali kriz neticesinde ABD Hükûmetinden destek talebinde bulunmuş ve göreve gelen ABD Başkanı Barack Obama'nın isteği üzerine GM CEO'su Rick Wagoner 29 Mart 2009 tarihinde istifa etmiştir. GM grubun elinde tuttuğu SAAB firması 20 Şubat 2009 tarihinde olası bir satılma durumunda ticari ve hukuki süreci kısaltmak amacıyla, GM grubundan bağımsız hareket etme kararı almıştır. GM 1 Haziran 2009 tarihinde iflas koruması için mahkemeye başvurmuştur. Birleşik Devletler ticaret hukukuna göre en fazla 90 gün sürebilen iflas koruma programında yönetim kurulu kararları, ilgili mahkeme hakimliğinin onayına bırakılmakta, bunun yanında şirket bir nevi ticari dokunulmazlıkla iflas sürecini engellemeye çalışmaktadır. Amerikan Hükûmeti ile GM yönetiminin üzerine anlaştığı yeniden yapılanma programına göre, Amerikan ve Kanada Hazinelerinin yaklaşık 40 milyar dolarlık yardımıyla GM'in yaklaşık % 60'ı Amerikan hazinesine, % 15'i Kanada Hükümetine, % 15'i GM işçi sendikaları birliğine (Sendika bunun karşılığında 2015 yılına kadar greve gitmeme ve yönetim kurulunda oy hakkı olmaması anlaşmasına imza atmıştır), % 10'u ise mevcut hissedarlarda olacaktır. GM'in küresel operasyonları yenilenen GM'e aktarıldığı bu günlerde, GM Avrupa Operasyonlarına ait Opel'in çoğunluk hisselerini Magna International liderliğindeki Rus Sberbank'ın da yer aldığı konsorsiyuma satılmaya çalışılmış, Opel'in %35'ni GM, %35'ni Rus Sberbank, %20'sini Magna International, %10'nunu da Alman devleti kontrol edecek, tasarım-mühendislik desteği GM tarafından verilmeye devam edecek, yeni durumun GM küresel pazar yönetimine ait hakim kararlar statüsü korunacak şeklinde bir plan yapılmışı nacak daha sonra bu satış GM tarafından iptal edilmiştir. GM iflas sonrası Saturn Corporation ve Pontiac markalarının üretimini durdurmuştur. Saab Automobile markası ise satılmıştır. Hummer firmasını da Çinli Sichuan Tengzhong Heavy Industries şirketine satmıştır. Fakat sonrasında satış Çin Hükûmeti tarafından desteklenmeyince satış gerçekleşmemiş ve GM Hummer'ı kapatmıştır. İflas koruma esnasında yeniden yapılanan GM; Cadillac, Chevrolet, Buick ve GMC markalarına odaklanmıştır. Mart 2017'de de Opel ve Vauxhall markaları Groupe PSA grubuna satılmıştır. Deniz börülcesi Deniz börülcesi ("Salicornia europaea"), ıspanakgiller (Amaranthaceae) familyasından bir bitki türü. Bu isim altında birbirine çok benzer ve zor ayırt edilir alt türler bulunur. Deniz börülcesi, deniz kıyısına yakın yerlerde yetişen bir bitkidir. Türkiye'de en çok Gökova'da yetişir, Tuz Gölü ve çevresi, Aksaray, Ereğli, Burdur ile Tarsus kıyılarında da rastlanır. Deniz kıyılarında suyun gel-git yaptığı yerlerde sular çekildikten sonra yetişen bu bitki, tuzlu, ekşi ama lezzetlidir. Daha çok ilkbaharda tüketilir; çünkü sonbahara doğru deniz tuzunu iyice içine çeker. Haşlanarak salatası yapılır. İyotlu topraklarda yetiştiğinden iyot eksikliğine bağlı guatr hastalığına iyi gelir. İdrar artırıcı ve kuvvet vericidir. Çiğ tüketildiğinde mutlaka sirke kullanmak gerekir. Sarımsak, limon ve zeytinyağı karıştırılarak yapılan sos ile de tüketilir. Bitkinin fenotipik plastisitesi ve lokal toplulukların kendi içlerinde üremeleri yüzünden taksonomisi çok karışıktır. Tür kümeleleri ve mikrotürler mevcuttur. Yapılan bilimsel yayınların "Salicornia" içinde hangi türe ait olduğu belli değildir. Bu grupta yer alan türlerin sadece "S. pusilla, S. europaea agg." ve "S. procumbens agg." olarak üç tür olarak ele tanımlanması gerektiği öne sürülmüştür. Deniz börülcesi tek yıllık, etli (sukkulent), tuzcul bir bitkidir. Uzunlukları 5–45 cm arasında olabilir. Alt türüne bağlı olarak gövde az veya çok dallı olabilir. Yapraklarının küçük ve pul gibi olması nedeniyle bitkinin gövdesi eklemli gibi görünür. Yeşil, kirli kırmızı veya sarı-yeşil olabilir. Sonbaharda koyu kırmızı bir renk alırlar. Meyveleri kapsül şeklindedir. En çok görüldüğü yerler kuzey yarım kürede orta enlemlerdeki deniz ve tuzlu göl kıyılarıdır. Su altında kalmaya ve tuza dayanıklılığı sayesinde denize doğru en fazla yayılabilen bitkilerdendir. Bu türü oluşturan alt topluluklar arasında diploid ve tetraploid formlar vardır. Avrupa'da Baltık Denizi, Atlas Okyanusu ve Akdeniz kıyılarında çok yaygındır. Ayrıca tuzlu göllerin kıyılarında da görülebilir. Deniz börülcesi, çamurlu veya kumlu, ama tuzlu ve alkali toprakları sever. Çoğu zaman deniz kıyısında bulunurlar. Tuza ve köklerinin su altında kalmasına dayanıklılığı nedeniyle deniz börülcesi deniz kıyılarında, deniz suyunun nüfuz ettiği topraklarda yetişirler. Bu bölgelerde kök salarak sudaki taneciklerin akıntıyla taşınmasını engelledikleri için, sedimantasyona yardımcı olurlar. Deniz börülcesi, çiçekli bitkilerin tuza en dayanıklı olanıdır. Bitkinin etli (sukkulent) olmasının nedeni tuza dayanıklılığıyla ilişkilidir. Hücrelerin içinde bulunan büyük bir koful hücre içindeki tuzlu suyu depolayarak sitoplazmadaki tuz konsantrasyonunun fazla yükselmesine engel olur. Tuz, deniz börülcesinin dayanabildiğinden daha yüksek olursa bitki kırmızı bir renk alır ve sonunda ölür. "S. europaea" köklerinin su altında kalmasına dayanıklı olmasından dolayı gövdeden köklere oksijen taşıma yeteneğine sahiptir. Ancak tamamen su altında kalınca ölür. Tohumlar filizlenmek için tatlı suya ihtiyaç duyar, ancak yağmur veya selden sonra filizlenirler. Filizlendikten sonra genç bitki normal deniz suyundaki tuz seviyesine dayanıklıdır. Bitkinin ölümünden sonra 10.000 dolayında tohum salınır. Tohumlar tatlı su bulamadıkları durumda toprak içinde uzun süre (50 yıla kadar) filizlenme yeteneklerini korurlar. Deniz börülcesi yenebilir bir bitkidir. Taze veya haşlanmış olarak yenilir. Sirkeyle tatlandırılıp tek başına veya salata içinde de hazırlanabilir. Mayıstan itibaren toplanır, başakları kullanılır. Hem deniz suyunda hem de tuzlu topraklarda yaşayabildiğinden deniz suyunda bulunan pek çok minerali içinde biriktirir. Bu yüzden sodyum, potasyum, magnezyum, iyot, kükürt, kalsiyum, fosfor, demir, çinko, manganez ve bakır bulundurur. Deniz börülcesinde bulunan bu mineraller eskiden onun sabun ve cam yapımında kullanılmasının nedenidir. Yakılmasından elde edilen küllerde bulunan sodyum karbonat camın ergime sıcaklığını düşürmeye yarar. Sodyum karbonatın ısıtılmasıyla elde edilen sodyum hidroksit sabunu yapımında kullanılır. Papatyagiller Papatyagiller (Asteraceae), iki çenekliler sınıfından bir bitki familyası. Familyanın ismi yıldız şeklinde çiçekleri bulunan bir cins olan "Aster" türünden gelmektedir. Genellikle otsu, çok azı çalı, ağaç ve lian şeklindedirler (odunsu sarılıcı bitkiler). Yapraklar basit veya bileşik, stipulsuz, alternat, rozet şeklindedir. Çiçekler baş veya kapitulum durumlarındadır. Bunlarda baş birçok küçük veya florat olarak adlandırılan çiçekler; konik, küresel ya da düzleşmiş bir reseptakulum veya diskten çıkarlar. Bütün kapitulum fillari olarak adlandırılan involukral brakteler tarafından sarılmıştır. Bunlar bir veya birkaç seri halinde olabilirler veya imbrikat dizilmiş olabilirler. Braktenin ikinci bir tipi de (chaffy) bulunabilir. Bu yapı genel resaptakulum üzerinde bireysel çiçeklerin tabanında bulunur. Brakteler mevcutsa, resaptakulum chaffy ‘dir; mevcut değilse çıplaktır. Reseptakulum (çiçek tablası) tüyler, dikenler ve oyuklar taşıyabilir. Kapitulumda bulunan çiçekler hermafrodit veya tek eşeyli, (bitkiler monoik veya dioik), aktinomorf veya zigomorf yalnÄ±z bir periyant serisi iyi gelişmiştir. Kaliks pappus olarak adlandırılan tüysü şekilde ya da tamamen eksiktir. Korolla 5’li ve simpetaldır. Korolla tubular çiçeklerde aktinomorf, ligulat olanlarda zigomorfdur. Androkeum 5 Stamen (erkek organ)lidir, onların anter (başçık)leri birleşik, filamentleri serbesttir (singenezik). Ginekeum 2 birleşik karpelli, tek odalı, ovaryum "alt durumludur". Meyve akendir. Asteraceae, çiçekli bitkilerin en büyük familyası olarak bilinir. Dünyada 1100 cins ve 25000 civarında türle temsil edilen kozmopolit bir familyadır. Türkiye'de 133 cins ve bunlara ait 1156’dan fazla türü bulunmaktadır. Bu bitkilerin çiçek durumunun kompozit yapısı, taksonomistlerin bu familyayı Compositae olarak anmasına yol açmıştır. Asteraceae cinsleri listesi Bu "Asteraceae" bitki familyasÄ±ndaki cinslerin bir listesidir. Acid2 Acid2, web tarayıcılarının mevcut standartlara uygunluğunu tespit eden bir testtir. Test bir url ile ulaşılan, standart ya da yakında standart olacak tüm web tarayıcısı özelliklerinin bir arada kullanıldığı bir html sayfası ile uygulanır. Eğer tarayıcının tüm özellikleri standartlara uygun üretilmiş ise "gülen bir adam yüzü"nün sayfada doğru şekilde belirmesiyle testten onay alınır. Yüz resmindeki kırmızı noktalar ve dağılmalar web tarayıcısında standart dışı ya da eksik özelliklerin bulunduğunu gösterir. Acid2 basitçe bir tarayıcıdan HTML4, CSS1, PNG, ve DataURL'leri desteğini bekler. İlk üçünün var olması, temel web içeriğinin iskeleti olmalarındandır. Data URL'leri ise HTML4'te tanımlı olmasına karşın, destek azlığından yeterince kullanılamayan güçlü bir araçtır. Acid2 ayrıca varsayılan bir stil şablonu (style sheet) olduğunu varsayar. Son olarak test 96 ppi pixel yoğunluğu aramaktadır. Aşağıda test edilen özellikler verilmiştir. Sekoya "Sahil Sekoyası" ("Sequoia sempervirens"), servigiller (Cupressaceae) familyasının "Sequoia" cinsinden tek bir türle temsil edilen (monotipik) 120 m boy, 7 m çap yapabilen anavatanı Kuzey Amerika olan büyük bir ağaç türü. Herdem yeşil ve dev yapılı ağaçlardır. Oldukça kalın kabukları vardır. Genç sürgünleri önce kırmızı, sonra kahverengidir. 2 tip yaprakları vardır: Kozalaklar 1 yılda olgunlaşır ve 15-20 puldan oluşur. Kozalak pulları yan kenarlarıyla kapanmıştır ve her pulun altında 3-7 tohum bulunur. Doğal yayılış alanında 140 m'ye kadar büyür; gövde dibi çok geniş olup uca doğru daralır. Kabuk kırmızımsı kahverengi veya tarçın renginde, 15–25 cm kalınlığındadır, tacı ise dardır. Genç ağaçlarda dallar incedir, sonradan kalınlaşır ve gövdeye çevrel olarak dizilmiştir. Yapraklar sürgünlere sarmal olarak dizilmiştir ve iki şekildedir; yan dallar üzerindeki yapraklar 1-2,5 cm uzunluğunda iki sıralı dizilmişlerdir, alt yüzlerinde iki stoma bandı yer alır. Ana sürgünlerin üzerinde yer alan yaprakların ise uzunluğu 1,5-2,5 cm olup uçları sivridir. Erkek kozalaklar ovoid 1,5–2 mm olup sarı-yeşildir. Tohum kozalakları çok küçük, olgunlaşınca koyu kırmızımsı kahverengi, eliptik-yumurta veya yumurta şeklinde 2-3,5 x 1,2-1,5 cm'dir. Bir yılda olgunlaşan tohumlar açık kahverengi eliptik-dikdörgen şeklinde 1,5 mm uzunluğundadır. Tohum kanadı 1 mm genişliğindedir. Dünyanın en uzun ağacı olan Hyperion bir sahil sekoyasıdır. Bu ağaç Kaliforniya'da bulunan Redwood Ulusal ve Eyalet Parkı'nda bulunmaktadır. Fevzi SÃ¼rmeli Fevzi Sürmeli (d. 1946), Türk akademisyen, Anadolu Üniversitesi'nin eski rektörü. 1946 yılında Antakya, Hatay'da doğmuştur. Haziran 1971'de Eskişehir İktisadi ve Ticari İlimler Akademisi'nden mezun olmuştur. 1972'de asistan olarak göreve başlamıştır. 1977'de Boğaziçi Üniversitesi, İdari Bilimler Fakültesi'nden Master Diploması almıştır. 1978'de Doktor, 1980'de Doçent ve 1988'de Profesör olmuştur. 1980 yılını izleyen dönemlerde dekan yardımcılığı, bölüm başkan yardımcılığı, 1982-1985 yılları arasında Açıköğretim Fakültesi Eğitim Planlama ve Koordinatörlüğü, 1987-1996 tarihleri arasında Sivil Havacılık Yüksekokolu Kurucu Müdürlüğü görevlerinde bulunmuştur. 1993-2005 yılları arasında Anadolu Üniversitesi'nde rektör yardımcısı olarak görev yapmıştır. 2005-2009 yılları arasında Anadolu Üniversitesi'nde rektör olarak görev yapmıştır. 1993–1997 yılları arasında Türkiye Odalar ve Borsalar Birliği (TOBB) Ulaştırma Sektör Kurulu Başkanlığı, DPT 1995 ve 1999 yıllarında VII ve VIII Beş Yıllık Kalkınma Planları Hava Ulaştırma Sektörü Özel İhtisas Komisyonluğu Başkanlığı yapmıştır. 1997-1999 yılları arasında da TÜLOMSAŞ (Türkiye Lokomotif ve Motor Sanayi A.Ş) Yönetim Kurulu üyeliği görevinde bulunmuştur. ABD, Fransa, İngiltere, Almanya, İspanya, Polonya, Japonya, Pakistan, Hong Kong, Çin ve Mısır'da Sivil Havacılık Eğitimi ve Uygulamaları, Açıköğretim sistemi ve mesleki konularda araştırma ve incelemelerde bulunmuştur. Sürmeli, Fransa ile Türkiye arasında üniversiteler, sivil havacılık, teknoloji ve bilimsel alanlarda yapmış olduğu katkılar nedeniyle 6 Mayıs 1997 tarihinde Fransa Cumhurbaşkanı kararı ile "Devlet Likayat Şeref Madalyası'nda" (Ordre National du Merit) şövalye derecesi ile ödüllendirilmiştir. 19 Mart 2007 tarihinde de “Avrupa İş Konseyi” ve Oxford Rektörler Birliği kararı ile Oxford Şehir Meclisi Binasında yapılan törenle “Topluma yaptığığı entelektüel katkı” nedeniyle “Avrupa 2007 Socrates Eğitim ödülünü ”almıştır. Muhasebe, Bilgi Sistemleri, Finansman, İşletme, Açıköğretim Sistemi ve Sivil Havacılık Yönetimi konularında yazılmış çok sayıda kitap ve makaleleri bulunmaktadır. Yeminli Mali Müşavirlik belgesine sahiptir. Evli ve iki Ã§ocuk sahibidir. Çayır papatyası Çayır papatyası ("Bellis"), papatyagiller (Asteraceae) familyasından 15 tür içeren küçük bir cinstir. Avrupa ve Akdeniz bölgesi ve Kuzey Afrika'nın yerlisidir. Çayır papatyaları 5 ila 20 cm kadar büyüyebilen çoğu kez çok yıllık bitkilerdir. Türlerin büyük bir kısmının bazal yaprakları ve basit dik gövdesi vardır. Her birinin gövdeden çıkan ışınsal çiçek başları bulunur. Koyungözü Koyungözü ("Bellis perennis"), papatyagiller (Asteraceae) familyasından Avrupa kökenli, yaygın bir çayır papatyası türü. Papatya olarak ilk anılan türün bu olduğu düşünülse de, bugün birçok ilgili bitki de aynı ismi taşımaktadır bu nedenle bu türü aynı ismi taşıyan diğer bitkilerden ayırmak için ona çayır papatyası veya adi çayır papatyası da denmiştir. Zaman zaman İngiliz papatyası olarak da anılmıştır. Batı, orta ve kuzey Avrupa yerlisidir. Otsu bir bitki olan koyungözü, kısa yayılmış köksaplara sahiptir. Daima yeşil kalan 2-5 cm uzunluğunda küçük dairesel veya kaşık şeklinde yaprakları vardır. Çiçek kurulları 2–3 cm çapında, beyaz uzun çiçekçikleri (sıklıkla kırmızı veya kırmızımsı uçlu) ve sarı tüplü çiçekleri vardır. Genellikle yapraksız 2–10 cm'lik gövdelerde oluşurlar. Nadiren gövdelerin boyu 15 cm'ye kadar varabilir. Tremolo Tremolo, bir telli müzik aletinin tellerinin, çalan kişinin istediği sürede tremolo sisteminin özelliğine göre gevşetilmesi veya gerilmesi için kullanılan, yaylı mekanizmaya bağlı bir koldan oluşan alettir. Tremolo ile teller gevşetildiğinde çıkan ses kalınlaşır, gerildiğinde ses incelir. Genelde bir nota çalındıktan sonra tremolo kolunun tele doğru yaslanıp geri çekilmesi şeklinde kullanılır. Böylece bir kesik sesler bütünlüğü oluşur. Yaratıcı ellerde kullanımı oldukça eğlenceli bir alettir. Eğer teli gerginleştiren bir modelse, enstrümanın akordunun bozulmasına veya tel kopmasına sebep olabilir. Cumhur GÃ¶kova Cumhur Gökova, Büyük Sahra'yı geçen ve Kuzey Kutbu'na giden ilk Türk. 1970-1976 yılları arasında Dünya turu yapmış, 20 yaşında Atlantik Okyanusu'nu geçmiştir. Çok sayıda yelken eğitmeni yetiştirmiş olması nedeniyle Türk yelkenciliğinde "Hocaların Hocası" olarak anılır. Türkiye'de ilk Kadınlar Yelken Takımını kurmuş, ARC 2005 yelken yarışında Türkiye'ye ikincilik getirmiş, Türkiye Olimpiyat Komitesi tarafından ödüllendirilmiştir. Kafkas kökenli bir ailenin çocuğu olan Cumhur Gökova, 15 Temmuz 1950'de Sakarya'da doğdu. Çocukluğunda okuduğu denizle ilgili macera kitapları, onda Dünya seyahati yapma arzusunu çok küçük yaşta uyandırmıştı. Köy Enstitüsü mezunu bir öğretmen olan babası İhsan Gökova'nın desteği ile Dünya seyahatine hazırlandı. Yaşını büyütüp askerliğini yaptıktan sonra hazırlıklar için İsviçre'ye gitti. İsviçre'deki öğrenciliği sırasında Zürih Gölü'nde yelkenciliğe başladı. Yelken Okulu’nda aldığı eğitimden sonra dünyayı dolaşmanın en emniyetli ve konforlu yolunun yelken ile gezmek olduğuna karar vermişti. Bir İtalyan arkadaşı ile beraber Dünya turuna çıkan Gökova, 1970-1972 yılları arasında karadan Avrupa turu yaptı. Daha sonra denizden Avrupa kıyılarını dolaştı, kuzey kutbuna kadar çıktı. Büyük Sahra'yı geçtikten sonra denizden Dünya turuna başladı. Seyahati 1976 yılında son buldu. Kanada, İngiltere ve Amerika'da denizcilik ile ilgili okullara gitti ve yurtdışında Kanada'yı temsilen okul açma imkânı veren seminerlere katıldı. Yurtdışında Kanada'yı temsilen okul açabilen yedi kişiden birisi oldu. ""Kanada Yelken Akademisi"" adı ile Marmaris'te ilk okulunu açtı. Bunu Royal Yacting Association'a bağlı RYA okulu, Internatioanal Yachtmaster Traning 'e bağlı (IYT) okulu, Türkiye Cumhuriyeti Millî Eğitim Bakanlığına Bağlı ""Özel Gökova Denizcilik Okulu""ve IYTA ( International Yacht Training Academi) takip etti. Çin, Phuket,Moskova ve Kıbrıs ta IYTA şubeleri açtı. Okulunda yetiştirdiği denizcilere, Dünya turuna çıkma yetkinliği kazandırdığı gibi profesyonel Türk kaptanları da yetiştirdi. IYT Eğitmenlerini ve IYT okullarını teftiş eden müfettiş oldu. Şahsi olanaklarıyla Marmaris Yelken Kulübü'nü kurdu ve kulübü Marmaris Belediyesi'ne mal varlıkları ile birlikte bağışlayıncaya kadar kulübün başkanlığını yaptı. Bir dönem Marmaris Uluslararası Yelken Kulübü'nün komodorluğunu yaparken, Marmaris Uluslararası Yarışı'nın Dünyanın 7. büyük yarışı olmasında katkılarda bulundu. Türkiye'nin en uzun yarışı olan 480 millik Marmaris-İsrail yarışlarını Türk Deniz Kuvvetleri Komutanlığı'nın destekleri ile gerçekleştirdi. İlk evliliğini kendisi gibi Çerkes olan Güler Taşyar ile yaptı. 25 sene süren bu evlilikten Atilla ve Tolga adında adında iki oğlu oldu. Eşi ve oğlu Atilla ile bütün Kuzey Amerika'yı, Güney Avrupa'yı karadan gezdi. Her iki oğlu da birer yelken eğitmeni olarak yetişti. 1 Ağustos 2008 tarihinde kendisinden 28 yaş küçük ve kendisi gibi Çerkes olan Maisa ile evlendi. 10 Ekim 2010 tarihinde Maisa ile "GÖKOVA" adındaki teknesini alarak ikinci Dünya turuna çıktı. Marmaris'te başlayan seyahati 1 Şubat 2012 tarihinde yine Marmaris'te son buldu. Eşi Mayisa ve kendisinin büstü Sadun Boro'nun İstanbul Fener Kalamış'taki heykelinin yanında yerini aldı. 2012 Ekim ayında bazı kursiyerlerinin destek ve yardımları ile Mersin, Adana ve Tarsus civarındaki 103 genç çocuğu deniz ve yelken le tanıştırdı. 2012 yılı sonunda Paralimpik yelken sporcusu yetiştirmek ve genç yelkenciler yetiştirmek amacı ile GÖKOVA YELKEN KLÜBÜ'nü kurdu. Türkiye Yelken Federasyonu tarafından Y7 belgesi ile ödüllendirildi. Bu eğitmen eğiticisi anlamına gelen Y7 belgesine Türkiye de sahip olan ilk ve tek eğitmen eğiticisi oldu. 22 Şubat 2014 tarihinde eğitimine iki sene verdiği ve sponsoru olduğu Paralimpik HÜSEYİN AKBULUT un yelken eğitmenliği imtihanlarını başarı ile bitirmesi ve Eğitmenlik belgesini alması ile Türkiye Yelken Camiası ilk Parlimpik Yelken Eğitmenini kazanmış oldu. Dünya Seyahati sırasında Gökova'nın izlediği rota aşağıdaki gibidir: Sevgiyi Ararken Sevgiyi Ararken, yönetmenliğini Alice Wu'nun yaptığı başrollerini Joan Chen, Michelle Krusiec ve Lynn Chen'in paylaştığı 2004 ABD yapımı bir filmdir. Orijinal adı Saving Face'dir. Türü romantik komedidir. Fimin yönetmeni Alice Wu senaryoyu filmin çekilmesinden birkaç yıl önce yazmıştır. Wu'nun kendi "coming out" deneyimlerinden yola çıkarak yazdığı senaryo 2001 yılında "Coalition of Asian Pacifics in Entertainment" (CAPE) ödüllerinde en iyi senaryo dalında ödüle layık bulunmuştur. Senaryonun kazandığı bu ödül filmin çekim sürecini hızlandırmıştır. Film, ABD'de kültürel kimliğini korumaya çalışan Çinli topluluğa vurgu yapmaktadır. Sevgiyi Ararken, Çin kültürünün geleneksel yapısı ve baba baskısı altında ezilen Ma (Joan Chen) ile geleneklerin baskısını hissetmekle birlikte bu baskıdan kurtulmaya çalışan kızı Wil'in (Michelle Krusiec) ilişkisi etrafında şekillenmektedir. Wil'in sevgilisi Vivian (Lynn Chen) ile eşcinsel ilişkisi de filmdeki ikinci ana temayı oluşturmaktadır. Sevgiyi Ararken, 2005 yılında Sundance Film Festivali ile Toronto Film Festivali resmî seçimi olma unvanını kazanmıştır. Film, 2005 yılında Türkiye sinemalarında da gösterime girmiştir. Wil, çok başarılı bir cerrahtır. Yoğun bir şekilde çalışmakta ve yalnız (Queens’de) yaşamaktadır. ABD toplumu içinde yetişen Wil mensubu olduğu Çinli göçmen azınlığının baskısını üzerinde hissetmektedir. Wil, haftasonları düzenlenen ve Çin asıllı Amerikalıların katıldığı sosyal toplantılarda annesinin onu Amerikalı-Çinli gençlerle tanıştırma çabalarına iyi niyet çerçevesinde katlanır. Bu toplantılardan birinde balerin olan Vivien ile tanışır. Wil'in annesi Ma, 48 yaşında dul bir kadındır. Eşinden ayrıldığı için Çin geleneklerine göre "baba evi"nde yaşamaktadır. Birdenbire hamile kalan Ma, babası tarafından evden kovulur ve kızı Wil'in yanına taşınır. Ma, kızzının tüm ısrarlarına rağmen bebeğinin babasını açıklamaz. Ma, Çinli azınlık tarafından dışlanır. Wil, annesini içine düştüğü zor durumdan kurtarmak için ona koca aramaya başlar. Bu sırada Wil'in Vivien ile olan ilişkisi ilerlemektedir. Wil ve Vivien birbirlerine aşık olurlar. Vivien, Wil'e ilişkilerini açık yaşamak konusunda baskı yapmaya başlar. Bu durum eşcinselliğini annesinden gizleyen Wil için çok zor bir durumdur. Bu arada Vivien, dans eğitimi almak üzere Paris'e gitmesi konusunda aile baskısıyla karşı karşıyadır. Wil, Vivien'ı (Paris'e gitmesini sağlamak amacıyla) terkeder. Bu sırada Wil'in annesi Ma, babasının bulduğu bir Çinli ile evlenmek üzeredir. wil annesinin aşık olduğu adam hakkındaki gerçekleri tesadüfen öğrenmiştir. Wil, Vivien'den vazgeçemeyeceğini anlar. Wil hem annesinin düğününü hem de Vivien'in Paris'e gidişini engellemek zorundadır. Katma Değer Şaban Katma Değer Şaban, 1985 Türkiye yapımı Kartal Tibet'in yönettiği polisiye-güldürü sinema filmidir. İlk gösterimi 1985 senesinin Nisan ayında yapılmıştır. Şaban küçükken annesi ölünce babası tarafından Almanya'ya dayılarının yanına gönderilmiştir, babası ile tam 20 yıldır yüz yüze görüşmemiştir. Şaban (Kemal Sunal) özel eğitim almış gizli polistir, sadece polis biriminden bağlantısı olan birkaç üst rütbeli kişi kimliğini bilir ve asla gerçek işini ailesi dahil hiç kimseye söylemez. Aldığı eğitimler yüzünden birçok spor dalında birinciliği vardır, bunları kullanarak babasına yıllarca mektup ve fotoğraflar ile kendisini sporcu olarak tanıtmıştır. Babası çalıştığı yerdeki dolandırıcılık olayında suçlu bulunup, kefaletle dışarı çıkar. Tek başına suçluları bulup olayı çözemeyeceğini düşünür ve Almanya'dan yardımcı olması için oğlu Şaban'ı İstanbul'a çağırır. Babası Türk kültürü ile büyümüş bir genç beklerken, Şaban Avrupa kültürü almış, punkçı çılgın bir tarz ile Türkiye'ye gelir, kendisini herkese şarkıcı olarak tanıtır. Babası Şaban'ın punkçı, rockçı çılgın birisi olarak kendisine yardım edemeyeceğini düşünür ve olaylar gelişir. Filmde entelektüelliğe karşı olanlara, KDV vergi sistemine, devlete gönderme yapılmıştır. Türkiye'de KDV vergi yasası çıktıktan hemen sonra bu film yapılmıştır. Filmde Türkiyenin birçok ünlü oyuncuları yer almıştır. Ayrıca, bazı karakterlerin seslendirilmesinde seslendirme sanatçılarından yararlanılmıştır. Filmin oyuncu kadrosu aşağıdakı gibidir: Doktor Civanım Doktor Civanım, Kemal Sunal'ın başrolünde oynadığı, yönetmenliğini Kartal Tibet'in yaptığı 1982 yapımı komedi filmidir. Uğur Film ve Memduh Ün tarafından yapımcılığı üstlenen filmin senaryosunu Safa Önal ve Memduh Ün yazmıştır. Müziğini ise ünlü müzisyen Cahit Berkay hazırlamıştır. İstanbul'un köylerinden olan Boğazköy'de çekilmiştir. Köyde yaşayan birçok kişi de filmde figüran olarak rol almıştır. Yıllardır bir hastanede hademelik yapmış ve doktorlardan birkaç ilaç öğrenmiş olan Kemal, hem annesini üzmemek hem de köyün cahil halkının sağlığını korumak için annesine doktor olduğunu anlatan bir mektup yazar. Çok sevinen annesi bunu köye yayınca köyün kızları Doktor sandıkları Kemal'i kendilerine aşık etmek için ellerinden geleni yapacaktır. Bilimsel yazÄ± Bilimsel yazı, bilgiyi öğretme, doğruluk ve yenilik için yazılan yazı türüdür. Kendine özgü bir anlatım tarzıdır. Yazı, dile dayanır. Dil ortak anlaşma aracıdır. Belli kural ve tekniklere dayanarak yazılan bir yazı amacına ulaşabilir. Bilimsel yazı deneme veya edebiyat değildir ancak dile dayandığı için sıkıcı veya anlaşılamaz olmamalıdır. Görüşler sağlam kaynaklara dayandırılmalı ve gösterilmelidir. Bilimsel yazı birkaç sayfalık bir makale olabileceği gibi birkaç yüz sayfalık kitap da olabilir. Esas itibarıyla teknik aynıdır. Yazının metinle uyumlu bir ismi olmalıdır. Çoğu zaman okuyucu kitabın ismine bakar. İsim metinle aynı değil veya iddialı ise aradığını bulamaz. Mesela "Osmanlı'da Tıp" araştırması yapan yazarın kitabına Osmanlı'da İlimler başlığını koyması uygunsuzdur. Uzun yazıları burada kitap diye belirteceğiz. Yazar, kitabını bir otoritenin sunuşu ile açabilir. Buna takdim, takriz, sunuş denir. Sonra önsöz yahut mukaddime bölümü gelir. Burada yazar eserinin yapısını, amacını tanıtır. Buna söze başlarken de denebilir. Önsözün ardından kısa veya uzun bir Giriş bölümü gelir. Giriş'te kitabın iskeleti anlatılır. Konular açıklanır, bilgi verilir. Buna methal de denir. Girişten sonra gövde bölümü gelir. Burada numaralandırma esası şöyledir: I, A, 1, a, (1), (a), i, ii... Ana bölümlendirme Kısımlar ve Bölümler şeklindedir. Gövde metni bittikten sonra Sonuç eklenir, konu özetlenir, neyin savunulduğu ve neyin ortaya çıktığı kısaca açıklanır. Kitap Sonuç'tan sonra Ekler, Kronoloji, Bibliyografya, İndeks ile biter. Kitabın başında yazarın biyografisi, künyesi, teşekkür, kısaltmalar, resim ve şekil cetveli yer alır ki bunların çoğunu yayıncı yapar. En çok kullanılan üç yazı tekniği vardır: APA, MLA, Chicago. Türkiye'de kullanılan karma usuldeki standart şudur: Yazar adı, Eser adı, (çeviriyse çevirmeni),Yayınevi, Yer ve tarih. Mesela Vikipedi hakkında Ahmet Sezer adlı yazarın kitabı şöyle gösterilir: Ahmet Sezer, "Vikipedi", İstanbul 2006. Burada araya giren ve ençok karıştırılan cilt, sayfa ve basımdır. Bunlar şöyle gösterilmelidir: Ahmet Sezer, "Vikipedi", Viki Yayınları, C.1, İstanbul 2006, s.1. Eser çeviriyse eser adından sonra çevirmeni yazılır. Parantez kullanılmaz. Araştırma bir dergide çıkmışsa format şudur: Ahmet Sezer, "Vikipedi", "Viki" dergisi, SayÄ±:1, s.1. Yazının kaynakları metinde nasıl gösterilir? Bunun yaygın iki metodu vardır. Birincisi, açıklanan görüş daha önce söylenmişse yeni bir cümleyle anlatılsa dahi üzerine gönderme numarası konulmalıdır. Yahut kaynağı doğrudan alıntılamak ve üzerini numaralandırmaktır. Buna sayfa altı dipnotu metodu denir. Numaralar sayfa altında sıralanıp kaynaklar yazılır. Burada yazar ismi soyadından önce gelir, kitabın sonundaki soyadı sırasıyla karıştırılmamalıdır. İkinci gönderme metodu yaslanan görüşün veya alıntının yanına parantez açarak yazarın adı ve yayının tarihi verilir. (Sezer:2006) gibi. Bunun yukarıdakinden farkı dipnotlarının bölüm sonlarında verilmesidir, ancak sayfaaltı dipnotu yaygın olduğu üzere bu metot kullanılmasa, doğrudan metinde göndermeler numaralandırılsa da olur. Girişte belirtildiği gibi bir yazar daha önce başkalarının söylediklerini belirtmek zorundadır. Bu bilimsel namustur. Eğer başkasının görüşlerini alır ve gönderme yapmazsa bilimsel hırsız durumuna düşer. Buna intihal denir. Tesadüfen iki yazar aynı görüşü söylemiş olabilir mi? Eskiler buna tevarüd derdi. Olabilir ancak bilerek başkasının görüşlerini kendine maletme zaten bilimsel ağda belli olur. Bir yazarı olduran yahut öldüren dilidir. Mükemmel bir düşünce berbat bir dil yüzünden anlaşılmaz, okunmaz. Tersi de mümkündür, çok parlak, cafcaflı bir dille yazılmış ve bilimsel diye sunulmuş boş eserler görmek mümkündür. Yazar ulusal dili okulda öğrenir, ama bilimsel dili öğrenmesi yıllarını alır. O yüzden bilimsel yazı yazmak kolay değildir. Yazarın anadiline hakim olması önşarttır. Dilbilgisi ve yazım yanlışları düzeltilebilir ama mantık hataları düzeltilemez. Bilimsel yazı, jargon'dan kaçınmalıdır. Jargon, Webster's' daki tanıma göre: karışık, anlamsız, acayip, ilkel dil-teknik terminoloji-gizemli, dolaylı, uzun kelimelerle önemli hissi veren dil. Türkçede yazı dilinde -di'li geçmiş zaman kullanılır. -miş'li geçmiş zaman bürokratik bir dil olduğundan artık pek az araştırmada yer almaktadır. Görüşler ifade edilirken eskiden Biz'li anlatım yaygındı, bugün kimse "biz bu hususta şöyle düyünüyoruz" gibi çoğul bir ifade kullanmaz. Kaynakça, yararlanılan kaynakların dökümüdür. Metinde gönderme yapılan bütün kaynaklar sıralanmalıdır. Hangi kaynağın nasıl kullanıldığı yazarın inisiyatifindedir ancak metinde bahsi geçmeyen kaynakların gösterilmesi lüzumsuzdur ve okunduğu zannını vermek itibarıyla ahlaki değildir. Bibliyografya yazar soyadına göre, alfabetik yapılır. Muğlaspor Muğlaspor, Türkiye'nin Muğla şehri merkezli spor kulübü. 1966-1970 yılları arasında Muğla Valiliğinde bulunan Hasan Orhan Basa'nın önderliğinde 16 Haziran 1967 tarihinde Muğlaspor'u Kurma ve Yaşatma Derneği oluşturularak kurulma yolunda ilk adım atılmıştır. 22 Haziran 1967 tarihinde Gençlik Spor Kulübü (kuruluşu: 10 Temmuz 1940), Yılmazspor Kulübü (kuruluş: 16 Ekim 1951) ve 1963'te kurulan Yolspor Gençlik Kulübü'nün kendilerini feshetmelerinden sonra, derneğin yaptığı toplantı sonucu Muğlaspor kurulmuştur. 30 Haziran 1967 tarihinde Beden Terbiyesi Genel Müdürlüğü'nün kabulüyle 1967-68 sezonunda 3. Lig'de mücadele etmeye başlamıştır. Son 2 sezonda mali sıkıntılar içine düşen kulüp, 2 kere küme düşerek 2. Lig'den Amatör Lig'e düşmüştür. Kulüp 27.05.1973 tarihinde 3. ligden düşmüş, 1977-78, 1978-79, 1979-80, 1980-1981 futbol sezonlarında Türkiye amatör futbol şampiyonasında final grubu maçları oynayarak ilk dört takımdan biri olmuştur. 1980-81 sezonunda Türkiye Amatör Futbol 2’incisi olmuş, ödüllendirilerek 27.06.1981 tarihinde 2. Lige alınmıştır. 1994-1995 futbol sezonu sonunda ise 2. Ligden tekrar 3. lige düşmüş, 1995-96 futbol sezonunda 3. ligden 2. Lige çıkmıştır. 1996-97 futbol sezonunda 2. Ligden tekrar 3. lige düşmüştür ve 2001-2002 sezonunda 2 lig B kategorisine yükselmiştir. 2007-08 sezonunda Süper Amatör’e düşen Muğlaspor 2008-09 sezonunda şampiyon olarak tekrar 3. Lige yükselmiş, 2009-10 sezonunda Bölgesel Amatör Lig'e düştü. 2015-2016 sezonunda Bölgesel Amatör Lig 10. Grup'ta şampiyon olup Kütahyaspor'la oynadığı play-off maçını penaltılarla kaybetmesine rağmen Sultangazispor'la oynadığı ikinci play-off maçını penaltılarla kazanarak tekrar 3. Lig'e yükseldi. 2018-19 3. Lig 3. grupta yer alan Muğlaspor Ramazan Silin ile başladığı sezonda, 15. haftanın ardından Erdinç Pala ve 23. haftanın ardından Tolgay Kerimoğlu yönetiminde ligde mücadele etti. 34 maçta 11 galibiyet, 9 beraberlik ve 14 mağlubiyet aldı. 42 puan toplayarak grubunu 11. tamamladı. 1981-1995, 1996-1997 2002-2007 1967-1973, 1995-1996, 1997-2002, 2007-2008, 2009-2010, 2016- 2010-2016 1973-1981, 2008-2009 Åžampiyonluk (2): 1995-1996, 2001-2002 Borç ilişkilerinde sorumluluk Bir borç ilişkisinde borçlu, alacaklı olan tarafa karşı belli bir taahhütte bulunmuştur. Kendiliğinden bu taahhüdünü yerine getirmediği takdirde hukuk düzeni, alacaklının bu borç ilişkisinden doğan haklarını, borçlunun mal varlığına yönelerek karşılamasını sağlayacaktır. Buna hukuk düzeninde sorumluluk denilmektedir. Sorumluluk, iki yönlü anlaşılması gereken bir kavramdır. Borçlu açısından sorumluluk, borç ilişkisi dolayısıyla girmiş olduğu yükümlülüğü yerine getirmediği takdirde, alacaklının onun mal varlığı üzerinden bu yükümlülüğü karşılama durumuna razı olmak anlamına gelir. Alacaklı açısından sorumluluk ise, borçlunun edimini yerine getirmemesi halinde onun mal varlığının bir bölümüne el konulması için cebri icra yoluna başvurabilme hakkıdır. Hukuk düzeni, bir borç ilişkisinde borçlu tarafın yükümlülüğünü yerine getirmesinden kaçınması durumunda alacaklı tarafın haklarını korumak noktasında devreye girmektedir. Bu bağlamda hukuk düzeni, alacaklının borç ilişkisinden doğan haklarını koruma altına almaktadır. Antik toplumlarda, borçlu tarafı, edimini yerine getirmeye zorlamak için kişisel varoluşla –bedeni ile- ilgili sorumluluk tarzları uygulanmıştır. Eski uygarlıklarda, borçlunun borç ilişkisinden doğan yükümlülüklerini yerine getirmemesi durumunda, alacaklının talebiyle vücudundan bir parçanın kesilmesi ya da öldürülmesi kuralı benimsenmiştir. Daha sonraki tarihlerde, alacaklının kölesi olması ya da belirli bir süre onun hizmetinde köle olarak çalışması prensibi benimsenmişti. En yumuşatılmış şekliyle kişisel sorumluluk, borçlunun belirli bir süre hapsedilmesi yoludur. Günümüzde borç ilişkilerinden doğan yükümlülüklerin yerine getirilmemesinin kişisel varoluş sorumluluğu, hukuk düzenince kabul edilmemektedir. Ne var ki halen hukuk düzenini çağdaş biçimiyle yerleşmediği ülkelerde uygulana gelmektedir. Çağdaş hukuk sistemi, borçlunun yükümlülüğünü mal varlığı ile teminatlandırmasını esas almaktadır. Diğer anlatımla alacaklı, borçlunun borç ilişkisinden doğan yükümlülüğünü yerine getirmemesi durumunda, İcra ve İflas Kanunu hükümleri çerçevesinde, borçlunun mal varlığının bir bölümüne el konulması talebinde bulunabilir. Mal varlığı ile sorumluluk, borç ilişkisinin niteliğine göre iki biçimde olabilir. Kişinin bir borç ilişkisinden doğan sorumluluğunun, tüm mal varlığını kapsaması durumudur. Yani alacaklı, borçlunun yerine getirmemiş olduğu yükümlülüğü için onun tüm mal varlığı üzeriden yasal takibe geçebilir. Genelde, borç ilişkilerinde doğan sorumlulukta sınırsız sorumluluk esastır. Sınırsız sorumluluğa, şahsi sorumluluk da denilmektedir. Ancak şahsi sorumluluk, şahıs ile sorunluluktan tümüyle farklıdır, burada şahsi sorumluluk, borçlunun tüm şahsi mal varlığını tanımlamaktadır. Sınırsız sorumluluk, borçlunun, borç ilişkisinden doğan yükümlülüklerini tüm mal varlığıyla karşılamasını esas almakla birlikte, İcra ve İflas Kanunu, borçlunun mesleki etkinliklerini ve makul biçimde yaşamını sürdürebilmesi için gerekli olan mal varlığını bu kapsam dışında tutar. Haczi caiz olmayan mallar bu kapsamdadır. Örneğin bir dişçinin muayenehanesindeki iş araçları ve bazı durumlarda maluliyet ya da emekli aylıkları haczi caiz olmayan mallardır. Bir borç ilişkisinden doğan sorumlulukta sınırsız malla sorumluluk esas olmakla birlikte hukuk düzeni bazı durumlar için sınırlı sorumluluk kuralını koymaktadır. İstisnai bazı durumlarda borçlu tüm mal varlığı ile değil, belirli bir mal varlığıyla sorumludur. Buna belli mallarla sorumluluk denilmektedir. Belli miktarla sorumlulukta ise borçlu, yine tüm mal varlığı ile sorumlu olmakla birlikte, sorumlu olduğu miktar belirli ve sınırlıdır. Örneğin kefalet sözleşmelerinde kefilin sorumlu olacağı tutar belirtilmiş olmalıdır, kefil bu miktara kadar sorumludur. Kulaktan kulağa "Kulaktan kulağa" tabiri, herhangi bir bilginin, sözel olarak bir kişiden başka birine gizlice aktarılması ve bu şekilde yayılması anlamına gelir. Bu tabirin ağızdan ağza tabirinden farkı, bilgilerin gizlice (fısıltıyla) aktarılmasıdır. Beytüllahim Beytüllahim ya da Betlehem (Arapça: بيت لحم "Beyt Lahm", İbranice: בית לחם‎、Bet Lehem), Filistin'de Batı Şeria'nın merkezindeki bir kent. İsa'nın doğduğu yer olarak bilinir. İsa'nın Beytüllahim'de doğduğuna inanılır. İsa'nın doğduğu dönemde Beytüllahim Roma İmparatorluğu'nun Yahudiye eyaletine bağlı idi. Bununla birlikte bazı araştırmacılar Beytüllahim'in bir yer adı değil, yıldız gibi bir gök cismi veya olayının adı olduğunu ileri sürerler. Bu iddiaya göre Beytüllahim İsa'nın doğduğu yeri değil, zamanı belirtir. Optik disk s端r端c端s端 Optik sürücü adı verilen aygıtlar, ışığa duyarlı veri depolama medyalarından veri okumak veya bu medyalara veri yazmak amacıyla kullanılırlar. Kişisel bilgisayarlarda kullanılan optik sürücüler şunlardır: CD yazıcı, CD'lere bilgi kaydedilmesini sağlayan elektronik cihaz. CD yazıcılar, CD'leri hem okuyabilir, hem de CD'lere yazabilirler. CD sürücü'lere göre biraz pahalıdırlar. CD yazıcılar iki tür CD'ye kayıt yaparlar: CD yazıcı yalnızca CD üzerine yazmaya değil, CD okumaya da yarar. Böylece bu tür bir sürücü aynı zamanda bir CD-ROM sürücü olarak da kullanılabilir. CD yazıcının in asıl avantajı ucuzluğu ve uzun ömürlülüğüdür. Günümüzde özellikle 32x32x52 şeklinde ifade edilirler. 32x32x52 şeklindeki ifade o CD yazıcısının 32 hızlı CD-R yazma, 32 hızlı CD-RW yazma ve 52 hızlı okuma özelliklerine sahip olduğunu gösterir. DVD sürücü, DVD'lerin bilgisayarlarda okunmasını sağlayan elektronik cihaz. DVD sürücüler, CD sürücülere göre daha yeni bir teknolojidir. 16x, 24x, 36x gibi değişik hızlarda okuma kapasitelerine sahip olanları vardır. DVD sürücülerin ön kısımlarında CD sürücülerde de olan kulaklık yeri, geri ya da ileri sarma düğmeleri, ses düğmesi, eject (CD çıkartma düğmesi), play (oynat) düğmeleri vardır. DVD sürücülerin uzaktan kumandayla kontrol edilebilen modelleri de vardır. DVD sürücüler, aynı zamanda CD'leri de okuma özelliğine sahiptir. Fakat, CD sürücü ile DVD okutulamaz. Mevcut DVD sürücülerin çoğu 12X veri okuma hızı sunmaktadırlar. Bu X değerinin karşılığı CD sürücüsündeki değerle aynı değildir. DVD için X 1352 KB/s'dir. 12X'lik bir DVD sürücü için maksimum okuma hızı 16244 KB/s'dir. DVD yazıcı'ların ise son zamanlarda 8X yazma ve 4X yeniden yazma özellikleri mevcuttur. Yoğun Disk sürücü veya Yoğun Disk sürücüsü, bilgisayara bağlanan bir CD-ROM aygıtının, bilgisayar ile birlikte kullanılabilmesi için yazılmış olan özel yazılımıdır. Bu sözcük, çok sık ve yaygın olarak, kişisel bilgisayarlarda, veri girişi için kullanılan Yoğun Disk aygıtı (CD-ROM) anlamında da kullanılır. Yoğun Disk aygıtı, Yoğun Disk denilen elektronik kayıt ortamları üzerine kayıtlı olan verileri okumak için geliştirilmiş özel bir elektronik aygıttır. Ancak bilgisayardan bağımsız olarak, tek başına kullanılabilen bir aygıt değildir. Bu aygıtın bir bilgisayar ile kullanılabilmesi için, bu aygıtın, uygun kablo bağlantıları ile bir bilgisayara bağlanması ve "Sürücü" denilen bir yazılımın bilgisayara yüklenmesi, ve aygıtın bilgisayara tanıtılması gerekir. Bu yazılım, bir Yoğun Disk aygıtı satın alındığında, Yoğun Disk ya da disket üzerine kaydedilmiş olarak alınan Yoğun Disk aygıtı ile birlikte, üretici tarafından verilir. Üretici firma tarafından, Yoğun Disk aygıtının bilgisayar tanıtılması için verilen bu yazılıma Yoğun Disk sürücüsü (CD-treiber) denir. Yoğun Disk sürücüsü denilen yazılımın bilgisayara yüklenmesi, zor ve zahmetli bir iş değildir. Her kullanıcı, çoğunlukla, hiçbir teknik destek almadan bu işlemi kendisi yapabilir. Günümüzde yaygın olarak kullanmakta olan işletim sistemleri, bilgisayara bağlanan Yoğun Disk-Aygıtını otomatik olarak tanımakta ve Yoğun Disk sürücüsünü otomatik olarak yükleyebilmektedir. Bayezid Camii Bayezid Camii ("Beyazıt Camii" ve "Beyazıd Camii" olarak da bilinir) İstanbul'un Bayezid semtinde Sultan II. Bayezid tarafından yaptırılmış bir cami. Osmanlı klasik dönem mimarisinin erken dönem eserleri arasında bir yapıdır. Semte dağınık bir şekilde inşa edilmiş olan külliyenin ana elemanı durumundaki parçasıdır. Mimarının kim olduğu kesin olarak bilinmez, Mimar Hayrettin, Mimar Kemaleddin veya Yakupşah bin Sultanşah tarafından yapıldığına dair görüşler vardır. İstanbul’da orijinalliğini koruyan en eski selatin camii olarak kabul edilir. II. Bayezid’in mezarı, caminin haziresinde bulunur. Bizans devrinde Theodosius Forumu olarak adlandırılan ve şehrin en büyük meydanı olan meydanda Sultan Bayezid Veli tarafından yaptırıldı. İstanbul’un fethinden sonra şehre kurulan ikinci büyük selatin camii idi. Şehirdeki ilk selatin camii olan Fatih Camii orijinalliğini kaybettiğinden İstanbul’da orijinalliğini koruyan en eski selatin camii olarak kabul edilir. Cümle kapısında Şeyh Hamdullah'ın yazdığı kitabeye göre 1501-1506 yılları arasında beş yılda tamamlanmıştır. Evliya Çelebi’nin aktardığında göre caminin açılış günü ilk namazı padişahın kendisi kıldırmıştı. İstanbul’da 1509’da meydana gelen ve “Küçük Kıyamet” diye anılan depremden zarar gördü. Depremden sonra kısmen onarılan camiinin onarımını daha sonraki yıllarda tamamlayıp güçlendiren Mimar Sinan oldu. Onun, 1573’de caminin içinde bir kemer inşa ederek yapıyı güçlendirdiği bilinir. 1683 yılındaki bir yangında minare külahları tutuşarak zarar gördü. 1743’te ise minarelerden birisine yıldırım isabet etmesi sonucu külahı yandı. Dört ayak üstüne oturulmuş 16,78m çapında bir ana kubbesi kuzey ve güneyde iki yarım kubbe ile desteklenir. Ana kubbesinde yirmi, yarım kubbelerde yedişer pencere bulunur Caminin 24 kubbeli revaklarla çevrilmiş kare biçiminde bir son cemaat avlusu bulunmaktadır. Avlu zemini mermer döşelidir ve ortasında şadırvan bulunur. Aslında üstü açık olan şadırvan, IV. Murat zamanında etrafına dikilen sekiz sütun üzerine oturtulmuş bir kubbe ile örtülmüştür. Avlu döşemesi ve şadırvanın sütunları Bizans`tan kalma malzemenin yeniden işlenmesiyle elde edilmiştir.Avlu mermerleri arasında geniş kırmızı porfir taşı levhalar vardır. Doğusu ve batısında beşer kubbe ile örtülü iki tabhanesi (kanat) olan camii, tabhaneli (kanatlı) yapıların son örneği kabul edilir. Baştan tabhane olarak tasarlanmış bu bölümler ile cami arasındaki duvar sonradan kaldırılmış, böylece tabhaneler namaz alanına dahil edilmiştir. Birer şerefeli iki taş minaresi olan caminin minareleri camiye değil, caminin iki yanındaki tabhanelere bitişiktir, bu nedenle arada 79m mesafe vardır. Renkli taşlar ve kufi yazılarla bezeli minarelerden sağ tarafta olanı özgün süslemelerini büyük ölçüde korur ancak diğeri birkaç kez onarım geçirmiş ve bezemelerini yitirerek daha sade kalmıştır. Bu nedenle sağdaki minare, “Selçukludan Osmanlı'ya geçişin İstanbul'daki tek örneği” olarak kabul edilir. Harimin sağ köşesinde hünkar mahfili yer alır. 10 sütun üzerinde duran mahfile, dışarıdan bir merdiven ve kapı ile girilir. Caminin mihrap tarafında, sağda ve pencere hizasında oğlu Yavuz Sultan Selim tarafından yaptırılmış Sultan Bayezid türbesi bulunur. Yine Yavuz Sultan Selim’in yaptırdığı solundaki türbede kızı Selçuk Hatun da yatar, Koca Mustafa Reşit Paşa'nın mezarı da burada bulunmaktadır. John Milton John Milton, (d. 9 Aralık 1608 – ö. 8 Kasım 1674). İngiliz şair. Kayıp Cennet ("Paradise Lost") adlı eseriyle tanınır. İngilizce'ye en çok kelime kazandıran kişidir (630 kelime) Kaybedilmiş Cennet adlı lirik şiiriyle tanınır. İsa'nın Doğduğu Sabah Üzerine hem dinsel teması hem de güçlü ritmiyle şairin ustalık döneminin habercisiydi. Bunu Neşeli ve Düşünceli adlı şiirleri izledi. İngilizce'yi Latince gibi kullanıyor ve ses uyumları yaratmada ustalığı ortaya çıkıyordu. İngiltere Halkının Savunucusu'nu ve İngiltere Tarihi'ni yazdı. Karambit Karambit (veya kerambit), Endonezya, Malezya ve Filipinler gibi ülkelerin kültürlerinde rastlanan kaplan pençesi şeklindeki bıçak türüdür. Bu kültürlerin hepsinde hem silah hem de tarım aleti olarak kullanılmıştır. Olbers Paradoksu Olbers Paradoksu, Alman hekim ve astronom Heinrich Olbers'in 1823 yılında kaleme aldığı makalesinde öne sürülen tezdir. Olbers, bu makalesinde sonsuz statik bir Evren'de her çizgisel bakış doğrultusunun eninde sonunda bir yıldızın yüzeyinde sonlanacağını çıkarsamaktadır. O halde sonsuz statik bir Evren varsayımıyla gece gökyüzüne bakan herhangi bir gözlemci, gökyüzündeki her noktayı bir yıldız kadar parlak görmek zorundadır. Ama gerçekte böyle değildir. Olbers bu paradoksal durumun, sonsuz statik bir Evren varsayımından kaynaklandığını, bu varsayımın hatalı bir varsayım olduğunu ileri sürmüştür. Bu paradoksun bir çıkışı olarak uzak yıldızlardan gelen ışığın, Evren'deki toz halindeki madde tarafından soğurulduğunu, gözlemciye ulaşamadığını öne sürmek olabilir. Oysa Olbers, sonsuzdan beri varolan bir Evren varsayımında bu maddenin de giderek ısınacağını ve bir yıldız yüzeyi gibi ışıldayacağını ileri sürmektedir. Bu hipoteze göre Evren, sonsuzdan beri var değildir. Yine Olbers'e göre Evren, sonlu bir geçmişte varolmuş olmalıdır. Böylece uzak yıldızların ışıkları bize henüz ulaşmamıştır ve aradaki madde henüz yıldız kadar ışık saçacak ölçüde ısınmamıştır. Şair Edgar Allan Poe'ya göre, izlenebilir evren'in boyu bu paradoksu çözümlemektir. Evrenin yaşı sonsuz olmadığından, ve ışığın hızı sabit olduğundan, dünyadan sadece bir miktar yıldız görülebilir. Bu görülebilir alanda yer alan yıldız sayısı sonsuz olmadığından, dünyadan herhangi bir noktaya bakınca bir yıldıza ulaşma olasılığı yeterince azdır. Ancak, Büyük Patlama teorisi yeni bir paradoks çıkarmaktadır: Uzayın bir zamanlar çok daha parlak olduğunu bildirmektedir, özellikle de ilk şeffaf olduğu yeniden birleşme çağlarında. Görülen uzaydaki tüm noktalar, evrenin o zamanki yüksek ısısı yüzünden güneş yüzeyinden daha parlaktı ve çoğu ışık huzmeleri bir yıldızda sona ermek yerine büyük patlamanın bir kalıntısında sona ererdi. Büyük Patlama teorisine göre genişlemekte olan uzay, ışık enerjisi olarak gelen ışınların kırmızıya kaymasından dolayı azalmasını da öngörür. Yani, Büyük patlamadan sonra ortaya çıkan büyük radyasyon seviyeleri, uzayın genişlemesi sebebiyle, kırmızıya kayarak orijinal dalga boyutuna göre 1100 misli uzamış ve mikrodalga seviyelerine inmiştir. Bu da şu anda gözlediğimiz mikrodalga uzay radyasyonunu oluşturmaktadır. Bu da büyük patlamanın farz edilen parlaklığına rağmen gökyüzünde şu anda gözlediğimiz düşük ışık seviyelerini açıklamaktadır. Kırmızıya kayma aynı zamanda uzak yıldızlar ve quasar gibi nesnelerden gelen ışıkları da etkilemektedir, ancak onların azalması daha az seviyededir, zira çoğu uzak galaksiler ve quasarların kırmızıya kayma oranarı sadece 5 ila 8.6 arasındadır. EyÃ¼p Sultan Camii Eyüp Sultan Camii, İstanbul'da Eyüpsultan semtinde Haliç kıyısında bulunan camii, olmasının ötesinde kutsal bir ziyaret yeridir. Eyüp Sultan Camii, dikdörtgen planda, mihrabı çıkıntılıdır. Merkez kubbe altı sütun ve iki filayağına müstenit kemerlere yaslanır, etrafında yarım kubbe, ortasında Eyüp Sultan türbesi, sandukasının ayak ucunda bir pınar, avlu ortasında asırlık bir çınar bulunmaktadır. 1458'den sonra çeşitli defalarca tamir gören caminin minarelerinin boyu önceleri kısaydı, 1733'te yeni uzun minareler yapıldı. 1823'te deniz tarafındaki minare, yıldırımla hasar gördüğü için yeniden inşa edildi. Cümle kapısı önündeki Sinan Paşa kasrı 1798'de yıktırılmıştır. Yerinde ulu bir çınar ağacı gölgesinde etrafı parmaklıklı bir set ve çimen sofa vardır. Parmaklığın dört köşesinde dört çeşmecik bulunur. Bunlara hacat çeşmeleri, kısmet çeşmeleri denir. Tamir edildikten sonra camiyi açıp namaz kılan Sultan III. Selim Mevlevi olduğu için parmaklıkların üzerinde mevlevi sikkeleri vardır. Dış avlunun caddeye açılan iki kapısı vardır. İç avlu 12 sütuna müstenit 13 kubbelidir.Avlunun ortası şadırvandır. Türbe tek kubbeli, 8 köşelidir. Türbe methalinde nakşı kademi saadet, sağında sebil bulunur. Mihrab eyvandır, minber mermerdir. Mihrab tarafı hariç üç tarafı galerilidir. Son cemaat yeri önünde 6 sütunlu ve 7 kubbeli bir revak vardır. Mermer cümle kapısı üzerinde 9 sıralık kitabenin ilk sırası: "Zehi münkadı emri gerdgar zılli Rabbani" "Serefrazı cihandaranı asrın şahı devranı" "Menarı nurfeşan sultan selim hanı bülend ikbal" "Bilin gülbank dahi iyledi pür cümle azani." Bu kadar çok kabir, türbe, lahit başka bir camide iç içe geçmemiştir. Serviler ve mezarlıklar cami çevresini uhrevi bir mekân yapar. Necip Fazıl, Fevzi Çakmak, Ferhat Paşa, Mehmet Paşa, Siyavuş Paşa, Beşir Fuad, Ahmet Haşim, Ziya Osman Saba, Sokullu Mehmet Paşa burada yatmaktadır. Fatih'ten sonra asırlarca padişahlar Eyüp Sultan Camii'nde kılıç kuşanmışlardır. Bunu Fatih başlatmış, ilk kılıcı Fatih'e Akşemseddin kuşatmıştır. Padişahlar Sinan Paşa Köşkü'nden kayıkla Bostan iskelesine gelir, camide iki rekat namaz kılar, şeyhülislam kılıcı kuşatırdı. Caminin dış avlusunda sebil bulunmaktadır. Üç pencerelidir. Bayramlarda ve özel günlerde şerbet dağıtıldığı için şerbethane denilmiştir. Ayrıca cami bulunduğu Eyüpsultan ilçesinin sembolü olmasıyla belediyenin logosunda yer almaktadır. Belediye logosunda zaman zaman değişiklikler yapılmıştır fakat, logodaki tek sabit kalan şey Eyüp Sultan Camii silüetidir. Eyüp Camii civarında Fatih Sultan Mehmed'in yaptırdığı imarette günde iki kere yemek pişirilirdi. Normal günlerde pirinçli, buğdaylı yemek çıkarken Ramazan ayında etli yemek dağıtılırdı. Özel günlerde, cuma ve kandillerde, zerde ve zerbaç, pilav çıkarılıp yoksullara verilirdi. Evliya Çelebi'nin Eyüp Sultan Camii anlatımı: ""Eyüp şehri, İstanbul'un batı tarafındadır. İstanbul'a denizden dokuz mil ve karadan iki saattir. Ama yine istanbul'a bitişik olup arasında asla boş arazi yoktur. Baştanbaşa mamurdur. Fakat başka hükümettir. Fatih kanununa göre beş yüz akça mevleviyettir." "… karşı tarafı deniz karşısında Sütlüce kasabasıdır. Arası bir ok atımı yerdir." "Eyüb Sultan Camii: Bu, Fatih Sultan Mehmed Han'ın yapısıdır ki sevabını Ebu Eyyûb el-Ensarî'ye hediye eylemiştir. Deniz kıyısına yakın ensari yerinde düz bir yerde yapılmıştır. Bir kubbelidir. Mihrab tarafında yarım kubbesi daha vardır. Lakin o kadar yüksek değildir. Caminin içinde sütun yoktur. Orta kubbe etrafında sağlam kemerler vardır. Mihrabı ve minberi sanatlı değildir. Hünkar mahfili sağ taraftadır. İki kapılıdır. Biri sağ tarafta yan kapısı, diğeri kıble kapısıdır. Kıble kapısı üzerinde bir mermer üzerinde celi yazı ile şu tarih yazılmıştır: hamden lillah beyti mamur oldu bu. Sağ ve solda iki minaresi vardır. Avlusunun üç tarafı odalarla süslüdür. Ortasında cemaat maksuresi vardır. Bu maksure ile Eba Eyüp mezarı arasında göklere baş uzatmış iki çınar vardır ki, cemaat gölgesinde ibadet eder. Bu avlunun da iki kapısı vardır. Batı kapısının dışında büyük bir avlu daha vardır. İçinde dut ve diğer ağaçlarla yedi tane büyük çınar vardır. Bu avlunun iki tarafında abdest muslukları vardır. Bu camiden başka şehir içinde seksen kadar mescid vardır ki dördü Mimar Sinan yapısıdır."" Ming HanedanÄ± Míng Hanedanı (Çince: 明朝, Hanyu Pinyin: Míng Cháo), 1368-1644 yılları arasında Çin'e hakim olmuş hanedandır. Hanedan etnik Çinliler tarafından kurulmuştur. Zhu Yuanzhang’nın 1368 yılında Nanjing kentinde tahta geçmesiyle kuruldu. Ming Taizu olarak adlandırılan Zhu Yuanzhang, tahtta kaldığı 31 yıl içinde feodal monarşi merkezi yönetimini güçlendirmek için hanedanın kuruluşuna büyük katkısı olan vezirleri ve farklı görüşlere sahip olan kişileri öldürerek imparatorluk otoritesini artırdı. Ming Taizu’nun ölümünden sonra torunu Jianwen tahta geçti. Ancak imparator Jianwen, amcası Zhu Li tarafından tahttan indirildi. Zhu Li, kendisini Chengzu İmparatoru ilan etti ve 1421 yılında başkenti Pekin’e taşıdı. Köylerdeki mücadeleler de şiddetlendi. 1627 yılında Şansi eyaletinde yaşanan afet sırasında yöneticilerin zorla vergi toplamaları, köylü isyanlarına neden oldu. Yüz binlerce köylünün katıldığı isyan ordusunun 1644 yılında Pekin şehrine girmesinden sonra imparator Cong Zhen kendini asarak intihar etti. Böylece Ming Hanedanı, devrildi. Qing (Mançu) Hanedanı kuruldu. Sui HanedanÄ± Sui Hanedanı, (Çince: 隋朝, Hanyu Pinyin: suí cháo) 581-618 yılları arasında Çin'e hakim olmuş hanedandır. Güney Kuzey Hanedanı döneminin ardından Çin'i birleştiren Sui Hanedanı Çin'de dört yüzyıldır süregelen parçalanmışlığa son vermiştir. İmparator Wen (隋文帝楊堅 "Sui Wendi Yang Jian", Siyenpi (Sien-pi) kökenli) tarafından kurulan hanedanın başkenti Chang'an (günümüzdeki adı Xi'an) idi. Bu dönemde Orta Asya Türkleri ile savaş halinde olan Sui Hanedanlığı iç isyanların artmasından sonra yıkılmıştır. Mitsva Mitsva (çoğulu Mitsvot), Tevrat'ta geçen ve Musevilerin uymakla yükümlü oldukları yap veya yapma şeklindeki emirler dizisi. Tevrat'ta toplam 613 adet mistva bulunmaktadır. Cennete girmek için Musa'nın öğütlediği On Emir dışında bu mitsvalara da uyulması gerekmektedir. Komrat Komrat (Gagauz Türkçesi: "Komrat"; Rumence: "Comrat"; Rusça: "Комрат" ("Komrat")), Moldova'ya bağlı özerk bir cumhuriyet olan Gagavuzya’nın başkentidir. Kent yerleşimi, Yalpuk deresi etrafına toplanmıştır. Ayrıca ülkenin üç ana yerleşim biriminden biri olan Komrat dolayının da merkezidir. 2004'teki sayıma göre nüfusu 47.000'dir.