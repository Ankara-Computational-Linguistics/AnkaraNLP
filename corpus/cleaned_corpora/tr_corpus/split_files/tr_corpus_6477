kardeşi bulunmaktadır. Futbola 11 yaşındayken Gençlerbirliği altyapısında başlayan Berat Tosun, 2011 yılında profesyonelliğe geçiş mukavelesi imzalayarak Fuat Çapa tarafından as takım kadrosuna dahil edildi. Yarım sezon boyunca a takım kadrosunda kalan Berat, Türkiye Kupası maçlarında şans bulsa da lig maçlarında hiç oynayamadı. Sonrasında, 2012-2013 sezonunda Hacettepe'ye kiralanan Berat, 2 sene bu takımda forma giydi ve 71 maça çıkıp 32 gol kaydetti. 2013-2014 sezonu sonunda Hacettepe'nin 2. Lig'e yükselmesine attığı 15 golle katkıda bulunan Berat, 2014-2015 sezonu başında Gençlerbirliği A Takımı kadrosuna geri döndü ve takımın ilk lig maçı olan Çaykur Rizespor maçında "99" numaralı formasıyla yedekler arasında yer aldı. 2014 yılında Türkiye 20 yaş altı millî futbol takımına çağrılan Berat, ay-yıldızlı formayı da ilk olarak Hollanda'ya karşı giydi. 2-2 beraberlikle biten o maçta bir gol kaydetti. İkinci maçını İngiltere'ye karşı oynayan Berat, 1-1 sona eren o maçta da tek golü kaydetti. Türkiye U-21 takımında ise 2 kez forma giydi. Efşan Geçgin Efşan Geçgin (d. 26 Ocak 1992, Keçiören), Türk futbolcudur. Futbola Gençlerbirliği altyapısında başlayan Efşan Geçgin, 2009 yılında profesyonelliğe geçiş mukavelesi imzalayarak as takıma kadrosuna dahil edildi. As takımın sezon hazırlık kamplarına, bazı antremanlara ve resmî karşılaşmalarda maç kadrosunda bulunsa da ilk sezonunda sadece Gençlerbirliği A2 takım'da oynadı. 2010-11 sezonununda 2007-08 oyun tecrübesi edinebilmesi için bir sezonluğuna Gençlerbirliği'nin ara takımı olan Hacettepe'ye kiralandı. Hacettepe için ilk resmî karşılaşmasına 29 Ağustos 2010 tarihinde Mardinspor'a karşı oynanan 2. Lig karşılaşmasında çıktı. 2011-12 sezonunda Gençlerbirliği'ne geri döndü ve sezon hazırlık kampından sonra as takımda kalması kararlaştırıldı. Gençlerbirliği için ilk resmî karşılaşmasına 10 Eylül 2011 tarihinde Samsunspor'a karşı oynanan Süper Lig karşılaşmasında çıktı. 2012-13 sezonu başında Aydınspor 1923'e kiralandı. Arkadaştan Öte Friends with Benefits, Mila Kunis ve Justin Timberlake'in başrollerini paylaştığı, Will Gluck tarafından yönetilen bir Amerikan romantik komedi filmi. Film Amerika'da 22 Temmuz 2011, Türkiye'de 23 Eylül 2011'de vizyona girmiştir. Film'in DVD ve Blu-ray versiyonu 2 Aralık 2011'de çıkmıştır. New York'ta yaşayan Jamie (Mila Kunis) bir şirketin oldukça becerili insan kaynakları sorumlusudur. Dylan (Justin Timberlake) ise Los Angeles'ta çalışan bir sanat yönetmenidir. Jamie yeteneklerini kullanıp Dylan'ı New York'a yerleşmeye ikna edince, yolları da kesişir. Aşktan ve ciddi ilişkilerden canı yanmış olan Dylan ve Jamie, tanıştıktan sonra bağlanmanın olmadığı sadece eğlencenin ve sorgusuz seksin ağır bastığı bir 'arkadaşlık' kurarlar. Birbirlerini hem arkadaş olarak görmek ama duyguları katmadan seks yapmak mümkün müdür? İlişkilerin Hollywood romantik komedilerindeki gibi mutlu sonla bitmediğine inanan bu iki insan, birbirlerini tanıdıkça etliye sütlüye bulaşamayan bu modern ilişki tarzını ne kadar sürdürebileceklerdir? Filmin yönetmenliğini ve yapımcılığını Will Gluck üstlenirken, senaryoda yönetmenin yanı sıra Keith Merryman ve David A. Newman'ın da imzası var. Filmin kadrosunda baş rollerde müzikten sinemaya demir atan Justin Timberlake ve Mila Kunis'in yanı sıra, Jenna Elfman, Bryan Greenberg, Richard Jenkins ve Patricia Clarkson gibi isimler yer alıyor. Aleksandr Lebedev Aleksandr Yevgeniyeviç Lebedev (Rusça: Александр Евгеньевич Лебедев; d. 16 Aralık 1959, Moskova), Rus iş adamı. Rus Oligark denen milyar dolarlık zenginlerden biridir. İngiltere'de 4 tane gazete satın almıştır. Rusya'da da 1 tane gazetesi vardır. Üniversitede ekonomi okumuştur. Blue Hustler Blue Hustler, erotik içerikli bir televizyon kanalıdır. Kanal her gece 01:00 - 05:00 saatleri arasında, toplam 5 saat yayın yapmaktadır. East Midlands Doğu Midlands () Birleşik Krallık'ın İngiltere ülkesinde 9 resmi yerel bölge'den biridir. Londra dışında bulunan diğer İngiltere bölgeleri gibi East Midlands'de de seçilmiş bir bölge meclisi ve idaresi bulunmamaktadır. Bu bölgenin idaresi için merkezi devlet daireleri bölgede Leicetershire Kontluğu'nda Leicester şehrine yakın olan Melton Mowbray kasabasında bulunmaktadır. Doğu Midlands bölgesi tarihsel geleneksel "Midlands" bölgesinin doğu yarısını kapsar. Günümüzde Derbyshire, Leicestershire, Rutland, Northamptonshire, Nottinghamshire törensel kontluklarını ve tarihsel Lincolnshire kontluğu'nun güneyini kapsar. Bu bölgenin güneydoğusunda Doğu İngiltere, güneybatısında Güneydoğu İngiltere, batısında Bati Midlands, güneybatısında Kuzey-Batı İngiltere ve kuzeyinde Yorkshire ve Humber bölgeleri bulunur ve bölgenin doğusu Kuzey Denizi sahilleridir. Doğu Midlands bölgesinin (2006 nüfus tahminine göre) nüfusu 5.142.400 kişi olup İngiltere'nin 9 bölgesinden 6. sıradadır. Bu bölgede şerefsel "şehir" statüsü bulunan 7 yerleşim birimi bulunur: Derby, Leicester, Lincoln ve Nottingham. Bölgede en büyük nüfuslu kent Leicester'dir. "Şehir" statüsü olmayan büyük kentler ise Chesterfield, Kettering, Loughborough, Mansfield ve Northampton'dur. Nüfus itibarıyla küçük kent veya büyük kasaba olarak sayılabilecek yerleşim merkezleri şunlardır: Bolsover, Boston, Corby, Daventry, Hinckley, Long Eaton, Lutterworth, Oakham, Matlock, Market Harborough, Melton Mowbray, Newark, Rushden, Sutton-in-Ashfield, Uppingham, Wellingborough ve Worksop. Bölgede Birleşik Krallık coğrafi şehirleşmiş büyük metropoliten bölgelerden olan "Nottingham Şehirleşmiş Bölge" (2001 Nüfus Sayımı'na göre nüfus 666.358) bulunur. Bölgedeki stratejik planlama için "Yeni Büyüme Noktaları" adlı kentler Lincoln, Grantham, Newark-on-Trent ve "Büyüme Kasabaları" olarak Corby, Kettering ve Wellingborough tanımlanmıştır. Resmi yerel bölge olan Doğu Midlands'de şu yerel idare birimleri bulunmaktadır: Notlar: Bir millî Birleşik Krallık ulaşım sistemi planlamasına katkı yapmak üzere Bölgesel Asemble'ler bölgedeki ulaşım hakkında uzun dönemli bir Bölgesel Ulaşım Stratejisi dokümanı hazırlama ile görevlendirilmişlerdir. Bu bölgesel planlar ülke tümü için "Highways Agency (Karayolları Kurumu" ve "Network Rail (Demiryolları Ağı)" tarafından hazırlanmış stratejik planların bölgesel kısımlarıyla koordineli olması gerekmektedir. Doğu Midlands bölgesi içinde ise stratejik planlama ile görevli yerel bölge idareleri kendi stratejilerini, politikalarını ve uygulama planlarını açıklayan yerel planlar hazırlamaları ve bu planların bölge planı ile koordineli olmasını sağlaması ile görevlendirilmişlerdir. Bölgede kuzey-güney yönlü şu önemli karayolları bulunur: Bolgede bulunan doğu-batı yonlu yollar sunlardir: Bölgede kuzey batı Leicestershire'da "Castle Donington" kasabası yakınlarında Doğu Midlands Havaalanı bulunmaktadır. Bu havalanının 30 km yakınlarında Doğu Midlands bölgesinin önemli şehirleri olan Derby, Leicester ve Nottingham bulunur' Ayrica bu havaalanı Staffordshire ve South Yorkshire törensel kontluğunda oturanlara da hizmet vermektedir. Bu havaalanı yolcu kullanımı 2008'de 5,6 milyonda bir zirveye yetişmiş iken 2010'da %27 düşüşle 4,1 milyon yolcuya inmiş ve bu havaalanı yolcu kullanımı itibarıyla Birleşik Krallık'ta 12. siraya koymuştur. Fakat East Midlands Havaalanı 2010 'da Birleşik Krallık'ta ticari eşya taşıma itibarıyla ikinci sırayı almıştır. Bu bölgenin doğusunda Kuzey Denizi sahilleri bulunur. Bu deniz kıyısında iki küçük çaplı deniz limanı (Boston ve "Sutton Bridge") hizmet vermektedir. Trent Nehri kanal mavnaları trafiğine açıktır. Bu suyolu kara içinde ve Humber Nehri vasıtasıyla Kingston upon Hull deniz limanına yük taşımak için kullanılabilir olmakla beraber yıldan yıla nehirde taşınan yük azalmaktadır. Bu nehir mavnaları İngiltere'de karaiçi kanallarından daha geniş olup bu kanal üzerinde nehir kenarında bulunan kömürlü elektrik santrallerine özellikle kömür taşımak için daha geniş yük mavnaları hizmet görmektedir. Doğu Midlands Bölgesi'nde bulunan 6 üniversite hakkında bazı bilgiler şöyle özetlenebilir: AndrÃ©s Fleurquin Andrés José Fleurquin Rubio (d. 2 Ağustos 1975, Montevideo) Uruguaylı eski futbolcudur. En son Kolombiya'nın Defensor Sporting takımında oynamıştır. Fleurquin futbola ülkesinin takımı Defensor Sporting'de başladı. Buradaki başarılı futbolu sayesinde millî takıma çağrılan Fleurquin, 1999 yılında Avrupa'ya transfer oldu ve Avusturya'da Sturm Graz takımında oynamaya başladı. Burada iki yıl oynadıktan sonra Galatasaray'a transfer oldu ve burada Şampiyonlar Ligi'nde oynama şansı buldu. Galatasaray'dan ayrıldıktan sonra Fransa'nın Rennes takımına geçti. Fransa'da bir sezonun ardından İspanya'da La Liga 2 takımlarından Cádiz'e geçti ve takımının La Liga'ya çıkmasında önemli rol oynadı. Fakat takım, ertesi sezon küme düştü. Daha sonra ülkesine dönen Fleurquin, Defensor Sporting takımında futbol hayatını sürdürmektedir. 1997 ve 1999 yıllarında millî takımla Copa América'ya katılmıştır. 1999 yılında Uruguay finalde kaybetmiş ve turnuvada ikinci olmuştur. Viktor Vasin Viktor Vladimiroviç Vasin (; d. 6 Ekim 1988), ÇSKA Moskova takımında defans pozisyonunda görev yapan Rus millî futbolcudur. 17 Kasım 2010 günü ilk kez Belçika'ya karşı oynanan dostluk karşılaşmasında Rus millî takımının formasını giymiştir. Um Kasr Um Kasr (Arapça: أم قصر‎, Türkçe: "Ana Kale"), Irak'ın güneyinde bir liman kenti. Basra Körfezi'nde oluşmuş Havr Abdullah halici boyunca Basra Körfezi kıyısında kurulmuştur. Küçük bir koy, Kuveyt ile arasında sınır olmuştur. Um Kasr, önceleri küçük bir balıkçı kasabasıydı, fakat ticaretin gelişmesi ve kıyıya sağlam bir liman yapılmasıyla askeri bir liman olarak kullanıldı. M.Ö 325 yılında Büyük İskender buradan Mezopotamya'ya çıkarma yaptı. II. Dünya Savaşı sırasında Müttefikler Sovyetler Birliği'ne bu limandan ikmal yaptılar. Savaş sonrası kaptılsa da, II. Faysal hükûmeti tarafından 1950'lerde sürekli olarak hizmete açıldı. 1958 Irak Devrimi'nden sonra burada bir donanma üssü kuruldu. Abdülkerim Kasım tarafından da 1961'de bir liman kuruldu. Batı Almanya, İsveç ve Lübnanlı şirketler limanın inşasında görev aldı ve Basra-Bağdat demiryolu kuruldu. Liman Temmuz 1967'de ticaret için kullanıma açıldı. İran-Irak Savaşı (1980-1988) sırasında daha doğudaki limanlarda çatışmaların yoğun olması üzerine önemi daha da arttı. 1986 yılında İran'ın Fao yarımadasındaki başarılı işgaline rağmen Um Kasr düşmedi. Limanın kullanımı konusundaki bölgesel çatışmalar Kuveytle 1991'de Körfez Savaşı'na neden oldu. Her iki ülkede hem Um Kasr'ın hem Kuveyt adaları Bubiyen adası ve Varbeh adası üzerinde mülkiyet iddiasında bulundu. Savaş sonrası körfezin kontrolü Kuveyt'e geçti ve Um Kasr bölgesi iki ülke arasında sınır kabul edildi. Irak hükûmeti sınırları kabul etmedi ve Kuveyt'in kendi parçası olduğu iddialarına devam etti. Diğer yandan Irak yönetimi ticaretini Basra bölgesinden Um Kasr'a kaydırarak Basralıları yönetime karşı ayaklandıkları oldukları için ekonomik olarak cezalandırdı. Um Kasr, 19 Mart 2003 tarihinde Irak İşgali sırasında ilk büyük askeri operayonun hedefi oldu. Limana taarruzu İngiliz Kraliyet Donanması önderliğinde koalisyon güçleri yaptı. Denizde ve karada çatışmalar yaşandı. Burası savaşın ilerleyen zamanlarında insani yardım için ikmal noktası haline geldi. Ocak 2006'da 100. İngiliz asker burada hayatını kaybetti. Sezon (spor) Sezon, bir spor organizasyonunda belirli bir döneme verilen isim, yıl içinde yapılan etkinlik dönemi. Örneğin, bir futbol liginde sezon belirli sayıda maç oynandıktan sonra sona erer ve tatile girer. Daha sonra sezon başlangıç tarihinde yeni sezon başlar. Organizasyonların bazılarında sezon belirli aşamalara bölünmüş olabilir. Örneğin, bir futbol liginde normal sezon oynandıktan sonra, şampiyonu belirlemek için ligin en üst sırasını alan ve daha önceden belirlenen sayıda takımı kapsayan turnuva oluşturulur, bu turnuvaya ekstra play-off denir. Takımlar yeni sezona başlamadan önce kendilerine program belirlerler. Belirledikleri programlara göre çeşitli maçlar yaparlar. Bunlara dostluk maçları denir. Bu maçların amacı, sporcuların kondüsyon kazanması, takıma bağlı bireylerin uyum sağlaması, takımı yöneten kişinin belirli bir şablon oturtabilmesi vb. Normal sezonda takımlar belirlenen fikstüre göre rakipleriyle maçlara çıkarlar. Genellikle spor organizasyonlarında 1 maç kendi evinde bir maç deplasmanda oynanmaktadır. Bu sezonda daha önceki sezonda alınan başarılara göre uluslararası turnuvalara katılan takımlar olur. Yapılan müsabakaların neticesinde takımlar puan sıralamasına tabi tutulurlar. Birçok ligde, sezonun ardından ligi en üst sıralarda bitiren birkaç takımın birleştirilmesiyle play-off sistemi oluşturulur. Buna göre takımlar aralarında normal sezondan farklı olarak ekstradan maçlar yaparlar. Play-off lig usulüne göre oynanıyorsa 1. sırada bitiren şampiyon olur. Eğer eliminasyon şeklinde ise final maçında rakibini yenen şampiyon olur. Bunun dışında bazı organizasyonlarda ligden düşecek takımları belirlemek içinde play-out ismi verilen bir sistem oynatılmaktadır. Bunlar normal sezondan hariçtir. Tabloda bazı liglerin sezon çizelgesi gösterilmiştir. Sezon dışındaki aylar boş bırakılarak beyaz renkle gösterilmiştir. Aynı kategorideki ligler aynı renkte gösterilmiştir. Sébastien Pérez Sébastien Pérez (d. 24 Kasım 1973, Saint-Chamond), Fransız eski futbolcudur. Pérez, futbol hayatına Fransa'da Saint-Étienne'de başladı. Buradan Bastia'ya geçen futbolcu, burada da 2 sezon geçirdikten sonra İngiliz kulübü Blackburn Rovers'a transfer oldu. İngiltere kariyerine iyi bir başlangıç yapan Pérez, kısa bir süre sonra uzun süreli bir sakatlık yaşadı. Sakatlığın ardından kadroya girmekte zorlanan Pérez, bir sezon eski takımı Bastia'da kiralık oynadı ve daha sonra Olympique de Marseille takımına transfer olarak Fransa'da kaldı. Burada da umduğunu bulamadı ve 2001-02 sezonunda Galatasaray'a kiralandı. Ertesi sezon Marsilya'ya geri döndü fakat 2004 yılında biten sözleşmesi yenilenmedi. Istres takımında 2 yıl oynayan Pérez 2006 yılında buradan da ayrıldı. Sébastien Pérez aynı zamanda Fransa millî plaj futbolu takımı'nda plaj futbolu da oynamaktadır. AydÄ±n Begiter Aydın Begiter (d. 1 Mayıs 1937, Eskişehir), Eskişehirspor'un Tatar kökenli 1985-1990 ve 1999-2000 yılları arasında başkanı ve kurucu üyesidir. 1952-1961 yılları arasında amatör bir futbolcu olan Begiter, 1965'te kurulan Eskişehirspor'un kurucu 10 üyesinden biri olmasının yanında, 1989 yılında kurulan Kulüpler Birliği'nin de ilk başkanlığını yaptı. Begiter, 10 Haziran 1985-23 Şubat 1990 ve 11 Ağustos 1999-21 Ocak 2000 tarihleri arasında 2 kez Eskişehirspor Kulübü Başkanlığını yaptı. Robert Å pehar Robert Špehar (d. 13 Mayıs 1970, Osijek, Hırvatistan), Hırvat eski futbolcudur. 2001 yılında Galatasaray'a transfer olmuş. Sadece 1 lig maçında görev aldıktan sonra sezonun devre arasında R. Standard de Liège takımına transfer olmuştur. Kariyeri boyunca 8 kez millî takım forması giymiştir. Özel maçlar dışında hiç millî takımda oynama fırsatı bulamamıştır. Copa Sudamericana Copa Sudamericana, Güney Amerika'da 2002 yılından bu yana CONMEBOL tarafından organize edilen, Copa Libertadores'ten sonra en üst seviyedeki futbol turnuvasıdır. Turnuva'da 47 takım mücadele eder. CONMEBOL tarafından organize edilmesine rağmen 2004 ve 2008 yılları arasında, CONCACAF kulüpleride davet edilmiştir. Kulüpler turnuvaya kendi ulusal lig ve kupalarındaki başarı derecelerine göre katılabilmektedirler. Bu turnuvanın şampiyonu olan takım Recopa Sudamericana'da Copa Libertadores şampiyonu ile oynar. 2002 yılında "Copa Merconorte" ve "Copa Mercosur" kaldırıldıktan sonra turnuva başladı. Nisan 2010 itibarıyla, Copa Sudamericana'daki takım sayısı 47 olmuştur. Turnuva 10 farklı ekip tarafından kazanıldı ve on bir kez oynandı. Copa Sudamericana kaldırılan turnuvaların bir birleşimi olarak kabul edilir; "Copa CONMEBOL", "Copa Mercosur" ve "Copa Merconorte". Şu anki mevcut şampiyon Arjantin kulübü Lanús'dur. Turnuvanın en başarılı takımı 2 kez kazanan Boca Juniors'tur. Turnuva ilk turda 16 takım ile başlıyor ve bu 16 takım 8 - 8 şeklinde dağılarak 2 maçlık eleme turu oynuyorlar. Kalan 8 takım ikinci turdaki 22 takıma katılıyor. Ve bu 30 takım 15 - 15'lik dağılarak yine iki maçlık eleme sistemi şeklinde maç yapıyorlar. Kazananlar son 16 turuna kalıyor burada tekli eliminasyon sistemi var. Turnuvanın her turunda beraberlikler puan sayılıyor ve gerekirse gol farkı deplasman golü penaltılar öneme sahip. Sadece finallerde skor berabereyse deplasman golü yerine iki 15 dakikalık devre oynanıyor. Copa Sudamericana'nın şu anki ana sponsoru Japonya merkezli bir lastik firması olan Bridgestone Corporation'dur. Embratel Telmex, turnuvanın tek telekomünikasyon sponsorudur. Turnuvanın birçok ikincil sponsporu mevcuttur. Turnuvada mevcut ikincil sponsorlar: Turnuvanın resmi maç topu tedarikçisi Nike firmasıdır. Paraguay'lı futbolcu Claudio Morel Rodríguez turnuva tarihi boyunca kazandığı 3 madalyayla en fazla madalya alan tek futbolcudur. Turnuva tarihi boyunca genel gol kralı 11 golle Şili'li futbolcu Eduardo Vargas'tır. Vargas, toplamda attığı 11 golle aynı zamanda kupa tarihinin gol rekorunu da elinde bulundurmaktadır. Ekvador ekibi LDU Quito attığı 57 golle turnuva tarihinin en golcü takımıdır, ayrıca LDU Quito 2004, 2009, 2010 ve 2011 yıllarında kupada 4 kez yarı final oynayarak bu alandaki rekorun da sahibidir. Kupa tarihinin en başarılı ülkesi Arjantin'dir. Arjantin takımları kazandığı 5 şampiyonluk ve oynadığı 3 finalle en başarılı ülke konumundadır. (2004 ve 2005 yıllarında Boca Juniors şampiyon, 2002 yılında San Lorenzo şampiyon, 2003 yılında River Plate finalist, 2007 yılında Arsenal şampiyon, 2008 yılında Estudiantes finalist, 2010 yılında Independiente şampiyon ve 2012 yılında Tigre finalist.) Kuzey Gazze valiliği Kuzey Gazze valiliği (Arapça: محافظة شمال غزة‎), Filistin Ulusal Yönetimi'nin valiliklerinden biridir. Gazze Şeridi'nde bulunur. Filistin Merkezi İstatistik Bürosu'na göre 2007 yılında valiliğin nüfusu 270,245'ti (Filistin nüfusunun %7.2'si) ve 40,262 hane vardı. Bunun yanı sıra üç belde, iki kırsal ilçe (köy) ve bir mülteci kampı mevcuttu. Filistin Yasama Meclisi'nde beş vekille temsil edilmektedir, 2006 yılında bunların beşini de Hamas kazanmıştı. 1985 Kuzey Kıbrıs Türk Cumhuriyeti genel seçimleri 1985 Kuzey Kıbrıs Türk Cumhuriyeti genel seçimleri Kuzey Kıbrıs Türk Cumhuriyeti'nin ilanıedilmesinden sonra 23 Haziran 1985 tarihinde yapılan ilk seçimlerdir. 1983 yılında KKTC'nin tek taraflı olarak ilanından sonra Kıbrıslı Türkler ilk kez milletvekili seçimi için sandık başına gitmişlerdir. 50 milletvekilinden oluşan meclise siyasi partilerin milletvekili sokabilmeleri için %5'lik seçim barajını geçmeleri gerekiyordu. Barajı geçen 4 parti olmuştur bunlar Ulusal Birlik Partisi, Cumhuriyetçi Türk Partisi, Yeni Doğuş Partisi ve Toplumcu Kurtuluş Partisi olmuştur. Seçimin ardından Derviş Eroğlu Başbakanlığında UBP-TKP hükûmeti kurulmuştur. Seçimlerde UBP yüzde 36.7'lik oy oranı ile birinci parti oldu. CTP yüzde 21.4, TKP yüzde 15.8 ve Yeni Doğuş Partisi (YDP) yüzde 8.8 oy aldı. UBP 24, CTP 12, TKP 10 ve YDP 4 milletvekilliği kazandı. Seçimlerde 415 seçim sandığı bulunan Kuzey Kıbrıs'ta, kayıtlı 95 bin 124 seçmenden 83 bin 175'i oy kullandı. Seçime katılım oranı yüzde 87.4 oranında gerçekleşti. Oyların 79 bin 812'si geçerli sayıldı. TÜVASAŞ Türkiye Vagon Sanayisi Anonim Şirketi, veya kısaltmasıyla TÜVASAŞ, Adapazarı merkezli, TCDD'nin bağlı ortaklığında yarı-özel vagon üreticisi anonim şirket. TCDD'nin raylı araçların ve parçalarının imalâtı, onarımı ve bakımından sorumludur. Osmanlı İmparatorluğu'nda 19. Yüzyılda başlayan demiryolu taşımacılığı faaliyetleri Cumhuriyet'in kurulmasından sonra da uzun yıllar dışa bağımlı bir şekilde sürdürüldü. Mâliyetlerin artmasından dolayı 25 Ekim 1951'de “Vagon Tamir Atölyesi” adıyla TÜVASAŞ'ın ilk temeli atıldı. 1962 yılında Adapazarı Demiryolu Fabrikası adını aldı ve ertesi yıl ilk vagon üretildi. 1971'de ise ilk defa yurt dışına vagon ihracaatı başladı. 1975 yılında ise “Adapazarı Vagon Sanayi Müessesesi” adını almış ve uluslararası standartlarda RIC tipi yolcu vagonlarının üretimine geçilmiştir. TÜVASAŞ 1986 yılında TCDD'ye ‘"bağlı ortaklık"’ yapısı ile bağlanmış ve yarı-özel bir anonim şirket statüsüne kavuşturmuştur. TÜVASAŞ'ın tesisleri 17 Ağustos Depremi'nde çok büyük hasara uğramıştır. Kuruluşun atölyeleri, altyapısı ve tesiste bulunan tren ve vagonlar kullanılamaz hâle gelmiş, onarım ve üretim tamamen durmuştur. 2000 yılı Nisan ayından itibaren enkazlar kaldırılmış ve yeniden imalât ile onarım faaliyetlerine başlanmıştır. TÜVASAŞ'ın mevcutta 5 fabrikası bulunmaktadır. TerminatÃ¶r (karakter) Terminatör (aynı zamanda T-800 olarak bilinir), Terminatör film serisinde, neredeyse yok edilemez bir asker ve suikastçı ve aynı zamanda bir ajan olarak da tasarlanan genellikle insansı bir Cyborg türü robottur. Programlanabilir bir suikastçı ve askeri infiltrasyon (gizlice sızma) ünitesi olarak tasvir edilen bu Cyborg türü robot, Arnold Schwarzenegger tarafından canlandırılan bir hayali karakterdir. "Terminatör" karakteri 1984 yılı yapımı ilk Terminatör filmi itibarı ile antagonist olarak ortaya çıktı ve senarist James Cameron tarafından ortaklaşa yazılmış devam filmleri çevrildi. Schwarzenegger tarafından canlandırılan Terminatör, serinin ilk filminde sadece bir Cyborg özellikleri ile görüldü. Eski Dünya Vücut Geliştirme Şampiyonu olan Franco Columbu tarafından canlandırılan ikinci Terminatör ise gelecekte (2029'da) bir flashback sahnesinde gösterildi. Terminatör, serinin ilk filminin son sahnelerinde patlayan bir TIR'ın içinde tamamen yanmasına rağmen, tamamen bir metal iskelet-makine olarak ortaya çıkmıştır. Metal İskelet olarak Sarah Connor ve Kyle Reese'i kovalamaya devam etmiş, nihayet uzun bir kovalamaca sonrasında Sarah Connor, hidrolik pres ile kendisini yakalamak isteyen Terminatör'ü ezerek tamamen etkisiz hale getirmiştir. Ancak, hasar görmüş beynindeki ana CPU ve sağ iskelet kolu Cyberdyne tarafından ele geçirilmiştir. Bu teknoloji, incelemeler sonucu Cyberdyne'e ilham olmuş, Cyberdyne araştırmalarında teknolojik seviyede ilerlemek için kullanılmıştır. Terminatör serisinin ikinci filminde Arnold Schwarzenegger'in Terminatör rolü tersine dönmüştür. Terminatör, John Connor tarafından yeniden programlanıp, T-1000'in kendisini (Genç John Connor) korumak için geri gönderilmiştir. Hatta Genç John Connor Terminatöre "Hasta La Vista" gibi terimler öğretmiştir. Filmin sonunda T-1000'in yok edilmesinin ardından Sarah ve John'un onlarla beraber kalmalarını istemelerine rağmen, Terminatör beynindeki CPU'yu yok etmek için kendi kendini yok etmiştir. Kurgusal olarak Terminatör, insan direnişini yok etmek hedefi doğrultusunda infiltrasyon (gizlice sızma) ve muharebe görevi doğrultusunda askeri bir süper bilgisayar olarak Skynet tarafından tasarlanan ürkütücü bir robot suikastçı ve askerdir. Terminatör, doğal olarak konuşabilir, başkalarının seslerini kopyalabilir, insan el yazısını okuyabilir, vücudunda insan gibi yara oluşup kanayabilir ve hatta gerçekten terleyip kokabilir. Serinin ilk filminde Kyle Reese, Sarah Connor'a Terminatör'ün özelliklerini tarif ederken "Terminatör ile kesinlikle uzlaşılmaz, pazarlık yapılamaz. Vicdanı ve hisleri yoktur. Hangi görev için programlandıysa mutlaka o görevi yerine getirebilmek için elinden geleni yapar; taa ki öldürülünceye kadar" şeklinde bilgi vermiştir. T-800, filminde yalnızca animasyon halinde Arnold Schwarzenegger'in dış görünümüyle bir kez görünmüştür. ve filminde ise birinci, ikinci ve üçüncü filmlerde olduğu gibi Schwarzenegger tarafından canlandırılmıştır. Terminatör karakteri, Empire dergisinin en büyük 100 film karakteri sıralamasında 14. sırada yer almaktadır. Lviv Ãœniversitesi Lviv Üniversitesi () ya da resmi adıyla Lviv İvan Franko Ulusal Üniversitesi () Ukrayna'da, tarih boyunca eğitimini kesintisiz sürdüren en eski üniversite. Batı Ukrayna'nın Lviv Oblastı'ndaki tarihi Lviv kentinde bulunur. Üniversite 20 Ocak 1661'de, Polonya kralı John II Casimir'in, şehirde 1608 yılında kurulmuş olan Jesuit cemiyetine "Akademi ve Üniversite unvanı" vermesiyle kuruldu. Jesuit'ler daha önce 1589'da üniversite kurmayı denemişse de başarılı olamamışlardı. Ülkede yeni bir okulun açılması, kendine rakip istemeyen ve uzun yıllar Jesuit'lerin planlarını engelleyen , Kraków'daki Jagiellonian Üniversitesi yöneticilerini rahatsız etti. Bruno Quadros Bruno Everton Quadros, (3 Şubat 1977, Brezilya) Brezilyalı eski defans oyuncusu. 1999-2000 sezonu öncesi Brezilya'dan Galatasaray'a gelen Bruno, Galatasaray formasıyla sadece 2 Şampiyonlar Ligi karşılaşmasına çıkmış, daha sonra devre arasında sözleşmesi feshedilmiştir. Sezon sonuna kadar İstanbulspor'la sözleşme imzalayan Bruno, burada 9 lig, 1 de kupa maçına çıkmıştır. Daha sonra sezon sonunda ülkesine geri dönmüş ve ilk takımı olan Flamengo ile sözleşme imzalamıştır. 2004 yılına kadar Brezilya'da kalan Bruno, 2005 yılında J1 League takımlarından Cerezo Osaka ile anlaşarak Japonya'ya gitmiş, 2009 yılına kadar burada 3 farklı takım forması giymiştir. Ardından 2010 yılında Kıbrıs Ligi takımlarından Alki Larnaka'da bir sezon oynamış ve 2011 yılında tekrar ülkesine dönmüştür. 2015 yılı itibaiyle Brezilya 4. ligi olan Campeonato Brasileiro Série D takımlarından Marília Atlético Clube kulübünü çalıştırmaktadır. Dumitru StÃ¢ngaciu Dan Dumitru Stângaciu (d. 9 Ağustos 1964, Braşov), Rumen eski millî futbolcu ve teknik direktör. 1986'da Şampiyonlar Ligi şampiyonluğu yaşayan futbolcu, bir yıl sonra da UEFA Süper Kupası'nı kaldırmıştır. Stângaciu, 18 yaşındayken FC Braşov ile profesyonelliğe geçiş sözleşmesi imzalayarak bu kulüpte 2 yıl kaldı ancak, fazla forma şansı bulamayınca Steaua Bükreş kulübüne teknik direktör Emerich Jenei'nin 2. kaleci tercihi dolayısıyla transfer oldu. As kaleci Helmuth Duckadam'ın 1986'da aktif futbol kariyerine nokta koymasıyla yeni teknik direktör Anghel Iordănescu'nun kalede ilk tercihi olan Stângaciu, Steaua Bükreş'in kalesini koruduğu 1986 UEFA Süper Kupası'nda 1-0'lık FK Dinamo Kyiv galibiyetinin mimarlarından biri oldu. 1988-1989 sezonunda FC Olt Scorniceşti kulübüne 1 sezonluğuna kiralandı. Ağustos 1995'te Süper Lig macerasına başlayan Stângaciu, Vanspor'a gitti. Taraftarlarla sürekli iletişimde olması, yediği ilginç goller ve kurtardığı şutlar sonrasında, Temmuz 1996'da bir sezon kaldığı Vanspor'dan Kocaelispor'a transfer oldu. Trabzonspor'a karşı oynanan 1997 Türkiye Kupası Finali'nde Kocaelispor'un kalesini koruyan Stângaciu, takımının Türkiye Kupası'na uzanmasına katkı sağlayan futbolculardan biri oldu. 1996-2001 yılları arasında mücadele ettiği Kocaelispor formasıyla 117 maça çıkan Stângaciu, kariyerine bu kulüpte nokta koydu. 1992-1998 yılları arasında Romanya millî futbol takımında sadece 5 kez forma şansı bulan Stângaciu, ilk millî maçını 8 Nisan 1992'deki 2-0 kazanılan Letonya maçında 80. dakikada Bogdan Stelea'nın yerine oyuna dahil edilmesiyle oynadı. Millî takım teknik direktörü Anghel Iordănescu tarafından 1998 FIFA Dünya Kupası kadrosuna davet edildi. Romanya'nın mücadele ettiği bir önceki Dünya Kupasında kadroya çağrılmayan Stângaciu, bu turnuvada 1 numaralı formayı taşımasına karşın, tüm maçlarda Bogdan Stelea'nın ardında 2. kaleci olarak yedek kulübesinde bekledi ve son 16'ya kalan Romanya'nın bir parçası olarak turnuvayı tamamladı. Turnuva sonrasında ise millî takıma veda ettiğini açıkladı. Mesude Çağlayan Mesude Çağlayan, (d. 1918 - ö. 2011, Ankara, Türkiye) Türk opera sanatçısı. Türkiye'nin ilk opera sanatçılarındandır. 1940'ta Ankara Halkevi sahnesi'nde ilk kez rol aldı. Madam Butterfly isimli bu operanın ikinci perdesindeki "Cio Cio San" rolü nedeniyle Japon hükûmeti tarafından "Butterfly Bebeği" armağanı verildi. 2009'da Kültür ve Turizm bakanı tarafından Devlet Opera ve Balesi ile Devlet Tiyatrolarının 60. kuruluş yıldönümü dolayısıyla uzun yıllar hizmet veren sanatçılar için hazırlanan altın madalya ödülü verildi. Yaşamının son yıllarını huzurevinde geçiren Çağlayan, Ankara'da 93 yaşında vefat etti. Osman Nuri Akçokraklı Osman Nuri Akçokraklı (Osman Nuri Asanoğlu, Osman Asanoviç; Osman Nuri Asanoviç) (d. 1879 ö. 1938) Kırımlı tarihçi, etnograf, paleograf, sanat tarihçisi, coğrafyacı ve yazar. Bahçesaray'da köylü ailede doğdu. 1899 ve 1901 yılları arasında Sankt-Peterburg Üniversitesi Doğu Dilleri Fakültesi'nde hat dersleri verdi. Öğrencileri arasında ünlü Y. Kraçkovski de bulunuyordu. Bazı Sankt-Peterburg ve Bahçesaray camilerini hat sanatıyla yazılı Kuran ayetleriyle süsledi. 1895 yılına kadar Türkiye'de okudu. Kendini geliştirmek için 1908 yılında Kahire'ye gitti. Klasik Rus edebiyatı örneklerinden bazılarını Kırım Tatarcasına çevirdi. 1908 ve 1910 yılları arasında, Orenburg'da "Şura" dergisi genel yayın yönetmeni oldu. Kırım'da "Tercüman" gazetesinde 1906 yılında ve 1910 ve 1916 yılları arasında çalıştı. Zincirli Medrese'de ders verdi. 1921 yılında Kırım Tatar halkının ünlü aydını Gaspıralı İsmail'in müze evini kurdu. Kırım Devlet Üniversitesi'nde (Kırım Pedagoji Enstitüsü) 1922 yılından itibaren hat, paleografi, Türkçe, Kırım Tatar folkloru ve etnografyası dersleri verdi. 1925 yılı yazında Kırım'ın kuzey bölgelerine düzenlenen etnografya araştırma gezisine katıldı. Bu gezide çok sayıda folklor örneği derlendi, yaklaşık 50 yazma kitap ve belge toplandı. Kırım Tatarlarının soy işaretlerini (damgalar) topladı ve araştırdı. Türkçe ve Arapça Kırım yazıtlarının okunması alanında büyük bir uzmandı. "Çora Batır", "Koplandı Batır", "Edige" gibi tarihi epik destanlar üzerinde araştırmalar yaptı. 1926 yılında Sovyet Türkologlarının I. Bakü Kurultayı'na katıldı. Simferopol'de yaşadı. 1930'lu yılların başlarında ırkçılık suçlamasıyla takip edildi. 1934 yazında Kırım Pedagoji Enstitüsü'ndeki görevine son verildi. Bir süre sonra Bakü'ye taşındı. 1937 yılı Nisanında yakalanarak Simferopol'e götürüldü. Pantürkizm, devrim karşıtlığı ve ajanlıkla suçlandı. Mahkemede susuz olduğunu beyan etti. 17 Nisan 1938 tarihinde SSCB Yüksek Mahkemesi Askeri Encümeni'nce en ağır ceza olan ölüm cezasına çarptırıldı. Aynı gün kurşuna dizildi. Arğandab ilçesi Argandab ilçesi (Peştuca: ولسوالی ارغنداب), Afganistan'ın Kandehar Vilayeti'ne bağlı olan 16 ilçeden birisidir. Yönetim merkezi Argandab şehri olan ilçenin 2006 yılı nüfusu 54,900'dür. İlçede bulunan Argandab Vadisi, ülkenin ikinci büyük şehri Kandehar'ın güvenliği açısından kritik öneme sahip bir geçiş bölgesidir. Bu vadinin dolayısıyla ilçenin kontrolü Kandehar'ın kontrolü anlamına gelir. Bu yüzden 1979'da Ruslar, Argandab'ı ele geçirmek için çok mücadele etmişler ve ağır kayıplar vermişler fakat buranın kontrolünü ele geçirememişlerdir. 2001 yılından sonra ise Taliban, manevi merkezleri olan Kandehar'ı tekrar ele geçirmek için 2008'de bu bölgede büyük saldırılara girişti. Bu tarihte Taliban en etkili saldırısını 500 kişilik kuvvetiyle ilçenin 10 köyünü ele geçirip, 3 köprüyü imha ederek yapmıştır. 16 Kasım 2009 tarihinde, Taliban gerillaları bir polis karakoluna baskın düzenledi. Saldırıda sekiz subay öldü, üç kişi yaralandı. Karakoldaki üç polis memuru kayboldu. Kandahar Valiliği sözcüsü bu memurların Talibanla iş birliği içinde olduğunu bildirdi. 9 Haziran 2010'da, Arghandab ilçesi'nin Nagahan köyünde bir düğünde düzenlenen intihar saldırısında en az 40 kişi öldü, 77 kişi yaralandı. Bu saldırı, ülkedeki 2010 yılının en büyük Taliban saldırılarından birisi olmuştur. Argistan ilÃ§esi Argistan ilçesi ("Peştuca:" ولسوالی ارغستان), Afganistan'ın Kandehar Vilayeti'ne bağlı olan 16 ilçeden birisidir. Yönetim merkezi Argistan şehri olan ilçenin 2006 yılı nüfusu 30,500'dür. Daman ilÃ§esi, Afganistan Daman ilçesi "(Peştuca:" ولسوالی دامن), Afganistan'ın Kandehar Vilayeti'ne bağlı olan 16 ilçeden birisidir. Yönetim merkezi Daman şehri olan ilçenin 2006 yılı nüfusu 30,700'dür. Gorak ilçesi Gorak ilçesi "(Peştuca:" ولسوالی غورک), Afganistan'ın Kandehar Vilayeti'ne bağlı olan 16 ilçeden birisidir. Yönetim merkezi Gorak şehri olan ilçenin 2006 yılı nüfusu 8.600'dür. Kandehar ilÃ§esi Kandehar ilçesi "(Peştuca:" ولسوالی قندھار), Afganistan'ın Kandehar Vilayeti'ne bağlı olan 16 ilçeden birisidir. Yönetim merkezi Kandehar şehri olan ilçenin 2006 yılı nüfusu 450,300'dür. Hakrez ilÃ§esi Hakrez ilçesi "(Peştuca:" ولسوالی خاکریز), Afganistan'ın Kandehar Vilayeti'ne bağlı olan 16 ilçeden birisidir. Yönetim merkezi Hakrez şehri olan ilçenin 2006 yılı nüfusu 20,200'dür. Ma'ruf ilÃ§esi Ma'ruf ilçesi "(Peştuca:" ولسوالی معروف), Afganistan'ın Kandehar Vilayeti'ne bağlı olan 16 ilçeden birisidir. Yönetim merkezi Ma'ruf şehri olan ilçenin 2006 yılı nüfusu 29,300'dür. Meyvend ilÃ§esi Meyvend ilçesi (Peştuca: ولسوالی میوند), Afganistan'ın Kandehar Vilayeti'ne bağlı olan 16 ilçeden birisidir. Yönetim merkezi Hutand şehri olan ilçenin 2006 yılı nüfusu 51.900'dür. Miyanneşin ilçesi Miyanneşin ilçesi "(Peştuca:" ?), Afganistan'ın Kandehar Vilayeti'ne bağlı olan 16 ilçeden birisidir. Yönetim merkezi Miyanneşin şehri olan ilçenin 2006 yılı nüfusu 13,400'dür. Nayiş ilçesi Nayiş ilçesi "(Peştuca:" ولسوالی نیش), Afganistan'ın Kandehar Vilayeti'ne bağlı olan 16 ilçeden birisidir. Yönetim merkezi Nayiş şehri olan ilçenin 2006 yılı nüfusu 11,800'dür. Pençvaiye ilçesi Pençvaiye ilçesi "(Peştuca:" ولسوالی پنجوائی), Afganistan'ın Kandehar Vilayeti'ne bağlı olan 16 ilçeden birisidir. Yönetim merkezi Pençvaiye şehri olan ilçenin 2006 yılı nüfusu 77,200'dür. Reg ilçesi Reg ilçesi "(Peştuca:" ?), Afganistan'ın Kandehar Vilayeti'ne bağlı olan 16 ilçeden birisidir. Yönetim merkezi Reg şehri olan ilçenin 2006 yılı nüfusu 7,900'dür. Åžah Vali Kot Şah Vali Kot, "(Peştuca:" ولسوالی شاہ ولی کوٹ), Afganistan'ın Kandehar vilayetine bağlı 16 ilçeden birisidir. Yönetim merkezi Şah Vali Kot kasabası olan ilçenin 2006 yılı nüfusu 38,400'dür. İlçe, Taliban güçlerinin kalesi olarak bilinmektedir. 6 Ocak 2008'de Koalisyon Güçleri'nin ilçeye düzenlediği bir hava saldırısında 40 sivil Afgan vatandaşı hayatını kaybetmişti. Şorabak ilçesi Şorabak ilçesi "(Peştuca:" ولسوالی شورابک), Afganistan'ın Kandehar Vilayeti'ne bağlı olan 16 ilçeden birisidir. Yönetim merkezi Şorabak şehri olan ilçenin 2006 yılı nüfusu 10,200'dür. Sipin Buldak ilÃ§esi Sipin Buldak ilçesi (Peştuca: ولسوالی سپین بولدک), Afganistan'ın Kandehar Vilayeti'ne bağlı olan 16 ilçeden birisidir. Yönetim merkezi Sipin Boldak şehri olan ilçenin 2006 yılı nüfusu 30,700'dür. Sipin Boldak şehri, güneyde Afganistan'ın Pakistan sınırı üzerindeki son şehridir. Zeri ilÃ§esi, Kandehar Zeri ilçesi (Peştuca: ولسوالی ژری), Afganistan'ın Kandehar Vilayeti'ne bağlı olan 16 ilçeden birisidir. Yönetim merkezi Zeri şehri olan ilçenin 2006 yılı nüfusu 76.000'dir. Halk hikÃ¢yesi Halk hikâyesi veya halk öyküsü, toplumsal iz bırakmış bir olaydan veya bir yazınsal ürünün sözlü kültürde bıraktığı derin etkiden kaynaklanarak ortaya çıkan halk edebiyatı ürünlerine verilen ad. Ayrıca, bazı halk bilimciler halk öyküsünü: ""Çağdaş çağlara yaklaştıkça geçirdiği değişimle destanların yerini tutan halk ürünü."" olarak görmüştür. Destanlar olağanüstü ögelerin çokça rastlandığı türlerdir. Halk hikâyeleri ise olağanüstülük düzeyinin ikinci safhasında yer alır ve destanlara oranla halk hikâyelerinin olay örgüsü daha gerçekçidir. Halk hikâyeleri bu yönüyle modern çağların yazın türleri olan roman ve öykü gibi mensur türlerle, destan arasında bir geçiş sürecini yansıtan ürünlerdir. Halk hikâyelerinde olaylar belirli kahramanların üzerine kurulmuştur. Bu kahramanlar çoğu kez; tanınmış bir edebî ürünün içeriğinde yer alan kahramanların topluma mal olması ve anonimleşmesiyle oluşmuştur. Aslen Divan edebiyatı'na ait mesneviler olan "Leyla ile Mecnun" ve "Ferhat ile Şirin" gibi eserler, taç eserlerin toplum tarafından sözlü kültüre aktarılıp "halk hikâyesi" haline gelmesinin en önemli örnekleridir. Bunun yanında halk edebiyatı ürünlerinde de bu duruma rastlanmaktadır. Örneğin, Kayıkçı Kul Mustafa'nın "Genç Osman Destanı"; toplumun beğenerek "halk hikâyeleştirme sürecine dahil ettiği" eserlerdendir. 1930'da edebiyat tarihçisi Fuat Köprülü, Genç Osman Destanı'nı halk hikâyelerinin oluşum evrelerini tespit etmek maksadıyla incelemiştir. Ayrıca bu çalışma; Türk edebiyatındaki "anonim hikâyeleşme süreci" hakkında yapılmış ilk çalışmalardan biri olmuştur. "Halk" sözcüğü, Arapça bir kelime olup "yaratılmışlar" anlamına gelir. "Öykü" sözcüğü ise "kurgusal bir edebi tür anlamına gelen" Arapça "hikâye" sözcüğünün öz Türkçe karşılığıdır. Kimi araştırmacılar halk öyküsü kavramının göçebe hayattan yerleşik yaşama geçiş sürecinde ortaya çıktığını savunmaktadır. Bu, toplumların destan dönemleriyle ilintili bir durumdur. Türkler gibi yerleşik yaşama geçiş süreci uzun süren toplumlar için bu varsayım geçerlidir. Ancak, Arapça kaynaklara bakıldığında; hikâye kavramının çok eski olduğu görülecektir. Bu tür toplumlarda; önceleri kıssa ve söylence kültürü gelişmiştir. Bu süreçte destanlar kahramanlık ekseninin yanında kehanet boyutuyla gelişme göstermiştir. Yerleşik bir yaşamı benimseyen toplumlar bu ürünleri önceleri yazı ile muhafaza etme yoluna gitmiştir. Örneğin Sümer Yaradılış Destanı bu tür gelişen nesir yazısının ilk örneklerinden biridir. Ayrıca bu tür metinler genellikle yaradılışa dair sorunları işlediği için; büyük oranda mistik ve dini ögeler içermektedir. İnsanın kimlik arayışıyla ilk ürünlerini vermeye başlayan yazınsal alan; hikâyecilik geleneğinin kökünü teşkil etmiştir. Halk öyküleri de; destan dönemi ve modern dönem arasındaki; "gerçekçi olağanüstülük" kavramını oluşturan süreçtir. Ancak bu hikâyeleşme süreci göçebe ve yerleşik yaşam tarzlarının kazanımlarına göre değişim göstermiştir. Yerleşik toplumlarda yazı kullanımı yaygın olduğundan bu toplumlarda, halk hikâyesi kavramı yazınsal eserler ve tarihi yazıtlarla daha yakındır, yani ayrışım hatları çok açık değildir. Örneğin İslami edebiyata mal olan; Leyla ve Mecnun gibi mesnevilerin birçoğu gerçel olarak; birer Arap halk öyküsüdür. Ancak bu hikâyeler farklı toplumlarda -Türkler gibi- kitaptan aktarım yoluyla bu sürecin bir parçası olmuştur. Halk öyküleri toplumların sosyal konumlarına göre değişik yapılanma evrelerine tanık olmuştur. Bunun için halk öyküleri yalnızca yazınsal bir ürünü oluşturmaz. Halk öyküleri yazınsal bir ürün olmanın yanında sosyal bir konuma sahiptir. Dünya milletlerini tarih hassasiyetlerine göre: Mitolojik, yazınsal, sözlü birikime dayalı ve tabiat toplumları olarak dörde ayırabiliriz. Bu dört toplum türünde de halk öykülerinin oluşum ve işlevlerinde farklılıklar vardır. Mitolojik dönemi uzun süren ve bu dönemden günümüze yazılı ürünler bırakabilen toplumlardır. Bu tür toplumlar yerleşik yaşama erken dönemlerde geçmiş ve halk ürünlerinde tanrı motifini baskın bir hale getirmiştir. Genelde Hint-Avrupa halkları, özeldeyse Avrupa toplumlarının birçoğu bu kategoriye girer. Farslar ve Sanskrit halklar ise farklı kültür çevrelerinin yoğun tesirine maruz kaldığından; daha çok Semitik kavimleri etkileyen yazınsal kategoride değerlendirilir. Ancak Fars sahasında yazılmış Şehname gibi eserler; eski Pers söylencelerini hikâyeleştirmesi bakımından mitolojik toplum edebiyatıyla örtüşür. Bu kategorinin en bariz örneği ise Yunanlardır. Mitolojik toplumlarda halk öykülerinin gelişim sürecinde mitolojik dönemlerden kalma ögeler çok kuvvetlidir. Din değişimi gibi önemli bir toplumsal değişim bile mitolojik altyapıdan beslenmeyi engelleyemez. Farklı tür kültürlerdeki birçok halk hikâyesi, güncel inanç şekilleri temelinde kurgulanıp geçmiş dönemlerden yalnızca arkaik kültürel kalıtlar taşırken; mitolojik kültürün baskınlığı geçmişten gelen karakterlerin güncellenerek sürekli işlenmesi sonucunu doğurur. Bunun için Arap, Türk ve Fars gibi toplumlarda halk hikâyeleri daha çok aşk hikâyelerine dayanırken; Avrupa kültüründe Athena ve Thor gibi aslında destan dönemine ait karamanlar ön plana çıkmıştır. Örneğin bugün anakara adı olarak kullanılan Europa ismi dahi Yunan mitolojisine dayanır. Halk hikâyesinin destansı dönemler ve çağdaş dönemler arasında bir bağ olduğu kuramına göre hareket ettiğimizde; bugün dahi Avrupa edebiyat dairelerinde özellikle Yunan mitolojisi ögelerinin ağırlıklı olduğu gerçeğiyle karşılaşırız. Hatta bu ağırlık, Avrupa edebiyatının temelini oluşturmakla kalmaz; birçok bağımsız medeniyeti de etkisi altına alır. Örneğin Türkiye sahasında Nev Yunanilik akımı ortaya çıkmıştır. Mitolojik devirlerinin ardından Budizm evresiyle birlikte semavi bir inanışın kayda geçirildiği toplumlardır. En bariz örnekleri Semitik dil ailesine üye olan toplumlar ve Çin gibi Uzak Doğu halklarıdır. Bu toplumlarda ticaretin geçmişinin çok eskilere dayanması ve özellikle Yahudi tüccarların yaptıkları ticaret neticesinde büyük bir maddi zenginliğe ulaşmasıyla; yazı ve yazın gelişmiştir. Zaten dünyada yazıyı ilk kullanan toplum bir Orta Doğu kavmi olan Sümerlerdir. Yazıyla birlikte halk inançlarının ve edinimlerinin kayda geçirilmesiyle; toplumsal bir sınıfın öğretilerini kavramlaştırabileceği bir kehanet sentezi kurulabilmesinin önü açılmıştır. Böylece bu kavimlerde olan önemli olaylar, edebî eserlere yansımıştır. Örneğin aslen Arap halk hikâyeleri olan Leyla ile Mecnun gibi eserler; Arap kültüründe yazının gelişkinliğinden istifade ederek mesnevi formatına bürünmüş ve diğer toplumları da etkilemiştir. Hatta Arap kültüründe yazı kullanımı o kadar yaygındır ki; halk tarafından benimsenen şiirlerin Kabe'nin duvarlarına asıldığı bilinmektedir. Görüldüğü gibi yazınsal toplumlarda halk hikâyelerinin bir metin gövdesine ulaşması diğer toplumlara göre çok daha hızlıdır. Uzak Doğu toplumlarında, atalara saygı ve disiplin esası son derece gelişmiş olduğundan, toplumsal normların hikâyeleştirilmiş şekilleri, halk hikâyesi olarak karşımıza çıkar ve bunlar bir nevi ata kültünü oluşturan "toplumsal kurallar ve kehanetler" olarak kendini gösterir. İnanç konusunda mistisizm ve totem tapınmalarının; destan döneminde görüldüğü, genellikle göçebe bir hayat tarzını benimsemiş toplum türüdür. Bu tür toplumlarda ata kültü son derece önemli olup, ruh ve kutsal doğa figürleri son derece elzemdir. Bu tür animizme yakın toplumların en bariz örnekleri Moğollar ve Türklerdir. Bu toplumlar yazı ile geç dönemlerde tanışıp, daha ziyade sözlü ürün konusunda ileri bir düzeye gelmiş olsalar da; güçlü bir mitolojiye sahiplerdir. Ancak göçebe kültürler genellikle, yerleşik kültürlerle tanıştıklarında; kendi yapılarını revize ederek din dahil bu yeni atmosferin içine girmiştir. Örneğin Türkler, 751 Talas Savaşı'ndan sonra Arabistan doğumlu bir yerleşik yaşam dini olan İslamiyet'i kabul etmeye başlamıştır. Bu dönemin ardından; Türk geleneğinde var olan yapılar İslamiyet etkisinde İslami eserlerde kullanılmış; Türk kahramanları İslami edebiyata dair kişilerin vücudunda hayat bulmuştur. Örneğin; Ferhat ile Şirin gibi aşık tipleri, Arap ve Fars eserlerinden okunarak halk ağzında türevlendirilmiş ve bir halk hikâyesine dönüştürülmüştür. Bu oluşum sürecinde; 40 sayısının kutsallığı gibi Türklere özgü kavramlar da bu hikâyelerde İslami çizginin içerisine yerleştirilmiştir. Bu tür toplumlarda halk öykülerinin oluşmasındaki ikinci aktörler ozanlardır. Ozanların toplumca rağbet gören olayları konu alan şiirleri zamanla dilden dile dolaşarak, tamamen öz kültüre ait halk hikâyelerine dönüşmüştür. Örneğin Genç Osman Destanı bu sürecin yaşandığı eserlerden biridir. Ayrıca bu tür toplumlarda rastlanan halk hikâyeleri hem mensur hem de manzum ögeler içermektedir. Bu tip toplum türü; tamamen doğa değişkenlerine göre yaşayan ve destan dönemini geçemeyen toplumlardır. Bu toplumlarda halk öyküleri ilk türevinde, yani destan olarak bulunur. Bu öyküler, toplumsal normları koruma görevini görür. Çağdaş dünya ile kuvvetli bağları olmayan bazı Güney Amerika, Afrika ve okyanus adalarındaki halklar bu tür topluluklardır. Toplumsal bazda dilden dile aktarılan birçok destan türevi bugün halk ağzında halk öyküsü türünün konusu içerisindedir. Örneğin: Kalevala ve İlyada gibi destanların halk bilincinde bıraktıkları izleri taşıyan birçok varyant; bir halk öyküsü kimliğine bürünmüştür. Örneğin, birçoğu İslami etkide yazılan mesnevilerdeki kahramanlardan ilhamla üretilen Türk halk hikâyeleri, eski dönem Türk destanları ve geleneklerinden birçok iz taşımaktadır. Bu kuşkusuz halk öykülerinin modern dönem ve destan dönemleri arasında gördüğü köprü rolüyle ilgilidir. Samsun İbrahim Tanrıverdi Sosyal Bilimler Lisesi Samsun İbrahim Tanrıverdi Sosyal Bilimler Lisesi, 2005-2006 eğitim ve öğretim yılında kurulmuş "Türkiye'nin 7. Sosyal bilimler lisesidir". Karadeniz Bölgesinde kurulan "ilk" Sosyal bilimler lisesi olan "Samsun İbrahim Tanrıverdi Sosyal Bilimler Lisesi", adını okulun tarihi binasını restore ederek birinci eğitim ve öğretim yılında eğitime hazır hale getirilmesine vesile olan hayırsever iş adamı İbrahim Tanrıverdi'den almaktadır. Samsun Sosyal Bilimler Lisesi öğrencileri, İstanbul Sosyal Bilimler Lisesi ile bağlantılı bir şekilde Uluslararası Bakalorya (IB) diploması alabilirler. Bu programa katılmak isteyen Samsun Sosyal Bilimler Lisesi öğrencileri, 11. ve 12. sınıfı İstanbul Sosyal Bilimler Lisesi'nde okurlar. Samsun Sosyal Bilimler Lisesi'nde eğitim yılı bir senesi hazırlık olmak üzere toplam 5 yıldır. Okulda okutulan yabancı diller ise İngilizce ve Fransızca'dır. Ayrıca 10. sınıftan itibaren öğrenciler Osmanlı Türkçesi dersleri almaktadırlar. Bununla birlikte okulun diğer liselerden farklı olarak kendi alanına yönelik, Sosyal bilimler liseleri müfredatında belirlenmiş, çeşitli dersleri de vardır. Samsun Sosyal Bilimler Lisesi, diğer Sosyal bilimler liseleri gibi, ""Türkçe-Matematik ve Sosyal Bilimler" (Eşit Ağırlık ve Sözel)" alanında eğitim vermektedir. Mezun olan öğrencilerin diplomasında ""Türkçe-Matematik ve Sosyal Bilimler Bölümü"" yazıldığı gibi üniversite tercihlerinde bu iki bölümde de (Eşit Ağırlık ve Sözel) puanları kırılmadan tercih yapabilmektedirler. Ayrıca okulun üniversite öğretim üyelerinden oluşan etkin bir "Bilim Danışma Grubu" vardır. Samsun Sosyal Bilimler Lisesi, öğrencilerinin sosyal bilimler alanına yönelik aktif bir etkinlik içerisinde olmasını amaçlamaktadır. Okul öğrencileri, "Bilim Danışma Grubunun" da destekleriyle bugüne kadar birçok etkinlik düzenlemişlerdir. 2007 yılında düzenlenen, ""Doğumunun 800. Yılında Mevlana"" konulu sempozyuma birçok entelektüel ve değerli akademisyen konuşmacı olarak katılmış, yerel ve ulusal medyada bu etkinlik yer almıştır. 2008 yılında ise, daha geniş katılımla gerçekleştirilen, ""Doğu-Batı"" konulu "2. Uluslararası Sosyal Bilimler Sempozyumu" düzenlenmiştir. "Ayrıca bu sempozyum Türkiye'nin ilk ve tek uluslararası lise sempozyumu olmuş" ve yine yerel ve ulusal medyada yer almıştır. Samsun Sosyal Bilimler Lisesi öğrencilerinin edebiyat üzerine yazdıkları makalelerden oluşan iki ciltlik "Makalat" ve Türkiye'nin entelektüel yazarları ve şairleriyle yapmış olduğu mülakatlarının yer aldığı iki ciltlik "Mülakat" adlı eserleri bulunmaktadır. ("Mülakat-I": Rasim Özdenören, Hilmi Yavuz, Nazan Bekiroğlu, Beşir Ayvazoğlu, İskender Pala, Mustafa Armağan, Mustafa Kutlu, Ümit Meriç, Abdurrahim Karakoç, Yaşar Bedri Özdemir, Ayla Kutlu, Mevlana İdris Zengin, Nuriye Akman, Hakan Albayrak, Mustafa Karaosmanoğlu, Sıddık Akbayır, Nihat Genç, Ahmet Turan Alkan, Bekir Coşkun. "Mülakat-II": Halil İnalcık, İlber Ortaylı, Murat Belge, Ahmet İnam, Alev Alatlı, Doğan Hızlan, Vedat Türkali, Haydar Ergülen, Selim İleri, Ferit Edgü, Yavuz Bülent Bakiler, Hüseyin Su, Hasan Ali Toptaş, Sevinç Çokum, Tahsin Yücel, Turgut Özakman, Necip Tosun, Sadık Yalsızuçanlar, Mehmet Niyazi, Sunay Akın, Ali Ayçil, Cezmi Ersöz, Şaban Abak, Mario Levi, Turan Oflazoğlu, Ali Çolak, Robert D. Vivian, Reha Çamuroğlu, Tayfun Talipoğlu, Ali Ural, İbrahim Tenekeci, Arif Ay, Yavuz Bahadıroğlu, Zerrin Koç, Haşmet Babaoğlu, Gökhan Özcan, Feride Çiçekoğlu, Vehbi Vakkasoğlu, İdris Özyol, Türkan Yeşilyurt, Kenan Sarıalioğlu, Mustafa Usta, Gökhan Akçiçek, Recep Şükrü Apuhan, Selçuk Küpçük, Mustafa Uçurum, Mehmet Halistin Kukul, Ogün Kaymak, Ferhat Kalender, Ahmet Seven, Nizamettin Aksu, Murat Karacan, Doğan Kan, Recep Yazgan.) Okul öğrencilerinin, her yıl düzenlenen "TÜBİTAK Proje Yarışmalarında birincilik, ikincilik ve üçüncülükleri" bulunmaktadır. Ayrıca "TÜBİTAK Proje Yarışmalarında" derecesi olan okul öğrencileri üniversite giriş sınavında ek puan almaya da hak kazanmışlardır. Fas'ın vilayet ve alt bölgeleri Fas'ın vilayet ve alt bölgeleri 1997'de mahallileştirme/bölgeleştirme yasasının yürürlüğe girmesi ile oluşmuş idari yapılanmadır. Fas'ın 16 bölgesi; 61 adet vilayet (13 adet) ve alt bölge ( - 48 adet) ile bölümlendirilmiştir. Her vilayet ve alt bölge de ilçelere (, çoğul ), belediyelere (, çoğul ) veya kent belediyelerine (, çoğul ) ve büyük metropollerde mahal/bölge/ilçe ()'lara bölünmştür. İlçeler (cercle) kırsal bölgelerde, kırsal belediyelere (, çoğul ) bölünebilir. Not: Belediyeler ve mahal/bölge/ilçe (arrondisment) dördüncü seviye yönetim kademesi olarak düşünülmelidir. Fas'ta idari yapılandırmada vilayet oluşumu 1981'de gerçekleştirilmiştir. Böylece "birçok alt bölge veya ilçe veya her ikisi birden bir araya getirilmiş böylece Kazablanka gibi gelişen yerleşimlerin ve büyüyen nüfusların ihtiyaçlarını karşılamaya yetecek idari yapılandırmaya sahip büyük şehir yerleşimleri oluşturulması planlanmıştır." Bu yüzden vilayetler (sadece şehir yerleşimlerini kapsamalarına rağmen), sıralamada bölge ve ilçe/alt bölge arasındaki seviyede yer almaktadır. Genel kullanımda ise bölge veya ilçe/alt bölge ile aynı seviyede kullanılırlar. Vilayet, konularında ilgili alt seviyesindeki yapılanmaların alanlarına müdahale eder . Fas'ın vilayetleri şöyledir: Cenova derbisi Derby della Lanterna ("Cenova Derbisi"), Cenova şehrinin doğu yakasında yaşayanların desteklediği Genoa CFC ile batı yakasında yaşayanların desteklediği UC Sampdoria'nın futbol rekabetidir. Her iki kulüp de maçlarını Stadio Luigi Ferraris'te oynamaktadır. Genoa kurulan ilk İtalyan kulübüydü. Bir grup İngiliz tarafından 7 Eylül 1893'te "Genoa Cricket and Athletic Club" adıyla kurulmuştu. Kulübün başına James Richardson Spensley'nin geçmesiyle adı "Genoa Cricket and Football Club" olarak değişti ve futbol branşına ağırlık vermeye başladı. Takımın başına 1912'de William Garbutt'un geçmesiyle Genoa, İtalya futbolunun ilk teknik direktörüne sahip oldu. Öte yandan, "Ginnastica Sampierdarenese" adıyla 1891'de kurulan Sampdoria, futbol şubesini 1895'te açtı. Şehirdeki ilk derbinin 27 Mart 1899'da oynandığı ve bu maçı Genoa'nın kazandığı tahmin edilse de, skorun herhangi bir kaydı tutulmadı. Kaydı tutulan ilk maçı Genoa 3–1'lik skorla kazandı. Faşist lider Benito Mussolini, 1927 yılında kuzey ve güneydeki eski ligleri bir araya getirip İtalya'nın ilk ulusal ligini kurmak amaçlı her iki kulübü yeşil-siyah renkleri olan "Dominante" adı altında birleştirdi. 1945'te biten II. Dünya Savaşı'nın ardından eski kimliklerini isteyen seslrin yükselmesiyle tekrar bir ayrılık yaşandı. Fakat Sampierdarense'nin maddi yetersizlikler yüzünden tek başına devam etmek istememesi üzerine 12 Ağustos 1946'da kurulan yeni takıma "Unione Calcio Sampdoria" adı verildi. Ä°ttihatspor İttihatspor, 1920 yılında Altınordu İdman Yurdu'ndan ayrılan kişiler tarafından Union Club adıyla kurulmuş, daha sonra İttihatspor adıyla faaliyetini sürdürmüş futbol kulübüdür. Susanna Clarke Susanna Mary Clarke (d. 1 Kasım 1959), Britanyalı roman yazarı. Daha çok kendisine 2005 yılında En İyi Roman Hugo Ödülü’nü kazandıran ilk romanı "Jonathan Strange ve Bay Norrell" ile tanınan Clarke'ın bu romanın yanı sıra çeşitli dergilerde yayımlanmış hikâyeleri ve bu hikâyelerin derlediği bir kitabı bulunmaktadır. Boş zamanlarında "Jonathan Strange" üzerinde çalışmaya 1993 yılında başlayan Clarke, sonraki on sene boyunca "Strange" evreninde geçen hikâyeler yazdı. 2003 yılında Bloomsbury tarafından yayın hakları satın alınan kitabı, 2004 yılında çok satan kitaplar listesine girdi. İki sene sonra ise hikâyelerini derlediği kitabı "The Ladies of Grace Adieu and Other Stories" yayımlandı. Eserlerini Charles Dickens ve Jane Austen benzeri bir uslupla kaleme alan Clarke'ın her iki eseri de sihrin mümkün olduğu alternatif bir 19. yüzyıl İngilteresi'nde geçmektedir. "Jonathan Strange"'de erkek karakterleri arasındaki ilişkiyi ele alırken, hikâyelerinin teması kadınların sihir sayesinde ele ettiği güçtür. Pachuca Pachuca, tam adı Pachuca de Soto, Meksika'nın ortadoğu kesimindeki Hidalgo eyaletinin merkezi kent. Nueva España'daki ilk yerleşmelerden biridir. Doğu Sierra Madre'deki zengin madencilik bölgesinde, deniz düzeyinden 2.426 m yüksekte yer alır. Yakınlarındaki Real del Monte dünyanın en geniş gümüş yataklarından biridir ve Meksika'nın toplam gümüş üretiminin önemli bir kısmını karşılar. Gümüşü cevherden ayırmakta kullanılan patio işlemi 16. yüzyılda Bartolomé de Medina tarafından Pachuca'da geliştirilmiş, siyanürleme işleminde kullanılan Pachuca tankı da gene burada bulunmuştur. Pachuca'da 1877'de kurulmuş bir maden ve metalurji okulu vardır; Hidalgo Özerk Üniversitesi de (1961) buradadır. Adrian Knup Adrian Knup, (d. 2 Temmuz 1968, Liestal) İsviçreli eski futbolcudur. Knup, İsviçre millî takımında 49 maçta forma giymiş, bu maçlarda toplam 26 gol atmıştır. 1994 yılında Dünya Kupası kadrosuna da dahil edilmiştir. Knup, kariyerine 1986 yılında Basel kulübünde başladı. İki sezon sonra 1988 yılında Aarau takımına geçen Knup, burada sadece bir sezon geçirdi. Daha sonra Luzern takımında kariyerinin en iyi dönemlerini geçirdi ve iyi performansı sayesinde Bundesliga takımlarından Stuttgart'a transfer oldu. 1994 yılında Karlsruher takımına geçti. Burada takımıyla DFB-Pokal'da finale kadar çıktı fakat finalde Kaiserslautern şampiyon oldu. 1996 yılında Galatasaray'a transfer oldu fakat sadece yarım sezon sonra sözleşmesi feshedildi. 1997 yılı başında ilk kulübü Basel'e dönen Knup, 1998 yılında burada futbolu bıraktı. Futbolu bıraktıktan sonra İsviçre televizyonlarında futbol yorumculuğu yapan Knup, 2007 yılında İsviçre millî futbol takımında antrenörlük yapmaya başladı. Fakat Euro 2008 sonrası görevinden ayrıldı. FC TÃ¼rkiyemspor FC Türkiyemspor 1987 - 2009 yıllarında aktif olarak Amsterdam'da kurulmuş Hollanda'da Türk kökenli bir futbol kulübü idi. Kulüp iflas etmiştir. Türkiyemspor 1 Haziran 1987 tarihinde kuruldu ve Hollanda amatör Liginin en iyi kulüplerinden biri oldu. Takımın renkleri yeşil ve beyazdı. Kulüp "Çağlayanspor" adıyla ilk nesil grup Türkler tarafından kuruldu ve 1990 yılında bugünkü adı ile değiştirildi. İkinci nesil FC Türkiyemspor Amsterdam, Hollanda'da en üst amatör düzeyde Türk oyuncular tarafından geliştirildi. Türk iş adamı Nedim İmaç'ın desteği ile Türkiyemspor yılda yaklaşık 2 milyon avroluk bir bütçe ile Hollanda amatör liginin en iyi kulüplerinden biri haline gelmiştir fakat 17 Şubat 2007'de Yönetim Kurulu Başkanı Nedim İmaç Amsterdam'da öldürüldü. İmaç, 16 yıl süreyle Türkiyemspor'un başkanlığını yapmış ve 2006'nın Aralık ayında görevinden ayrılmıştı. Onun ölümü ile Kulüp ana destekçisini kaybetti ve bu nedenle faturalarını ödeyemedi ve borçları artmaya başladı. Sponsorlarda desteklerini çektiler. Oyuncular ayrıca, artık maaş almadıkları için takımdan ayrılmakla tehdit ettiler. Şahin Gerdan, İmaç'ın halefi olarak atandı ve kulübü kurtarma görevi verildi. Rotterdamlı bir futbolcu olan Gerdan, Türkiyemspor'u tekrar yoluna sokma misyonunu başarıyla başlattı. Kulüp, faturaları ödedi ve maaşları ve primleri düzgün bir şekilde ödeyerek oyuncuların güvenini yeniden kazanmayı başardı ancak sahadaki sonuçlar pek de başarılı değildi. Bütçe küçüldü çünkü sponsorlar ihtiyatlıydı. Ekim 2008'de 100.000 avro'dan fazla bir borcu olduğu açıklandı. Alacaklılardan biri de Kraliyet Hollanda Futbol Federasyonuydu. Bununla beraber bir zamanlar zengin olan Türkiyemspor'un sonu yakın görünüyordu. Sonunda maddi sıkıntılar doruğa ulaştı. 20 Şubat 2009'da Türkiyemspor iflas başvurusunda bulundu, son maçını 21 Şubat'ta oynadı. 24 Şubat 2009'da Türkiyemspor iflasını açıkladı. Recopa Sudamericana Recopa Visa Sudamericana () olarak da bilinen bu kupa, Copa Libertadores şampiyonu ile Copa Sudamericana şampiyonunun kendi aralarında oynadıkları, iki maç sonucu Süper Kupa'nın sahibini bulduğu maçlar serisidir. Avrupa'da bu kupaya eşdeğer olarak UEFA Süper Kupası gösterilebilir. Turnuvanın en başarılı ekibi, dört kez kupayı müzesine götüren Arjantin temsilcisi Boca Juniors'tur. Kupayı daha önce 12 farklı takım kazandı. 3 takım ise kupayı arka arkaya kazanma başarısı gösterdi; São Paulo (1993 & 1994), Boca Juniors (2005 & 2006), Liga de Quito (2009 & 2010). Zeitgeist (anlam ayrımı) Zeitgeist, zamanın ruhu anlamına gelen terim. Şu anlamlara da gelebilir: CA All Boys Club Atlético All Boys Buenos Aires'in Floresta semtinde bulunan Arjantin takımıdır. All Boys takımı şu anda Arjantin futbolunun en üst seviye ligi olan Primera División'da mücadele etmektedir. Kosova Airlines Kosova Havayolları Kosova merkezli bir havayolu şirketidir. Büyük Avrupa kentlerini Priştine'ye bağlayan havayolu, Birleşmiş Milletler Kosova Geçici Yönetim Misyonu (UNMIK) ve Kosova Hükûmeti tarafından 2003 sonbaharında kuruldu. Kosova Havayolları Alman havayolu Hamburg International çıkışlı bir Boeing 737-700 (D-AHIF) kiraladı. Uçak, 1 Aralık 2003 tarihinde Kosova Airlines filosuna girdi ve filoda 10 Mayıs 2006 tarihine kadar kaldı. Germanwings ve birkaç diğerleri gibi Priştine′ye uçan diğer havayolu şirketleri ile çalışmalarına devam etmektedir. Kosova Hava Yolları (Eurokoha Reisen), aynı zamanda Kosova'da en büyük tur ajansı Priştine ve Avrupa'da hedefleri her türlü charter uçuşlar sunmaktadır. Kosova Havayolları aşağıdaki havayolları ile uçuş sunmaktadır: Kosova Havayolları, bağımsız bir havayolu olduğu süre içinde aşağıdaki hedeflere uçtu: Tubas valiliÄŸi Tubas valiliği (Arapça: محافظة طوباس‎), Filistin Ulusal Yönetimi'nin valiliklerinden biridir. Batı Şeria'da bulunur. Merkezi Tubas şehridir. Filistin Merkezi İstatistik Bürosu'na göre 2007 yılında valiliğin nüfusu 48,771'di (Filistin nüfusunun %1.3'ü) ve 9135 hane vardı. Valilikte 23 yerleÅŸim mevcuttur: Lois Taggett'Ä±n Uzun Takdimi Lois Taggett'ın Uzun Takdimi (İng. The Long Debut of Lois Taggett), Amerikalı yazar J. D. Salinger'ın ilk kez "Story" dergisinin Eylül-Ekim 1942 tarihinde çıkan sayısında yayınlanan öyküsüdür. Hikâye, yazarın üçü "Story" biri "Mademoiselle" dergisinde basılan "yalnız kız" temalı dört eserinden biridir. Bu temaya sahip diğer eserleri "Gençler", "Elaine" ve "1941'de Hiç Beli Olmayan Bir Genç Kız"'dır. "Lois Taggett'ın Uzun Takdimi", New York'ta sosyeteye ilk kez takdim edilen Lois Taggett'ın büyümesini, önce bir sadist ardından görgüsüz bir adamla yaptığı evlilikleri, hamile kalmasını ve bebeğinin ölümünü anlatır. Salinger, "Kırık Öykünün Kalbi" isimli öyküsünü 1941 yılının Mayıs ayında tamamladı. Bu çalışması "Collier's" dergisinin Eylül 1941 sayısında yayınlandı. Arada geçen sürede ise yazar o döneme kadar yazmış olduğu en karanlık öykü olan "Lois Taggett'ın Uzun Takdimi"'ni tamamladı. Yazar bu öyküsüyle "The New Yorker" dergisine kabul edileceğini düşünüyordu. Bu yüzden ajansı Dorothy Olding'den eseri dergiye göndermesini istedi. Salinger'ın beklentisinin aksine "The New Yorker" öyküyü reddetti. Bunun üzerine "Mademoiselle" dergisine başvurdular. Fakat bu dergi de eseri kabul etmedi. Yazar 1942 yılının başında II. Dünya Savaşı sürerken ABD ordusuna yazıldı. 27 Nisan 1942'de Fort Dix, New Jersey'de göreve başladı. Orduda yükselmek isteyen Salinger, Haziran ayında Subay Aday Okulu'na başvurdu. Bu dönemde tavsiye mektubu istemek için yazıştığı Whit Burnett "Lois Taggett'ı" okuduğunu ve beğendiğini yazara iletti. Böylece hikâye Burnett'ın sahibi olduğu "Story" dergisinin Eylül-Ekim 1942 sayısında yayınlandı. Sosyeteyle ilk kez tanıştırılan Lois Taggett'ın kasvetli öyküsü tıpkı yazarın önceki öyküleri "Gençler" ve "Git Eddie'yi Gör" gibi üst-sınıf gençliğinin yaşamını anlatmaktadır. Salinger, bu öyküsünde de New York gençleri arasında moda olan alışkanlıkları eleştirdi ve bu insanların değerlerden yoksunluklarını ve yalnızlıklarını anlattı. Miss Hascomb's School'dan mezun olan Lois Taggett, o sonbaharda ailesi tarafından sosyeteye takdim edilir. Kışı Manhattan'da arkadaşlarıyla gezerek geçirir. İlkbaharda ise amcası Roger'ın ofisinde resepsiyonist olarak işe başlar. Bu ofiste 11 gün çalıştıktan sonra arkadaşlarının Rio'ya gideceklerinin haberini alır. Lois de onlarla birlikte gitmek için işinden ayrılır. Seyahatten kışın dönen genç kız Columbia Üniversitesi'nde ders almaya başlar. İlkbaharda bir yayıncı olan Bill Tedderton'a aşık olur. Çift kısa bir süre sonra evlenir. Bu evliliği Lois'in parası için isteyen Bill ilerleyen günlerde Lois'e aşık olur ama çiftin evlilikleri Bill'in Lois'e iki kere fiziksel zarar vermesi sebebiyle biter. Ailesinin yanına dönen Lois, Reno'ya seyahat eder. Reno'dan döndükten sonra kısa boylu, renkli çoraplara alerjisi olduğunu düşündüğü için her zaman beyaz çorap giyen Carl Curfman ile evlenir. Carl'a aşık olmayan Lois, arkadaşlarının uygun bir eş adayı olduğunu düşünmelerinden etkilendiği için adamın teklifini kabul etmiştir. Carl'ın beyaz çorap takıntısından rahatsız olan genç kadın onu renkli çorap giymeye zorlar. Carl, karısının bu isteğini kabul eder. Lois Taggett, günlerini sinemaya giderek ve alışveriş yaparak sıkıntı içinde geçirmeye başlar. Hamile olduğunu fark edince bu aktivitelerine son verir. Çiftin bir erkek çocukları olur. Lois, bebeğin ardından ilk kez kendini iyi hissetmeye başlar. Ama bu mutluluğu uzun sürmez. Bebekleri uyurken hayatını kaybeder. Lois, bir kez daha aslında sevmediği kocasıyla baş başa kalır. Son sahnede çift karşı karşıya oturmaktadır. Lois kocasına bakar ve gidip beyaz çoraplarını giymesini söyler. Hikâyenin sonu okuyucuya evliliklerinin ilk günlerinde kocası beyaz çorap giydiği için onu azarlayan Lois'in sonunda olgunlaşmaya başladığının işaretini vermektedir. Salinger başvurduğu Subay Aday Okulu tarafından reddedildi. Aynı günlerde Kara Havacılığı Eğitimi'ne kabul edildi. Yazar, bu eğitim sebebiyle New Jersey'den ayrıldı. Haftasonlarını New York'ta geçirememesi onu edebiyat çevresinden de uzaklaştırdı. "Collier's" dergisinin 12 Aralık 1942 yılında çıkan sayısında Salinger'ın "Piyadenin Özel Notları" isimli askerlik yaşamını konu alan ticari öyküsü yayınlandı. 14 Nisan 1944'te, Salinger II. Dünya Savaşı sebebiyle Avrupa'dayken, Whit Burnett yazara öykülerinden oluşan bir derlemeyi antoloji olarak basmayı teklif etti. Kitabın ismi "Gençler" olacaktı. Teklife tedirgin yaklaşan Salinger bu tedirginliğine rağmen Burnett'a kitapta yer alabilecek sekiz hikâyesinin listesini gönderdi. Bu hikâyelerden biri de "Lois Taggett'ın Uzun Takdimi" idi. Fakat bu antoloji hiçbir zaman basılamadı. "Lois Taggett", 1949'da gene "Story"'nin Whit ve Hallie S. Burnett'ın editörlüğünü yaptığı "The Fiction of Forties" özel sayısının 153-162. sayfalarında yer aldı. Rifat Erdem Rifat Erdem (d. 28 Şubat 1990, Karatay), Türk futbolcudur. 1. Lig ekiplerinden Adıyamanspor'da oynamaktadır. Futbola "Yeni Meramspor" altyapısında başlayan Rifat Erdem, daha sonra Konyaspor altyapısında oynadı. Burada 2010 yılında profesyonelliğe geçiş mukavelesi imzalayarak A2 takım kadrosuna dahil edildi. Profesyonelliğin ilk sezonunda sadece A2 takımında forma giydi. 2011-12 sezonunda as takım kadrosuna dahil edildi. Konyaspor için ilk resmî karşılaşmasına 10 Eylül 2011 tarihinde Kasımpaşa'a karşı oynanan 1. Lig karşılaşmasında çıktı. Abdullah Ã‡oban Mehmet Abdullah Çoban (d. 2 Ocak 1991, Meram), Türk futbolcudur. 2. Lig ekiplerinden Gümüşhanespor'da oynamaktadır. Futbola "Konya Telekomspor" altyapısında başlayan Mehmet Abdullah Çoban, daha sonra Konya Şekerspor oynadı. Burada 2009 yılında profesyonelliğe geçiş mukavelesi imzalayarak as takım kadrosuna dahil edildi. Konya Şekerspor için ilk resmî karşılaşmasına 10 Mayıs 2009 tarihinde Beypazarı Şekerspor'a karşı oynanan 2. Lig karşılaşmasında çıktı. Bu karşılaşma dışında A2 takım için forma giydi. 2010-11 sezonunda Konyaspor'a transfer oldu, fakat buradaki ilk sezonunda A2 takımında oynatıldı. 2011-12 sezonunda as takım kadrosuna dahil edildi. GÃ¶steri Peygamberi Gösteri Peygamberi (orijinal adı Survivor) Chuck Palahniuk tarafından yazılmış ve dünya çapında büyük ilgi görmüş olan Türkiye'de Ayrıntı Yayınları tarafından basılan, yeraltı edebiyat dizisinin on birinci kitabıdır. Türkçeye Funda Uncu çevirmiştir. Frédéric Auguste Bartholdi Frédéric Auguste Bartholdi (2 Ağustos 1834; Colmar, Haut-Rhin - 4 Ekim 1904), Fransız heykeltıraştır. Özgürlük Heykeli'nin tasarımını yapan kişi olarak bilinmektedir. Bull teriyer Bull teriyer ya da boğa teriyeri, 19. yy.da İngiltere'de üretilmiş bir teriyer ırkı. Buldog, beyaz İngiliz teriyeri (soyu tükenmiş), Dalmaçyalı, İspanyol pointeri, foxhound ve muhtemelen greyhound gibi pek çok ırkın karıştırılması ile üretilmiştir. Cüssesine oranla dünyanın en güçlü köpeklerinden biridir. Bull teriyer aslen büyükçe bir çukurda (pit) gerçekleştirilen köpek dövüşleri için üretilmiş bir ırktır. Çok cesur bir dövüşçü olmasına rağmen kavga başlatıcı değildir. Kaslı, kısa tüylü, uca doğru sivrilen kuyruklu, dik kulaklı, derin ve üçgen gözlü, konveks (dışbükey) kafalıdır. Ortalama 53–56 cm yüksekliğinde, 23–27 kg ağırlığındadır. Minyatür bull teriyer farklı bir ırk kabul edilir ve bull teriyerden küçüktür (yaklaşık 25–35 cm ve 11–15 kg). Vücutları çeşitli renklerde olabilir ancak kafaları genelde beyaz ya da beyaz üzerine koyu renk yamalıdır. Hareketli, sadık ve oyunsever bir köpek ırkıdır. Yahya Naci Bayburtlu Yahya Naci Bayburtlu (Bayburtlu, Yahya Naci Süleymanoviç) (1876-1943), Kırım Tatarı yazar, dil bilimci ve öğretmen. Bahçesaray kentinde doğdu. İstanbul'da Sultaniye Medresesi’ni bitirdi. Odessa Ticaret Okulunda Rus dili ve Rus edebiyatı dersleri aldı. Alupka’da öğretmenlik yaptı (1902-1908). 1908 yılından itibaren Bahçesaray'da okul müdürlüğü yaptı ve “Tercüman” gazetesinde çalıştı. Dünya edebiyatı klasiklerinden bazılarını Kırım Tatarcasına çevirdi. Arap alfabesinin Kırım Tatarcasına uygun basitleştirilmiş versiyonunu hazırlayan heyette yer aldı. 1925 yılında Moskova'da SSCB Öğretmenler Kurultayı'na katıldı. Türkiye'de eğitim görmüş olması nedeniyle 1935 yılında işten çıkarıldı. 17 Şubat 1937 tarihinde tutuklandı. 14 Ağustos 1938'da ise 10 yıl hapis cezasına çarptırıldı. Arhangelsk Oblastı'nda hapishanede öldü. Tortulaşma Cenin valiliÄŸi Cenin valiliği (Arapça: محافظة جنين‎), Filistin Ulusal Yönetimi'nin valiliklerinden biridir. Batı Şeria'da bulunur. Merkezi Cenin şehridir. Filistin Merkezi İstatistik Bürosu'na göre 2007 yılında valiliğin nüfusu 256,619'du ve 47,437 hane vardı. Valilikte yaşayanların 100,701'i (%39) 15 yaşın altındaydı ve 80,263 (%31 oranında) kayıtlı mülteci vardı. 1997 nüfus sayımına göre ise valiliğin nüfusu 195,074'tü Batı Şeria'da topraklarının çoğunluğu Filistin Ulusal Yönetimi altında olan tek valiliktir. Valilik sınırları içerisindeki dört Yahudi yerleşimi 2005'te İsrail'in tek taraflı geri çekilme planı çerçevesinde boşaltılmıştır. Valisi Kadura Musa'dır. Cemal Keşmir Cemal Keşmir (1862 İbradı - 29 Eylül 1949 İstanbul) Osmanlı Devleti'nin son döneminde çeşitli valilik ve hükûmet nazırlıklarında bulunmuş bir devlet adamı. Cemal Bey 1862 yılında Antalya'nın İbradı bucağında doğmuştur. Babası Ahmed Nazif Efendi'ydi. Fatih Rüştiyesini bitirmiş, Mekteb-i Mülkiye'ye devam etmiştir. 1884 yılından başlayarak nahiye müdürlüğü, kaymakamlık ve mutasarrıflıklarda bulundu. 1912 yılında Mamuret-ül Aziz (Elazığ) valiliğine atandı. Ermeni tehciri'nin başladığı günlerde Ermenileri koruduğu gerekçesiyle İttihat ve Terakki Partisi tarafından 1 Mayıs 1915 tarihinde görevden alındı. Ermeni yanlısı görüldüğü için Artin Cemal takma adıyla anılmaya başlamıştır. Uzun süre görevden uzakta kaldı. Ancak Mütareke döneminde İttihat ve Terakki Partisi'nin hükümetten ayrılması üzerine 28 Kasım 1918 tarihinde tekrar Konya Valiliğine getirildi. 7 Mart 1919 tarihinde Damat Ferit Paşa hükümetine Dahiliye Nazırı atanarak Konya'dan ayrılarak İstanbul'a gitti. 24 Nisan 1919 tarihinde tekrar Konya Valiliğine atandı. Ancak Kuva-yi Milliyecilere karşı olan tutumu yüzünden görevini bırakarak İstanbul'a kaçtı. 31 Temmuz 1920 tarihinde kurulan 5. Damat Ferit Paşa kabinesinde Ticaret ve Ziraat Nazırı olarak görev yaptı. Milli Mücadeleye karşı olan tutumunu sürdürdüğü için 1923 yılında vatan hainliği suçuyla yargılanan Yüzellilikler'in arasında yer aldı. 1924 yılında yurt dışı edilerek Romanya'ya gitti. 1938 yılına kadar Köstence'de yaşadıktan sonra çıkan af sonucu Türkiye'ye geri döndü. 29 Eylül 1949 yılında vefat etti. Agrippina (opera) Agrippina (Agrippina HMW 8: dizini) George Frideric Handel tarafından bestelenmiş üç perdelik opera seria janrında bir opera eseridir. Libretto Kardinal "Vincenzo Grimani" tarafından hazırlanmıştır. Eser 1709-1710 Venedik Karnaval mevsimi hazırlanmış ve prömiyer temsili 26 Aralık 1709'da "San Giovanni Grisostomo Tiyatrosu", Venedik'te yapılmıştır. Operanın konusu imparator Nero'nun annesi genç Agripinna'nın bir komplo hazırlamasıdır. Bu komplonun hedefi Roma İmparatoru olan Claudius'a imparatorluktan uzaklaştırmak ve böylece oğlu olan Nero'yu Roma İmparatoru ilan etmektir. Handel'in kullandığı librettolardan en iyisi olduğu iddia edien bu eserin Kardinal Grimanı tarafından hazırlanmış librettosu birçok o günkü politik olayları ima ile ele alarak bir "kahraman-aleyhtarı hicivsel komedi" olduğu iddia edilmektedir. Bazı inceleyiciler eserin konusunun Kardinal Grimani ile Papa XI. Clemens arasındaki çekişmeleri yansıttığını da iddia etmişlerdir. Handel bu eseri İtalya'dan dönmesinden 3 yıl sonra bestelemiştir. Prömiyer temsili 26 Aralık 1709'da Venedik'te Teatro San Giovanni Grisostomo'de sahnelenmiştir. Bu eser seyircilerden çok rağbet görmüştür. Prömiyer temsilinden sonra, o zamana kadar hiç görülmemiş olarak arka arkaya 27 defa sahnelenmiştir. Eseri tiyatro kritikleri de çok beğenmişlerdi. Gōzlemciler bu eserdeki müziğin kalitesinin çok yüksek olduğunu bildirmişlerdi. Halbuki o günlerin geleneklerine göre müzik parçalarının çoğunluğu diğer opera eserlerinden, hatta başka bestecilerin eserlerinden, alınmış ve uyarlanmıştı. Bu eser için gösterilen rağbete rağmen Handel, bu eserin tekrar yapımlanıp sahnelenmesi için hiçbir gayret göstermedi. Prömiyeri takip eden yıllarda eserin bazı yapımlanması kayda geçmiştir, ama 18. yüzyıl ortalarından itibaren Handel stili operaların modası geçince, bu opera eseri ve Handel'in dramatik eserleri genel olarak hiç yapımlanmadan birkaç yüzyıl unutulup gitti. 20. yüzyılda Handel tipi opera yapımlanması tekrar moda haline geldi. Bu eserin Almanya'da yeni yapımlanmasından sonra "Agripinna" operası tekrar yapımlanmaya başlandı ve Britanya ve Amerika'da be eserin prömiyer temsilleri bu dönemde yapıldı. 2007'de ABD'de New York City Opera'da ve Londra'da Coliseum Tiyatrosu'nda yapımlanan "Agrippina" temsillerinde çok yenilikçi bir mizansen kullanılması gayet büyük seyirci ilgisi çekti. Modern kritiklerinin düşüncelerine göre "Agrippina" Handel'in birinci opera şaheseridir ve birçok yenilikler getiren gayet taze müziksel yaklaşımı ile ve çağımızda Handel operasının tekrar moda olması ile bu eser günümüzde gayet popüler bir opera eseri olmuştur. Handel'in ilk opera besteleri Alman usta besteci Johann Mattheson etkisi altında, bestecinin 1704-1706'da bulunduğu Hamburg yıllarında kullandığı Almanca Operası stilindedir. 1706'da Handel İtalya'ya gitti ve orada 3 yıl kaldı. Bu sırada İtalyan müzik stilini iyice öğrendi ve bestecilik bilgisini geliştirdi. Önce Floransa'da kaldı ve burada Alessandro Scarlatti ve Domenico Scarlatti'ye tanıştırıldı ve bu şehirde ilk İtalyan stilinde operasını besteledi ve bu Floransa'da sahnelendi. "Rodrigo" (1707) adlı bu eserde Handel'in hala Hamburg ve Mattheson etkileri altında olduğu açıkça görülmektedir. Bu opera İtalya'da o kadar rağbet de görmedi. Handel Floransa'dan Roma'ya gitti. Fakat Roma'da Papa'nın bir kararnamesi ile opera eserlerinin sahnelenmeleri yasaklanmıştı. Benzer durumla da sonra gittiği Napoli'de karşılaştı. Bunun için Handel vaktini oratoryo ve kantata janrından eserler bestelemeye çevirdi. O zamanlar, bestelenen müzik parçasının uzunluğundan başka, opera, kantata ve oratöryo eserleri arasında pek fark yoktu ve bu üç janrda eser de "secco" resitatif ve tek başına (de capo) arya arka arkaya gerekmekteydi. "Secco" yani çalgılarla çalınmadan "kuru resitatif" olarak söylenmekteydi ve resitatif diyalog olarak dramının hareketinin gelişmesini sağlamaktaydı. Bu dönemde Handel';in eserleri "Dixit Dominus," ve Napoli'de bestelediği dramatik kantata "Aci, Galatea e Polifemo" idi. Roma'da Handel tanınmış bir Papalık Devleti diplomatı olan Kardinal Vicenzo Grimaldi ile tanıştı. Bu Kardinal boş zamanlarında opera librettoları yazmakla tanınmıştı. Kardinal Handel'i teşvik edip korumasına aldı ve "Agripinna" adını verdiği hazırladığı bir librettoyu Handel'e verdi. Handel Napoli'ye gidip bu operanın müziğinibestelemeye başladı. Kasım 1709'da Handel Venedik'e gittiğinde bu opera eseri hazırlanıp bitmişti. Grimani bu yeni operanın ailesinin sahip olduğu Teatro San Giovanni Grisostomo'da Karneval sezonunda sahnelenmesini sağladı. Bu eser Handel'in İtalya'da prömiyeri sahnelenen ikinci operası ve İtalya'da iken bestelediği son opera eseri oldu. Agripinna'nın prömiyer tarihi hakkında bir belirsizlik bulunmaktaydı; ama yeni bulunan bir yazma haber gazetesinden bunun 26 Aralık 1709 olduğu belirlenmiştir. Prömiyerdeki rollerde (başroldeki Antonio Carlo ve baş kadın rolündeki Margherita Durasaniti gibi) o günlerde Kuzey İtalya'da en iyi bilinen şarkıcılar yer almışlardır. Prömiyerinden sonra Agrippina çok popüler bir opera eseri olmuş ve Handel'i uluslararası şöhrete eriştirmiştir. Orijinal yapım o günlere göre çok fazla olarak arka arkaya 27 defa tekrarlanmıştır. 1713 ile 1724 arasında Agripinna Napoli, Hamburg ve Viyana'da da temsil edilmiştir. Ancak opera eseri yapımcısı da olan Handel kendinin bu eserini tekrar sahnede yapımlamamıştır. 18. yüzyıl sonları ve tüm 19. yüzyıl boyunca Handel'ıın diğer opera eserleri gibi, Agripinna operası da unutulmuştur ve 1754-1920 döneminde tek bir defa bile sahnelenmemiştir. Fakat 20. yüzyıl başlarında Handel eserleri tekrar yapımcıların ve seyircilerin dikkatini çekmeye başlamıştır. Bu eser 20. yüzyılda ilk defa 1943 yapımından sonra pek çok kere tekrar yapımlanmıştır. Son Amerikan yapımlarında ve 1985'te Almanya'da Schwetzingen ile yine Almanya'da 1991 Göttingen yapımlarında orkestra otantik 18. yüzyıl Barok dönemi çalgılarıyla donatılmıştır. 20. ve 21. yüzyıllardaki yapımlanmalarda kastrato ses için hazırlanmış iki rol kontrtenorler tarafından seslendirilmişlerdir. Handel'in bu eser için partisyon notalarında belirtilen çalgı gereksimi daha önce bestelediği operalarda için kullanılan çalgılar ile hemen hemen aynıdır. Bunlar 2 blokflüt, 2 obua, 2 trompet, 3 keman, 2 viyolonsel, viyola, timpani, kontrfagot ve klavsen'dir. Yer: Antik Roma Zaman: Roma İmparatorluk dönemi, yak. 50-70 "Agrippina'nın odasında" Agrippina kocası olan Roma İmparatoru Claudius'un bir deniz fırtınası sonucu öldüğü haberini almıştır. Yirmi-beş yaşında olan oğlu Nero'un Roma imparatoru olarak seçilip tahta çıkmasını istemektedir. Oğluna halkı kendinin değerine inandırıp onları kendine çekmek için halka altın dağıtmasını tavsiye eder. Nero annesine çok minnettar kalmıştır.("Con saggio tüo consiglio") Yalnız kalan Agrippina, aşk oyunları için kendine bir eş seçmek için azat edilmiş eski köleler olan Pallas ve Narcıssus arasında bir tercih yapması gerektiğini düşünmektedir. Pallas'ı tercih eder. Agrippina Pallas'a vefalı bir aşık olacağını bildirir ve Pallas da ona karşı duyduğu yakınlık hislerini ifade eder. Agrippina ona kocası olan imparator Cladıus'un ölme haberini aldığını söyler ve ondan senatörleri Capitol Tepesinde toplamasını ve onların oğlu Nero'yu imparator ilan etmelerini sağlamasını ister. Pallas da kendisinin talih kuşu tarafından seçildiği hakkında bir şarkı ile ayrılır. ("La mia air so Fortunata"). Pallas ayrıldıktan sonra Agrippina Narcissus'u yanına çağırır. Agripinna Narcissus'a kendini sevdiğini söyler ve ondan halkı ve ordunun askerlerini Nero'yu tutmalarını sağlaması için tedbirler almasını ister. Narcissus da bu haberden çok sevinip büyük bir sevinçle şarkı söylerek ayrılır.("Volo pronto, e lieto it core"). Yalnız kalan Agrippina kendisinin ne kadar azimli bir kişi olduğu hakkında bir aryaya başlar.("L'alma mia fra le tempeste"). "Bir taht bulunan Capitol meydanÄ±nda" Bir taht bulunan Capitol meydanında Nero bir kalabalıkla çevrilidir ve onlara hediyeler dağıtmaktadır. Nero Senato'nun önünde yeni imparator olarak selamlanır. Fakat trompetler çalmakta iken Agrippina ve Nero tahta çıkarken, tören Claudius'un uşağı Lesbus'un içeri girmesiyle yarıda kesilir. Lesbus efendisi imparatorun yaşadığını ve Antium'da karaya çıktığını haber verir. ("Allegrezza! Claudio giunge!". Ordu komutanı olan Otho İmparator Claudius'u ölümden kurtarmıştır. Otho olayı doğrular. Ayrıca imparatorun bir şükran simgesi olarak da Otho'yu kendisine varis imparator adayı yapmaya söz verdiğini açıklar. Ne yapacağını bilmeden şaşırmış kalan Agrippina'ya yaklaşan Otho, Poppea'ya delice aşık olduğunu, Poppea'nın onun için tahttan daha da önemli olduğunu ifşa eder. Agrippina onu bu aşkında onu desteklemeye söz verir.("Tu ben degno"). Otho buna çok sevinir ("Lusinghiera mia speranza"). Agrippina, Claudius'un da gizliden gizliye Poppea'ya aşık olduğunu bilmektedir ve oğlu