çalışıyor. Bir açıdan buna memnunum, çünkü buradakilerden daha iyi detektifler görmedim. Biri bu orospu çocuğunu enseleyecekse, bu sizler olacaksınız Amirlerinizden yüzde yüz destek göreceksiniz, istediğiniz bütün kaynaklar, politikacılar hoşlansın ya da hoşlanmasın verilecek. Brandon'ın sözleri odada mırıltılarla onaylandı. İşi birkaç yönden takip edeceğiz. Hepiniz İçişleri'nin saldırgan profili çıkarmak için bir bölüm kurmayı planladığını biliyorsunuz. Peki, biz kobay olacağız. Dr. Tony Hill, İçişleri için bu proje konusunda araştırma yapan kişi, bizimle birlikte çalışmayı kabul etti. Şimdi, profil çıkarmanın saçmalık olduğunu düşünenleriniz olduğunu biliyorum. Ama hoşunuza gitsin ya da gitmesin profil çıkarma geleceğimizin bir parçası. Bu adamla işbirliği yapar ve birlikte çalışırsak, bu bölümün istediğimiz gibi sonuçlanmasını sağlayabiliriz. Ona kötü davranırsak üstümüze büyük bir yük binebilir. Buradaki herkes bunu anladı mı. Brandon odaya ciddi bir suratla baktı, bu arada Tom Cross'u da kaçırmadı. Onaylar coşkuludan belli belirsize kadar farklılık gösterdi. Birbirimizi anladığımıza memnun oldum. Dr. Hill'in görevi ona verdiğimiz kanıtları değerlendirerek soruşturmalarımıza yardımcı olması için katilin bir profilini çıkarmak. Detektif Carol Jordan'ı cinayet bölümüyle Dr. Hill arasında aracı olmak üzere görevlendirdim. Detektif Jordan, ayağa kalkabilir misiniz. Şaşıran Carol kalkarken dosyalarını düşündü. Don Merrick hemen dizlerinin üzerine çökerek düşen kâğıtları topladı. Detektif Jordan'ı tanımayan öbür bölümlerdeki polisler için, Bayan Jordan bu kişi. Carol, güzel bir fikir Brandon, diye düşündü. Sanki içlerinden seçim yapması gereken bir ordu kadın detektif varmış gibi. Detektif Jordan bu soruşturmada her tür bilgiye rahatlıkla ulaşabilmek. Onun tüm gelişmelerden haberdar edilmesini istiyorum. Umut verici bir ipucu bulan herkes bu konuyu kendi detektifi ya da Müfettiş Cross'un yanı sıra onunla da paylaşmalı. Detektif Jordan'ın her tür isteği acil olarak görülmeli. Birinizin Detektif Jordan ya da Dr. Hill'i soruşturmanın dışında tutmaya çalıştığını duyarsam, gözünün yaşına bakmam. Aynı şey soruşturmanın bu boyutunu medyaya sızdıranlar için de geçerlidir. Öyleyse düşünün. Mesleğinizin bundan sonrasında üniformanızı tekrar giyip yağmur altında Bradfield sokaklarında dolaşmak için dayanılmaz bir arzu duymuyorsanız, ona yardım etmek için elinizden gelen her şeyi yapacaksınız. Bu bir yarış değil. Hepimiz aynı taraftayız. Dr. Hill burada katili yakalamak için bulunmuyor. Bu sizin... Brandon cümlesini yarıda kesti. Kimse kapının açıldığını fark etmemişti ama iletişim odası çavuşunun sözleri herkesin ilgisini silah sesinden daha hızlı çekti. Rahatsız ettiğim için özür dilerim, efendim dedi çavuş, sesi bastırılmış bir duyguyla kısıktı. Dünkü kurbanın kimliğini tespit ettik. Efendim, bizimkilerden biri. Ne demek istediğini biliyorum. Köpekten sonra Adam'ın hiçbir soruna neden olmayacağını biliyordum. Haftanın geri kalanını gerginlik içinde geçirdim. Hatta sakinleştiricilerden bir tane denemek bile içimden geldi ama bu isteğe karşı koydum. Zayıflığa teslim olunacak zaman değildi. Kaldı ki kendimi tümüyle kontrol etmek zorundaydım. Yıllarca uyguladığım özdisiplin karşılığını verdi. Meslektaşlarımdan birinin işteki davranışlarımda alışılmadık bir şey olduğunu fark ettiklerinden kuşkuluyum. Genellikle gönüllü katıldığım hafta sonu mesaisine katılmamam dışında tabii. Pazartesi sabahı hazırlığımın doruğundaydım. Tam bir mükemmel katil adayı olmuştum. Hava bile benden yanaydı. Serin, berrak bir sonbahar sabahıydı, işe gidenlerin bile dudaklarında gülümseme yaratan günlerden. Saat sekize biraz kala Adam'ın evinin önünden otomobille geçtim. Ev giriş katında garajı olan üç katlı yeni bir evdi. Adam'ın yatak odası perdeleri kapalıydı, süt şişesi hâlâ kapıda duruyordu, posta kutusundan Daily Mail'ın yarısı görünüyordu. Birkaç sokak ötedeki dükkânların önüne park edip yaya olarak geri döndüm. Yatak odasının perdeleri açılmıştı, süt şişesi ve gazete ortalıkta yoktu. Sokağın sonunda karşı taraftaki küçük parka girip bir banka oturdum. Kendi Daily Mail'imi açtım ve Adam'ın da benim görmeden baktığım yazıları okuduğunu hayal ettim. Konumumu değiştirerek gazeteyi aşağıya indirmeden ön kapısını görebileceğim biçimde oturdum. Kapı tam sekiz yirmide açıldı ve Adam dışarıya çıktı. Rahat bir tavırla gazetemi katladım, bankın yanındaki çöp kutusuna attım ve onun arkasından yürümeye başladım. Tramvay istasyonu on dakikadan daha kısa mesafedeydi ve Adam kalabalık platform üzerinde yürürken tam arkasına geçmiştim. Birkaç dakika sonra tramvay istasyona girdi, Adam da yolcularla birlikte öne doğru hareket etti. Ben biraz geride kaldım ve aramıza birkaç kişinin girmesine izin verdim İşi şansa bırakmıyordum. Ben içeri girerken Adam başını kaldırmıştı. Bunun nedeni biliyordum. Gözleri karşılaşınca Adam el salladı ve yol boyu kimseye aldırmadan sohbet edebilmek için kalabalığı yara yara ilerledi. Onun öne doğru eğilmesini izledim. Yüzündeki her ifadeyi, ince kaslı vücudunun her açısını, her hareketini biliyordum. Saçları, sesinde hâlâ ıslak olan küçük bukleleri, pembe ve tıraştan parlayan cildi ve Aramis kolonyasının kokusu. Konuşurken bir şeye yüksek sesle güldü, ben de midemin kasıldığını hissettim. İhanet kasılması Nasıl yapabilirdi. Onunla konuşan ben olmalıydım, yüzünü aydınlatmalı, güzel dudaklarını gülümsetmeliydim. Amacımın sağlamlığı sarsılsaydı bile, ikisinin Pazartesi sabahı karşılaşmalarından zevk almalarını görmek kararlılığımı tekrar granit haline getirirdi. Her zamanki gibi Adam, Woolmarket Meydanı'nda tramvaydan indi. Birkaç metre arkasından gidiyordum. Çok yakında yoksun kalacağı sevgilisine el salladı. Hemen başımı çevirerek tramvay saatlerini okuyor gibi yaptım. Beni fark etmesi, onu izlediğimi anlaması şu an istediğim en son şeydi. Ona birkaç saniye tanıdıktan sonra peşinden gittim. Solda Beliwether Sokağı'nda girdi. Koyu renk saçları m kaldırımdaki mağaza elemanlarının ve büro memurlarının arasında görebiliyordum. Adam sağda dar bir geçide girdi, ben de Crown Plaza'dan çıkarak çalıştığı Inland Revenue binasına girdiğini gördüm. Bunun yalnızca herhangi bir Pazartesi olmasından mutluluk duyarak plazayı, metal ve cam işhanını geçerek yeni restore edilen Viktoryen alışveriş merkezine girdim. Öldürmek için zamanım vardı. Bu düşünce dudaklarıma bir gülümseme yerleştirdi. Merkez Kütüphanesi'nde bazı araştırmalar yapmaya gittim. Yeni bir şey yoktu, bu yüzden eskiden beri favorim olan Killing for Company'de karar kıldım. Dennis Nilsen'in olayı beni hem büyük hem de tiksindirir. Hiç kimse yokluklarını bile fark etmeden on beş genç erkeği öldürdü. Kimse evsiz ve yurtsuzları avlayan bir gay dizi cinayetleri katili olduğunun farkında değildi. Nilsen onlara arkadaş oldu, onları evine götürdü, içki verdi ama onlarla ancak ölümde mükemmelleştikleri zaman haşır neşir olabildi. O zaman, ancak o zaman onları kucakladı, onlarla sevişti, sevdi. Bu hastalık. Adamlar bunu hak etmek için hiçbir şey yapmamışlardı. İhanet etmemişlerdi. Nilsen'in yaptığı tek hata, cesetlerden kurtulmasında oldu. Sanki bilinçaltından yakalanmak istiyordu. Cesetleri doğramak ve pişirmek iyiydi ama tuvalete atıp sifonu çekmek. Onun kadar akıllı bir insanın atık borularının bu kadar büyük hacimleri kaldıramayacağını düşünmesi gerekirdi. Neden köpeklerine et yapmadığını hiç anlamamıştandır. Ama başkalarının hatalarından ders çıkarmak için hiçbir zaman geç değildir. Katillerin kırdığı potlar beni şaşırtmaktan hiç alıkoymaz Polisin ve adli tıp doktorlarının nasıl hareket ettiklerini ve gerekli önlemleri aldıklarını anlamak için fazla akıllı olmaya gerek yok, özellikle de hayatlarını katil yakalamaya çalışarak kazanan insanlar görevşinaslıkla işlerinin niteliği hakkında ayrıntılı metinler yazmış oldukları için. Öte yandan, ancak başarısızlıkları duyarız. Hiçbir zaman yetersizlik kataloglarında yer almayacağımı biliyordum. Çok iyi planlamış, her riski en aza indirmiş ve getireceği yararlarla dengelemiştim. Tek belge bu günlük olur, ki son nefesimi vermeden önce yazıcının mürekkebini görmeyecek o da. Pişmanlık duyduğum tek nokta, eleştirileri okumak için burada olamayacağım. Adam'ın işten beşe çeyrek koladan önce ayrıldığını hiç görmemiş olsam da, saat dörtte nöbet yerime geri döndüm. Woolmarket Meydanı'ndaki Burger King'in pencere kenarına oturup Adam'ın bürosunun bulunduğu dar geçidin girişini gözetledim. Adam her zamanki gibi 4'47'de bürodan çıkıp tramvay durağına gitti. Yüksek platformda bekleyen insanların arasına karışarak uzaktan tramvayın sesini duyunca kendi kendime gülümsedim. Tramvay yolculuğunun keyfini çıkar, Adam. Bu son yolculuğun olacak. *** Aslında ondan hoşlanmıştım ve boğazına ilmeği geçirmeye kararlıydım. Damien Connolly, kentin güney tarafında F Bölümü karakolunda yerel enformasyon memuru olarak vardiyasına gelmediği zaman, nöbetçi çavuş fazla meraklanmadı. Haftada en az iki kez, vardiyasının başlamasından rahat bir on dakika sonra karakolun kapısından apar topar içeriye girerdi. Ama gelmesi gereken saatten yarım saat sonra da görünmeyince Çavuş Claire Bonner hafif bir rahatsızlık hissetti. Connolly'de bile on beş dakika geç kalacaksa telefon etmesi gerektiğini hatırlayacak sağduyu vardı. Çavuş Bonner içini çekerek dosyada Connolly'nin ev numarasını bulup çevirdi. Telefon çaldı çaldı, ta ki otomatik olarak kapanana kadar. Bonner kaygı duymaya başlamıştı. Connolly iş dışında yalnız biriydi. Çavuş Bonner'in çevresindeki herkesten daha sessiz ve belki daha düşünceliydi, karakolun sosyal yaşamına katıldığında arada hep bir mesafe bırakırdı. Bonner'ın bildiği kadarıyla Connolly'nin yatağında uyuyakalacağı bir kız arkadaşı yoktu. Ailesi Glasgow'daydı, yani arayabileceği bir akrabası yoktu. Çavuş Bonner belleğini zorladı. Dün vardiya ertesi olduğu için işe gelmemişti. Bir gece önceki vardiyadan çıktıklarında Connolly kendisi ve yarım düzine polisle birlikte kahvaltı etmişti. Eski Austin Healey otomobilini onarmak dışında boş zamanında planı olup olmadığı konusunda bir şey söylememişti. Çavuş Bonner kontrol odasına gidip ekip arkadaşına hasta da yaralı olup olmadığına bakması için bir devriye aracını Connolly'nin evine göndermesini söyledi. Garaja bakmalarını söyle, baksınlar bakalım Allah'ın belası otomobilin altında mı kalmış diye ekledi masasına dönerken. Denetim bürosu çavuşu bürosuna geldiğinde saat sekizi geçiyordu. Çocuklar Connolly'nin evine bakmışlar. Kapıyı açan olmamış. Çevreyi iyice kolaçan etmişler, bütün perdeler açıkmış Kapıda süt şişesi varmış. Anladıkları kadarıyla hiçbir hayat belirtisi yokmuş. Görebildikleri tek bir tuhaf şey varmış. Otomobili sokakta park edilmiş, bu da onun yapacağı bir şey değil. Sana söylemem gerekmez, o otomobile gözü gibi bakar. Çavuş Bonner kaşlarını çattı. Belki biri ona uğradı. Bir akrabası ya da kız arkadaşı. Belki onların otomobilini garaja koymalarına izin verdi. Denetim bürosu çavuşu başını iki yana salladı. Hayır. Çocuklar garaj penceresinden bakmışlar, boşmuş. Sütü de unutma. Çavuş Bonner omuz silkti. Öyleyse yapabileceğimiz fazla bir şey yok, değil mi. Şey, yirmi bir yaşının üstünde. Kayıp listesine girmeyecek kadar akıllı olduğunu sanırdım ama sessizler için ne derler bilirsin. Çavuş Bonner içini çekti. Ortaya çıktığı zaman ona yapacağımı bilirim. Bu arada, Joey Smith'e onun vardiyasına bakmasını söyledim. Denetim bürosu çavuşu gözlerini yukarıya dikti. Günü nasıl harika hale getireceğini gerçekten biliyorsun değil mi. Başka birini seçemez miydin. Smith alfabeyi bile beceremez. Çavuş Bonner cevap veremeden kapı vuruldu. Evet diye seslendi. İçeriye girin. Denetim Bürosu'ndan bir polis memuru tereddüt ederek içeri girdi. Hasta gibi duruyordu. Skip dedi, bu tek sözcükte bile sesindeki endişe belliydi. Şuna bir baksanız iyi olacak diye düşündüm. Çabucak makineden alınırken kenarı yırtılmış bir faks uzattı. Yaklaşan Denetim Bürosu çavuşu kâğıdı alıp göz attı. Aniden derin bir soluk aldı, sonra gözlerini bir an kapadı. Hiçbir şey söylemeden faksı Çavuş Bonner'a uzattı. Başta Bonner yalnızca siyah ve beyaz bir fotoğraf gördü Bir an zihni onu otomatik olarak dehşetten koruduğu için neden birinin ondan önce davranıp Connolly hakkında kayıp raporu verdiğini merak etti. Sonra gözleri kâğıt üzerindeki işaretleri harflere dönüştürdü. Bütün karakollara acil faks. Bu kimliği belirsiz kurban dün öğleden sonra Temple Fields'daki Queen of Hearts pub'ının arka bahçesinde bulundu. Fotoğraf daha sonra gönderilecek. Lütfen çoğaltıp sergileyin. Bütün bilgiler Detektif Ken Matthews, Scargill Sokağı Detektiflik Odası, dâhili no. 2456'ya iletilebilir. Çavuş Bonner öbür iki polis memuruna boş boş baktı. Hiç şüphe yok, değil mi. Polis memuru yere baktı, rengi solmuştu. Sanmıyorum, efendim dedi. Bu Connolly. Demek istiyorum ki, benzerlik denilebilecek bir şey değil, bu kesinlikle o. Denetim Bürosu çavuşu faksı aldı. Hemen Detektif Matthews'u bulacağım dedi. Çavuş Bonner iskemlesini geriye iterek ayağa kalktı. Morga gitsem iyi olacak. En kısa zamanda resmi kimlik tespitine ihtiyaçları var. * Tony ciddi bir ifadeyle, Bu tümüyle yeni bir oyun dedi. Carol, Çıtayı kesinlikle yükseltiyor yorumunu yaptı. Tony hafifçe, Benim kendime sorduğum soru, Becerikli Andy'nin bize bir bobi verdiğini bilip bilmediği diyerek şehrin çatılarına bakmak için iskemlesini pencereye doğru döndürdü. Affedersin. Tony özür diler gibi gülümseyerek, Hayır, özür dilemesi gereken benim Onlara hep böyle derim. Böylece kişiselleşir. Carol'a dönmek için iskemleyi tekrar çevirdi. Bu seni rahatsız eder mi. Carol başını iki yana salladı. Karakoldaki takma adlardan daha iyi Tony kaşlarını kaldırarak, Hangisi. diye sordu. Carol hoşuna gitmediği belli bir tavırla, İbne Katili dedi. Tony kayıtsız bir tavırla, Bu birçok soru gerektirir cevabını verdi. Ama korku ve öfkeleriyle başa çıkmalarına yardımcı oluyorsa herhalde kötü bir şey değil. Bundan hoşlanmıyorum. Ona İbne Katili demek bana kişisel gelmiyor. Sana kişisel gelen nedir. Sizden birini almış olması mı. Zaten öyle hissediyordum. İkinci cinayetten, yani benim ilgilendiğim cinayetten sonra bir dizi cinayetler katiliyle uğraştığımıza emin olmuştum. İşte o zaman benim için kişisel oldu. Bu orospu çocuğunu enselemek istiyorum. Buna ihtiyacım var. Mesleki olarak, kişisel olarak, her neyse. Carol'ın sesindeki soğuk ateşlilik Tony'ye güven verdi. Bu kadın, işini yapmak için ihtiyaç duyduğu her şeyi elde etmesini sağlamak için ona yardımcı olacak kişiydi. Sesinin tonu ve seçtiği sözcükler hesaplanmış bir meydan okumaydı üstelik Tony'nin onun hakkında ne düşündüğüne hiç aldırmayacağını gösteriyordu. Tam da böyle bir kadına ihtiyacı vardı. En azından mesleki olarak. Tony, Sen de ben de dedi. Birlikte bunu başarabiliriz. Ama ancak birlikte olursak. Biliyorsun, doğrudan bir profil çıkarmaya dâhil olduğum ilk iş bir dizi kundakçılık suçlusuydu. Yarım düzine büyük yangından sonra bunu nasıl yaptığını, neden yaptığını ve onun için ne anlama geldiğini biliyordum. Ne tür bir deli orospu çocuğu olduğunu biliyordum ama ona bir ya da surat veremiyordum. Bir süre bu beni deliye döndürdü. Sonra bunun benim işim olmadığını kavradım. Bu senin işin. Benim yapabileceğim tek şey, sana doğru yönü göstermek. Carol üzüntüyle gülümsedi. Göstermen yeter, av köpeği gibi peşine düşerim dedi. Damien Connolly'nin bobi olduğunu bilip bilmediğini merak ediyorum derken ne kastediyordun. Tony bir elini saçında gezdirerek punk'larınki gibi Tamam. Bu konuda iki senaryomuz var. Becerikli Andy, Damien Connolly'nin bobi olduğunu bilmiyor olabilir. Bir rastlantıdan, meslektaşları için özellikle tatsız bir rastlantıdan başka bir şey olmayabilir ama gene de bir rastlantıdır. Ama ben bu senaryoya bayılmıyorum, çünkü bildiğim çok az şeye dayanarak bunların rastgele seçilmiş kurbanlar olmadığı yorumunu yapıyorum. Onun kurbanlarını dikkatle seçtiğini, ayrıntıyla planlar yaptığını düşünüyorum. Buna katılıyor musun. Carol, İşi şansa bırakmıyor, bu çok açık dedi. Doğru. Alternatifi de şu, Becerikli Andy dördüncü kurbanının bir polis olduğunu çok iyi biliyor. Bu da kendi içinde iki olasılığa götürüyor bizi. Bir Becerikli Andy bir polis öldürdüğünü biliyordu ama bu onun için cinayetin anlamını tamamen geçersiz kılıyor. Diğer bir deyişle, Damien Connolly, Andy'nin kurbanlarında aradığı bütün öbür ölçütlere uyuyordu ve ister bir bobi ister bir otobüs şoförü olsun bu nedenle ölecekti. Öbür senaryo ise benim en çok sevdiğim varsayım. Damien'in bir polis olması, Becerikli Andy'nin onu dördüncü kurbanı olarak seçme nedeninin en önemli parçası. Carol, Yani burnunu içimize mi sokuyor. diye sordu. Kafası hızlı çalıştığı için Allah'a şükürler olsun. Böylece iş çok daha basitleşecekti. Güzel olduğu kadar akıllı da olduğuna bakılırsa, merdiveni bu kadar hızlı çıkmakla iyi iş yapmıştı. İki özellik de öbürü olmadan terfii daha çok kolaylaştırırdı. Tony Bu kesinlikle bir olasılık dedi. Ama ben asıl olarak gösteriş olduğunu düşünüyorum. Sanırım Müfettiş Cross'un varlığını kabul etmemesine kızmaya başladı. Kendisine göre yaptığı işte çok başarılı En iyisi. Ve onayı hak ediyor. Bu onay isteği de polisin bu cinayetlerin ardında yalnızca tek bir saldırgan olduğu kabul etmeyi reddetmesiyle engelleniyor. Tamam, ikinci kurbandan sonra Sentinel Times bir dizi cinayetler katili üzerinde varsayımlarda bulunmaya başladı ama polisin resmi kabulüyle aynı şey değil bu. Ben de üçüncü cinayetten sonra ateşe bilmeden benzin dökmüş olabilirim. Sentinel Times'daki röportajını mı kastediyorsun. Evet. İki ayrı katil olmasının mümkün olduğunu söylemem zanaatında usta olarak tanınmadığı için öfkelenmesine neden oldu. Carol, Yüce Allahım dedi. Yani onu ciddiye alalım diye gidip bir polisin peşine düştü. Bu bir olasılık. Kuşkusuz herhangi bir polis memuru olamaz. Ne demek istediğini polislere anlatmak Becerikli Andy için önemli olsa da gene de asıl önemli olan kişisel ölçütlerine uyacak bir kurban bulmasıydı. Carol kaşlarını çattı. Yani Connolly'de öbür polislerden farklı bir şey mi vardı diyorsun. Öyle görünüyor. Carol, Belki cinsellikle ilgilidir diye yüksek sesle düşündü. Demek istiyorum ki, teşkilatta fazla gay yok. Olanlar da kendilerini yeterince iyi gizlerler. Tony gülerek ellerini pes eder gibi kaldırdı. Veriler olmadan teori kurmayalım. Henüz Damien'in gay olup olmadığını bilmiyoruz. Ama Damien'in son zamanlarda hangi vardiyada Çalıştığını öğrenmek yararlı olabilir. Diyelim ki son iki ay. Bu bize hangi zamanlarda evde olduğu konusunda bir fikir verir, bu da komşularını sorguya çeken memurlara yardım edebilir. Ekipteki öbür memurlara vardiya dışı zamanlarda hep yalnız kalıp kalmadığını ya da otomobiliyle birilerini evine bırakıp bırakmadığını da sormalıyız. Hem erkek hem de bobi olarak Damien Connolly hakkında bilinmesi gereken her şeyi öğrenmeye ihyacımız var. Carol defterini çıkararak kendisine notlar karaladı. Vardiyalar diye mırıldandı. Bu bize Becerikli Andy hakkında bir şey daha söylüyor. dedi Tony, bilincinin kenarına çıkan düşünceyi yakalamaya çalışıyordu. Carol başını kaldırdı, gözleri tetikteydi. Devam et dedi Tony ifadesiz bir sesle, Yaptığı işte çok, çok iyi dedi Bunu bir düşün. Bir polis memuru eğitimli bir gözlemcidir. En kalın kafalı polis bile çevresinde olan bitenin farkına ortalama bir insandan daha çok varır. Şimdi bana söylediklerinden anladığıma göre, Damien Connolly akıllı bir adamdı. Karakol için de çalışan bir polisti, yani birçok polis memurundan daha da bilgiliydi. Anladığım kadarıyla bu tür insanlar karakolun yürüyen ansiklopedileri gibi davranırlar. Dosya kartlarındaki bilinen bütün suçlular ve adli tıp raporları hakkında bütün yerel bilgi elinin altındadır ama bu işi yapan polis akıllı değilse sistem yararsız olur, değil mi. Anlamışsın. Bu tür polisler yarım düzine sıradan polise eşdeğerdir. Ve Connolly de bütün açılardan en iyilerden biriydi. Tony arkasına yaslandı. Yani Becerikli Andy, hiç kuşkulandırmadan Damien'in peşine takılmışsa, çok iyi olmalı. Bir düşün, Carol, biri seni düzenli olarak izlerse fark edersin, değil mi. Carol kuru bir sesle, Umarım ederim dedi. Ama ben bir kadınım. Belki erkeklerden daha fazla tetikte olmamızda dolayı fark ederiz. Tony başını iki yana salladı. Ben Damien kadar akıllı bir polisin çok profesyonel bir takip dışındakileri fark edeceğini düşünüyorum. Carol, Yani teşkilattaki birini mi aramamız gerekiyor. Akla hiç gelmeyecek şeyi dillendirirken sesi yükselmişti. Bu bir olasılık. Bütün kanıtları görene kadar daha somut bir şey söyleyemem. Carol'ın büro kapısına bıraktığı karton başıyla işaret ederek, Hepsi bu kadar mı. diye sordu. Bir kısmı. Otomobilde bir kutu ve bazı fotoğraflar var. Çok ciddi bir ayıklamadan sonra bunlar kaldı. Tony suratını astı. Benden çok sen. Hadi gidip bakalım. Carol ayağa kalktı. Neden ben gidip kalanları getirirken sen işe başlamıyorsun. Önce fotoğraflara bakmak istiyorum, bu yüzden gelip sana yardım edeyim. Carol, Teşekkürler dedi. Asansörde ayrı taraflarda durdular, ikisi de birbirinin fiziksel varlığının farkındaydı. Kapılar kapanırken, Bu Bradfield aksanı değil yorumunu yaptı. Carol Jordan'la başarılı bir çalışma çıkaracaksa, mesleki olduğu kadar kişisel olarak da onu harekete geçirenin ne olduğunu öğrenmesi gerekiyordu. Onun hakkında ne kadar çok şey öğrenirse o kadar iyiydi. Detektiflik işini bize bıraktığını sanıyordum. Biz psikologlar en açık görüneni dile getirmekte çok iyiyizdir. Teşkilatta bizi eleştirenler böyle demez mi. Pekâlâ tuş. Ben köken olarak Warwick'liyim. Sonra Manchester'da üniversite, ardından Met. Ya sen. Ben aksanlar konusunda çok iyi değilimdir ama kuzeyli olduğunu anlayabilirim, gerçi sen de Bradfieldlı gibi konuşmuyorsun. Halifax'da doğup büyüdüm. Londra Üniversitesi, arkasından Oxford'da doktora. Sekiz yıl özel hastaneler. On sekiz ay önce İçişleri personel şefi bu fizibilite araştırmasını yapmamı istedi. Tony alayla, kaz gelecek yerden tavuk esirgenmez, diye düşündü. Aslında kim kimi sorguya çekiyordu. Carol, Yani ikimiz de buradan değiliz dedi. Belki de John Brandon'ın seninle çalışmak için beni seçmesinin nedeni budur. Asansörün kapısı açılınca yeraltı parkından Carol'ın otomobilini bıraktığı ziyaretçi park yerine çıktılar. Tony bagajdan karton kutuyu aldı. Göründüğünden daha güçlü olmalısın dedi nefes nefese. Carol fotoğraf dosyalarını alarak sırıttı. Cluedo'da siyah kuşağım var dedi. Dinle, Tony, bu manyak teşkilattansa ne tür bir şey bulmayı beklerdin. Bunu söylememem gerekirdi. Verilerden önce teori kuruyordum ve buna ağırlık vermeni istemiyorum, tamam mı Kayıtlara bakarak karar vereceğiz. Tamam ama işaretleri ne olurdu. diye ısrar etti Carol. Tony ona cevap vermeden önce asansöre geri döndüler. Polis ve adli tıp işlemlerini bildiğini gösteren davranışlar dedi. Ama bu tek başına bir şey kanıtlamaz. Bugünlerde o kadar çok gerçek suç kitapları ve televizyon detektif dizileri var ki, herkes bu tür bilgileri öğrenebilir. Bak, Carol, lütfen bunu kafandan çıkar. Zihnimizi açık tutmamız gerekiyor. Yoksa yapacağımız iş yararsız olur. Carol içini çekti. Tamam. Ama kanıtları gördükten sonra hâlâ böyle düşünüyorsan bana da söyler misin. Çünkü küçük bir olasılıktan daha fazlaysa, soruşturmanın biçimini yeniden düşünmemiz gerekebilir. Tony, Söz veriyorum dedi. Asansör kapısı konuşmalarının sonuna nokta koyarmış gibi açıldı. Büroya geri dönen Tony ilk fotoğraf kümesini dosyadan çıkardı. Carol, defterini eline alarak, Başlamadan önce bana bunları nasıl inceleyeceğini anlatır mısın. diye sordu. Önce bütün fotoğrafları inceleyeceğim, sonra bana şu ana kadar yapılan soruşturmayı anlatmanı isteyeceğim. Kâğıtları kendim de incelerim. Bundan sonra genellikle her kurbanın bir profilini çıkarırım. Elimize bu bilgileri alarak bir toplantı daha yaparız. Tony formlarını çıkardı. Sonra da yüksek tel üzerinde yürüyüp saldırganın bir profilini çıkarırım. Bu sana makul geliyor mu. İyi görünüyor. Bütün bunlar ne kadar sürer. Tony kaşlarını çattı. Söylemesi zor. Birkaç gün olabilir. Ne var ki Becerikli Andy sekiz haftalık aralıklarla çalışıyor gibi görünüyor ve hızlanacağına dair bir belirti de yok. Bu kendi başına alışılmadık bir şey. Malzemeyi inceledikten sonra ne kadar denetimli olduğu hakkında daha iyi bir fikir edineceğim ama sanırım tekrar öldürmeden önce büyük ihtimalle arada boş bir süremiz olacak. Bunu söylemişken, bir sonraki kurbanını çoktan seçmiş olabilir, yani kaydettiğimiz ilerlemeyi basından çok iyi gizlememiz gerekiyor. Süreci hızlandırması için katalizör işlevi görmek, istediğimiz en son şey. Carol homurdandı. Her zaman bu kadar iyimser misindir. Olaylara bağlı. Ha, bir şey daha. Bir şüpheli yakalarsanız bu aşamada hakkında hiçbir şey öğrenmemeyi tercih ederim. Bilinçaltımın profili bildiklerime uyacak biçimde değiştirme tehlikesi var. Carol, Çok şanslı olmamız gerekir dedi. O kadar kötü, öyle mi. Gay'lere karşı taciz ya da şiddet içeren saldırılara uygun herkesi içeriye tıktık ama hiçbiri uzak bir olasılık gibi bile görünmüyor. Tony ona anlayışla baktıktan sonra Adam Scott'un cesedinin fotoğraflarını eline aldı ve yavaş yavaş incelemeye başladı. Eline kalemini aldı ve bloknotunu yakma getirdi. Carol'a baktı. Kahve ister misin. diye sordu. Daha önce soracaktım ama konuştuğumuz konuya fazla dalmışım. Carol bu suça ortak olduğunu düşündü. Keyfinin kaynağı dizi cinayetler olduğu için hafif bir suçluluk duysa da sohbetten kendisi de hoşlanmıştı. Tony ile konuşmak, baş düşüncesi egosunu tatmin etmekten çok gerçeğe giden yolu bulmak olan, yargısız bir eşitle konuşmak gibiydi. Carol mesleğinde böyle 1 şeyi çok özlüyordu. Ben de diye itiraf etti. Herhalde kahvenin gerekli olduğu noktaya doğru gidiyorum. Gidip kahve hazırlama mı ister misin. Tony, Hayır, hayır diye güldü. Sen bunun için burada değilsin. Burada bekle, hemen dönerim. Kahveni nasıl içersin. Sütsüz ve şekersiz. Tercihen iyi süzülmüş. Tony dosya dolabından büyük bir termos alıp içeri geçti. Beş dakika sonra dumanı tüten iki kahve kupası ve termosla geri döndü. Bir kupayı Carol'a vererek termosu işaret etti. İçini doldurdum. Bu iş biraz zaman alabilir, istediğin zaman kahve alabilirsin. Carol minnetle kahvesinden bir yudum aldı. Alaylı bir romantizmle, Benimle evlenir misin. diye sordu. Tony midesini kasan duyguyu gizlemek için tekrar güldü. En küçük flörtlere bile bu tepkiyi verirdi. Birkaç gün sonra bunu sormayacaksın diyerek dikkatini fotoğraflara yöneltti. Bir numaralı kurban, Adam Scott dedi hafif bir sesle ve bloknotuna not aldı. Fotoğrafları teker teker inceledi, sonra başa geri döndü. Birinci fotoğrafta bir şehir meydanı, bir yanda yüksek Georgia stili evler, öbür yanda mağaza ve barlar, üçüncül tarafta da restoranlar bulunuyordu. Meydanın ortasında iki çapraz yolun kesiştiği bir park vardı. Parkın ortasında da süslü bir Viktorya Dönemi çeşmesi duruyordu. Park yüksek tuğla duvarla çevrilmişti. Parkın iki tarafında çalılar vardı. Ortam biraz salaştı, evlerin sıvaları kısmen dökülmüştü. Tony kendisini köşede durup manzarayı seyrederken hayal etti. Alkol ve fast food kokularına karışmış nemli şehir havasını kokladı ve gecenin içindeki sesleri işitti. Otomobil motorlarının devir sesleri, kaldırımlardaki yüksek topuk sesleri, zaman zaman rüzgârın taşıdığı kahkaha ve çığlıklar, sokak lambalarının ışığı yüzünden uyuyamayan sığırcık kuşlarının ötüşmesi. Sen nerede duruyordun, Andy. Parkı nereden gözledin. Ne gördün. Ne işittin. Ne hissettin. Neden burası. İkinci fotoğrafta duvarın bir bölümü ve cadde tarafından görülen çalılar vardı. Fotoğraf Tony'nin duvarın üstündeki küçük demir kareleri görebileceği kadar netti. Savaş sırasında silah ve bomba yapmak için sökülen parmaklıklardan geriye bu küçük demirler kalmıştı. Çalıların bir bölgesinde kırık dallar ve ezilmiş yapraklar görülüyordu. Üçüncü fotoğraf yüzükoyun toprağa yatmış, kol ve bacakları tuhaf açılarla iki yana açılmış bir erkeğin cesedini gösteriyordu. Tony kendini Becerikli Andy'nin yerine koymaya çalışarak fotoğrafa daldı. Bunu yaparken kendini nasıl hissettin, Andy. Gururlu muydun. Korkuyor muydun. Coşkunun doruğunda mıydın. Arzu nesneni bırakırken bir pişmanlık yaşadın mı. Yarattığın bu görüntüyü, bu tuhaf tabloyu ne kadar süre izledin. Ayak sesleri hareket etmene neden oldu mu. Yoksa aldırmadın mı. Tony başını kaldırdı. Carol onu izliyordu. Şaşırarak, ilk kez bir kadının gözlerinin üzerinde olmasından rahatsızlık duymadı. Belki de ilişkileri tam bir mesleki temelde olduğu ama doğrudan rekabet içermediği için. İçindeki gerilim biraz azaldı. Cesedin bulunduğu yer. Burayı bana anlat. Crompton Gardens. Temple Fields'in tam ortasında, burada gay köyü ve kırmızı noktalı bölge kesişir. Gece karanlık olur, çünkü faaliyetlerini sürdürmek için karanlığı tercih eden seks satıcıları sokak lambalarını kırarlar. Crompton Gardens'da çalıların ardında ve ağaç altındaki banklarda, han girişlerinde, evlerin bodrum katlarında bol bol seks yaşanır. Kira, fahişelik, sokaktan toplama. Gece ortalıkta gezenler var ama fark etseler bile alışılmadık bir şey görünce gidip bakan türde insanlar değiller. Tony, Carol'ın anlattıklarını not etti. Hava nasıldı. diye sordu. Gece kuru, gerçi toprak epey ıslaktı. Tony fotoğraflara geri döndü. Cesedin çeşitli açılardan fotoğrafı çekilmişti. Cesedin kaldırılmasından sonra ıslak zeminde yakın planda çekilmişti. Belirgin ayak izleri yoktu ama cesedin altında bazı siyah plastik parçaları vardı. Tony kalemin ucuyla bunları gösterdi. Bunların ne olduğunu biliyor musun. Bradfield Büyükşehir Belediyesi çöp torbaları. Standart boyut, daireler için... tekerlekli konteynerlerin uygun olmadığı yerler için. Bu boy son iki yıldır kullanılıyor. Önceden mi orada olduğunu, yoksa cesetle birlikte mi bırakıldığını gösteren bir işaret yok. Tony kaşlarını kaldırdı. Dün öğleden sonradan itibaren birçok ayrıntıyı öğrenmiş görünüyorsun. Carol sırıttı. Süper bir kadınmış gibi davranmak çok iyi olurdu ama öbür iki soruşturmayla ilgili araştırma yaptığımı itiraf etmek zorundayım. Amirim inanmasa bile ben bunların birbirleriyle bağlantılı olduğuna inanıyordum. Ve meslektaşlarımın hakkını yemek istemem, öbür iki soruşturmayı yürüten detektifler açık fikirli insanlar. Bilgileri zaman zaman incelememe itiraz etmediler. Bütün gece bilgilerin üzerinden geçmek yalnızca belleğimi yeniledi, hepsi bu. Bütün gece ayakta mıydın. Dediğim gibi, duruma bağlı. Bu öğleden sonra dört civarına kadar iyi olurum. Sonra uykusuzluk başıma vurur. Tony fotoğraflara geri dönerken, Mesaj alındı ve anlaşıldı cevabını verdi. Otopsiden sonraki resimlere geçti. Ceset beyaz bir kilim üzerine yatırılmıştı, gizli yaralar ilk kez görünüyordu. Tony yavaş yavaş fotoğrafları inceledi, bazen öncekilere geri döndü. Gözlerini kapadığı zaman Adam Scott'un el değmemiş vücudunun yavaş yavaş yabancı tomurcuklar gibi yara ve berelere bürünmesini gözünün önünde canlandırabiliyordu. Bunları yapan elleri bile canlandırabiliyordu. Birkaç dakika sonra gözlerini açıp tekrar konuştu. Boyundaki ve göğüsteki çürükler, patolog ne diyor. Emme işaretleri. Aşk ısırıkları gibi. Bir baş aşkın yırtıcı, tuhaf parodisiyle alçalıyor. Ya bu boyun ve göğüsteki bölgeler. Etin kesildiği üç yer. diye sordu Tony. Ölüm sonrası kesilmiş. Belki et yemeyi seviyordur. Tony şüpheyle, Belki dedi. Öbür dokularda çürük izi var mıydı, hatırlıyor musun. Sanırım vardı. Carol'ın şaşkınlığı sesine de yansımıştı. Tony başını salladı. Patoloğun raporunu inceleyeceğim. Akıllı bir adam, bizim Becerikli Andy. İlk söyleyeceğim şey, bunların hatıra olarak alınmadığı ya da yamyamlık belirtileri olmadığı Sanırım ısırık izleri vardı. Ama Becerikli Andy ısırık izlerinin onu enselemek için yeterli olduğunu bilecek kadar adli tıp dişçiliği hakkında bilgili. Bu yüzden çılgınlık geçince sakinleşti ve kanıtı ortadan kaldırdı. Cinsel organlardaki bu kesikler... ölüm öncesi mi sonrası mı. Sonrası. Patolog bunların epeyi tereddütle yapılmış göründüğünü belirtiyor. Tony tatmin olmuş gibi hafifçe gülümsedi. Patolog kol ve bacaklardaki travmaya neyin yol açtığını söyledi mi. Olay yerinde çekilmiş fotoğraflarda ceset kırık bir bebek gibi görünüyor. Carol içini çekti. Resmi bir sonuca varmak istemedi. Kollarla bacaklar kırık ve omurga da çıkmış. Patolog dedi ki... Carol sustu ve patoloğun konuşmasını taklit etti. Bunu resmi olarak söylemiyorum ama bu tür şeyler İspanyol Engizisyonu birini işkence tezgâhına yatırdıktan sonra görülür Tezgâh mı. Allah kahretsin, tam bir baş belası var elimizde Tamam. İkinci kurban. Paul Gibbs. Bu senin olayın, değil mi. Tony, Adam Scott'un fotoğraflarını yerine koyarak ikinci dosyadakileri aldı. Aynı inceleme işlemlerini yineledi. Peki birinciyle ilişkili noktaları nedir. diye sordu. Bir dakika. Sana göstereceğim. Carol kutulardan birini açarak yanında getirmeyi akıl ettiği büyük ölçekli bir harita çıkardı. Haritayı açıp yere yaydı. Tony masadan kalkarak yanına çömeldi. Carol hemen onun kokusunun farkına vardı. Şampuan kokusuyla karışmış kendi belli belirsiz, hayvansı kokusu. Erkeksi bir tıraş losyonu ya da kolonya kokusu yoktu, haritanın üzerindeki soluk renkli, kare biçimli ellerini, kısa, tombul parmaklarını, düzgün kesilmiş tırnaklarını ve parmaklarının bitimindeki birkaç kılı izledi. Rahatsız edici bir arzu duyduğunu fark etti şaşırarak. Yeniyetmeler gibisin diye kendini sertçe azarladı. Ödevi hakkında güzel şeyler söyleyen ilk öğretmenin hayranlık duyan bir yeniyetme gibi. Büyü artık Jordan. Haritadaki yerleri gösterme bahanesiyle biraz geriye çekildi. Crompton Garden burada dedi. Kanal Sokağı yarım mil kadar ötede, şurada. Queen of Hearts pub'ı da ikisinin ortasın da, şurada. Tony cinayet yerlerini kendi zihinsel haritasına yerleştirirken, Becerikli Andy'nin bölgeyi iyi bildiğini varsayabilir miyiz. diye sordu. Sanırım. Crompton Gardens cesedi bırakmak için çok belirgin bir yer ama öbür ikisi de Temple Fields'ı hayli iyi tanıdığını düşündürüyor. Carol kalçalarının üzerine oturarak olay yerlerinin oluşturduğu kalıbın belirli bir yönden yaklaşıldığı gösterip göstermeyeceğini düşündü. Bu yerlere bakmam gerekiyor. Tercihen cesetlerin bırakıldığı saatlerde. Ne zaman bırakıldıklarını biliyor musun. diye sordu Tony. Adam'ı bilmiyoruz. Tahmini ölüm saati gece yarısından bir saat önce ya da sonra. Paul vakasında kapının saat üçten hemen sonra temiz olduğunu biliyoruz. Gareth'ın ölüm saati cesedin bulunmasından önceki akşam yedi ile on arasında tahmin ediliyor. Damien olayında ise bahçe on bir buçukta temizdi. diyen Carol bilgileri hatırlamak için gözlerini kapatmıştı. Tony kendini onun yüzüne bakarken buldu, kapalı gözlerin neden olduğu özgürlüğe memnun olmuştu. Mavi gözlerinin parlaklığı olmadan da güzel sınıfına girdiğini görebiliyordu. Oval yüz geniş alın, soluk ve düzgün ten, gür sarı saçlar. Kararlı, güçlü bir ağız. Düşünceye daldığında kaşlarının arasında beliren çizgi. Tony'nin değerlendirmesi bir vaka kitabındaki fotoğraf kadar klinikti. Bütün normal erkeklerin çekici bulduğu bir kadınla karşı karşıya gelince içinde bir nokta kapanıyordu. Onu artık denetleyemediği, aşağılanmanın yattığı bir yere göreceği için mi bu ilk kıpırtılara engel olmaya çalışıyordu. Carol'ın gözleri açıldı, Tony'nin onu izlediğini görünce yüzünde bir şaşkınlık ifadesi belirdi. Tony kulaklarının kızardığını hissederek tekrar haritaya döndü. Damdan düşer gibi, Demek ki gece kuşu dedi. Bu gece mümkünse bölgeye bakmak isterim. Belki benimle dolaşacak birini bulup uyumaya gidebilirsin. Carol başını iki yana salladı. Hayır. Buradan saat beş gibi çıkabilirsem eve gidip birkaç saat yatarım. Seni gece yarısında gelip alırım, birlikte gideriz. Olur mu. Tony ayağa kalkıp masasına geri dönerken, Mükemmel dedi. Senin için sakıncası yoksa tabii. Fotoğrafları eline alarak Becerikli Andy'nin gözlerinin ardına dönmeye zorladı kendini. Bu adamı ne hale getirmiş böyle. Paul bu biçimde dövülen tek kişi. Gareth'ın da yüzünde kesikler var ama bu kadar aşırı değil. Paul'un yüzü meyve sıkar gibi ezilmiş kırık burun, kırık diş, kırık elmacık kemiği, çıkık çene. Anal yaralar da korkunç. Kısmen bağırsakları çıkarılmış. Şiddetin derecesi müfettişin bunun farklı bir katilin işi olduğunu düşünmesinin nedenlerinden biri. Ayrıca öbür üçünün aksine bunun kol ve bacakları yerinden çıkmamış. Gazetelerin, üstünün çöp torbalarıyla örtülü olduğunu söylediği bu mu. Carol başını salladı. Adam'ın cesedinin altında bulunan plastik parçalarla aynı türden. Gareth Finnegan'a geçtiler. Tony, Bunun üzerinde epeyce düşünmeliyim dedi. Andy tarzını en az iki açıdan değişmiş. Birincisi cesedi Temple Fields yerine Carlton Park'a bırakılmış. Burası da bir gay bölgesi ama bir sapma. Tony birden sustu ve gülmeye başladı. Bana da bak, neler diyorum. Sanki yaptığı her şey bir sapkınlık değilmiş gibi. İkincisi Sentinel Times'a gönderdiği mektup ve video kaset. Neden bu cesedin yerini söylemeye karar verdi de öbürleri için vermedi. Carol, Ben de bunu düşünüyordum dedi. Bunun, bildirilmezse cesedin günlerce, hatta haftalarca orada kalabileceğiyle bir ilgisi var mı diye merak ediyordum. Tony kâğıda not aldı ve öbür eliyle Carol'a başparmağını kaldırdı. Eldeki ve ayaktaki bu yaralar. Saçma görüneceğini biliyorum ama sanki çarmıha gerilmiş gibi görünüyor. Patolog, Gareth konusunda da resmi bir açıklama yapmak istemedi. Ama eldeki yaralar, her iki omzun çıkmasıyla birleşince çarmıha gerilmeyi karşı çıkılması zor bir sonuç haline getiriyor, özellikle de bu cinayetin muhtemelen Noel Günü işlendiğini düşünürsek. Carol ayağa kalkarak uykulu gözlerini ovuşturdu. Esnemesini önleyemedi. Küçük büroyu arşınlayarak kaslarını gevşetmek için omuzlarını oynattı. Hasta orospu çocuğu diye mırıldandı. Tony, Cinsel organlardaki kesikler de daha fazla şiddet içeriyor dedi. Bunu tümüyle hadım etmiş. Ölümcül yaralar, boğazın kesilmesi. Bu da daha derin. Carol esnerken duyulur duyulmaz bir biçimde, Bu bize bir şey anlatıyor mu. diye sordu. Sizin patolog gibi ben de henüz varsayımda bulunmak istemiyorum dedi Tony. Son fotoğraf kümesine geçti. Carol ilk kez onun profesyonel maskesinin düştüğünü gördü. Tony'nin yüzünü dehşet kaplamıştı, gözleri büyümüş, alt dudağı aşağıya kaymıştı. Carol şaşırmadı. Damien Connolly'yi sırt üstü çevirdikleri zaman, uzun boylu rugby oyuncusu bir detektif neredeyse bayılmıştı. Deneyimli polis patoloğu bile bir an gözlerini kaçırmış, kusmamak için kendisiyle mücadele etmişti. Ölümden sonra vücudun kasılması Damien Connolly'nin kol ve bacaklarını bir insan müsveddesi halinde dondurmuştu. Yerinden çıkmış eklemler çok tuhaf açılarda duruyordu. Ama çok daha kötüsü vardı. Penisi kesilmiş ve ağzına sokulmuştu, Gövdesi göğsünden kasığa kadar üç dört santim uzunluğunda, rastgele bir düzende yapılmış yanıklarla doluydu. Tony, Aman Allahım dedi. Carol acı bir sesle, Bunda gerçekten iyice uzmanlaşmış değil mi. diye sordu. İşinden gurur duyuyor, öyle değil mi. Tony hiçbir şey söylemeden fotoğrafları öbürleri kadar yakından incelemek için kendini zorladı. Sonunda, Carol dedi, bu yanık izlerini yapmak için ne kullandığı konusunda varsayım geliştiren oldu mu. Hayır dedi Carol. Tuhaf. Biçimler çok çeşitli. Rastgele bir cisim seçip kullanmış gibi görünmüyor. En az beş farklı biçim var. Bilgisayarda analiz yapabilen biri var mı. Burada gizli bir mesaj olup olmadığını anlamak için. Düzinelerce yanık var. Carol tekrar gözlerini ovuşturdu. Bilmiyorum. Benimle bilgisayarın arası Galler Prensi'yle Prenses'in arası gibidir. Büroya döndüğümde sorarım. Poliste böyle bir analist yoksa bile kardeşime sorarım. Kardeşine mi. Michael bir bilgisayar dâhisidir. Oyun yazılımı işinde çalışıyor. Analiz edilecek, düzenlenecek ve bir oyuna dönüştürülecek bir model istiyorsan senin adamın Michael. Peki ağzı sıkı mı. Eğer olmasaydı bu işi yapamazdı. Milyonlarca sterlin, şirketinin başkalarından önce merdiveni tırmanmasına bağlı. İnan bana, ağzına nerede fermuar çekeceğini bilir. Tony gülümsedi. Saldırgan görünmek istememiştim. Görünmedin ki. Tony içini çekti. En kısa zamanda çözmek için dua ediyorum. Becerikli Andy burada durmayacak. İşine o kadar âşık ki. Şu fotoğraflara bir bak. Bu orospu çocuğu sen onu yakalayana kadar kaçırmaya, işkenceye ve öldürmeye devam edecek. Carol bu adamın mesleği katillik. Kapıcı açmadan önce yüzüme özür diler gibi olduğuna inandığım bir gülümseme yerleştirdim. Koridorda yürürken kafasının ve omuzlarının karaltısını görebiliyordum. Sonra kapı açıldı, yüz yüze geldik. Adam sorgular gibi hafiften gülümsedi. Sanki beni daha önce hayatında hiç görmemiş gibi. Sizi rahatsız ettiğim için özür dilerim dedim. Otomobilim bozuldu da, nerede paralı telefon olduğunu bilmiyorum, AA'yı aramak için telefonunuzu kullanabilir miyim. Telefonun parasını ödeyeceğim tabii... Sesimin tonunu kasten yavaş yavaş azalttım. Adam rahatlayarak gülümsedi, koyu renk gözleri köşelerde kırışıyordu. Tabii olur. İçeriye girsene. Geri çekilip beni içeri aldı. Koridoru gösterdi. Çalışma odasında bir telefon var. Hemen sağda. Yavaşça koridorda yürüdüm, kulaklarım ön kapının arkamdan kapanma sesine dikilmişti. Kilit şakırtıyla gerine otururken Adam, Kötü bir durum yok, değil mi. diye sordu. Sırt çantama uzanmak için kapı ağzında dururken, Numaraya bakacağım yalnızca dedim. Adam yürümeye devam etti. Mace spreyini çıkarırken benden yalnızca birkaç adım ötedeydi. Daha mükemmeli olamazdı. Spreyi tam suratına sıktım. Adam acıyla bağırdı ve geri geri duvara yaslandı, elleriyle yüzünü kapatmıştı. Hızla harekete geçtim. Bir ayağımı bileklerinin arasına, ellerimi omuzlarına koydum. Soluk almaya çalışarak halının üstüne yüzükoyun çöktü. Bir saniye sonra üstüne çıkmış, bir bileğini sımsıkı tutup kolunu bükerek kelepçeyi geçirmiştim. Artık benimle boğuşuyordu, yüzünde gözyaşları vardı ama öbür kolunu da tutmayı başardım ve kelepçenin öbür yarısını geçirdim. Bacakları altımda çırpınıyordu ama sırtımdan plastik torbayı çıkarırken ağırlığımla yere yapışık tuttum. Torbayı açtım, içinden kloroforma batırılmış bir pet çıkardım ve burnuyla ağzına dayadım. Hasta edici koku burun deliklerime dolarak hafiften başımı döndürdü. Kloroformun etkisinin geçmemiş olduğunu umut ettim. Şişe, bir kaç yıl önce birinci subayıyla geceyi geçirdiğim bir Sovyet gemisinin revirinden çaldığım günden beri duruyordu. Adam soluk alışını engelleyen soğuk kompresi hissedince daha da sert mücadele etti ama birkaç dakika içinde bacakları amaçsız çırpınmasından vazgeçti. Tam emin olmak için biraz daha bekledikten sonra onu ters çevirip bacaklarını ameliyat bandıyla birbirine bağladım. Kloroformlu pedi torbaya geri koydum, ardından Adam'ın ağzına bant yapıştırdım. Ayağa kalkıp derin bir soluk aldım. Buraya kadar çok iyiydi. Sonra lastik eldivenlerimi çıkarıp giydim. Fransız adli tıp uzman Edmond Locard'ın teorisini biliyordum. 1912'deki bir cinayet duruşmasında her temasın bir iz bıraktığını bir suçlunun suç mahallinden her zaman bir şey aldığını ve geriye bir şey bıraktığını göstermişti. Bunu aklımda tutarak giysilerimi dikkatle seçmiştim. Adam'ın sıklıkla giydiğini gördüğüm Levi's 501'lerden giymiştim. Üstüne V yakalı boy bir kriket kazağı almıştım birkaç hafta önce Marks and Spencer'dan aldığını gördüğüm kazağın biraz büyüğü. Geride bırakacağım kazak ya da pantolon lifleri kaçınılmaz olarak Adam'ın kendi giysilerine uyacaktı. Çalışma odasını gelişigüzel inceleyerek telesekreterinin önünde durdum. Tek kasetli eski tip makinelerdendi. Telesekreteri açıp kaseti aldım. Normal sesini hatırlamak hoş olurdu. Video kasetin sesindeki aynı rahatlığı vermeyeceğini biliyordum. Garaja açılan kapı kilitliydi. Merdivenden yukarı çıkarak mutfak masasındaki bir iskemlenin arkasına asılı ceketini buldum. Anahtar demeti sol cebindeydi. Alt kata geri dönerek garaj kapısını açtım ve iki yıllık Ford Escort'un bagajını açtım. Sonra Adamın yanına geri döndüm. Adam kendine gelmişti tabii. Gözleri panik doluydu, bandın arkasından belli belirsiz homurtu sesleri çıkarıyordu. Kloroformu bir kez daha burnuna tutarken ona gülümsedim. Bu kez tabii ki etkili biçimde mücadele edemezdi. Onu oturur pozisyona getirdikten sonra çalışma odasından bir iskemle aldım. Adam'ı iskemleye oturttum, iskemlenin üzerinden omuzuma alıp garaja götürdüm. Bagaja soktum ve arka kapıyı kapadım. Vücudunun hiçbir yeri görünmüyordu. Saatime baktım. Altıyı biraz geçiyor. Komşuları Adam'ın garajından bir yabancının çıktığını fark etmesin diye karanlık basana kadar bir saat daha beklemem gerekiyordu. Bu zamanı evini karıştırarak geçirdim. Fotoğraflarda arkadaşlar, Noel'de bir aile yemeği vardı. Bu yaşama mükemmel uyum sağlardım. Bu kadar aptal olmasaydı her şeye sahip olabilirdik. Telefonun çalmasıyla dalgınlığımdan sıyrıldım. Bıraktım çalsın Mutfağa geçtim. Bir beze sıvı deterjan koyarak koridordaki boyayı temizledim. Kullandığım bezi sırt çantama koyduktan sonra elektrik süpürgesini çalıştırdım. Bütün holün üzerinden yavaşça ve dikkatle geçerek kalın Berberi halısının üzerindeki bütün boğuşma izlerini sildim. Elektrik süpürgesini garaja götürerek bir köşeye bıraktım, sanki hep orada duruyormuş gibi görünüyordu. Bütün izlerimi sildiğime emin olarak Adam'ın otomobiline bindim, uzaktan kumanda düğmesine bastım ve garaj kapısı açılırken motoru çalıştırdım. Garaj kapısını arkamdan kapatıp uzaklaştım. Otomobilin arkasından bastırılmış gürültüler duyuyordum. Bir Wet, Wet, Wet kaseti bulana kadar torpido gözünü karıştırdım. Kaseti teybe koydum ve sesini açtım. Kent dışına çıkarken müzikle birlikte şarkı söyledim. Adam'ın otomobilinin kır yolundan geçeceğinden endişe ediyordum ve haklıydım. Evden yaklaşık yarım mil kadar uzaklaştıktan sonra yol engebeli bir hal aldı. İçimi çekerek dışarıya çıktım ve el arabasını almaya gittim. Adam'ı el arabasına bindirmek için arka kapıyı açtığımda bana şaşkın şaşkın bakıyordu. Ama sessiz çığlıkları üzerimde hiç etki bırakmadı. Onu otomobilden dışarıya sürükleyip el arabasına koydum. Sürekli mücadele etmesi işleri daha da zorlaştırdığından, zor bir yarım mil oldu. Neyse ki Doris Teyze önde iki tekerleği olan doğru dürüst bir el arabası alacak uzak görüşlülüğe sahipti. Çiftlik evine vardığımızda kilerin kapısını açtım. Aşağıdaki kiler karanlıktı. Adam'ın gözleri panikle açıldı. Yumuşak saçını okşayıp, Zevk cennetine hoş geldin dedim. *** Gazete okurlarına gelince, onlar yeterince kanlı olduğu takdirde her şeyden hoşlanırlar. Ama duyarlı zihinler daha fazlasını gerektirir. Tony Carol'ı otomobiline kadar geçirdikten sonra kampusu geçerek markete gitti ve bir akşam gazetesi aldı. Becerikli Andy'nin istediği popülerlikse sonunda bunu elde etmişti. Bradfield Evening'in Sentinel Times'ın sayfalarını korku ve kınama doldurmuştu. Kesin söylemek gerekirse beş sayfasını. Takma addan yola çıkarak bir yargıya varılabilirse polis şimdiden bir bakanlar kurulu gibi bilgi sızdırıyordu. Tony bürosuna geri dönerken kendi kendine, Sen İbne Katili adını istemezdin, değil mi, Andy. dedi. Masasında gazeteyi okudu. Penny Burgess kazanmıştı. Daha Altında Damien Connolly'nin cesedinin nasıl bulunduğunun hikâyesi ve bir resmi geçitte çekilen fotoğrafı vardı. İkinci ve üçüncü sayfalarda daha önceki üç olayın sansasyonel özeti ve taslak bir harita bulunuyordu. Tony orta sayfaya geçerken, Çöpsüz üzüm diye mırıldandı. Gazete Bradfield'ın gay topluluğuna yayılan isteri üzerinde yoğunlaşmıştı, okurların önyargılarını güçlendirecek kadar tuhaf görünen kafe, bar ve kulüplerin fotoğrafları vardı. Tony, Ah oğlum dedi. Bundan gerçekten nefret edeceksin, Andy. Editörün yazısını okumaya başladı. * Sonunda diye okudu, polis bir süredir çoğu insanın inandığı şeyi kabul etti. Bradfield'da serbestçe dolaşan dizi cinayetler katili var, hedefi sık sık şehrin gay barlarına giden genç, bekâr erkekler. Polisin eşcinselleri dikkat etmeleri için daha önceden uyarmaması iyi olmadı. Sokak ticareti ve rahat seksin alacakaranlık dünyasında bu yırtıcı canavarın istekli kurbanlar bulması zor değil. Polisin sessizliği katil işini yalnızca daha da kolaylaştırmış olabilir. Polisin açıklama yapma isteksizliği gay topluluğunda var olan polis kuşkusunu herhalde daha da artırdı ve yetkililerin gay'lerin hayatlarına toplumun öbür üyelerinden daha az değer verdiğinden korkmalarına neden oldu. Polisin Yorkshire Canisi'ne ilgisini yoğunlaştırması için fahişeler değil masum kadınların öldürülmesi nasıl gerektiyse, Bradfield Büyükşehir Polisi'nin İbne Katili'ni ciddiye alması için de bir polis memurunun öldürülmesi gerektiğini söylemek yanlış olmaz. Bunlara rağmen gay topluluğunu polisle işbirliğine çağırıyoruz. Polisin bu korkunç cinayetleri ciddiyetle ve Bradfield'ın eşcinsellerinin kaygılarını dikkate alarak soruşturmasını istiyoruz. Bu sapık katil ne kadar kısa sürede yakalanırsa, hepimiz o kadar güvende olacağız. * Tony pencere pervazındaki sarmaşığa, Her zamanki kendini haklı görme, küstahlık ve gerçekçi olmayan talepler karışımı dedi. Yazıları masasının üstüne yaydı. Küçük teybini açıp konuşmaya başladı. Bradfield Evening Sentine Times, 27 Şubat. Sonunda Becerikli Andy amacına ulaştı. Bunun onun için ne kadar önemli olduğunu merak ediyorum. Dizi cinayetler katillerinin profilini çıkarmanın ilkelerinden biri de, popülerlik özlemi çekmeleridir. Ama bu kez bunu çok fazla önemsediğinden emin değilim, ilk iki cinayetten sonra hiç mesaj gelmedi, iki cinayet de cesetlerin bulunmasından sonra fazla dikkat çekmemişti. Bir gazete aracılığıyla polisi üçüncü cesede yönlendiren bir mesaj olmasına rağmen bu notta daha önceki cinayetler üstlenilmiyordu. Detektif Carol Jordan not ve video kaset için alternatif bir açıklama getirene kadar çözememiştim. Jordan yönlendirme olmadan cesedin bulunmadan bir süre orada kalacağını söyledi. Yani Becerikli Andy manşete çıkıp panik yaratmaya kafasını takmamış olabilir ama hâlâ onun eseri olduğu anlaşılır durumdalarken cesetlerin bulunmasını istediği açık. İçini çekerek teybi kapattı. Yıllar önce akademik çevreden uzaklaşmasına karşın eğitiminden kaçamıyordu. Sürecin her aşaması kaydedilmeliydi. Bu soruşturmanın makaleler, hatta bir kitap için malzeme sağlaması olasılığı Tony'nin karşı koyamayacağı bir şeydi. Çiçeğe, Ben bir yamyamım dedi. Bazen ben bile kendimden iğreniyorum. Gazete kupürlerini topladı ve basın dosyasına koydu. Kutuları açtı ve içindeki belge yığınlarını çıkardı. Carol hepsini düzgün biçimde etiketlendirmişti. Tony, okunabilir büyük harflerle yazılmış olduklarını fark etti. Yazıya alışkın bir kadın. Her kurban için bir patoloji raporu ve bir ön otopsi raporu vardı. Tanık ifadeleri üç gruba ayrılıyordu Geçmiş (kurban), Tanık (olay yeri) ve Çeşitli. Geçmiş (kurban) dosyalarını seçen Tony, bilgisayarının durduğu masanın yanındaki tekerlekli iskemleye oturdu. Bradfield'a geldiği zaman, üniversite ona kendi bilgisayar sistemlerine bağlantılı bir terminal önermişti. Tony kendi bilgisayarıyla yeterince rahattı. Yeni protokoller öğrenmekle zaman kaybetmek istemediğinden bu öneriyi geri çevirmişti. Şimdi ona geceleri uyku uyutmayan endişeler listesine bir de veri güvenliği eklemek zorunda kalmadığına memnundu. Tony kurbanları karşılaştırılabilmesini sağlayan programı açtı ve uzun veri girme işine başladı. * Scargill Sokağı'ndaki karakolda beş dakika geçirdikten sonra Carol dosdoğru eve gitmiş olmayı diledi. Soruşturma sürecinde kendine ayrılan büroya gitmek için ana detektif odasından geçmesi gerekiyordu. Masaların üzerini akşam gazeteleri kaplamıştı.. Gazetelerin siyah manşetleri onunla alay ediyordu. Odanın ortasında Bob Stansfield birkaç detektifle birlikte ayaktaydı, geçerken Carol'a seslendi. İyi doktor çoktan mesaiyi bitirdi, değil mi. İyi doktor, gördüğüm kadarıyla söylüyorum Bob, patronlarımıza fazla mesai konusunda ders verebilir dedi Carol. Daha keskin bir cevap bulamadığına üzülmüştü. Daha sonra duşta aklına gelirdi elbette. Öte yandan belki çok yıkıcı bir şey söylememekle iyi etmişti. Üstündeki işin yarattığının ötesinde bir yabancılaşma yaratmamak daha iyi. Durup gülümsedi. Yeni bir şey var mı. diye sordu. Stanfield, Tamam çocuklar, siz devam edin diyerek astlarının yanından uzaklaştı. Carol'ın yanına geldi. Fazla bir şey yok. Her şeyi bilgisayara yüklüyor ve bağlantı kurmaya çalışıyorlar. Cross bütün zanlıları içeri almamızı emretti. İçlerinden birinin aradığımız adam olduğunu düşünüyor. Carol başını iki yana salladı. Boşa kürek çekmek. Bunu sen söyledin. Bu orospu çocuğunun sabıkası yok buna bahse girerim. Ama Kevin bu gece farklı bir şey denemek için ekibini çıkaracak diye ekleyerek son sigarasını yaktı. Paketi yakınlardaki bir çöp kutusuna atarken yüzünde iğrenmiş gibi bir ifade vardı. Yakında bir şey bulamazsak, nikotin tüketimimi karşılamak için maaşıma zam istemek zorunda kalacağım. Ben de o kadar çok kahve içiyorum ki midem berbat oldu dedi Carol. Peki Kevin'in düşüncesi ne. İyi iş yaptın. Önce destekleme, sonra soru. Meslektaşlarından bilgi alma yönteminin şüphelileri sorguya çekme kurallarına bu kadar benzemesi komikti. Kevin sadomazo ünü olan kulüp ve pub'lara giderek inceleyecek gizli bir ekip kurdu. Stansfield homurdandı. Bugün bütün gün trafikteki motorcuların deri pantolonlarını aldılar. Carol, Denemeye değer dedi. Evet, umalım ki Kevin'ın adamları arasında Damien Conolly gizli eşcinseller olmasın. Bir grup ibne detektife sonunda kendi kelepçelerinin takılması istediğimiz en son şey. Carol bu yorumu bir cevapla onurlandırmayı reddederek bürosuna geçti Kapıya elini uzattığı anda Cross'un sesi odada yankılandı. Detektif Jordan. Buraya gelin. Carol gözlerini kapayıp üçe kadar saydı. Neşeli bir sesle, Geliyorum, efendim diyerek salonu boydan boya geçip Cross'un geçici bürosuna gitti. Cross orada tek bir gün bile geçirmemişti ama odada onun varlığının her tür işareti vardı. Sigara dumanı kaplıydı. Yarı içilmiş plastik kahve bardakları pencere pervazına konmuştu ve masanın üstü sigara izmaritleriyle doluydu. Duvarda kız resimleri olan bir takvim bile asılıydı Cinsiyetçiliğin reklam sanayiinde hâlâ canlı olduğunun bir kanıtı. Hangi votkanın alınacağına karar vermek için süpermarketlere gidenlerin kadınlar olduğunu hâlâ anlamamışlar mıydı. Kapıyı hava gelmesi için biraz aralık bırakan Carol, Cross'un bürosuna girip, Buyurun efendim dedi. Harika Çocuk neler buldu. Carol neşeli bir sesle, Sonuçlara varmak için henüz çok erken, efendim dedi. Ona götürdüğüm bütün raporları okumak zorunda. Cross homurdandı. Ah, tamam, onun Allah'ın belası bir profesör olduğunu unutmuşum. Sözcükleri alayla tükürür gibi söylemişti. Her şey yazılı, ha. Kevin, Connolly işinde bir şeyler yapıyor, onlara yetişmek zorunda kalacaksın. Başka bir şey var mıydı, detektif. Sanki Carol bürosuna zorla girmiş gibi konuşuyordu. Dr. Hill'in bir önerisi var, efendim. Connolly'nin cesedindeki yanık izleri hakkında. dedi Cross ve sigarasını kahve bardağının içine attı. Sanırım demek istiyor ki... Cross, Boş ver, boş ver diye sözünü kesti. İstediğin şey, yapabilecek biri var mı bak bakalım. Evet, efendim. Ha, efendim. Burada yapamazsak, kardeşim bilgisayar uzmanıdır. Bizim için bu işi yapabileceğinden eminim. Cross, Carol'a baktı, ilk kez ifadesi anlaşılmazdı. Sonra tekrar eski haline büründü. İyi. Devam et. Bay Brandon sana tam yetki verdi zaten. Detektif Dave Woolcut'la yaptığı beş dakikalık konuşmanın sonucunda şüphelerinde haklı çıktığını gördü. Carol kantine Kevin Matthews'u aramaya giderken, Michael'ın konuyu gizli tutabileceğini umdu. Teknolojik gelişmeler konusunda sessiz kalmak, bu denli dikkat çekmiş bir cinayet araştırması hakkında dedikodu yapmak isteğine karşı koymaktan çok farklıydı. Michael onu hayal kırıklığına uğratırsa, Carol Personel Bölümü dışında bir geleceğe elveda demek zorunda kalırdı. Kevin tek başına masada oturmuş kahve içiyordu, boşalmış patates kızartması tabağı yanındaydı. Carol onun karşısındaki iskemleye oturdu. Sana katılmamın bir sakıncası var mı. Kevin, Konuğum ol dedi. Başını kaldırıp ona hafifçe sırıtarak alnına düşen buklelerini geriye itti. Nasıl gidiyor. Herhalde Bob ve senin işinden çok daha kolay. Peki şu İçişleri'nden gelen bilim adamı nasıl. Carol bir an düşündü. Temkinli. Hızlı, keskin bir zekâsı a ukala değil ve işimizi nasıl yapacağımızı söylemek ister gibi bir hali yok. Onu çalışırken izlemek gerçekten ilginç, işe farklı bir açıdan bakıyor. Kevin, Ne demek istiyorsun. diye sordu. Gerçekten ilgilenmiş görünüyordu. Biz bir suça baktığımızda fiziksel izler, ipuçları, bize konuşmak isteyeceğimiz kişileri ve bakmak isteyeceğimiz yerleri gösteren şeyleri görürüz. O bir suça baktığında ise bunlarla hiç ilgilenmiyor. Kimin yaptığını çıkarabilmek için fiziksel ipuçlarının neden bu şekilde olduğunu öğrenmek istiyor. Sanki biz bilgiyi ileriye gitmek için kullanıyoruz da, o geriye gitmek için kullanıyor. Bu sana bir şey anlatıyor mu. Kevin kaşlarını çattı. Sanırım. Sence bu işi kıvırabilir mi. Carol omuz silkti. Bir şey söylemek için henüz erken ama evet, ilk izlenimlerime dayanarak bir şey önereceğini söyleyebilirim. Kevin sırıttı. Soruşturmaya mı bir şey önerecek, sana mı. Carol, Kapa çeneni, Kevin dedi. İşte hep karşısına çıkan bu imadan usanmıştı. Bazılarının aksine ben asla kendi kapıma pislemem. Kevin bir an rahatsız olmuş gibi durdu. Yalnızca şaka yapıyordum Carol, gerçekten. Şakaların komik olması gerekir. Tamam, tamam, affedersin. Onunla çalışmak nasıl bir Şey. Hoş herif mi, yoksa değil mi. Carol sözcüklerini tartarak dikkatle konuştu. Çalışma hayatını psikopatların zihinlerine girerek geçirdiğini düşünürsek, çok normal görünüyor. Onda biraz... kapalı bir yan var. Mesafe koyuyor. Fazla şey ele vermiyor. Ama bana kadın bir polis gibi değil de eşiti gibi davranıyor. O bizim tarafımızda. Kevin ve bu da önemli bir şey. Başka her şeyden çok işin yapılmasıyla ilgilenen o işkoliklerden biri sanırım. İşin yapılmasından söz etmişken, Temel Reis, Connolly hakkında bir şey duyduğunu söylüyor. Kevin içini çekti. Ne kadar önemli bilmiyorum. Komşulardan biri işten eve altıya on kala gelmiş. Zamanı iyi biliyor çünkü trafik haberleri otomobil radyosunda yeni başlamış. Connolly evinin araba yolunda otomobilinin kaputunun üzerinde tulum varmış. Komşu, otomobili tamir etmiş olması gerektiğini söylüyor, hep edermiş. Komşusu, otomobilinden inip eve girerken Damien otomobilini geri geri garaja sokuyormuş. Aynı komşu bir saat sonra squash oynamak için evden çıktığında Connolly'nin otomobilinin sokakta park edilmiş olduğunu görmüş. Biraz şaşırmış, çünkü Connolly otomobilini hiç dışarıda bırakmazmış, özellikle de karanlık bastıktan sonra, Connolly'nin garajında ışık yandığını da fark etmiş. Hepsi bu kadar. Carol, Garaj eve dâhil mi. diye sordu. Hayır ama bitişik ve garajdan mutfağa açılan bir kapı var. Öyleyse evin içinde tuzağa düştü gibi görünüyor. Kevin omzunu silkti. Kim bilir. Hiçbir boğuşma izi yok. İlk ikisi gibi. Bob da böyle dedi. Kevin iskemlesini geriye itti. Ben gitsem iyi olacak. Bu gece kente ineceğiz. Carol, Daha sonra sana rastlayabilirim dedi. Dr. Hill cesetlerin bırakıldığı saatlerde olay yerlerinde bir tur atmak istiyor. Kevin ayağa kalktı. Onun yabancı erkeklerle konuşmasına izin verme. * Tony mikrodalga fırından plastik lazanya kabını çıkardı ve mutfaktaki kahvaltı tezgâhına oturdu. Dört, kurban hakkında bulabildiği bütün verileri girmiş, sonra dosyaları bir diskete kaydetmişti Böylece Carol'ın gelmesini beklerken evde de çalışabilirdi Tramvay durağına gelir gelmez açlıktan öldüğünü farketti. Sonra sabahki mısır gevreğinden başka bütün gün hiç bir şey yemediğini hatırladı. Öyle bir konsantrasyonla çalışıyordu ki farkına bile varmamıştı. Açlığı tuhaf biçimde hoşuna gitti. Demek ki kendisinin farkına varmayacak kadar işin içine girmişti Uzun deneyimlerden sonra insanın kendisini unuttuğu zaman başka insanlara yönetebildiği, başkalarının kendine özgü mantığına, farklı duygularına kilitlendiği zaman en iyi işin çıktığını öğrenmişti. Yemeğe keyifle saldırdı, bilgisayarının başına geçip kurban profillerine devam edebilmek için olanca hızıyla yedi. Telefon çaldığında tabakta hâlâ biraz yemek vardı. Tony hiç düşünmeden telefonu açtı. Alo dedi neşeyle. Ses, Anthony dedi. Tony çatalı elinden düşürdü, tezgâhın üzeri makarna oldu. Angelica dedi. Bu sesle kendi dünyasına geri dönmüştü. Tatlı boğuk ses, Bugün daha mı sosyaliz. diye sordu. Dün kendimi antisosyal hissetmiyordum. Yapmam gereken işler vardı. Sen de beni işlerden uzaklaştırıyorsun. Tony neden kendini açıklama zahmetine katlandığını merak etti. Eh, benim de amacım bu zaten dedi kadın. Ama seni özledim, Anthony. Senin için öyle deli oluyorum ki, beni eski bir çorap gibi bir kenara attığın zaman bütün keyfim kaçıyor. Tony, Bunu bana neden yapıyorsun. diye sordu. Bu soruyu daha önce de sormuştu ama Angelica her zaman cevaplamamanın bir yolunu bulmuştu. Ses, Çünkü beni hak ediyorsun dedi. Çünkü seni dünyadaki herkesten çok istiyorum. Ve çünkü hayatında seni mutlu edecek başka kimsen yok. Aynı eski hikâye. Soruya cevap vermemenin yolları. Bu gece Tony cevap istiyordu, iltifat değil. Bunu düşünmene neden olan nedir. diye sordu. Ses hafifçe kıkırdadı. Seni tahmin edebileceğinden daha iyi tanıyorum. Anthony, daha fazla yalnız olmak zorunda değilsin. Ya yalnızlıktan hoşlanıyorsam. İstediğim için yalnız olduğumu varsaymak mümkün değil mi. Bana mutlu bir oğlan gibi görünmedin. Bazı günler dünyadaki her şeyden çok bir kucağa ihtiyacın varmış gibi duruyorsun. Bazı günler birkaç saatten fazla uyuyamamış gibi duruyorsun. Anthony, ben sana huzur getirebilirim. Kadınlar daha önce seni incitmiş, ikimiz de bunu biliyoruz. Ama ben incitmeyeceğim. Canının acımasını önleyebilirim. Bebek gibi uyuturum, bunu biliyorsun. İstediğim tek şey seni mutlu etmek. Ses yumuşak, avutucuydu. Tony içini çekti. Keşke... Buna inanmak zor diye kekeledi. Bu konuşmaların en başından itibaren bir parçası telefonu, bu usta işkencecinin suratına kapatmak istiyordu. Ama içindeki bilim adamı kadının söyleyeceklerini duymak istiyordu. İçindeki yaralı adam da iyileşmeye ihtiyaç duyduğunu ve bunun da bir iyileşme yöntemi olduğunu bilecek kadar kendini tanıyordu. Kendisine daha önce verdiği kadınla fazla samimi olmama kararını hatırlattı, böylece zamanı geldiğinde acı çekmeden uzaklaşabilirdi. Ama denememe izin veriyorsun. Ses o kadar özgüvenle çıkıyordu ki. Üzerindeki gücünden emindi. Tony, Dinliyorum, değil mi. Katılıyorum. Henüz telefonu kapamadım diyerek sesine yapay bir sıcaklık ekledi zorla. Neden şimdi kapamıyorsun. Neden telefonu kapayıp yatak odana gitmiyor ve oradaki paraleli açmıyorsun. Böylece daha rahat oluruz. Tony göğsünde soğuk bir korku hissetti. Soruyu profesyonel bir çerçeveye sokmak için çabaladı. Bunu nereden biliyorsun. değil ama Yatak odamda bir telefon olduğunu düşünmenin nedeni nedir. Bir sessizlik oldu, o kadar kısaydı ki Tony bunu hayal etmediğinden emin olamadı. Yalnızca tahmin ettim dedi ses. Yatağının başucunda bir telefon duran erkeklerdensin. Tony, İyi tahmin dedi. Tamam. Telefonu kapayıp yatak odasındaki açacağım. Ahizeyi yerine koyup koşarak çalışma odasına gitti ve telesekreteri çalıştırdı. Sonra telefonu tekrar kaldırdı. Merhaba, işte açtım dedi. Rahat mı oturuyoruz. Öyleyse başlayabilirim. Gene kısık, seksi kıkırdama. Bu gece gerçekten eğleneceğiz. Bu gece senin için hazırladıklarımı duyana kadar bekle. Ah, Anthony. Ses neredeyse fısıltıya dönüşmüştü. Seni hayal edip duruyorum. Ellerinin vücudumda dolaştığını, parmaklarının tenimde gezindiğini düşünüyorum. Tony, Üzerinde ne var. diye sordu. Bunun standart bir soru olduğunu biliyordu. Ne giymiş olmamı isterdin. Çok geniş bir gardırobum var. Tony, Balıkçı giysileri, tütü ve yağmurluk deme isteğini bastırarak yutkundu ve bunun yerine, İpek. İpekten ne kadar hoşlandığımı biliyorsun dedi. Bu yüzden cildimi seviyorsun. Kendimi mükemmel tutmak için çok zahmete katlanıyorum. Ama yalnızca senin için. Cildimin bir kısmını ipekle kapladım. Bir çift siyah ipek Fransız külot ve simsiyah ipek kaşkorse var üstümde. Ah, ipeğin vücuduma değmesini seviyorum. Ah, Anthony. İpek meme uçlarıma hafifçe sürtünüyor, tıpkı parmaklarının sürtüneceği gibi. Ah, meme uçlarım kaya gibi sert, seninle birlikte şişti. Tony istememesine rağmen bir ilgi duymaya başladı Kadın iyiydi, buna şüphe yoktu. Seks hatlarında işittiği kadınların çoğunun sesi sıkıntılı çıkardı, cevapları klişeydi ve öngörülebilirdi. Konuşmaları içinde bilimsel ilgiden başka bir şey uyandırmamıştı. Ama Angelica farklıydı. En önemlisi, sesi gerçekten samimi çıkıyordu. Angelica yavaşça inledi. Allahım, ıslağım dedi soluk soluğa. Ama henüz bana dokunamazsın, beklemen gerek. Sırt üstü yat, iyi çocuk. Ah, seni soymak isterdim. Ellerim gömleğinin altına giriyor, parmaklarını göğsünde geziniyor, okşuyor dokunuyor, parmaklarımın altında göğüs uçlarını hissediyorum. Allahım, harikasın diye içini çekti. Tony kadının sesindeki incelikten hoşlanarak, Güzel dedi. Bu yalnızca başlangıç. Şimdi üzerindeyim gömleğinin düğmelerini açıyorum. Üzerine abanıyorum, ipeğin altındaki meme uçlarım göğsüne sürtünüyor. Ah, Anthony Zevkle inledi. Beni görmeyi gerçekten istiyorsun, değil mi. Altımda kaya kadar sertsin. Ah, içime girmeni bekleyemiyorum. Bu sözler Tony'yi dondurdu. Pantolonunun içinde hissettiği ereksiyon kar tanesi gibi yok oldu. Gene aynı şey. Herhalde seni hayal kırıklığına uğratacağım dedi, sesi çatlak çıkmıştı. Gene o seksi kıkırdama. Hiç yolu yok. Hayal ettiğimden daha iyisin. Ah, Anthony, dokun bana. Bana yapmak istediklerini anlat. Tony söyleyecek söz bulamadı. Utangaç olma, Anthony. Aramızda hiçbir sır yok, yapamayacağımız hiçbir şey yok. Gözlerini kapat, bırak duygulanıp aksın. Göğüslerime dokun, devam et, meme uçlarımı em, ye beni, sıcak, ıslak ağzını bütün vücudumda hissedeyim. Tony inledi. Bu bilimsel açıdan bile katlanabileceğinden fazlasıydı. Angelica'nın sesi artık soluk soluğaydı, sanki Tony'yi gereken sözleri kendisini uyarmıştı. Doğru, ah Allahım. Anthony, harika. Ahahah diye inledi. Bak, sana ıslandığımı söylemiştim. Parmağını içime sok. Ah Allahım, harika. Bırak... bırak, oh Allahım, bırak da sana geleyim. Tony telefonda bir fermuarın açıldığını duydu. Angelica diye söze başladı. Her zaman olduğu gibi gene konuşamamış, sesi yaralı bir kuş gibi kontrol dışına çıkmıştı. Ah, Anthony, çok güzelsin. Gördüğüm en güzel kamış bu bırak tadına varayım... Emme sesleri çıkardı. Ani bir utanç ve öfke dalgasıyla Tony'nin yüzüne kan yürüdü. Telefonu kapayarak hemen kablosunu çekti. Allahım, ne tür bir erkek telefonda bile durumu idare edemezdi. Ne tür bir bilim adamı nesnel veri toplama uygulamasından kendi hasta başarısızlıklarını ayıramazdı. En kötüsü de kendi davranışını tanımıştı. Kaç kez bir tecavüzcü, kundakçı ya da katilin karşısına oturup, kendilerine kazanamadıkları noktaya kadar olayları anlatmalarını gözlemişti. Tıpkı onun gibi kendilerini kapatmışlardı. Bir telefonun kablosunu çekemezlerdi ama gene de kapatmışlardı. Tabii ki sonunda doğru terapiyle duvarda bir gedik açmışlar ve onları oraya getiren şeyle yüz yüze gelmeyi başarmışlardı. İyileşmeye doğru ilk adımdı bu. Tony'nin bir parçası, Angelica'nın psikoloji teorisi ve uygulaması hakkında yeterince şey bilmesi ve engellerini yıkarak bu cinsel ve duygusal sakatlığa neden olan şeyle yüz yüze gelene kadar ısrar etmesi için dua ediyordu. Ama öbür parçası da onun bir daha aramamasını umut ediyordu. Acı yoksa kazanım da yok a boş ver. O yalnızca acı olmasın istiyordu. * John Brandon son ekmek lokmasıyla tabağını sıyırdı ve karısına gülümsedi. Eline sağlık, Maggie dedi. Oğlu Andy ağzı kuzu eti ve köriyle dolu olarak, Mmmm diye ona katıldı. Brandon iskemlesinde kıpırdadı. Sizin için sakince yoksa bir saatliğine Scargill Sokağı'na uğramak istiyorum, görelim bakalım işler nasıl gidiyor. Maggie hafiften dalga geçerek, Siz üst düzey memurların akşamları çalışmak zorunda olmadığını sanırdım dedi. Sıradan polislerin başlarında dikilmenizden hoşlanmadığını san yordum. Brandon suçlu suçlu baktı. Biliyorum. Ama çocukların neler yaptığına bir bakmak istiyorum. Maggie başını iki yana salladı, yüzünde teslim olmuş bir gülümseme vardı. Bütün gece televizyonun karşısında suspus oturacağına gidip aklındakini yapmanı tercih ederim. Karen yerinden sıçradı. Baba, kente gidiyorsan beni Laura'lara bırakabilir misin. Tarih ödevimiz üzerinde çalışırdık. Andy homurdandı. Craig McDonald'ı nasıl elde edeceğiniz üzerinde çalışırdınız daha doğrusu. Karen, Sen bir şeyden anlamazsın diye hırladı. Olur mu baba. Brandon masadan kalktı. Ancak şimdi hazırsan. Dönüşte de seni alırım. Karen, Ama baba diye sızlandı. Bir saatliğine gittiğini söylemiştin. İstediğimiz her şeyi yapmamız için yeterli bir süre değil bu. Kahkaha atma sırası Maggie Brandon'a gelmişti. Babanız dokuz buçuktan önce dönerse öğle yemeğine skoçlu kek yapacağım. Karen bir annesine bir babasına baktı, on dört yaşındaki yüzünden kaygı okunuyordu. Baba dedi. Beni dokuzda alabilir misin. Brandon sırıttı. Neden kendimi sıkıştırılmış hissediyorum. Bu kadar geç saatte bile bütün bilgisayarlar meşguldü. Klavyede yazan parmaklardan çıkan ses birkaç masada yapılan sessiz konuşmaları bastırıyordu. Detektif Dave Woolcott bilgi toplayıcılardan birinin yanına oturmuştu, adam ona ekrandaki bir ayrıntıyı gösteriyordu. Brandon içeriye girdiğinde kimse başını kaldırmadı. Brandon, Woolcott'ın arkasına geçerek bilgisayarın başındaki polisle konuşması bitene kadar bekledi. İç çekişini bastırdı. Emekliliği düşünmeye başlamanın zamanıydı. Sırf bobiler ona genç geldiği için değil, detektifler bile artık ona büyük gelmiyordu. Woolcott'ın Eşleştirmeye çalış Harry, referansları karşılaştır dediğini duydu. Bilgisayarın başındaki genç, başını sallayıp ekrana bakmaya devam etti. Brandon, İyi akşamlar, Dave dedi. Woolcott iskemlesinde hemen arkaya döndü. Yeni gelenin kim olduğunu anlayınca ayağa fırladı. İyi akşamlar, efendim. Eve dönüyordum, uğrayıp neler yaptığınıza bir bakayım dedim diye yalan söyledi Brandon. Şey, efendim, daha ilk günler. Önümüzdeki birkaç gün yirmi dört saat çalışan ekiplerimiz olacak, Connolly ve öbür olaylarla ilgili bütün ayrıntıları getirecekler. İhbar hatlarıyla ilgilenen ekiple de irtibattayım. Çoğu her zamanki intikam ve paranoya ama Çavuş Lascelles mesajları önem sırasına dizme işinde oldukça aşama kaydetti. Önemli bir şey var mı. Woolcott farkında olmadan saçının döküldüğü bölgeyi kaşıdı. İkinci eşi bu hareketin dökülmeye neden olduğunu iddia ediyordu. Ufak tefek şeyler. Söz konusu olan zamanda en az iki gece Temple Fields'da olan birkaç kişinin adını aldık. Cinayetlerin işlendiği zamanlarda düzenli olarak görülen otomobilleri araştırıyoruz. Neyse ki ikinci cinayetten sonra Detektif Jordan birine gay köyü çevresindeki otomobil plakalarını aldırttı. Uzun bir iş efendim, ama bulacağız. Brandon, oradaysa bulursunuz, diye düşündü. Ama bu katil şimdiye kadar gördüğü ya da olduğu hiç kimseye benzemiyordu. Bu katil dikkatliydi. Brandon bilgisayarlar hakkında çok şey bilmezdi. Ama bir atasözü çok iyi uyuyordu Çöp girerse çöp çıkar. Kendi adamlarına Temizlik Bölümü'ne verilmesi gereken bir işi vermemiş olması için dua etti. * Carol'ın gözleri birden açıldı, kalbi çarpıyordu. Rüyasında ağır bir kiler kapısı kapanarak onu soğuk, nemli ve penceresiz duvarların ardında tutsak bırakmıştı. Uykulu uykulu Nelson'u bedeninin tanıdık ağırlığının ayağının üzerinde olmadığını fark etmesi biraz zaman aldı. Ayak sesleri, masanın üstüne fırlatılan anahtar şakırtısı duydu. Nelson'un girip çıkması için aralık bırakılan kapıdan hafif bir ışık süzülüyordu. Homurdanarak yana dönüp saate baktı. Onu on geçiyor. Michael gürültü yaparak onu yirmi dakika daha uyumaktan yoksun bırakmıştı. Carol zorlukla yataktan çıkıp ağır bornozunu giydi. Yatak odasının kapısını açtı ve kardeşiyle paylaştığı üçüncü kattaki dairenin büyük kısmını kaplayan geniş odaya girdi. Farklı yüksekliklerde yarım düzine yerden aydınlatma, odaya sıcak ve güzel bir ışık veriyordu. Nelson parke döşemede hafifçe sıçrayarak mutfak kapısında belirdi. Sonra çömeldi ve yerçekimine meydan okur gibi bir sıçrayışla ince uzun hoparlöre hafifçe değerek sarı ahşap kitaplığın üstüne kondu. Oradan Carol'a Bahse girerim sen bunu yapamazsın dercesine kibirle baktı. Oda hayli büyüktü. Bir tarafta üzerine örtüler atılmış üç ikili kanepe ve alçak bir sehpa vardı. Bunların tam karşısında Rennie Mackintosh tarzı altı iskemleli bir yemek masası duruyordu. Kanepelerin yakınında siyah bir altlık üzerinde televizyon ve video vardı. Arka duvarın yaklaşık yarısı kitap, video kaset ve CD dolu raflarla kaplanmıştı. Duvarlar, beş kemerli penceresi şehre bakan tuğla kaplı duvar dışında mat griye boyalıydı. Carol, aşağıdaki Duke of Waterfold kanalının kenarını görene kadar odada yürüdü. Şehir ışıkları ucuz bir kuyumcu vitrini gibi parlıyordu. Michael diye seslendi Carol. Kardeşi şaşırmış görünerek mutfaktan başını uzattı. Evde olduğunu bilmiyordum dedi. Seni uyandırdım mı. Zaten kalkacaktım, işe dönmem gerekiyor. Su ısıtıcısı çalışıyor mu. Mutfağa geçerek yüksek bir taburenin üstüne tünedi. Michael çayı hazırladı ve kendisine domates, siyah zeytin, soğan ve ton balıklı sandviç hazırlamaya başladı. Yer misin. diye sordu. Carol, Birini yiyebilirim diye itiraf etti. Londra nasıldı. Michael omzunu silkti. Bilirsin. Yaptığımız işi beğendiler ama dün bitiremedik. Carol yüzünü astı. Sentinel Times'ın dizi cinayetler katiliyle ilgili yazdığı yazı gibi konuştun. Şu anda tam olarak ne yapıyorsun. Teknoloji konusunda kara cahil birine açıklayabileceğin bir iş mi. Michael sırıttı. Bundan sonraki patlama video kasetlerle aynı kalitede bilgisayar oyunları olacak. Gerçek şeyleri filme alıp bilgisayara aktaracak ve üzerinde oynayarak bir film kadar gerçek bir oyun üreteceğiz. Bir düşün, bilgisayarda oyun oynuyorsun ama bütün karakterler tanıdığın insanlar. Kahraman sensin ama yalnızca hayalinde değil. Carol, Şimdi ilgimi çektin dedi. Tamam. Oyunu bilgisayara yüklediğin zaman bir tarayıcıyla kendi fotoğraflarını ve oyunda yer almalarını istediğin kişileri tarıyorsun. Bilgisayar bu bilgiyi okuyor ve ekran görüntülerine çeviriyor. Yani Barbar Konan yerine Carol Jordan geçiyor. En iyi arkadaşlarını ya da şehvet duyduğun kişileri oyunda sana eşlik etmeleri için seçebilirsin. Hoşlanmadığın kişileri kötü adamlar yaparsın. Yani Mel Gibson, Dennis Quaid ve Martin Amis gibi arkadaşlar edinebilir ve Saddam Hüseyin, Margaret Thatcher ve Temel Reis gibi düşmanlarla savaşabilirsin. Michael sandviçin içini doldururken heyecanla açıklama yapıyordu. Sandviçleri tabağa koydu ve birlikte oturma odasına geçerek, kanalı izlerken sandviçlerini yediler. Anladın mı. diye sordu Michael. Carol, Yeterince dedi. Yani bu programı çalıştırdıktan sonra insanları uzlaşmacı konumlara sokmak için kullanabilirsin.