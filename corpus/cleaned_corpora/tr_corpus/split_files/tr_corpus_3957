ve 12. sırayı alan takımlar 1. Etaptaki puanlarını baraj etabına taşırlar. 4 takım (9., 10., 11. ve 12.) federasyonca belirlenen illerde üçer günlük 2 devreli turnuva maçları oynarlar. 1. Etaptaki alınan puanlar ile 2 turnuvadaki alınan puanların toplamı sonunda son iki sırayı alan (11. ve 12.) takımlar 1. Lig'e düşerler. Sultanlar Ligi 16 takımdan oluşmaktadır. CEV Kadınlar Şampiyonlar Ligi'ne Vakıfbank, Eczacıbaşı VitrA ve Fenerbahçe Opet, CEV Kupası'na Galatasaray HDI Sigorta, Challenge Kupası'na AtlasGlobal Yeşilyurt, Balkan Kupası'na Türk Hava Yolları takımları katılarak Türkiye'yi Avrupa'da temsil edeceklerdir. 2019-20 Sezonu Sultanlar Ligi, bütün dünyayı etkileyen COVID-19 pandemisi nedeniyle, 22.haftasında sona erdirilmiştir. Voleybol Federasyonu 11 Mayıs 2020 tarihinde yaptığı toplantı sonunda, bu ligle ilgili aşağıdaki kararları almıştır: Alınan kararlar gereği, Kadınlar 1.liginde yarı finale kalan İlbank, Kale 1957 Spor, Kuzeyboru, Sarıyer Belediyespor 2020-21 sezonunda Sultanlar Ligi'nde yer almaya hak kazanmışlardır. Kaynak: Bert Stern Bert Stern (3 Ekim 1929 - 26 Haziran 2013), Amerikalı ünlü fotoğrafçıdır. En iyi bilinen işi Marilyn Monroe'nun Vogue Dergisi için ölmeden 6 hafta önce yarı çıplak ve giyinik olarak çektirdiği ve "the last sitting" olarak da bilinen 1962 tarihli fotoğraflarıdır. Ayrıca Audrey Hepburn, Elizabeth Taylor, Madonna, Kylie Minogue ve Drew Barrymore gibi ünlülerin de fotoğraflarını çekmiştir. Son olarak the last sitting'in yeni bir versiyonun Lindsay Lohan'la çekerek tekrar gündeme gelmiştir. Kim Gitsin Kim Gitsin, Hilal Cebeci'nin dördüncü stüdyo albümü. Yükselme Zamanı Yükselme Zamanı, Hilal Cebeci'nin üçüncü stüdyo albümü. En GÃ¼zel Ben Severim En G端zel Ben Severim, Hilal Cebeci'nin ikinci st端dyo alb端m端. Köylü Güzeli Köylü Güzeli, Hilal Cebeci'nin ilk stüdyo albümü. Hilal Cebeci, bu albüm ve aynı adlı çıkış parçasıyla 2000 yılında 6. Kral TV Video Müzik Ödülleri'nde en iyi çıkış yapan sanatçı ödülünü almıştır. TM-62 mayını TM-62 Rus yapımı serisi bir tanksavar mayınıdır. Mayın sahip olduğu 7.5 kg ana patlayıcı ve merkezi fünyesi ile basit bir yapısı olmasına rağmen incelendiğinde çok müthiş bir mayındır. Elle yerleştirilebildiği gibi PMR-1, PMR-2 model çekili tekerlekli ve GMZ model paletli mayın döşeyiciler ile yerleştirilebilir. Aynı zamanda VMR-2 model helikopter mayın döşeme sistemi ile havadan serpme usulü ile istenilen bölgeler mayınlanabilir. Yapılan denemelerde TM-62M model mayının Centurion tank gövdesini delebildiği ve içerisinde bulunan mürettebat yerindeki canlı hayvanları öldürdüğü görülmüştür. . TM-62 serisi mayınlarda TM-72 serisi mayınlarda da kullanılan fünyeler takılmıştır. Bunlar içerisinde MVN-72 ve MVN-80 gibi titreşimli ve manyetik fünyelerde bulunmaktadır. TM-65 mayını TM-65 (Telamiina 65) Fin yapımı dairesel şekilli metalsiz tahripli tanksavar mayınıdır. Yapım aşamasında Rus yapımı TM-62 mayınından yararlanılmıştır. Mayının kasasında ince bir zar kalınlığında cam elyafı kullanılmıştır. Bu kasanın içerisinde ana patlayıcı,ateşleyici fünye ve bunun üzerinde baskı tapası bulunmaktadır. İlk üretilen TM-65ler üzerinde SM-65 anti personel mayınında da kullanılan US-65 model fünye bulunmaktadır. Daha sonra üretilen TM-65/77 modelinde ise Rus yapımı MV-5 fünye kullanılmıştır. US-65 fünyesi üzerinde baskı plakası bulunmakta ve bu plakaya yapılan 150 ila 300 kgluk ağırlıklarda ateşlenmektedir. Ancak bu plaka yerleştirilmez ise çok az bir ağırlıklada ateşlenebilmektedir. Mayına yerleştirilen ikincil fünyeler ise mayının temizlenmesi veya oynanması durumunda patlamaya ayarlıdır. TM-89 mayını TM-89 Rus yapımı bir tanksavar mayınıdır. İlk olarak 1993 yılında halkın görüşüne çıkmıştır. Mayın Misznay Schardin etkisi ile çalışan savaş başlığı 100 mmlik zırh üzerinde 60 mm çapında delik açabilir. Mayının iki kannallı manyetik etkili fünyesi bulunmaktadır. GMZ-3 model mayın döşeyeci veya VMR-2 model helikopter mayın döşeyici ile havadan serpilerek istenilen bölgeye yerleştirilir. Saim SakaoÄŸlu Saim Sakaoğlu (d. 1939 Konya) Emekli Profesör. 1939'da Konya'da Fahrünnisa Mahallesinde doğmuştur. 1951 yılında Hakimiyet-i Milliye İlkokulu'nu,1955yılında Konya Lisesi'nin orta kısmını ve 1959 yılında ise lise kısmını bitirmiştir. İstanbul Üniversitesi Türk Dili ve Edebiyatı bölümünden diploma almıştır. Ayrıca Çapa Yüksek Öğretmen Okulu'nu da bitirmiştir. İlk görev yeri Tokat Gazi Osman Paşa Lisesi'dir. Sonra sırasıyla 1977 yılında asistan doktor, 1978 yılında doçent doktor unvanlarını almıştır. 1988 yılında Konya Selçuk Üniversitesi Fen-Edebiyat Fakültesi Türk Dili ve Edebiyatı bölümüne profesör olarak atanmıştır. 1988-1994 yılları arasında iki dönem Selçuk Üniversitesi Eğitim Fakültesi Dekanlığı yapmıştır. 20 Mart 2006 tarihinde yaş haddinden emekli olmuştur.Selçuk Üniversitesi Türk Dili ve Edebiyatı Öğretmenliği bölümünde çalışmaya devam etmektedir. Türk Kültürünü Araştırma Enstitüsü, İLESAM, Folklör Araştırmaları Kurumu, UNİMA gibi kurumların üyesidir. 1983-2001 yılları arasında da Türk Dil Kurumu'nda bilim ve yürütme kurullarında görev yapmıştır. Asya, Avrupa ve Amerika kıtalarında çeşitli bilimsel toplantılara katılmış, bildiriler sunmuştur. Kitapları, makaleleri ve bildirileri İngilizce, Almanca, Fransızca, Makedonca ve Japonca'ya çevrilmiştir. Basılı 43 kitabı bulunan Prof. Sakaoğlu'nun beş kitabı da basım aşamasındadır. Hakkında üç kitap, bir tiyatro oyunu ve iki dergi özel sayısı (Tarla, Milli Folklör) yayımlanan Prof. Sakaoğlu'nun basılı çalışmalarının sayısı 1000'in üzerindedir. 1981 yılında Atatürk ve Türkçe konulu eser yarışmasında birinciliğe, 1990 yılında ise Türkiye İş Bankası'nın Büyük Edebiyat Ödülü'ne ve 2004 yılında da ikincisi verilen Karacaoğlan Araştırma Ödülü'ne layık görülmüştür. Prof. Sakaoğlu ayrıca Kayseri Sanatçılar Derneği'nin 1982 yılı için verdiği Yılın Folklörcüsü Armağanı'nı, Folklör Araştırmaları Kurumu'nun 1985 yılında verdiği İhsan Dinçer Türk Folklörüne Hizmet Ödülü'nü, Tarsus Belediyesi 2004 Karacaoğlan Ödülü'nü ve Motif Halk Oyunları Vakfı'nın 2004 yılı Yılın Folklörcüsü ödülünü almıştır. Esed bin HaÅŸim Esed bin Haşim (Arapça: أسد بن هاشم), Haşim bin Abdimenaf'in oğlu, Ali bin Ebu Talib'in annesi olan Fatıma bint Esed'in babasıdır. Muhammed'in dedesi olan Abdülmuttalib'in (Şeybe bin Haşim) kardeşidir. Kızı, Fatıma bint Esed'i, kardeşi Abdülmuttalib'in oğlu, Ebu Talib bin Abdülmuttalib ile evlendirmiştir. Buzkıran Buzkıran, deniz ulaşımı için bir geçit açmak amacıyla, özellikle buz kırmak için yapılmış gemidir. İlk örneğini 19. yüzyılda İngiltere'de Rus amirali Makarov'un çizdiği plana göre "Ermak" 'ın oluşturduğu buzkıranların temel özellikleri, kullanılma koşullarından, özellikle de, geminin etkisinde kaldığı önemli zorlamalardan kaynaklanır. Gövde sacları, sıradan gemilerinkine oranla daha kalın, ıskarmozlar birbirine daha yakındır. Baş bodoslaması sivri ve dayanıklıdır. Baş taraf kaşık biçimindedir ve ilerlerken geminin buzun üstüne çıkmasına, ağırlığıyla buzu ezmesine olanak verir. Bazı buzkıranlarda, bir balast sistemiyle geminin dengesi değiştirilebilir. Bu gemiler, genellikle elektrikli diesel tipinde, az hızda bile büyük bir güç elde etme olanağı veren makinelerle donatılırlar. İleri iten pervaneleri dışında, bazı buzkıranların baş tarafında, baş bodoslaması altında ya da her iki yanında, bir ya da iki pervane daha bulunur. Bu sistemin amacı, buzun altındaki suyu çekmektir. Böylece, doğal dayanağından yoksun buz daha kolay kırılır. Ayrıca, gövde ile buz arasındaki sürtünmelerin azalmasına ve geminin daha iyi manevra yapabilmesine de katkıda bulunur. En büyük buzkıran filolarının bulunduğu ülkeler Rusya, İsveç ve Finlandiya'dır. Rusya'da, nükleer güçle çalışan ilk buzkıranına Lenin adını vermiştir. Buzkıranlar daha çok Baltık Denizi'nde, Amerika'nın kuzey kıyılarında, Hudson Körfezi'nde ve Rusya için çok önemli olan Arktik Okyanusu'nde kullanılır. Günümüzde, özel gemilere başvurulmadan buzlar arasında gidip gelebilecek gemiler yapma eğilimi belirmiştir. Böylece, henüz ulaşılması çok güç olan ve iktisadi bakımından gelişen bölgelere, sözgelimi Alaska'ya yeni deniz yolları açılmış olacaktır. TM-41 mayını TM-41 dairesel metal kutulu SSCB tarafından geliştirlen ve II. Dünya Savaşı sırasında kullanılan bir tanksavar mayınıdır. Mayın kısa bir silindir ve toprak üsütüne gelecek şekilde duran baskı plakasından oluşmaktaydı. Mayının yanında elde taşıma için bir metal sap bulunmaktaydı. Doğal şartlarda yentin yeşili renge boyanan mayın görüntü olarak daha sonra üretilen TM-44 mayınına benzemekteydi. Su geçirmezlik özelliğinden ötürü deniz veya nehir kıyılarına rahatlıkla döşenebilmekteydi. Ancak bu özelliğini sadece iki ay boyunca muhafaza edebilirdi. Mayının baskı plakasına yapılan basınç sonucunda plaka içerisideki bilyalar yerlerinden çıkmakta, ardından iğne fünye içerisindeki yardımcı patlayıcıyı ateşlemekte o da ana patlatıcıyı infilak ettirmekteydi. Mayın üzerinde yerinden oynatılması veya çıkartılması önlemek için tuzaklama düzeneği bulunmaktadır. Mayının Çinliler tarafından kopyasıda yapılmıştır. Habilitasyon Habilitasyon, bazı Avrupa ve Asya ülkelerinde en yüksek seviyeli akademik sınavdır. Bir ilim dalında, doktora derecesinden sonra, habilitasyon bir daha bilimsel bir eser verilerek kazanılır. Bazen bir kitabın yayını gerekli olan uygulamada, profesörlüğe atanmak için, uygulamanın tanındığı ülkelerde bir habilitasyon bulunması gerekir. Ancak akademik bir derece değildir. Almanya'da habilitasyon yazan kişi "Privatdozent(in)" veya "Dr. Habil." unvanına eklemek hakkını kazanır. Habilitasiyon Almanya, Avusturya, İsviçre, Bulgaristan, Polonya, Portekiz, Çek Cumhuriyeti, Slovakya, Macaristan, Slovenya ve eski Sovyetler Birliği ülkelerinde; Ermenistan, Azerbaycan, Beyaz Rusya, Letonya, Litvanya, Moldova, Kırgızistan, Kazakistan, Rusya, Özbekistan ve Ukrayna'da vardır. Habilitasyon, ayrıca, engellinin bireysel ve toplumsal ihtiyaçlarını karşılayabilmesini ve yaşamını bağımsız bir şekilde sürdürebilmesini sağlamayı amaçlayan fiziksel, sosyal, zihinsel ve mesleki beceriler kazandırmaya yönelik hizmetlere verilen ad olarak da bilinir. Anthony Šerić Anthony "Ante" Šerić (ˈʃɛːritɕ) (d. 15 Ocak 1979, Sidney), defans mevkiinde görev yapan Avustralya doğumlu eski Hırvat futbolcudur. Hırvat bir ailenin çocuğu olarak Avustralya'nın Sidney kentinde doğdu. Futbola burada bir spor enstitüsünde başladı. Profesyonel kariyerine Split'e dönünce Hajduk Split'le sözleşme imzalayarak başladı. Daha sonra İtalya Serie A takımlarında oynadı. Sırasıyla Verona, Brescia, Parma ve Lazio'da forma giydi. Son olarak 2005 yılında Yunanistan Ligi'nin önemli takımlarından Panathinaikos'la sözleşme imzaladı. 2007-2008 sezonu sonrası Beşiktaş'a transfer oldu. 2010 yılına kadar Beşiktaş'la sözleşme imzaladı. Beşiktaş'ın yabancı kontenjanını boşaltamaması nedeniyle sözleşmesi askıya alınmıştır. Beşiktaşla sözleşmesini fesh etmiştir. 2010-11 sezonu için Kardemir Karabüksporla anlaşmıştır. Hırvatistan millî futbol takımı ile ilk maçına 29 Mayıs 1998'de Pula'da Slovakya ile oynanan hazırlık maçında oynayarak çıktı. 1998 yılında hem Avustralya millî futbol takımı, hem de Hırvatistan kadrosuna çağrıldı. Ancak Šerić, Hırvatistan millî takımında forma giymeyi tercih etti ve Hırvatistan'ın 3. olarak tamamladığı 1998 FIFA Dünya Kupası'nda kadroda yer aldı. Daha sonra 2002 ve 2006 yıllarında olmak üzere iki kez daha FIFA Dünya Kupası kadrosunda yer aldı. Dünya kupasında oynadığı 8 maçta 5 gol atarak bir rekora sahip. Mayıs 2007'de millî takım teknik direktörü Slaven Bilić'le tartışma yaşadı ve kadrodan çıkarıldı. Bunun üzerine daha sonra tekrar 2008 Avrupa Futbol Şampiyonası Elemeleri için kadroya çağrılmadı. Halkın Kurtuluş Partisi Halkın Kurtuluş Partisi (kısaca HKP), 2005 yılında, 15-16 Haziran İşçi Direnişi'nin 35. yıldönümünün kutlandığı 15 Haziran gününde kuruluşunu duyuran komünist parti. Parti, Yörük Ali Efe'nin çetesinde Kuva-yi Milliye mücadelesinin ön saflarında yer almış ve daha sonraki yaşamını işçi sınıfının devrimci mücadelesine adamış Hikmet Kıvılcımlı'yı (1902 - 11 Ekim 1971) teorik ve pratik önder kabul eder. 1920'de kurulan ve 1952'de dağılan ilk TKP'nin (Türkiye Komünist Partisi) ve 1954 senesinde Hikmet Kıvılcımlı tarafından kurulan Vatan Partisi'nin siyasi mirasçısıdır. Haziran 2015 Türkiye genel seçimlerinde 85 seçim bölgesinde 550 milletvekili adayı ile seçimlere katıldı. 319 adayı işçiydi ve 80 seçim bölgesinde ilk sırada kadın adaylar yer aldı. Bu seçimde 60.396 oy ve binde 1,3 oy oranı ile 20 parti arasında 11. parti oldu. Haziran ayında yapılan seçimlerde koalisyon hükûmeti kurulamaması üzerine gerçekleşen Kasım 2015 Türkiye genel seçimlerinde 85 seçim bölgesinde 550 milletvekili adayı ile seçimlere katıldı. Bu seçimde 330 işçi aday ve 82 seçim bölgesinde ilk sırada kadın adaylar yer aldı. Seçimde oylarını arttırarak 83.057 oy ve binde 1,7 oy oranı ile 16 parti arasında 9. parti oldu. HKP'nin en çok tanınmasını sağlayan eylem, seçim kanunu dolayısıyla her partinin hakkı olan toplam 20 dakikalık seçim öncesi propaganda konuşmaları oldu. Partinin Genel Başkanı Nurullah Ankut, Haziran 2015 genel seçimleri öncesi yaptığı konuşma ve Kasım 2015 genel seçimleri öncesi yaptığı konuşmalarda kamuoyunun dikkatini çekti. 4 Şubat 2020'deki resmî verilere göre partinin üye sayısı 419'dur. Tristana Tristana, sürrealist sinema akımının öncülerinden olan İspanyol yönetmen Luis Buñuel'in Benito Pérez Galdós'un aynı adlı romanından sinemaya uyarladığı 1970 yapımı bir filmdir. Başrollerinde Catherine Deneuve ve Fernando Rey'in rol aldığı film, İtalya - Fransa ortak yapımıdr. Filmde İspanyolca bilmeyen Denuve ve Franco Nero için dublaj yapılmıştır. Buñuel diğer pek çok filminde olduğu gibi bu filminde de hıristiyanlık ve burjuvaziyi zaman zaman sembollerle, zaman zaman açık bir biçimde eleştirmeye devam etmektedir. Tristana, (Catherine Deneuve) annesinin ölümünün ardından Don Lope (Fernando Rey) tarafından evlatlık edinilmiştir. Katolikliğin yaşamın her alanına sindiği bir çevrede yaşayan Don Lope, ekonomi ve kiliseyi eleştiren sosyalist görüşlerine rağmen sevilen, saygıdeğer bir adamdır. İlerleyen yaşına karşın kadınlara olan zaafından bir şey kaybetmeyen Don Lope, Tristana'ya bir süre kızı gibi davransa da sonradan ona aşık olur ve artık on dokuz yaşında gelmiş olan savunmasız Tristana'yla birlikte olmaya başlar. Bu durumla ufak çaplı bir skandal yaratan Don Lope, Tristana'yı çok kıskansa ve elinden geldiği kadar kıstlasa da onun özgür bir kadın olarak yaşama isteğine engel olamayacaktır. Zira Don Lope ile olan birlikteliğinden rahatsız olan ve müzik eğitimi almak için ısrar eden Tristana, Horacio (Franco Nero) adlı bir ressama âşık olup Toledo'dan ayrılır. Tristana bu olaydan iki yıl sonra, bacağındaki bir kist yüzünden ağır hasta bir halde, Don Lope'nin evine geri döner. Bu esnada Don Lope'ye kızkardeşinden miras kalır. Doktorlar Tristana'nın bacağındaki iltihabın vücuda yayılmasını engellemek için bacağı kesmek zorunda kalırlar. Bu durum Tristana'yı çok kötü etkiler ve onun hayata dair umutlarını kırar. Sonunda Don Lope ile evlenen Tristana, ona her zaman soğuk ve sert davranır; hatta zamanla mahkûm olduğu bu hayat nedeniyle ondan nefret eder. Tristana, Don Lope tarafından evlat edinildiğinden beri, zaman zaman onun kesik başının bir çan kulesinde sallanmakta olduğu bir kâbus görmektedir. Bu rüyayı yeniden gördüğü bir gece Don Lope hastalanır; fakat Tristana kasıtlı olarak doktoru çağırmaz; hatta bu soğuk kış gecesinde pencereleri açarak onun ölümünü hızlandırır. Film, film boyunca geçen bazı sahnelerin geriye sarılmasıyla sona erer. Bu hareket seyirciye, filmin başında masum ve deneyimsiz bir genç kız olan Tristana'nın kişiliğindeki değişime göz atma imkânı verir. Bu geriye yolculukta Meryem Ana heykelinin olduğu kare, Tristana'nın kişiliğindeki değişim noktasina denk gelir. Zira ondan önceki sahnelerde Tristana'nın sert ve soğuk halini vurgulayan görüntüler verilirken, ondan sonraki sahneler Tristana'nın masum ve savunmasız zamanlarına dairdir. TM-57 TM-57, dairesel metal kutulu Rusya tarafından geliştirilen bir tanksavar mayınıdır. Mayın hem baskı plakalı hem de uzatma çubuklu fünye ile ateşlenebilir. TM-46 mayınının geliştirilmiş modelidir. Günümüzde Afrika, Orta Doğu ve Güney Asya da kullanılmaktadır. TM-57 modeli TM-46 a göre daha fazla ana patlayıcı ve gelişmiş ateşleme fünyesine sahiptir. Silindir şeklinde olan mayının orta kısmında ateşleme fünyesi bulunur. İkincil olarak takılan MUV veya VPF fünyeleri mayının yan yüzeyine takılmakta ve mayını tuzaklamaktadır. Uzatma çubuklu füze mayının patlama özelliğini geliştirmiştir. 25 ila 30 derecelik yatmalarda mayını ateşler. TM-60 adında ana patlayıcı yerine sis bombası takılmış eğitim modeli de bulunmaktadır. Mayın zeytin yeşili renginde ve zaman zaman siyah boya ile kamuflaj edilir. Fernando Rey Fernando Rey, ("Fernando Casado D'Arambillet") (d. 20 Eylül 1917 - ö. 9 Mart 1994), İspanyol sinema ve televizyon oyuncusu, seslendirme sanatçısı. İspanyol sinema tarihinin bugüne kadar gelmiş geçmiş en etkili oyuncularından biri olmayı başarmış ve birçok ödülün sahibi olmuş bir sanatçıdır. Özellikle ses tonu ve oyunculuğu ile ne denli büyük bir isim olduğunu kanıtlamıştır. Yalnızca İspanya değil kısa zamanda tüm dünyada tanınan bir oyuncu haline gelmiştir. 1960'lı ve 1970'li yıllar boyunca Orson Welles ve Luis Buñuel gibi önemli yönetmelerle çalışmış; özellikle de Buñuel ile birlikte çektiği Tristana, Burjuvazinin Gizli Çekiciliği, Viridiana ve Arzunun O Belirsiz Nesnesi gibi filmlerle Avrupa ve Amerika'da bir hayli ünlü olmuştur. Fernando Casado D'Arambillet Rey, La Coruna, İspanya'da Kaptan Casado Veiga ve Sara Arambillet Rey çiftinin oğlu olarak dünyaya geldi. Mimarlık eğitimine başladı fakat İspanya İç Savaşı 'nın çıkmasıyla eğitimi yarım kaldı. İç savaşta cumhuriyetçiler tarafında savaştı. Cumhuriyetçilerin yenilgisinin ardından babası ile birlikte Franco'nun kuvvetleri tarafından yakalansa da Valencia dolaylarında bulunan kamptan bir şekilde kaçmayı başardı ve gizlenerek Madrid'e ulaştı. Fernando Rey, 1936 yılında arka plan oyuncusu olarak küçük roller alarak sinemaya başlamıştı. Bu sıralarda adını kısaltıp sahne adı olan "Fernando Rey"i kullanmaya başladı. Annesinin soyadı olan "Rey"i, İspanyolcada "kral" anlamına geldiğinden kolay hatırlanabilir olması nedeniyle tercih etmişti. 1944 yılında Eugenia de Montijo filmi ile ilk kez arka plan oyunculuğundan kurtulup konuşabileceği bir role geçiş yaptı. Bundan dört yıl sonra ise İspanyol sinemasının en çok ses getiren yapımlarından biri olan Locura de amor'da İspanya kralı I. Felipe'yi oynadı. Bu rol onun verimli oyunculuk hayatının başlangıcı oldu. Fernando Rey, oyunculuğunun yanı sıra İspanya'nın en büyük seslendirme sanatçılarından biriydi. Etkileyici bulunan ses tonu ile Tyrone Power ve Laurence Olivier gibi oyuncuların yanı sıra İspanya'nın ünlü filmleri olan Bienvenido Mr. Marshall (1953), Marcelino Pan y Vino (1955) ve Orson Welles'in Don Kişot'unun 1992'deki yeni uyarlaması gibi filmleri seslendirdi. Yaşamı boyunca dört farklı filmde Don Kişot'u canlandırdı. Uluslararası arenadaki ilk rolünü 1958'de Fransız - İtalyan ortak yapımı olan Les bijoutiers du claire de lune ("The Night Heaven Fell") 'de oynadı. Roger Vadim yönetmenliğindeki bu filmde Brigitte Bardot ile rol almıştı. 1960'ta Arjantinli oyuncu Mabel Karr ile evlendi. Kariyerinde 1960'lı yıllarda Ünlü İspanyol yönetmen Luis Bunuel ile çalışmaya başlar ve bu onun, yalnızca İspanya da değil, giderek tüm Avrupa'da da tanınmasına yol açar. Bunel'in filmlerinde göstermiş olduğu performans gerçekten takdir edilmelidir. Bu başarılı çalışmalardan sonra, yine iyi bir yönetmen olan William Friedkin'in The French Connection I ve French Connection II filmlerinde, kötü adam Alain Charnier rolünü başarıyla üstlenmiştir. Bu ilk filmde, Gene Hackman ile Fernanro Rey'in metro sahnesi, 1971 yılında, Dünya sinema tarihinin unutulmaz karelerinden biri olmuş, ve bu film Friedkin'in usta çekimleriyle de 5 Oscar ödülünü göğüslemiştir. 1960 ve 1970'li yıllarda Luis Buñuel ve Orson Welles ile çalışması onu dünya çapında ünlü bir oyuncu haline getirdi; hatta dünya çapında tanınan ilk İspanyol aktör oldu. Rey, Bunuel ile birlikte Tristana, Burjuvazinin Gizli Çekiciliği, Virdiana ve Arzunun Şu Belirsiz Nesnesi; Orson Wells ile de Chimes at Midnight (1966) gibi filmlerde çalıştı. Oldukça iyi bir kimya tutturan Bunuel ve Rey ortaklığı bir hayli verimli olmuş; Burjuvazinin Gizli Çekiciliği 1972 yılında, Arzunun Şu Belirsiz Nesnesi ise 1977'de "En İyi Yabancı Film" dalında Akademi Ödülü'nü kazanmıştır. Fernando Rey, Lina Wertmüller'in akademi ödüllü Seven Beauties (1975) filminde de Pedro adlı bir anarşisti canlandırmıştı. 1977 yılında Bunuel'in Arzunun Şu Karanlık Nesnesi adlı filmde ise, yine zengin bir adamı canlandıran ve iki kadın arasında kalmış, duygular ve hayaller üzerine müthiş bir dramada boy gösteriyordu Rey. 1970 tarihinde Luis Bunuel'in Tristana filminde, Don Lope adlı zengin bir adamı canlandıran Rey, Catherine Deneuve ile birlikte başrolleri paylaşmıştı. Bu film, gerçekten görülmesi gereken bir filmdir ve burada köleliğe dair Don Lope'un genç kıza baskıları, 1970 senesinde İspanya'nın geçmiş iç durumunu anlatan bir anlatı gibidir ve Rey'in performansı görülmeye değerdir. William Friedkin, 1971 tarihli "The French Connection" adlı filmde kötü adam olarak Francisco Rabal'ı oynatmak istemiş ancak bu İspanyol oyuncunun adını hatırlayamamıştır. Asistanları da onun yerine yanlışlıkla Fernando Rey'i bu rol için ekibe dahil ederler. William Friedkin Rabal' ın İngilizce veya Fransızca konuşmadığını ve sadece İspanyolca oynayabileceğini fark edince yanlışlığın farkına varsa da rolü yine Fernando Rey' e verir. Fernando Rey bu olaydan kısa bir süre önce Rabal ile Viridiana'da rol almıştı. Avrupa'daki başarılı kariyerinden sonra yeniden İspanyaya döndü ve İspanyol filmlerinde çalıştı. 1994 Yılında ( öldüğü sene ) kara komedi olan bir filmde performansını sergiledi. Genellikle Dram ya da Casus filmlerinde onu görmemiz mümkündür. Fransız - İspanyol ve İtalyan filmlerinde de oynamıştır. 1980'ler ve 90'lar boyunca daha çok televizyon projelerinde yer alan Rey, bu dönemde San Sebastián Uluslararası Film Festivali ve Cannes Film Festivali'nde ödül aldı. İspanyol ulusal film akademisi (Academia de las Artes y las Ciencias Cinematográficas de España)'nın altın madalyasını kazandı ve iki yıl boyunca -ölümüne dek- bu kurumun başkanı olarak kaldı. Kısaca Fernando Rey, hem İspanyol, hem de dünya sineması adına tarihe bakıldığında çok önemli bir oyuncu olarak adını yazdırabilmiştir. Özel hayatında Arjantinli Aktriss Mabel Karr ile 1960 senesinde evlenmişti. Fernando Rey, 9 Mart 1994'te 76 yaşındayken kanser nedeniyle Madrid'de hayatını kaybetti. A Coruña Havalimanı A Coruña Havalimanı (IATA: LCG , ICAO: LECO) ya da bilinen diğer adlarıyla La Coruña Havalimanı ya da Alvedro Havalimanı İspanya'nın Galiçya özerk bölgesi'ndeki A Coruña (eskiden La Coruña olarak bilinirdi) şehrindedir. 2007 yılında 1.266.804 yolcu bu havalimanını kullanmıştır. El Hierro HavalimanÄ± El Hierro Havalimanı (IATA: RJL , ICAO: LELO) İspanya'nın Kanarya Adaları'ndaki El Hierro kentindedir. Vitoria HavalimanÄ± Vitoria Havalimanı (IATA: VIT, ICAO: LEVT) İspanya'nın Bask Ülkesi Özerk Bölgesi'ndeki Vitoria-Gasteiz belediyesi yakınlarındaki havalimanıdır. MAVA MAVA, Hindistan'daki 'Men Against Violence & Abuse' adlı gönüllü sosyal organizasyonun kısaltmasıdır. MAVA, Hindistan'da kadına karşı uygulanan şiddete karşı doğrudan tepki veren ilk erkek organizayonu olarak kurulmuştur. Merkezi Mumbai'de bulunur. MAVA bünyesinde psikoloji, hukuk, cinsiyet bilimi ve toplumsal çalışmalarda uzman profesyoneller çalışır. Toplam 3000 kadar erkek ve kadın MAVA'da görev alır. TM-38 mayını TM-38 SSCB tarafından geliştirilen ve II. Dünya Savaşı sırasında kullanılan kare şekilli metal kutulu bir tanksavar mayınıdır. Mayının üst kısmında baskı plakası ve bunun üzerinde utu izi şeklinde dört adet çıkıntı bulunmaktadır. MAyının yan tarafında metalden taşım asapı bulunmaktadır. Mayına yapılan baskı sonucunda baskı plakası bu etkiyi altında bulunan MUV ateşleme fünyesi içerisindeki iğneye iletir. İğne MD-2 içerisindeki yardımcı patlatıcıyı ateşler. Fünyenin içerisindeki patlamayı ana mühimmatın infilakı izler. Mayın üzerinde ikincil olarak takılan tuzaklama aygıtları bulunur. Bu aygıtlar mayının kaldırması veya üst kapağının açılması durumunda mayını patlatmak üzere yerleştirilmiştir. Tekerlekli ve hafif tanklara karşı savaş başlarında etkili olan mayın savaşın ilerleyen yıllarında ağır sınıf tanklar karşısında etkisiz hale gelmiştir. Sonuç olarak ilerleyen yıllarda ana mühimmat miktarı arttırılmıştır. Bazense mayına fazladan bir MUV fünyesi takılarak tuzaklama yapılmıştır. Füsun Akatlı Füsun Akatlı (d. 1944, İstanbul - ö. 4 Temmuz 2010, İstanbul) eleştirmen, yazar, öğretim üyesi. Ankara Üniversitesi Dil ve Tarih-Coğrafya Fakültesi Felsefe Bölümünden mezun olan Akatlı, bu bölümde asistan olarak göreve başladı. Öğretmen olma ve sanat tutkusuyla Eğitim Fakültesi, Güzel Sanatlar Bölümü'ne geçerek burada Felsefe Tarihi, Sanat Felsefesi, Bilgi Teorisi ve Dil Felsefesi üzerine dersler vermeye başladı. Füsun Akatlı Şair Metin Altıok'un ilk eşidir. Metin Altıok'tan kızı Zeynep Altıok dünyaya gelmiştir. 1974 yılında doktorasını tamamlayan Füsun Akatlı, 1983 yılında görevinden ayrılarak reklamcılık alanında metin yazarı olarak çalıştı. 1991 yılında Şehir Tiyatroları kadrosuna giren Akatlı, kurumun baş dramaturgluğu ve kültür etkinlikleri sorumluluğunu üstlendi. Kurucusu olduğu Yeditepe Üniversitesi, Tiyatro Bölümü'nde de dersler veren sanatçı, kendisine uygulanan baskılar sonucunda görevinden istifa etti. Akatlı, 1968 yılından bu yana tiyatro eleştirileri ve köşe yazıları yazmakta, yazıları; Dost, Soyut, Varlık, Milliyet Sanat Dergisi gibi dergilerde; Politika, Söz, Cumhuriyet Gazetesi gibi yayın organlarında yayımlanmaktaydı. Prof.Dr.Füsun Akatlı, vefatına kadar Doğuş Üniversitesi İletişim Bilimleri bölüm başkanlığı görevini yürütmekteydi. Sait Faik Hikâye Armağanı, Simavi Edebiyat Ödülleri, Behçet Necatigil Şiir Ödülü, Cevdet Kudret Ödülleri, İnkılap Yayınevi Edebiyat Ödülleri, seçici kurulları (jüri) üyesi olan Akatlı'nın yayımlanmış kitapları bulunmaktadır. Akatlı 4 Temmuz 2010'da İstanbul Üniversitesi Tıp Fakültesi Hastanesi'nde hayatını kaybetti. Mezarı Çengelköy Mezarlığı'ndadır. Nema Tat Beni (albÃ¼m) Tat Beni, Yeliz Yeşilmen'in ilk stüdyo albümü. Elemtere FiÅŸ Elemtere Fiş, Yeliz Yeşilmen'in ikinci stüdyo albümü. Yazılı Kaya Yazılı Kaya, Nursel Duruel tarafından yazılmış öykü kitabıdır. Yazarın ikinci kitabıdır. Duruel'in yazınında derin bir dil duygusu ve bilgece bir söylem var. Anlatım tarzı ve kurgulama şekliyle öykülerini şiirsel bir düzleme taşıyor. Bu kitaptaki öyküler, insanımıza özgü geleneksel davranış ve simgelerin temel alınmasıyla oluşturulmuş. Ayşe Sarısayın Ayşe Sarısayın (d.1957, İstanbul), Türk yazar, çevirmen. Ayşe Sarısayın, 1957 yılında İstanbul’da doğdu. Babası şair Behçet Necatigil, annesi öğretmen Huriye Necatigil’dir. Ortaöğrenimini İstanbul Alman Lisesi’nde tamamladıktan sonra, İstanbul Üniversitesi Kimya Fakültesi Kimya Mühendisliği bölümünden (1981) mezun oldu. 1984’te babası Behçet Necatigil’in çeviri şiirlerini yayına hazırladı; kitap “"Yalnızlık Bir Yağmura Benzer"” adıyla yayımlandı. 1986'da İstanbul Üniversitesi İşletme Fakültesi'ne bağlı İşletme İktisadı Enstitüsü’nden mezun oldu. Uzun yıllar ilaç sektöründe yönetici olarak çalıştı. 1999’da ablası Selma Esemen ile birlikte aile mektuplarını yayına hazırladı ("Serin Mavi"). Behçet Necatigil'e ilişkin anılarının yer aldığı “"Çok Şey Yarım Hâlâ"” adlı kitabı, 2001 yılında yayımlandı. “" Denizler Dört Duvar "” adlı ilk öykü kitabı 2004 Yunus Nadi Öykü Ödülü’ne; “"Yorgun Anılar Zamanı"”, 2005 Sait Faik Hikâye Armağanı’na; “"Karakalem Resimler"” adlı öykü kitabı ise Dünya Kitap dergisinin "2008 Yılın Telif Kitabı Ödülü" 'ne değer görüldü. Erdal Öz'ün ölümünün ardından onun bir biyografisini yazmaya başladı ve iki senelik çalışmanın ardından “"Erdal Öz, Unutulmaz Bir Atlı"” adlı biyografi çalışmasını 2009’da yayımladı. Istanbul 2010 Avrupa Kültür Başkenti Ajansı’nca desteklenen “İstanbulum” projesi kapsamındaki “"Beşiktaş, Yollar ya da Anılar Boyunca"” adlı kitabı 2009 yılında yayımlandı. Son kitabı “"Kedimin Adı Çamur"” (2010) adlı çocuk kitabıdır. Yazar, Almanca’dan çeviriler de yapmaktadır. Evli ve bir çocuk sahibi Sarısayın, İstanbul’da yaşıyor. Vladimir Stojković Vladimir Stojković‎ (Okunuş: Vladimir Stoykoviç, Sırpça: Владимир Стојковић, d. 28 Temmuz 1983), Sırp futbolcudur. Loznica'da doğmuştur. Kalecidir. 196 cm boyundadır. Makkabi Hayfa (futbol takımı) takımında forma giymektedir. Aynı zamanda Sırbistan millî futbol takımında oynamaktadır. Stojković, sporcu bir ailenin çocuğu olarak doğdu. Babası da bir futbolcu kaleciydi ve annesi disk atmada yarışan bir atletti. Nogi Maresuke Nogi Maresuke (Jap: 乃木希典, Kiten, Count Nogi olarak da bilinir; 25 Aralık 1849 - 13 Eylül 1912), Japon İmparatorluk Ordusunda generallik yapmış ve Rus - Japon Savaşı'nda önemli rol oynamıştır. Nogi bir samurayın oğlu olarak Edo kentinin (günümüz: Tokyo) Chōshū (günümüz: Yamaguchi) Han (beylik)'a bağlı Chōfu Han'ın Edo Kamiyashiki"'si (günümüz: Roppongi Hills)de dünyaya gelmiştir. Doğum tarihi, eski Japon güneş takvimine göre 11 Kasım 1849 tarihine denk gelmektedir. Kötü ruhların zarar vermesini engellemek için "hiç kimse" anlamına gelen "Mujin", Nogi'nin çocukluk ismiydi. 1865'te Chōshū Han'a bağlı Hōkoku Tai (Vatana Hizmet birliği)ne katılarak Kihei Tai ile birlikte Bakufu Ordusuna karşı savaşmıştır. Kasım 1869'da, Chōshū Han lordun emriyle, Fransız stilinde eğitilmek amacıyla "Fushimi Goshin Heisha"'da (Tür: Fushimi Sadık Koruma Kışlası) askere alındı. Eğitimin tamamlanmasından sonra, Kyoto'daki Kawato Kışlası'na eğitmen olarak atandı. Bu görevinden sonra, Toyora bölgesi ordusunda bulunan sahil güvenlik bölüğünün eğiticisi olarak askeri kariyerine devam etti. Nogi, 1871 yılında, Japon İmparatorluk Ordusu'nun acemi birliklerinden birinde binbaşı olarak görevlendirildi. Bu zamanlarda, babasının bir ismi olan ve kanjiden alınan, "Maresuke" ismini kullanmaya başladı. 1875'te Piyade 14. Alay'ında elçilik görevlisi olan Nogi daha sonra ortaya çıkan Satsuma İsyanı'nda Saigo Takamori'nin güçleri karşısındaki hizmetlerinden dolayı yarbay rütbesine yükselttirildi. Bir sonraki yılda (1876), Kumamato bölgesel birliğine Kurmay Subay olarak atandı ve kendisine Piyade 1. Alayı'nın komutanlığı görevi verildi. Ancak alay bayrağını Satsuma Ordusu tarafından alınmıştır. 1886'de kawakami Sōroku'larla birlikte eğitim için Almanya'ya gönderilmiştir. 1894'te Çin-Japon Savaşına Tümgeneral rütbesiyle Piyade 1. Tugay komutanı olarak katılmış ve bir günde Port Arthur Müstahkem Mevki'sini kuşatarak düşürmüştür. 1895'te Piyade 2. Tümen komutanı olarak Tayvan bastırma harekâtına katılmış ve 1896'da Tayvan Genel Vali'liğine atanmıştır. Fakat Tayvan yönetimindeki başarsızlığından dolayı 1898'de iftifa etmiştir. 1899'da ise İmparator Meiji tarafından, yeni kurulan 11. Tümen'in ilk komutanlığına Korgeneral olarak atanmıştır. 6 Şubat 1904'te Rus-Japon Savaşı patlak verince daha önce açığa alınmış olan Orgeneral Nogi 3. Ordu komutanlığına getirilmiştir. 27 Mayıs'ta "Piyade 1. Alay 9. Bölük 1. Takım komutanı" olan büyük oğlu Teğmen Nogi Katsusuke, bir Rus askeri tarafından vurularak öldürülmüştür. 3. Ordu 6 Haziran'da Talien'e ulaşmış ve Rus İmparatorluğu Mançurya Ordusu Korgeneral Anatoliy Mihailoviç Stessel komutasındaki Port Arthur Müstahkem Mevki'ni kuşatmıştır. 19 Ağustos 1904'te genel taarruz başlatılmıştır. Bu taarruzda, 203 rakımlı tepenin işgali odak noktası olmuştur. Bu tepeye gerçekleştirilen taarruzun 11 Kasım gününde, "Piyade 15. Alayı yaveri" olan küçük oğlu Teğmen Nogi Yasusuke Rusların açtığı top ateşiyle öldürülmüştür. Üçüncü genel taarruzdan sonra 1 Ocak 1905'te Rus Müstakhem Mevki teslim alınmıştır. 5 Ocak'ta Şuişiying'de Stessel ile görüşen Nogi, Rus askerlerinin kahramanlığını övmüş ve Stessel’in kılıç taşımasına izin vermiştir. Mustafa Kemal Bey Sofya'dayken 1330 (1914)'te 'Selanikli kardeşim Kurmay Binbaşı Mehmet Nuri Bey (Conker)'e hitaben yazdığı "Zabit ve Kumandan ile Hasbihal" isimli eserinde Nogi'den bahsetmiştir: Osmanlı döneminde yayımlanan Resimli Mecmua’nın 31. Numaralı sayısına göre 1911 yılında, Nogi bir heyetle birlikte İstanbul'a gelmişti. İslam dinini daha önceden araştıran Nogi, merak ettiği bazı konuları danışmak için, İstanbul'daki İslam alimleriyle görüştü. İstanbul uleması, Nogi'nin sorularına net cevap veremedikleri için Nogi'nin bu sorularını Said Nursi'ye sordular. Daha çok hadislerle ilgili olan soruları cevaplayan Nursi, daha sonra bu soruların bir kısmını Şualar isimli eserinde yayınlamıştır. Nursi, daha sonra Afyon mahkemesi savunmasında bu olayı şu şekilde anlatmıştır: Tolga DoÄŸantez Tolga Doğantez, (d. 22 Şubat 1975, İzmir), Türk millî futbolcudur. 2002 yılında Beşiktaş tarafından Gençlerbirliği'nden transfer edilerek Beşiktaş'ın 100. yıl kadrosunda oynamıştır. Son olarak 2011-12 sezonunda Turgutluspor'da oynamıştır. Profesyonel futbol hayatına Turgutluspor'da başladı. Sona sırasıyla Yeni Bornovaspor, Göztepe ve Adıyamanspor'da oynadı. 2005-06 sezonunun başında, Temmuz ayında, Gençlerbirliği ile sözleşme imzaladı. Fakat hazırlık kampının sonunda, dönemin teknik direktörü Ziya Doğan tarafından kadro dışı bırakıldı ve birkaç gün sonra, 2 Ağustos'ta MKE Ankaragücü'nün yolunu tuttu. Ancak burada da sadece 21 gün kaldı ve 25 Ağustos 2005'te Diyarbakırspor ile sözleşme imzaladı. 2005-2006 sezonunun devre arasında da yine takım değiştirdi ve Samsunspor'a transfer oldu. 2007-08 sezonu ortasında MKE Ankaragücü'ne transfer olmuş ancak sezon sonlarına doğru Manisaspor maçında sakatlanarak sezonu kapatmıştır. Tolga Doğantez, Ocak 2010'da Boluspor ile sözleşme imzalayarak 16 yıllık futbol hayatının 21. transferini yapmıştır. Boluspor, Tolga'nın 16. takımıdır. 3 kez Gençlerbirliği'nde, 3 kez MKE Ankaragücü'nde, 2 kez Turgutluspor'da, 2 kez Yeni Bornovaspor'da, 2 kez Samsunspor'da ve 2 kez Diyarbakırspor'da oynamıştır. 2010-11 sezonunun yaz transfer döneminde Karşıyaka'ya transfer oldu ve bu transfer sonucu 22. transferini yapmış oldu. Karşıyaka'da bir sezonluk olan sözleşmesi uzatılmadığından 2011-12 sezonunda takımsız kalmış, 2012 kış transfer döneminde tekrar Turgutluspor'a transfer olmuştur. Kariyeri boyunca hiçbir genç millî takımında görev almamasına rağmen 28 Şubat 2000 Hollanda ile oynanacak hazırlık müsabakasi için Türkiye A millî takımına davet edilmiştir. 0-0 biten bu müsabakada 70. dakikada oyundan çıkan Tugay Kerimoğlu yerine oyuna girmiş ve ilk kez millî takım formasını giymiştir. Daha sonra bir kez daha A millî takım formasını giymiştir. 2003 yılında düzelenen Future Cup turnuvası için Türkiye A2 millî takımına davet edildi ve bu turnuva esnasında iki kez Türkiye A2 millî takımı formasını giydi. Orta Afrika (anlam ayrımı) "Orta Afrika", aşağıdaki anlamlara gelebilir: Doğan Kardeş Doğan Kardeş 1945-1993 yılları arasında Türkiye'de aralıklar ile yayınlanmış popüler çocuk dergisidir. 2008 yılında tekrar yayınlanmaya başlamıştır. İlk kez 23 Nisan 1945 tarihinde Yapı ve Kredi Bankası’nın desteğinde Şevket Rado ve Vedat Nedim Tör tarafından çıkartılmaya başlanmıştır. Yayınına son verdiği 1988 tarihine kadar 33 yıl boyunca çocuk dergiciliğinde bir efsane haline gelmiş olan dergi 4-5 kuşak boyunca çocukların anılarında derin izler bırakmıştır. Yapı Kredi Bankası’nın kurucusu Kazım Taşkent’in İsviçre'nin Flims kasabasındaki Sunnehuesley yatılı okulunda okuyan 10 yaşındaki oğlu Doğan Taşkent'in 10 Nisan 1939 yılında Alpler’de meydana gelen bir heyelan sonucunda hayatını kaybetmesi üzerine onun anısını yaşatmak için onun adını taşıyan bir çocuk dergisi yayınlamaya karar vermesiyle 1945 yılında Doğan Kardeş çıkmaya başladı. Yıllar boyunca Türkiye’de çocukların en yakın dostu olan bu efsanevi dergide Suna Kan'dan İdil Biret'e, Coşkun Aral'dan Pınar Kür'e, Talat Halman'dan Sezgin Burak ve Garo Mafyan'a kadar, günümüzün birçok ünlü isminin imzalarına henüz hepsi birer çocukken ilk önce Doğan Kardeş'te rastlandı. Suna Kan ve İdil Biret yurt dışında eğitim gören birer harika çocukken gönderdikleri mektuplar dergide yayınlanıyordu. Zamanın Hindistan Başbakanı Jawaharlal Nehru'nun Türk Çocuklarına armağan ettiği yavru fil "Mohini" o zaman henüz ortaokula giden Sezgin Burak'ı da çok etkilemiş ve dergiye çizip gönderdiği karikatür Doğan Kardeş'in fil Mohini için çıkarttığı özel sayıda yayınlanmıştı. Eğlendirici olduğu kadar eğitici de bir dergi olduğu kabul edildiğinden anne ve babalar tarafından çocuklarına "Teksas-Tommiks" türü çizgi romanlar yerine "Doğan Kardeş" okumaları öneriliyordu. İçinde yazılar ve karikatürlerin yanı sıra çizgi romanlar da vardı. Bunlardan bazıları "Kahraman Ozan Hugo", "İkiz Kardeşler", "Profesör Tonton", "Hayvanlar Çiftliği", "Tortaks", "Şirinler", "Kara Kedi" ve "Altın Papuçlar" hemen akla gelenlerdir. 1960'larda da çocukların fanatiği olduğu bir dergi olmayı sürdüren Doğan Kardeş'in bu yıllardaki en popüler çizgi romanı "Ateştop" derginin lokomotif macerasıydı ve ön kapaktan itibaren yer alıyordu. (Orijinali Slyvia ve Gerry Anderson'ın FireballXL5'dır). Bir ara sponsoru olan Yapı Kredi Bankası şubelerinden de müşterilerine ücretsiz olarak dağıtılan dergi 1988 yılında yayınına son verdi. 1 Şubat 2008'de Yapı Kredi Yayınları aynı kapak logosunu kullanarak dergiyi tekrar aylık olarak yayınlamaya başladı. Küçüklerden çok büyüklere hitab eden maceralar içeren bu yeni "Doğan Kardeş" serisi 38. sayısıyla birlikte dergi formatını terkederek "çizgi albüm" formatına dönüşmüştür. Daha önce, sayıdan sayıya değişen ve her fasikülde dört ilâ sekizi birden aynı anda yayımlanan albümlerin tamamı Mart 2011'de çıkan 38. sayıda sona ermiştir. "Doğan Kardeş"te yayımlanmış maceralar bundan sonra artık aynı yayınevi tarafından bağımsız albümler halinde yayımlanmaya devam edilecektir. Doğan Kardeş Yayınları "Doğan Kardeş Dergisi"nden başka bir takım kültür, edebiyat ve bilim kitabı da yayınlamıştı. Bu kitaplardan bazıları şunlardır: Kadri Öztopçu Kadri Öztopçu,(1954, Samsun - 1 Mart 2020), Türk yazar. Yazmaya şiirle başlamıştır. İlk şiirleri 1973-80 yılları arasında Yeni Adımlar, Güney, Türkiye Yazıları gibi dergilerde yayınlandı. Reklam yazarlığı yaptı. Bir vakıf üniversitesinde öğretim görevlisi olarak çalıştı; reklamcılık konusunda uygulamalı dersler verdi. Son yıllarda, şiirleri Şiiratı ve Adam Sanat, öyküleri ise Adam Öykü dergilerinde yayınlandı. Bir reklam ajansında yaratıcı yönetmen olarak çalıştı. Mehmet AnÄ±l Mehmet Anıl, (d. 1962, İzmir), Türk Yazar. Liseyi Saint Joseph Koleji'nde okudu. Ege Üniversitesi İktisadi ve İdari Bilimler Fakültesi'nden mezun oldu. AIESEC bursuyla İtalya'da Credito Italiano Bankası'nda staj yaptıktan sonra Türkiye'ye döndü. 1989 yılında kendi şirketini kurdu. 2001 yılından bu yana yalnızca edebiyatla ilgileniyor. Yaşamını İzmir'de sürdürüyor. Sibel GÃ¼rsoy 1978 Bulgaristan doğumlu olan Sibel Gürsoy 11 yaşında 1989 yılında Bulgaristan’dan Türkiye’ye göç eden bir ailenin çocuğudur. 16 yaşında müzisyenliğe başlayarak çok sayıda reklam ve film müziği seslendirdi, bunlardan bazıları "Ağır Roman", "Gemide" gibi yerli yapımlarda yer almıştır. Yabancı filmlerdeki seslendirme ve vokalleri ise "Herkül" - "Sihirli Kılıç" gibi Warner Bros ve Walt Disney çizgi filmlerinin Türkçe versiyonlarıdır. 1998 yılında, Fahir Atakoğlu ile çıktığı turnedeki canlı performansları albüm olarak yayınlandı. 1999 yılında ilk albümü olan "Gündüz Gece" Erdal Kızılçay'ın müzik direktörlüğünde gerçekleşti. Ayrıca Melih Kibar'ın "Yadigar" albümünde "Seni Seviyorum" adlı eseri seslendirdi. World, Hold On (Children of the Sky) "World, Hold On (Children of the Sky)", Fransız DJ Bob Sinclar'in "Western Dream" albümünden çıkan ikinci teklidir. Parçada Steve Edwards vokalleri yer almaktadır. Aydın Eyaleti Aydın Eyaleti veya Aydın Beylerbeyliği 1827-1841 yılları arası Anadolu Eyaleti'nin kaldırılmasıyla kurulmuş kısa süreli Osmanlı Devleti eyaleti. Osmanlı Devleti'nin Klasik Dönemi'ndeki yönetim düzenlemesinde, Rumeli ve Anadolu beylerbeylikleri vardı. 1811'de yapılan yeni bir düzenlemede, Anadolu Eyaleti bölündü ve birkaç yeni eyalet kuruldu. Bu arada, Aydın da Aydın Eyaleti'nin merkezi yapılarak İzmir buraya bağlandı. Yeniçeri Ocağı 1826'da kaldırılınca, devletin yönetsel bölünümünde yeni bir değişiklik yapıldı. Anadolu Eyaleti 4'e bölündü. Yine Aydın eyalet merkezi olmak üzere; Hamideli (Isparta), İzmir, Saruhan (Manisa) Tekeili (Antalya) ve Menteşe (Muğla), sancaklarının yönetimi Vezir Hüseyin Paşa'ya verildi. 1841'de, Aydın Eyaleti'nin merkezi Aydın'dan İzmir'e taşındıysa da, 1843'te Aydın yeniden eyalet merkezi oldu. 3 yıl süren bu durum, 1846'da İzmir'in, Aydın Eyaleti'nin merkezi olmasıyla, bir kez daha değişti. 1846-1847'deki yönetsel düzenlemede, Aydın Vilayeti, Merkez Sancağı'nın yanı sıra, Denizli ve Menteşe sancaklarını içermekteydi. 1864 yılında kabul edilen "Teşkil-i Vilâyet Nizamnâmesi" ile eyalet kaldırılmış yerine Aydın Vilayeti kurulmuştur. 19. yüzyılda bağlı olan sancaklar: Love Generation "Love Generation", Fransız DJ Bob Sinclar'in "Western Dream" albümünden çıkan ilk teklidir. Parçada, The Wailers grubu üyesi Gary Pine vokalleri bulunmaktadır. Şarkı, 2005 yılı içinde Defected Records etiketiyle piyasaya sunulmuştur. Mucize Özünal Mucize Özünal (d.1947, İstanbul), Türk yazar. Çocukluğu babasının mesleği sebebiyle Doğu ve İç Anadolu'da geçti. Ankara Üniversitesi'de Hukuk Fakültesi'ni bitirdikten sonra kendi işi sebebiyle Ege ve Akdeniz bölgelerinde bulundu. Savcı ve avukat olarak çalıştığı zaman içerisinde Anadolu'yu ve Anadolu insanını gözlemledi ve birikimlerini yazıya döktü. Birçok yerel dergi ve gazeteye yazılar yazdı, çağdaş toplum örgütlerinde ve derneklerde görev aldı. Yazın yaşamına öykü ile başladı. İlk öyküsü 1965'te yayınlandı. Daha sonra çeşitli dergilerde çıkan öykülerini "Kızkovalayan", "Park Öyküleri", "Gün Tutulması Öyküleri" adlı kitaplarında topladı. İlk romanı "Alayın Kızları", 2000 yılında Can Yayınları tarafından yayınlandı. Yemen Observer Yemen Observer, Yemen Cumhuriyeti'nde haftalık 2 defa yayımlanan, ingilizce gazete. 1996 yılında Faris Sanabani tarafından kurulmuştur. Yaver ve basın sekreteri Ali Abdullah Saleh'tir. Editörlerin baş editörü Zaid Al-Alaya'a'dır, baş sayfa editörü Abdul-Aziz Oudha'dır, sağlık sayfası editörü Thuria Ghaleb'dir, kültür sayfası editörü Huda Al-Kibsi'dir ve redaksiyon sekreteri Fares Anam'dır. 4 Şubat 2006'da, "Yemen Observer" gazetesine Danimarka Karikatür Krizi ile ilgili iki yazı müslümanların tepkisini çekti.Bunun sonucunda 20-30,000 Yemenli kadın tarafından gösteri fotoğraflara karşı gösteri yapılmış ve ürünler boş raflara kaldırılmışlardır. 11 Şubat 2006'da, İslamiyet'e aykırı davranmak suçuyla eski baş editör Mohammed Al-Asadi tutuklanmıştır. Duruşma 23 Şubat'ta başlamıştır ve sonuç idam cezasıdır ve bütün servetine el koyulmuştur. Al-Asadi bütün suçları inkar etti ve İslam dünyası thumbnail resimleri kınamışlardı. Şu an hayattadır. İdam edilmemiştir. Şu an "Yemen Today" 'da baş editördür. Franz Mehring Franz Mehring (27 Şubat 1846 Schlawe, Batı Pomeranya Voyvodalığı; † 29 Ocak 1919 Berlin) Wilhelm dönemi Almanyası’nın önde gelen Marksist politikacısı, tarihçisi ve edebiyat eleştirmeniydi. Eserleriyle, tarihsel maddeciliği sosyal demokrat edebiyat ve tarih eleştirisinin yöntemi haline getirdi. Karl Liebknecht ile Rosa Luxemburg’un yakın çalışma arkadaşı olan Mehring’in siyasi çalışmalarına, neredeyse tümüyle, II. Enternasyonal’de ve Alman Sosyal Demokrat Partisi’nde ortaya çıkan oportünizme karşı mücadelede Marksizmin savunusu damgasını vurdu. Mehring, 27 Şubat 1846 tarihinde, tutucu bir hükümet memurunun oğlu olarak Pommern’in Schlawe kasabasında doğdu. Klasik felsefe ve tarih eğitimini tamamladıktan sonra gazeteciliğe merak saldı ve Alman prensliklerinin birleşmesinin hemen öncesinde, 1867’de Berlin’e yerleşerek, radikal burjuvazinin burada yayınlanan günlük gazetesi Die Zukunft’ta (Gelecek) çalışmaya başladı. 1860’lardan başlayarak işçi hareketiyle ilgilenen; 1867’de August Bebel ve Wilhelm Liebknecht’le 1869’da ise Ferdinand Lassalles’la tanışmış olan Mehring, uzunca süre, sosyalizm karşıtı radikal burjuva bir aydın olarak kalacaktı. Alman İmparatorluğu’nun kurulmasından sonra, 1871 - 1874 yılları arasında, Alman Parlamentosu ile Prusya Meclisi’nde raportör olarak çalışan Mehring, ayrıca, yine burjuva demokratlarının yayınları olan Frankfurter Zeitung’da ve Die Waage’de yazılar yazdı. 1884 yılında liberal burjuvazinin Berlin’deki gazetesi "Volks-Zeitung"’un (Halk Gazetesi) yazı işleri müdürü olan Mehring, burada Bismarck’ın Sosyalizm Karşıtı Yasa’ sına karşı mücadeleye başladı. Alman burjuvazisinin Prusya militarizmi karşısındaki teslimiyetiyle birlikte siyasi pozisyonlarını gözden geçirmeye başlayan Mehring, 1880 - 1884 yılları arasında Marx’ın ve Engels’in yapıtlarını inceledi. 1886’da sosyal demokrat basınla birlikte çalışmaya başlayan Mehring’in, Alman Sosyal Demokrat Partisi’nin teorik yayını Die Neue Zeit’daki ilk yazısı 1888’deyayınlandı. 1891 Yılında Alman Sosyal Demokrat Partisi’ne (SPD) katılan Mehring, kendisiyle birlikte, Marksist harekete büyük katkı sağlayacak olan zengin bir kültürel birikim de getirmişti. Bu yıllarda işçi sınıfı içinde işçi bürokrasisi ve aristokrasisi gelişiyor, bunun siyasi yansıması olarak, İkinci Enternasyonal ve SPD içinde revizyonizm ve oportünizm giderek güçleniyordu. Mehring, Marksizmin bu akıma karşı savunusuna soyundu. 1902 - 1907 yılları arasında sosyal demokrat gazete "Leipziger Volkszeitung"’un (Leipzig Halk Gazetesi) yazı işleri müdürlüğünü yapan Mehring, "Die Neue Zeit"’ta başyazılar yazarken, aynı zamanda 1906 - 1911 yılları arasında SPD’nin parti okulunda dersler veriyordu. Mehring’in gerek yazılarında gerekse derslerinde Marksist pozisyonları savunması, SPD önderliğinin ona karşı açık tavır almasına yol açtı. Mehring’e yönelik bu saldırı, onun Die Neue Zeit’taki önder konumundan uzaklaştırılmasıyla sonuçlandı. Mehring, SPD önderliğinin I. Dünya Savaşı öncesinde sergilediği açık ihanete karşı Karl Liebknecht, Rosa Luxemburg ve Jogiches ile birlikte, Marksist enternasyonalist kanatta yer aldı. 1917 Yılındaki Prusya Meclisi seçimlerinde milletvekili seçilen Mehring, yetmişi aşan yaşına karşın, Alman işçi sınıfının Marksist devrimci önderliği olarak Spartacus Birliği’nin kuruluşunu destekledi ve 1919’da Alman Komünist Partisi’nin kurucu üyeleri arasında yerini aldı. Mehring, partisi’nin kuruluş kongresinden dört, yoldaşları Karl Liebcknecht ile Rosa Luxemburg’un katledilmesinden iki hafta sonra, 29 Ocak günü, Berlin’de, akciğer iltihaplanmasından tedavi gördüğü hastanede öldü. Lenin ve Troçki'nin de yazılarında sık sık atıfta bulundukları önde gelen Marksistlerden birisi olan Mehring'in Türkçedeki ilk kitabı "Tarihsel Maddecilik Üzerine", Prinkipo Yayıncılık'tan çıktı. Beste Beste, müzik notasyonu kullanılarak yazılmış veya icra sırasında kaydedilmiş müzik yapıtı. Beste, kişiden kişiye değişen, kültürler arasında farklılık gösteren müzikal elementler içerir. İcra öncesinde yapılmış besteler müziğin, daha sonra yazılı notasyon kullanılarak veya hafızadan tekrar çalınabilmesine olanak tanır. Doğaçlama, performansı sırasında müzik yapıtının oluşturulması, anında ortaya çıkan müzikal elementlerin bir araya getirilmesidir. Bach-Werke-Verzeichnis BWV (Almanca: Bach-Werke-Verzeichnis), (Türkçe: Bach Eserleri Kataloğu), Johann Sebastian Bach'ın eserleri kataloğudur . İlk olarak 1950'de Wolfgang Schmieder tarafından düzenlendi. Kataloğun ikinci baskısı 1990'da çıktı. 1998'de BWV olarak bilinen ikinci baskının kısaltılmış bir versiyonu yayınlandı. BWV sayıları, 20. yüzyılda 1.126 kompozisyona tahsis edilmiştir. 21. yüzyılda kataloğa daha fazlası eklenmiştir. BWV'nin Anhang eki () ise 200'den fazla kayıp, şüpheli ve sahte kompozisyonu listeler. Kronolojikten ziyade tematik olarak düzenlenmiştir. Örneğin BWV 525'ten BWV 748'e kadar olan eserleri org için yazılmıştır. "Bach-Werke-Verzeichnis'in" ilk baskısı 1950'de yayınlandı. Bach tarafından bilinen her kompozisyona benzersiz bir sayı tahsis etti. Bu kataloğun editörü Wolfgang Schmieder, kompozisyonları büyük ölçüde harmanlama için 19. yüzyıl Bach Gesellschaft (BG) baskısından sonra türüne göre gruplandırdı (ör. BG kantata numarası = kantanın BWV numarası): Yemen Times Yemen Times, Yemen'in ilk birleştirilmiş ve daha fazla geniş okuyuculu bağımsız İngilizce gazetesidir. Gazete haftada iki defa (Pazartesi ve Perşembe) yayımlanmaktadır. 1991'de Profesör Abdulaziz Al-Saqqaf tarafından yapılmıştır, ekonomiye ve insan haklarına yol göstermiştir, 1999'da geçirdiği trafik kazası sonucu hayatını kaybetmiştir. Gazetedeki belirtici ifadesi:"Yemen Times'ı kullanarak dünyada iyi bir Yemen vatandaşı olalım". "Yemen Times"'ın ofisleri ve muhabirleri dünyanın her tarafındadır. Gazete bağımsız basını, insan haklarına saygıyı, siyasi çoğulculuğu ve demokrasiyi destekler. Gazete ve editörler, 1995'te Milli Basım Kulübü'nden Uluslararası Bağımsız Bağımsız Basım Ödülü ile ödüllendirilmiştir. Mart 2005'ten beri "Yemen Tımes" ın baş editörü Nadia Abdulaziz Al-Saqqaf'tır ve Yemen'de ilk defa bir bayan gazetede baş editörlük yapmaktadır. Nadia Abdulazi Al-Saqqaf 12 Kasım 2006'da ilk ödülünü aldı. Proto Thema To Proto Thema (""Ana Hikâye" anlamında") Yunanistan'da yayınlanan haftalık gazete. 2005 yılında yayınlanmaya başlayan gazeteyi Makis Triantafyllopoulos, Themos Anastasiadis ve Tassos Karamitsos adlı üç gazeteci kurdu. Karamitsos dışında diğer iki gazeteci aynı zamanda televizyonda oldukça popüler birer talk-şovun da hazırlayıcısı ve sunucusu idiler. Sadece pazar günleri yayımlanan gazete, 2006 yılında pazar günü tirajını arttırarak "To Vima" ve "Eleftherotypia" gazetelerini geride bıraktı. Galatasaray Sergileri Galatasaray Sergileri, 1916-1951 yılları arasında her yıl ağustos ayında İstanbul'da önceleri Galatasaraylılar Yurdu'nda (Società Operaia), daha sonra Galatasaray Lisesi'nde açılan ve Türkiye'de resim sanatının gelişiminde önemli etkisi olan geleneksel karma sergidir. Türkiye'nin ilk uzun süreli sanat etkinliği olan Galatasaray sergilerinde 35 yıllık süreçte 350 sanatçının 6 bin kadar eseri sergilenmiştir. Osmanlı Ressamlar Cemiyeti (1921’de Türk Ressamlar Cemiyeti, 1926'da Türk Sanayii Nefise Birliği ve 1929'da ise Güzel Sanatlar Birliği adlarını aldı) tarafından düzenlenen sergide, orta büyük salonda “Usta” tablolar; yandaki sınıflarda amatör gençlerin, kimi zaman da Sanayii-Nefise Mektebi öğrencilerinin, çalışmaları sergilenirdi. Giriş olarak “duhuliye” denilen bir ücret alınırdı. O dönemde her sergi, aydınlar ve halk için yılın önemli bir kültür olayı idi. 1910'larda resim öğrenimi için Avrupa'ya giden İbrahim Çallı, Hikmet Onat, Nazmi Ziya Güran, Feyhaman Duran, Hüseyin Avni Lifij ve Namık İsmail gibi sanatçılar, I. Dünya Savaşı başlayınca Türkiye'ye döndüler. Çallı Kuşağı ya da "1914 Kuşağı" olarak anılan bu sanatçılar eğitim gördükleri Fransa ve Almanya'da izlenimciliği tanıyıp; Türkiye'de de bu akım doğrultusunda çalıştılar. Resimlerini önce Galatasaraylılar Yurdu'nda, ardından da Galatasaray Lisesi'nde sergilemeye başladılar. Böylece ""Galatasaray Sergileri"" doğdu. Galatasaray sergilerinin ilki, Osmanlı Ressamlar Cemiyeti tarafından 1916 ilkbaharında Veliaht Abdülmecit'in himayesinde Galatasaraylılar Yurdu'nda açıldı. Sergiye 49 sanatçı, 190 eserle katıldı. Daha önce bu kadar çok sayıda sanatçının eserini içeren ve kalite bakımından birbirine yakın tabloların yer aldığı bir sergi açılmamış olduğu için çok büyük ilgi uyandırdı. Sanatçıların ve yapıtların isimlerinin yer aldığı 12 sayfalık bir katalog hazırlanmıştı İkinci sergi, 1917'de Galatasaraylılar Yurdu'nda açıldı. Bu sergide Maarif Vekaleti Namık İsmail'in ""Tefekkür"" adlı tablosunu ödüllendirerek “"Elvah-ı Nakşiye Koleksiyonu"”na dahil etmiştir. 1921 sergisi Galatasaray Lisesi'nin resim dershanesiyle yanındaki iki sınıfta düzenlendi. O sene ""Osmanlı Ressamlar Cemiyeti"", ""Türk Ressamlar Cemiyeti"" adını almıştı. Yeni cemiyetin tüzüğü ve sergilere ilişkin aldığı yeni kararlar serginin kataloğunda yer aldı. Ağustos ayı süresince açık kalacak sergilere katılabilmek için bir heyet oluşturulması ve sergilenecek eserler bu heyetin denetiminden geçmesi kararlaştırılmıştı. Halife Abdülmecit himayesinde düzenlendi. İlk defa bir nü eser sergide yer aldı. Bu, Namık İsmail Bey'in ""Üryan"" isimli tablosudur. Türk Kurtuluş Savaşı'nın zaferle sonuçlanmasından sonra gerçekleşen ilk sergi olan 1923 sergisinin açılışında Halife Abdülmecid Efendi adına yaveri Ekrem Bey, Gazi Mustafa Kemal Paşa ve eşi adına mebus Hamdullah Suphi Bey, Besim Ömer Paşa, Ruşen Eşref, Yakup Kadri, Yusuf Akçura beyler, Türk Ocağı Yönetim Kurulu, ressamlar, gazeteciler bulundu.. 1924 sergisinin açılışı Reisicumhur adına vali Raşit Bey tarafından yapıldı. 1923 sergisinde Mustafa Kemal'i temsilen bulunan Hamdullah Suphi Bey konuşmasında sanatçıların ulusal konuları ele almasını açıkça istemişti. Bu isteği dikkate alan sanatçılar, 1924 sergisi için daha çok Türk Kurtuluş Savaşı resimleri hazırladılar ve yapıtlarının çoğu resmi kurumlar tarafından alındı İcra Vekilleri Heyeti, 1926'da ""Türk Sanayi Nefise Birliği"" adını alan cemiyetin sergilerini artık Ankara'da açmasına karar verdi. Galatasaray sergileri de devam ediyor, ancak Ankara'da açılan sergide satılmayan tablolar sergileniyordu. Bu durum, Galatasaray sergilerine ilginin azalmasına sebep oldu. 1927'de düzenlenen 11. Galatasaray Sergisi Türk resminde yeni bir evrenin başlangıcı oldu. Sergide 1914 Kuşağı'nın yanı sıra, o günlerde Avrupa'dan yeni dönen Zeki Kocamemi ve Ali Avni Çelebi gibi genç sanatçılar da yer aldı. Bu iki sanatçının kübizmden dışavurumculuğa kadar dönemin bütün eğilimlerini özümsemiş olduklarını yansıtan inşacı (konstrüktif) yapıtları, izlenimci yaklaşımın artık etkisini yitirdiğini gösteriyordu. 1929'da Ali Avni Çelebi, Zeki Kocamemi, Refik Epikman, Cevat Hamit Dereli, Mahmut Cüda ve Nurullah Berk gibi genç kuşak sanatçıların öncülüğünde Müstakil Ressamlar ve Heykeltıraşlar Birliği kuruldu. Müstakiller, 1929’da Galatasaray Sergileri’nin antitezi olarak Beyoğlu’nda boş bir birahanede ilk sergilerini açtı. 1951'de Galatasaray Lisesi, 35 yıldan beri süre gelen bu etkinliğe son kez ev sahipliği yaptı. 1952 yılında yapılması planlanan Galatasaray Sergisi, bütün hazırlıklar yapılmı olmasına rağmen, okul binasındaki tadilat gerekçesiyle yapılamadı. Beyoğlu'nda daha uygun bir sergi mekanı arayan Güzel Sanatlar Birliği, söz konusu sergiyi ancak Kasım 1952 tarihinde Amerikan Haberler Merkezi'nde açabildi. Sergiler “"Güzel Sanatlar Birliği İstanbul Sergisi"” olarak devam eder. Güzel Sanatlar Birliği Resim Derneği, daha sonraki yıllarda Fransız Kültür Merkezi ve Taksim Sanat Galerisi'nde açtığı bu sergileri halen sürdürmektedir. Savo Milošević Savo Milošević (Okunuş: Savo Miloşeviç, Саво Милошевић, d. 2 Eylül 1973; Bijeljina), eski Sırp futbolcudur. Forvet mevkiinde görev almıştır. Şu anda Karadağ millî futbol takımında yardımcı antrenörlük yapmaktadır. Futbola profesyonel olarak Partizan'da başlamıştır. Aston Villa, Real Zaragoza, Parma,Espanyol, Celta Vigo ve Osasuna takımlarında da oynamıştır. Sırbistan millî futbol takımının en çok forma giyen oyuncularındandır. Yakup Bugun Yakup Bugun (d. 5 Eylül 1987; Sarıgöl, Manisa), Türk futbolcudur. 2. Lig ekiplerinden Pendikspor'da oynamaktadır. 5 Eylül 1987’de dünyaya gelen Yakup Bugun, futbola Sarıgöl G.B. Belediyespor’da amatör olarak başladı. 2005 yılında Altınordu ile profesyonel sözleşme imzalayan genç kaleci 3. Lig’de toplam 39 maçta forma giydi. 3 Haziran 2008'de Trabzonspor'la yıllık sözleşme imzaladı. Sezon başında Trabzon Karadenizspor'a kiralanan Yakup, ligin ikinci yarısından itibaren Altınordu FK'nde görev yaptı. 2010 yılında sezon sonunda Denizlispor ile 3 yıllık anlaşma imzalamıştır. Yakup, 2013 yılında bitecek olan sözleşmesini 1 yıl daha uzatarak sözleşmesini 2014 yılı Mayıs ayına kadar ertelemiş oldu. Altın Şafak (Yunanistan) Altın Şafak (Yunanca: "Χρυσή Αυγή"), Yunanistan'da bulunan aşırı sağ görüşlü siyasi parti. Parti; Yunanistan'da göçmenlere karşı yaptığı eylemlerle tanınmaktadır. Marksizm ve neoliberalizm karşıtıdır. 7 Kasım 2010'da yapılan yerel seçimlerde parti Atina belediyesinde oyların % 5,3 aldı. Belediye meclisinde 1 sandalye kazandı. Atina'da göçmenlerin çok yaşadığı bölgelerde partiye verilen oylar % 20'ye kadar çıktı. Parti, Mayıs 2009 ulusal seçimlerde 23.564 (% 0.46) oy aldı. Fakat gerilimlere ve şiddet dolu protestolarına her fırsatta devam etmektedir. Nasyonal sosyalizm yanlısı parti sempatizanları antisemit veya neonazi olarak adlandırılmaktan rahatsız değillerdir. Yunan polisinde bazı birimlerin Chrysi Avyi ile ilişkileri olduğu ortaya çıkmıştır. Yunanistan'da 6 Mayıs 2012 tarihinde yapılan ulusal seçimlerde, parti %7 oy oranı tutturarak 300 sandalyeli parlamentoda 21 sandalye kazandı. Ancak, 17 Haziran 2012'de tekrarlanan seçimlerde, küçük bir oy kaybıyla beraber milletvekili sayısı 18'e gerilemiştir. Partinin seçimlerde parlamentoya girmesi üzerine Türk azınlığının temsilcilerinden olan PASOK milletvekili Ahmet Hacıosman, Altın Şafak hakkında şunları demiştir: Altın Şafak milletvekilleri ve destekçileri siyasal ideolojilerinde milliyetçiliğin altını çizmekteler. İçlerinde şiddet, göçmenlere karşı nefret, politik düşmanlıklar ve etnik azınlıklara karşı ayrımcılık düşüncelerine de sahiptirler. Ulusal kanalda bir tartışma programında Altın Şafak partisi sözcüsü karşı görüşlü partiden 2 bayanı canlı yayında darp etmiştir. Partinin lideri Nikos Mihaloliakos yıllar önce Hitler ve yönetimi lehine yazdığı yazı ile hala tartışılmaktadır. Antisemitist, nasyonal ve faşist ideolojileri destekler. Kendisine Adolf Hitler'in lakabı olan Almanca "lider" veya "rehber" anlamına gelen Führer denmesinden de hoşlanmaktadır. Aynı zamanda örgütlenme çalışmalarında gönüllülüğü baz alan Nikos Mihaloliakos koruma olarak partisinin gençleri kullanmaktadır. Ocak 1998'de The Last Drive müzik grubunun vokalisti Alexis Kalofolias, düzenlenen saldırı sonucunda boğulmaya çalışılmış, darp edilmiş ve gözü zarar görmüştür. KLIK dergisi ve sol düşünceli gazete Eleftherotypia bunun sorumlusunun Altın Şafak partisinin üyeleri olduğunu yazmıştır. 2000 yılında Selanik ve Atina'daki Yahudi mezarlıklarına, bir sinagoga ve soykırım anıtına bilinmeyen bir şüpheli tarafından tehdit yazıları yazılmış ve Altın Şafak partisinin amblemi çizilmiştir. Altın Şafak üyeleri 15 Mayıs 2012 tarihinde Yunanistan'ın büyük partilerinden PASOK milletvekili Evangelos Venizelos'un üstüne kaynar su atarak saldırıda bulunmuşlardır Yunan Parlamentosunda partinin milletvekili Panayotis İliopulos 17 Mayıs 2013 tarihinde "Heil Hitler" diye bağırarak Nazi selamı vermiştir. 2012'de Altın Şafak lideri Nikos Mihaloliakos Atina'da İstanbul'un Fethi dolayısıyla katıldığı bir protestoda kalabalığa, Türk karşıtı söylemlerde bulunmuş ve kalabalıkla birlikte Türkler aleyhine slogan atmıştır. Bir gazeteye verdiği demeçte İstanbul'u geri almak gibi bir amaçları bulunduğunu ve buna örnek olarak Yahudilerin İsrail'i kurmasını örnek vermiştir. Haziran 2012'de Milliyetçi Hareket Partisi Başkanı Devlet Bahçeli'nin Batı Trakya ziyareti sırasında protesto gösterisi yapan parti sempatizanları "Katil Türkler defolun" sloganları atmıştır. Aynı gün Selanik'te 50 kişilik Kıbrıslı Rum grup saldırmaya kalkışmış ve polisle çatışmıştır. Bir parti üyesi Kıbrıslı Türk'ü etnik durumundan ötürü darp etmekten ötürü 2005 yılında tutuklanmıştır. 9 Mart 2016'da Avrupa Parlamentosu'nda Altın Şafak milletvekili Eleftherios Sinadinos Türklere yönelik olarak: "Bilimsel olarak dile getirildiği gibi, Türkler pis ve kirlidir. Türkler oyunda vahşi köpeklere benzer, düşmanlarıyla savaşmak zorunda olduklarında kaçarlar. Türklerle mücadele etmenin tek yolu kararlı bir tavır göstermektir” ifadelerini kullandı. Amerikan Devletleri Örgütü Amerikan Devletleri Örgütü (ya da resmî kurum adı İngilizce Organization of American States, OAS, veya diğer resmî dillerdeki kısaltması ile OEA) genel merkezi Washington, Amerika Birleşik Devletleri'nde bulunan bölgesel bir uluslararası kuruluştur. Üyeleri Amerika kıtasında toprağı bulunan 35 bağımsız ülkedir. OAS Sözleşmesi 30 Nisan 1948'de Kolombiya'nın başkenti Bogota'da toplanan IX. Pan-Amerikan Konferansı'nda imzalandı. Örgütün amaçları Batı Yarıküresi'nde barış ve güvenliği güçlendirmek, üye devletlar arasındaki anlaşmazlıkları barışçıl yollardan çözmeye çalışmak, ayrıca ekonomik, toplumsal ve kültürel konularda işbirliğini özendirmektir. Örgütün tutumu büyük ölçüde antikomünisttir. Ancak örgüt kurulduğu andan başlayarak ABD'nin etkisi altına girdi. Örgütün en önemli organı yılda bir kez toplanan Genel Kurul'dur. Bundan sonra, üye devletlerin birbirine karşı bir saldırıda ya da saldırgan sayılabilecek bir eylemde bulunmaları durumunda yürütme organı işlevini gören Dışişleri Bakanları Danışma Kurulu gelir. Üçüncü bir organ ise sürekli görev başında olan ve bütün üye devletlerin birer elçisinden oluşan Daimi Kurul'dur. Bu organ OAS'ın yürütme komitesi işlevini görür. Bunların dışında, teknik sorunlarla ilgilenen uzmanlık komiteleri vardır. Örgütün Genel Sekreterliği Washington'dadır. OAS'ın kurulmasının temelinde, Batı Yarıküresi ülkelerinin ABD'nin Monroe Doktrini'nde yer alan (özellikle de Amerika kıtasındaki bir ülkeye karşı girişilecek bir saldırının, kıtadaki bütün ülkelere yapılmış bir saldırı olarak kabul edileceği ilkesini) benimsemesi bulunuyordu. Örgüt, ABD'nin kendini savunmak için derhal eyleme geçme hakkını kısıtlamaksızın, öbür ülkeler için de yükümlülükler yaratarak Monroe Doktrini'ni kıtasallaştırmaya çalıştı. OAS'ın bölgesel güvenliğe ilişkin önemli kararları arasında, 1962'de Sovyet füzeleri taşıyan gemiler nedeniyle Küba'ya konan ablukada Başkan John F. Kennedy'nin ve 1965'te ABD'nin Dominik Cumhuriyeti'ne müdahalesinin desteklenmesi sayılabilir. Ekonomik ve toplumsal alanda elde edilen en önemli sonuç, İlerleme İçin İttifak'ın kurulmasını sağlayan, 1961 tarihli Punta del Este Sözleşmesi'nin OAS tarafından benimsenmesidir. 1979'da Kosta Rika'nın San Jose kentinde de Amerika Kıtası İnsan Hakları Mahkemesi kurulmuştur. Amerika kıtası üzerinde bulunan 35 bağımsız devletin hepsi OAS üyesidir. 5 Mayıs 1948'te uluslararası örgütün kuruluşunda yer alan kurucu 21 üye; OAS sonraki yıllarda özellikle Karayipler'de bağımsızlıklarını kazanan yeni ülkelerinin katılımıyla genişledi; Lorenzo de' Medici Lorenzo de' Medici ya da Lorenzo il Magnifico "(Muhteşem Lorenzo)" (1 Ocak 1449 – 9 Nisan 1492) Rönesans Dönemi'ne damga vuran Medici ailesi mensubu, Floransa şehir devletinin gayri resmi başı Cosimo de' Medici 'nin torunu. İtalyan devlet adamı ve Floransa kentinin İtalyan Rönesansı dönemindeki fiili hükümdarıydı. Lorenzo'nun eşi Clarice Orsini'den olan ikinci çocuğu Papa X. Leo, sekiz sene papalık görevinde bulunmuştur. Floransalı halk tarafından Muhteşem Lorenzo adıyla bilinirdi. Diplomat ve siyasetçi olmakla kalmayıp sanatçı, şair ve bilim adamlarına maddi yardımda bulundu. Floransa'da bir heykel bahçesi meydana getirdi. Yaşamı süresince Floransa altın çağını yaşadı. Ölümünden sonra İtalya yarımadasındaki barış ve refah dönemi sona erdi ve yabancı ülkelerin 400 yıl sürecek işgal dönemi başladı. Amatör tiyatro Amatör tiyatro, para kazanma amaçlı ve profesyonel olmayan bir tiyatro türüdür. Amatör tiyatronun en temel özelliği tiyatro teori ve pratiğinin bir eğitim kurumundan değil, kişinin veya topluluğun kendi istek ve eğilimleri doğrultusunda yaptığı araştırmalardan edinilmesidir. Amatör kelimesinin anlamından yola çıkılarak iki tür amatör tiyatro uygulamasından söz edilebilir: Acemice, para kazanma amaçlı yapılmayan amatör tiyatro ve profesyonel karşıtı, alternatif üretimi hedefleyen amatör tiyatro. Birinci uygulamada profesyonele öykünen, ikinci uygulamada profesyonelden farklı bir tiyatral üretimi esas alan bir tiyatro anlayışı söz konusudur. Amatör tiyatro uygulamasında farklılaşmaya yol açan bir başka unsur ise tiyatroya yaklaşımdır. Bazı amatör tiyatro toplulukları için tiyatro bir söz söylemenin, bir düşünceyi aktarmanın sanatsal bir aracıdır. Bazı topluluklar içinse tiyatro, oyunculuk, yönetmenlik, dramaturji gibi deneyimlerin yaşandığı bir sanatsal uygulamadır. Amatör tiyatrolar, çalışma biçimi olarak da birbirinden ayrılır. Bazı topluluklarda yönetmen, oyuncu, rejisör, eğitmen gibi tiyatro bileşenlerine dayanan kesin bir iş bölümü vardır. Topluluktaki her birey, kendi alanıyla ilgili konulardan sorumludur. Bazı topluluklarda ise kolektif üretim amaçlanır. İş bölümü yapılsa dahi topluluktaki her birey, topluluk ile ilgili her konudan sorumludur. Haşim bin Abdümenaf Haşim bin Abdümenaf (Arapça: هاشم بن عبد مناف‎; yaklaşık 464 - 497), İslâm Peygamberi Muhammed'in anne ve babasının ortak cedleri olan Mürre bin Kâ’b'ın oğlu Kusay bin Kilab'ın torunudur. Abdümenâf bin Kusay'ın oğlu, İslâm Peygamberi Muhammed bin Abdullah ile birinci Şia İmâm'ı ve dördüncü Sünnî halifesi Ali bin Ebu Talib'in dedeleri olan Abdülmuttalib'in "(Şeybe bin Haşim)" babasıdır. Aynı zamanda Hâşimîler sülalesinin de isim babası olarak tanınır. Hâşim doğduğunda ʿAbd Şems ile yapışık ikiz kardeş olarak doğmuştu. Babası Abd Menâf bin Kusayy'ın doğumlarından sonra Hâşim ile ʿAbd Şems'i kılıçla keserek birbirlerinden ayırdığı rivayet edilir. Asıl ismi, yönetici/hükümdar anlamına gelen Amr'dır, Kabe'ye gelen hacılara, hazırladığı ufalanmış ekmek ve et suyundan oluşan bir yiyeceği ikram ettiği için, ""toz haline getiren, ufalayan"" anlamına gelen ""Hâşim"" lâkabı verilmiştir. Soyu, Nuh tufanı sonrası Kabe'yi tekrar onaran İsmail Peygamber ve İbrahim Peygamber'e dayanmaktadır. Selma bint Amr adında Medine'li bir kadınla evlendi. Kâbe'nin muhafızlığı görevini üstlenmiş olan Abd-i Menâf, kendi ölümünden sonra da bu vazifenin sürdürmesi için Haşim bin Abd Menâf'ı halef tâyin etmiştir. İtibarlı bir tüccardı ve kendi zamanında Kureyş'in kervanlarının vergi ve diğer sorumluluklardan muaf olabilmesi için Bizans imparatoru ve Habeşistan kralı ile anlaştı. Sonuçta, Kureyş, Yemen'le, Suriye'yle, Ankara'yla, ekonominin canlı olduğu her yerle ticaret yapar hale geldi. Altı kız, dört erkek kardeşi vardır. Erkek kardeşleri: Abdişems bin Abdimenaf "(Muâviye'nin büyük büyük dedesi), "Nevfel bin Abdimenaf", "Ebu Emr bin Abdimenaf"" ve kendisinin varisi olan ""Muttalib bin Abdimenaf"". Bilinen dört erkek ve beş tane kızı vardır. Kızlarının isimleri bilinmemekle birlikte, erkeklerinki: ""Haşim bin Abd Menâf"," İslâm Peygamberi Muhammed bin Abdullah ile birinci Şia imamı ve dördüncü Sünni halifesi olan Ali bin Ebu Talib'in büyük büyük dedeleri iken, Haşim'in ikiz kardeşi (kimilerine göre büyüğü) Abdişems bin Abdimenaf da Muâviye'nin büyük büyük dedesidir. Abd Menâf bin Kusayy Kabe muhafızıydı, kendisinden sonra da bu göreve Haşim bin Abd Menâf'ı seçmiştir. O zaman Haşim'in ikiz kardeşi "(kimilerine göre büyüğü)" ʿAbd Şems'in oğlu Ümeyye, amcasının bu reisliğini kıskandı. Haşim'le müsabakaya kalktı. Fakat seçilen hakem, şeref müsabakasında Haşim'i üstün ilân etti. Mağlup sayılan Ümeyye bin Abdişems de elli deve vermeğe, on sene müddetle Mekke'den uzaklaşmaya mecbur tutuldu, O da gidip Şam'a yerleşti. Bu olay Haşimiler ile Emevîler'in "(Ûmeyye Aşireti)" aralarındaki düşmanlığın kökenini oluşturmaktadır. Şam'a yaptığı bir seferde Gazze'de (Filistin) 497'de ölmüştür. David James (futbolcu) David Benjamin James (d. 1 Ağustos 1970, Welwyn Garden City), İngiliz eski futbolcu, futbol antrenörü. Kaleci mevkiinde oynayan James, Luton Town'da antrenör olarak görev yapmaktadır. 14 Şubat 2009 tarihiyle birlikte Gary Speed'in rekorunu kırarak Premier League'de en çok forma giyen oyuncu olarak tarihe geçti (536 kez). Bu maçların 173 'ünde gol yemeyerek Premier League 'de bu alandaki rekorun da sahibidir. 39 yıl 321 gün ile Dünya Kupası'nda ilk maçına çıkan en yaşlı futbolcu rekoru da hala elindedir (İngiltere - Cezayir, 18 Haziran, 2010). Girolamo Savonarola Girolamo Savonarola (21 Eylül, 1452 – 23 Mayıs 1498) Dominiken din adamı ve Floransa kentinin 1494-1498 yılları arasındaki hükümdarıydı. Rönesans karşıtı vaazları, günah olarak gördüğü kitap ve sanat eserlerini yaktırmasıyla tanınır. Çok dindar bir Katolik olmasına rağmen, din adamlarının görevlerini kötüye kullanmalarını eleştirmesi açısından Martin Luther ve diğer Reformcuların öncüsü sayılır. The Borgias dizi filminde Girolamo Savonarola'yı Steven Berkoff canlandırmıştır. Uğur Pektaş Uğur Pektaş (d. 16 Nisan 1979 , İstanbul), Türk oyuncudur. 2005 yılında Kanal D ekranlarında yayımlanan Survivor Türkiye yarışmasında birinci olduktan sonra oyunculuğa başladı. Kuşdili ve Düşler ve Gerçekler dizilerinde yer aldı. Arka Sokaklar dizisinde oynadı. 19 Haziran 2008'de kendisi gibi oyuncu olan Gamze Özçelik ile evlenmiştir. Murathan isminde bir oğulları olmuştur. Arka Sokaklar dizisinden 2009 yılında Gamze Özçelik ile beraber ayrılmış; ancak İlker İnanoğlu'nun diziden ayrılmasından sonra 2010'da diziye tekrar geri dönmüştür. İnanoğlu daha sonra yeni sezonla birlikte ekibe geri dönmüştür. Onunla birlikte eşi Gamze Özçelik'de diziye geri dönmüştür.Arka Sokaklar dizisinde canlandırdığı "Komiser Murat Ateş" rolüyle geniş bir hayran kitlesine sahip olmuştur. Kanal D'de yayımlanan Arka Sokaklar dizisinden 2016 yılında 385.bölümde ayrılmıştır. Arka sokaklar dizisinin toplam 295 bölümünde yer almıştır (1.2.3.5.6.7.8.10.sezon). Arka Sokaklar dizisinin ilk kadrosundandır. Survivor 2020 kadrosuna dahil olarak yarışmaya başlamışken, yaşadığı sakatlık sebebiyle yarışmayı bırakmak zorunda kalmıştır. Tai-Pan James Clavell James Clavell, (10 Ekim 1924 – 7 Eylül 1994) Amerikalı romancı, senarist ve film yönetmeni. Aynı zamanda II. Dünya Savaşı gazisi ve savaş tutsağıdır. Doğum adı "Charles Edmund Dumaresq Clavell" olan yazar, Kraliyet Donanmasında görevli kumandan Richard Clavell'in oğluydu. Babası kraliyet ordusu tarafından, Avustralya'da özel bir görevle Avustralya Deniz Kuvvetleri'nde görevlendirildi. 1940'ta Portsmouth Grammar School'da ikinci eğitimini tamamladı. II. Dünya Savaşı'nın , 16 yaşındayken, patlak vermesi hem de aile geleneğini izlemek için Britanya Kraliyet Topçu Okuluna katıldı. Malaya'ya Japonlarla savaşması için gönderildi, makineli tüfek kurşunuyla yaralandı ve Japonlar tarafından yakalandı. Java'da Japon bir savaş esiri kampına yollandı. Sonra, Singapur'da Changi hapishanesine transfer edildi. Clavell kendisini esir eden Japonların birçok sıkıntısını çekti. Chagi yoksul yaşam bir sürdüğü için adından söz ettiriyordu. "King Rat" isimli kitabının giriş kısmına göre, Clavelin kızı Michaela tarafından yazıldı, Chagi'ye giren mahkûmların %90'ından fazlası asla yürüyerek çıkamazdı. Söylenilenlere göre Clavell bağışlandı, tam bir taburla beraber, savaş bittikten sonra Amerikalı bir mahkûm King Rat için ilham oldu. 1946'a kadar kaptanlık rütbesine yükselmişti ama bir motosiklet kazası, O'nun askeri kariyerini sonlandırdı. Birmingham Üniversitesine kaydını yaptırdı ve o sırada tanıştığı oyuncu April Stride ile 1951 yılında evlendi. "Peter Marlowe" Clavell'in King Rat ve Noble House romanlarının ana karakteridir ve Whirlwind romanında Andrew Gavallan'ın arkadaşı olarak bahsedilir. Belirgin olarak , II. Dünya Savaşı sırasında Changi Hapishanesi'nde Uzakdoğu savaş esiri olan , bu İngiliz karaktere King Rat romanında daha fazla ağırlık verilir. Noble House'de, iki yıl sonra Hong Kong hakkında bir kitabı araştıran yazar olarak okuyucunun karşısına çıkar. Peter Marlowe karakterinin atalarından diğer Clavell romanlarında bahsedilir. 1953 yılında Clavell ve eşi Birleşik Devletlere, Hollywood'un güneyine taşındılar. Burada korku bilimkurgusu kabul edilen The Fly'ı ve bir savaş filmi olan Five Gates to Hell'i yazdı. The Great Escape filmiyle 1963 yılında "Yazarlar Birliği" en iyi senaryo ödülü aldı. 1967 yılında senaristliğini, yönetmenliğini ve yapımcılığını üstlendiği, gişe hasılatı olan , başrolünde Sidney Poitier'in oynadığı To Sir, With Love filmini yaptı. Clavell'in ilk romanı, King Rat, Chagi Hapishanesinde edindiği tecrübeleri yansıtan yarı kurgusal bir türdü. Bu kitabı 1962'de yayınlandı, hemen sonrasında en çok satılalar arasına girdi ve üç yıl sonra beyaz perdeye uyarlandı. Bir sonraki romanı Tai-Pan Jardine-Matheson şirketinin Hong Kong'da şöhretli yükselişini ele alıyordu. Romanın kahraman modeli Dirk Struan'dı. Struan'ın torunları neredeyse onun tüm kitaplarında yaşamaktadır. Bu kitabı 1975'te yazdığı Shogun takip etti, roman 1600'lü yıllarda Japonya'ya yerleşmiş ingiliz denizcileri hikâye ediyordu. Roman 1980'de yapımcılığını Clavell'in üstlendiği TV dizisine uyarlandı, yayınlandığı tarihte 120 milyonun üzerinde izleyiciyle ikinci en yüksek raitinge sahip oldu. 1981 yılında dördüncü romanı Noble House'yi yayımladı, o yıl en çok satanlar listesinde bir numaraya ulaştı. Noble House'nin başarısından sonra 1986'da Whirlwind'i, 1993'te Gai-Jin'i bunların yanında 1981'de The Children's Story ve 1985'te Thrump-o-moto'yu yazdı. "The Asian Saga" altı romandan oluşmaktadır: Clavell'in kitaplarından birkaçı filme ya da TV dizilerine uyarlandı. Shōgun aynı zamanda bir interaktif kurgu olarak bilgisayar oyununa uyarlandı. Diğer kitapları: Politik olarak Clavell bireyciliğin coşkulu bir savunucusu, antifaşist ve müdahaleci olmayan kapitalizm yandaşıdır, birçok romanının kahramanı bunu örnekler. Felsefede Objektivist ekolün kurucusu Ayn Rand'ı takdir eder. 1981'de yazdığı Noble House'un bir kopyasını ona gönderir ve "Bu Ayn Rand içindir, kendisi bu dünyada birçok kişi için gerçek yeteneklerden biridir, çok teşekkürler. James C. New York, 2 Eyl. 81" diye yazar. 1963 yılında Amerika Birleşik Devletleri tarafından vatandaşlığa kabul edildi. 1994'te İsviçre'de, 70. doğum gününden bir ay önce, kanserden öldü. Dul eşinin cömert desteğiyle, The Royal Artillery Müzesi'nin kütüphanesinin ismi onun şerefine James Clavell Kütüphanesi olarak değiştirildi. Shōgun Shōgun, James Clavell'in The Asian Saga isimli seri altı romanının ilkidir. Roman 1600 yıllarında feodal Japonya'yı anlatır. Ameridelphia Ameridelphia, keseliler (Metatheria) alt sınıfının bir üst takımıdır. Australidelphia taksonuna mensup olan Chiloé keseli sıçanı ("Dromiciops gliroides") dışında bütün Güney, Orta ve Kuzey Amerika'da yaşayan keseliler bu taksona aitdir. Soyları tükenmiş olan Sparassodonta (keseli sırtlanlar) da bu grubun içine konulur. Ameridelphia türleri sadece Amerika kıtasında, neredeyse hepsi Güney ve Orta Amerika'da bulunur. Grubun Kuzey Amerika'daki tek temsilcisi Kuzey keseli sıçanı'dır ("Didelphis virginiana"). Çok farklı habitatlarda yaşarlar. Tropik ormanlardan ve nemli kırlardan, kurak alanlara kadar Ameridelphia türlerine rastlanabilir. Hatta bazı türlerin parmakları arasında yüzgeçler gelişerek suda yaşamaya ayak uydurmuşlardır. Bazıları 3000 metre yükseklikte yaşarken diğerleri deniz seviyesinde yaşar. Bilim adamından bilim adamına, Ameridelphia ile Australidelphia grublarının birbirlerinden ayrı kaldığı süreç 128 Milyon veya 61,7 milyon yıl olarak kabul edilir. En yaygın görüşlere göre 75 milyon yıl kabul edilir. Güney Amerika kıtası 35 milyon yıl evvel Güney Kutbundan ayrılmıştır. Güney Kutubunda yaşayan tüm keseliler kıtanın buz tutmasından sonra ölmüştür. Güney Amerika'da yaşayan keseliler ise, Panama köprüsünün ortaya çıkmasına kadar Güney Amerika'da birçok habitatları ele geçirip çok başarılı bir grup oluşturmuştur. Ancak Panama köprüsünün Güney- ve Kuzey Amerika'yı birleştirmesi ile çok daha iyi gelişmiş olan etenelilerle rekabet durumuna düşüp çoğu yaşam alanlarını tekrar ellerinden kaybetmişlerdir. Günümüzde Amerika'nın keselileri bu kıtanın faunasında fazla büyük bir rol oynamamaktadır. Eteneliler ile rekabete rağmen kuzeye doğru ilerlemeyi başaran tek tür kuzey keseli sıçanı'dır. Modern bilimde Ameridelphia grubuna 22 cinse ayrılan 90 tür sayılmaktadır: Fare keseli sıçanıgiller Fare keseli sıçanıgiller () takımının en son temsilcileri olan keseli familyasıdır. Familya 3 cinse bölünen 6 türden oluşmaktadır. Fare keseli sıçanları Güney Amerika'nın batısında yaşarlar. And dağları civarında Kolombiya, Ekvador, Peru ve Şili'nin güneyinde bulunurlar. Fare keseli sıçanlarının dış görünüşü sivri faregilleri andırır. Zaten Güney Amerika'da sivri fareler bulunmadığı için fare keseli sıçanları onların ekolojik boşluğunu doldurmaktadır. Aynı sivri fareler gibi, uzun bir kafaları vardır. 9 – 13 cm uzunluğa varırlar. Kuyrukları da tekrar o kadar uzun olur. Postları gür ve yumuşak, çoğunlukla kahverengi, gri veya siyahtır. Fare keseli sıçanları nemli, serin ve derin ormanlar'da yaşar. And dağları'nda yaygın olan cinsler 2000 ila 4000 metre arasında yükseklikte yaşar. Şili fare opossumu, deniz seviyesinden 1000 metre yüksekliğe kadar varan nemli ormanlarda yaşar. Akşam ve gece saatlerinde aktif olurlar. Genelde yerde dolaşırlar, ama kuyruklarını destek olarak kullanarak ağaçlara da tırmanabilirler. Pek iyi göremezler, ama çok iyi koku alır ve duyarlar. Böcek, solucan, ara sıra ufak bir omurgalı veya meyve ile