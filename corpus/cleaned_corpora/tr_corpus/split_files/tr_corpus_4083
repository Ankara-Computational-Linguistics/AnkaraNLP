direktör olan Georgy Flyorov'un halefi oldu ve şuan bilimsel lideri konumundadır. Periyodik tablodaki en ağır element olan Oganesson kendisi ardından adlandırılmıştır, ve bu ikinci kez yaşayan bir bilim adamının adının verildiği bir elementtir (diğeri ise seaborgyum'dur). Yuri Oganesyan, 14 Nisan 1933'te Rusya'nın Rostov-na-Donu kentinde Ermeni bir ailede dünyaya geldi. Annesi Armavir'li babası Rostov'luydu. Oganesyan, çocukluğunu ailesinin 1939'da taşındığı Sovyet Ermenistanının başkenti Erivan'da geçirdi. Babası, bir termal mühendisti ve Erivan'daki sentetik kauçuk fabrikasında çalışmaya davet edildi. II . Dünya Savaşı'nın Doğu Cephesi patlak verdiğinde, Naziler tarafından işgal edildiğinden Rostov'a dönmemeye karar verdi. Yuri Erivan'da okula gitti ve Erivan'da okulunu bitirdi. Oganesyan, Dubna'da bir kemancı ve müzik öğretmeni olan Irina Levonovna (1932-2010) ile evlendi ve iki kızı oldu. Kızları ABD'de yaşamaktadır. Oganesyan, Rusya'ya taşındı ve 1956'da Ulusal Nükleer Araştırmalar Üniversitesi'nden (MEPhI) mezun oldu. Daha sonra Moskova'daki Atom Enerjisi Enstitüsü'ne katılmaya çalıştı, ancak Gersh Budker'ın ekibinde boş bir pozisyon kalmadığı için, Georgi Flerov tarafından işe alındı ​​ve Moskova yakınlarındaki Dubna'daki Ortak Nükleer Araştırma Enstitüsü'nde (JINR) çalışmaya başladı. Flerov emekli olduktan sonra 1989 yılında JINR'de Flerov Nükleer Reaksiyonlar Laboratuvarı'nın direktörü oldu ve 1996 yılına kadar Flerov'un bilim lideri seçildiği pozisyonda kaldı. 1970'lerde Oganesyan, süper ağır element üretimindeki bir teknik olan soğuk füzyon yöntemini icat etti. Bu icadı 106 ila 113 elementlerin keşiflerinde hayati bir rol oynadı. 1970'lerin ortalarından 1990'ların ortalarına kadar, Oganesyan liderliğindeki JINR ortaklığı ve Almanya'daki GSI Helmholtz Ağır İyon Araştırma Merkezi, altı kimyasal elementin (107 ila 112) keşfedilmesini sağladı: bohriyum, meitneriyum, hassiyum, darmstadtiyum, Röntgenyum ve Kopernikyum. Sıcak füzyon adı verilen yeni tekniği, süper ağır elementlerin (elementler 113–118) geri kalanını keşfetmeye yardımcı oldu. Teknik, bir siklotronda nötron bakımından zengin olan daha ağır radyoaktif elementler içeren hedeflere kalsiyumun bombardımanını içeriyordu. Bu yöntem kullanılarak keşfedilen elementler Nihonyum (2003-2004; RIKEN tarafından soğuk füzyon kullanılarak da keşfedilmiştir), Flerovyum (1999), Moskovyum (2003), Livermoryum (2000), Tennesin (2009), ve oganesson'dur (2002). Amerikalı kimyager Sherry Yennello ona "süper ağır elementlerin atası" diyor. Oganesyan üç keşif, bir monografi, 11 icat ve 300'den fazla bilimsel makalenin yazarıdır. 1990 yılında Sovyet Bilimler Akademisi Sorumlu Üyesi ve 2003 yılında Rusya Bilimler Akademisi'nin Tam Üyesi (Akademisyen) seçildi. Oganesyan , Frankfurt Goethe Üniversitesi (2002), Messina Üniversitesi (2009), ve Erivan Devlet Üniversitesi'nden fahri derecelere sahiptir. 2019'da Cambridge'deki St Catharine's College'ın Onursal Üyesi seçildi. Oganesyan'a Temmuz 2018'de Başbakan Nikol Paşinyan tarafından Ermeni vatandaşlığı verildi. Oganesyan Ermeni Bilim ve Teknoloji Vakfı (FAST) Mütevelli Heyeti üyesidir. Aynı zamanda Alikhanian Ulusal Bilim Laboratuarı'nın (Erivan Fizik Enstitüsü) uluslararası bilim kurulu başkanıdır . 2017 yılında HayPost, Yuri Oganesyan'a adanmış bir posta pulu çıkardı. 2016 başlarında bilim yazarları ve blog yazarları tarafından süper ağır elementlerden birinin oganessyum veya oganesson olarak adlandırılacağı söylendi. Uluslararası Temel ve Uygulamalı Kimya Birliği (IUPAC) Kasım 2016'da Oganessyan'ı onurlandırmak için 118. unsurun oganesson olarak adlandırılacağını duyurdu. İlk olarak 2002 yılında JINR'de Rus ve Amerikalı bilim adamlarından oluşan ortak bir ekip tarafından gözlemlendi. Oganesyan başkanlığındaki ekip, Kaliforniya'daki Lawrence Livermore Ulusal Laboratuvarı'ndan Amerikalı bilim adamlarını içeriyordu. Periyodik tablodaki en ağır element olan Oganesson kendisi ardından adlandırılmıştır, ve bu ikinci kez yaşayan bir bilim adamının adının verildiği bir elementtir. Bir diğeri ise Glenn T. Seaborg'un adının verildiği Seaborgiyum adlı elementtir. Oganesyan, Yuri (13 Eylül 2001). "Nuclear physics: Sizing up the heavyweights". "Nature". 413 (6852): 122–125. Belau rekid Belau rekid (Türkçe: Bizim Palau), Okyanusya ada ülkesi Palau'un millî marşıdır. 1980 yılında resmen kabul edildi. Marşın bestesi Ymesei O. Ezekiel tarafından yazılmıştır. Biçvinta-Miuseri Tabiatı Koruma Alanı Biçvinta-Miuseri Tabiatı Koruma Alanı (), eskiden Gürcistan'a bağlı iken günümüzde tek taraflı olarak bağımsızlığını ilan etmiş olan Abhazya Cumhuriyeti'ndeki Gagra Rayonu ve Gudauta Rayonu'nda bulunan bir koruma alanıdır. Koruma alanının temel hedefi Biçvinta'nın relikt ve kolonize flora ve faunasını korumaktır. Abhazya'nın Karadeniz kıyısında yer alan Biçvinta-Miuseri Tabiatı Koruma Alanı üç bölümden oluşur: Myussera (215 hektar), Lidzava (165 hektar) ve Pitsunda (1296 hektar). Biçvinta-Miuseri Tabiat Koruma Alanı, Pitsundian çamı ( Pinus brutia var. pityusa ) ormanlarıyla meşhurdur. Ayrıca Akdeniz çevresinde peyzaj alanları için tipik olan Buxus colchica, Kafkas cevizi (Pterocarya fraxinifolia), porsuk ( Taxus baccata), Colchic incir ( Ficus colchica ) ve Diospyros lotus görülür. Mehmet Ali YÄ±lmaz Mehmet Ali Yılmaz adlı kişiler: Abramtsevo Abramtsevo (Rusça: Абра́мцево) 19. yüzyılda sanayici Savva Mamontov tarafından Moskova'nın kuzeyinde kendisi ile aynı isimle köyde kurulan bir sanatçı kolonisidir. Bu koloni Petersburg Akademisi'nin Avrupa'ya yönelik tavrına karşıt olarak Rus ve Slav halk sanatı kaynaklarına eğilip esinini oradan almayı amaçlayan bir akımdı. Abramtsevo, Rus sanatı üzerindeki batı etkisini azaltarak tamamen ulusal bir sanat oluşturmayı istemekteydi. 19. yüzyılın sonlarında kurulması ve çeşitli sanatçılar ile birlikte Orta Çağ Rus sanatının ruhunu yeniden yakalamaya çalışması özelliğiyle Büyük Britanya'daki Arts and Crafts akımı ile karşılaştırılmaktadır. Valentin Serov, İlya Repin, Mihail Wrubel ve Isaak Levitan gibi ressamların yanı sıra Vasily Polenov ve Viktor Vasnetsov gibi isimler de bu akıma katılmışlardır. Akımın heykeltıraşları arasında Viktor Hartmann ve Mark Antokolski bulunmaktadır. Borcomi Tabiatı Koruma Alanı Borcomi Tabiatı Koruma Alanı(), Gürcistan'ın Samtshe-Cavaheti bölgesinde Borcomi Belediyesi'nde yer alan bir koruma alanıdır. Bölgenin en uzun ağacı - Kafkas köknarı (Abies nordmanniana) korunan alanda yaşar ve yüksekliği 50 m'den fazla olabilir. Batı Kafkasya ve Abhazya'da ve daha fazla nem bulunan diğer yerlerde daha fazla yüksekliğe ulaşabilir. Sapsız meşe (Quercus petraea), Doğu gürgeni (Carpinus orientalis) ve İskoç çamı (Pinus sylvestris) ağırlıklı olarak kuru güney yamaçlarda yetişir. En yüksek kesimlerdeki orman bölgesi esas olarak Kafkasya tüylü huş ağacı (Betula pubescens) ve Avrupa üvezi (Sorbus aucuparia) tarafından işgal edilmiştir. Orman zemini oldukça açıktır. Nadir Kafkas semenderi (Mertensiella caucasica) yaşam alanı Borcomi Tabiatı Koruma Alanı'nda korunmaktadır. Åženol, Digor Şenol, Kars ilinin Digor ilçesine bağlı bir köydür. Köyün eski adı 1889 yılı kayıtlarında Taşnik, 1928 yılı kayıtlarında Acem Taşnik olarak geçmektedir. 10 Nisan 1945'te Acem Taşnik köyünün adı Türk Taşnik olarak değiştirilmiştir. Köy, Kars il merkezine 52 km, Digor ilçe merkezine 10 km uzaklıktadır. Salak (anlam ayrımı) Salak, aptal olan kişiyi tanımlar. Salak ayrıca şunları da ifade edebilir: Şirinköy, Digor Şirinköy, Kars ilinin Digor ilçesine bağlı bir köydür. Köy, 1889'dan beri aynı adı taşımaktadır. Köy, Kars il merkezine 26 km, Digor ilçe merkezine 32 km uzaklıktadır. Kobuleti Tabiatı Koruma Alanı "Kobuleti Koruma Alanları", sırasıyla Shavi Ghele ("Kara" "Dere") Nehri'nin sol ve sağ kıyısında bulunan Kobuleti Tabiatı Koruma Alanı ve Kobuleti İdari Koruma Alanı'nı içermektedir. Kobuleti Tabiatı Koruma Alanı kuzeyde Togoni Nehri, doğuda Kobuleti - Ozurgeti karayolu, güneyde Shavi Ghele Nehri ve batıda Kobuleti banliyöleri ile çevrelenmiş toprakları kaplar. Koruma alanı, Shavi Ghele ve Togoni nehirleri ve birkaç su kanalı ile küçük aşınımlı düzlük bir yüzeye sahiptir. Çoğunlukla yerel olarak "turba kubbeleri" olarak adlandırılan ve neredeyse hiç fark edilmeyen yüzey yüksekliklerine sahip turba yosunlarından oluşan turba bataklığından oluşmaktadır. Bu küçük yükseltiler çevresinden 1-3 metre yüksekliktedir. Bu bölgedeki bataklıklar, kalınlığı 5 m'den 9 m'ye kadar olan tek bir turba tabakasından oluşur. Koruma alanı, yüksek bağıl nem ve dönemsel kuvvetli rüzgarlarla karakterize nemli deniz subtropikal iklimine sahiptir. Yağış esas olarak yağmur biçiminde gerçekleşir ve yıllık toplam 1500–2500 mm civarındadır. Sonbahar ve kış mevsimi en yağışlı mevsimdir. Koruma alanı bitki türleri açısından çok zengindir. Bitkilerin birçoğu boreal kökenlidir ve burada Kuvaterner döneminin Buz Devri sırasında ortaya çıkmıştır. Bölgenin büyük bir kesiminde çeşitli turba yosunları, özellikle beyaz sfagnum yosunu ve İmeret sazlıkları ( Molinia litoralis ), Rhynchospora alba, , Carex riparia, Menyanthes trifoliata ve etobur yuvarlak yapraklı böcek yiyen ( Drosera rotundifolia ) gözlenmektedir. Yerel Colchic bitkiler arasında Pontik ormangülü ( Rhododendron ponticum ), Sarı açelya ( Rhododendron luteum ), sarmaşık ( Smilax excelsa ) ve nadir, tehdit altındaki Kraliyet eğrelti otu ( Osmunda regalis ) gibi bitkiler gösterilebilir. Kobuleti Koruma Alanları, IUCN Tehdit Altındaki Türler Kırmızı Listesi'ndeki, Gallinago gallinago ve Gallinago media dahil olmak üzere diğer su kuşlarının göçü, yuvalanması ve kışlanması için bir yaşam alanı sağlar. Memeliler çakal, Avrasya su samuru ( "Lutra lutra" ), porsuk, koypu, tavşan, ağaç faresi, tarla faresi ve diğerleridir. Avrasya su samuru Gürcistan'ın Kırmızı Listesine dahil edilmiştir. Amfibiler, Hazar kaplumbağası ( "Mauremys caspica" ) ve bataklık kaplumbağası, siğilli kurbağa, yeşil kurbağa, bayağı ağaç kurbağası, ve diğerleridir. Sürüngenler, damalı su yılanı, çim yılanı, yavaş solucan, Avrupa bacaksız kertenkelesi ( "Pseudopus apodus" ), çizgili kertenkele ( "Lacerta Strigata" ), küçük semender, ve diğerleridir. İhtiyofaunası Kuzey turnası, havuz balığı, Avrupa levreği ve gümüş yılan balığı gibi türleri içerir. Meda Dau Doka Meda Dau Doka (Türkçe: "Tanrı, Fiji'yi Korusun"), Okyanusya ada ülkesi Fiji'nin millî marşıdır. Marşın melodisinde eski bir geleneksel halk türküsü baz alınmıştır. Millî marş 1970 yılında elde edilen bağımsızlık vesilesiyle tanıtıldı. Fiji millî marşında orijinal metnin İngilizce çevirisi ile marşın İngilizce versiyonunda metinler birbirini tutmamaktadır. Nakarat: URI Uniform Resource Identifier (URI), bir kaynağı açık bir biçimde tanımlayan standart forma sahip bir karakter dizgisi. Tekbiçimliliği garanti altına almak adına bütün URIler belirli sentax kurallarını izlerler. NÃ¤cip Cihanov Näcip Ğayaz ulı Cihanov (Tatarca : Нәҗип Гаяз улы Җиһанов, telaffuzu [næˈʑip ɣʌˌjɑzuˈlɯ ʑiˈhɑnəf]; Rusça: Najip Jihanov veya daha genel olarak Nazib Gayazovich Zhiganov) bir Tatar besteci, öğretmen ve devlet adamıydı. 'de Oral'da doğdu; 2 Haziran 1988'de öldü. Cihanov sekiz opera (özellikle "Altınçäç" ve "Cälil"), üç bale, 15 senfoni, diğer senfonik eserler (aralarında "Qırlay", S"uite on Tatar Themes", "Näfisä", "Symphonic novellas" ve "Symphonic Songs" isimli eserlerin bulunduğu), "Republic of Mine" kantatı (1960), enstrümantal kompozisyonlar, romanslar ve şarkılar yazdı. SSCB Halk Sanatçısı (1957) ve Sosyalist Emek Kahramanı (1981) unvanlarını alan Cihanov, 1941-1943 yılları arasında Tatar Opera ve Balesi'nin sanat lideri, 1939-1977 yılları arasında Tataristan Besteciler Birliği Başkanı ve 1945-1988 yılları arasında Kazan Konservatuvarı rektörü olarak görevlerde bulundu. 1953'te profesör oldu; Kazan Konservatuvarı 2000 yılında onuruna yeniden adlandırıldı. Daha da önemlisi Cihanov, Tataristan Devlet Senfoni Orkestrası'nın kurucularından biriydi. Devlet adamı olarak Rusya Yüksek Sovyeti'nde (1951-1959), Tatar ÖSSC'de (1963–1967, 1977–1988) ve Sovyetler Birliği'nde (1966–1970) milletvekili olarak görev yaptı. Uzunkaya, Digor Uzunkaya, Kars ilinin Digor ilçesine bağlı bir köydür. Köyün eski adı 1889 ve 1928 yılı kayıtlarında Harabe Digor olarak geçmektedir. Köy, Kars il merkezine 44 km, Digor ilçe merkezine 2 km uzaklıktadır. Opera Dragonfly Opera Dragonfly , Opera Software tarafından sunulan Web geliştirme aracı'dır. Firebug, Mozilla Firefox ve Google Chrome'da yerleşik geliştirme araçlarına benzer şekilde sürüm 9.5'ten 12.18'e kadar Opera web tarayıcısına entegre edildi. JavaScript hata ayıklama, DOM görüntüleme, ağ trafiğini izleme, kaynakları önizleme, renkleri düzenleme vb. işlemleri destekler. Opera Dragonfly, Presto 2.1 ve üzeri, özellikle Opera Mobile 9.5 ve üstü, Opera Desktop 9.5 ve üstü, Nintendo DS ve Nintendo DSi Tarayıcı ile uyumludur. Varlı, Digor Varlı, Kars ilinin Digor ilçesine bağlı bir köydür. Köyün eski adı, 1854 yılı kayıtlarında Zübni, 1889 ve 1928 yılı kayıtlarında Zibni, 1902 kayıtlarında ise Dzıbni olarak geçmektedir. Köy, Kars il merkezine 57 km, Digor ilçe merkezine 15 km uzaklıktadır. Richard Herd Richard Herd Jr. (26 Eylül 1932 –26 Mayıs 2020), Amerikalı aktör. Herd 26 Eylül 1932'de Boston'da Katherine ve tren mühendisi olan Richard Herd Sr. çiftinin oğlu olarak doğdu. Oyunculuğa 1970 yapımı "Hercules in New York" (Herkül Newyork'ta) filmiyle adım attı. Herd'in yer aldığı en aşina yapım başrolünü; Jane Fonda, Jack Lemmon ve Michael Douglas ile paylaştığı gerilim türünde Kaliforniya Gaz ve Elektrik Kurumu'nun yozlaşmış başkanı Evan McCormack karakterini canlandırdığı "The China Syndrome" (Çin Sendromu) adlı filmdir. Bu filmdeki oyunculuğu ile Amerika Birleşik Devletleri dışında tanınan bir oyuncu olmuştur. Bilimkurgu türünde yapımlarda sıklılla görülen oyuncu 1980'li yıllarda televizyona geçiş yaparak 1982'den 1983 yılına kadar polisiye türünde televizyon dizisi; "T. J. Hooker" 'da Kaptan Dennis Sheridan rolüyle (1984'e kadar dizide görünmeye devam etti) ve George Costanza'nın taraftarı olduğu New York Yankees takımının patronu olan Bay Wilhelm rolünde komedi dizisi "Seinfeld" ile ekranlara geldi. Yer aldığı diğer bazı televizyon yapımları arasında; "M*A*S*H", "The Rockford Files", "The Feather and Father Gang", "The Golden Girls", "Starsky & Hutch", "Quantum Leap", "The A-Team," "Midnight Caller", "Hart to Hart", "NYPD Blue", "Renegade", "Pacific Blue", ve "JAG" sayılabilir. Son dönem oyunculuk yaptığı yapımlar arasında; 2012'de Yargıç Paul Landsman rolünü canlandırdığı "Rest in Pieces" adlı bölümünde yer aldığı "" adlı polisiye türünde televizyon dizisi ve ile 2017 yapımı Roman Armitage rolünde "Get Out" adlı film vb. sayılabilir. Herd oyunculuk kariyeri dışında son dönemlerinde Raydo Old Time'da program yapmış buradaki performansıyla "Uluslararası Gazeteciler Cemiyeti Onur Listesi" 'ne adı dahil edilmiştir. Amerikalı emektar oyuncu Richard Herd 26 Mayıs 2020'de Los Angeles, Kaliforniya'da 87 yaşında yaşlılığa bağlı nedenlerden ölmüştür. Yağlıca, Digor Yağlıca, Kars ilinin Digor ilçesine bağlı bir köydür. Köyün eski adı, 1854 yılı kayıtlarında Zürçi, 1902 yılı kayıtlarında Zırçi, 1946 kayıtlarında ise Zırhçı olarak geçmektedir. Köy, Kars il merkezine 62 km, Digor ilçe merkezine 20 km uzaklıktadır. EDominations eDominations çevrimiçi bir strateji ve rol yapma oyunudur. Oyun 2017 yılının Nisan ayında Uğur Ömer Atagün ve ortakları tarafından geliştirilmiştir. Oyun sanal bir karakter oluşturmanızla başlar. Gerçek dünyanın simüle edildiği oyunda şirketler kurabilir, gazetelerde yazılar yazabilir veya siyasetçi olabilirsiniz. Oyunda 79 sanal ülke bulunmaktadır. Oyuncular kayıt olurken seçtikleri ülkenin vatandaşı olarak oyuna başlarlar. Oyunda siyasetin en temel yapıtaşı siyasi partilerdir. Oyuncular siyasi parti üyesi olduktan sonra parti başkanları tarafından aday gösterildikleri takdirde milletvekilliği seçimlerine katılabilir, seçildikleri takdirde de milletvekili, bakan hatta ülke başkanı olabilirler. Ayrıca oyunda ülkelerin bir araya gelip oluşturdukları ittifaklar da bulunmaktadır. Oyuncular gıda, barınma ve silah endüstrisi gibi çeşitli alanlarda ekonomik yatırımlar yapabilirler. Ürünlerini satabildikleri ticaret merkezleri, şirketlerine işçi araybildikleri iş merkezleri ve satmak istediklerini fabrikalarını satışa koydukları emlak merkezleri oyunda bulunmaktadır. Oyun ayrıca kendi içerisinde bir karaborsa satış sistemine de sahiptir. Oyunda ülkeler birbirlerine savaş açabilmektedir. Açılan savaşlarda taraflar ve tarafların müttefikleri savaşabilmektedir. Savaşlar 8 saatten üçer tur şeklinde, toplamda 24 saat sürmektedir. Savaşın kazanılması durumunda saldıran taraf saldırdığı sanal bölgeyi ele geçirmiş sayılır. Yaylacık, Digor Yaylacık, Kars ilinin Digor ilçesine bağlı bir köydür. Köyün eski adı, 1902 ve 1928 yılı kayıtlarında Kotur olup, Kurmanci'de "güvercin" anlamına gelmektedir. Köy, Kars il merkezine 42 km, Digor ilçe merkezine 48 km uzaklıktadır. Lagodehi Koruma Alanları Lagodehi Milli Parkı olarak da bilinen Lagodehi Koruma Alanları, Gürcistan'ın Kakheti bölgesinde yer alan bir çift korunan alandır : Lagodehi Tabiatı Koruma Alanı ve Lagodehi İdari Koruma Alanı (2003'te ayrılmıştır). Toplam alanı 'dır. Koruma alanları Gürcistan'ın kuzey doğusunda, Kafkasya'nın güney yamaçlarında, Azerbaycan ve Dağıstan sınırında bulunmaktadır. Lagodehi çeşitli nadir yerel flora ve faunayı korur. İlk olarak 1912'de Gürcistan'daki ilk doğa koruma alanı olarak Rus İmparatorluğu altında kurulmuştur. Ekolojik bölgeleri Kafkasya karışık ormanlarıdır . Lagodehi Koruma Alanları Gürcistan'ın kuzey doğusunda, Kafkasya'nın güney yamaçlarında, Azerbaycan ve Dağıstan Rus Cumhuriyeti ile sınır komşusudur. tabiatı koruma alanı ve idari doğa koruma alanı kapsar, deniz seviyesinden yükseklikte yer alır ve birkaç dağ geçidini kapsar. Koruma alanından akan büyük nehirler Ninoshevi, Shromiskhevi, Lagodekhistskali ve Matsimistskali'dir. Daha yüksek rakımlarda, en büyüğü Rus sınırında, derinliğindeki Kara Kaya Gölü olan buzul gölleri bulunmaktadır. Bölgede ayrıca kükürt kaynakları da vardır. Tabiatı koruma alanının çoğuna sadece araştırma amacıyla erişilebilir; İdari doğa koruma alanı beş parkur dahil birçok turistik tesis içermektedir. Parkurlar Grouse Şelalesi'ne, Ninoskhevi Şelalesi'ne, 11. yüzyıl Machi (veya Machistsikhe) Kalesi'ne, Kara Kaya Gölü'ne ulaşmaktadır; beşinci parkur Kara Kaya Rotası ile tabiatı koruma alanını aşmaktadır. Azerbaycan ile Gürcistan arasında imzalanan bir anlaşma, yürüyüşçülerin koruma alanından serbestçe sınırlara geçip çıkmalarına izin vermektedir. Koruma alanları kayın ormanlarından ( Doğu kayınlarının hakim olduğu geniş yapraklı ormanlık alanlar) Alpin çayırlara kadar uzanmaktadır. Alanın yaklaşık %70'i ormanlıktır; ikinci ve üçüncü en önemli ağaçlar Avrupa gürgeni ve çeşitli akçaağaç türleridir (özellikle kadife akçaağaç, beşparmak akçaağaç, ova akçaağacı ve çınar yapraklı akçaağaç ). Orman çok çeşitli bitki türlerini içerir; tüm ülkede bulunanların neredeyse üçte ikisini içermektedir; ova kısımları Karadeniz bölgesindeki ılıman bitki örtüsüyle kaplıdır (yerel olarak " subtropikal " olarak adlandırılır). Lagodehi hayvan hayatıyla da bilinir ve avcılık yapılmasıyla ünlüdür. Doğu Kafkasya turunun en büyük koruma alanlarından biridir ve ayrıca pek çok güderi ve kızıl geyik nüfusuna ev sahipliği yapmaktadır. Başlıca yırtıcılar arasında Avrasya vaşağı, gri kurt, boz ayı, sakallı akbaba, doğu imparatorluk kartalı, altın kartal ve bozkır kartalı bulunur . Koruma alanlarında toplam 150 kuş, 53 memeli, 5 amfibi, 12 sürüngen ve 4 balık türü bulunur; Bitkilerin 26'sı ve hayvanların 40'tan fazlası Gürcistan Kırmızı Veri Kitabında nadir ve nesli tükenmekte olan türlerin arasında yer almaktadır. Yabancı bir tür olan rakun da Lagodehi koruma alanlarında görülür. Lagodehi koruma alanları, özellikle Ulianovka köyünde Bronz Çağı yerleşimi ve mezarlarının arkeolojik izlerini içermektedir. Koruma alanlarının, Polonya ordusu subayı ve oradaki garnizonla birlikte konuşlanan amatör doğa bilimci Ludwik Młokosiewicz'e dayanmaktadır . 1861'de ordudan istifa ettikten sonra Tiflis'e döndüğü için tutuklandı ve Polonya'ya geri gönderildi, ancak 1867'de döndü ve hayatının geri kalanını ailesiyle birlikte ormandaki bir yazlık çiftlikte geçirerek Siğnaği ilçesi için Orman Müfettişi olarak bölgenin flora ve faunası üzerinde çalışmaya adadı. 60'tan fazla tür keşfetti ve diğer ülkelerdeki koleksiyonlara örnekler verdi. 1889 yılında başlayarak, Młokosiewicz alanın korunması yönünde çağrılarda bulundu, ancak talepleri İmparatorluk Rus Coğrafya Derneği ve Dorpat Üniversitesi'nde (şimdiki Tartu) jeobotanik profesörü Nikolai Ivanovich Kuznetsov'un savunuculuğunu yaptığı 1912 yılına kadar gerçekleşmedi. Raporuna ve toplumun ormanın artık odun için kullanılmamasını talep etmesine yanıt olarak, Kafkasya bölgesinde bir tabiatı koruma alanı kurulması talebini kabul etti, bu koruma alanı Kafkasya bölgesinde kurulacak ilk koruma alanı oldu. Rus Devrimi'nden sonra, kaçak avlanma ve odun toplayıcılığı koruma alanındaki problemlerdi. 1929 yılında bir tabiatı koruma alanı ( zapovednik ) ilan edildi. Sovyetler Birliği Gürcistan'da başka doğa koruma alanları ve av alanları oluşturdular ve 1935, 1945 ve 1970'te Lagodehi koruma alanının büyüklüğünü artırdı; ancak 1951'de Lagodehi hariç Gürcistan'daki tüm zapovednikleri ortadan kaldırdılar ve yine 1962 – 64 yılları arasında, Lagodehi'yi olduğu gibi bırakırken bu tür koruma alanlarının sayısını azalttı. Ayrıca, diğer bazı tabiatı koruma alanları gibi alanları nesli tükenmekte olan türlerin rehabilitasyonunda kullanılmadı. Sovyetler Birliği'nin dağılmasından ve 1991'de bağımsız Gürcistan'ın yeniden kurulmasından sonra, savaş dönemi, Lagodehi'deki kaçak avlanma ve hayvan popülasyonlarının azalmasında büyük bir artışa yol açtı. 1996 yılında ülke, Koruma Alanları Sistemi Kanunlarını kabul etti ve doğal alanlarını Uluslararası Doğayı Koruma Birliği şeması altında yeniden sınıflandırdı ve 2003'te alan Lagodehi koruma alanına eklendi ve büyük bir tabiatı koruma alanı ve bu koruma alanına komşu köyler arasındaki toprak şeridinde küçük bir idari koruma alanı oluşturuldu ve bilgi binası ve patikalar içeren turistik tesisler oluşturulmuştur. IUCN, Gürcistan Doğa Dostları Derneği ve Lagodehi Mlokosevich Derneği'ni içeren bir pilot projenin ardından , Lagodekhi Belediyesi temsilcileri ve yerel rehberleri içeren bir danışma kurulu oluşturulmuştur. Judy Collins Judith Marjorie Collins (d. 1 Mayıs 1939), Amerikalı şarkıcı ve şarkı yazarı. Kaydettiği materyalde (halk müziği, gösteri melodileri, pop müzik, rock and roll ve standartlar dahil) eklektik zevkleri ve sosyal aktivizmi ile bilinmektedir. Collins'in "A Maid of Constant Sorrow" adlı ilk albümü 1961 yılında çıktı, ancak öncelikli single'ı 1967 yılında çıkardığı "Wildflowers" albümünden "Both Sides, Now" -Joni Mitchell tarafından yazıldı- oldu. Single, "Billboard" Pop Single'ları listesinde ilk 10'a yükseldi. Collins, böylelikle En İyi Halk Performansı dalında ilk kez Grammy Ödülü kazandı. Collins, kariyerinin en büyük başarısını Stephen Sondheim'ın en çok satan 1975 albümü "Judith"in "Send in the Clowns" single'ı ile elde etti. Single, 1975 yılında "Billboard" Single'ları listesine girdi ve 1977 yılında bu başarıyı tekrarlarken, aralıksız 27 hafta listede kaldı ve Collins, En İyi Pop Vokal Kadın Performansı dalında bir Grammy Ödülü adaylığı alırken, Sondheim için Yılın Şarkısı dalında Grammy Ödülü kazandı. Collins, hayatının ilk on yılını geçirdiği Washington, Seattle'da beş kardeşin en büyüğü olarak dünyaya geldi. Kör bir şarkıcı, piyanist ve radyo programı sunucusu olan babası, 1949 yılında Denver, Colorado'da bir iş aldı ve aile oraya taşındı. Collins, Antonia Brico ile klasik piyano çalıştı ve 13 yaşındayken ilk çıkışını yaparak Mozart'ın İki Piyano Konçertosu'nu gerçekleştirdi. Brico, hem o zaman hem de daha sonra Collins'in halk müziğine olan ilgisini geliştirdi, bu da onu piyano derslerini bırakma zor kararına götürdü. Yıllar sonra, uluslararası alanda tanındıktan sonra Brico'yu Denver'daki konserlerinden birine davet etti. Daha sonra Collins, Brico'nun gençken caz ve ragtime piyano çalarken hayatını kazandığını keşfetti ("Singing Lessons", ss. 71-72). Küçük yaşta Collins, babası aracılığıyla birçok profesyonel müzisyenle tanışma şansına sahip oldu. 1960'ların başında Woody Guthrie ve Pete Seeger'ın müziği ve halk müziğinin yeniden canlanmasıyla çıkan geleneksel şarkılar, Collins'in ilgisini ve şarkı sözlerine olan sevgisini uyandırdı. Piyano ustası olarak ilk çıkışından üç yıl sonra gitar çalıyordu. Denver'in Doğu Lisesi'nden mezun olduktan sonra halk sanatçısı olarak ilk kez sahneye çıktığı Boulder, Colorado'daki Michael'ın Barında ve Denver'daki halk kulübü Exodus'daydı. Müziği Connecticut Üniversitesi'nde ün kazandı. Partilerde ve kampüs radyo istasyonunda David Grisman ve Tom Azarian ile birlikte konserler verdi. Sonunda New York'taki Greenwich Village'e gitti burada 35 yıl boyunca ilişkilendirildiği bir plak şirketi olan Elektra Records ile anlaşana kadar Gerde'nin Folk City gibi kulüplerinde oynadı. 1961 yılında Collins, "A Maid of Constant Sorrow" adlı ilk albümünü çıkardığında 22 yaşındaydı. İlk başta geleneksel halk şarkıları veya başkaları tarafından yazılmış -özellikle zamanın protesto şarkı yazarları Tom Paxton, Phil Ochs ve Bob Dylan gibi- şarkıları söyledi. O dönemde Dylan'ın "Mr. Tambourine Man" ve Pete Seeger'ın "Turn, Turn, Turn" gibi şarkılarının kendi versiyonlarını kaydetti. Collins ayrıca az bilinen müzisyenleri daha geniş bir topluma taşımada da etkili oldu. Örneğin, yıllar boyunca yakın arkadaş olan Kanadalı şair Leonard Cohen'in şarkılarını kaydetti. Ayrıca Eric Andersen, Fred Neil, Ian Tyson, Joni Mitchell, Randy Newman, Robin Williamson ve Richard Fariña gibi şarkıcı-şarkı yazarlarının ulusal beğeni kazanmadan çok önce şarkılarını kaydetti. Collins'in ilk birkaç albümü basit gitar temelli halk müziklerinden oluşurken, 1966 yılında "In My Life" albümü ile bu branşın dışına çıkmaya başladı ve Beatles, Leonard Cohen, Jacques Brel ve Kurt Weill gibi çeşitli kaynaklardan da eserlerine yer verdi. Mark Abramson'un yapımcılığını üstlenip Joshua Rifkin'in düzenlediği albüme eklemeler yapıldı. Bir halk sanatçısı için büyük bir hareket olan bu albüm, Collins'in sonraki on yıldaki çalışmaları için rotasını belirledi. 1967 yılında çıkardığı, Abromson'un yapıp Rifkin'in düzenlediği "Wildflowers" albümünda Collins, ilk kez "Since You've Asked" şarkısıyla başladığı kendi bestelerini kaydetmeye başladı. Albüm, Collins'e büyük bir hit ve Aralık 1968'de "Billboard" Hot 100 listesinde 8. sıraya ulaşan sağlayan Mitchell'ın "Both Sides, Now" şarkısına Grammy Ödülü kazandırdı. İki şarkı ("Who Knows Where The Time Goes" ve "Albatross"), 1968 yılının "The Subject Was Roses" filminde yer aldı. Collins'in "Who Knows Where the Time Goes" adlı 1968 albümünün yapımını David Anderle üstlendi ve albümde Stephen Stills'in gitar sesleri yer alıyordu. "Time Goes", yumuşak bir country sesine sahipti ve Ian Tyson'ın "Someday Soon" ve İngiliz şarkıcı-şarkı yazarı Sandy Denny tarafından yazılan başlıktaki parçayı da içeriyordu. Albümde ayrıca Collins'in "My Father" kompozisyonu ve Leonard Cohen'in "Bird on the Wire"ın ilk kapaklarından birini de içeriyordu. 1970'lerde Collins, bir sanat şarkıcısı ve halk şarkıcısı olarak üne sahipti ve kendi besteleriyle ön plana çıkmaya başlamıştı. Ayrıca geniş malzeme yelpazesiyle tanınıyordu: bu dönemdeki şarkıları arasında geleneksel Hıristiyan ilahisi "Amazing Grace", Stephen Sondheim'ın Broadway baladı "Send in the Clowns" (her ikisi de single olarak ilk 20'de yer aldı), Joan Baez'in "A Song for David" ve kendisinin "Born to the Breed" gibi kompozisyonlarının kaydı bulunuyordu. Collins, Ocak 1978'de yayınlanan bir "The Muppet Show" bölümünde, "Leather-Winged Bat", "I Know An Old Lady who Swallowed a Fly", "Do Re Mi" ve "Send in the Clowns" şarkılarını seslendirdi. Ayrıca bikaç kez "Susam Sokağı"nda yer aldı ve burada Anything Muppet balıkçılarının bir korosuyla "Fishermen's Song" adlı şarkıyı seslendirdi. Ayrıca Biff ve Sully ile üçlü olarak "The Sad Princess" adlı modern müzikal masalı söyledi. 1983 animasyon filmi "The Magic of Herself the Elf" müziğini seslendirirken, Rankin-Bass TV filmi "The Wind in the Willows"un tema şarkısını söyledi. 1990 yılında Collins, Columbia Records anlaşması altında "Fires of Eden" albümünü yayınladı. Albüm, sadece Kit Hain ve Mark Goldenberg tarafından yazılan "Fires of Eden" single'ından oluşuyordu. Single, Billboard'un Adult Contemporary listesinde 31. sıraya yükseldi. Piyasaya sürüldüğü sırada Collins, şarkıyı "The Tonight Show Starring Johnny Carson" ve "The Joan Rivers Show" başta olmak üzere birkaç kez canlı yayında seslendirdi. Şarkıyı tanıtan ve Collins'i içeren bir müzik klibi de yayınlandı. Daha sonra Cher, "Fires of Eden" şarkısını 1991 yılında çıkardığı "Love Hurts" albümünde kullandı. Collins'in ilk anı yazısı "Trust Your Heart" 1987 yılında yayınlandı ve ardından 1995 yılında "Shameless" romanı izledi. İkinci anı yazısı "Sanity and Grace" (2003), Ocak 1992'de oğlu Clark'ın ölümünü anlatıyordu. Menajeri Katherine DePaul'un yardımıyla "Wildflower Records"u kurdu. 1993 yılında Başkan Bill Clinton'ın ilk açılışında "Amazing Grace" ve "Chelsea Morning" şarkılarını seslendirdi. 2006 yılında Eliot Spitzer için bir reklamda "This Little Light of Mine" şarkısını söyledi. Shawn Colvin, Rufus Wainwright ve Chrissie Hynde dâhil olmak üzere çeşitli sanatçılar, 2008 yılında Collins'in hürmetine "" albümünü cover'ladı. Aynı yıl Collins, Beatles şarkılarının toplandığı kendi cover'ını çıkardı ve 18 Mayıs'ta Pratt Institute'tan onursal bir doktora aldı. 2010 yılında Collins, Amy Speace'in şarkısı olan "The Weight of the World"ü Newport Folk Festival'da seslendirdi. Collins; 7, 9, 10, 11, 12, 13 ve 14. Yıllık Bağımsız Müzik Ödülleri jüri üyeliğine katıldı ve bunu yaparken bağımsız müzisyenlerin kariyerlerine büyük destek verdi. Temmuz 2012'de Collins, Avustralya'nın SBS kanalında yayınlanan "RocKwiz" programına konuk sanatçı olarak katıldı. 25 Haziran 2019 tarihinde "The New York Times Magazine", Judy Collins'i 2008 Universal yangınında malzemesinin imha olduğu bildirilen yüzlerce sanatçı arasında listeledi. Neslinin diğer birçok halk şarkıcısı gibi Collins de sosyal aktivizme çekildi. Siyasi idealizmiyle, 1960'ların Marksist simgesi Che Guevara'nın onuruna "Che" adlı baladı oluşturdu. Collins, Yippie hareketine sempati duydu ve liderleri Abbie Hoffman ve Jerry Rubin ile arkadaş canlısıydı. 17 Mart 1968 tarihinde Hoffman'ın New York'ta bulunan Americana Hotel'deki basın toplantısına partinin oluşumunu duyurmak için katıldı. 1969 yılında Chicago'da Chicago Seven'ı desteklemesinden dolayı ifade verdi; ifadesi sırasında Pete Seeger'ın "Where Have All the Flowers Gone?" şarkısını söylemeye başladı ve savcı Tom Foran ile yargıç Julius Hoffman tarafından uyarıldı. 1971 yılında üreme özgürlüğünü sınırlayan "arkaik yasaların" sona erdirilmesi çağrısında bulunan "Düşüklerimiz Var" adlı "Ms" kampanyasında adını imzaladı. 1982 yılında, beş çocuk annesi birisinin istenmeyen bir hamileliği sonlandırma konusundaki kararsızlığı hakkında "Mama Mama" adlı şarkıyı yazdı. Collins, 1984 yılında çıkardığı silah karşıtı olduğunu belirten "Shoot First" şarkısını yazdı. 1990'ların sonlarında UNICEF'in temsilcisiydi ve kara mayınlarının kaldırılması adına kampanya yürüttü. Daha sonraki şarkıları arasında çevre hakkında "River of Gold" ve hayalperestler hakkında "My Name Is Maria" yer alıyordu. Collins, on bir yaşında çocuk felci geçirdi ve iki ay hastanede yattı. Collins, iki kez evlendi. İlk evliliğini 1958 yılında Peter Taylor ile yaptı ve aynı yıl ondan tek çocuğu Clark C. Taylor oldu. 1965 yılında evlilikleri sonlandı. 1962'de Carnegie Hall'da sahneye ilk çıkışından kısa bir süre sonra tüberküloz teşhisi kondu ve altı ayını bir sanatoryumda iyileşmek için harcadı. Collins, daha sonra 1970'lerde sigarayı bıraktıktan sonra bulimiyadan muzdarip olduğunu söyledi. Yıllarca alkol bağımlılığı, kişisel ve müzikal yaşamına verdiği zarar ve depresyon duygularına nasıl katkıda bulunduğunu yazdı. Nisan 1996'da, Nisan 1978'den beri gördüğü tasarımcı Louis Nelson ile evlendi ve beraber Manhattan'da yaşamaya başladı. Collins, ikisi En İyi Halk Performansı veya Halk Kaydı, biri En İyi Halk Albümü ve biri En İyi Kadın Pop Vokal Performansı dalında dört kez Grammy Ödülleri'ne aday gösterildi. Stephen Sondheim, Collins'in "Judith" adlı albümünde "Send in the Clowns" performansının popülaritesine dayanarak Yılın Şarkısı dalında 1976 Grammy Ödülü kazandı. Lviv Havalimanı Lviv Havalimanı (İngilizce: "Lviv Danylo Halytskyi International Airport"; Ukraynaca: "Міжнародний аеропорт "Львів" імені Данила Галицького") (IATA: LWO, ICAO: UKLL) Ukrayna'nın Lviv eyaletinin başkenti Lviv kentindedir. Pankreatektomi Tıpta, pankreatektomi pankreasın tamamının veya bir kısmının cerrahi olarak çıkarılmasıdır. Bazıları pankreatikoduodenektomi (Whipple prosedürü), distal pankreatektomi, segmental pankreatektomi ve total pankreatektomi olmak üzere çeşitli pankreatektomi türleri vardır. Son yıllarda, TP-IAT (Adacık Ototransplantasyonu ile Total Pankreatektomi ) tıp camiasında oldukça ilgi çekmiştir. Bu prosedürler, benign pankreas tümörleri, pankreas kanseri ve pankreatit gibi pankreasın ilişkili çeşitli durumların tedavisinde kullanılır. Aşağıdakiler de dahil olmak üzere çeşitli nedenlerle gerçekleştirilir: Pakreasın bir kısmının çıkarıldığı pankreatikoduodenektomi en yaygın versiyonudur. Komplet veya komplete yakın panreatektomilerin sonucunda sıklıkla pankreasın endokrin ve ekzokrin fonksiyonlarının eksikliği görülür, insülin ve sindirim enzimlerinin replasmanı gerekir. Hastada hemen, tip 1 diyabet geliştir. Tip 1 diyabet kan glikoz seviyelerinin dikkatli şekilde monitorize edilmesi ve insülin tedavisi ile tedavi edilebilir. Pankreas, birçok sindirim enziminin üretiminden sorumlu olduğundan dolayı, pankreatektomi, sadece pankreas kanserleri gibi hayatı tehdit eden pankreas hastalıkları için bir seçenek olarak düşünülmelidir. Pankretektomi sonrasında dahi pek çok hastada ağrıların devam ettiğin göz önünde bulundurulması önemlidir.er. Pankreas覺n korpus ve kaudal k覺sm覺n覺n rezeksiyonuna, distal pankreatektomi denir. Total pankreatektomiden sonra, vücut artık kendi insülin veya pankreas enzimlerini üretmez, bu nedenle hastalar insülin ve enzim takviyeleri almak zorundadırlar. Glisemik kontrol, otonomik kontrol altında endojen insülin ve pankreas enzimlerinin bulunmamasından kaynaklanan sindirim zorlukları nedeniyle, nispeten genç ve sağlıklı apankreatik hastalar için bile zorlayıcıdır. Yaş ve komorbiditelere bağlı olarak aşılamaz derecede zor olabilir. Ancak, genel olarak total pankreatektomi yapılan hastaların yaşam kalitesi, kısmi pankreatik rezeksiyon uygulanan hastaların yaşam kalitesi ile karşılaştırılabilir. Total pankreatektomi sonrası endokrin fonksiyon kaybını hafifletmek için adacık hücre nakli adı verilen deneysel bir prosedür de mevcuttur. Yemençayır, Digor Yemençayır, Kars ilinin Digor ilçesine bağlı bir köydür. Köyün eski adı, 1918 yılı kayıtlarında, Türkçede "kötükent" anlamına gelen Yamanşar olarak geçmektedir. Köy, 1928 yılından beri Yemençayır adını taşımaktadır. Köy, Kars il merkezine 47 km, Digor ilçe merkezine 53 km uzaklıktadır. Tevfik GÃ¶ksu Mehmet Tevfik Göksu (d. 1 Ocak 1966; Gölbaşı, Adıyaman) Türk siyasetçi, Esenler belediye başkanı. 1 Ocak 1966 tarihinde Adıyaman'ın Gölbaşı ilçesinde doğdu. İlkokulu Gölbaşı’nda, liseyi İstanbul Gaziosmanpaşa İmam Hatip Lisesinde tamamladı. 1990 yılında Yıldız Teknik Üniversitesi Harita Mühendisliği Bölümünden mezun oldu. Yüksek lisans eğitimini İstanbul Üniversitesi İktisat Fakültesi Çalışma Ekonomisi ve Endüstriyel İlişkiler Bölümünde tamamladı. Doktorasını, Sakarya Üniversitesi Sosyoloji Bölümü Siyaset Sosyolojisi üzerine tamamladı. Aktif siyasete erken yaşlarda başlayan ve yaşamı boyunca devam eden Göksu, Refah Partisi ve Fazilet Partisi İstanbul il başkan yardımcısı olarak görev yaptı. Millî Gençlik Vakfı İstanbul il kuruculuğu ve Marmara bölge başkanlığı görevlerinde bulundu. 1992'den 2000 yılına kadar Bağcılar belediye başkan danışmanlığı görevinde bulundu. 2009 yılında yapılan yerel seçimlerde Adalet ve Kalkınma Partisi Esenler belediye başkan adayı gösterildi ve yüzde 48 oy oranıyla Esenler belediye başkanı seçildi. 30 Mart 2014 yerel seçimlerinde AK Parti’den tekrar belediye başkan adayı gösterilen Göksu, yüzde 62,7 oy oranıyla tekrar Esenler belediye başkanı olarak seçildi. 31 Mart 2019 yerel seçimlerinde ise yüzde 65,48 oy oranıyla üçüncü kez başkan seçildi. Günümüzde, Esenler Belediye Başkanı ve İstanbul Büyükşehir Belediye Meclisi AK Parti Grup Başkanvekili'dir. Yeniköy, Digor Yeniköy, Kars ilinin Digor ilçesine bağlı bir köydür. Köy, 1889'dan beri aynı adı taşımaktadır. Köy, Kars il merkezine 57 km, Digor ilçe merkezine 25 km uzaklıktadır. Abstraction-Création Abstraction-Création, 15 Şubat 1931'de Belçikalı ressam, heykeltıraş ve mimar Georges Vantongerloo önderliğinde Paris'te kurulmuş kosmopolitan bir sanatçı kulübüdür. 1937'ye değin varlığını sürdüren kulüp kısmen 1930larda Nazi Almanyasından kaçan modern dönem artistlerinden oluşmaktaydı. Gruba dahil olan diğer isimler arasındaSophie Taeuber-Arp, Jean Arp, Vasili Kandinski, Theo van Doesburg, Antoine Pevsner, Naum Gabo ve Auguste Herbin gibi isimler bulunmaktadır. Kısa süre içinde tüm çağdaş sanat akımlarının temsilcilerini içinde barındıran topluluk, aynı adlı bir de dergi çıkarmışlardır. Amaçları arasında soyut sanat için ortam oluşturmak bulunmakta olan topluluk, çeşitli toplantılar ve yayınlar yaomıştır. Nevşehir 1. Amatör Ligi Nevşehir 1. Amatör Ligi, Nevşehir ilindeki en üst düzey amatör futbol ligidir. 2019-2020 sezonunda 15 takımlı iki grup halinde oynanacaktır. Gruplarını ilk 4 sırada tamamlayan takımlar Play Offa yükselir. Play Offlar lig olarak değil eleme usulü yapılır. 2019-20 sezonu statüsüne göre Play Off grubu Şampiyon takım Bölgesel Amatör Lig'e yükselmek için Play Off maçı oynamaya hak kazanacak. 2010-11 sezonunda Şampiyon olan Kapadokya Nevşehirspor, BAL'a yükselmek için Nevşehir Narspor* ile baraj maçı oynadı. Maçı 2-1 kaybederek BAL'a yükselemedi. 2011-12 sezonunda Şampiyon olan Kapadokya Göremespor, BAL'a yükselmek için Nevşehirspor GK* ile baraj maçı oynadı. Maçı penaltılarla kaybederek BAL'a yükselemedi. 2012-13 sezonunda Şampiyon olan Kapadokya Göremespor, BAL'a yükselmek için Nevşehirspor GK* ile baraj maçı oynadı. Maçı 5-1 kaybederek BAL'a yükselemedi. 2013-14 sezonunda Şampiyon olan Hisarspor, BAL'a yükselmek için Nevşehirspor GK* ile baraj maçı oynadı. Maçı 2-1 kaybederek BAL'a yükselemedi. 2014-15 sezonunda Şampiyon olan Suvermez Kalespor, BAL'a yükselmek için Nevşehirspor GK* ile baraj maçı oynadı. Maçı 3-0 kaybederek BAL'a yükselemedi. 2015-16 sezonunda Şampiyon olan Çat Gençlik, BAL'a yükselmek için Nevşehirspor GK* ile baraj maçı oynadı. Maçı 5-1 kaybederek BAL'a yükselemedi. 2016-17 sezonunda Şampiyon olan Çat Gençlik, BAL'a yükselmek için Nevşehirspor GK* ile baraj maçı oynadı. Maçı 4-0 kaybederek BAL'a yükselemedi. 2017-18 sezonunda Şampiyon olan Kapadokya Göremespor, ili BAL'da temsil eden Nevşehirspor GK'nın şampiyon olarak 3. Lige yükselmesiyle baraj maçı oynamadan doğrudan Bölgesel Amatör Lige yükseldi. 2018-19 sezonunda Şampiyon olan Suvermez Kalespor, BAL'a yükselmek için, Kapadokya Göremespor ile baraj maçı oynadı. Maçı 7-0 kaybederek Bölgesel Amatör Lige yükselemedi. *Acıgölspor sezon öncesi ligden çekilmiştir. *Acıgölspor sezon öncesi ligden çekilmiştir. *Gülşehir Belediyespor fikstüre girmesine karşın ligden çekilmiştir. *Nevşehir Türk Telekom, 3-1 yenikken yarıda kalan 7.hafta karşılaşmasında 3-0 hükmen yenik sayılmıştır. Ayrıca 13.hafta karşılaşmasına çıkmamıştır. *Nevşehir Narspor isim değişikliğine giderek önce Nevşehirspor Gençlik daha sonra da Nevşehir Belediyespor adını aldı. Wojak Wojak (Lehçe: "Wojak", ) veya diğer ismi ile Feels Guy, bir internet memi. Kel bir adamın basit, siyah hatlardan oluşan karikatürü olarak tasvir edilen Wojak, melankoli, pişmanlık veya yalnızlık gibi duyguları genel olarak ifade etmek için kullanılır. "Wojak" aslen Polonyalı İnternet kullanıcısı Sebastian Grodecki'nin Alman imageboard'u olan Krautchan'ın İngilizce "International" boardunda kullandığı rumuzuydu. Grodecki, 2010 yılı civarında ilerleyen yıllarda Wojak olarak bilinecek görseli, "That feel when X" (kısaltama tfw) söz öbeği şablonu ile paylaşmaya başladı. İlerleyen dönemlerde fenomen, 4chan gibi uluslararası internet sitelerine de yayıldı. Daha sonra gelişen varyantlar genellikle Wojak'ı aslen ilgisiz Pepe the Frog karakteriyle de eşleştirdi. 2016 yılında, "brainlet" olarak adlandırılan, gülünç veya deforme olmuş Wojak yüzleri, gönderildiği kişinin zekasını "ad hominem" argümanı olarak eleştirmenin bir yolu olarak ortaya çıktı. Brainlet trendine zıt olarak, Wojak'tan türetilmiş başka bir varyasyon yüksek zekayı tasvir etmek üzere orantısız büyük ve buruşuk beyinleri olan kafaları içermiştir. Ekim 2018'de, gri yüzlü, sivri burunlu ve "NPC" Wojak olarak adlandırılan boş, ifadesiz bir yüze sahip bir Wojak varyantı, kendileri için düşünemeyen veya kendi kararlarını veremeyen insanları temsil etmek için kullanılmaya başlandı. NPC ismi, genellikle bir video oyunu içinde yer alan ve bilgisayarın yönettiği otomatik karakterler olan oyuncu olmayan karakterlerden (non-player character; NPC) türemiştir. NPC Wojak İnternet dünyasında popülerlik elde etmiştir. Meme, Amerikalı liberallerin sürü zihniyetini parodi etmesi nedeniyle "Kotaku" ve "The New York Times g"ibi çeşitli medya kuruluşlarının ilgisini çekti. Memin bu kullanımı Donald Trump destekçilerine atfedilmiştir. Liberal aktivistmiş gibi davranarak, profil resimlerini NPC görseli ile değiştiren yaklaşık 1.500 Twitter hesabı, 2018 ABD seçimleriyle ilgili sahte bilgi yaydıkları gerekçesiyle askıya alındı. 13 Ocak 2019'da "The Faction" olarak bilinen muhafazakâr bir sanat kolektifi, "Real Time with Bill Maher" için hazırlanmış bir reklam panosunu ele geçirdi ve Maher'in resmini NPC Wojak ile değiştirdi. Kasım 2019'da, "Coomer" Wojak "No Nut November" adlı trend sonucunda popülerlik kazandı. Coomer, porno bağımlılığı konusunda farkındalığı artırmak için dağınık saçlara ve sakala sahip bir Wojak varyantını tasvir etmektedir. Amerika Samoa Amerika Samoa, Okyanusya'da bulunan Amerika Birleşik Devletleri'ne bağlı Amerikan Samoası'nın 1950 yılından bu yana millî marşıdır. 2020 Kış Gençlik Olimpiyatları'nda Portekiz 2020 Kış Gençlik Olimpiyatları'nda Portekiz, 9-22 Ocak 2020 tarihleri ​​arasında İsviçre 'nin Lozan kentinde gerçekleşen 2020 Kış Gençlik Olimpiyatları'nda yarıştı. Portekiz 2020 Kış Gençlik Olimpiyatları'nda 2 sporcu ile yarışmıştır. Müsabakalarda madalya kazanamamıştır. My Darkest Days Grrup, Haziran 2010'da Sick Puppies, Janus ve It's Alive grupları ile birlikte turneye çıktı ve Las Vegas'ta "Porn Star Dancing" şarkısının kısa videosunu çektiler. Ağustos 2010'da Trapt, Skillet ve Papa Roach grupları ile birlikte tura çıktılar. Chad Kroeger da Amerikalı rapçi Ludacris (sadece genişletilmiş versiyonda) ve Black Label Society grubunun lideri Zakk Wylde gibi "Porn Star Dancing" videosunda görünüyor ve şarkı söylüyor. Matt Walst ise şu anda kardeşi Brad'in grubu Three Days Grace'in baş vokalisti. Grup 2005 yılında Norwood,Ontario'da doğan Matt Walst ve onun abisi, Kanadalı rock grubu Three Days Grace'in davulcusu tarafından kuruldu. Matt, abisinin grubunda rol almak yerine Brendan McMillan'ın bas gitarist, Doug Oliver'ın davulcu, Chris McMillan'ın ise solo gitarist olduğu kendi grubunda rol almayı tercih etti. Yetenekli Chris McMillan gruptan ayrıldı, bir elektrikçi oldu ve yerine Paulo Neta geldi. 2009'da bir arkadaşı Matt'e Toronto'lu gitarist Sal Costa'yı tanıttı ve sonradan Paulo Neta'nın yerine geçerek grubun gitaristi oldu. Paulo Neta ise Thornley grubunun gitaristi oldu ve eninde sonunda Big Wreck grubu'na geçti Ancak, Sal'ın ayrılması internet sitesinde 9 Ocak 2013 tarihli bir yazıyla teyit edildi. My Darkest Days, Üç Gün Grace, Varsayılan, Bir Deadman Teorisi, Skillet, Papa Roach, Nickelback ve Hinder gibi birçok gruba açıldı. My Darkest Days, 2008 yılında Ontario'daki St. Catharines'de 97.7 HTZ FM'nin Rock Search adlı bir yarışmayı "Every Lie" şarkıları ile kazandı. Bu onlara Ontario, Niagara'daki bir kayıt stüdyosunda reklam zamanı verdi. Stüdyo, gruba yıllarca para verdi. Chad Kroeger My Darkest Days'in müziğini duyduğunda o kadar etkilendi ki onları hemen kendi plak şirketine kayıt ettirdi. Matt, demosunu Chad Kroeger ile tur yaparken ona verdi. Kayıt ettirildikten sonra yazdıkları ilk şarkı, ilk teklileri olan " Porn Star Dancing " idi. Kroeger, Black Label Society baş vokalisti ve gitarist Zakk Wylde'nin bir arkadaşı ve Ozzy Osbourne'un eski bir gitaristi olan Zakk Wylde'ın bir arkadaşıyla birlikte öne çıkmaya karar verdi. Kroeger ve Wylde, Hard Rock Las Vegas "Vanity" gece kulübünde çekilen videoda yer alıyorlar. Teklinin Atlanta rapçisi olan Ludacris'in de içinde bulunduğu bir remixi de yayınlandı. Grubun resmi Facebook sayfasında, My Darkest Days'in grubun ismini alacak ilk albümünün 21 Eylül 2010'da yayımlanacağı duyuruldu. Albümdeki "Set It on Fire" şarkısı Steve Vai, Carlos Santana ve Michael Jackson ile işbiriği ile bilinen Avustralyalı şarkıcı/gitarist Orianthi'yi gitarist olarak içeriyordu. Ayrıca Duran Duran'ın "Come Undone" şarkısının albümdeki coverında country-pop şarkıcısı Jessie James ile bir işbirliği vardır. 26 Ekim 2010'da yayınlanan "Saw 3D" film müziği "The World Belongs to Me" şarkısını içeriyor. My Darkest Days, hardDriveXL tarafından Billboard'un Hot Mainstream Rock Track listesinde 1. sıraya yerleştikten sonra "2010'un En İyi Yeni Grubu" olarak adlandırıldı. Aynı zamanda FMQB'nin listesinde de 1. sıradaydı. My Darkest Days'in ilk büyük teklisi, "Porn Star Dancing", ABD ve Kanada'da altın derecesinde satış yapmıştır. Mart 2011'de, My Darkest Days, Bandwagon RV model otobüslerinin Idaho kırsalında bir hendeğe düştüğü bir otobüs kazasına karıştılar. Ağır derecede bir yaralanma söz konusu değildi fakat baterist Doug Oliver'ın bileği burkulduğundan Boise'de Three Days Grace ile olacak bir turun tarihini kaçırdılar. Facebook sayfalarında stüdyoya Ekim 2011'de Mountain View Records'un Joey Moi'si ile gelecek albümlerini yazmak için geri dönecekleri duyuruldu. İkinci stüdyo albümlerinin ana teklisi olan "Casual Sex" iTunes'ta 17 Ocak 2012'de yayımlandı ve Kanadalı rock radyolarına 13 Ocak 2012'de gönderildi. İkinci albümleri "Sick and Twisted" "Affair", 26 Mart 2012'de yayımlandı. Albüm "Casual Sex" ve "Sick and Twisted Affair" teklilerini içeriyordu. My Darkest Days, Nickelback, Bush ve Seether grupları ile Nisan 2012'de tura çıktı. Nickelback'in Here and Now 2012 Dünya Turu'nun bir parçasıydılar. Sick and Twisted Affair'den alınan "Save Yourself" şarkısı hokey video oyunu için oyun müziğiydi. Adam Gontier'in 2013'te Three Days Grace'den ayrılmasının ardından Matt Walst, turları için yedek vokalist olarak getirildi ve daha sonra grubun kalıcı vokalisti oldu. 31 Mart 2015'te Walst'un ilk kez grubun vokali olduğu albümleri Human yayımlandı. Grup, 9 Mart 2018'de "Outsider" ile devam etti. Eski gitarist Sal Costa, 2014 yılında Smashing Satellites grubunu kurdu ve liderlik etti. O zamandan beri grup 2 EP ve tam bir albüm çıkardı ve 2016 itibarıyla bağımsız devam etti. Matt Three Days Grace ile meşgul iken, grup arkadaşları da kendi yan projelerini başlattılar. Doug Oliver, 2013 yılında Brandon Scott tarafından Ontario, Brighton'da kurulan country müzik grubu Cold Creek County'e katıldı. Brendan McMillan ile Reid Henry, Never Say Die adlı bir grup kurdular ve şimdi ABD'de turneye çıkıyorlar. "Like a Nightmare" Satellite radyoları Octane kanalında oynuyor. 19 Temmuz 2017'de Never Say Die grubunun adını Deadset Society olarak değiştirildi. https://junoawards.ca/nomination/2011-new-group-of-the-year-sponsored-by-factor-and-radio-starmaker-fund-my-darkest-days/ https://junoawards.ca/nomination/2011-new-group-of-the-year-sponsored-by-factor-and-radio-starmaker-fund-my-darkest-days/ Creeper World Creeper World, Gerçek zamanlı strateji ve kule savunmasının bir karışımıdır. Oyunda sadece tek düşman olmakla beraber yok edilmekten ziyade sadece itilebilir. Oyuncu, insanlığın çoğunu zaten yok etmiş olan ve şimdi insanlığın son kalesi olan Odin Şehrine saldıran "Creeper" adlı sıvı mantığıyla çalışan mor kütleyi tutmalıdır. Bu, savaş alanına Creeper'a ateş eden kuleler yerleştirerek yapılır. Oyunun temel amacı, kontrol üssünü enerji toplayıcı ve röleler kullanarak enerji totemlerine bağlamaktır; bunu yapmak, başka bir gezegene kaçmaya yarayan bir geçit oluşturur ve o gezegende yine hayatta kalmaya çalışılır. Ancak bazı oyunlarda Creeper oluşturucular yok edilebilir ve geçitler onların yok edilmesiyle oluşur. Creeper'a saldıracak yapılar Odin City tarafından üretilir. Onları üretmek ve silahlarını çalıştırabilmek için gereken enerji, yine oyuncu tarafından yerleştirilen enerji toplayıcıları tarafından üretilir. Bu toplayıcılar yerleştirildiğinde etrafındaki alana göre enerji üretir ve Odin City ile olan bağlantı ile üsse yollar. Eğer bağlantı creeper tarafından kırılırsa inaktif olurlar ve çalışmaları için tekrar bağlantı kurulması gerekir. Ek olarak, oyuncu enerji üretimine ve tüketimine dikkat etmelidir. Eğer üretilenden daha fazla enerji ihtiyacı varsa silahların harcadığı enerji zamanında yenilenmeyebilir ve bu da daha yavaş çalışmalarına neden olur. Oyunun arazisinde farklı yükseltiler vardır: creeper düşük yükseklikteki yerlere kolayca yayılabilirken daha yüksek yerlere yayılabilmek için önce onun yükseltisine ulaşmalıdır, sıvı gibi. Oyuncu creeper kütlesini azaltmak için silahlar kurabilir: Blaster yapıları menzilindekicreepera hızlıca saldırabilip bulunduğundan daha yükseğe ateş edemezken, Mortar yapıları yavaş ateş etmesine rağmen yüksek menzilinden dolayı daha yoğun creeper bölümlerine bomba atar ve bulunduğundan yükseğe ateş edebilir. İleride, oyuncu bazı oyunlarda araştırma yapıları, ile, bazı oyunlarda ise haritadan toplama ile geliştirme açabilir. Üçü enerji ile üçü de silahlarla ilgili olan Altı farklı geliştirme vardır. Serinin birinci oyunu 27 Temmuz 2009 tarihinde çıktı. Ardından her gün yeni bir harita oluşturan "Creeper World: Evermore" ve yeni grafik ile beraber oyuncular tarafından oluşturulmuş 14 harita ile gelen "Creeper World: User Space" genişlemeleri çıkarılmıştır. Serinin ikinci oyunu "Creeper World 2: Redemption" 16 Mayıs 2011'de piyasaya sürüldü. Yeni silahlar ve farklı bir bakış açısı ile oyunu önemli ölçüde değiştirdi. Yukarıdan aşağıya bir perspektiften ziyade bir kesit görünümüne sahip olan "Creeper World 2: Redemption," aynı zamanda nullifilerin kullanımı ile çoğu görevin ana hedefi olan Creeper jeneratörlerini yok etme yeteneğini de tanıtmaktadır. Enerji sistemi de bir revizyon aldı, kolektörler sabit miktarda enerji üreten reaktörler oldu. Artık önceden ihtiyaç duyulan bağlantılar yoktur, çünkü yapıları ve güç silahlarını inşa etmek için kullanılan enerji paketleri Bağlantılardan gitmek yerine görüş alanı içerisinde uçarlar. Kurtuluş Gemisi 12,5 lik bir görüş alanı ile başlar. Ancak, görüş alanınızı genişletmek için Beacon yerleştirmeye ihtiyacınız olacaktır. Ayrıca, paketler creeperlarla temas ettiklerinde yok olurlar. Ayrıca yapıları daha etkili hale getirmek için bir teknoloji yükseltme sistemi tanıtıldı. Yeni silahlar, pikaplar ve yer kazma mekanikleri yeni özelliklerin geri kalanını dolduruyor. Anti-creeper olarak adlandırılan yeni bir creeper karşıtı creeper tanıtıldı, yerdeki madenleri, maden tesisi yapıları ile çıkartıp, çıkarılan madenler de yeni eklenen bir yapı yoluyla anti-creeper üretmek için kullanabilir. Bir birim anti-creeper ile bir birim creeper temas ettiğinde, iki birim de geriye hiçbir şey bırakmadan yok olur. Çoğu zaman tek bir vuruşta yapılarınızı yok edebilen insansız hava aracı olarak bilinen yeni bir düşman tanıtıldı. Aynı geliştirici tarafından yapılmış olup diğer oyunlarla aynı evrende geçmektedir. Ancak kronolojik olarak CW2 ile CW3 arasında geçtiği veya CW3'ten sonra geçtiği tartışmalıdır. Bu oyun diğer oyunlardan farklı olarak bir gezegen üzerinde değil uzayda geçer, bu yüzden binalar yerine uzay gemisi vardır. Düşmanımız ise Creeper değil Particulate'dir. Bu durumda diğer oyunlarla oynanış bakımından neredeyse tamamen farklıdır. Üçüncü oyun olan "Creeper World 3: Arc Eternal" 4 Ekim 2013'te piyasaya sürüldü. "Creeper World 3: Arc Eternal", birinci "Creeper World" ile ikincisinden daha fazla ortak noktaya sahiptir. Yukarıdan aşağıya perspektifine döner ve enerji üretmek için alan gerekmesini ve enerji paketlerinin bağlantılardan ilerleme mekaniğini geri getirir. Bununla birlikte, ikinci oyundan Creeper yayıcıları, Anti-creeper (püskürtücüler ve bombardıman uçakları aracılığıyla) konuşlandırma yeteneği ve teknoloji yükseltme sistemini (farklı şekilde çalışmasına rağmen) almıştır. Çoğu Arc Eternal görevinin amacı, tüm yayıcıları ve diğer creeper cihazlarını yok etmektir. Odin City, Komut üsleri ile değiştirilde ve onlardan üç tane bulunmasıya, oyuncuya birden fazla ön saldırı imkânı verildi. Bu oyunda yeni bir özellik, terraform yapma özelliğiydi, TERP kullanarak zeminin yüksekliğini yükseltme ve indirme özelliği. Harita ölçeklerinin desteklenmesi de devasa haritalara izin vermekle beraber yakınlaştırma mekaniğini de gerektirdi. Bu oyunda, enerji transferi ve hava saldırısı yapan hava araçlarının yanı sıra topçu ve uzay muharebe kruvazörleri şeklinde büyük kuşatma silahları tanıtıldı. 22 Mayıs 2014'te, tarayıcı tabanlı bir mini oyun yayınlandı, "Creeper World 3: Abraxis" , Unity tarayıcı eklentisinde çalışan oyun 12 yeni prequel görevinden oluşur. Creeper World 4'ün gelişimi 2017 civarlarında başladı ve o zamandan beri devam ediyor. Bu oyunda ise diğer oyunların aksine 3 boyutlu bakış açısı kullanılacak. 18 Ocak 2019'da Knuckle Cracker, Creeper World 4 Alfa Fragmanını, Steamde "yakında geliyor" sayfası ile beraber yayımladı. GÃ¼venli seks Güvenli seks, cinsel yolla bulaşan enfeksiyonların (CYBE), özellikle HIV'in bulaşma veya kapma riskini azaltmak için çeşitli yöntemler veya gereçleri (prezervatif gibi) kullanan cinsel aktivitedir. "Güvenli seks", güvenli seks uygulamalarından bazılarının CYBE risklerini tamamen ortadan kaldırmadığını göstermek için bazen daha güvenli seks veya korunmalı seks olarak da adlandırılır. Aynı zamanda, gebeliği önlemeyi amaçlayan ve bazen CYBE risklerini azaltabilen veya ve azaltamayan yöntemleri tanımlamak için kullanılır. "Güvenli seks" kavramı 1980'lerde küresel AIDS salgınına ve muhtemelen ABD'deki AIDS krizi özelinde bir yanıt olarak ortaya çıktı. Güvenli seksi teşvik etmek, cinsel eğitim ve CYBE önlemenin, özellikle yeni HIV enfeksiyonlarını azaltmanın temel amaçlarından biridir. Güvenli seks, CYBE bulaşma riskini azaltmayı amaçlayan bir zarar azaltma stratejisi olarak kabul edilir. Bazı güvenli seks uygulamaları (prezervatif gibi) doğum kontrolü ("kontrasepsiyon") olarak da kullanılabilmekle birlikte kontrasepsiyonların çoğu cinsel yolla bulaşan hastalıklara karşı koruma sağlamaz. Benzer şekilde, partner seçimi ve düşük riskli seks davranışı gibi bazı güvenli seks uygulamaları etkili bir doğum kontrol şekli olmayabilir. Sifiliz ve belsoğukluğu gibi CYBE'lerden kaçınmak için stratejiler yüzyıllardır var olmasına ve "güvenli seks" terimi 1930'ların başında mevcut olmasına rağmen, CYBE riskinin azaltılmasına atıfta bulunmak için terimin kullanımı ABD'de 1980'lerin ortalarına kadar uzanmaktadır. Güvenli seks kavramı HIV/AIDS krizine yanıt olarak ortaya çıkmıştır. HIV virüsünün izole edilmesinden ve adlandırılmasından bir yıl önce, Sisters of Perpetual Indulgence'ın San Francisco bölümü, şehrin eşcinsel erkek nüfusu arasında yaygın görülen CYBE endişesi ile "Play Fair!" adlı küçük bir broşür yayınladı. Özellikle daha sonra ileri HIV hastalığının (veya AIDS ) semptomları olarak anlaşılacak olan hastalıkları Kaposi sarkomu ve pnömokist pnömonisi olarak adlandırdı. Yayımlanan broşür; kaçınma, prezervatifler, kişisel hijyen, kişisel kayganlaştırıcıların kullanımı ile CYBE testi ve tedavisi dahil olmak üzere bir dizi güvenli seks uygulamalarını savundu. Kişisel ve sosyal sorumluluğu vurgularken gündelik, seks-pozitif bir yaklaşım benimsedi. Mayıs 1983'te — aynı ayda Fransa'da HIV izole edildi ve adlandırıldı — New York merkezli HIV / AIDS aktivistleri Richard Berkowitz ve Michael Callen "" kitapçığında benzer tavsiyeler yayınladılar. Her iki yayında da "güvenli seks" terimi kullanılmadı, ancak her ikisinde de artık CYBE (HIV dahil) risklerini azaltmak için standart tavsiyeler olan öneriler yer aldı. Güvenli seks, CYBE riskinin azaltılmasının bir biçimi olarak 1984 gibi erken bir tarihte "The Intelligencer" adlı Britanya yayınında yer almıştı: "Hedef, güvenli seks ve AIDS eğitimi ile ilgili mesajlarla yaklaşık 50 milyon kişiye ulaşmaktır.". "Güvenli seks" bireyler tarafından hem hamilelik hem de HIV/AIDS veya diğer cinsel yolla bulaşan hastalıklara karşı korunmaya atıfta bulunmak için kullanılmasına rağmen, terim HIV/AIDS salgınına yanıt olarak doğmuştur. "Güvenli seks" teriminin 1984 yılında profesyonel literatürde, HIV/AIDS'in eşcinsel ve biseksüel erkekler üzerindeki psikolojik etkisi üzerine bir makale içeriğinde kullanıldığına inanılmaktadır. Bir yıl sonra, aynı terim "The New York Times"'taki bir makalede ortaya çıktı"." Bu makale çoğu uzmanın AIDS hastalarına güvenli seks yapmalarını önerdiğini vurgulamıştır. Kavram; cinsel partnerlerin sayısını sınırlamak, profilâktik kullanmak, vücut sıvısı değişiminden kaçınmak ve yüksek riskli cinsel davranışların inhibisyonunu azaltan uyuşturucuların kullanımına direnmeyi içermekteydi. Ayrıca, 1985 yılında, ilk güvenli seks kuralları 'Cinsel Sorumluluklar Koalisyonu' tarafından oluşturulmuştur. Bu yönergelere göre güvenli seks, anal veya oral seks yaparken de prezervatif kullanılarak uygulanmıştır. "Güvenli seks" terimi öncelikle erkekler arasındaki cinsel aktiviteye atıfla kullanılmasına rağmen, kavram 1986'da genel nüfusa yayılmıştır. Üniversite öğrencileri arasında güvenli seks uygulamalarını teşvik etmek amacıyla çeşitli programlar geliştirilmiştir. Bu programlar, prezervatif kullanımını teşvik etmeye, partnerin cinsel geçmişi hakkında daha iyi bir bilgiye ve cinsel partnerlerin sayısını sınırlamaya odaklanmıştır. Bu konuyla ilgili ilk kitap aynı yıl yayımlanmıştır. Kitabın adı ""Safe Sex in the Age of AIDS"" idi, 88 sayfadan oluşmaktaydı ve cinsel yaşama dair hem olumlu hem de olumsuz yaklaşımlar anlatılmaktaydı. Cinsel davranış ya güvenli olabilir (öpüşme, sarılma, masaj, vücuttan vücuda sürtünme, karşılıklı mastürbasyon, teşhircilik, telefonda seks ve ayrı seks oyuncaklarının kullanımı), muhtemelen güvenli olabilir (prezervatif kullanımı), güvensiz olabilir. 1997'de bu konunun uzmanları prezervatiflerin en erişilebilir güvenli seks yöntemi (kaçınmanın yanı sıra) olarak kullanılmasını teşvik etmişlerdi ve prezervatif içeren TV reklamları için çağrıda bulunmuşlardı. Aynı yılda, Amerika Birleşik Devletleri'ndeki Katolik Kilisesi, prezervatiflerin listelendiği kendi "daha güvenli seks" kurallarını yayınladı; ancak iki yıl sonra Vatikan iffet ve heteroseksüel evliliği baskısında bulundu ve Amerikan Katolik piskoposlarının kurallarına saldırdı. Kaliforniyalı uzmanlar tarafından 2006 yılında yapılan bir çalışma, güvenli seksin en yaygın tanımlarının prezervatif kullanımı (görüşülen deneklerin %68'i), kaçınma (görüşülen deneklerin %31.1'i), tek eşlilik (görüşülen deneklerin %28.4'ü) ve güvenli partner (görüşülen kişilerin %18.7'si) olduğunu göstermiştir. Kanada ve Amerika Birleşik Devletleri'nde "daha güvenli seks" terimi, çeşitli cinsel aktivitelerde cinsel yolla bulaşan enfeksiyonların bulaşma riskinin bir süreklilik olduğunu yansıtan sağlık çalışanlarınca daha fazla kullanım kazanmıştır. "Güvenli seks" terimi hâlâ Birleşik Krallık, Avustralya ve Yeni Zelanda'da yaygın olarak kullanılmaktadır. "Daha güvenli seks" teriminin herhangi bir türde cinsel etkinliğin belirli derecede risk taşıdığını bireylere belirgin hale getirebileceğinden daha agresif bir terim olduğu düşünülmektedir. "Güvenli aşk" terimi, özellikle Fransız Sidaction tarafından, bir prezervatif cebi ve tasarımında kırmızı kurdele sembolünü içeren, hayırseverlik amacıyla satılan erkek külotlarının tanıtımında kullanılmıştır. Cinsel sağlık eğitimcileri ve halk sağlığı kurumları tarafından çeşitli güvenli seks uygulamaları sıklıkla önerilmektedir. Bu uygulamaların birçoğu CYBE bulaşma veya kapma riskini azaltabilir (ancak tamamen ortadan kaldırmaz). Cinsel partnerlerin cilt veya vücut sıvılarıyla doğrudan temas etmeyen, cinsel yolla bulaşan riskler taşımayan ve bu nedenle güvenli seks biçimleri olan telefonda seks, siber seks ve seksting gibi cinsel faaliyetlerdir. Penis penetrasyonunun olmadığı, "nüfuz edici olmayan seks", "penetran olmayan seks" veya "dış ilişki" olarak adlandırılan bir dizi cinsel eylem, CYBE risklerini önemli ölçüde azaltabilir. Penetran olmayan seks, öpüşme, karşılıklı mastürbasyon, sürtünme veya okşama gibi uygulamaları içermektedir. Batı Avustralya Sağlık Bakanlığı'na göre, bu cinsel uygulama hamileliği ve çoğu CYBE'yi önleyebilmektedir. Bununla birlikte, nüfuz edici olmayan seks, herpes ve insan papilloma virüsü gibi deriye temas yoluyla bulaşabilecek enfeksiyonlara karşı koruma sağlamayabilir. Karşılıklı veya eşli mastürbasyon, özellikle seks partnerleri ile vücut sıvılarının paylaşılması veya cilt teması söz konusu ise bazı CYBE riskileri taşıyabilir, ancak riskler diğer birçok cinsel aktiviteye göre önemli ölçüde düşüktür. Prezervatif, lastik örtü ve tıbbî eldivenler gibi bariyerler, vücut sıvılarıyla bulaşmayı (kan, vajinal sıvı, meni, rektal mukus gibi) ve CYBElerin diğer bulaşma yollarını (cilt, saç ve paylaşılan nesneler gibi) önleyebilir. Yağ bazlı kayganlaştırma, lateks prezervatiflerinin, lastik örtülerin veya eldivenlerin yapısını bozarak CYBE koruması için etkinliklerini azaltabilir. Haricî prezervatif kullanımı cinsel aktivite sırasında CYBE risklerini azaltabilirken %100 etkili değildir. Bir çalışma, prezervatiflerin HIV bulaşmasını %85 ila %95 oranında azaltabileceğini ortaya sunarken bu çalışma %95'in üzerindeki bir etkiliği kayma, yırtılma ve yanlış kullanım nedeniyle olası görmemiştir. Ayrıca, "Uygulamada, tutarsız kullanım prezervatiflerin genel etkinliğini %60-70'e kadar düşürebilir" denmektedir. Temas öncesi profilâksi, HIV enfeksiyonunu önlemek için HIV olmayanlar tarafından reçeteli ilâçların kullanılmasıdır. TÖP ilâçları, virüsün genellikle cinsel partnerler arasında bulaşmasını önlemek için HIV temasından "önce" alınır. Bu ilâçlar diğer CYBE enfeksiyonlarını veya gebeliği önlemez. 2018 itibarıyla, en yaygın olarak onaylanan TÖP formu iki ilâcı (tenofovir ve emtrisitabin) bir hapda birleştirmektedir. Bu ilâç kombinasyonu Gilead Sciences tarafından Truvada markası altında satılmaktadır. Ayrıca dünya çapında jenerik formülasyonlarda satılmaktadır. TÖP olarak kullanılmak üzere başka ilâçlar da araştırılmaktadır. Farklı ülkeler tenofovir/emtrisitabin kombinasyonlu ilâcı TÖP olarak kullanmak için farklı protokolleri onaylamıştır. Bu iki ilaç kombinasyonunun günlük, aralıklı olarak ve talep üzerine alındığında farklı popülasyonlarda HIV enfeksiyonunu önlediği gösterilmiştir. Çok sayıda çalışma tenofovir /emtrisitabin kombinasyonunun cinsel partnerler arasında HIV bulaşmasını önlemede %90'ın üzerinde etkili olduğunu bulmuştur. Koruma amaçlı tedavi uygulaması (KATU), virüsün daha fazla yayılmasını önlemenin bir yolu olarak HIV enfeksiyonunu test etme ve tedavi etme uygulamasıdır. HIV pozitif durumları hakkında bilgi sahibi olanlar, kendilerini ve eşlerini korumak için güvenli seks uygulamaları kullanabilirler (prezervatif kullanmak, partnerleri "sero-sorting"e tabii tutma veya daha az riskli cinsel aktiviteler seçmek gibi). Ek olarak, kanlarında kalıcı olarak bastırılmış veya tespit edilemeyen miktarda HIV bulunan HIV pozitif insanlar HIV'i cinsel partnerlere aktaramadıklarından etkin tedavi altındaki HIV pozitiflerle cinsel ilişki bir güvenli seks formudur. Bu gerçek "U = U" ("Tespit edilemez = Aktarılamaz") kavramını doğurmuştur. Cinsel aktivite sırasında CYBE risklerini azaltmada etkili olduğu kanıtlanan diğer yöntemler şunlardır: Doğum kontrol yöntemlerinin çoğu, CYBE'nin yayılmasını önlemede etkili değildir. Buna doğum kontrol hapları, vazektomi, tüp ligasyonu, dönemsel sakınma, RİA'lar ve gebeliğin önlenmesi için diğer birçok engelsiz yöntem dahildir. Bununla birlikte, prezervatifler doğum kontrolü ve CYBE'nin önlenmesi için oldukça etkilidir. Spermisid Nonoksinol-9'un CYBE bulaşma olasılığını azalttığı iddia edilmiştir. Bununla birlikte, Dünya Sağlık Örgütü'nün teknik raporu Nonoksinol-9'un tahriş edici olduğunu ve mukoza zarında küçük yırtıklar üretebileceğini göstermiştir. Bu yırtıklar patojenlere sisteme daha kolay giriş olanağı sunarak bulaşma riskini artırabilir. Raporda Nonoksinol-9 kayganlaştırıcının kontraseptif etkinliği arttırmak için yeterli spermisit içermediğini, bunların teşvik edilmemesi gerektiği konusunda dikkatli olunmasını bildirmişlerdir. Spermisidal prezervatiflerin cinsel yolla bulaşan prezervatiflere kıyasla STD bulaşmasını önlemede daha iyi olduğuna dair bir kanıt yoktur. Doğru kullanılırsa, spermisidal prezervatifler hamileliği önleyebilir, ancak nonoksinil-9'un cildi tahriş etme ve enfeksiyonlara karşı daha hassas hale gelme riski hala yüksektir. Diyafram veya doğum kontrol süngeri kullanımı, bazı kadınlarda cinsel yolla bulaşan bazı hastalıklara karşı daha iyi koruma sağlar, ama CYBElerin tümü için etkili değildir. Hamileliği önlemeye yönelik hormonal yöntemler (örneğin; oral kontraseptifler (doğum kontrol hapı) depoprogesteron, hormonal rahim içi araçları, vajinal halka ve yama) cinsel yolla bulaşan hastalıklara karşı koruma sağlamaz. Bakır rahim içi aracı ve hormonal rahim içi aracı gebeliklere karşı %99'a kadar koruma sağlar ancak CYBE'lere karşı koruma sağlamaz. Bakır rahim içi aracı olan kadınlar, tartışılsa da, belsoğukluğu veya klamidya gibi bakteriyel enfeksiyonların riskine maruz kalabilirler. Penisin boşalmadan önce vajina, anüs veya ağızdan çıkarıldığı dışarı boşalma ("coitus interruptus"), CYBE'lerin bulaşmasını azaltabilir, ancak azaltabilse de yine de önemli risk taşır. Bunun nedeni, boşalmadan önce penis üretrasıdan sızan bir sıvı olan pre-ejakülatın CYBE patojenleri içerebilmesidir. Ek olarak, genital siğiller ve sifiliz de dahil olmak üzere bazı hastalıklardan sorumlu mikroplar, ciltten cilde temas veya mukoza zarı teması yoluyla bulaşabilir. Korunmasız anal penetrasyon, yüksek riskli bir cinsel aktivite olarak kabul edilir, çünkü anüs ve rektumun ince dokuları kolayca zarar görebilir. Hafif yaralanmalar HIV de dahil olmak üzere bakteri ve virüslerin geçişine yol açabilir. Buna anüsün parmak, el veya dildo gibi seks oyuncakları ile penetrasyonu dahildir. Ayrıca, prezervatiflerin anal seks sırasında yırtılma olasılığı vajinal sekse göre daha fazla olabilir ve bu da CYBE bulaşma riskini artırır. Anal seks yaparken bireylerin maruz kaldığı ana risk HIV bulaşmasıdır. Diğer olası enfeksiyonlar arasında Hepatit A, B ve C; "Giardia" gibi bağırsak paraziti enfeksiyonları; ve "Escherichia coli" gibi bakteriyel enfeksiyonlar bulunmaktadır"." Partnerlerden birine CYBE teşhisi konulduğu durumlarda, tedavinin etkili olduğu kanıtlanana kadar partnerler anal seks yapmamalıdır. Anal seksi daha güvenli hale getirmek için, çiftler anal bölgenin temiz, bağırsağın boş olması ve anal penetrasyonun gerçekleşeceği partnerin rahatlayabilmesi gerekir. Anal penetrasyonun bir parmak veya penis kullanılarak yapılıp yapılmayacağına bakılmaksızın, kondom CYBE bulaşmasını önlemek için en iyi bariyer yöntemidir. Lavmanlar, HIV enfeksiyonu ve lenfogranüloma venereum proktit riskini artırabileceğinden kullanılmamalıdır. Rektum kolayca zarar görebileceğinden, penetrasyon parmak ile yapıldığında bile kayganlaştırıcıların kullanılması şiddetle tavsiye edilir. Özellikle yeni başlayanlar için, parmakta prezervatif kullanmak hem CYBE'ye hem de kayganlaştırıcı kaynağına karşı bir koruma önlemidir. Çoğu prezervatif kayganlaştırıcı içerir ve daha az ağrılı ve daha kolay penetrasyona izin verir. Yağ bazlı kayganlaştırıcılar latekse zarar verir ve prezervatifle kullanılmamalıdır, bunun yerine su bazlı ve silikon bazlı kayganlaştırıcılar mevcuttur. Poliüretan veya poliizoprenden yapılan latekse alerjik olan kişiler için lateks olmayan prezervatifler mevcuttur. Poliüretan prezervatifler yağ bazlı kayganlaştırıcı ile güvenle kullanılabilir. Bununla birlikte "kadın kondomu" da anal alıcı partner tarafından etkili bir şekilde kullanılabilir. Bir seks oyuncağı ile anal uyarılma, bir penisle anal penetrasyona benzer güvenlik önlemleri gerektirir. Bu durumda prezervatif, peniste kullanıldığına benzer şekilde seks oyuncağında kullanılmalıdır. Erkek; vajinaya nüfuz etmek istiyorsa, erkeğin anal ilişkiden sonra penisini yıkaması ve temizlemesi önemlidir. Çünkü, anal ilişki sonucu rektumdan gelen, vajinal enfeksiyonlara ve idrar yolu enfeksiyonlarına neden olabilecek bakteriler vajinaya kolayca aktarılır. Anal-oral temas meydana geldiğinde korunma gereklidir, çünkü bu temas Hepatit A veya CYBE gibi hastalıkların ve enterik enfeksiyonların kolayca bulaşabileceği riskli cinsel davranışlardan biridir. lastik örtü veya plastik sargı , anilingus yapıldığında etkili koruma araçlarıdır. Prezervatifin bir seks oyuncağına takılması daha iyi cinsel hijyen sağlar ve seks oyuncağı paylaşılırsa, prezervatifin seks oyuncağı farklı bir partner tarafından kullanıldığında değiştirilmesi durumunda enfeksiyonların bulaşmasını önlemeye yardımcı olabilir. Bazı seks oyuncakları gözenekli malzemelerden yapılır ve bu gözenekler virüsleri ve bakterileri tutar, bu tutunma seks oyuncaklarının iyice temizlenmesini ve tercihen seks oyuncakları için özel olarak temizleyicilerin kullanılmasını gerektirir. Cam, gözeneksiz bir yapıya sahip olduğundan tıbbî sınıf cam seks oyuncakları, kullanımlar arasında daha kolay sterilize edilir. Partnerlerden birinin CYBE için tedavi edildiği durumlarda, tedavinin etkili olduğu kanıtlanana kadar çiftin seks oyuncakları kullanmaması önerilir. Seks oyuncaklarının tümü kullanımdan sonra düzgün bir şekilde temizlenmelidir. Seks oyuncağının temizlenme şekli, yapıldığı malzemenin türüne göre değişkenlik gösterir. Bazı seks oyuncakları kaynatılabilir veya bulaşık makinesinde yıkanabilir. Seks oyuncaklarının çoğu temizlemenin ve saklamanın en iyi yolu hakkında tavsiyeyle birlikte satılmaktadır ve bu talimatlara dikkatle uyulmalıdır. Bir seks oyuncağı sadece diğer kişilerle paylaşıldığında değil, sonrasında vücudun farklı bölgelerinde (ağız, vajina veya anüs gibi) kullanılacağı sırada da temizlenmelidir. Bir seks oyuncağı, düzenli olarak çizilme veya kırılmalara karşı bakteri üreyebileceğinden dolayı kontrol edilmelidir. Hasarlı seks oyuncağının yerini yeni hasarsız bir oyuncakla değiştirmek en iyisidir. Seks oyuncakları kullanırken hamile kadınlarca daha fazla hijyen koruması düşünülmelidir. Kamçı veya iğne gibi kan akıtabilecek her türlü seks oyuncağının paylaşılması önerilmemektedir ve bunları paylaşmak güvenli değildir. Anüste seks oyuncakları kullanırken, seks oyuncakları rektal kaslar kasıldığında kolayca kaybolabilir ve sürekli yukarıya doğru çekerek potansiyel olarak kolonu tıkayabilir. Bu ciddi sorunu önlemek için, seks oyuncağı kullanıcılarının kloşlu veya ipli bir tabanı olan seks oyuncaklarını kullanmaları önerilir. Cinsel ilişkiden kaçınma cinsel yolla bulaşan hastalıkları ve cinsel temasla ilişkili gebelik risklerini azaltır, ancak cinsel yolla bulaşan hastalıklar cinsel olmayan yollarla veya tecavüzle de bulaşabilir. HIV; dövme, vücut delme veya enjeksiyonlarda kullanılan kontamine iğneler yoluyla bulaşabilir. Kontamine aletleri kullanan tıbbî prosedürler veya diş prosedürleri de HIV yayabilirken, bazı sağlık çalışanları iğnelerle kazayla yaralanmalara meslekî temas yoluyla HIV kapmıştır. Bulgular salt kaçınma temelli seks eğitimini desteklememektedir. Salt kaçınma temelli seks eğitimi programlarının gelişmiş dünyada HIV enfeksiyonu oranlarının düşmesinde ve plânlanmamış hamilelikte etkisiz olduğu bulunmuştur. Salt kaçınma temelli seks eğitimi, temel olarak karakter ve ahlâkın sonuçlarına dayanırken, sağlık uzmanları sağlık sonuçları ve davranışları ile ilgili konulardan endişe duymaktadır. Kaçınma; hamileliği ve cinsel yolla bulaşan hastalıkları önlemek için en iyi yol olmasına rağmen, aslında gerçekçi değildir, bu nedenle cinsel aktiviteden uzak durma niyetleri genellikle başarısız olur. Bunun sonucunda gençleri istenmeyen gebeliklerden ve cinsel yolla bulaşan hastalıklardan kaçınmak için ihtiyaç duydukları bilgi ve becerilerden yoksun bırakır. Beş Kuruş Yok Beş Kuruş Yok, Türk şarkıcı Gökçe'nin ikinci albümüdür. 9 şarkıdan oluşan albüm 2 Mart 2009'de Pasaj Müzik etiketiyle yayımlandı. Albümde Cenk Eroğlu, Alen Konakoğlu ve Burak Yerebakan aranjörlük yaptı. Albüme ilk klip "5 Kuruş" adlı şarkıya Fatih Demir yönetmenliğinde çekildi. 2. klip yine Fatih Demir yönetmenliğinde "Hayat" adlı şarkıya çekildi. 3. klip ise "Anladım ki" adlı şarkıya çekildi. "Iko Iko" şarkısının Türkçe uyarlaması olan "Tik Tak" adlı şarkıya ise Can Saban yönetmenliğinde klip çekildi. Batı Slavları Batı Slavları (Merkez Slavlar olarak da bilinir) Slav halklarının Batı Slav dillerini konuşan bir alt grubudur. 7. yüzyılda ortak Slav topluluğundan ayrıldılar ve 8. ve 9. yüzyıllarda Orta Avrupa'da bağımsız devletler kurdular. Batı Slav dilleri 10-14. yüzyıllar arasında tarihsel olarak kanıtlanmış biçimlerine dönüştü. Batı Slavca konuşan uluslararasında Polonyalılar, Çekler, Slovaklar, Sorblar ve etnik gruplar Keşublar, Moravyalılar ve Silezyalılar bulunmaktadır. Orta Avrupa'da Baltık Denizi'nin kuzeyinden güneydeki Südetler'e ve Karpatlar'a, tarihsel olarak da Doğu Alpleri boyunca İtalya Yarımadası ve Balkan Yarımadası'na uzanan bitişik bir bölgede yaşıyorlar. Batı Slav grubu üç alt gruba ayrılabilir: Polonyalılar, Keşublar ve soyu tükenmiş Polaplar dahil olmak üzere Lekitikler ve Pomeranca ile birlikte Lausitz (Sorbca) ve Çekçe-Slovakça. Kültürel olarak, Batı Slavları, Roma İmparatorluğu ve Batı Hristiyanlığı'na bağlılık nedeniyle diğer Batı Avrupa uluslarının çizgileri boyunca gelişti. Böylece, diğer Slav gruplarıyla kültürel bir bölünme yaşadılar: Doğu Slavları ve Güney Slavların bir kısmı Ortodoks Hristiyanlığı'na geçerken, Bizans İmparatorluğu'ndan kültürel olarak etkilenirken, tüm Batı Slavları Roma Katolikliği'ne geçti ve böylece Latin Kilisesi'nin kültürel etkisi açığa çıktı. Orta Çağ'da Batı Slav halkları için "Vendler" (Roma dönemi Veneti'den türetilmiş) adı kullanılmıştır. Polonya'nın ilk tarihi hükümdarı I. Mieszko, aynı zamanda "Wendler Kralı Dagome" olarak da ortaya çıktı (kaynaklar tarafından onaylanması gerekiyor). İlk Slav genişlemesi 5. yüzyılda başladı ve 6. yüzyılda muhtemelen Batı, Doğu ve Güney Slav grupları olacak şekilde coğrafi olarak ayrılmıştı. İlk bağımsız Batı Slav devletleri 7. yüzyılda başlar: Samo İmparatorluğu (623-658), Moravya Prensliği (8. yüzyıl-833), Nitra Prensliği (8. yüzyıl-833) ve Büyük Moravya (833 - c.907). Obodritler ve Veletiler gibi Sorblar ve diğer Polabyalı Slavlar, Orta Çağ'da Vendler'in Haçlı Seferleri'nden sonra Kutsal Roma İmparatorluğu'nun egemenliğine girdi ve 19. yüzyılın sonunda Almanlar tarafından güçlü bir şekilde Almanlaştırıldı. Polapça, 19. yüzyılın başlarına kadar, şimdi Almanya'nın Aşağı Saksonya eyaleti olan bölgede hayatta kalabildi ama en sonunda yok oldu. Şu anda sadece 60.000-80.000 civarı Sorb, dilini ve geleneklerini koruyan bir grup olarak hayatta kaldı, ağırlıklı olarak Brandenburg ve Saksonya eyaletlerinde ve günümüz Almanya'sında bulunan Lausitz'de yaşıyorlar. Ancak, Almanlaşma süreci, Alman yerleşimciler tarafından bir sınır dışı edilme olarak anlaşılmamalıdır. Slavlar ve Almanlar arasındaki ilişki zamana ve bölgeye göre değişiyordu. Çoğu zaman, Alman ve Slav köyleri yüzyıllar boyunca komşu olarak birlikte yaşamıştır. Bugün Saksonya'da birçok coğrafi isim, hatta Dresden, Leipzig veya Zwickau gibi büyük şehirlerin isimleri Slav kökenlidir. Vendler'in Haçlı Seferleri bu alanları içermedi ve Slav-Alman etkileşiminin gelişimi büyük ölçüde barışçıl kaldı. Batı Polonyalıların orta Polonyalı kabilesi 10. yüzyılda Polonya dükü I. Mieszko altında kendi devletlerini kurdu. Yüzyıllar boyunca Polonya, batıdaki komşuları ile yakın ilişkilere sahipti, Polonyalı hükümdar Cesur I. Bolesław, Kutsal Roma İmparatoru III. Otto "Frater et Cooperator Imperii" ("İmparatorluktaki Kardeş ve Ortak") tarafından deklare edildi. Çeklerin öncüleri (yani Bohemyalılar) 6. yüzyılın sonlarında Bohemya'ya göç ettiler ve yöneticilerinin sonunda Kutsal Roma İmparatorlarının vassalları (1002) haline geldiği 10. yüzyılda çeşitli derebeylikler kurmuşlardı. Bohemya Krallığı 1002-1419 ve 1526-1918 yılları arasında bu İmparatorluğun bir parçası olarak kaldı. Slovakların öncülleri 907'den sonra (Büyük Moravya'nın kıyameti) Hırvatlar, Slovenler, Sırplar ve Rusinler gibi diğer Slav gruplarıyla birlikte Macar egemenliği altına girdi. Hem Çekler hem de Slovaklar, 1526'dan 1804'e kadar Habsburg monarşisinin yönetimi altındaydı; daha sonra Avusturya İmparatorluğu'nun yönetimi altındaydı ve 1867-1918 yılları arasında Avusturya-Macaristan'ın bir parçasıydı. 845 yılında Bavyera Coğrafyacısı adlı anonim bir metinde yer alan, günümüz Polonya, Çek Cumhuriyeti, Almanya ve Danimarka alanlarında yaşayan Batı Slav kabilelerinin bir