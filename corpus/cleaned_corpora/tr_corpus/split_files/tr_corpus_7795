Kaleleri"" adıyla çıkardı. Bir yıl sonra da ""Ayrılık Türküsü"" albümünü, ardından da ""Kerem Gibi (Nazım Hikmet Şiirleri)"" albümünü 1984 yılında çıkardı. Sanatçı, dördüncü albümü ""Sevdalı Türküler""i 1987 yılında çıkardıktan bir yıl sonra ""Nebengleis (Kenardaki Ray)"" albümünü yayınladı. Daha sonra bu albümü 1989’da çıkardığı ""Askaros"", 1991 yılında piyasaya sürdüğü ""Semahlar ve Deyişler"" ve 1993'te çıkardığı ""Şiirce"" albümü izledi. Müziğine Lazca caz yakıştırması yapılan Fuat Saka, müzik yaşamını 20 yıl kadar yurt dışında sürdürdü. İlan edilen genel afla, 12 Eylül Darbesi yükümlülerinin affedilmesiyle, Zülfü Livaneli gibi sanatçılarla birlikte Türkiye'ye çağrıldı. Ama Saka Türkiye'ye dönmeyince; Türk vatandaşlığından çıkartıldı. Saka'nın ülkeye dönüşü ancak 2000'li yılların başlarında gerçekleşti. Saka, 1994 yılında çocuklar için ""Torik Balıklar Ülkesinde"" adlı albümünü çıkardı. 1996’da ise Demir Gökgöl'le ""Arhavili İsmail"" albümünü oluşturdu. Yerli ve yabancı müzisyenler için düzenlemeler yapan Saka, lazutlar serisinin ilki olan ""Lazutlar""ı 1997 yılında piyasaya sürdü, bunu bir yıl sonra ""Sen"" albümü izledi. Saka, Lazutlar serisinin ikinci albümü olan ""Lazutlar II""yi 2000 yılında, ""Perçem Perçem"" kasetini de bir yıl aradan sonra 2001 yılında çıkardı. İki yıl sonra ise ""Lazutlar III"" albümünü tamamladı. Saka, uluslararası birçok solo konser verdi; Almanya, Fransa, Danimarka ve Türkiye’den birçok müzisyenle çalıştı. Uluslararası alanda Türk halk müziğini tanıttığı için 2000'de "Truva Folklor Araştırmaları Kurumu" tarafından ödüllendirildi. Yunan müzisyenler Nikos Papazoglou ve Dionysis Savvopoulos ile birçok ortak çalışmada yer aldı. Ankara Üniversitesi Eczacılık Fakültesi Ankara Üniversitesi Eczacılık Fakültesi, Ankara Üniversitesi bünyesinde bulunan, Tandoğan kampüsünde konumlanmış fakültedir. Kuruluşuna 1960 yılında karar verilen fakülte, 1961-1962 öğretim yılında faaliyete başlamıştır. 1909'da kurulan İstanbul Eczacı Mektebi'nden sonra bu alanda eğitime başlayan ikinci eğitim kurumu, ancak fakülte statüsündeki ilk kurumdur. 2005-2006 öğretim yılı itibarıyla 4 yıldan 5 yıla çıkarılan fakültede lisans eğitimini tamamlayan her öğrenci bu fakülteden ""eczacı"" unvanıyla mezun olur. Fakülte tarafından yayınlanan Ankara Üniversitesi Eczacılık Fakültesi Dergisi, Farmasötik Bilimlerin tüm alanlarındaki önemli gelişmeleri içeren orijinal araştırmalar, kısa bildiriler ve derlemelerin yayınlanması için uluslararası bir ortamdır. Anadolu sığla ağacı Anadolu sığla ağacı ("Liquidambar orientalis"), Altingiaceae familyasındandır. Türkiye'de Güney Ege ve Batı Akdeniz bölgelerinde sınırlı alanlarda lyetişir. Yerel dilde "Günlük ağacı" olarak bilinen sığla, 20 metreye kadar boylanabilir ve görünüş olarak çınara benzer. Marmaris ve Datça bölgelerinde dere boylarında, Köyceğiz ve Fethiye civarında ise taban suyu yüksek olan düzlüklerde korulukları vardır. Köyceğiz'de bulunan doğal yayılış alanlarının, portakal bahçelerine dönüşmesi ile daraldığı belirtilir. Orman Genel Müdürlüğü tarafından korunan alanlarda yeni korulukları tesis edilmektedir. Türkiye dışında sadece Rodos Adasında bulunur. Subtropikal iklim özellikleri görülen sıcak, nemli ve suyu bol yerlerde yetişir. Kabuk gençken çatlaksız yaşlıyken çatlaklıdır. Kabuklar gençken rengi grimsi, yaşlanınca grimsi kahverengi veya kahverengiye döner. Kabuk ve odunundaki kokuya "Buhur" adı verilir. "Buhurcular" adlı Yörük Obasına da adını vermiştir. Genç sürgünler önce yeşilimtrak, sonra kırmızımsı-kahverengi olup, incedir. Çıplak ve parlak olan sürgünler üzerindeki lentiseller küçüktür ve çıplak gözle görülebilir. Yan tomurcuklar sürgünlere çok sıralı sarmal dizilmiştir ve sürgüne az çok yatıktır. Tepe tomurcuğu yan tomurcuklardan biraz daha büyüktür. Yumurta şeklinde, elipsoid ve sivri uçlu olan tomurcuklar parlak olup pulların kenarı hafif kirpikli, kahverengi sürmeli ve çıplaktır. Pulların rengi elma yeşili-kahverengidir. Ovuşturuldukları zaman aromatik olup, üzerinde 3 adet iletim demeti izi taşır. Beş loplu ve ışınsal damarlı olan yapraklarda her bir lop genellikle ikincil olarak loplara ayrılır. Ucu küt veya sivri olan lopların sayısı ender olarak 3 veya 7'dir. Yaprakların kenarı ince ve muntazam dişlidir. Yaprak ayasının tabanında, ana damarların birleştiği yerde tüy demetleri saplanmış olup, bazı yapraklarda söz konusu tüyler yok denecek kadar azdır. Üst yüzleri tamamen çıplak ve parlak yeşildir. Yaprağın sapı ince ve oldukça uzundur. Erkek çiçekler kurul şeklinde ve tomurcukların üst ekseninde bulunanlar sık ve sapsız, alt tarafında bulunanlar ise daha seyrek olarak yerleşmiştir. Çiçekler küre şeklinde, üzerleri küçük kırmızımsı çiçeklerle bezenmiştir. Çiçek olgunlaşınca dikenli kozalağa dönüşür ve grimsi-yeşil renk alır. Dişi çiçekler ilk oluştukları zaman renkleri yeşil olup daha sonraları kırmızımsı renk alır. Üzerleri hafif tüylü olup, meyve içinde dökülmeden kalırlar ve sertleşip odunsu bir yapı kazanırlar. Meyve uzun bir sapın ucunda, aşağıya doğru sarkık olarak durur. Olgunlaştıkları zaman sertleşir, kapsüller açılır ve tohumlar dökülür. Çok küçük kanatlı olan tohumun rengi koyu kahverengidir, basık, dip tarafı yuvarlak, uç kısmı sivridir. Tohum kabuğu parlak, ince ve serttir. Sığla yağı iyi bir antiseptiktir. Eczacılıkta, parfümeride ve ayrıca buhur olarak kilise vb. yerlerde kullanılır. Kuru yongaları çeşitli ayinlerinde tütsü olarak kullanıldığından ağaca "günlük ağacı" denir. Ağacın kabuğunun yaralanmasıyla, özünden elde edilen bir çeşit balsam olan ""Sığla yağı"" özellikle parfüm sanayinde kullanılan önemli bir hammaddedir. Ağacın önemi, elde edilen bu yağdan kaynaklanmaktadır. Eskiden Türkiye'de 20 ton dolaylarında sığla yağı elde edilirken, günümüzde ormanların azalmasıyla yılda ancak 3-4 ton sığla yağı elde edilebilmektedir. Yağa, yurt içinden ve yurt dışından yoğun talep olmakla berbaber, yeterli miktarda üretim olmadığı için bu talep karşılanamamaktadır. 2000'li yıllarla birlikte artık parfümeri sanayinde sentetik fiksatörler kullanıldığından eskiden olan talepler azalmış ve sığla yağı üretimi 1 tona kadar düşmüştür. Geçmişte Mısır Kraliçesi Kleopatra'nın "aşk iksiri" ve parfüm olarak kullandığı sığla yağı, Hipokrat döneminden beri ilaç olarak da kullanılmıştır. Eski Mısırlılar sığla yağını mumyalama işlemleri sırasında da kullanmışlardır. Batmış Fenike gemilerinden çıkarılan içi sığala yağı dolu amforalar geçmişte sığla yağının Akdeniz ticaretinde önemli bir yer tuttuğunu göstermektedirler. Sığla yağı elde etmek için bahar aylarında ağacın gövdesine çizikler çizilir. Temmuz ayından itibaren gövde üzerinde biriken salgı ve kabuklar özel bıçaklar ile kazınarak toplanır. Bu salgı ve kabuklar sıcak su ile kaynatıldıktan sonra özel preslerde sıkılarak sığla yağı elde edilir. Sığla yağının bileşiminde kokusunu veren sinnamik asit, uçucu yağlar ve reçine bulunur. Yağ, antiseptik özelliğe sahiptir. Parazitlere karşı etkilir. Ciltte yumuşatıcı, rahatlatıcı, iltihap giderici ve yara iyi edici etkileri bulunmaktadır. Halk tarafından özellikle mide rahatsızlıklarında ve yaraların iyileştirilmesinde kullanılmaktadır. Aynı zamanda temizleyici ve ter kokularını giderici olarak da kullanılır. Bu yağ, parfümeride sabitleyici olarak kullanılmaktadır. Yani parfüm içerisindeki güzel kokuların uçmamasını sağlar. Bu nedenle sığla yağı parfüm sanayinde önemli bir hammaddedir. Bunun yanı sıra sığla yağıyla yapılan sabunlar cilt yumuşatıcı etkiye ve güzel kokuya sahiptir. Türkiye'de doğal olarak bulunan Anadolu sığla ağacı, özellikle Marmaris çevresi,Fethiye, Köyceğiz ve Dalaman Çayı dolaylarında endemik olarak bulunur. Denizli-Acıpayam-Alcı Orman İşletme Şefliği sınırları içinde, Dalaman Çayı boyunca yayılışı görülür. Isparta ve Burdur arasında da dar bir yayılışı bulunmaktadır. Türkiye'de iki alt türü bulunmaktadır. Bu bölgelerde eskiden ormanlar oluşturan ağaçlar, günümüzde küçük korular halinde bulunmaktadır. Matafora Matafora veya Davit gemilerde ya da sahilde can kurtarma filikalarının asıldığı,ve filikaları indirip kaldırmaya yarayan vinç sistemlerine verilen addır. Jar Jar Binks Jar Jar Binks, Yıldız Savaşları serisinde geçen George Lucas'ın yarattığı kurgusal karakterlerden biridir. Önbölümsel üçlemenin tüm filmlerinde (, , ) ve televizyon dizisi 'nda yer almıştır. Rolünün öncelikli amacı 1. Bölüm için bir komedi unsuru oluşturmaktı fakat hem eleştirmenlerden hem de izleyicilerden genellikle olumsuz yorumlar aldı. "Jar Jar Binks", filmlerde Ahmed Best tarafından seslendirilmiştir. Görüntüsü tamamıyla bilgisayar tabanlı olarak oluşturulmuş bir karakterdir. Buna karşın çekimlerde kostüm giymiş olan "Best" tarafından diğer oyuncularla beraber oynanmış ve daha sonradan animasyonla canlandırılmış karakter ile yer değiştirilmiştir. Jar Jar Binks ilk olarak karşımıza 'de sakar, sinir bozucu ve ahmak Gungan olarak çıkmıştır. Sakarlığı yüzünden kabileden Patron Rugor Nass tarafından kovulduğu sırada, az daha bir Federasyon nakliye gemisi tarafından öldürülüyordu ki son anda Jedi şövalyesi Qui-Gon Jinn sayesinde kurtulur. Qui-Gon Jinn ve onun padawan'ı Obi-Wan Kenobi, Jar Jar'ın kabilesini, gezegenden ayrılmada rehberlik etmek için Jar Jar'ın serbest bırakılması konusunda ikna eder. Sonradan Qui-Gon ve Kraliçe Padmé Amidala ile birlikte Anakin Skywalker'la tanıştığı ve arkadaş olduğu Tatooine gezegenine giderler. Jar Jar daha sonra, Gungan ordusunda generallik yaptığı ve Ticaret Federasyonu'nun yenilgiye uğratıldığı, 1. bölümde heyecanı doruğa çıkaran savaş sahnesinde ortaya çıkar. Ä°talya amblemi İtalya Cumhuriyeti Amblemi, 5 Mayıs 1948'den beri İtalya Cumhuriyeti'nin resmi amblemidir. Amblem, 1946'da açılan bir yarışma sonucunda seçilmiştir. Teknik olarak, bu bir armadan ziyade bir amblemdir, çünkü uluslararası standartlara göre çizilmemiştir. Amblemde, kırmızı sınırları olan beş kollu beyaz bir yıldız, onun izdüşümünde yine beş kollu bir dişli, bir yanında bir zeytin dalı, diğerinde meşe dalı, bu dalları birbirine bağlayan kırmızı bir kurdele ve kurdeleye yazılı "" (İtalyanca "İtalyan Cumhuriyeti") bulunur. Düzeltme işareti Düzeltme imi ya da düzeltme işareti (ˆ) ya da şapka işareti harflerin üzerine gelerek ses değerlerini incelten bir diyakritik işarettir. Yerine getirdiği işlev nedeniyle uzatma işareti adıyla, karıştırılan bir kavram olarak inceltme işareti olarak da adlandırılır. Üzerinde bulunduğu ünlüden önce gelen ünsüz harfi inceltir. Kural oluşturulurken kabul edilen bu durum genel geçer olarak Türkçe diline yerleşmiştir. İnceltme işareti Türkçe, Sırpça, Hırvatça, Esperanto, Fransızca, Norveççe, Rumence, Slovakça, Vietnamca, İskoçça, Portekizce, İtalyanca, Afrikaanca gibi dillerde ve Farsça ve Japonca'nın Latin harflerine aktarılmasında kullanılan diyakritik işaretlerden biridir. Alfabetik sıralamalarda kısa ünlüler önce gelir. Örneğin "alem" kelimesi "âlem" kelimesinden önce yazılır. Karet (İngilizce'de "Caret") adını alan Düzeltme işareti (^), bir metin gözden geçirilirken metnin herhangi bir yerinde düzeltme yapılmasını gerektiğini ortaya koyar. Genellikle bir noktalama işaretinin yokluğuna, kelime eksikliğine ya da yarım bırakılmış cümlelere işaret eder. Daha çok kitap, gazete, dergi vs. editörlerince kullanılır. Kesinlikle herhangi bir harfin üzerine eklenmez. İnceltme işaretinin bir türevi olarak görülür ve biribirleriyle bu nedenle karıştırılır. Özetle: Uzatma İmi (ˉ): Üzerine geldiği sesli harfin (inceltilmeden) uzatılmasını sağlayan kısa düz bir çizgidir. Bu harfler özellikle Letoncada kullanılır. Türkçedeki sesli harflerle örnek verilecek olursa: "Tārih, Hākan, İşāret" Ragıp Savaş Ragıp Savaş (d. 24 Ekim 1966, İzmit), Türk tiyatrocusu ve dizi oyuncusu. 1972-1977 yıllarında İsmet İnönü İlkokulu’nda okudu. 1977-1980 yıllarında Merkez Ortaokulu’na gitti. 1980-1983'te İzmit Lisesi’nde öğrenim gördü ve İzmit Lisesi’nden mezun oldu. 1983 yılında İzmit’te amatör olarak sürdürdüğü voleybol hayatını, Eczacıbaşı SK’ne transfer olarak profesyonel olarak sürdürmeye başladı. 1986 yılında Mimar Sinan Üniversitesi Devlet Konservatuvarı Tiyatro Bölümü’ne girdi. 1990 yılında yüksek dereceyle mezun oldu ve aynı yıl kurulan Türkiye’nin 3. Ödenekli Tiyatrosu olan Bakırköy Belediye Tiyatroları’nda profesyonel sanat yaşamına başladı ve genç yaşta bu tiyatronun kurucularından biri olma şansına sahip oldu. Sanatçının ilk oyunu 1990 yılında Aziz Nesin’in yazdığı Ahmet Gülhan’ın yönettiği “Demokrasi Gemisi”dir. Aynı sezon Nâzım Hikmet’in yazıp Kenan Işık’ın yönettiği “İvan İvanoviç Var mıydı yok muydu?” adlı oyunda başrol alarak Petrof’u oynamış ve oyun Uluslararası İstanbul Tiyatro Festivali’nde 5 ödüle layık görülmüştür. Ragıp Savaş, Bakırköy Belediye Tiyatroları’nda birçok tiyatro oyunu ve müzikalde rol almıştır. Dünyanın en önemli tiyatrolarından biri olan Gürcistan Rustaveli Tiyatroları’nın Genel Sanat Yönetmeni ve dünya çapında üne ve başarıya sahip yönetmen Robert Sturua ile Sofoklers’in Antigonesi’nde Kreon rolünü oynamış ve oyun Uluslararası İstanbul Tiyatro Festivali’nde birçok ödül almıştır. Sanatçı aynı zamanda 1998-2002 yılları arasında Bakırköy Belediye Tiyatroları’nda Genel Sanat Yönetmeni (Müşfik Kenter) Yardımcılığı ve Yönetim Kurulu üyeliği yapmıştır. 2004 yılında Kocaeli Büyükşehir Belediye Şehir Tiyatrosu’nun Genel Sanat Yönetmenliği’ne vekaleten atanmıştır, halen bu görevini sürdürmektedir. 2004 yılında sinema kariyerine “Neredesin Firuze” adlı filmle adım atmıştır. Özel televizyon kanallarında da çeşitli dizilerde rol almaktadır. DoÄŸu felsefesi Doğu felsefesi denildiğinde genel olarak Hindistan ve Çin'de başlayan felsefe geleneği kastedilmektedir. Ancak buna Afrika felsefesi, Japon felsefesi, İslam felsefesi, İran felsefesi gibi gelenekleri de eklemek gerekir. Oryantalist düşünceyle (bkz. Oryantalizm) Batı felsefesi, kendi tarihini Antik Yunan felsefesi dönemiyle birlikte başlatmakta, rasyonel ve sistematik düşünce geleneğini kendisine ait kılarak kendisini bu eksende tanımlamaktadır. Bu anlamda doğu felsefesi, batı felsefe tarihinin dışında kalan felsefe geleneklerini adlandırmaktadır. Doğu düşüncesi bu anlamda felsefe-dışı olarak görülmektedir. Doğu felsefesi mitolojik ve mistik ya da gizemci ve simgesel yanları olan bir felsefe geleneği olarak değerlendirilir. Bu etki ve köken söz konusu olmakla birlikte, doğu felsefesinin felsefe-dışı sayılması ancak felsefenin belirli bir şekilde anlaşılması ve kategorize edilmesiyle olanaklı olmaktadır. Bu anlayış ve kategorizasyon ise Batı düşüncesinin kendini tanımlamasıyla bağlantılıdır. Oysa Doğu ve Batı felsefeleri olarak adlandırılan felsefe gelenekleri, farklılıklarıyla birlikte, karşılıklı etkileşim ve süreklilik halinde gelişim göstermiş felsefelerdir. "Doğu" bu anlamda, hem daha Batı felsefesi mevcut değilken felsefi içerimli zengin bir düşünce tarihine sahiptir, hem de örneğin Orta Çağ döneminde Batı felsefesi denilen felsefenin taşınması ve geliştirilmesi doğu sayesinde gerçekleştirilmiştir. Cumhuriyetçi Güven Partisi Cumhuriyetçi Güven Partisi (CGP), Millî Güven Partisi (MGP) ile Cumhuriyetçi Parti'nin birleşmesinden doğmuş (Mart 1973) ve 12 Eylül Darbesi'ne (1980) kadar faaliyetini sürdürmüş siyasi parti. Cumhuriyet Halk Partisi (CHP) içinde Ortanın Solu akımıyla ilgili sağlanan bir uzlaşı ortamı henüz mevcut değilken parti içi ilk etkili muhalefet grubu Turhan Feyzioğlu tarafından Sekizler Hareketi ile vücut bulmuştur. CHP içerisinde ‘’Sekizler Hareketi’’ adı verilen grup 1966 senato seçimleri sonrasında ortaya çıkmış ve Turhan Feyzioğlu’nun liderliğini üstlendiği ekiptir. PM içerisindeki sekiz azadan oluşan muhalif grubun, TBMM’de 63 üyeli destekçi bir grubu vardı. Hareketin parti içerisinde bir muhalif grup olarak doğmasından evvel özellikle ekibin liderliğini üstlenen Turhan Feyzioğlu 1965 seçimleri boyunca Ortanın Solu akımını savunurken Devletçiliğin yeni teşekkülü şeklinde olarak yorumlamış ve Genel Başkan İsmet İnönü'nün çizgisinde bir yol izlemiştir. Feyzioğlu, CHP Ortanın Solu akımıyla yalnızca Türkiye’deki azınlık bir grubu değil, milyonlarca işçiyi, emekliyi, tüm milleti ve ülkeyi refaha eriştirmeyi gaye edinmiş, bunun için de Toprak Reformu’nun gerekli olduğunu belirtmiştir. Sağ-Kemalizm olarak nitelendirilebilecek görüşe sahip olan Feyzioğlu’nun Ortanın Solunu savunurken Sol fraksiyona antipatisinden kaynaklı olarak özellikle “Ortanın Solu” ifadesini kullanmadığı göze çarpmaktadır. Sekizler Hareketi’nin ya da 76’ların Ortanın Solu’na karşı açıktan ilk muhalefeti 18. Kurultay’da başladı. Turhan Feyzioğlu, Turan Şahin, Ferit Melen, Süreyya Koç, Orhan Öztrak, Emin Paksüt, Fehmi Alparslan, ve Coşkun Kırca gibi isimlerin başını çektiği hareket, ılımlı muhafazakârlığa, liberal sağcılığa dönük orta demokrasi çizgisine yakın bir siyasi görüşe sahipti. Sekizler Hareketi, Ortanın Solu akımına karşı eleştirilerini çeşitli şekillerde sürdürürken ilk olarak CHP Parti Meclisi bildirisine karşı çıkmış ve “İlk Açıklama ve İthamlara Cevap” adlı bir broşür ile tutumlarını ortaya koymuşlardır. Sekizler Hareketi Ortanın Solu’na karşı açıktan ilk muhalefeti yaptıkları 18. Kurultay’da istediklerini alamasalar da, Kurultay sonunda yayınlanan bildiriye “CHP sosyalist değildir ve olmayacaktır.” ifadesini yazdırmışlardır. Kurultay'da Sekizler'in azınlıkta kalması üzerine 47 milletvekili ve senatörden oluşan bir grup 30 Nisan 1967'de CHP'den ayrılarak 12 Mayıs 1967'de Güven Partisi'ni kurdu. Parti genel başkanlığına Feyzioğlu getirildi; Parti başkanı Turhan Feyzioğlu; yöneticileri A.Turgut Turhan Arun, Ferit Melen, Yılmaz Adıgüzel, Orhan Öztrak, Cüneyt Yaşar, Alper Akarca, Deniz Hızal, Emin Paksüt, Hayri Başar, Vefa Tanır, Şevket Raşit Hatipoğlu, Hilmi İncesulu, Coşkun Kırca, Kemal Demir, Ali İhsan Göğüş, Nermin Neftçi idi. Parti bildirisinde ""Yolumuz Atatürk'ün gösterdiği yoldur"" deniyordu. Partinin 19. yy liberalizmi ve sosyalizme karşı olduğunu belirten programında; devletin, ülkesi ve milletiyle bütünlüğünün ve bağımsızlığının korunacağı, sosyal adalet ve sosyal güvenliğin gerçekleştirileceği, Türkiye'nin totaliter rejimlerin ve Atatürkçülüğe aykırı akımların tehdidinden kurtarılacağı gibi ilkeler benimsenmişti. Güven Partisi, 1969 genel seçimlerinde oyların yüzde 6.58'ini aldı; 15 milletvekili çıkararak üçüncü büyük parti oldu ve TBMM'de grup oluşturdu. Daha sonra Millet Partisi ve Yeni Türkiye Partisi gibi gücünü yitiren partilerden milletvekillerinin toplu katılmalarıyla daha da güçlendi, partinin adı 29 Ocak 1971'de Millî Güven Partisi olarak değiştirildi. 12 Mart döneminde (1971-73) kurulan I. ve II. Nihat Erim hükûmetlerinde MGP genel başkan yardımcısı Ferit Melen millî savunma bakanı olarak görev aldı. 16 Mayıs 1972'de de başbakanlığa atanarak yeni hükûmeti kurdu (22 Mayıs 1972). Bülent Ecevit'in 14 Mayıs 1972'de CHP genel başkanı seçilmesinden sonra, Kemal Satır önderliğinde 58 milletvekili ve senatörden oluşan bir grup ("Bağımsız Halkçılar"), CHP'den ayrılarak 4 Eylül 1972'de Cumhuriyetçi Parti'yi (CP) kurdu. Partinin genel başkanlığına Kemal Satır getirildi. Kısa süre sonra MGP ile CP, Cumhuriyetçi Güven Partisi adı altında birleşti (3 Mart 1973). Feyzioğlu partinin genel başkanlığına seçilirken, Kemal Satır da genel başkan yardımcısı oldu. 15 Nisan 1973'te kurulan Naim Talu hükûmetine altı bakan vererek katılan CGP, 12 Mart döneminin olağanüstü koşulları altında kurulan "partiler-üstü hükûmet" formülü ile meclisteki üye sayısıyla kıyaslanamayacak siyasi bir ağırlık kazandı. 14 Ekim 1973 genel seçimlerinde yüzde 5.3 oranında oy alarak 13 milletvekili çıkaran CGP, Mart 1975'te Süleyman Demirel'in başkanlığında kurulan I. Milliyetçi Cephe hükûmeti içinde yer aldı. Parti başkanı Feyzioğlu başbakan yardımcılığını üstlendi (1975-1977). 1975 Senato üçte bir yenileme ve milletvekili ara seçimlerine katılmayan parti, bu seçimlerde Adalet Partisi'ni (AP) destekledi. AP de buna karşılık, TBMM'de milletvekili sayısı 9'a düşerek grup kurma hakkını yitiren partiye bir milletvekili ödünç verdi ve grup kurmasını sağladı (Kasım 1975). Bu seçimlerde iki partili, AP listesinden seçime katılarak Senato'ya girdiler. 5 Haziran 1977'de yapılan erken genel seçimlerde büyük bir oy kaybına uğradı ve aldığı yüzde 1.9 oranındaki oyla ancak üç milletvekili çıkarabildi. Aynı yıl Ağrı milletvekili Mikail Aydemir'in partiden istifa edip AP'ye katılması üzerine TBMM'deki üye sayısı ikiye düştü. CGP, Demirel'in II. Milliyetçi Cephe hükûmetine katılmadı. CGP 5 Ocak 1978'de Ecevit başkanlığında kurulan koalisyon hükûmetine katıldı. Turhan Feyzioğlu başbakan yardımcısı, Salih Yıldız da devlet bakanı oldu. Feyzioğlu Eylül 1978'de hükûmetten çekildi. 1970'lerin sonlarına gelindiğinde toplumsal tabanını tümüyle kaybetmiş olan CGP, 10 Ekim 1979 milletvekili ara ve senato üçte bir yenileme seçimlerinde hiçbir varlık gösteremedi. 19 Kasım 1979'da kurulan Demirel başkanlığındaki azınlık hükûmetini dışarıdan destekledi. CGP, 1980'de "Atatürkçülüğe Çağrı" olağanüstü kongresini topladı. 12 Eylül Darbesi'nden sonra öteki siyasi partilerle birlikte CGP'nin de faaliyetleri durduruldu, 16 Ekim 1981'de de, yine öteki siyasi partilerle birlikte, Millî Güvenlik Konseyi'nin kararıyla feshedildi. CGP, ortanın soluna kayan CHP'yi Atatürkçülükten uzaklaşmakla suçladı ve kendisinin sağda bir merkez partisi olduğunu açıklayarak Atatürk'ün sol yorumuna karşı sağ bir Atatürkçülük anlayışı geliştirmeye çalıştı. Partinin, "Atayolu" adlı bir aylık dergisi de vardı. Tommi Evilä Tommi Evilä (d. 6 Nisan 1980, Tampere, Finlandiya) Uzun atlama dalında yarışan Fin atlet. 1,94 metre boyunda ve 83 kilogramdır. Dünya Atletizm Şampiyonası tarihinde Finlandiya'ya uzun atlama dalında madalya getiren ilk atlet oldu. Üstün Birlik Yetiştirme Nişanı Üstün Birlik Yetiştirme Nişanı, Türk Silahlı Kuvvetleri tarafından birliğini disiplin, eğitim, atış lojistik ve idari hizmet yönlerinden tümü ile üstün bir seviyeye getiren ve birliğinin harekata hazırlık derecesini tespit edilen en üstün standarda ulaştırmış birlik komutanlarına, Genelkurmay Başkanlığı, Kuvvet Komutanlıkları (Kara, Deniz, Hava ) ve Jandarma Komutanlığı'nca verilir. 6 mm kabartmalı metaldir. Şan ve şeref anlamındadır. Niki Bakoyianni Niki Bakoyianni (, d. 9 Haziran 1968) eski Yunan yüksek atlamacıdır. 1996 Yaz Olimpiyatları'nda Stefka Kostadinova'nın ardından gümüş madalya almasıyla tanınır. Bu Bakoyianni'nin o yılki ikinci gümüş madalyasıydı; diğerini Avrupa Salon Şampiyonası'nda kazandı. En iyi dereceleri 2,03 m (açık hava), 1,96 metredir (salon). Gayrinizami harp Gayrinizami harp; düzenli ve büyük birlikler yerine küçük ve işlevsel birliklerle düşmanı yıpratmak, moralini bozmak, kayıplar verdirmek için yapılan savaş şeklidir. Psikolojik harp, istikrar harekatı ve gayrınizami harp olarak üçe ayrılan "özel harbin" son parçasıdır. Askeri terminolojide "Düşük Yoğunluklu Çatışma" olarak da geçer. Gayrinizami Harp genellikle yedi aşama olacak şekilde; hazırlık safhası, akabinde kurulan ilk temas, hedef noktaya sızma, organizasyon ve toplanma, ana amaç olan; görev ve son olarak geri intikal ile gerçekleştirilir. Bu aşamalar, bazı durumlarda eş zamanlı olarak meydana gelebilir veya gerekli olmayabilir. Geçmiş yıllarda nizami harpten faklı olarak düşünülen ve sadece gerillaların yaptığı bu çarpışma şekli günümüzde dünya ordularında nizami harbin bir parçası olarak düşünülmeye başlanmıştır. ABD ordusunun özellikle uzun yıllar süren Vietnam Savaşı yenilgisinden sonra yeni bir savaş biçimi geliştirmesi sonrası, milli ve devrimci hareketlere karşı girişilen bastırma kampanyalarında derinleştirilen yeni savaş doktrini ve bu doktrinin pratiği "özel harp" adını aldı. Geçmiş yıllarda gayrinizami harp hakkında ABD Savunma Bakanlığı yapan Robert McNamara; Partizan savaşların devam ettiği bölgelerde büyük miktarda askeri birlik ve büyük çapta silahlar yerine, gerilla ve anti-gerillla savaş taktik ve biçimlerini iyice öğrenmiş ve özel silahlarla donatılmış küçük birlikler kullanmak gerektiğini söylemiştir. Yine ABD ordusunun 2001 yılında El Kaide ve Taliban'a karşı kıtalararası harekat yaparak başlattığı Afganistan Savaşı'nda ABD ordusu tarafından gayri nizami harp şartlarının gerçekleştirilmemesi sonrası Afganistan halkının ABD karşıtlığını yükseltmiştir. Dimítrios Régas Dimítrios Régas, (d. 17 Eylül 1986) Yunan kısa mesafe koşucusu. Göteborg, İsveç'te düzenlenen 2006 Avrupa Atletizm Şampiyonası'nda 200 metre finalini sekizinci bitirdi. Spiridon Belokas Spiridon Belokas Yunan atlet. Atina'da gerçekleşen 1896 Yaz Olimpiyatları'nda yarıştı. Maraton yarışına başlayan 17 atletten biriydi. Bitiş çizgisini Spiridon Louis ve Kharilaos Vasilakos'un arkasından üçüncü bitirdi ama daha sonra yarışın hepsini ayakla değil, at arabasıyla gittiği ortaya çıktı. Belokas diskalifiye edilip üçüncülük Gyula Kellner'e verildi. Hrisopiyi Deveci Hrisopiyi Deveci (Yunan: Χρυσοπηγή Δεβετζή, d. 2 Ocak 1976, Dedeağaç), atletizmin üç adım atlama ve uzun atlama kategorilerinde yarışan eski Yunan atlettir. Üç adım atlamada gerçekleştirdiği 15,32 metrelik en iyi derecesiyle 2004 Yaz Olimpiyatları'nda gümüş madalyanın sahibi oldu. Ahmet Ã–zdemir Ahmet Özdemir ile şu kişiler kastedilmiş olabilir: AltÄ±n madalya Altın madalya, genellikle askeri başarılar hariç diğer alanlarda en yüksek başarıyı temsil eder. İlk olarak askeri rütbenin belirlenmesi gibi basit bir amaçla askeri amaçlı kullanılmıştır. 18inci yüzyıldan bu yana altın madalyalar ödüllendirme amaçlı olarak toplum içerisinde de kullanılmaktadır. Günümüzde UNESCO ve çeşitli akademik topluluklar gibi pek çok organizasyon altın madalyaları yıllık olarak ya da sıradışı durumlarda vermektedir. Altın madalya modern Olimpiyat Oyunlarında kazananın ödülünü temsil eder (madalyalar tarihi olimpiyatlarda verilmemekteydi). 1896 da kazananların madalyaları gümüştendi. İlk üç sıra için altın-gümüş-bronz uygulaması 1904 oyunlarında kullanılmıştır ve günümüzde pek çok sportif organizasyon tarafından kopyalanmıştır. Madalyaların basılması ev sahibi şehrin sorumluluğundadır. 1928-1968 arasında dizayn sürekli aynı idi: önyüzünde ev sahibi şehir hakkında bir yazıyı içeren dizayn Fiorentina'lı sanatçı Giuseppe Cassioli tarafından dizayn edilmişti; arka yüzünde bir Olimpik şampiyonun dizaynı vardı. 1972-2000 yılları arasında, Cassioli'nin dizaynı önyüzde korunurken arka yüzde ev sahibi şehrin kendi dizaynı yer aldı. Cassioli'nin dizaynı bir Roma amfitiyatrosunu orijinal Yunan oyunlarındaki gibi göstermektedir, yeni bir önyüz dizaynı Atina 2004 oyunları için komisyon tarafından belirlenmiştir. Kış Olimpiyatları madalyaları çok daha çeşitlilik gösterir. Mehmet Akgün Mehmet Akgün (d. 6 Ağustos 1986, Bielefeld), orta saha mevkiinde forma giyen Türk futbolcudur. Gümüşhane'nin Kürtün ilçesine bağlı Tilkicek köyünden Almanya'nın Bielefeld kentine işçi ailesi olarak göç etmiş bir ailenin çocuğu olarak dünyaya gelen Mehmet burada futbola yöresel bir amatör ekibi olan SUK Bielefeld altyapısında başladı. Burada altyapı karşılaşmalarında gösterdiği performans sayesinde birçok yetenek scoutlarının dikkatini çekti. Neticesinde Bielefeld'in Bundesliga ekiplerinden DSC Arminia Bielefeld altyapısına transfer oldu. Burada 2001 yılına kadar oynadıktan sonra Borussia Dortmund'a transfer oldu. 2003-04 sezonunda Dortmund'un U-19 ve 3. Lig'de mücadele eden ikinci takımında forma giymeye başladı. Dortmund'un ikinci takımında ünlü antrenör Horst Köppel ile çalışma fırsatı buldu. Sonraki sezon teknik direktör Bert van Marwijk tarafından A takım ile çalıştırıldı. 17 Temmuz 2004'te UEFA Intertoto Kupası'nda KRC Genk karşısında 90. dakikada Ewerthon'un yerine oyuna girerek ilk kez resmi bir maçta Dortmund forması giydi. Bundesliga'nın 6. ve 7. haftalarında ilk 18'e alınan futbolcu, 8. hafta VfB Stuttgart karşısında 67. dakikada David Odonkor'un yerine oyuna girerek ilk kez lig maçına çıkmış oldu. Ancak daha sonra A takımda tercih edilmeyerek sezona ikinci takımda devam etti. Sezon sonunda Borussia Dortmund II, küme düştü. Akgün, sonraki iki sezonu ikinci takımda geçirdi ve A takımda ancak bir maç kadroya girse de forma şansı bulamadı. 2005-06 sezonunda 4. Lig şampiyonu oldular. İkinci takımda Nuri Şahin ve Yasin Öztekin gibi çift pasaportlu futbolcularla beraber oynadı. 2007-08 sezonu Borussia Dortmund'la son sezonu oldu. Sezonun ilk yarısını yine ikinci takımda geçiren futbolcu, teknik direktör Thomas Doll tarafından uzun bir aradan sonra tekrar A takıma alındı. Hamburger SV karşısında ilk kez ilk 11 çıkıp, 90 dakika şans buldu ancak rakiplerine 3-0 yenildiler. Sonraki iki maçta da kadroda yer alsa da forma giyemedi. Devre arasında takımdan ayrıldı. Dortmund sonrası, VfL Wolfsburg, Galatasaray, Trabzonspor, Kasımpaşa, Antalyaspor takımlarıyla görüşmüş fakat Hollanda takımı olan Willem II'ye transfer olmuştur. Feyenoord'lu Nuri Şahin'den sonra Almanya'dan Hollanda'ya giden ikinci futbolcu oldu. Willem II'de ilk sezonunda 6 maça çıkan futbolcu, 2008-09 sezonuna ise AFC Ajax'ı 2-1 yendikleri maçta gol atarak başladı. 2009-10 sezonunda geçirdiği sakatlık nedeniyle sadece 4 maç forma giydi. Takıma son haftalarda katılan futbolcu, küme düşme play-off'una kalan takımın son maçlarına yardım etti. Final maçında 66. dakikada oyuna giren futbolcu, uzatmalara giden maçın uzatma dakikalarında 2 gol kaydederek takımı ligde tutan futbolcu oldu 2010-2011 sezonunun başında Gençlerbirliği SK'ya transfer olmuştur. Böylece Dortmund'daki hocası Thomas Doll ile tekrar bir araya geldi. Ancak geçirdiği sakatlık nüks edince kasım ayına kadar futbol oynayamadı ve Doll'un istifası nedeniyle kendisiyle çalışamadı. Sezonun ikinci yarısında takımın önemli isimlerinden olan Akgün, Türkiye Kupası'nda yarı final gördü. 2011-12 sezonunda ise 27 maçta forma giyse de zaman zaman ilk 11'de yer aldı. 1 Haziran 2012 tarihinde Beşiktaş'a transfer olduğu açıklandı. Beşiktaş forması ile ilk kez Türkiye Kupası'nda 25 Eylül 2012 tarihinde Niğde Belediyespor karşılaşmasında giydi. Beşiktaş'tan ayrıldıktan sonra Kayseri Erciyesspor'a transfer olan Akgün, burada bir yıl forma giymiştir. 2015-2016 sezonu öncesinde Karşıyaka forması giyen Akgün, Nisan 2016 tarihinde var olan sözleşme feshedilerek kulüpten ayrılmıştır. 2016-2017 sezonu öncesinde 2. Lig temsilcisi Kastamonuspor 1966 ile sözleşme imzalamıştır. 2 kez Türkiye U-17 millî takımana davet edilen Mehmet Akgün, 1 kez Türkiye U-17 millî takım formasını giymiştir. Dudaktan Kalbe Dudaktan Kalbe, Reşat Nuri Güntekin'in 1925'te yazdığı romanı. Örf tanımını yapmada ve kişilik canlandırmada başarılı, duygusal, ve sevgi dolu bir roman olarak kabul edilir. Şarkıları, filmlere, nostaljik romantizminize bolca konu olmuş aşkların unutulmaz romanlarından biridir. Çektiği aşk acısı nedeniyle tekrar aşık olmayacağını, aşkın bir daha dudaktan kalbe inmeyeceğini felsefe edinmiş bir gencin öyküsü. Hüseyin Kenan gençliğini mutsuz geçirmiş bir çocuktur. Babası olmadığı için dayısı tarafından büyütülmüş ve büyütülüşünde bir disiplin hakim olmuştur. Ancak daha sonra annesinin dükkânını satarak Avrupa'ya müzik eğitimi almaya gitmiş ve çok başarılı bir kemancı olmuştur. Lamia kimsesiz bir çocuktur. Kenan'ı daha görmeden müziğine aşık olmuştur. Kenan dayısının ısrarlarına dayanamayıp Türkiye'ye gelir ve bir şekilde Lamia'yla tanışırlar. Başlarda Lamia ya çocuk gözüyle bakan ve hatta surantındaki çillerden dolayı ona 'kınalı yapıncak' adını koyan Kenan daha sonra küçük Lamia ya aşık olur. Lamia onun aşkına inanmaz ve bu bir imkânsız aşk haline gelir. Lamia Kenan'dan hamile kalır ve başka biriyle evlilik kararı alır. Bunu duyan Kenan intihar eder. Bu roman sinema film ve TV-dizini olarak birkaç kere uyarlanmıştır. All Over the Guy All Over the Guy 2001 ABD yapımı 95 dakikalık bir filmdir. Yönetmenliğini Julie Davis'in üstlendiği filmin başrollerini Dan Bucatinsky ve Richard Ruccolo paylaşmaktadır. Türü romantik komedidir. Temelde, Eli (Bucantinsky) ve Tom'un (Ruccolo) hikâyesi anlatılmaktadır. Filmde yaşanılanların anlatımı genelde flashback şeklinde.Eli Tom'la başından geçenleri HIV kliniğinde görevli Esther (Doris Roberts) ile paylaşır;Tom ise alkolikler toplantısında tanıştığı bir arkadaşına olanları anlatmaktadır.Tom alkolik, Eli ise psikolog bir çiftin oğludur.Ailesi Eli'ı duygularını saklamaması gerektiğini vurgulayarak büyütmüştür fakat onu nevrotik biri haline getirmişlerdir. Onların harika bir çift olacağını düşünen,en iyi arkadaşları Jackie (Sasha Alexander) ve Brett (Adam Goldberg),Tom ve Eli'ın tanışmalarını sağlarlar.Her ikisi de doğru kişiyi aramaktadır fakat bulduklarının farkında değillerdir.İlk randevu, Tom'un In&Out filmine olan eleştirisi ve ikilinin bazı konularda anlaşamaması üzerine hezimetle sonuçlanır.Birkaç gün sonra Tom ve Eli bit pazarında karşılaşırlar ve o günün gecesini birlikte evde geçirirler.Tom ertesi sabah ilişkilerinin bu kadar hızlı ilerlemesinin doğru olmadığını ve dün gecenin bir hata olduğunu söyleyerek evden ayrılır. Jackie ve Brett;Tom ve Eli'ın barışıp yeni bir ilişkiye doğru yol almalarını sağlar.Eli'ın özgüvensizliği,Tom'u,onunla duygusal bir ilişki kurma aşamalarında korkutur ve ilişkinin devamlılığını tehlikeye atar.Jackie ve Brett'in nişanlanması Tom ve Eli'ı bir arada bulunmaya zorlar.Çift iç huzursuzluklarını önemsiz tartışmaların ve anlamsız konuşmaların ardına saklar ama en sonunda tüm bunları bir kenara itip birlikte olurlar.Fakat sonraki gün Eli'ın brunch ta Tom'un anne ve babasıyla tanışmasından sonra aralarında çıkan tartışma sonucu tekrar ilişkileri büyük bir yara alır. Fallout (video oyunu) Fallout, Interplay tarafından 30 Eylül 1997 tarihinde piyasaya çıkartılmış ve oyuncular tarafından büyük bir ilgi ile karşılanmış bilgisayar oyunudur. "A Post Nuclear Role Playing Game" (Nükleer Savaş Sonrası Rol Yapma Oyunu) olarak da tanıtımı yapılmış ve bir nükleer savaş sonrasını konu almıştır. Tur bazlı strateji kategorisinde de yer alsa sadece savaş kısmı tur bazlı olup, diğer kısımlar gerçek zamanlı oynanabilmektedir. Oyuncu, bulunduğu sığınağın su üretici yongası bozulan ve yeni bir yonga aramak için yaşadığı vaulttan (sığınaktan) yeryüzüne çıkan bir karakteri canlandırmaktadır. Oyun resmi olmayan Wasteland oyununun devamı olarak da sayılmaktadır. Ancak Electronic Arts şirketinin oyunun isim haklarını elinde bulundurması nedeni ile oyun farklı bir isim altında çıkarılmıştır. Oyunun içinde Wasteland dünyasına bazı göndermeler bulunması ile beraber farklı bir Fallout evreninde geçmektedir. Fallout'da, esas olarak Steve Jackson Games'in yarattığı "Generic Universal RolePlaying System" (GURPS) sistemini kullanması öngörülmüştü. Ancak, bir iddiaya göre, oyununun fazla şiddet öğeleri içerdiğini düşünen Steve Jackson Games şirketi Fallout'da kendi sisteminin kullanılmasına izin vermedi. Oyun 22. yüzyılda geçmektedir. Oyunun ilginç yanlarından bir tanesi 1950 yıllarında baş gösteren paranoya ve (Retro-futurism) bilim kurgu öykülerinden etkilenmesidir. Öyle ki oyundaki 22. yüzyıl günümüz insanın hayal ürünü değil de 1950'de yaşayan birinin hayal gücünden çıkmışa benzemektedir. Oyun 2161 yılında geçmektedir. 23 Ekim 2077'de meydana gelen ve sadece 2 saat süren "Büyük Savaş" tan sonra dünya karanlık bir çağa girmiştir. Savaşın en önemli sebebi dünyanın kaynakların gittikçe tükenmesi ve hızla azalan kaynaklardan daha fazla pay almak isteyen ülkelerin, bunun için birbirleri ile çatışmaya başlamalarıdır. Savaştan önce meydana gelen önemli olaylar arasında, Amerika Birleşik Devletleri'nin Kanada'yı ilhak etmesi, Alaska'da Çinliler ile Amerikalıların çatışmaları ve Birleşmiş Milletler'in varlığına son verilmesi gösterilebilir. Savaşın yaklaştığını fark eden Amerika, Vault-Tec isimli bir kuruluşa kaynak sağlayarak, Vault isimli büyük yeraltı sığınakları inşa etmesini sağlamıştır. Ancak savaş başladığı zaman beklenmedik bir şekilde, ABD'nin yaptığı Vault'lar arasında bağlantı kopar. Bunun üzerine, bu sığınaklar dış dünya ile iletişimden yoksun olarak yerin altında yaşarlar. Buna karşın bazı sığınaklar planları doğrultusunda yıllar sonra açılır. Bir tanesi de deneyin bir parçası olarak asla kapanmaz. Fallout Bible'ları (Fallout İncilleri) sayesinde Amerika'da toplam 122 Vault olduğu bilinmektedir. Buna rağmen 2077'de 400 milyon insanı bulunan Amerika'daki 122 Vault toplamda sadece 400.000 insan kapasitelidir. Vault'ların hepsi kendine özel bir kod numarasına sahip olup hepsinin kendi üniforması ve farklı ekipmanları vardır. Vault Experiment (Vault Deneyleri) planına göre Vault 0 diğer tüm Vault'ların kontrolünü elinde tutar, ama en önemlisi Vault'ların kontrolünün kısmen Amerika'nın gölge hükûmeti olan Enclave'in elinde olmasıdır. Amerika Hükûmeti savaştan hemen önce Çinlilerin onları öldürmek için bir tür virüs keşfettiği paranoyasına kapılır. Bunun üzerine Power Armor'ları da keşfeden West-Tec, F.E.V (Forced Evolutionary Virus) adı verilen bir virüs geliştirmeye başlar. Ama virüs tam olarak bitirilmeden savaş başlar ve virüsün geliştirildiği Mariposa Üssü bombalanır. Yıllar sonra Harold, Richard Grey ve bir grup insan karavanlara zor anlar yaşatan Raider'ları etkisiz hale getirmek için yola çıkar ve izleri takip ederek Mariposa'ya ulaşırlar. Kısa süre sonra sadece Harold üsten canlı çıkar. Richard Grey yüksek dozda radyasyon ve F.E.V'e mağruz kalır ve mutasyon geçirerek oyundaki baş düşmanınız The Master haline gelir. Oyun Güney Kaliforniya bölgesindeki yeraltı sığınaklarından biri olan Vault 13'te başlamaktadır. Vault 13'te Water Chip adı (Su Çipi) verilen ve Vault'un su ihtiyacını gidermesini sağlayan parça bozulunca, yeryüzüne yedek parça bulmak için seçilen kişi gönderilir. İlk olarak 150 gün içerisinde sığınağınızın su sorunu çözmek için görevler üstleniyorsunuz. Su sorununu çözmek için tamamladığınız görevlerden sonra, insanlığı tehdit eden mutant sorunu ile uğraşmak üzere görevler yapmaya çalışıyorsunuz. Amacınız 500 gün dolmadan mutantların lideri, "Efendi" (Master) olarak da adlandırılan, Richard Grey'i öldürmek. İkinci hedefiniz ise, Richard Grey'in insanları mutantlara çevirmek üzere tasarladığı Zorunlu Evrim Virüsü'nün depolandığı tesisleri imha etmek. Seksoloji Seksoloji, diğer adıyla cinsellikbilim; insan türünün cinsellikle ilgili yönünü sistematik şekilde araştıran bilim dalıdır. Seksoloji Aydınlanma Çağı etkisi sonrasında Almanya'da ortaya çıkan bir bilim dalıdır. Sosyoloji ve antropoloji gibi bilimler ile çağdaştır. Antik dönemde seks üzerine yazılmış birçok el kitabı vardır. Hindistan'da "Kama Sutra" bunların önde gelenleridir. Mutmain Mutmain, İslam dini terimi. Tatmin olmuş, doyuma ulaşmış. İnsan'ın kalbi Rad suresinin 28 inci ayeti kerimesine göre ancak Allah'ı zikretmekle mutmain olur, tatmin olur , doyuma ulaşır. Rad 28: Ellezîne âmenû ve tatmainnu kulûbuhum bi zikrillâh e lâ bi zikrillâhi tatmainnul kulûb. Onlar, âmenûdurlar ve kalpleri, Allah’ı zikretmekle mutmain olmuştur. Kalpler ancak Allah’ı zikretmekle mutmain olur, öyle değil mi? Akif Poroy Akif Poroy, Türk kadın doğum uzmanı doktor ve seksologdur.İstanbul'da doğdu. İstanbul Tıp Fakültesi'ni bitirdikten sonra Almanya'da Kadın Hastalıkları ve Doğum İhtisası, Sitoloji Sertifikası yaptı. Tıbbi Seksoloji konusunda özellikle kadında cinsel fonksiyon bozuklukları ve cinsel sorunlar ile ilgili araştırmalar yaptı. 1980'de Alman Sitoloji Derneği üyeliğine alındı. Tıbbi seksoloji araştırma ve yayınları sonucu 1986'da San Francisco'da yayınlanan "Who's Who in Sexology" adlı kitapta yayınlanan tek Türk oldu. Kadın Doğum Uzmanı Haydar DÃ¼men Haydar Dümen, (d. 16 Haziran 1931, Uşak) Türk psikiyatrist ve seksoloji uzmanı. Uşak'ın İkisaray mahallesinde doğmuştur. Lise'den 1948 yılında mezun olan Dümen, İstanbul Üniversitesi Tıp Fakültesi'nden Şubat 1955 yılında mezun olmuş, 1958'de nöropsikiyatri uzmanı olmuştur. 25 yıl kamuda çalıştıktan sonra emekli olmuş ve yazın çalışmalarına ağırlık vermiştir. Dümen, Türkiye'nin Güzin Abla'dan sonra en tanınmış dert dinleyen gazete köşe yazarıdır. Özellikle cinsel yaşam konusundaki problemleri farklı bir mizah anlayışı ile kaleme alarak cevaplamasından dolayı geniş bir okuyucu kitlesine sahiptir. 29 Mart 2010'da Cihangir’deki bürosu Hüseyin Aslan adlı silahlı saldırgan tarafından basılmış; ancak Dümen, tutukluk yapan silah ve korumaların müdahalesi sayesinde kurtulmuştur. 2013 yılında Hüseyin Aslan, İstanbul 18. Ağır Ceza Mahkemesi tarafından 5 yıl hapse mahkum edildi. Nalan Barbarosoğlu Nalan Barbarosoğlu, (d. 1961, Adapazarı), Türk öykü yazarı. İlk ve ortaöğrenimini devlet okullarında tamamladı. 1982'de İstanbul Üniversitesi Edebiyat Fakültesi Sistematik Felsefe ve Mantık bölümünü bitirdi. Meslek yaşamını metin yazarı ve editör olarak sürdürmektedir. Thomas Kuhn'un paradigma kavramını tartışan kitabını tanıtan ilk yazısı Yazko Felsefe Yazıları'nda yayımlandı. "Yazko Somut"'ta yazdı. Öykü yazmaya 1980'li yıllarda başladı. İlk öyküsü Argos'ta yayınlandı. Nar ve Adam Öykü dergilerinde yayınlanan öykülerinden sonra on öykünün yer aldığı ilk kitabı çıktı ("Ne Kadar da Güzeldir Gitmek", Oğlak Yayıncılık, 1996). Adam Öykü dergisi ve Radikal gazetesinde öykü kitapları üzerine yazılar yazdı. Halen Eşik Cini öykü kültürü dergisinin genel yayın yönetmenliğini sürdürmektedir. 4 tane yayınlanmış öykü kitabı bulunmaktadır. Barbarosoğlu, ilk öykü kitabı Ne Kadar da Güzeldir Gitmek'te, herhangi bir zamanda, bir yerinden yaralanmış yaşamların kırılma noktasına eğiliyor. Küçük kırgınlıkların, sevinçlerin, yıkım ve düşlerin, yüzeyin altındaki, alt yaşantılardaki dönüşümlerini anlatıyor. Ayrıntıların, sözcüklerin ötesinde o yaşamlardan kalan tortuyu derinlemesine sezdiyor okura ve kitap boyunca bir hüzün iklimi yaratıyor. Yazar için 'gitmek, özgürlüktür'. Gidebilmek, özgürlüğe açılan kapıdır. Onun öykü kişileri -kadınları- hep bir yerlere giden, gidecek olan kişilerdir. İnci Aral kitap için şöyle demişti: "Bu ilk kitabındaki öykülerinin olgunlukları, taşıdıkları duygu yükü, yapısal sağlamlıkları ve imgelerle zenginleşmiş bir dili kullanmadaki üstün başarısı ile ustalık çizgisinde duruyor ve bize doğuştan öykücü olduğunu kanıtlıyor." Farklılıklarını sindirememiş bir kültürün insanları... Kendinden başkasını tanımak istemeyen, kaygılı, gergin, huzursuz.. Her şeyi aynılaştırmaya çalışan, kendinden olmayanı, kendine benzemeyeni anlatmaktansa dışlamayı yeğleyen bir yaşama biçiminin kuklaları.. Bireysel yüz ölçümünü genişletmek isteyen, hoşgörü ve anlayıştan uzak yaşama alışkanlıklarıyla pencerelerini sıkı sıkıya kapatanlar.. Arka odalarda, açıkta ya da kuytuda varlığını duyuran şiddet.. Savrulan, kopan yaşamlar... Ayçiçekleri'ndeki öyküler, saygısız, sevgisiz ve unutulmuş yaşamların içinden çıkıp var olmaya çalışanları anlatıyor. Beton kentlerde yaşayan yalnızlıklar, içlerindeki sesleri dinleyen insanlar, çoğu öykünün ortak öğesi olan içsel konuşmalar, kendilerini arayan insanlar. Yazarın ikinci kitabı Her Ses Bir Ezgi'de de İnci Aral'ın övgülerini hak ettiğini kanıtlıyor. Gecedir. Fısıltılarla konuşulur, alınyazıları kırılgan harflerle dökülür hayata. Kuytularda günün sesleri ve renkleri çoğalarak büyür. Gün ay ışığını saklar; tül gibi örter üstümüzü. Biçilmiş hayatlara gecede karşı konur; kaderler gecede değiştirilir. Başlangıçlar, sonlar gecede yeniden biçimlenir. Gecenin aynasında hayat farklı okunur: Gümüştür. Eider Nehri Eider Irmağı (Latince: "Egdor"; Danca: "Ejder") , Almanya'nın kuzeyinde, Schleswig-Holstein eyâletinde nehir. Kiel'in güneyindeki tepelerden doğar ve Westensee'yi izleyerek kuzey yönünde akar. Kiel'in kuzeybatısından batıya döner; kıvrımlar yapan 188 km'lik çığırında akarak alçak yarımadayı geçer ve Kuzey Denizi’ne dökülür. Denizle birleştiği uzun ve sığ halicin başında Tönning yer alır. Irmak Rendsburg'a kadar ulaşıma elverişlidir; aşağı çığırının kıyıları setlerle desteklenmiştir. Eider, Frank kralı Şarlman döneminden (768-814) başlayarak „Romani terminus imperii“ (Roma İmparatorluğu'nun sınırı) olarak nitelendi; İmparator II. Konrad tarafından 1027'de Kutsal Roma Cermen İmparatorluğu'nun sınırı olarak tanındı ve Schleswig ile Holstein arasındaki geleneksel sınırı oluşturdu. Eider Kanalı (1777-84), Rendsburg'dan daha uzak bölgelere ulaşım yapılmasını sağlar ve kenti, Holtenau'da Kiel Körfezi’ne bağlar. Kanaldaki altı savak ulaşımı zorlaştırır; ama Kuzey ve Baltık denizleri arasındaki tek doğrudan bağlantı olması nedeniyle çok yoğun kullanılır. 1887-95 arasında Kaiser-Wilhelm Kanalı; daha sonra ise "Kuzey Denizi-Baltık Denizi" ya da Kiel Kanalı olarak adlandırıldı. Coğrafyacı Kai Helge Wirth, 88 takımyıldızdan biri olarak tanınan Eridanus’un "(Irmak takımyıldızı)" Eider Irmağı baz alınarak çizildiği tezini ileri sürmüştür. Amerikan (sözcük) Dünya üzerindeki değişik dillerde ama özellikle Amerika kıtasında çoğunlukla konuşulan İngilizce, İspanyolca ve Portekizce dillerinde “Amerikan” sözcüğünün kullanımı konusunda çeşitli ve değişik görüşler bulunmaktadır. Türkçede Türk Dil Kurumu’na göre “Amerikan” sözünün iki anlamı bulunmaktadır: “Amerikalı” sözcüğüne baktığımızda da “Amerika Birleşik Devletleri halkından olan kimse” olarak tanımlandığını görürüz. İngilizce’de "American" sözcüğü genel olarak “Amerika Birleşik Devletleri ile ilgili olan” anlamında kullanılmaktadır. Örneğin: “Elvis Presley was an American singer” yani “Elvis Presley Amerikalı bir şarkıcıydı.” Özellikle Amerika kıtasındaki İngilizce konuşmayan ülkelerde “Amerikan” sözcüğünün anlamının doğru olarak kullanılmadığını öne süren bazı karşı çıkmalar bulunmaktadır. Sözcüğün bu kullanılışı Latince Totum pro parte olarak değerlendirilir. Yine de günlük kullanım dışında Amerika Birleşik Devletleri’nde bile “American" sözcüğü “Amerika kıtası ile ilgili” anlamında da kullanılmaktadır. Örneğin : “The ancient American civilizations of the pre-Columbian period were advanced in Mathematics and Astronomy” yani “Kolomb öncesi dönemin eski Amerikan medeniyetleri matematik ve astronomi alanlarında ileriydiler.” İspanyolca’da da "americano/americana" sözcüğü iki anlamda kullanılmaktadır: Bu farklı iki kullanım nedeniyle ve "totum pro parte" kullanımın doğal sonucu olarak şu noktalar karşıt görüşlerin çatışmasına neden olmaktadır: Bu konuda Amerika Birleşik Devletleri’nden olanların, Avrupalıların ve Amerika kıtasında İspanyolca ile Portekizce konuşulan ülkeden olanların hepsi tarihsel, coğrafî ve politik nedenlerden ötürü farklı görüşlere sahiptir. “Amerika”, Avrupalılar tarafından keşfedildikten sonra “Yeni Dünya” diye adlandırılan kıtaya yine Avrupalılar tarafından verilen, ve Amerika kıtasındaki, özellikle Avrupa kıtasından gelen ve Avrupa kültürü ile etnik yapısını taşıyan çoğunluk tarafından kabul edilmiş isimdir. Öte yandan, bu kıtanın en az “Eski Dünya”daki kıtalar kadar eski olduğunu ileri süren yerli halklar, milliyetçi bazı gruplar ve Amerika kıtasındaki solcular tarafından da kabul edilmeyen bir isimdir. Tarih boyunca birçok değişik şekilde adlandırılan kıtanın adlandırılması üzerine hâlâ farklı gruplar tarafından farklı görüşler öne sürülmektedir. 1500'lü yıllardan başlayarak "Amerikan" ("American") sözcüğü Avrupalılar tarafından Yeni Dünya'nın yerli halklarını anlatmak için kullanıldı. Bu kullanım giderek o kıtaya yeni yerleşen Avrupalıları ve onların soyundan gelenleri de anlatmak için kullanılmaya başlandı. 1776 yılında Bağımsızlık Bildirgesiyle birlikte "Amerika Birleşik Devletleri" ("The United States of America") adı altında yeni bir devlet kuruldu. Bu bildirgede yalnızca "America" ("Amerika") sözcüğü kullanılmış ve "United States" ("Birleşik Devletler") sözcüğü kullanılmamıştır. 18. yüzyılının sonlarından itibaren "American" ("Amerikan") sözcüğü hem tarihsel olan kıta ile ilgili anlamında hem de Amerika Birleşik Devletleri ile ilgili anlamında kullanılmıştır. "American" ("Amerikan") sözcüğünün Amerika Birleşik Devletleri yurttaşlarını tanımlamak için kullanılmasına özellikle Latin Amerikalılar karşı çıkmaktadır.. 1700'lü yılların sonunda İngilizce'de, ilk olarak Yeni Dünya'yı oluşturan topraklara verilen bu ad, anlam kaymasına uğrayarak Amerika Birleşik Devletleri için kullanılmaya başlanmıştır. İspanya'da Batı yarımkürede yaşamış olan ve artık İspanya'da yaşayanlara "americanos" denmektedir. Real Academia Española (İspanyol Kraliyet Akademisi) tarafından basılan ""Diccionario de la Lengua Española"" (İspanyolca Dili'nin Sözlüğü) "americano" sözcüğünün anlamlarından birisi olarak ""estadounidense"" (""Birleşik Devletli"") sözcüğünü vererek bunu "Birleşik Devletler'den gelen ya da Birleşik Devletler ile ilgili" olarak tanımlamaktadır. Günümüzde Güney Amerika'daki ülkelerden gelenler için daha çok "sudamericanos" ("Güney Amerikalı") sözcüğünün kullanılmasında ısrar edilmektedir. Yüzölçümlerine göre ülkeler listesi Yüzölçümlerine göre ülkeler listesi, dünya üzerinde egemen devletler ile bağımlı bölgelerin toplum yüzölçümlerine göre sıralandığı listedir. Bu listedeki egemen devletler ile bağımlı bölgeler, ISO 3166-1 standartları doğrultusunda eklenmiştir. Genellikle pek tanınmayan devletler de, listede bulunmasına karşın; bu devletlere sıralamada numara verilmemiştir. Listede üzerinde bireysel hak iddiaları bulunan Antarktika ve belirli bir derece egemenliği olan ancak kendi içinde egemen ülkeler veya bağımlı bölgeler bulunan Avrupa Birliği (4.324.782 km² toplam yüzölçümü) dahil değildir. Ayrıca ISO standartında yer almayan ve ISO 3166-1'de yer almayan Tanınmayan veya sınırlı şekilde tanınan devletler dahil değildir. Ancak bu bölgeler ve devletler bir parçası olarak belirtildiği ülkelere dahil edilmişlerdir. Bu liste toplam üç alan ölçümüne dayanmaktadır: Aksi belirtilmediği sürece veriler, Birleşmiş Milletler İstatistik Bölümünden alınmıştır. Kuzey Almanya Konfederasyonu Kuzey Almanya Konfederasyonu (Almanca: "Norddeutscher Bund"), Prusya'nın Avusturya karşısında kazandığı zaferin ardından, Main Nehri’nın kuzeyindeki Alman devletlerinin, Prusya önderliğinde 1867'de kurdukları birlik. Başkenti Berlin, devlet başkanı Prusya kralı, başbakanı ise Prusya şansölyesiydi. 1871’de Alman İmparatorluğu'na katılan konfederasyonun anayasası imparatorluk anayasasına örnek alındı. Kuzey Almanya Konfederasyonu’nu meydana getiren krallık ve düklükler şöyle sıralanıyordu: Sancakbeyi Sancakbeyi, Osmanlı Devleti'nde yönetici. Osmanlı idaresinde bulunan idari ve askeri yapılanmada beylerbeyliklerden sonra gelen sancakları yöneten kişidir. Sancak beyi savaş zamanı emri altındaki tımarlı sipahiler ile beylerbeyinin emri altına girerdi. İmparatorluğun sınır bölgelerinde üst düzeyde yönetici. Osman ve Orhan Bey döneminde en önemli yönetim birimi sancak idi. Sancakların başında Sancak beyi bulunurdu. I. Murat döneminde Rumeli Beylerbeyliği kuruldu. Beyliğin ilk merkezi Edirne idi. Daha sonra merkez Manastır oldu. Bayezid döneminde Anadolu Beylerbeyliği kuruldu. Beyliğin ilk merkezi önce Ankara iken daha sonra Kütahya oldu. Osmanlı Devleti'nde fetihlerle toprakların genişlemesi üzerine yönetimi kolaylaştırmak amacıyla ülke eyaletlere bölünmüştür. Pamukçuk Pamukçuk ya da oral kandidiyaz (oral candidiasis), "Candida albicans" mantarının ağız mukozasında yaptığı enfeksiyondur. "Pamukçuk" adı genelde bebeklerin ağzında görülen enfeksiyon için kullanılmakla beraber yetişkinlerin ağzında veya boğazında meydana gelen kandida enfeksiyonları için de kullanılır. Mantar infeksiyonlarının %80'i Candida kökenlidir. Deri ve mukoza infeksiyonları kadar organ etkilenmelerine de neden olan Candida'nın en agresif türü "Candida albicans"'tır. Son yıllarda saptanan yeni bir tür olan "Candida" "dubliniensis’"in, immun sistem sorunları olan hastalardaki orofaringeal infeksiyonlarda "Candida albicans"'a eşlik ettiği gösterilmiştir. Baş-boyun bölgesine radyoterapi uygulanan hastalarda "Candida" "glabrata" kolonizasyonu saptanabilir. "Candida albicans", ağız, gastrointestinal sistem ve vaginanın doğal florasında bulunur. İmmunosupresyon, diabet ya da gebelik sırasında patojen nitelik kazanır; deri ve mukozalarda yüzeysel infeksiyonlara, organ lezyonlarına neden olur. Deri ve mukoza infeksiyonları bebeklerde ve yaşlılarda sık görülür; bebeklerdeki pişiklerin çoğunda Candida vardır. Kalp cerrahisi, katater uygulamaları, sıvı transfüzyonları ve iv madde bağımlılarının kullandığı pis enjektörler ile dolaşıma giren etken candida endokarditlerine ve yaygınlaşan infeksiyona neden olur. Beyin, böbrek ve akciğer tutulmalarında çok sayıda mikroabseler oluşur. Bağışıklık sisteminin etkilendiği tüm koşullarda en sık rastlanan çıkarcı infeksiyon hastalıklarından biridir; en önemli risk faktörü, son yıllarda giderek artan HIV infeksiyonlarına bağlı immunosupresyondur. Ayrıca, güçlü antibiyotik ve kortizon tedavisi, beslenme bozuklukları, xerostomia (ağız kuruluğu), ilerlemiş kanserler, lokal kortizon uygulamaları, diabetes mellitus, hipoparatiroidizm, lenfomalar, lösemiler, organ ve doku transplantasyonları, kanser tedavisi önemli risk faktörleri arasındadır. Oral candidiasis’in patogenezinde, tükürük içeriğinde bulunan antimikrobiyal proteinlerin niceliğindeki azalmanın da önemli etkisi vardır; en önemli nedeni hiposalivasyondur. Hastalığın sürecine ve klinik niteliklerine göre 2 tür oral candidiasis vardır; akut oral candidiasis ve kronik oral candidiasis. Akut oral kandidiyaz olgularında mukoza üzerinde "pamukçuk ("trush)"" adı verilen beyaz renkli plaklar oluşur; bu plakların baskın olduğu olgulara ""akut psödomembranöz candidiasis"" tanımlaması yapılır. Bağışıklık sisteminin organizasyonu tamamlanmamış olan yenidoğanlar ile T-lenfosit işlevi bozulan yaşlılarda sıkça görülen Candida plakları, immunosupresyondaki hastaların da büyük bölümünde görülür. WHO'nun "Category B" olarak nitelendirdiği AIDS hastalarında ve başkaca nedenlerle ağır immunosupresyon altındaki hastalarda, membranlar kısa sürede özofagusa, trakeaya, bronşlara ve akciğerlere doğru ilerler. İnvazif nitelik kazanan etken, organizmanın hemen her bölgesinde lezyonlar oluşturabilir. Candida kolonilerinden oluşan membranlar özellikle yanak mukozası, orofarinks ve dil kenarlarında lokalizedir. Uygun araçlarla kazındığında yerinden kolayca ayrılır. Örtü altındaki mukozanın eritemli, atrofik ya da erozyone olduğu görülür. Geniş spektrumlu antibiyotik kullanımı nedeniyle gelişen akut psödomembranöz candidiasis olgularında bir süre sonra membranlar silinir, atrofi ve erozyon alanları içeren eritemli bir lezyon ortaya çıkar. Biyopsi örneklerinin mikroskopisinde, skuamöz epitel kalınlaşmıştır (hiperplazi) ve yüzeyinde mantar kolonileri vardır. Mantar kolonileri içinde ve çevresinde yoğun akyuvar (nötrofil polimorf) infiltrasyonuna ve mikroabselere rastlanır. Epitel hücrelerindeki hiperplazinin nedeni yangı bölgesinde kümelenen nötrofil polimorflardan kökenli "alfa-defensin-I" proteinidir; bu protein, spinal hücre proliferasyonunu uyararak etkenin bağ dokusuna ulaşmasını engelleme çabası gösterir. Güçlü immunosupresyonlarda (özellikle AIDS hastalarında), mantar hifelerinin mukozayı aşarak doku derinliklerine doğru geliştiği saptanır. Kronik oral kandidiyaz olgularının bir bölümü total protez kullananlarda ve altçene alveol kretleri üzerinde gelişir. Mukozadaki atrofi nedeniyle parlak kırmızı kadife görünümü vardır; bu nedenle, ""kronik atrofik oral candidiasis"" olarak tanımlanırlar; yüzeyi örten skuamöz epitel incedir ve yüzeyde az sayıda candida hifelerine rastlanır. "Angular cheilitis", dudak bileşiklerinde (kommisuralar) ortaya çıkan kronik oral kandidiyaz olgularıdır. Protez kullanmayan edante hastalarda ya da kapanışı kötü olan protezlerde dudak bileşiklerinde oluşan kıvrımlar içerisinde üreyen "Candida albicans" ve "Staphylococcus aureus" infeksiyonuna bağlıdır. Hipovitaminozlarda ve demir eksikliği anemisinde tablo daha ağırdır. Median rhomboid glossit olarak tanımlanan atrofik glossit olgularında, dil köküne yakın alanlardaki filiform papillalarda silinme ve mukozada atrofi, epitelin yüzeysel katmanlarında candida kolonileri ile nötrofil polimorf yoğunlaşmalarına rastlanır. Ağız mukozasındaki kronik candida infeksiyonlarının bir bölümüne skuamöz epitel hiperplazisine rastlanır; bu tür olgulara ""kronik hipertrofik (hiperplastik) candidiasis"" olarak tanımlanır. Olguların çoğu kommisuralar ile bitişiğindeki yanak mukozasında ve dilde yerleşim gösterir. Kommisura-yanak lokalizasyonu gösteren lezyonlara ""candida lökoplakisi"" adı da verilmektedir. Dil sırtı yerleşimli kronik hipertrofik candidiasis olguları ise kırmızımsı-beyaz renkli, yer yer minik çatlaklar içeren, üzeri düz ya da nodüllü lezyonlardır. Kronik hipertrofik kandidiyaz olgularında güçlü bir akantoz vardır, spinal hücrelerin arasında ve parakeratoz alanlarında mantar hifeleri izlenir. Epitele komşu bağ dokusunda lenfosit kümeleri bulunur. Spinal hücre proliferasyonu ve parakeratoz görülen bu tür olguların bir bölümündeki epitel displazisi, candida infeksiyonlarının prekanseröz lezyonların gelişmesinde risk faktörü olabileceğini düşündürmektedir. Antimantar ilaçlar, örneğin nistatin, Fluconazole (Diflucan) , itraconazole veya amphotericin B ile tedavi edilebilir. HSBC HSBC Holdings plc (ya da bilinen ad覺yla HSBC, the Hong Kong and Shanghai Banking Corporation) 1865 y覺l覺nda Hong Kong'da kurulan bankad覺r. Avrupa, Asya-Pasifik bölgesi, Kuzey ve Güney Amerika, Orta Doğu ve Afrika’da faaliyet gösteren HSBC Grubu, dünyanın en büyük bankacılık ve finansal hizmetler kuruluşlarından biridir. İngiltere'de kayıtlı olan HSBC Holdings PLC’nin genel merkezi Londra'dadır. HSBC'nin 1999 yılında Grup şirketleri için uluslararası tek bir marka olarak belirlenmesi, grubun altıgen ambleminin dünya çapında giderek tanınan bir sembol olmasını sağladı. HSBC 2002 yılında markasını rakiplerinden ayırmak ve özelliklerini vurgulamak üzere ‘Dünyanın yerel bankası’ sloganıyla bir kampanya başlattı. HSBC Holdings hisseleri, Londra, Hong Kong, New York, Paris ve Bermuda borsalarında işlem görmektedir. Şirketin 0,50 Amerikan Dolar’lık hisse senetleri, Londra, Hong Kong, Paris ve Bermuda borsalarında, ve her biri 5 hisse senedini temsil eden ADS’ler (American Depository Shares) New York borsasında işlem görmektedir. 100 kadar ülke ve bölgede yaklaşık 200.000 hissedar HSBC Holdings hisse senetlerine sahiptir. HSBC, dünyanın en gelişmiş bilgi teknolojilerini kullanmaktadır. HSBC’nin yılda 13 milyardan fazla müşteri işleminin gerçekleştiği ve her geçen gün hızla gelişen e-ticaret fonksiyonu, internet, PC bankacılığı, interaktif TV, telefon bankacılığı ve cep telefonu bankacılığını içermektedir. HSBC, bilgi teknolojleri hizmetlerini tüm dünyadaki müşterilerine ve personeline sunmak için kendi özel iletişim ağını -dünyanın en geniş ağlarından biri- kullanmaktadır. 1839 yılında Çin ile İngiltere arasındaki Afyon Savaşı’nın Çin’in mağlubiyeti ile sonuç­lanması üzerine Hong Kong, İngilizlere bırakıldı Şirketin merkezi Londra, Canary Wharf'taki HSBC Kulesi'nde bulunmaktadır. Mart 2014'te ABD Federal Mevduat Sigorta Kurumu (FDIC), HCBC'nin de aralarında bulunduğu 16 bankaya Libor faizlerinin belirlenmesinde manipülasyon yaptıkları gerekçesiyle dava açtı. Kandidiyaz Kandidiyaz, herhangi bir "Candida" türüne bağlı olarak gelişen herhangi bir mantar enfeksiyonu için kullanılan genel addır. Kandidiyaz başka adlarla da anılabilmektedir ve bunlar şöyle sıralanabilir: Kandidiyaz etkeni olan "Candida" türleri içinde en önemlisi, en sık saptanan etken olduğu için, "Candida albicans"'tır "(kandida albikans okunur)". Bağışıklık sistemi normal çalışan kişilerde, kandidiyaza genellikle yalnızca bedenin dışarıya açık ve nemli bölgelerinde rastlanır: Kandidiyaz, vajina iritasyonunun (vajinit) ikinci başlıca nedenidir. Peniste de özellikle sünnet olmamış erkeklerde görülebilir. Bağışıklık yetmezliğinde kandida enfeksiyonu ağızdan yemek borusuna (özofagus) yayılıp sistemik hale gelebilir, bunun sonucu çok daha ciddi bir durum olan fungemidir. Sistemik enfeksiyon, sindirim sistemiyle ilgili ameliyatlarda, yanık vakalarında ve damardan beslenme amacıyla takılmış kateterler yoluyla da olabilir. "Candida" kan yoluyla vucuda yayılır, kalp kapakçıklarında yerleşirse ateş, kalpte üfürüm olur, dalakta şişme olur; gözde enfeksiyon körlüğe yol açar; kan veya böbrek enfeksiyonu ateş, çok düşük tansiyon (şok) ve düşük idrar üretimine neden olur. Üç ilâ dokuz yaş arası çocuklarda ağızda kronik mantar enfeksiyonları olabilir. Ağzın etrafında beyaz benekler şeklinde görünür. Ancak bu ender bir durumdur. Maya tipi mantarlar herkeste bulunur ama vücutta doğal olarak bulunan diğer mikroorganizmalar (normal flora) bunların çoğalmasını sınırlar. Diğer mikroorganizmalarla "Candida" türleri arasındaki dengenin bozulması durumlarında, "Candida" vücutta ileri derecede çoğalır. Kadınların dörtte üçü hayatlarının bir noktasında kandidiyaza yakalanır. Her kadının vajinasında "Candida albicans" bulunur ve bu normalde bir sorun yaratmaz. Ancak normal florada bulunan "laktobasiller" ile olan dengesi bozulursa, aşırı çoğalma olur ve enfeksiyon belirtileri ortaya çıkar. Hamilelik, doğum kontrol hapı kullanımı, bazı antibiyotikler ve diyabet de bu dengeyi bozup mantar enfeksiyonuna yol açabilir. Kandida enfeksiyonu, süt emen bebeğin ağzından annesinin meme ucuna (ve ters yönde de), cinsel ilişkide bir cinsel organdan öbürüne bulaşabilir. Belirtiler arasında kaşınma, yanma, ağrı, vajina veya vulvanın iritasyonu bulunur. Ayrıca vajinadan beyaz veya gri renkli, bira veya ekmek gibi "mayamsı" kokan, süzme peynir kıvamında bir akıntı olabilir. Çoğu kadın daha sık rastlanan bakteriyel vajinozu mantar enfeksiyonu ile karıştırlar. Bakteriyle vajinozun tanısı ancak doktor tarafından konabilir. 2002 yılında "Journal of Obstetrics and Gynecology" yapılan bir araştırmaya göre kendini mantar enfeksiyonunu için tedavi etmekte olan kadınların yalnızca %33'ünde gerçekten mantar enfeksiyonu vardı. Diğerlerinde bakteriyel veya karışık enfeksiyon vardı. Potasyum hidroksit (KOH) çözeltisi kullanılır. Enfekte olmuş bölgeye bez sürterek veya hafifçe kazıyarak alınan bir örnek bir mikroskop lamı üzerine konur. Üzerine bir damla %10'luk KOH çözeltisi konur. KOH, deri hücrelerini çözer ama Candida etkilenmez. Mikroskop altında bakılınca Candida'nın hifleri ve psödosporları görünür. Yüksek sayıda varlıkları mantar enfeksiyonunun işaretidir. Tanının teyidi için steril bir bez önce enfekte olmuş deriye sonra da bir kültür ortamının yüzeyine sürülür. Ortamın birkaç gün enkübasyonundan sonra mantar ve/veya bakteri kolonileri belirir. Kolonilerin özellikleri organizmaya muhtemel bir tanı getirir. Ev tedavi yöntemleri arasında bulunan yoğurt sürmek, içinde faydalı (probiyotik) laktobasiller içerdiği için mantarın büyümesine engel olur. Keza, sindirimi kolaylaştıran bakteriler içeren acidophilus tabletleri de aynı etkiyi gösterir. Hatta, içinde antimantar bir madde olan allisin bulunduran sarımsak başları iri parçalar halinde kıyılarak da kullanılabilir. Jel kapsüllerinin içine borik asit tozu doldurup bunların birkaç gece boyunca yatmadan vajinaya sokmak da mantar enfeksiyonlarını tedavi etmek amacıyla kullanılan bir tedavi yöntemidir. Kandidiyazın ilaç kullanmadan, geleneksel yöntemlerle tedavisi hafif vakalarda fayda gösterebilirse de hasta enfeksiyonun ciddiyetini her zaman kendi değerlendiremediği için tibbî muayene gerekli olabilir. Çoğu zaman reçeteli ilaçlar enfeksiyon tedavisinin tek yoludur. Kandididiyaz eğer ağızda, vajinada veya deride ise yüzeysel (topikal) antimantar ilaçlar (örneğin klotrimazol veya nistatin) veya ağızdan flukonazol kullanılır. Antimantar ilaçlar daha sık rastlanan bakteriyel vajinozlara karşı etkin değillerdir. Vücuda yayılmış kandidiyaz, ki genelde hastaneye kaldırılmış hastalarda görülür, potansiyel olarak ölümcüldür. Amfoterisin B, flukonazol, caspofungin veya vorikonazol gerektirir. Süt veren anneler durumunda annenin meme ucunda ve/veya bebekte kandidiyazis olması durumunda hem annenin hem bebeğin beraber tedavi olmasi gerekir, aksi halde enfeksiyon birinden öbürüne geri gelebilir. Bu tür vakalarda Gentian violet boya çözeltisi Candida enfeksiyonlarının üzerine sürülerek onu öldürmeye yarar. Candida'nın çoğalma nedenini anlamak hastalığın kontrolüne yardımcı olur. Örneğin oral kandidiyaz genelde astım tedavisi için nefes (inhalasyon) yoluyla kortikosteroid alan hastalarda görülür. Bu hastaların her steroid dozundan sonra ağızlarını suyla çalkalamaları gerekir. Dudak kenarlarında meydana gelen enfeksiyon genelde akne tedavisi için izotretinoin alındığında görülür. Kandidiyaz, AIDS gibi çok daha önemli başka bir sorunun belirtisi de olabilir. Diyabetli hastalarda mantar hastalığına daha sık rastlanır çünkü şeker mantarın büyümesine yardımcı olur. Sık tekrarlanan mantar enfeksiyonlarında şekerden şüphelenilir ve ondan kaçınılması salık verilir. Bu durumda beslenme uzmanları bir dönem için şeker ve bazı nişastalı yiyeceklerden yoksun diyetler önerirler. Antibiyotik kullanımı vücuttaki doğal bakterilerin azalmasına neden olduğu için kandidiyaza yol açabilir, bu durumda probiyotik katkı tavsiye edilir. Bebeklerde pişik enfeksiyonunun tekrarlanmaması için alt bezi bölgesinin temiz, kuru ve mümkün olduğunca havaya açık olmasına çalışılmalıdır. Kadınların vulvovajinal sağlıkla ilgili önlemlere dikkat etmeleri vajinal kandidiyaza engel olabilir. Lokal tedavi için vajinal tablet veya ilaçlı vajinal duş kullanılabilir. Alman B. Lagenbeck 1839'da pamukçukta maya benzeri bir mantarın varlığını göstermiş olan ilk kişidir. 1923'te Christine Marie Berkhout, Utrecht Universitesi'ndeki doktora çalışmasında "Candida" cinsi ve "albicans" türünü tanımlamıştır. Yıllar boyunca bu cinsin ve türün tanımlanması evrim geçirmiştir: cins için "Mycotorula" ve "Torulopsis", tür için ise "Monilia albicans" ve "Oidium albicans" artık kullanılmayan isimlerdir. Şu anda kullanılan isim, Uluslararası Botanik Kongresi "(International Botanical Congress)" tarafından "korunmaya alınmış isim" (Lat., "nomen conservandum") tanımı altındadır. Sınıflandırmanın ayrıntıları "Candida albicans" maddesinde bulunabilir. "Candida" cinsi yaklaşık 150 tür içermektedir. Bunların sadece altısının insanda enfeksiyona yol açtığı düşünülmektedir. "Candida albicans" bunların en başında gelir. İnsanda hastalığa yol açan diğer türler "Candida tropicalis", "Candida glabrata", "Candida krusei", "Candida parapsilosis" ve "Candida lusitaniae"'dır. Burkhard Christoph von MÃ¼nnich Burkhard Christoph von Münnich (1683 - 1767) 1735-1739 Osmanlı-Rus Savaşı'nda Rus ordularına komutanlık etmiş bir generaldir. Ayakkabı boyası Ayakkabı boyası, genellikle cilalı pasta veya krem şeklindeki, deri ayakkabı veya botları parlatmak, suyun zararlı etkilerinden korumak ve görünüşü yenilemek için kullanılan, bu sayede de ayakkabının ömrünü uzatan, tüketicilere yönelik bir üründür.Sanayi tipi büyük ebatlı boyalar ayakkabı fabrikalarında kullanılır parlaklık da verdiği için genelde krem boyalar tercih edilir Petro Lassi Petro Petroviç Lassi (Rusça: Пётр Петрович Ласси) (1678-1751), 1735-1739 Osmanlı-Rus Savaşı'nda Rus ordularına komutanlık etmiş bir generaldir. Baileys Irish Cream Baileys Irish Cream (tescilli marka üstten virgül içermemektedir) likör tabanlı bir İrlanda viskisi ve kremasıdır. "R. J. Bailey & Co." tarafından İrlanda, Dublin'de üretilmekte olup, hacmen %17 alkol içermektedir. Baileys, "Uluslararası Damıtıcı ve Şarap Tüccarları" (İngilizce: International Distillers and Vintners) ve bir yeni ürün geliştirme firması olan I&D mensubu bir topluluk tarafından yaratılmıştır. Baileys'in arkasındaki esas isimler, Tom Jago ve David Gluckman, halen Jago's Cream Liqueur gibi başarılı içecekler yaratmaktadır. Baileys İrlanda viskisinin, krema ve kahve aromaları ile harmanlanmasıyla üretilmektedir. İçkinin badem ve fındık aromasıyla, zengin, pürüzsüz ve tatlı bir tadı vardır. Baileys'in isim hakkı günümüzde Diageo firmasına aittir. 26 Kasım 1974'te piyasaya sürülen Baileys'in, ilk kremalı likör olduğu iddia edilmektedir. Bu iddiaya karşı çıkanların sayısı çoktur, ama içki piyasaya çıkar çıkmaz birçok taklidinin yapıldığı da bir gerçektir. 2003'te, Bailey & Co., Baileys Glide adlı daha az tatlı ve hacmen %4 alkol içeren bir ürünü, sıkılıkla içki tüketen kişiler pazarını hedefleyerek, piyasaya sürdü. 2005'te, orijinalindeki gibi hacmen %17 alkol içeren çikolata aromalı Baileys çeşidi piyasaya sürüldü. 2006'de, krem karamel aromalı Baileys çeşidi piyasaya sürüldü. Huayna Picchu Huayna Picchu veya Wayna Pikchu (Quechua dilinde "Genç Zirve"), ortalarında Machu Picchu İnka harabelerinin bulunduğu iki zirveden biri. Zirve, harabelerin klasik kartpostal deseni olarak, arka planda yükselen görüntüsü ile ün yapmıştır. Huayna Picchu, 2701 metre yükseklikte olup, Andlar'ın Peru kısmındaki Urubamba Vadisi üzerinde yükselir. En yakın yerleşim yeri "Aguas Calientes", en yakın büyük şehir ise Cusco'dur. Zirve kabaca 3 bölüme ayrılabilir. En büyük (aşağısı) bölüm sık bitki örtüsü ve kayaçdan, orta bölüm sarp kaya-kayaç ve tek tek bitkilerden, üçüncü ve en üst bölüm sırf kayadan oluşur. İkinci bölümde Macchu Picchu sakinlerinin yapmış olduğu birkaç teras bulunur. Huayna Picchu, yatan bir İnka yüzünün burnuna benzetilir. Zirveye geçiş turistlere serbesttir. Bu kişiler çıkış öncesi bir kontrol noktasında adlarını yazdırmak zorundadırlar. Kendilerine burada yaklaşık dönüş zamanı bildirilir. Çıkış, çok çetin olmayan koşullarda yaklaşık 1 saat sürer. En dik yerler çelik halatlara tutunmak suretiyle aşılır. Kısmen, kaya dehlizlerden geçen patikadan ilerlenir. Çıkış sırasında bir kaya çıkıntısından eğilerek geçilir. Tırmanışlara 07.00 ile 13.00 zaman dilimi içinde başlanır. Macchu Picchu İnka harabelerine geçerken de kontrol noktasından geçilir. Zirvenin az aşağısında, inka harabelerine inşa edilmiş olan teraslar bulunur. Burada birkaç barınak da mevcuttur. Zirvenin düz eteğinde, harabelere bakan tarafında Ay Tapınağı bulunur. Nihayetinde tırmanışın ödülü olarak, İnka harabeleri ve Urubamba Vadisi eşsiz manzarası sayılabilir. Kim Cattrall Kim Cattrall (d. 21 Ağustos 1956), İngiliz asıllı Kanadalı oyuncu. Sex and the City dizisindeki "Samantha Jones" rolü ile tanınır. Bu rol ona bir Emmy Ödülü adaylığı,bir de Altın Küre kazandırmıştır. Sabit Noyan Mehmet Sabit Noyan (30 Mart 1877, İstanbul - 1967), Türk asker. Ömer Faik Bey'in oğludur. 14 Aralık 1902 tarihinde Harp Okulu'na girdi. 27 Mayıs 1905 tarihinde Teğmen rütbesi ile Harp Okulu'nu bitirdi. 26 Eylül 1905 tarihinde Üsteğmen oldu. 1 Eylül 1908 tarihinde Harp Akademisi'ni Mümtaz Yüzbaşı olarak bitirdi. Balkan ve I. Dünya Savaşlarına katıldı. 19 Ağustos 1914 tarihinde Binbaşı rütbesine terfi etti. 8 Ocak 1914 tarihinde Müstakil 22. Hicaz Tümeni Kurmaylığı, 8 Temmuz 1915 tarihinde 22. Hicaz Tümeni Kurmay Başkanlığı yaptı. 23 Eylül 1916 tarihinde Taif'te esir düştü ve Mısır'a götürüldü. 21 Temmuz 1919 tarihinde esaretten döndü. 6 Ağustos 1919'da İstanbul'da Genelkurmay 4. Şube Müdürü oldu. 8 Aralık 1920 tarihinde Türk Kurtuluş Savaşı'na katıldı. 1 Mart 1921 tarihinde Yarbay rütbesine terfi etti. 10 Şubat 1921 tarihinde Ankara Subay Adayları Talimgâh Müdürü, 4 Haziran 1921 tarihinde Kurtuluş Savaşı Batı Cephesi emrinde 61. Tümen, 190. Alay Komutanı, 19 Ekim 1921 tarihinde Askeri Okullar Müfettiş Muavini, 1 Şubat 1922 tarihinde 6. Tümen Piyade Komutanı, 9 Ağustos 1922 tarihinde 1. Ordu Kurmay Başkan Yardımcısı görevlerinde bulundu. 31 Ağustos 1922 tarihinde Albay rütbesine terfi etti. 4 Eylül 1922 tarihinde Büyük Taarruz sırasında savaş için önemli bir tepeyi söz verdiği saatte alamayınca intihar eden Reşat Bey'in yerine 57. Tümen Komutanı olarak atandı. Savaştan sonra Kırmızı şeritli İstiklâl Madalyası ile taltif edildi. 10 Kasım 1924 tarihinde Genelkurmay İstihbarat Daire Başkanı oldu. 30 Ağustos 1927 tarihinde Tümgeneral rütbesine terfi etti. 8 Kasım 1927 tarihinde 5. Kafkas Tümen Komutanı, 26 Ekim 1928 tarihinde 5. Kolordu Komutan Vekili, 13 Nisan 1931 tarihinde 3. Ordu Kurmay Başkanı, 1 Ocak 1933 tarihinde MSB Kara Müsteşarı, 2 Haziran 1934 tarihinde 20. Tümen Komutanı, Nisan 1935 tarihinde 2. Kolordu Komutanı oldu. 30 Ağustos 1935 tarihinde Korgeneral rütbesine terfi etti. 27 Temmuz 1938 tarihinde Genelkurmay Eğitim Başkan Muavini, 13 Haziran 1940 tarihinde 1. Kolordu Komutanı, 25 Kasım 1941 tarihinde Sıkıyönetim Komutanı, 29 Şubat 1944 tarihinde Sıkıyönetim Komutanlığı uhdesinde kalmak üzere İstanbul Komutanı, 29 Ağustos 1945 tarihinde 3. Ordu Komutanı oldu. 30 Ağustos 1945 tarihinde Orgeneral rütbesine terfi etti. 31 Ocak 1946 tarihinde Yüksek Askerî Şûra Üyesi, 18 Mayıs 1948 tarihinde emekli oldu. 1967 yılında vefat etti. İstanbul Zincirlikuyu Mezarlığı'ndaki naaşı, 29 Kasım 1988 tarihinde Devlet Mezarlığı'na nakledildi. Tempo (albüm) Grup Hepsi ile Pepsi tanıtımı için hazırlanmış bir müzik çalışmasıdır. BatÄ± felsefesi Batı felsefesi, Antik Yunan'dan başlayıp günümüze kadar gelen Batılı felsefe tarihi anlayışı. Özellikle Avrupa'nın ve batı olarak adlandırılan dünyanın 19. yüzyıl'da felsefe tarihini yazarken kategorize ettikleri düşünce geleneği Batı felsefesi olarak adlandrılır. Platon'dan başlayıp modern zamanlara uzanan belirli bir "felsefe yapma tarzı" batı felsefesinin ayırıcı özelliği, daha ayrıcalıklı özelliği olarak anlaşılır. Bu eğilim genel bir yaklaşımla "Doğu'da felsefe yoktur" savını ileri sürer. Antik Mısır, Mezopotamya, İran, Çin, ve Hint kültürleri tarih olarak çok daha eski olmalarına ve buralarda yaşayan insanların belirli düşünce geleneklerine sahip olmalarına rağmen, Batı felsefesi Antik Yunan dönemiyle birlikte başlatılır ve bunlar dışta bırakılır. Doğu felsefesi, Hint ve Çin felsefeleri dahil olmak üzere çok önceleri başlamıştır, bu gelenekler etkileşimlerle sürekli varlıklarını devam ettirmişlerdir, ancak Batı felsefesi bu gelenekleri felsefe-dışı sayma yönelimindedir. Felsefe tarihi kitapları, genel bir eğilim olarak, MÖ 500'lerden başlayarak bugüne kadar, batı olarak addedilen bölgelerde ve batılı düşürlerce ortaya konulan felsefe yapma geleneği Batı felsefesi olarak görülür. Batı felsefe geleneğini oluşturan filozoflar belirgin ana çizgilerle verilecek olursa şöyle sıralanabilir; Heraklitos, Pisagor, Anaksagoras, Cicero, Parmanides, Demokritos, Epikuros, Sokrates, Platon, Aristoteles, Thomas Aquinas, Augustinus, Montaigne, Dekart, Francis Bacon, George Berkeley, David Hume, John Locke, Spinoza, Jean-Jacques Rousseau, Kant, Hegel, Marx, Arthur Schopenhauer, Friedrich Nietzsche, Henri Bergson, Bertrand Russell, Edmund Husserl, Ludwig Wittgenstein, Martin Heidegger, Hannah Arendt, Albert Camus, Maurice Merleau-Ponty, Jean-Paul Sartre, Simone de Bovaire, Theodor W. Adorno, Jacques Derrida, Willard Von Orman Quine, Karl Popper. Batı felsefesi olarak kabul tanımlanan felsefenin bazı alt bölümleri: Bossa nova Bossa nova, Brezilya kökenli bir müzik ve dans türüdür. Brezilyalı müzisyenler Antonio Carlos Jobim ve Joao Gilberto tarafından ilk kez 1958 yılında "Chega de Saudade" adlı parçada kullanılmıştır. Bu ilk parçanın müziği Antonio Carlos Jobim'e, sözleri Vinicius de Moraes'e aittir. Parça Joao Gilberto tarafından düzenlenmiştir. Bossa nova örnekleri olan; Garota de Ipanema (İng.: The Girl From İpanema), Desafinado, Samba De Uma Nota So (İng.: One Note Samba) gibi yapıtlar müzik tarihinin klasikleri arasında yer almaktadırlar. 1999 Eurovision Şarkı Yarışması 1999 Eurovision Şarkı Yarışması, 44. Eurovision Şarkı Yarışması'dır. Yarışma 1998 yarışması'nı kazanmasından dolayı 29 Mayıs 1999 tarihinde İsrail'in kenti Kudüs'te yapılmıştır. İsrail ikinci defa yarışmaya ev sahipliği yapmıştır. Yarışma 29 Mayıs 1999 tarihinde Uluslararası Kongre Merkezi'nde yapılmış, mekan 20 yıl sonra ikinci kez ev sahipliği yapmıştır. Yarışmanın sunuculuğunu Dafna Dekel, Yigal Ravid ve Sigal Şahamon yapmıştır. İsrail'in önceki kazananları 1978 yarışmasını "A-Ba-Ni-Bi" adlı şarkısıyla kazanan İzhar Kohen ve ertesi yılın kazananı Gali Atari yarışmada konuk olarak yer almıştır. Yarışmayı 163 puanla İsveç'i temsil eden Charlotte Nilsson, "Take Me to Your Heaven" adlı şarkıyla kazandı. Bu sonuçla İsveç 1990'lardaki (1991 yılında Carola birinci oldu) ikinci, toplamda ise dördüncü zaferini kazandı. Hazırlık evresinde yarışmaya İsrail yerine Malta veya Birleşik Krallık'ın ev sahipliği yapabileceğine yönelik spekülasyonlar mevcuttu. Spekülasyona, İsrail'in yarışma için fon sağlayamayacağı konusundaki kaygılar ve bir önceki yılın kazananı Dana International'ın bir trans birey olmasından dolayı Ortodoks Yahudilerin karşı çıkması neden olarak gösterilmişti; ancak bütün bunlar resmî yayın organı IBA ile organizasyon ekibi için bir engel teşkil etmedi ve Kudüs'teki Uluslararası Kongre Merkezi yarışma mekanı olarak belirlendi. 2020 yılına göre Kapalı alan olmayan konser salonunda yapılan tek yarışmadır. Bu yarışmada yıllarca süren mevcut kurallar kaldırıldı: 1977'den beri her ülkenin kendi dillerinden birinde şarkı söylemek zorunda kaldığı kurallar kaldırıldı. Katılan ülkelerin çoğunluğu, yirmi üç kişiden dördü, tamamen veya kısmen İngilizce dilinde şarkıyla katıldı Ulusal dili İngilizce olan İngiltere, İrlanda ve Malta'yı saymamakla Litvanya, İspanya, Hırvatistan, Polonya, Fransa, Kıbrıs, Portekiz ve Türkiye olmak üzere yalnızca sekiz ülke kendi ulusal dillerinde söylemeyi seçti. Ayrıca, yarışma tarihinde ilk defa canlı müzik isteğe bağlı hale geldi. IBA bundan faydalandı ve orkestrayı yarışmadan şov için para kazanmanın bir yolu olarak bırakmaya karar verdi. Bu durum, Eurovision gelenekçilerinin kızmasına neden oldu; iki kez kazanan Johnny Logan bu hareketi eleştirdi ve şimdi olayın "karaoke" olduğunu açıkladı. İsrail'de derleme CD'si yayınlandı. CD, Polonya, Kıbrıs, Hollanda ve İngiltere'den şarkılarını içermiştir. O zamandan beri, tüm derleme CD'lerinde tüm şarkılar yer aldı. 1999 yılında Avrupa Yayın Birliği yarışmaya mali olarak en çok katkı sağlayan Almanya, Birleşik Krallık, Fransa ve İspanya'nın 2000 yarışmasına katılmak için son beş yarışmanın puanlarına bakılmaksızın otomatik olarak katılacağını açıklamıştır. Letonya'nın yarışmaya ilk kez katılacağı açıklansa da daha sonra yarışmaya katılmama kararı almıştır. Bunun üzerine yarışmaya katılım hakkı Macaristan'a verilmiş, Magyar Televízió yayıncısı da yarışmaya katılmamıştır. Bunun üzerine Portekiz'in 23. ülke olarak katılmasına izin verilmiştir. Avusturya, Bosna-Hersek, Danimarka ve İzlanda 1998 yarışması'na katılmalarının izin verilmemesinin ardından geri dönmüştür. Ayrıca Litvanya beş yıl aradan sonra geri dönmüştür. Litvanya heyetinin başa çıkması gereken bütçe sorunları vardı ve EBU Litvanyalıların herkesten bir gün sonra İsrail'e gelmesine izin verdi. Diğer taraftan gelen ilk delegasyon Estonya idi. Rus yayıncı Pervıy Kanal İsrail'deki 1999 yarışması'na güçlü bir geri dönüş yapmak için 1998 yarışmasını yayınlamama kararı almış, fakat o yıllarda önceki yılı yayınlamayan ülkenin takip eden yıl geri dönmesini engelleyen kural getirilmişti. Böylece diğer yıl Rusya yarışmaya geri dönememiştir. Yarışma başlamadan önce ülkelerin seçimleri ile ilgili bir takım tartışmalar yaşanmıştır. İki şarkının İsrail'de yarışmak için uygun olmadığı tespit edildi: Bosna-Hersek'in temsilcisi Hari Mata Hari'nin yarışmada seslendireceği şarkının daha önce Finlandiya'da yayınlanması sebebiyle diskalifiye edilmiş, Almanya'nın temsilcisi Corinna May şarkısının ise 1997 yılında başka şarkıcı tarafından seslendirildiği ortaya çıkmış ve diskalifiye edilmiştir. Her iki katılımcı da daha